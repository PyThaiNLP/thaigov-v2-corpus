รัฐบาลไทย-ข่าวทำเนียบรัฐบาล-"ธนกร”ลงพื้นที่สงขลารับฟังปัญหา​ประชาชน​อย่างใกล้ชิด​ ย้ำ”นายกฯ”กำชับเร่งช่วยเหลือประชาชนทุกเรื่อง


วันเสาร์ที่ 17 ธันวาคม 2565
17/12/2565
พิมพ์
"ธนกร”ลงพื้นที่สงขลารับฟังปัญหา​ประชาชน​อย่างใกล้ชิด​ ย้ำ”นายกฯ”กำชับเร่งช่วยเหลือประชาชนทุกเรื่อง
"ธนกร”ลงพื้นที่สงขลารับฟังปัญหา​ประชาชน​อย่างใกล้ชิด​ ย้ำ”นายกฯ”กำชับเร่งช่วยเหลือประชาชนทุกเรื่อง
วันนี้ (17 ธ.ค.65) นายธนกร วังบุญคงชนะ รัฐมนตรีประจำสำนักนายกรัฐมนตรี และคณะเดินทางมาตรวจราชการ รับฟังข้อร้องเรียน รวมถึงข้อคิดเห็นจากประชาชน เพื่อรับฟังทุกข์ของประชาชน และเร่งหาแนวทางการแก้ไข ทั้งนี้​ มีนายเจษฎา จิตรัตน์ ผู้ว่าราชการจังหวัดสงขลา พร้อมด้วยหัวหน้าส่วนราชการ​ หน่วยงานที่เกี่ยวข้อง​ และประชาชนร่วมให้การต้อนรับและร่วมในกิจกรรม
เมื่อเวลา​ 9.30​ น.​ รัฐมนตรีประจำสำนักนายกรัฐมนตรี ได้เดินทางไปยังชุมชนสถานีอู่ตะเภา เขตเทศบาลนครหาดใหญ่พบปะเยี่ยมเยียนประชาชน และรับฟังปัญหาการขอความช่วยเหลือต่างๆ โดยชุมชนแห่งนี้มีผู้อยู่อาศัย 60 ครัวเรือนประชากร 218 คน ตั้งอยู่บนดินที่ของการรถไฟฯ มานานกว่า 30 ปี ซึ่งขณะนี้มีประชาชน 7 ครัวเรือนที่สร้างที่อยู่อาศัยหลังปี 2554 ทำให้ประสบปัญหาเรื่องที่อยู่อาศัย เนื่องจากการรถไฟจะใช้ที่ดินในโครงการรถไฟรางคู่สายใต้ โดยทางชุมชนได้มีการจัดตั้งคณะทำงานเพื่อดำเนินการแก้ไขปัญหา ซึ่งนาย​ธนกร​และคณะ ได้รับฟังเรื่องฟังราวร้องทุกข์​ และยืนยันว่า รัฐบาลพยายามช่วยเหลือมาโดยตลอด​ ภายใต้โครงการ​ "บ้านมั่นคง" ซึ่งเน้นการสร้างคุณภาพชีวิตด้านความเป็นอยู่และสิทธิในที่อยู่อาศัยอีกด้วย
จากนั้นเมื่อเวลา 11.20 น.รัฐมนตรีประจำสำนักนายกรัฐมนตรี ได้เดินทางไปยังอ่างเก็บน้ำพรุพลีควาย อ.นาหม่อม เพื่อติดตามความพร้อมในการรับมือสถานการณ์อุทกภัย​ และการจัดการน้ำ ตลอดจนติดตามเพื่อเร่งให้มีการปูลาดพื้นผิวทางบริเวณทางเข้าอ่างเก็บน้ำพรุพลีควาย เพื่อใช้เป็นสถานที่ออกกำลังกายอีกด้วย​ ซึ่ง​ นายธนกร​ กล่าวว่า​ แม้งบประมาณ​ของรัฐจะมีจำกัด​ แต่นายกรัฐมนตรีพยายามใช้อย่างคุ้มค่าที่สุด เชื่อว่า อะไรที่เป็นประโยชน์กับพี่น้องประชาชน นายกรัฐมนตรีจะเร่งดำเนินให้อย่างแน่นอน
ขณะที่ในช่วงบ่ายของวันนี้​ เวลา​ 15.20 น. รัฐมนตรีประจำสำนักนายกรัฐมนตรี ลงพื้นที่โครงการส่งน้ำและบำรุงรักษาระโนด-กระแสสินธ์ุ(ชลประทานแก้มลิง) เพื่อรับฟังปัญหาความเดือดร้อนของประชาชนในพื้นที่อย่างใกล้​ชิด​โดย​ ได้มีการรับฟังปัญหา​เกี่ยวกับ​ระบบคลองระบายน้ำในพื้นที่ตื้นเขินและแคบซึ่งเกิดจากคันกั้นน้ำยังไม่สมบูรณ์ควบคุมกั้นน้ำไม่ได้ตลอดแนวชายฝั่งทะเลสาบ และขาดการบริหารจัดการน้ำแบบบูรณาการ​ ทั้งนี้หน่วยงานได้พื้นที่จะมีการเร่งรัดให้เกิดการแก้ไขปัญาหาโดยเร็ว
"พลเอกประยุทธ์ จันทร์โอชา นายก​ฯ​ และ​รมว.กลาโหม​ มีความห่วงใยพี่น้องประชาชน จึงให้ตนเองลงพื้นที่เร่งแก้ไขปัญหานี้ให้เร็วที่สุด เพื่อความเป็นอยู่ของประชาชน โดยจะต้องอาศัยความร่วมมือจากหลายหน่วยงานบูรณาการร่วมมือกันหาทางออกให้ประชาชนโดยเร็ว​ที่สุด และต้องไม่ทิ้งใครไว้ข้างหลัง" นาย​ ธนกร​ กล่าว
———-

ที่มา : https://www.thaigov.go.th/news/contents/details/62772