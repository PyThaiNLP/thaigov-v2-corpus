รัฐบาลไทย-ข่าวทำเนียบรัฐบาล-ปลัดฯ ณัฐพล ร่วมหารือแลกเปลี่ยนแนวทางการขับเคลื่อนอุตสาหกรรม ระหว่างไทยกับออสเตรเลีย


วันอาทิตย์ที่ 18 ธันวาคม 2565
18/12/2565
พิมพ์
ปลัดฯ ณัฐพล ร่วมหารือแลกเปลี่ยนแนวทางการขับเคลื่อนอุตสาหกรรม ระหว่างไทยกับออสเตรเลีย
ปลัดกระทรวงอุตสาหกรรม หารือร่วมกับ เอกอัครราชทูต ณ กรุงแคนเบอร์รา ประเทศออสเตรเลีย และรองอธิบดีกรมอเมริกาและแปซิฟิกใต้
เมื่อวันที่ 15 ธันวาคม 2565 ดร.ณัฐพล รังสิตพล ปลัดกระทรวงอุตสาหกรรม หารือแลกเปลี่ยนแนวทางการขับเคลื่อนความร่วมมือด้านอุตสาหกรรมระหว่างประเทศไทยกับเครือรัฐออสเตรเลีย ร่วมกับ นางสาวอาจารี ศรีรัตนบัลล์ เอกอัครราชทูต ณ กรุงแคนเบอร์รา ประเทศออสเตรเลีย และนางสาวนิภา นิรันดร์นุต รองอธิบดีกรมอเมริกาและแปซิฟิกใต้ สำหรับประเด็นหารือในครั้งนี้ ประกอบด้วย ความคืบหน้าการดำเนินงานศูนย์ทดสอบยานยนต์และยางล้อแห่งชาติ (ATTRIC) ภาพรวมการลงทุน ปี 2565 ทิศทางการลงทุนภาคอุตสาหกรรมในอนาคต ความร่วมมือด้านอ้อยและน้ำตาลทรายระหว่างไทยและออสเตรเลีย และข้อมูลด้านเศรษฐกิจการค้าระหว่างไทย - ออสเตรเลีย เป็นต้น โดยมี นางศิริเพ็ญ เกียรติเฟื่องฟู รองผู้อำนวยการสำนักงานเศรษฐกิจอุตสาหกรรม และคณะผู้บริหารกระทรวงอุตสาหกรรม เข้าร่วมการหารือ ณ ห้องประชุม อก.2 สำนักงานปลัดกระทรวงอุตสาหกรรม

ที่มา : https://www.thaigov.go.th/news/contents/details/62791