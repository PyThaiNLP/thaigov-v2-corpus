รัฐบาลไทย-ข่าวทำเนียบรัฐบาล-หัวหน้าผู้ตรวจ อก. เคาะคู่มือปฏิบัติงาน สปอ. สร้างมาตรฐานการทำงานอย่างมืออาชีพ


วันอาทิตย์ที่ 18 ธันวาคม 2565
18/12/2565
พิมพ์
หัวหน้าผู้ตรวจ อก. เคาะคู่มือปฏิบัติงาน สปอ. สร้างมาตรฐานการทำงานอย่างมืออาชีพ
นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม เคาะคู่มือปฏิบัติงาน สปอ. สร้างมาตรฐานการทำงานอย่างมืออาชีพ
เมื่อวันที่ 15 ธันวาคม 2565 นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม เป็นประธานการประชุมนำเสนอคู่มือมาตรฐานการปฏิบัติงานของกระบวนงานฉบับสมบูรณ์ต่อผู้บริหาร หัวหน้ากลุ่ม หัวหน้าฝ่าย ของสำนักงานปลัดกระทรวงอุตสาหกรรม (สปอ.) โดยมี นายวันชัย พนมชัย รองปลัดกระทรวงอุตสาหกรรม นายเดชา จาตุธนานนท์ นายวีระกิตติ์ รันทกิจธนวิชญ์ นายทาวัน ทวีถาวรสวัสดิ์ ผู้ตรวจราชการกระทรวงอุตสาหกรรม ข้าราชการส่วนกลาง และสำนักงานอุตสาหกรรมจังหวัด (สอจ.) ร่วมประชุม และมีนางมัลลิกา ตราชู ผู้อำนวยการบริษัท ทริส คอร์ปอเรชั่น จำกัด นายภูวศิษฐ์ วีระปัญญาวัฒน์ ที่ปรึกษา บริษัท ทริส คอร์ปอเรชั่น จำกัด มานำเสนอคู่มือมาตรฐานฯ ณ ห้องประชุมชุณหะวัณ ชั้น 3 อาคารสำนักงานปลัดกระทรวงอุตสากรรม และผ่านโปรแกรม Zoom
โครงการจัดทำมาตรฐานการปฏิบัติงาน (Standard Operating Procedure : SOP) ของ สปอ. ประจำปีงบประมาณ พ.ศ. ๒๕๖๕ จัดขึ้นเพื่อขยายผลการจัดทำคู่มือมาตรฐานการปฏิบัติงานให้ครบถ้วน สามารถนำไปสู่การปฏิบัติ (Implement) รวมทั้งสร้างกลไกการรักษาและพัฒนามาตรฐานการปฏิบัตงานให้ไปสู่ระบบราชการ 4.0 อย่างต่อเนื่อง จึงได้มอบหมายให้บริษัท ทริส คอร์ปอเรชั่น จำกัด เป็นที่ปรึกษา เพื่อพัฒนาการกำกับ ติดตาม ควบคุม และการประเมินผลการดำเนินงานตามคู่มือมาตรฐานการปฏิบัติงาน ภายหลังการประกาศใช้ให้มีการดำเนินงานอย่างเป็นระบบ มีประสิทธิภาพและประสิทธิผล สอดคล้องกับแนวทางการพัฒนาระบบบริหารจัดการภาครัฐสู่ความเป็นเลิศ ทั้งนี้ ได้จัดทำคู่มือมาตรฐานการปฏิบัติงานของหน่วยงานภายใน สปอ. และ สอจ. แล้ว จำนวน 39 กระบวนงาน

ที่มา : https://www.thaigov.go.th/news/contents/details/62789