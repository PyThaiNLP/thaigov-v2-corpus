รัฐบาลไทย-ข่าวทำเนียบรัฐบาล-พลเอก ประวิตรฯ รองนายกรัฐมนตรีลงพื้นที่ภาคใต้ ให้กำลังใจและติดตามการช่วยเหลือผู้ประสบอุทกภัยในพื้นที่ กำชับแจ้งเตือนพื้นที่เสี่ยงและให้การช่วยเหลือรวดเร็วทั่วถึง


วันจันทร์ที่ 19 ธันวาคม 2565
19/12/2565
พิมพ์
พลเอก ประวิตรฯ รองนายกรัฐมนตรีลงพื้นที่ภาคใต้ ให้กำลังใจและติดตามการช่วยเหลือผู้ประสบอุทกภัยในพื้นที่ กำชับแจ้งเตือนพื้นที่เสี่ยงและให้การช่วยเหลือรวดเร็วทั่วถึง
พลเอก ประวิตรฯ รองนายกรัฐมนตรีลงพื้นที่ภาคใต้ ให้กำลังใจและติดตามการช่วยเหลือผู้ประสบอุทกภัยในพื้นที่ กำชับแจ้งเตือนพื้นที่เสี่ยงและให้การช่วยเหลือรวดเร็วทั่วถึง
วันที่ 19 ธันวาคม 2565 เวลา 10.00 น. พลเอก คงชีพ ตันตระวาณิชย์ โฆษก ประจำรองนายกรัฐมนตรีเปิดเผยว่า พลเอก ประวิตร วงษ์สุวรรณ รองนายกรัฐมนตรี พร้อมคณะ รัฐมนตรีช่วยว่าการกระทรวงการคลัง และ รัฐมนตรีช่วยว่าการกระทรวงกลาโหม เดินทางลงภาคใต้ จังหวัดปัตตานี ลงตรวจพื้นที่และรับทราบสถานการณ์อุทกภัยภาคใต้ภาพรวม จาก สทนช. พร้อมทั้งติดตามการช่วยเหลือผู้ประสบอุทกภัยจากหน่วยงานในพื้นที่
โดย พลเอก ประวิตร ฯ กำชับ สทนช.ให้ขับเคลื่อนศูนย์บริหารจัดการน้ำส่วนหน้า จว.สุราษฎร์ธานี ติดตามสถานการณ์น้ำและกำกับบริหารจัดการน้ำในภาพรวม เพื่อเร่งระบายน้ำออกจากพื้นที่เขตเมืองและชุมชน พร้อมย้ำขอให้ส่วนราชการในพื้นที่ ติดตามและแจ้งเตือนประชาชนในพื้นที่เสี่ยง หากจำเป็นให้อพยพประชาชนออกจากพื้นที่ไปเข้าพื้นที่ปลอดภัย และให้การช่วยเหลือดูแลประชาชนที่ยังคงอยู่ในพื้นที่ให้ทั่วถึง เน้นความปลอดภัยในชีวิตทรัพย์สินประชาชนและต้องไม่ทิ้งกันในห้วงเวลาแห่งความยากลำบากที่เกิดขึ้น

ที่มา : https://www.thaigov.go.th/news/contents/details/62815