รัฐบาลไทย-ข่าวทำเนียบรัฐบาล-“กอช. แนะสมาชิกส่งเงินออมสะสมครบก่อนสิ้นปี ลดหย่อนภาษีได้เต็มจำนวน”


วันจันทร์ที่ 19 ธันวาคม 2565
19/12/2565
พิมพ์
“กอช. แนะสมาชิกส่งเงินออมสะสมครบก่อนสิ้นปี ลดหย่อนภาษีได้เต็มจำนวน”
กองทุนการออมแห่งชาติ หรือ กอช. แนะสมาชิกส่งเงินออมสะสมครบ 13,200 บาทต่อปี เงินออมสะสมของสมาชิกนำไปลดหย่อนภาษีได้เต็มตามวงเงินที่ส่งเงินออมสะสม และยังได้รับเงินสมทบตามช่วงอายุของสมาชิก
นางสาวจารุลักษณ์ เรืองสุวรรณ เลขาธิการคณะกรรมการกองทุนการออมแห่งชาติ (กอช.) เปิดเผยว่า สมาชิก กอช. ส่งเงินออมสะสมต่อเนื่องให้ครบ 13,200 บาทต่อปี เงินออมสะสมของสมาชิกสามารถนำไปลดหย่อนภาษีเงินประจำปีในกลุ่มค่าลดหย่อนประกันและการลงทุนได้เต็มจำนวน อีกทั้งได้รับเงินสมทบเพิ่มตามช่วงอายุของสมาชิก สูงสุด 100% หรือไม่เกิน 1,200 บาทต่อปี
สำหรับผู้ที่สนใจสามารถ ตรวจสอบสิทธิ์ และสมัครสมาชิกได้ที่ ไลน์ กอช. “@nsf.th” หรือ แอปพลิเคชัน กอช. หรือ หน่วยรับสมัครสมาชิกใกล้บ้านท่าน อาทิ ที่ว่าการอำเภอทั่วประเทศ สำนักงานคลังจังหวัด  สถาบันการเงินชุมชน  ตัวแทน กอช. ประจำหมู่บ้าน  ธนาคารเพื่อการเกษตรและสหกรณ์การเกษตร ธนาคารออมสิน  ธนาคารอาคารสงเคราะห์ ธนาคารกรุงไทย ธนาคารอิสลามแห่งประเทศไทย ทุกสาขา รวมทั้งไปรษณีย์ไทย สหกรณ์ชุมชนที่เข้าร่วม เซเว่น-อีเลฟเว่น เทสโก้โลตัส ตู้บุญเติม และเครือข่ายรับสมัครทั่วประเทศ สอบถามข้อมูลเพิ่มเติมได้ที่ สายด่วนเงินออม โทร.02-049-9000

ที่มา : https://www.thaigov.go.th/news/contents/details/62826