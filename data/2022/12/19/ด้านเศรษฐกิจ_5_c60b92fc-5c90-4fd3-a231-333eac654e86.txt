รัฐบาลไทย-ข่าวทำเนียบรัฐบาล-ปลัดฯ ณัฐพล ร่วมงานกาชาดร้านกระทรวงอุตสาหกรรม พร้อมมอบของรางวัลสร้างความสุขให้ประชาชน


วันอาทิตย์ที่ 18 ธันวาคม 2565
18/12/2565
พิมพ์
ปลัดฯ ณัฐพล ร่วมงานกาชาดร้านกระทรวงอุตสาหกรรม พร้อมมอบของรางวัลสร้างความสุขให้ประชาชน
ดร.ณัฐพล รังสิตพล ปลัดกระทรวงอุตสาหกรรม ร่วมงานกาชาดร้านกระทรวงอุตสาหกรรม พร้อมมอบของรางวัลสร้างความสุขให้ประชาชน
กรุงเทพฯ 11 ธันวาคม 2565 - ดร.ณัฐพล รังสิตพล ปลัดกระทรวงอุตสาหกรรม ร่วมด้วย นายใบน้อย สุวรรณชาตรี อธิบดีกรมส่งเสริมอุตสาหกรรม นางสาวณัฏฐิญา เนตยสุภา รองอธิบดีกรมส่งเสริมอุตสาหกรรม พร้อมด้วย นายเอกภัทร วังสุวรรณ เลขาธิการสำนักงานคณะกรรมการอ้อยและน้ำตาลทราย เข้าร่วมงานกาชาดประจำปี 2565 ภายใต้แนวคิด “9 ทศวรรษใต้ร่มพระบารมี สดุดีสภานายิกาสภากาชาดไทย” เพื่อเฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ในโอกาสมหามงคลเฉลิมพระชนมพรรษา 90 พรรษา และทรงดำรงตำแหน่งสภานายิกาสภากาชาดไทยครบ 66 ปี ภายในงานมีกิจกรรมจากหน่วยงานต่าง ๆ ทั้งภาครัฐและเอกชนมาให้ประชาชนได้ร่วมสนุก และลุ้นรับรางวัล รวมถึงมีผลิตภัณฑ์มาจำหน่ายในราคาพิเศษมากมาย ณ ร้านกระทรวงอุตสาหกรรม สวนลุมพินี
สำหรับร้านกระทรวงอุตสาหกรรม จัดขึ้นภายใต้แนวคิด “อุตสาหกรรมรวมใจ ใต้ร่มพระบารมี สดุดี 90 พรรษา” โดยมีกิจกรรมให้ประชาชนร่วมสนุกมากมาย เช่น ลุ้นรับรางวัลใหญ่กับสลากกาชาดร้านกระทรวงอุตสาหกรรมกว่า 20 รางวัล อาทิ รถยนต์ไฟฟ้า MG EP PLUS รถยนต์ SUZUKI SWIFT รุ่น GL PLUS ทองคำรูปพรรณ สนุกและลุ้นโชคกับเกมกระสวยอวกาศภายในร้านกระทรวงอุตสาหกรรม อาทิ เครื่องใช้ไฟฟ้า รถจักรยาน สินค้าอุปโภคบริโภคมากมาย และตื่นตาตื่นใจกับศิลปินนักร้องที่หมุนเวียนมาสร้างสีสันและความบันเทิงทุกวัน แล้วพบกันที่ร้านกระทรวงอุตสาหกรรม ระหว่างวันที่ 8-18 ธันวาคม 2565 ณ บริเวณร้านที่ 3.4 กระทรวงอุตสาหกรรม โซนส่วนราชการ สวนลุมพินี
### PR.DIPROM
(กลุ่มประชาสัมพันธ์ สำนักงานเลขานุการกรม กรมส่งเสริมอุตสาหกรรม) รายงาน

ที่มา : https://www.thaigov.go.th/news/contents/details/62793