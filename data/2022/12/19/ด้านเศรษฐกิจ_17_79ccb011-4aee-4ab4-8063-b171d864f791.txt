รัฐบาลไทย-ข่าวทำเนียบรัฐบาล-ผู้ตรวจราชการฯ เดชา ลงพื้นที่ติดตามผลการให้คำปรึกษาแก่สถานประกอบการฯ จังหวัดปทุมธานี


วันจันทร์ที่ 19 ธันวาคม 2565
19/12/2565
พิมพ์
ผู้ตรวจราชการฯ เดชา ลงพื้นที่ติดตามผลการให้คำปรึกษาแก่สถานประกอบการฯ จังหวัดปทุมธานี
นายเดชา จาตุธนานันท์ ผู้ตรวจราชการกระทรวงอุตสาหกรรม ลงพื้นที่ติดตามผลการให้คำปรึกษาแก่สถานประกอบการฯ จังหวัดปทุมธานี
วันนี้ (19 ธันวาคม 2565) นายเดชา จาตุธนานันท์ ผู้ตรวจราชการกระทรวงอุตสาหกรรม ลงพื้นที่ติดตามผลการให้คำปรึกษาสถานประกอบการ ประจำปีงบประมาณ พ.ศ. 2565 ภายใต้โครงการพลิกธุรกิจ SMEs ไทยสู่การผลิตสมัยใหม่ 4.0 พร้อมให้คำปรึกษาแนะนำเชิงลึกในการปรับปรุงกระบวนการผลิตผ่านการประยุกต์ใช้หุ่นยนต์และระบบอัตโนมัติแก่สถานประกอบการ บริษัท ยูเนี่ยน แอพพลาย จำกัด ผู้ผลิตกระบอกไฮดรอลิกและชุดต้นกำลังไฮดรอลิค โดยมีนายจักรพันธ์ เด่นดวงบริพันธ์ ผู้อำนวยการกองยุทธศาสตร์และแผนงาน สำนักงานปลัดกระทรวงอุตสาหกรรม นายอุดม สอนจิตต์ อุตสาหกรรมจังหวัดปทุมธานี และเจ้าหน้าที่สำนักงานปลัดกระทรวงอุตสาหกรรม ร่วมลงพื้นที่ ณ บริษัท ยูเนี่ยน แอพพลาย จำกัด จังหวัดปทุมธานี

ที่มา : https://www.thaigov.go.th/news/contents/details/62833