รัฐบาลไทย-ข่าวทำเนียบรัฐบาล-ขับเคลื่อนเศรษฐกิจพิเศษชายแดนสร้างเศรษฐกิจภูมิภาคเติบโตยั่งยืน


วันจันทร์ที่ 19 ธันวาคม 2565
19/12/2565
พิมพ์
ขับเคลื่อนเศรษฐกิจพิเศษชายแดนสร้างเศรษฐกิจภูมิภาคเติบโตยั่งยืน
วันจันทร์ที่ 19 ธันวาคม 2565
ต่อจากนี้ไป ขอเชิญรับฟังไทยคู่ฟ้า
รัฐบาลพัฒนาเศรษฐกิจพิเศษชายแดน 10 จังหวัด คือ ตาก มุกดาหาร ตราด สระแก้ว สงขลา
หนองคาย นราธิวาส เชียงราย นครพนม และกาญจนบุรี อย่างต่อเนื่อง
โดยส่งเสริมการลงทุนของภาคเอกชนมูลค่ารวม 37,000 ล้านบาท เช่น การตั้งธุรกิจใหม่
การจัดตั้งเขตปลอดอากร คลังสินค้าทัณฑ์บน พัฒนาโครงสร้างพื้นฐานก้าวหน้าแล้วร้อยละ 89 เช่น
ทางหลวงหมายเลข 3 สำหรับเขตพัฒนาเศรษฐกิจพิเศษตราด หมายเลข 211
สำหรับเขตพัฒนาเศรษฐกิจพิเศษหนองคาย บริหารและพัฒนาที่ราชพัสดุเพื่อให้การนิคมอุตสาหกรรมและนักลงทุนเช่าใช้พื้นที่
จัดตั้งศูนย์บริการเบ็ดเสร็จด้านแรงงานเพื่อสนับสนุนการใช้แรงงานต่างด้าวอย่างถูกต้อง
ตลอดจนใช้ความสัมพันธ์อาเซียนร่วมสร้างเศรษฐกิจพื้นที่ชายแดนให้เติบโตอย่างยั่งยืน
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/62801