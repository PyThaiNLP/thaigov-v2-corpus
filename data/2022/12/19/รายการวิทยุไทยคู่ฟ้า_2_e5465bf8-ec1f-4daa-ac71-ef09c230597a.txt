รัฐบาลไทย-ข่าวทำเนียบรัฐบาล-รัฐบาลบูรณะ วัด-มัสยิด ส่งเสริมสังคมพหุวัฒนธรรมพื้นที่ชายแดนใต้


วันจันทร์ที่ 19 ธันวาคม 2565
19/12/2565
พิมพ์
รัฐบาลบูรณะ วัด-มัสยิด ส่งเสริมสังคมพหุวัฒนธรรมพื้นที่ชายแดนใต้
วันอาทิตย์ที่ 18 ธันวาคม 2565
ต่อจากนี้ไป ขอเชิญรับฟังไทยคู่ฟ้า
รัฐบาลส่งเสริมสังคมพหุวัฒนธรรมในพื้นที่จังหวัดชายแดนใต้
โดยดำเนินการบูรณปฏิสังขรณ์วัดที่มีอายุมากกว่า 100 ปีในพื้นที่ ซึ่งมีจำนวน 138 แห่ง
อยู่ในสภาพชำรุดทรุดโทรม และวัดในพื้นที่โดดเดี่ยวห่างไกล เพื่อให้ชุมชนไทยพุทธมีศูนย์รวมจิตใจ
ควบคู่ไปกับการอนุรักษ์มัสยิดเก่าแก่สร้างพิพิธภัณฑ์มรดกทางวัฒนธรรมอิสลามและศูนย์การเรียนรู้อัลกุรอานในพื้นที่
เพื่อเป็นแหล่งศึกษาค้นคว้าและเป็นสถานที่จัดแสดงนิทรรศการเกี่ยวกับคัมภีร์อัลกุรอานที่ได้มาตรฐานสากล
นอกจากนี้ ยังมีกิจกรรมพาชาวไทยพุทธไปแสวงบุญที่สังเวชนียสถาน ณ ประเทศอินเดีย-เนปาล
และพาชาวไทยมุสลิมไปประกอบพิธีฮัจญ์ ณ ประเทศซาอุดีอาระเบีย เพื่อต่อยอดการสร้างคนดี
สร้างสันติสุขในสังคมต่อไป
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/62800