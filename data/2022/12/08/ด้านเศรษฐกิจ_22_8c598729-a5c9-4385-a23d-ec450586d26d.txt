รัฐบาลไทย-ข่าวทำเนียบรัฐบาล-ออมสิน ขนโปรโมชั่นลุย 2 งานใหญ่ส่งท้ายปี Thailand Smart Money กับ Money Expo Year End


วันพฤหัสบดีที่ 8 ธันวาคม 2565
พิมพ์
ออมสิน ขนโปรโมชั่นลุย 2 งานใหญ่ส่งท้ายปี Thailand Smart Money กับ Money Expo Year End
ออมสินขนโปรโมชั่นลุย 2 งานใหญ่ส่งท้ายปี Thailand Smart Money กับ Money Expo Year End ชูเงินฝากเผื่อเรียกพิเศษ 109 Plus ดอกเบี้ยขั้นบันได สูงสุด 10.90% ต่อปี
ออมสิน ขนโปรโมชั่นลุย 2 งานใหญ่ส่งท้ายปี Thailand Smart Money กับ Money Expo Year End ชูเงินฝากเผื่อเรียกพิเศษ 109 Plus ดอกเบี้ยขั้นบันได สูงสุด 10.90% ต่อปี จูงใจออมเงิน สินเชื่อบ้านกู้ปีนี้ผ่อนปีหน้า ปลอดชำระเงินงวด 6 เดือน สินเชื่อธุรกิจให้กู้สูงสุด 100 ล้าน ดอกเบี้ย 2.99%
รายงานข่าวจากธนาคารออมสิน เปิดเผยว่า ในเดือนธันวาคม 2565 นี้ ธนาคารได้ออกโปรโมชั่น ผลิตภัณฑ์ทางการเงิน ทั้งเพื่อเป็นการเสริมสภาพคล่อง และส่งเสริมการออม รวมถึงกระตุ้นเศรษฐกิจช่วงส่งท้ายปี 2565 โดยนำเสนอในมหกรรมการเงิน 2 งานใหญ่ คือ Thailand Smart Money กรุงเทพฯ ซึ่งจัดขึ้นในวันที่ 9-11 ธ.ค.65 และ Money Expo Year-End 2022 ระหว่างวันที่ 15-18 ธ.ค.65 ที่ระดมโปรโมชั่นทางการเงินต่าง ๆ มากมาย โดยเฉพาะ เงินฝากเผื่อเรียกพิเศษ 109 Plus ที่ให้ดอกเบี้ยสูงสำหรับผู้ที่ตั้งใจเก็บออมเงินอย่างรู้คุณค่า ด้วยผลตอบแทนและสิทธิประโยชน์ที่จูงใจ ทำให้การออมเงินเป็นหนึ่งในกลไกขับเคลื่อนภาคสังคมเพื่อให้คนไทยมีคุณภาพชีวิตที่ดีเฉพาะ 2 งานนี้เท่านั้น
เงินฝากเผื่อเรียกพิเศษ 109 Plus ระยะเวลาการฝาก 109 วัน อัตราดอกเบี้ยแบบ Step Up กำหนดอัตราดอกเบี้ยวันที่ 1-48 = 1.25% ต่อปี วันที่ 49-93 = 2.00% ต่อปี วันที่ 94-109 = 10.90% ต่อปี คิดเป็นอัตราดอกเบี้ยเฉลี่ย 2.98% ต่อปี เทียบเท่าดอกเบี้ยเงินฝากประจำ 3.50% ต่อปี โดยเปิดรับฝากเฉพาะบุคคลธรรมดาอายุ 7 ปึขึ้นไป เปิดบัญชีขั้นต่ำ 10,000 บาท ฝากสูงสุดไม่เกิน 500,000 บาท ดอกเบี้ยที่ได้รับไม่ถูกหักภาษี เพียงลงทะเบียนรับใบจองสิทธิ์จากงานดังกล่าว นำไปฝากที่ธนาคารออมสินได้ทุกสาขาทั่วประเทศ โดยใบจองสิทธิ์จากงาน Thailand Smart Money กรุงเทพฯ ฝากในวันที่ 9-18 ธ.ค.65 และ Money Expo Year-End 2022 ฝากในวันที่ 15-25 ธ.ค.65
นอกจากนี้ ยังมีโปรโมชั่นเงินฝากที่น่าสนใจอีกมากมาย ได้แก่ เงินฝากเผื่อเรียกพิเศษเพื่อการเกษียณ 12 ปี อัตราดอกเบี้ยแบบ Step Up เริ่มต้นปีแรก 1.25% ต่อปี สูงสุดในปีที่ 12 = 9.99% ต่อปี ดอกเบี้ยได้รับยกเว้นภาษี สามารถถอนเงินก่อนครบกำหนดได้แต่จะได้ดอกเบี้ยตามขั้นบันได รับฝากเฉพาะบุคคลธรรมดา ขั้นต่ำ 100,000 บาท สูงสุดไม่เกิน 500,000 บาท สลากออมสินพิเศษ 2 ปี ทั้งแบบใบสลากและสลากออมสินดิจิทัล จัดรางวัลพิเศษสำหรับผู้ที่ฝากระหว่างวันที่ 2 ธ.ค.65 - 31 ม.ค.66 โดยเพิ่มเงินรางวัลพิเศษจำนวน 24 รางวัล รางวัลละ 1 ล้านบาท รวมเป็นเงิน 24 ล้านบาท ซึ่งจะทำการออกรางวัล 2 ครั้ง ในวันที่ 30 ธ.ค.65 จำนวน 12 รางวัล และ วันที่ 1 ก.พ.66 อีก 12 รางวัล
ด้านโปรโมชั่นสินเชื่อ นำเสนอ สินเชื่อบ้าน กู้ปี้นี้ ผ่อนปีหน้า ซื้อ/ปลูกสร้าง/ต่อเติม/ซ่อมแซม หรือ Re-Finance + กู้เพิ่มเติม ดอกเบี้ยปีแรกต่ำสุด 1.99% เฉลี่ย 3 ปี เท่ากับ 2.65% เลือกปลอดชำระเงินงวด 6 เดือน ฟรีค่าจัดทำนิติกรรมสัญญา ค่าบริการสินเชื่อ และฟรีค่าจดจำนอง สินเชื่อธุรกิจ GSB D-VERs เพื่อเป็นทุนหมุนเวียน ลงทุนในสินทรัพย์ถาวร และรีไฟแนนซ์จากสถาบันการเงินอื่นได้ วงเงินกู้ 1-20 ล้านบาท ทำประกันสินเชื่อ ใช้หลักทรัพย์ค้ำเต็มวงเงินกู้ ดอกเบี้ยเฉลี่ย 2 ปีแรก = 3.99% วงเงินกู้ 20-100 ล้านบาท ใช้หลักทรัพย์ค้ำประกันเต็มวงเงินกู้ ดอกเบี้ยเฉลี่ย 2 ปีแรก = 2.99% สินเชื่อ Soft Loan Re-Open โครงการสินเชื่อดอกเบี้ยต่ำ สำหรับธุรกิจโรงแรม และ Supply Chain รวมถึงร้านอาหารทั่วไป อัตราดอกเบี้ยคงที่ 2 ปีแรก 1.99% ต่อปี สามารถปลอดชำระเงินต้นได้สูงสุด 2 ปี ระยะเวลากู้ไม่เกิน 10 ปี นำไปปรับปรุงซ่อมแซมสถานประกอบการ ลงทุนในอุปกรณ์ต่าง ๆ หรือเป็นเงินทุนหมุนเวียนในกิจการ วงเงินให้กู้ต่อรายสูงสุดไม่เกิน 5 ล้านบาท สามารถเลือกใช้หลักทรัพย์ค้ำประกันเต็มวงเงินกู้ หรือเลือกใช้หลักทรัพย์ค้ำประกันร่วมกับบรรษัทประกันสินเชื่ออุตสาหกรรมขนาดย่อม (บสย.) หรือใช้ บสย. ค้ำประกันเต็มวงเงินกู้ก็ได้
จึงขอเชิญชวนลูกค้า ประชาชน เยี่ยมชมงาน และเข้ามาใช้บริการทางการเงินที่บูธธนาคารออมสิน ภายในงาน Thailand Smart Money กรุงเทพฯ ในวันที่ 9-11 ธ.ค.65 ณ ชั้น 5 BCC Hall เซ็นทรัล ลาดพร้าว และ Money Expo Year-End 2022 ในวันที่ 15-18 ธ.ค.65 ที่ฮอลล์ EH 103-104 ศูนย์นิทรรศการและการประชุมไบเทค บางนา โดยทุกธุรกรรมและกิจกรรมต่าง ๆ มีของที่ระลึก และรางวัลพิเศษมากมาย เฉพาะใน 2 งานนี้เท่านั้น.

ที่มา : https://www.thaigov.go.th/news/contents/details/62469