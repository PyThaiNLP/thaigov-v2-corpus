รัฐบาลไทย-ข่าวทำเนียบรัฐบาล-“ธนกร” เผย นายกฯ สั่งลงพื้นที่ติดตามสถานการณ์น้ำท่วมนครศรีธรรมราชอย่างใกล้ชิด ระหว่าง 9 - 10 ธ.ค. เพื่อหาแนวทางช่วยเหลือเยียวยาอย่างรวดเร็วและตรงจุด


วันพฤหัสบดีที่ 8 ธันวาคม 2565
พิมพ์
“ธนกร” เผย นายกฯ สั่งลงพื้นที่ติดตามสถานการณ์น้ำท่วมนครศรีธรรมราชอย่างใกล้ชิด ระหว่าง 9 - 10 ธ.ค. เพื่อหาแนวทางช่วยเหลือเยียวยาอย่างรวดเร็วและตรงจุด
“ธนกร” เผย นายกฯ สั่งลงพื้นที่ติดตามสถานการณ์น้ำท่วมนครศรีธรรมราชอย่างใกล้ชิด ระหว่าง 9 - 10 ธ.ค. เพื่อหาแนวทางช่วยเหลือเยียวยาอย่างรวดเร็วและตรงจุด
วันนี้ 8 ธันวาคม 2565 นายธนกร วังบุญคงชนะ รัฐมนตรีประจำสำนักนายกรัฐมนตรี เปิดเผยว่า พล.อ.ประยุทธ์ จันทร์โอชา นายกฯ และ รมว.กลาโหม ได้มอบหมายให้ตนลงพื้นที่เพื่อตรวจราชการ และมอบนโยบายสถานีวิทยุโทรทัศน์แห่งประเทศไทย จังหวัดนครศรีธรรมราช รวมทั้งตรวจเยี่ยมติดตามสถานการณ์น้ำท่วม ณ อ.ท่าศาลา และ อ.สิชล จังหวัดนครศรีธรรมราช ระหว่างวันที่ 9 - 10 ธันวาคม 2565 ทั้งนี้ การลงพื้นที่ครั้งนี้ถือว่าเป็นประโยชน์อย่างมาก เพราะนอกจากจะได้มอบนโยบายให้กับสถานีวิทยุโทรทัศน์แห่งประเทศไทย จังหวัดนครศรีธรรมราช เพื่อให้ดำเนินงานได้อย่างถูกต้อง ไร้อุปสรรค และตรงเป้าหมายตามนโยบายที่รัฐบาลวางเอาไว้แล้ว ยังจะได้ติดตามสถานการณ์น้ำท่วมอย่างใกล้ชิดอีกด้วย เพื่อที่จะได้รายงานถึงสถานการณ์ล่าสุด รวมถึงความเดือดร้อนที่พี่น้องกำลังเผชิญอยู่ให้กับท่านนายกฯ ทราบ เพื่อที่รัฐบาลจะได้เข้าไปช่วยแก้ไขปัญหาและเยียวยา รวมถึงหามาตรการช่วยเหลือหลังจากสถานการณ์กลับเข้าสู่ภาวะปกติแล้วได้อย่างถูกจุดและรวดเร็วที่สุด ซึ่งเป็นการตอกย้ำว่า ท่านนายกฯ ติดตามสถานการณ์ด้วยตัวเองอย่างใกล้ชิดต่อเนื่อง และพร้อมเข้าไปช่วยเหลือคนไทยทุกคนที่กำลังเดือดร้อนอย่างทันท่วงที

ที่มา : https://www.thaigov.go.th/news/contents/details/62436