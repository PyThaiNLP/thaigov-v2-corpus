รัฐบาลไทย-ข่าวทำเนียบรัฐบาล-ปลัดดีอีเอส หารือ World Bank พัฒนาเทคโนโลยีดิจิทัลในประเทศไทย


วันพฤหัสบดีที่ 8 ธันวาคม 2565
ปลัดดีอีเอส หารือ World Bank พัฒนาเทคโนโลยีดิจิทัลในประเทศไทย
ปลัดดีอีเอส หารือ World Bank พัฒนาเทคโนโลยีดิจิทัลในประเทศไทย
วันนี้ (8 ธ.ค. 65) ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม หารือร่วมกับ Mr. Tim Kelly หัวหน้าผู้เชี่ยวชาญการพัฒนาด้านดิจิทัล (Lead Digital Development Specialist) ของธนาคารโลก (World Bank) เพื่อพัฒนาเทคโนโลยีดิจิทัลในประเทศไทย ตลอดจนการเชื่อมโยงและแลกเปลี่ยนข้อมูลภาครัฐ กฎหมายการคุ้มครองข้อมูลส่วนบุคคล รวมถึงการจัดการข้อมูล
โดย ปลัดกระทรวงดิจิทัลเพื่อเศรษฐกิจและสังคม ได้กล่าวถึงบทบาทและหน้าที่ของกระทรวงฯ รวมถึงหน่วยงานที่เกี่ยวข้องในการดำเนินงานเพื่อยกระดับการบริหารจัดการข้อมูลภาครัฐให้มีคุณภาพ นำไปสู่การเชื่อมโยงแลกเปลี่ยนข้อมูลระหว่างหน่วยงาน เพื่อขับเคลื่อนการพัฒนารัฐบาลดิจิทัล ที่ผ่านมากระทรวงฯ ได้ดำเนินโครงการระบบคลาวด์กลางภาครัฐ (GDCC) และการจัดตั้งสถาบันส่งเสริมการวิเคราะห์และบริหารข้อมูลขนาดใหญ่ภาครัฐ (GBDi) รวมทั้งการให้ข้อมูลในภาพรวมของพระราชบัญญัติคุ้มครองข้อมูลส่วนบุคคล พ.ศ. 2562 ที่ประกาศบังคับใช้แล้ว และความร่วมมือระหว่างประเทศของไทยในกรอบอาเซียน ณ สำนักงาน ป.ย.ป. กรุงเทพฯ
_______________________

ที่มา : https://www.thaigov.go.th/news/contents/details/62478