รัฐบาลไทย-ข่าวทำเนียบรัฐบาล-ปลัดกระทรวงยุติธรรม นำทีมผู้บริหารระดับสูงลงพื้นที่ตรวจเยี่ยมทัณฑสถานเกษตรอุตสาหกรรมเขาพริก จังหวัดนครราชสีมา


วันพฤหัสบดีที่ 8 ธันวาคม 2565
พิมพ์
ปลัดกระทรวงยุติธรรม นำทีมผู้บริหารระดับสูงลงพื้นที่ตรวจเยี่ยมทัณฑสถานเกษตรอุตสาหกรรมเขาพริก จังหวัดนครราชสีมา
ปลัดกระทรวงยุติธรรม นำทีมผู้บริหารระดับสูงลงพื้นที่ตรวจเยี่ยมทัณฑสถานเกษตรอุตสาหกรรมเขาพริก จังหวัดนครราชสีมา
ในวันพุธที่ ๗ ธันวาคม ๒๕๖๕ เวลา ๐๙.๓๐ น. นางพงษ์สวาท กายอรุณสุทธิ์ ปลัดกระทรวงยุติธรรม ลงพื้นที่ตรวจเยี่ยมทัณฑสถานเกษตรอุตสาหกรรมเขาพริก จังหวัดนครราชสีมา พร้อมด้วย นายสหการณ์ เพ็ชรนรินทร์ รองปลัดกระทรวงยุติธรรม พันตำรวจโท ประวุธ วงศ์สีนิล รองปลัดกระทรวงยุติธรรม นางสาวรวิวรรณ จตุรพิธพร ที่ปรึกษาด้านกฎหมาย สำนักงานปลัดกระทรวงยุติธรรม และผู้บริหารสำนักงานปลัดกระทรวงยุติธรรม โดยมี นางสาวปรีย์ธิดา สมจิตร ผู้อำนวยการทัณฑสถานเกษตรอุตสาหกรรมเขาพริก ผู้บัญชาการเรือนจำในพื้นที่จังหวัดนครราชสีมา และเจ้าหน้าที่จากกรมราชทัณฑ์ให้การต้อนรับ ณ ทัณฑสถานเกษตรอุตสาหกรรมเขาพริก จังหวัดนครราชสีมา
โดยปลัดกระทรวงยุติธรรม ได้เข้าตรวจเยี่ยม สถานพยาบาลทัณฑสถานเกษตรอุตสาหกรรมเขาพริก และได้มอบนมไมโลให้แก่ผู้ต้องขัง ชมมุมสุขภาพ โครงการราชทัณฑ์ปันสุข ทำความดีเพื่อชาติ ศาสน์ กษัตริย์ และชมการแสดงศิลปะมวยไทย ชุดตำนานนายขนมต้ม พร้อมทั้งทดสอบมาตรฐานสนามยิงปืนภายในทัณฑสถานเกษตรอุตสาหกรรมเขาพริก
นอกจากนี้ ปลัดกระทรวงยุติธรรม ยังได้เยี่ยมชมศูนย์เรียนรู้ด้านเกษตรอุตสาหกรรมเรือนจำเขาพริกกว่า ๑,๐๕๕ ไร่ ทั้งนี้ได้ชมนิทรรศการหม่อนไหม ฝึกฝนผู้ต้องขังปลูกพืชไร่ พืชสวน โดยกรมราชทัณฑ์ ร่วมกับ กรมหม่อนไหม เขาพริกโมเดล หม่อนไหมแบบครบวงจร เริ่มตั้งแต่การปลูกหม่อน การเลี้ยงไหม การสาวไหม การลอกกาวและย้อมสีเส้นไหม จนไปถึงการทอผ้า การปลูกพันธุ์ไม้ย้อมสีธรรมชาติ ในทัณฑสถานเกษตรอุตสาหกรรมเขาพริก การแปรรูปชาใบหม่อน ภายใต้โครงการส่งเสริมกิจกรรมด้านหม่อนไหมในพื้นที่โครงการกำลังใจ ในพระดำริ พระเจ้าหลานเธอ พระองค์เจ้าพัชรกิติยาภา และโครงการคืนคนดีสู่สังคม
พร้อมกันนี้ ปลัดฯ ได้ร่วมปลูกต้นไม้ต้นอโวคาโด้ ฝึกวิชาชีพผู้ต้องขัง เพื่อแปรรูปจำหน่ายนักท่องเที่ยว ชมบ้านสบู่หอม มุมราชทัณฑ์ปันโอกาส สร้างอาชีพ ฝึกวิชาชีพทำสบู่จากผู้ต้องขัง พร้อมทั้ง ได้มีการเกี่ยวข้าว ในแปลงข้าวพระราชทาน พันธุ์กข๘๓ การก่อสร้างระบบกระจายน้ำสระเก็บน้ำเพื่อฝึกวิชาชีพผู้ต้องขัง

ที่มา : https://www.thaigov.go.th/news/contents/details/62445