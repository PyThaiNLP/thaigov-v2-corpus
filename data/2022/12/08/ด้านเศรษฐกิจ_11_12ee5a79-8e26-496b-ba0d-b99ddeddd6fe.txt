รัฐบาลไทย-ข่าวทำเนียบรัฐบาล-รองปลัดเกษตรฯ เปิดการประชุมเชิงปฏิบัติการ กรอบความร่วมมือ 6 ประเทศ ในอนุภูมิภาคแม่โขง - ล้านช้าง 


วันพฤหัสบดีที่ 8 ธันวาคม 2565
รองปลัดเกษตรฯ เปิดการประชุมเชิงปฏิบัติการ กรอบความร่วมมือ 6 ประเทศ ในอนุภูมิภาคแม่โขง - ล้านช้าง
รองปลัดเกษตรฯ เปิดการประชุมเชิงปฏิบัติการ กรอบความร่วมมือ 6 ประเทศ ในอนุภูมิภาคแม่โขง - ล้านช้าง
นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ เป็นประธานเปิดการประชุมเชิงปฏิบัติการ Strenthening Reseach-policy Cooperation and Partnerships to Promote Sustainable Soil and Water Conservation in Lancang-Mekong Region ซึ่งจัดขึ้นระหว่างวันที่ 7 - 10 ธันวาคม 2565 ณ โรงแรมแสน จังหวัดเชียงรายโดยมีนางสาวภัทราภรณ์ โสเจยยะ รองอธิบดีกรมพัฒนาที่ดิน ผู้เชี่ยวชาญด้านการอนุรักษ์ดินและน้ำ การจัดการที่ดินอย่างยั่งยืน และผู้แทนระดับนโยบาย ของสมาชิก 6 ประเทศ ได้แก่ ไทย กัมพูชา ลาว เมียนมา เวียดนาม และจีน พร้อมด้วยผู้แทนเครือข่ายความร่วมมือจากต่างประเทศ บุคลากรจากกรมพัฒนาที่ดิน กรมชลประทาน และสถาบันการศึกษา รวมทั้งสิ้น 50 คน เข้าร่วม โดยการประชุมในครั้งนี้จัดขึ้นเพื่อนำเสนอผลการดำเนินงานโครงการภายใต้กรอบความร่วมมือล้านช้าง - แม่โขง และนำเสนอข้อมูลจากการดำเนินงานจัดทำข้อเสนอแนะในเชิงนโยบายสำหรับการดำเนินงานด้านการอนุรักษ์ดินและน้ำในระดับภูมิภาค
“โครงการนี้ประสบความสำเร็จในการสร้างความร่วมมือระหว่าง 6 ประเทศในอนุภูมิภาคแม่โขง - ล้านช้าง ได้แก่ ไทย กัมพูชา ลาว เมียนมา เวียดนาม และจีน การดำเนินโครงการสามารถสร้างความร่วมมือทางวิชาการ ระหว่างนักวิชาการด้านดินและการเกษตรในอนุภูมิภาคฯ เกิดการแลกเปลี่ยนองค์ความรู้ ประสบการณ์การจัดการเกษตรอย่างยั่งยืนระหว่างประเทศสมาชิก ทั้งนี้ ประเทศไทยร่วมกับประเทศในอนุภูมิภาค ฯ สามารถจัดทำฐานข้อมูลต้นแบบการจัดการที่เป็นเลิศเพื่อการอนุรักษ์ดินและน้ำเพื่อการขยายผลในระดับภูมิภาค ฯ รวมถึงการถอดบทเรียนแนวทางที่ประสบความสำเร็จ ปัญหาอุปสรรคที่สำคัญในการดำเนินงานของแต่ละประเทศ เพื่อเป็นข้อมูลและข้อเสนอแนะในการกำหนดนโยบายสำหรับการดำเนินงานเพื่อการจัดการที่ดินอย่างยั่งยืน” นายเศรษฐเกียรติ กล่าว

ที่มา : https://www.thaigov.go.th/news/contents/details/62455