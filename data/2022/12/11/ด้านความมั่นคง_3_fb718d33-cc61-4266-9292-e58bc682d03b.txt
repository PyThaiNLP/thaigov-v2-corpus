รัฐบาลไทย-ข่าวทำเนียบรัฐบาล-รองผู้ว่าฯ ศรีสะเกษ “ผู้นำต้องทำก่อน” ปรับสวนหลังบ้านพักปลูกพืชผักสวนครัว สร้างความมั่นคงด้านอาหาร ตามพระราชดำริสมเด็จพระเทพรัตนราชสุดาฯ สยามบรมราชกุมารี 


วันอาทิตย์ที่ 11 ธันวาคม 2565
พิมพ์
รองผู้ว่าฯ ศรีสะเกษ “ผู้นำต้องทำก่อน” ปรับสวนหลังบ้านพักปลูกพืชผักสวนครัว สร้างความมั่นคงด้านอาหาร ตามพระราชดำริสมเด็จพระเทพรัตนราชสุดาฯ สยามบรมราชกุมารี
รองผู้ว่าฯ ศรีสะเกษ “ผู้นำต้องทำก่อน” ปรับสวนหลังบ้านพักปลูกพืชผักสวนครัว สร้างความมั่นคงด้านอาหาร ตามพระราชดำริสมเด็จพระเทพรัตนราชสุดาฯ สยามบรมราชกุมารี พร้อมเชิญชวนหัวหน้าส่วนราชการและประชาชนใช้พื้นที่ในบ้านปลูกผักรับประทาน
รองผู้ว่าฯ ศรีสะเกษ “ผู้นำต้องทำก่อน” ปรับสวนหลังบ้านพักปลูกพืชผักสวนครัว สร้างความมั่นคงด้านอาหาร ตามพระราชดำริสมเด็จพระเทพรัตนราชสุดาฯ สยามบรมราชกุมารี พร้อมเชิญชวนหัวหน้าส่วนราชการและประชาชนใช้พื้นที่ในบ้านปลูกผักรับประทาน เพื่อสร้างอาหารที่ปลอดภัย เพื่อคุณภาพชีวิตที่ดีอย่างยั่งยืน
เมื่อวันที่ 10 ธ.ค. 65 นางสาวชนมณัฐ รอดบุญธรรม รองผู้ว่าราชการจังหวัดศรีสะเกษ เปิดเผยว่า กระทรวงมหาดไทย ได้มีนโยบายให้ทุกจังหวัด/อำเภอทั่วประเทศ น้อมนำพระราชดำริของสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี ในการเสริมสร้างความมั่นคงด้านอาหารไปขับเคลื่อนขยายผลเพื่อให้พี่น้องประชาชนมีคุณภาพชีวิตที่ดี ได้บริโภคผักปลอดสารพิษ และลดค่าใช้จ่ายในครัวเรือน ซึ่งจังหวัดศรีสะเกษ ภายใต้การนำของ นายสำรวย เกษกุล ผู้ว่าราชการจังหวัดศรีสะเกษ ได้นำนโยบายดังกล่าวมาบูรณาการทุกหน่วยงานร่วมกันรณรงค์และสร้างการรับรู้ให้ประชาชนได้ตระหนักในเรื่องของการสร้างความมั่นคงทางอาหาร มีผักสวนครัวที่ปลอดภัยและมีคุณภาพดีปลูกไว้รับประทานเองภายในครัวเรือน โดยใช้แนวทาง “ผู้นำต้องทำก่อน” ด้วยการใช้พื้นที่ภายในบริเวณบ้านพัก หรือสถานที่ราชการ เป็นแปลงผักสวนครัวเพื่อให้เกิดการเป็นต้นแบบที่ดีให้กับพี่น้องประชาชน และนำเมล็ดพันธุ์ หรือพันธุ์ผักที่เป็นผลผลิตแจกจ่ายมอบให้ประชาชนเพื่อขยายพันธุ์และสร้างแหล่งอาหารภายในครัวเรือน
โดยนางสาวชนมณัฐ รอดบุญธรรม รองผู้ว่าราชการจังหวัดศรีสะเกษ ได้นำหัวหน้าส่วนราชการ พร้อมเจ้าหน้าที่สำนักงานพัฒนาชุมชนจังหวัดศรีสะเกษ ร่วมกันเอามื้อสามัคคี “ปลูกพืชผักสวนครัว สร้างความมั่นคงทางอาหาร บริเวณหลังบ้านพักรองผู้ว่าราชการจังหวัดศรีสะเกษ” ด้วยการปรับพื้นที่หลังบ้านพักเป็นแปลงผักและลงมือปลูกผักหลากหลายชนิด และใช้ฟางแห้งห่มดินเพื่อลดการระเหยของน้ำ เพิ่มความชุ่มชื้นให้ดิน พร้อมทั้งขับเคลื่อน “ถังขยะเปียก ลดโลกร้อน” ภายในบริเวณดังกล่าว
นางสาวชนมณัฐ รอดบุญธรรม รองผู้ว่าราชการจังหวัดศรีสะเกษ กล่าวว่า จังหวัดศรีสะเกษ ได้มอบหมายให้สำนักงานพัฒนาชุมชนจังหวัดศรีสะเกษ ได้เป็นผู้นำในการบูรณาการการทำงานร่วมกับทุกส่วนราชการ องค์กรปกครองส่วนท้องถิ่น โดยมีสำนักงานพัฒนาชุมชนอำเภอทั้ง 22 อำเภอ ร่วมสนับสนุนบทบาทของท่านนายอำเภอในการเดินหน้าขับเคลื่อนปรับพื้นที่ว่างให้เป็นแปลงปลูกพืชผักต่าง ๆ ในทุกอำเภอ โดยตั้งเป้าหมายทุกครัวเรือนต้องปลูกผักอย่างน้อย 10 ชนิด เป็นต้นว่า ตะไคร้ ผักบุ้ง พริก คะน้า มะเขือเทศ มะเขือเปราะ กะเพรา โหระพา แมงลัก ถั่วฝักยาว มะละกอ และแตงกวา ซึ่งเป็นพืชผักที่ต้องจำเป็นใช้ในชีวิตประจำวัน ที่สำคัญ ทั้งนี้ จังหวัดศรีสะเกษ ได้รณรงค์ “ผู้นำต้องทำให้เห็นเป็นต้นแบบ” ในการสร้างความมั่นคงทางอาหาร ด้วยการปลูกพืชสวนครัวกินเอง เพื่อลดรายจ่าย ตามหลักปรัชญาของเศรษฐกิจพอเพียง และจัดทำถังขยะเปียก ลดโลกร้อน ลดก๊าชเรือนกระจก
“จังหวัดศรีสะเกษ มุ่งมั่นขับเคลื่อนด้วยการน้อมนำพระราชดำริของสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี ด้านการสร้างความมั่นคงทางอาหาร และนโยบายของกระทรวงมหาดไทย ด้วยการเสริมสร้างการรับรู้ความเข้าใจ และเชิญชวนให้พี่น้องประชาชนทุกครัวเรือน ได้หันมาใส่ใจในชีวิตของตนเอง โดยเฉพาะเรื่องอาหารการกิน ที่ส่งผลกระทบโดยตรงกับสุขภาพของตนเอง ด้วยการลงมือ ลงแรง และสานพลังสมาชิกในครอบครัว ปลูกผักสวนครัวในบริเวณบ้าน อันจะทำให้พี่น้องประชาชนทุกครัวเรือนมีความรัก ความผูกพัน ความอบอุ่น ที่สำคัญ มีผักสวนครัวที่ปลอดภัยและมีคุณภาพดีหลากหลายชนิด ช่วยสร้างเสริมสุขภาพให้แข็งแรง และยังสามารถลดรายจ่าย เพิ่มรายได้ ใช้ชีวิตแบบพึ่งพาตนเองได้อย่างมีความสุขและยั่งยืน ทั้งนี้ สามารถติดต่อขอรับคำปรึกษาและขอรับการสนับสนุนเมล็ดพันธุ์ผักได้ที่ สำนักงานพัฒนาชุมชนจังหวัดศรีสะเกษ โทร. 0-4561-1465 ในวันและเวลาราชการ” นางสาวชนมณัฐฯ กล่าว
#WorldSoilDay #วันดินโลก #soilswherefoodbegins #Soils4Nurition #FAO #MOI #กระทรวงมหาดไทย #บำบัดทุกข์บำรุงสุข #SDGsforAll #ChangeforGood

ที่มา : https://www.thaigov.go.th/news/contents/details/62557