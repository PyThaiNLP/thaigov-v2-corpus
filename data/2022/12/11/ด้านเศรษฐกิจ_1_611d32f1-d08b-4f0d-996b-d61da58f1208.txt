รัฐบาลไทย-ข่าวทำเนียบรัฐบาล-‘รมช.มนัญญา’ ร่วมงาน “อุทัยธานี ของดีอยู่ที่ผ้า” ครั้งที่ 2 


วันเสาร์ที่ 10 ธันวาคม 2565
‘รมช.มนัญญา’ ร่วมงาน “อุทัยธานี ของดีอยู่ที่ผ้า” ครั้งที่ 2
‘รมช.มนัญญา’ ร่วมงาน “อุทัยธานี ของดีอยู่ที่ผ้า” ครั้งที่ 2 แต่งไทยย้อนยุคตามรอยเสด็จประพาสต้นเมืองอุทัยธานี ครบรอบ 116 ปี
รมช.มนัญญา ไทยเศรษฐ์ รัฐมนตรีช่วยว่าการกระทรวงเกษตรและสหกรณ์ ร่วมพิธีเปิดงาน “อุทัยธานี ของดีอยู่ที่ผ้า” ครั้งที่ 2 แต่งไทยย้อนยุคตามรอยเสด็จประพาสต้นเมืองอุทัยธานี ครบรอบ 116 ปี จังหวัดอุทัยธานี ประจำปี 2565  จัดขึ้นระหว่างวันที่ 9 - 18 ธันวาคม 2565 ณ สนามกีฬากลางจังหวัดอุทัยธานี อำเภอเมืองอุทัยธานี จังหวัดอุทัยธานี โดยมี นายอิทธิพล คุณปลื้ม รัฐมนตรีว่าการกระทรวงวัฒนธรรม เป็นประธาน และนายธีรพัฒน์ คัชมาตย์ ผู้ว่าราชการจังหวัดอุทัยธานี หัวหน้าส่วนราชการ ผู้บริหาร เข้าร่วม เพื่อเป็นการยกระดับภูมิปัญญาผ้าทอพื้นถิ่นของจังหวัดอุทัยธานี ตลอดจนมีการนำผ้าทอไปพัฒนาต่อยอดเป็นผลิตภัณฑ์ในรูปแบบต่าง ๆ ให้มีความสวยงาม ทันสมัยตรงกับความต้องการของตลาดและผู้บริโภคในระดับสากล และเพื่อน้อมรำลึกถึงการเสด็จประพาสต้น เมืองอุทัยธานี ของพระบาทสมเด็จพระจุลจอมเกล้าเจ้าอยู่หัว พระพุทธเจ้าหลวง (รัชกาลที่5)
โอกาสนี้ รมว.วัฒนธรรม และ รมช.มนัญญา ได้เยี่ยมชมนิทรรศการภายในงาน อาทิ นิทรรศการผ้าลายพระราชทาน “ลายขอ เจ้าฟ้าสิริวัณณวรีฯ” นิทรรศการผ้าทอลายอัตลักษณ์อุทัยธานี “ผ้าทอลายอุทัยสุพรรณิการ์” นิทรรศการลายผ้ากลุ่มชาติพันธุ์กะเหรี่ยงอุทัยธานี พร้อมชมสาธิตขั้นตอนการทอผ้า ตลอดจนชมการเดินแบบแฟชั่นชุดผ้าไทยและผ้าพื้นถิ่นจังหวัดอุทัยธานี

ที่มา : https://www.thaigov.go.th/news/contents/details/62549