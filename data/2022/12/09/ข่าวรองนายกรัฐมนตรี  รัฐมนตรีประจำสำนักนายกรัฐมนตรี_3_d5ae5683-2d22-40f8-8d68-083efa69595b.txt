รัฐบาลไทย-ข่าวทำเนียบรัฐบาล-“ธนกร” เผยนายกฯ สั่งโฟกัสช่วยประชาชนเป็นหลัก ใช้เวลาที่มีอย่างเต็มที่ 


วันศุกร์ที่ 9 ธันวาคม 2565
พิมพ์
“ธนกร” เผยนายกฯ สั่งโฟกัสช่วยประชาชนเป็นหลัก ใช้เวลาที่มีอย่างเต็มที่
“ธนกร” เผยนายกฯ สั่งโฟกัสช่วยประชาชนเป็นหลัก ใช้เวลาที่มีอย่างเต็มที่
วันนี้ (9 ธ.ค.65) เวลา 14.00 น. นายธนกร วังบุญคงชนะ รัฐมนตรีประจำสำนักนายกรัฐมนตรี  ลงพื้นที่ตรวจเยี่ยมติดตามสถานการณ์น้ำท่วม ที่ อ.ท่าศาลา จ.นครศรีธรรมราช
“พล.อ.ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ได้กำชับให้ตนเองลงพื้นที่เพื่อตรวจเยี่ยมและให้กำลังใจประชาชนที่ได้รับผลกระทบจากปัญหาอุทกภัยในช่วงที่ผ่านมา พร้อมรับฟังความคิดเห็นจากประชาชนในพื้นที่ ถึงปัญหาและช่วยเหลือประชาชนอย่างเต็มที่ โดยขอชื่นชมหน่วยงานราชการทุกหน่วยงานพื้นที่ นักการเมืองทุกสังกัด ที่ร่วมมือกันในการดูแลประชาชน จนสามารถผ่านพ้นวิกฤติไปได้ ซึ่งภายหลังจากนี้ นายกรัฐมนตรีได้กำชับให้หน่วยงานในพื้นที่เร่งสำรวจความเสียหายเพื่อช่วยเหลือประชาชนได้อย่างทันท่วงทีต่อไป” นายธนกร กล่าว
จากนั้นคณะของรัฐมนตรีประจำสำนักนายกรัฐมนตรี ได้เดินทางสู่ที่ว่าการอำเภอสิชล เพื่อรับฟัง ข้อมูลในพื้นที่ก่อนเสร็จสิ้นภารกิจที่จังหวัดนครศรีธรรมราชในวันนี้

ที่มา : https://www.thaigov.go.th/news/contents/details/62531