รัฐบาลไทย-ข่าวทำเนียบรัฐบาล-กรมเจ้าท่าจัดประชุมรับฟังความคิดเห็นจากหน่วยงานที่เกี่ยวข้องต่อร่างพระราชบัญญัติการทุ่มทิ้งของเสียหรือวัสดุอื่นในทะเล พ.ศ. ....


วันศุกร์ที่ 9 ธันวาคม 2565
กรมเจ้าท่าจัดประชุมรับฟังความคิดเห็นจากหน่วยงานที่เกี่ยวข้องต่อร่างพระราชบัญญัติการทุ่มทิ้งของเสียหรือวัสดุอื่นในทะเล พ.ศ. ....
...
กรมเจ้าท่าจัดประชุมรับฟังความคิดเห็นจากหน่วยงานที่เกี่ยวข้องต่อร่างพระราชบัญญัติการทุ่มทิ้งของเสียหรือวัสดุอื่นในทะเล พ.ศ. ....
วันที่ 9 ธันวาคม 2565 นายภูริพัฒน์ ธีระกุลพิศุทธิ์ รองอธิบดีกรมเจ้าท่า ด้านปลอดภัย กระทรวงคมนาคม เป็นประธานในที่ประชุม พร้อมด้วย ข้าราชการและเจ้าหน้าที่กรมเจ้าท่าที่เกี่ยวข้อง ผู้แทนจากหน่วยงานภาครัฐ ภาคเอกชน เข้าร่วมประชุมเพื่อรับฟังความคิดเห็นจากหน่วยงานที่เกี่ยวข้องต่อร่างพระราชบัญญัติ การทุ่มทิ้งของเสียหรือวัสดุอื่นในทะเล พ.ศ. ....  ณ ห้องประชุมวิสูตรสาครดิษฐ์ ชั้น 4 อาคาร 164 ปี และผ่านระบบ ZOOM ของกรมเจ้าท่า
ทั้งนี้ ที่มาของร่างพระราชบัญญัติการทุ่มทิ้งของเสียหรือวัสดุอื่นในทะเล พ.ศ. .... เป็นร่างกฎหมายอนุวัติการ ที่ออกตามพิธีสาร ค.ศ. ๑๙๙๖ (พิธีสารลอนดอน) ที่ประเทศไทยอยู่ระหว่างการดำเนินการเพื่อเข้าเป็นภาคี โดยรัฐสภาได้ให้ความเห็นชอบแล้ว เมื่อวันที่ 24 กรกฎาคม 2563 ซึ่งหากร่างกฎหมายฉบับนี้ผ่านกระบวนการ นิติบัญญัติ ประเทศไทยก็จะดำเนินการเพื่อเข้าเป็นภาคีพิธีสารนี้ได้ โดยร่างกฎหมายฉบับนี้มีวัตถุประสงค์ ในการปกป้องสิ่งแวดล้อมทางทะเลและส่งเสริมการใช้ทะเลอย่างมีประสิทธิภาพและยั่งยืน

ที่มา : https://www.thaigov.go.th/news/contents/details/62527