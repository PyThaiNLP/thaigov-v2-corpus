รัฐบาลไทย-ข่าวทำเนียบรัฐบาล-​วธ.นำทัพนักแสดงและดนตรี โขน งิ้ว โนรา แรป การแสดงพื้นบ้าน 4 ภาคโชว์อลังการในงานกาชาดคึกคัก9-18 ธันวาคม 2565 ตั้งแต่เวลา 17.00-22.00 น. เข้าชมโดยไม่เสียค่าใช้จ่าย   


วันศุกร์ที่ 9 ธันวาคม 2565
​วธ.นำทัพนักแสดงและดนตรี โขน งิ้ว โนรา แรป การแสดงพื้นบ้าน 4 ภาคโชว์อลังการในงานกาชาดคึกคัก9-18 ธันวาคม 2565 ตั้งแต่เวลา 17.00-22.00 น. เข้าชมโดยไม่เสียค่าใช้จ่าย
​วธ.นำทัพนักแสดงและดนตรี โขน งิ้ว โนรา แรป การแสดงพื้นบ้าน 4 ภาคโชว์อลังการในงานกาชาดคึกคัก9-18 ธันวาคม 2565 ตั้งแต่เวลา 17.00-22.00 น. เข้าชมโดยไม่เสียค่าใช้จ่าย
วธ.นำทัพนักแสดงและดนตรี โขน งิ้ว โนรา แรป การแสดงพื้นบ้าน 4 ภาคโชว์อลังการในงานกาชาดคึกคัก9-18 ธันวาคม 2565 ตั้งแต่เวลา 17.00-22.00 น. เข้าชมโดยไม่เสียค่าใช้จ่าย
นางยุพา ทวีวัฒนะกิจบวร ปลัดกระทรวงวัฒนธรรม กล่าวในฐานะประธานคณะกรรมการแผนกการแสดงกิจกรรมบนเวทีงานกาชาดประจำปี 2565 ว่า การจัดงานกาชาดประจำปี 2565 ระหว่างวันที่ 8-18 ธันวาคม 2565  ณ สวนลุมพินี กรุงเทพฯ จัดโดยสภากาชาดไทย และหน่วยงานทั้งภาครัฐ รัฐวิสาหกิจ สถาบันการศึกษา สมาคม มูลนิธิ ชมรม ภาคเอกชน มาร่วมประกวดร้านงานกาชาด ออกบูธแสดงนิทรรศการ จำหน่ายสินค้า จัดกิจกรรมต่างๆ เป็นจำนวนมาก โดยในส่วนของกระทรวงวัฒนธรรม (วธ.) จะมีการจัดแสดงทางวัฒนธรรม ณ เวทีกลาง สวนลุมพินี ระหว่างวันที่ 9-18 ธันวาคม 2565 ตั้งแต่เวลา 17.00-22.00 น. เข้าชมโดยไม่เสียค่าใช้จ่าย อาทิ การแสดงอุปรากรจีน (งิ้ว) โดยสำนักงานปลัดกระทรวงวัฒนธรรม  การแสดงโขน เรื่อง รามเกียรติ์ ตอนศึกโรมคัลทศกัณฐ์พ่าย โดย สำนักการสังคีต กรมศิลปากร การแสดงโนรา คณะมโนราห์เอกชัย นิยมศิลป์ และการแสดงเพลงบอกคณะเจษฎา โสภาศิลป์ โดยกรมส่งเสริมวัฒนธรรม ขับร้องประสานเสียง สถาบันรัชปาร์มิวสิค และการแสดงแรป กลุ่มไทยแรปทีวี โดยสำนักงานศิลปวัฒนธรรมร่วมสมัย การแสดงดนตรีไทยและขับร้องเพลงโดย เก่ง ธชย การแสดงลิเก โดยสำนักงานปลัดกระทรวงวัฒนธรรม การแสดงละครสภา เรื่อง ขุนช้างขุนแผน ตอนพระไวยแตกทัพ โดยสำนักการสังคีต กรมศิลปากร การแสดงหมอลำกลอนประยุกต์ คณะแม่ราตรีศรีวิไล โดย กรมส่งเสริมวัฒนธรรม การแสดงนาฏศิลป์ 4 ภาคและการแสดงพื้นบ้าน   โดย สถาบันบัณฑิตพัฒนศิลป์ เป็นต้น  รวมไปถึงการแสดงเพลงบอก  การแสดงดนตรีร่วมสมัยวง ASIA 7 การแสดงบัลเลต์แจ๊ส การแสดงดนตรีจากกรมประชาสัมพันธ์  ดุริยางค์ทหารบก นักร้องจากรายการไมค์ทองคำ รายการเพลงเอกการแสดงดนตรีและขับร้องจุฬาลงกรณ์มหาวิทยาลัย  มหาวิทยาลัยรังสิต มหาวิทยาลัยเกษตรศาสตร์ ฯลฯ สอบถามรายละเอียดได้ที่โทรสายด่วนวัฒนธรรม 1765

ที่มา : https://www.thaigov.go.th/news/contents/details/62490