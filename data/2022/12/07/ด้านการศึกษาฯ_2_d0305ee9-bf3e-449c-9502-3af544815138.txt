รัฐบาลไทย-ข่าวทำเนียบรัฐบาล-ทปษ.รมว.อว. เป็นประธานในการประชุมคณะกรรมการดำเนินงานและบริหารจัดการทุนการศึกษาด้านศิลปะ สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ประจำปีการศึกษา 2565


วันพุธที่ 7 ธันวาคม 2565
ทปษ.รมว.อว. เป็นประธานในการประชุมคณะกรรมการดำเนินงานและบริหารจัดการทุนการศึกษาด้านศิลปะ สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ประจำปีการศึกษา 2565
ทปษ.รมว.อว. เป็นประธานในการประชุมคณะกรรมการดำเนินงานและบริหารจัดการทุนการศึกษาด้านศิลปะ สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ประจำปีการศึกษา 2565
วันที่ 11 พฤศจิกายน 2565 ดร. พัชรินรุจา จันทรโรนานนท์ ทปษ.รมว.อว. เป็นประธานในการประชุมคณะกรรมการดำเนินงานและบริหารจัดการทุนการศึกษาด้านศิลปะ สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ประจำปีการศึกษา 2565 โดยมี  ศ.พัดชา  อุทิศวรรณกุล ผศ.อนุชา ทีรคานนท์  หม่อมหลวงทรงลักษณ์ สวัสดิวัตน์  นางสาวรติรส ภู่วิภาดาวรรธน์  และ นางสาววราภรณ์  รุ่งตระการ ผอ.กสค. คณะกรรมการผู้ทรงคุณวุฒิเข้าร่วมการประชุม เพื่อพิจารณาคัดเลือกผู้สมัครรับทุนในรอบที่ 1 ซึ่งจากการที่ สป.อว ได้ประกาศรับสมัคร นิสิต  นักศึกษาระดับปริญญาตรี ชั้นปีที่ 2 ในด้านศิลปะทุกแขนง ที่มีทักษะในการสร้างสรรค์ผลงานและนวัตกรรมด้านศิลปะ มีความประพฤติและผลการเรียนที่ดี สมัครเข้ารับทุนฯ  โดยในปีนี้มีนักศึกษาสนใจสมัครเข้ารับทุนจำนวนมาก จากสถาบันอุดมศึกษา 29 สถาบัน จำนวน 50 คนโดยคณะกรรมการฯ จะคัดให้เหลือ 25 ราย เพื่อเข้าสู่รอบสัมภาษณ์ต่อไป
โดยทุนการศึกษาด้านศิลปะ สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา เป็นพระประสงค์ของสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ที่ต้องการสนับสนุนให้นิสิต นักศึกษาที่มีความสามารถด้านศิลปะ มีโอกาสศึกษาจนสำเร็จการศึกษาระดับปริญญาตรี จบออกไป และใช้ความสามารถสร้างสรรค์ผลงาน นวัตกรรมด้านศิลปะเพื่อพัฒนาท้องถิ่น  สังคม และเป็นพลเมืองที่มีคุณภาพของประเทศชาติต่อไป

ที่มา : https://www.thaigov.go.th/news/contents/details/62391