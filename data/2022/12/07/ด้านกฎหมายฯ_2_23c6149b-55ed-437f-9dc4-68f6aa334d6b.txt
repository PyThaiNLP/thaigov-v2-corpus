รัฐบาลไทย-ข่าวทำเนียบรัฐบาล-ปลัดกระทรวงยุติธรรม มอบนโยบายหัวหน้าส่วนราชการในสังกัดกระทรวงยุติธรรม จังหวัดนครราชสีมา และตรวจเยี่ยมเรือนจำกลางคลองไผ่


วันพุธที่ 7 ธันวาคม 2565
พิมพ์
ปลัดกระทรวงยุติธรรม มอบนโยบายหัวหน้าส่วนราชการในสังกัดกระทรวงยุติธรรม จังหวัดนครราชสีมา และตรวจเยี่ยมเรือนจำกลางคลองไผ่
ปลัดกระทรวงยุติธรรม มอบนโยบายหัวหน้าส่วนราชการในสังกัดกระทรวงยุติธรรม จังหวัดนครราชสีมา และตรวจเยี่ยมเรือนจำกลางคลองไผ่
ในวันอังคารที่ ๖ ธันวาคม ๒๕๖๕ เวลา ๑๓.๐๐ น. นางพงษ์สวาท กายอรุณสุทธิ์ ปลัดกระทรวงยุติธรรม มอบนโยบายให้กับ หัวหน้าส่วนราชการหน่วยงานในสังกัดกระทรวงยุติธรรม จังหวัดนครราชสีมา ทั้งหมด ๑๙ หน่วยงาน โดยมี นายสหการณ์ เพ็ชรนรินทร์ รองปลัดกระทรวงยุติธรรม พันตำรวจโท ประวุธ วงศ์สีนิล รองปลัดกระทรวงยุติธรรม นางสาวรวิวรรณ จตุรพิธพร ที่ปรึกษาด้านกฎหมาย สำนักงานปลัดกระทรวงยุติธรรม พร้อมด้วยผู้บริหารสำนักงานปลัดกระทรวงยุติธรรม และหัวหน้าส่วนราชการในจังหวัดนครราชสีมา ให้การต้อนรับ ณ เรือนจำกลางคลองไผ่ จังหวัดนครราชสีมา
ปลัดกระทรวงยุติธรรม ได้มอบนโยบายกับหัวหน้าส่วนฯ ๔ ประเด็น ดังนี้ ๑. กระทรวงยุติธรรมมีกลไกสำคัญระดับพื้นที่ คือ กลไกคณะกรรมการพัฒนาการบริหารงานยุติธรรมระดับจังหวัด (กพยจ.) และระดับชาติคือ คณะกรรมการพัฒนาการบริหารงานยุติธรรมแห่งชาติ (กพยช.) อยากจะให้นำมาต่อยอดในการทำงาน เพื่อเพิ่มประสิทธิภาพในการขับเคลื่อนการอำนวยความเป็นธรรมให้เกิดประโยชน์สูงสุดต่อประชาชน   ๒. การถอดบทเรียน จากเหตุการณ์จังหวัดนครราชสีมา และจังหวัดหนองบัวลำภู หรือคดีอาชญากรรมอื่นๆ อยากให้วิเคราะห์ไปถึงสาเหตุของปัญหา เพื่อจะรู้วิธีป้องกันและแก้ปัญหาให้ตรงจุด ๓. มุ่งเน้นการประชาสัมพันธ์สร้างความรับรู้ให้กับประชาชนมากยิ่งขึ้น  และเมื่อประชาสัมพันธ์มากยิ่งขึ้นและจะต้องเตรียมพร้อมมาตราฐานในการบริการประชาชนที่จะเข้ามาเป็นจำนวนมากด้วย ๔.การยึดมั่นในกฏหมาย ระเบียบการปฎิบัติการต่างๆ ยึดหลักสุจริต หลักธรรมภิบาลในการบริหารงาน มุ่งเน้นประโยชน์ราชการและคำนึงถึงประชาชนเป็นศูนย์กลางการให้บริการสูงสุด
นอกจากนี้ ปลัดกระทรวงยุติธรรม พร้อมผู้บริหาร และคณะฯ ได้ตรวจเยี่ยมให้กำลังใจเจ้าหน้าที่และผู้ต้องขังเรือนจำกลางคลองไผ่  โดยทางเรือนจำฯ ได้จัดชุดแสดงศักยภาพของผู้ต้องขัง  อาทิ การแสดงสุนัขแสนรู้เยียวยาจิตใจผู้ต้องขังโทษสูง จากโครงการฝึกอบรมพัฒนาพฤตินิสัยผู้ต้องขังโทษประหารชีวิต การแสดงละครหุ่น การแสดงดนตรี และการแต่งเพลงราชทัณฑ์ปันสุข ทำความดีเพื่อชาติ ศาสน์ กษัตริย์ รวมทั้งเข้าเยี่ยมระบบการพยาบาลดูแลผู้ต้องขัง และโรงครัวประกอบอาหารสำหรับผู้ต้องขัง

ที่มา : https://www.thaigov.go.th/news/contents/details/62402