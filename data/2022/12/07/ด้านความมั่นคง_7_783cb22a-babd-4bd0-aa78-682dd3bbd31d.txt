รัฐบาลไทย-ข่าวทำเนียบรัฐบาล-ปลัดมหาดไทยเผยกลไกมหาดไทยในระดับพื้นที่บูรณาการทุกหน่วยลุยกวาดล้างยาเสพติดเต็มรูปแบบ เพื่อให้ลูกหลานของพวกเราทุกคนอยู่ในสังคมได้อย่างเป็นปกติสุข ปลอดยาเสพติดอย่างยั่งยืน


วันพุธที่ 7 ธันวาคม 2565
พิมพ์
ปลัดมหาดไทยเผยกลไกมหาดไทยในระดับพื้นที่บูรณาการทุกหน่วยลุยกวาดล้างยาเสพติดเต็มรูปแบบ เพื่อให้ลูกหลานของพวกเราทุกคนอยู่ในสังคมได้อย่างเป็นปกติสุข ปลอดยาเสพติดอย่างยั่งยืน
ปลัดมหาดไทยเผยกลไกมหาดไทยในระดับพื้นที่บูรณาการทุกหน่วยลุยกวาดล้างยาเสพติดเต็มรูปแบบ เพื่อให้ลูกหลานของพวกเราทุกคนอยู่ในสังคมได้อย่างเป็นปกติสุข ปลอดยาเสพติดอย่างยั่งยืน
เมื่อวันที่ 6 ธันวาคม 2565 นายสุทธิพงษ์ จุลเจริญ ปลัดกระทรวงมหาดไทย เปิดเผยว่าได้เน้นย้ำให้ทุกพื้นที่เร่งนำตัวผู้เสพและผู้ติดยาเสพติดเข้าสู่ระบบบำบัดฟื้นฟู โดยยกกรณีตัวอย่างที่มีผลงานเป็นรูปธรรมของอำเภอน้ำปาด จังหวัดอุตรดิถต์ โดยการอำนวยการของ นายปรีชา สุทนต์ นายอำเภอน้ำปาด/ผอ.ศป.ปส.อ.น้ำปาด ได้มอบหมายให้ นายทวีศักดิ์ พุ่มมรดก ปลัดอำเภอหัวหน้ากลุ่มงานบริหารงานปกครอง นายนพนิวัฒน์ อัคจร ปลัดอำเภอฝ่ายความมั่นคง พร้อมด้วยกำลัง อส.อ.น้ำปาดที่ 4 จนท.ตร.สภ.น้ำปาด จนท.รพ.น้ำปาด ผู้ใหญ่บ้าน/ผช.ผญบ./ชรบ/อสม.หมู่ที่ 4 ตำบลแสนตอ ดำเนินการ Re-X-ray ออกปฏิบัติการป้องกันและปราบปราม และแก้ไขปัญหายาเสพติด ตามนโยบายของรัฐบาล ประจำปี 2566 เร่งด่วน 3 เดือน (1 พฤศจิกายน 2565-31 มกราคม 2566) ในพื้นที่บ้านแสนตอ หมู่ที่ 4 ตำบลแสนตอ อำเภอน้ำปาด จังหวัดอุตรดิตถ์ ซึ่งมีผลการปฏิบัติ คือ ได้ทำการตรวจสอบบุคคลและสุ่มตรวจเพื่อหาสารเสพติดในร่างกายบุคคลเป้าหมายในบัญชีผู้ค้า/ผู้เสพของอำเภอน้ำปาด จำนวน 18 ราย ผลปรากฏว่าพบผู้ที่มีสารเสพติดในปัสสาวะจำนวน 5 ราย จึงนำตัวส่งศูนย์คัดกรองเพื่อเข้ารับการบำบัดต่อไป พร้อมกันนี้ได้ร่วมกับสำนักงานพระพุทธศาสนาจังหวัดอุตรดิตถ์ทำการตรวจปัสสาวะพระภิกษุสงฆ์ วัดต้นตะคร้อ และวัดชุมพล จำนวน 5 รูป ซึ่งผลการตรวจปัสสาวะเป็นลบ (ปกติ) ทุกรูป
“สำหรับกรณีปฏิบัติการ “กวาดบ้านตัวเองให้สะอาด” ภายใต้แนวคิดที่ว่าก่อนที่จะดำเนินการเรื่องยาเสพติด เจ้าหน้าที่ที่เกี่ยวข้องจะต้องบริสุทธิ์และไม่เกี่ยวข้องกับเสพยาเสพติด ซึ่งในวันนี้มีตัวอย่างผลการปฏิบัติที่น่าสนใจ เช่น ที่ว่าการอำเภอดอยสะเก็ด จังหวัดเชียงใหม่ นายธนกฤต ฉันทะจำรัสศิลป์ นายอำเภอดอยสะเก็ด/ผอ.ศป.ปส.อ.ดอยสะเก็ด ได้สั่งการให้ฝ่ายความมั่นคงร่วมกับสำนักงานสาธารณสุขอำเภอดอยสะเก็ด ตรวจหาสารเสพติดในร่างกายให้แก่กำนัน ผู้ใหญ่บ้าน ผู้ช่วยผู้ใหญ่บ้าน สารวัตรกำนัน และแพทย์ประจำตำบล ทั้ง 14 ตำบล รวมจำนวนทั้งสิ้น 353 คน ซึ่งผลการตรวจหาสารเสพติดในร่างกาย ไม่พบสารเสพติดในร่างกายแต่อย่างใด (ผลตรวจเป็นลบทั้งหมด) ทั้งนี้ การดำเนินการดังกล่าวเป็นไปตามนโยบายของรัฐบาลและกระทรวงมหาดไทยซึ่งมีผู้ว่าราชการจังหวัดเชียงใหม่เป็นแม่ทัพคนสำคัญในการกำกับติดตามการตรวจสอบบุคลากรในสังกัดมิให้ยุ่งเกี่ยวกับยาเสพติดเป็นประจำและต่อเนื่อง ภายใต้แนวคิด "ส่วนราชการ/หน่วยงาน สีขาวปลอดยาเสพติด" และสำหรับในพื้นที่อื่น ๆ ทั่วประเทศ ได้ดำเนินการมาตรการป้องกันและปราบปรามยาเสพติด โดยเร่ง Re X-Ray สถานที่สุ่มเสี่ยง เช่น สถานบริการและสถานประกอบการที่มีลักษณะคล้ายสถานบริการ พื้นที่ชุมชนเป้าหมายที่มีการแพร่ระบาดของยาเสพติด ซึ่งหลายพื้นที่ได้ปล่อยแถวชุดปฏิบัติการ เข้ากวาดล้างจับกุม และกดดันป้องปราม รวมทั้งสุ่มตรวจสถานบันเทิงต่าง ๆ อย่างต่อเนื่อง” นายสุทธิพงษ์ฯ กล่าว
นายสุทธิพงษ์ จุลเจริญ ปลัดกระทรวงมหาดไทย ยังกล่าวต่อด้วยว่า สำหรับในมิติด้านการจับกุมและปราบปรามผู้กระทำความผิดที่เกี่ยวข้องกับยาเสพติดนั้น กระทรวงมหาดไทยยังคงเดินหน้าอย่างมุ่งมั่นในการทำสงครามกับยาเสพติดทุกชนิดด้วยการบูรณาการการทำงานกับเจ้าหน้าที่ตำรวจ ทหาร ป.ป.ส. รวมถึงทุกหน่วยงานที่เกี่ยวข้องอย่างเข้มข้น โดยใช้ทุกกลไกภาคีเครือข่ายในพื้นที่ และลงพื้นที่ลุยกวาดล้างผู้กระทำความผิดอย่างแข็งขัน จริงจัง และต่อเนื่อง ทั้งผู้ค้ารายใหญ่และผู้ค้ารายย่อยในพื้นที่ของจังหวัดต่าง ๆ ทั่วประเทศ ซึ่งมีตัวอย่างผลการปฏิบัติที่น่าสนใจ ได้แก่
1) จังหวัดอุบลราชธานี เจ้าหน้าที่ชุดปราบปรามยาเสพติดตำรวจภูธรจังหวัดอุบลราชธานี นำโดย พล.ต.ต.ประสงค์ เรืองเดช ผบก.ภ.จว.อุบลราชธานี พ.ต.อ.ชาญชัย อินนรา ผกก.สส.ภ.จ.อุบลราชธานี สนธิกำลังกับ พล.ต.ธีรเดช กลัมพสุต ผอ.สปข.ศรภ. พล.ร.ต.สมาน ขันธพงษ์ ผบ.นรข. พล.ต.ต.สถาพร เอมโอษฐ์ ผบก.ภ.จว.อำนาจเจริญ พล.ต.วีระยุทธ รักศิลป์ ผบ.กกล.สุรนารี พ.ต.อ.ชัยกฤต โชติวรรณ ผกก.สภ.เขมราฐ พ.ต.อ.ชัชชัย สำเนียง ผกก.ตม.จว.อุบลราชธานี พ.ต.อ.รินณวัฒน์ ภูวัฒนติกานต์ ผกก.ตชด.22 น.อ.วรรณะ เกื้อทิพย์ ผบ.นรข.เขตอุบลราชธานี และ นายสะอาด วงศ์รักษ์ นายอำเภอเขมราฐ นำกำลังทั้งในและนอกเครื่องแบบ ขับรถยนต์ติดตามรถยนต์ต้องสงสัยจากพื้นที่ริมฝั่งโขงด้านอำเภอเขมราฐ จนสามารถจับกุมตัวนายธนพลฯ อายุ 22 ปี ชาวอำเภอกุดชุม จังหวัดยโสธร ได้ที่บ้านดอนหวาย อำเภอเมือง จังหวัดอำนาจเจริญ รวมระยะทางเกือบ 100 กิโลเมตร พร้อมด้วยของกลางยาบ้า จำนวน 56,000 เม็ด จึงได้นำตัวผู้ต้องหาส่งพนักงานสอบสวน เพื่อดำเนินคดีตามกฎหมายในส่วนที่เกี่ยวข้องต่อไป
2) จังหวัดนครศรีธรรมราช พ.ต.ท.ศักดิ์ดา ทองประพันธ์ รอง ผกก.สส.สภ ทุ่งสง และ พ.ต.ท.ธรรมราช ส้มเขียวหวาน สว.สส. สภ.ทุ่งสง เดินทางไปตรวจสอบผู้บาดเจ็บจากเหตุรถกระบะเสียหลักตกร่องกลางถนนอัดก็อปปี้ต้นไม้ จำนวน 2 ราย ที่โรงพยาบาลทุ่งสง ซึ่งหลังจากตรวจค้นรถยนต์ที่ประสบอุบัติเหตุแล้วพบยาบ้า 4,000 เม็ด จึงตรวจค้นที่ผู้บาดเจ็บทั้งสองเพิ่มเติมพบยาบ้าอีก 6,200 เม็ด รวม 10,200 เม็ด จึงอายัดตัวผู้บาดเจ็บทั้งสองไว้เพื่อดำเนินคดีต่อไป
3) จังหวัดยโสธร ศูนย์อำนวยการป้องกันและปราบปรามยาเสพติดจังหวัดยโสธรสรุปผลการดำเนินงานป้องกันและปราบปรามยาเสพติดในพื้นที่จังหวัดยโสธรห้วงระหว่างวันที่ 30 พฤศจิกายน - 5 ธันวาคม 2565 ที่ผ่านมา สามารถตรวจยึดของกลางยาบ้า จำนวน 20,789 เม็ด และไม่สามารถนับจำนวนได้ จำนวน 6 ถุง จับกุมผู้ต้องหาได้ 2 ราย
“กระทรวงมหาดไทย เดินหน้าอย่างมุ่งมั่นในการทำสงครามกับยาเสพติดทุกชนิดด้วยการบูรณาการการทำงานกับเจ้าหน้าที่ตำรวจ ทหาร ป.ป.ส. รวมถึงทุกหน่วยงานที่เกี่ยวข้องอย่างเข้มข้น โดยใช้ทุกกลไกภาคีเครือข่ายในพื้นที่ ลงพื้นที่ดำเนินการกับผู้กระทำความผิดอย่างแข็งขัน พร้อมทั้งนำผู้หลงผิดเข้ารับการบำบัดรักษา เพื่อคืนคนดีให้กับสังคม ให้กับครอบครัว และหมั่นลงพื้นที่ติดตามผลการรักษาอย่างต่อเนื่อง เพื่อไม่ให้ปัญหายาเสพติดเป็นปัจจัยทำลายคนบริสุทธิ์อีก อันจะทำให้ลูกหลานของพวกเราทุกคนอยู่ในสังคมได้อย่างเป็นปกติสุข พร้อมทั้งได้กำชับผู้ว่าราชการจังหวัด นายอำเภอ กำนัน ผู้ใหญ่บ้าน สร้างการรับรู้ประชาสัมพันธ์หมายเลขติดต่อในการแจ้งเบาะแส โดยเฉพาะอย่างยิ่งสายด่วนศูนย์ดำรงธรรม 1567 ชั่วโมง ซึ่งพี่น้องประชาชนสามารถจดจำและติดต่อได้ง่าย อันเป็นการอำนวยความสะดวกและเป็นการเพิ่มช่องทางการมีส่วนร่วมในการช่วยกันดูแลความสงบเรียบร้อยของบ้านเมือง” นายสุทธิพงษ์ จุลเจริญ ปลัดกระทรวงมหาดไทย กล่าวในช่วงท้าย
#WorldSoilDay #วันดินโลก #soilswherefoodbegins #Soils4Nutrition #FAO #MOI
#กระทรวงมหาดไทย #บำบัดทุกข์บำรุงสุข #SDGsforAll #ChangeforGood

ที่มา : https://www.thaigov.go.th/news/contents/details/62410