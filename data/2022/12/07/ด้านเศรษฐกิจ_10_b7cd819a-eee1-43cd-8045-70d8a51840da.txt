รัฐบาลไทย-ข่าวทำเนียบรัฐบาล-นายอธิรัฐ รัตนเศรษฐ ติดตามผลการดำเนินงานตามนโยบายการพัฒนาท่าเรือกรุงเทพสู่การเป็นท่าเรือชั้นนำด้วยการให้บริการเชื่อมโยงโครงข่ายด้านการขนส่งสินค้าและระบบโลจิสติกส์แบบครบวงจร


วันพุธที่ 7 ธันวาคม 2565
นายอธิรัฐ รัตนเศรษฐ ติดตามผลการดำเนินงานตามนโยบายการพัฒนาท่าเรือกรุงเทพสู่การเป็นท่าเรือชั้นนำด้วยการให้บริการเชื่อมโยงโครงข่ายด้านการขนส่งสินค้าและระบบโลจิสติกส์แบบครบวงจร
...
วันพุธที่ 7 ธ.ค. 65 เวลา 13.00 น. ณ สำนักงานการท่าเรือแห่งประเทศไทย นายอธิรัฐ รัตนเศรษฐ รัฐมนตรีช่วยว่าการกระทรวงคมนาคม เป็นประธานการประชุมร่วมกับคณะผู้บริหารการท่าเรือฯ เพื่อติดตามความคืบหน้าการดำเนินงานตามนโยบายที่มอบให้การท่าเรือแห่งประเทศไทย (กทท.) จัดทำแผนการพัฒนาท่าเรือกรุงเทพฯ สู่การเป็นท่าเรือชั้นนำด้วยการให้บริการเชื่อมโยงโครงข่ายด้านการขนส่งสินค้าและระบบโลจิสติกส์แบบครบวงจร ควบคู่กับการบริหารจัดการท่าเรือ โดยพัฒนาพื้นที่ให้เกิดประโยชน์สูงสุด ดังนี้
1. โครงการจัดตั้งเขตปลอดอากรในพื้นที่ท่าเรือกรุงเทพ (Bangkok Port Free Zone) สร้างกิจกรรมใหม่ ยกระดับการให้บริการ สร้างรายได้ให้กับท่าเรือกรุงเทพเพิ่มเติม
2. แนวทางการเพิ่มรายได้ของการท่าเรือฯ ภายในพื้นที่/นอกพื้นที่เขตรั้วศุลกากร
2.1 ภายในพื้นที่เขตรั้วศุลกากรท่าเรือกรุงเทพ
- โครงการความร่วมมือทางธุรกิจกับ บ.ไปรษณีย์ไทยฯ แนวทางความร่วมมือ Port to Door, บริการรับ – ส่งสินค้า, บริหารจัดการรถบรรทุก Truck Queue Management, GPS - Tracking
- โครงการพัฒนาระบบ E-DO สำหรับอำนวยความสะดวกให้แก่ผู้มาใช้บริการที่มารับมอบสินค้าและตู้สินค้าให้แก่ผู้บริหารและพนักงานการท่าเรือฯ
2.2 ภายนอกพื้นที่เขตรั้วศุลกากรท่าเรือกรุงเทพ
- การนำพื้นที่แปลงย่อยที่เหมาะสมมาเปิดประมูล
- การนำพื้นที่แปลงใหญ่ที่มีศักยภาพมาพัฒนาเชิงพาณิชย์ พัฒนาพื้นที่ด้านการค้า (สำนักงาน ศูนย์ฝึกอบรม ศูนย์แสดงสินค้า นิทรรศการ ศูนย์การประชุม พื้นที่ค้าปลีก และธนาคาร )
3. การพัฒนาโครงสร้างพื้นฐานและสิ่งอำนวยความสะดวกของท่าเรือกรุงเทพ เพื่อรองรับการพัฒนาสู่มาตรฐานท่าเรือชั้นนำระดับโลก
4. แนวทางความร่วมมือระหว่างท่าเรือกรุงเทพกับท่าเรือเอกชนในแม่น้ำเจ้าพระยาที่เกิดประโยชน์ร่วมกัน
- โครงการท่าเรือไอซีดีกรุงเทพอยุธยา เพิ่มช่องทางการขนส่งตู้สินค้าจากทางบกมาสู่ทางน้ำ(Shift Mode) เพิ่มขีดความสามารถในการรองรับตู้สินค้า แก้ปัญหาการจราจรติดขัดบริเวณท่าเรือฯ และช่วยลดต้นทุนโลจิสติกส์

ที่มา : https://www.thaigov.go.th/news/contents/details/62425