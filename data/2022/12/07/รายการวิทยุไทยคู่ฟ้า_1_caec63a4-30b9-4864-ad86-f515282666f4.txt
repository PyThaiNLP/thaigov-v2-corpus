รัฐบาลไทย-ข่าวทำเนียบรัฐบาล-​รัฐบาลอนุมัติเพิ่มราคากลางจำหน่ายผลิตภัณฑ์นมโรงเรียน


วันพุธที่ 7 ธันวาคม 2565
พิมพ์
​รัฐบาลอนุมัติเพิ่มราคากลางจำหน่ายผลิตภัณฑ์นมโรงเรียน
วันพุธที่ 7 ธันวาคม 2565
ต่อจากนี้ไป ขอเชิญรับฟังไทยคู่ฟ้า
รัฐบาลสนับสนุนอุตสาหกรรมโคนมไทย โดยอนุมัติปรับเพิ่มราคากลางในการจำหน่ายผลิตภัณฑ์นม
ในโครงการอาหารเสริมโรงเรียน หรือ นมโรงเรียน 0.31 บาท/ถุงหรือกล่อง แบ่งเป็น นมพาสเจอร์ไรส์
จากราคา 6.58 บาท เป็น 6.89 บาท/ถุง และ นมยู เอช ที จาก 7.82 บาท เป็น 8.13 บาท/กล่อง
เพื่อให้สอดคล้องกับการปรับราคารับซื้อน้ำนมโคจากเกษตรกรที่เพิ่มขึ้น 1.50 บาท/กก.
ตามต้นทุนการผลิตน้ำนมที่เพิ่มขึ้น และให้เด็กนักเรียนตั้งแต่ชั้นอนุบาล-
ประถมศึกษาได้รับสารอาหารที่มีประโยชน์อย่างต่อเนื่อง
โดยการปรับราคาในครั้งนี้ไม่ส่งผลกระทบต่อการจัดซื้อนมโรงเรียนของกระทรวงศึกษาธิการ
ส่วนโรงเรียนในสังกัด กทม. และเมืองพัทยา
สามารถปรับแผนงบประมาณก่อนได้หากยังไม่เพียงพอให้เสนอขอจากสำนักงบประมาณต่อไป
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/62396