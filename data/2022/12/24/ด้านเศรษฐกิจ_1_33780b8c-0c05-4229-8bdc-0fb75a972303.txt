รัฐบาลไทย-ข่าวทำเนียบรัฐบาล-รมช.ประภัตร เปิดงานมหกรรมเกษตรกรรมยั่งยืนจังหวัดร้อยเอ็ด (เทศกาลข้าวหอมมะลิโลก ครั้งที่ 22) 


วันศุกร์ที่ 23 ธันวาคม 2565
รมช.ประภัตร เปิดงานมหกรรมเกษตรกรรมยั่งยืนจังหวัดร้อยเอ็ด (เทศกาลข้าวหอมมะลิโลก ครั้งที่ 22)
รมช.ประภัตร เปิดงานมหกรรมเกษตรกรรมยั่งยืนจังหวัดร้อยเอ็ด (เทศกาลข้าวหอมมะลิโลก ครั้งที่ 22) เพื่อเป็นการประชาสัมพันธ์ข้าวหอมมะลิ สืบสานวัฒนธรรมและส่งเสริมการท่องเที่ยวของจังหวัดร้อยเอ็ด
นายประภัตร โพธสุธน รัฐมนตรีช่วยว่าการกระทรวงเกษตรและสหกรณ์ เปิดเผยภายหลังเป็นประธานพิธีเปิดงานมหกรรมเกษตรกรรมยั่งยืนจังหวัดร้อยเอ็ด (เทศกาลข้าวหอมมะลิโลก ครั้งที่ 22) ณ บริเวณโดมเวทีกลางลานสาเกตนครสวนสมเด็จพระศรีนครินทร์ร้อยเอ็ด อำเภอเมืองร้อยเอ็ด จังหวัดร้อยเอ็ด ว่า งานมหกรรมเกษตรกรรมยั่งยืนจังหวัดร้อยเอ็ด (เทศกาลข้าวหอมมะลิโลก ครั้งที่ 22) ได้รับความร่วมมือจากทุกภาคส่วนที่ทุ่มเททำงานในการพัฒนาและประชาสัมพันธ์ข้าวหอมมะลิอันทรงคุณค่าของผืนแผ่นดินไทย ถือเป็นความภาคภูมิใจของคนไทยทั้งชาติที่ “ข้าวหอมมะลิ 105” ซึ่งปลูกในภาคอีสานของประเทศไทย เป็นที่ยอมรับจากต่างประเทศ โดยทั่วไปให้คำนิยามว่า “หอม-เรียวยาว-ขาวนุ่ม” ซึ่งในบรรดา          5 จังหวัดในเขตทุ่งกุลาร้องไห้ จังหวัดร้อยเอ็ด ถือว่ามีพื้นที่ในการปลูกข้าวกว้างใหญ่ที่สุดถึงร้อยละ 46 หรือกว่า 9.4 แสนไร่ และด้วยเอกลักษณ์ที่พิเศษของข้าวหอมมะลิทุ่งกุลาร้องไห้ คือ ลักษณะความนุ่มของข้าวและกลิ่นหอมนั้น ทำให้ทั่วโลกยอมรับว่าเป็นข้าวที่มีคุณภาพที่ดีที่สุด จนได้รับการรับรองสิ่งบ่งชี้ทางภูมิศาสตร์ หรือ GI อีกด้วย
“ในวันนี้มีความยินดีเป็นอย่างยิ่งที่ได้มาเปิดงานมหกรรมเกษตรกรรมยั่งยืนจังหวัดร้อยเอ็ด (เทศกาลข้าวหอมมะลิโลก ครั้งที่ 22) โดยกระทรวงเกษตรฯ ได้เข้ามาส่งเสริมให้มีการทำการเกษตรมูลค่าสูง เพราะจะทำการเกษตรแบบดั้งเดิมต่อไปไม่ได้ จะต้องเน้นเรื่องการผลิตที่มีประสิทธิภาพสูง ได้มาตรฐานสูง และก่อให้เกิดรายได้สูง มุ่งพัฒนาและส่งเสริมการเกษตรแบบอัจฉริยะ ส่งเสริมการแปรรูปผลผลิตทางการเกษตรสู่เกษตรมูลค่าสูง สร้างความยั่งยืนทางการเกษตรด้วยโมเดลเศรษฐกิจ BCG สนับสนุนการค้าอุตสาหกรรมยุคใหม่ ขับเคลื่อนเศรษฐกิจดิจิทัล นำฐานข้อมูลทางเศรษฐกิจมาใช้ประโยชน์ พัฒนาการค้าทันสมัยใช้เทคโนโลยี เพื่อลดต้นทุนการผลิต และเพิ่มรายได้ให้กับพี่น้องเกษตรกร” รมช.ประภัตร กล่าว
จังหวัดร้อยเอ็ด เป็นจังหวัดที่มีพื้นที่ปลูกข้าวหอมมะลิในเขตทุ่งกุลาร้องไห้มากที่สุด จำนวนกว่า 940,000 ไร่การจัดงานในครั้งนี้มีวัตถุประสงค์ 1) เพื่อเป็นการประชาสัมพันธ์ข้าวหอมมะลิและผลิตภัณฑ์ ตลอดจนสินค้าการเกษตรต่างๆที่สำคัญของจังหวัด และเชื่อมโยงการตลาดข้าวหอมมะลิจังหวัดร้อยเอ็ดจากกลุ่มเกษตรกรไปสู่ช่องทางการตลาดทั้งภายในประเทศ และต่างประเทศให้หลากหลายช่องทาง 2) เพื่อนำเสนอนวัตกรรมและเทคโนโลยีสมัยใหม่ ในกระบวนการผลิตที่เหมาะสมกับพื้นที่ การแปรรูปข้าวและอุตสาหกรรมด้านอาหารและสินค้าการเกษตรอื่นๆสู่การทำเกษตรมูลค่าสูง3) เพื่อสืบสานวัฒนธรรมและส่งเสริมการท่องเที่ยวของจังหวัดร้อยเอ็ด ซึ่งภายในงานมีหน่วย งานที่ร่วมจัดกิจกรรมต่างๆ

ที่มา : https://www.thaigov.go.th/news/contents/details/63057