รัฐบาลไทย-ข่าวทำเนียบรัฐบาล-นรม. และรมว.กห. สั่งทุกเหล่าทัพให้การช่วยเหลือ กองทัพเรือ (ทร.) ระดมค้นหาลูกเรือสุโขทัยที่ยังพลัดหาย มอบ รมช.กห. ลงตามสถานกาณ์และเยี่ยมผู้ประสบภัย


วันอังคารที่ 20 ธันวาคม 2565
20/12/2565
พิมพ์
นรม. และรมว.กห. สั่งทุกเหล่าทัพให้การช่วยเหลือ กองทัพเรือ (ทร.) ระดมค้นหาลูกเรือสุโขทัยที่ยังพลัดหาย มอบ รมช.กห. ลงตามสถานกาณ์และเยี่ยมผู้ประสบภัย
นรม. และรมว.กห. สั่งทุกเหล่าทัพให้การช่วยเหลือ กองทัพเรือ (ทร.) ระดมค้นหาลูกเรือสุโขทัยที่ยังพลัดหาย มอบ รมช.กห. ลงตามสถานกาณ์และเยี่ยมผู้ประสบภัย
วันนี้ (20 ธันวาคม 2565) โฆษกกระทรวงกลาโหมเปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ยังคงติดตามสถานการณ์ และเป็นห่วงลูกเรือเรือหลวงสุโขทัยกว่า 30 ชีวิต ที่อัปปางลง โดยมอบหมายให้ พลเอก ชัยชาญ ช้างมงคล รัฐมนตรีช่วยว่าการกระทรวงกลาโหม ลงพื้นที่ติดตามสถานการณ์การ ให้ความช่วยเหลือกำลังพลที่ยังสูญหาย และเยี่ยมเยียนกำลังพลที่ได้รับการช่วยเหลือและอยู่ระหว่างเข้ารับการรักษาตัว ณ โรงพยาบาลในพื้นที่
พลเอกประยุทธ์ ได้แสดงความเสียใจกับเหตุการณ์ที่เกิดขึ้น และยังได้กำชับ ผู้บัญชาการทุกเหล่าทัพให้การสนับสนุน โดย ทร. ระดมให้ความช่วยเหลือลูกเรือที่ยังพลัดหลงและสูญหายให้ถึงที่สุด พร้อมทั้งขอให้ ทร. ดูแลฟื้นฟูจิตใจและรักษาพยาบาลกำลังพลที่ประสบเหตุอย่างเต็มที่ พร้อมทั้งลงไปช่วยเหลือดูแลและให้กำลังใจครอบครัวลูกเรือที่พลัดหายและอยู่ระหว่างการระดมให้ความช่วยเหลือ โดยไม่ทอดทิ้งกัน
โดยบ่ายวันนี้ พลเอก ชัยชาญ ช้างมงคล รัฐมนตรีช่วยว่าการกระทรวงกลาโหมได้รับมอบหมาย จากนายกรัฐมนตรีและรัฐมนตรีว่าการกระทรวงกลาโหม ให้เดินทางไปยังศูนย์ประสานและช่วยเหลือกำลังพลเรือหลวงสุโขทัย ในการปฏิบัติภารกิจในพื้นที่ ณ ทรภ.1 อ.อำเภอสัตหีบ และเยี่ยมให้กำลังใจกำลังพลที่ประสบภัยและอยู่ระหว่างรักษาตัว ณ รพ.สมเด็จพระนางเจ้าสิริกิติ์ อ.บ้านฉาง จังหวัดระยอง

ที่มา : https://www.thaigov.go.th/news/contents/details/62877