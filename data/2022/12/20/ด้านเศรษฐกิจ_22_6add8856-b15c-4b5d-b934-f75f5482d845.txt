รัฐบาลไทย-ข่าวทำเนียบรัฐบาล-ออมสิน มอบของขวัญปีใหม่ 2566 ให้คนไทย


วันอังคารที่ 20 ธันวาคม 2565
20/12/2565
พิมพ์
ออมสิน มอบของขวัญปีใหม่ 2566 ให้คนไทย
ธนาคารออมสินได้จัดของขวัญปีใหม่ 2566 ให้แก่ลูกค้าและประชาชน 2 ชิ้นใหญ่ ประกอบด้วย
วินัยดี มีเงิน มอบเงินรายละ 500 บาท ให้แก่ลูกค้าสินเชื่อที่มีวงเงินกู้ไม่เกิน 200,000 บาท มีประวัติชำระหนี้ดีติดต่อกันไม่น้อยกว่า 3 ปี ไม่เคยปรับปรุงโครงสร้างหนี้/ไม่มีประวัติการตัดหนี้สูญ และมีสถานะหนี้ปกติ (ค้างชำระไม่เกิน 30 วัน) โดยธนาคารจะส่งข้อความให้กดรับสิทธิ์ผ่านแอป MyMo ภายในวันที่ 15 มกราคม 2566
มีออม มีลุ้น กับสลากออมสิน 2 ปี เพิ่มรางวัลพิเศษ จำนวน 24 รางวัล รางวัลละ 1 ล้านบาท รวมเป็นเงิน 24 ล้านบาท ให้ผู้ฝากสลากออมสินพิเศษ 2 ปี ทั้งแบบใบสลากหรือสลากดิจิทัล ในวันที่ 2 ธ.ค.65 - 31 ม.ค.66 ทำการออกรางวัล 2 ครั้ง ในวันที่ 30 ธ.ค.65 จำนวน 12 รางวัล และ วันที่ 1 ก.พ.66 อีก 12 รางวัล โดยสลากแบบใบ หน่วยละ 100 บาท ฝากได้ตั้งแต่ 1 หน่วยขึ้นไป สำหรับบุคคลธรรมดาอายุ 7 ปี ขึ้นไป และนิติบุคคลทุกประเภท สลากดิจิทัล (ฝากผ่านแอป MyMo) หน่วยละ 100 บาท ฝากขั้นต่ำ 10 หน่วย รับฝากเฉพาะบุคคลธรรมดาอายุ 15 ปี ขึ้นไป ทั้ง 2 แบบนี้ ไม่จำกัดวงเงินรับฝากสูงสุด ทั้งนี้ ในช่วง 2 ปีที่ฝาก จะได้รับสิทธิ์ลุ้นถูกเลขสลากทุกเดือน ทำการออกรางวัลทุกวันที่ 1 ของเดือน รวม 24 ครั้ง มีเงินรางวัลที่ 1 จำนวน 10 ล้านบาท และเมื่อฝากครบ 2 ปี จะได้รับเงินต้นคืนทั้งหมดพร้อมดอกเบี้ย กำหนดดอกเบี้ย 0.15 บาท/หน่วย

ที่มา : https://www.thaigov.go.th/news/contents/details/62906