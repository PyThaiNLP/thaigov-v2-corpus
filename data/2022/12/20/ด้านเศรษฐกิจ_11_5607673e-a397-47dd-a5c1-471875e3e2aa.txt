รัฐบาลไทย-ข่าวทำเนียบรัฐบาล-กรมทางหลวงชนบท เผยสายทางที่ได้รับผลกระทบ ในพื้นที่จังหวัดพัทลุง 17 สายทาง พร้อมระดมเจ้าหน้าที่ลาดตระเวน


วันอังคารที่ 20 ธันวาคม 2565
กรมทางหลวงชนบท เผยสายทางที่ได้รับผลกระทบ ในพื้นที่จังหวัดพัทลุง 17 สายทาง พร้อมระดมเจ้าหน้าที่ลาดตระเวน
ติดตามสถานการณ์อุทกภัยในพื้นที่ภาคใต้อย่างใกล้ชิด เพื่ออำนวยความสะดวกปลอดภัยให้กับประชาชนเร่งด่วน ตามนโยบายของรัฐมนตรีว่าการกระทรวงคมนาคม
นายอภิรัฐ ไชยวงศ์น้อย อธิบดีกรมทางหลวงชนบท กระทรวงคมนาคม เปิดเผยว่า เนื่องจากมีมรสุมตะวันออกเฉียงเหนือที่พัดปกคลุมอ่าวไทยและภาคใต้มีกำลังแรง ทำให้ภาคใต้มีฝนตกหนักถึงหนักมากบางแห่ง ส่งผลให้ในส่วนของกรมทางหลวงชนบท (ทช.) มีถนนทางหลวงชนบทในพื้นที่จังหวัดพัทลุงได้รับผลกระทบจากอุทกภัยหลายเส้นทาง ซึ่งได้สั่งการให้สำนักงานทางหลวงชนบทที่ 14 (กระบี่) แขวงทางหลวงชนบทพัทลุง และหมวดบำรุงทางหลวงชนบทในสังกัด เร่งดำเนินการติดตั้งป้ายเตือน ป้ายจราจร พร้อมปักเสาขาวแดงเพื่อบอกแนวเขตทางบนถนนสายดังกล่าวในช่วงที่เกิดเหตุ รวมถึงได้กำชับให้เจ้าหน้าที่ลาดตระเวนติดตามระดับน้ำในพื้นที่ที่มีน้ำท่วม และเฝ้าระวังสายทางในโครงข่ายทางหลวงชนบทสายทางอื่นควบคู่กันไปด้วย ตลอดจนให้เตรียมเครื่องมือ เครื่องจักร วัสดุอุปกรณ์ สะพานเบลีย์ ยานพาหนะ ในการรับส่งผู้ประสบภัยในกรณีน้ำท่วมสูงในสายทาง เพื่อเป็นการบรรเทาความเดือดร้อนและช่วยเหลือประชาชนได้ทันที ตามนโยบายของนายศักดิ์สยาม ชิดชอบรัฐมนตรีว่าการกระทรวงคมนาคม สำหรับสถานการณ์อุทกภัยในพื้นที่จังหวัดพัทลุง ขณะนี้มีถนนทางหลวงชนบทได้รับผลกระทบ จำนวน 17 สายทาง ดังนี้
สามารถสัญจรผ่านได้ 13 สายทาง ได้แก่
1. ถนนสาย พท.1021 แยก ทล.4 - บ้านทุ่งนาชี อำเภอเมือง จังหวัดพัทลุง
2. ถนนสาย พท.2013 แยก ทล.4 - บ้านใหม่ อำเภอเมืองและควนขนุน จังหวัดพัทลุง
3. ถนนสาย พท.4009 แยก ทล.4048 - บ้านท่าสำเภาใต้ อำเภอเมือง จังหวัดพัทลุง
4. ถนนสาย พท.5050 ถนนเฉลิมพระเกียรติ 80 พรรษา 5 ธันวาคม 2550 อำเภอควนขนุน และระโนด จังหวัดพัทลุง
5. ถนนสาย พท.4019 แยก ทล.4048 บ้านแหลมโตนด อำเภอควนขนุน จังหวัดพัทลุง
6. ถนนสาย พท.4004 แยก ทล.4081 - บ้านฝาละมี อำเภอปากพะยูน จังหวัดพัทลุง
7. ถนนสาย พท.4046 แยก ทล.4049 - บ้านควนพระ อำเภอปากพะยูน จังหวัดพัทลุง
8. ถนนสาย พท.4033 แยก ทล.4138 - บ้านเพ็งอาด อำเภอบางแก้วและปากพะยูน จังหวัดพัทลุง
9. ถนนสาย พท.4032 แยก ทล.4081 - บ้านควนโก อำเภอเขาชัยสน จังหวัดพัทลุง
10. ถนนสาย พท.1023 แยก ทล.4 - บ้านหารเทา อำเภอป่าบอนและปากพะยูน จังหวัดพัทลุง
11. ถนนสาย พท.1015 แยก ทล.4 - บ้านศาลาเม็ง อำเภอเขาชัยสนและกงหรา จังหวัดพัทลุง
12. ถนนสาย พท.5051 แยก ทล. 4026 - บ้านเกาะยวน อำเภอปากพะยูน จังหวัดพัทลุง
13. ถนนสาย พท.4003 แยก ทล. 4050 - บ้านจงเก อำเภอเมืองและเขาชัยสน จังหวัดพัทลุง
ไม่สามารถสัญจรผ่านได้ เนื่องจากระดับน้ำท่วมสูง 30 - 150 เซนติเมตร จำนวน 4 สายทาง ได้แก่
1. ถนนสาย พท.1002 แยก ทล.4 - บ้านคู อำเภอเมืองและกงหรา จังหวัดพัทลุง ช่วง กม. ที่ 2+300 - 3+200 ช่วง กม. ที่ 4+800 - 6+500 และช่วง กม. ที่ 11+600 - 12+600
2. ถนนสาย พท.1014 แยก ทล.4 - บ้านควนอินนอโม อำเภอเขาชัยสนและตะโหมด จังหวัดพัทลุง ช่วง กม. ที่ 0+000 - 3+000
3. ถนนสาย พท.1017 แยก ทล.4 บ้านเขาชัยสน อำเภอเขาชัยสน จังหวัดพัทลุง ช่วง กม. ที่ 0+000 - 6+000
4. ถนนสาย พท.1042 แยก ทล.4 - บ้านถ้ำน้ำเย็น อำเภอเขาชัยสน จังหวัดพัทลุง ช่วง กม. ที่ 10+700 - 11+244
อย่างไรก็ตาม ทช. จะติดตามสถานการณ์อุทกภัยในพื้นที่ภาคใต้อย่างต่อเนื่อง และจะรายงานให้ประชาชนได้รับทราบเป็นระยะ ทั้งนี้ ขอความร่วมมือประชาชนโปรดระมัดระวังในการใช้รถใช้ถนนเป็นพิเศษ และโปรดสังเกตป้ายเตือน โดยสามารถแจ้งเหตุอุทกภัยได้ที่แขวงทางหลวงชนบททั่วประเทศหรือติดต่อสายด่วน ทช. โทร. 1146

ที่มา : https://www.thaigov.go.th/news/contents/details/62886