รัฐบาลไทย-ข่าวทำเนียบรัฐบาล-กรมทางหลวงชนบทรับมือสถานการณ์อุทกภัยในพื้นที่ภาคใต้อย่างใกล้ชิด พร้อมทั้งเตรียมกำลังคนและเครื่องมือเครื่องจักร


วันอังคารที่ 20 ธันวาคม 2565
กรมทางหลวงชนบทรับมือสถานการณ์อุทกภัยในพื้นที่ภาคใต้อย่างใกล้ชิด พร้อมทั้งเตรียมกำลังคนและเครื่องมือเครื่องจักร
เพื่ออำนวยความสะดวกปลอดภัยให้กับประชาชนอย่างเต็มกำลัง ตามนโยบายรัฐมนตรีว่าการกระทรวงคมนาคม
นายอภิรัฐ ไชยวงศ์น้อย อธิบดีกรมทางหลวงชนบท กระทรวงคมนาคม กล่าวว่า เนื่องจากมีมรสุมตะวันออกเฉียงเหนือที่พัดปกคลุมอ่าวไทย ภาคใต้ และทะเลอันดามันมีกำลังแรง ทำให้ภาคใต้มีฝนตกหนักถึงหนักมากหลายพื้นที่ ทั้งนี้ ในส่วนของกรมทางหลวงชนบท (ทช.) ได้สั่งการให้หน่วยงานในพื้นที่ภาคใต้ ประกอบด้วย สำนักงานทางหลวงชนบทที่ 4 (เพชรบุรี) สำนักงานทางหลวงชนบทที่ 11 (สุราษฎร์ธานี) สำนักงานทางหลวงชนบทที่ 12 (สงขลา) สำนักงานทางหลวงชนบทที่ 14 (กระบี่) และแขวงทางหลวงชนบทในสังกัดจัดเจ้าหน้าที่ลาดตระเวนติดตามเฝ้าระวังถนนในโครงข่ายทางหลวงชนบทอย่างใกล้ชิด ซึ่งนอกจากจะให้เตรียมเครื่องมือ เครื่องจักร วัสดุอุปกรณ์ ป้ายเตือน หลักนำทาง สะพานเบลีย์ และยานพาหนะแล้ว ยังได้กำชับให้เฝ้าระวังในพื้นที่ที่มีความเสี่ยงในการเกิดเหตุดินสไลด์บนถนนทางหลวงชนบท พร้อมเน้นย้ำให้จัดชุดลาดตระเวนสำรวจพื้นที่เสี่ยงเป็นพิเศษ เพื่อให้สามารถบริหารจัดการเส้นทางและเข้าดำเนินการแก้ไขได้อย่างรวดเร็วเมื่อเกิดเหตุ เป็นการอำนวยความสะดวกปลอดภัยให้กับผู้ใช้เส้นทาง ตามนโยบายของนายศักดิ์สยาม ชิดชอบ รัฐมนตรีว่าการกระทรวงคมนาคม อาทิ แขวงทางหลวงชนบทนราธิวาส ซึ่งปัจจุบันในพื้นที่ยังมีฝนตกหนักอย่างต่อเนื่อง ส่งผลให้มีถนนทางหลวงชนบทได้รับผลกระทบจากอุทกภัยในพื้นที่ จำนวน 12 สายทาง ดังนี้
สามารถสัญจรผ่านได้ 3 สายทาง คือ
1. นธ.4023 แยก ทล.4056 - บ้านแบง อำเภอสุไหงปาดี จังหวัดนราธิวาส ช่วง กม. ที่ 4+000 - 4+200
2. นธ.4026 แยก ทล.4055 - บ้านยานิง อำเภอเจาะไอร้อง จังหวัดนราธิวาส ช่วง กม. ที่ 0+000 - 0+300
3. นธ.2031 แยก ทล.42 - ถนนสาย ข ผังเมืองรวม เมืองสุไหงโก-ลก อำเภอสุไหงโก-ลก จังหวัดนราธิวาส ช่วง กม. ที่ 6+000 - 7+000
สายทางที่มีระดับน้ำท่วมสูง 30 - 80 เซนติเมตร ไม่สามารถสัญจรผ่านได้ 9 สายทาง คือ
1. นธ.4001 แยก ทล.4056 - บ้านตันหยงมัส อำเภอระแงะ จังหวัดนราธิวาส ช่วง กม. ที่ 4+400 - 5+600
2. นธ.4008 แยก ทล.4055 - บ้านป่าไผ่ อำเภอระแงะ จังหวัดนราธิวาส ช่วง กม. ที่ 0+000 - 0+600
3. นธ.4010 แยก ทล.4057 - บ้านบูเก๊ะตา อำเภอแว้ง จังหวัดนราธิวาส ช่วง กม.ที่ 9+800 - 10+500 และ ช่วง กม. ที่ 11+300 - 12+000
4. นธ.4011 แยก ทล.4055 - บ้านบูเก๊ะซามี อำเภอจะแนะ จังหวัดนราธิวาส ช่วง กม. ที่ 5+000 - 6+000 และช่วง กม. ที่ 8+200 - 8+700
5. นธ.4016 แยก ทล.4066 - บ้านกาโด๊ะ อำเภอรือเสาะ จังหวัดนราธิวาส ช่วง กม. ที่ 3+000 - 3+100
6. นธ.5027 แยก ทช.นธ.4013 - บ้านบาโงสะโต อำเภอระแงะ จังหวัดนราธิวาส ช่วง กม. ที่ 29+600 - 29+700
7. นธ.2003 แยกทล.42 - บ้านมะนังตายอ อำเภอเมือง จังหวัดนราธิวาส ช่วง กม. ที่ 5+800 - 7+000
8. นธ.6038 บ้านโคกยาง - บ้านปลักปลา อำเภอตากใบ จังหวัดนราธิวาส ช่วง กม. ที่ 0+000 - 3+500
9. นธ.4013 แยก ทล.4060 - บ้านน้ำวน อำเภอศรีสาคร จังหวัดนราธิวาส กม. ที่ 13+550 เนื่องจากคอสะพานชำรุด ปัจจุบันแขวงทางหลวงชนบทนราธิวาสได้ดำเนินการติดตั้งเครื่องหมายจราจร ป้ายปิดสะพานและป้ายประชาสัมพันธ์ทางเลี่ยงเพื่อให้ประชาชนผู้ใช้เส้นทางในพื้นที่ได้รับทราบแล้ว ตลอดจนได้จัดกำลังเจ้าหน้าที่เฝ้าติดตามอย่างใกล้ชิด เพื่อประเมินแนวทางแก้ไขและซ่อมบำรุงอย่างเร่งด่วนภายหลังน้ำลดต่อไป
ทั้งนี้ หากประชาชนต้องการแจ้งเหตุอุทกภัยหรือขอความช่วยเหลือสามารถติดต่อได้ที่แขวงทางหลวงชนบททุกจังหวัด หรือสายด่วน ทช. โทร. 1146

ที่มา : https://www.thaigov.go.th/news/contents/details/62855