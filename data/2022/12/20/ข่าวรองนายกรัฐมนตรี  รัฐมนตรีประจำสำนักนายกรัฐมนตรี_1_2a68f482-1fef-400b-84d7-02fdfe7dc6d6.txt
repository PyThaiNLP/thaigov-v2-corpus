รัฐบาลไทย-ข่าวทำเนียบรัฐบาล- ชาวบ้าน ต.นาเหลือง จว.น่าน ดีใจได้ทำนาหลังหยุดมา 3 ปี ขอโฟนอิน ขอบคุณรองนายกรัฐมนตรี พลเอก ประวิตรฯ ใจดีช่วยสร้างฝายแก้ปัญหาน้ำแล้งแล้วเสร็จ


วันอังคารที่ 20 ธันวาคม 2565
20/12/2565
พิมพ์
ชาวบ้าน ต.นาเหลือง จว.น่าน ดีใจได้ทำนาหลังหยุดมา 3 ปี ขอโฟนอิน ขอบคุณรองนายกรัฐมนตรี พลเอก ประวิตรฯ ใจดีช่วยสร้างฝายแก้ปัญหาน้ำแล้งแล้วเสร็จ
ชาวบ้าน ต.นาเหลือง จว.น่าน ดีใจได้ทำนาหลังหยุดมา 3 ปี ขอโฟนอิน ขอบคุณรองนายกรัฐมนตรี พลเอก ประวิตรฯ ใจดีช่วยสร้างฝายแก้ปัญหาน้ำแล้งแล้วเสร็จ
วันนี้ (20 ธันวาคม 2565) 15.00 น. พลเอก คงชีพ ตันตระวาณิชย์ โฆษกประจำรองนายกรัฐมนตรี เปิดเผยว่า ชาวบ้าน ต.นาเหลือง อ.เวียงสา จว.น่าน กว่า 300 คนและพระภิกษุสงฆ์ในพื้นที่รวมตัวกัน ขอโฟนอินแสดงความขอบคุณ พลเอก ประวิตร วงษ์สุวรรณ รอง นรม.ที่มอบหมายสั่งการให้ พลเรือเอก พิเชษฐ์ ตานะเศรษฐ ลงไปกำกับให้การช่วยเหลือแก้ปัญหาเร่งด่วน การขาดแคลนแหล่งน้ำเพื่ออุปโภค - บริโภค และน้ำเพื่อการเกษตร ของประชาชนในพื้นที่ ต.นาเหลือง อ.เวียงสา จว.น่าน โดยช่วยก่อสร้างฝายน้ำล้นลำน้ำนาเหลือง เป็นที่เสร็จสิ้นแล้ว ประชาชนในพื้นที่ได้รับประโยชน์กว่า 580 ไร่ 140 ครัวเรือน
โดยผู้แทนชาวบ้าน ได้กล่าวแสดงความขอบคุณ พลเอก ประวิตร ฯ ที่ช่วยแก้ปัญหาชาวนาในพื้นที่ อ.เวียงสา ที่ได้รับความเดือดร้อนจากอุทกภัยและภัยแล้ง โดยไม่สามารถทำนามาแล้วกว่า 3 ปี ฝายดังกล่าวจะช่วยแก้ปัญหาน้ำท่วมและกักเก็บน้ำเพื่อการเกษตร และสามารถใช้เป็นแหล่งน้ำดิบของระบบประปาในพื้นที่ให้มีน้ำใช้ อุปโภค - บริโภค ได้ตลอดปี
พลเอก ประวิตร ฯ กล่าวขอบคุณชาวบ้านนาเหลือง ที่มาร่วมแสดงน้ำใจและความขอบคุณ พร้อมย้ำว่า “น้ำคือชีวิต” จึงถือเป็นความตั้งใจและมุ่งมั่นของรัฐบาล ที่ต้องจัดระบบบริหารจัดการน้ำในภาพใหญ่และระดับพื้นที่ให้เป็นรูปธรรมไปพร้อมกัน การจัดสร้างฝายแห่งนี้ จึงถือเป็นความต้องการและความร่วมมือที่เกิดขึ้นระดับพื้นที่ โดยรัฐบาลเข้าไปสนับสนุนให้เกิดขึ้นและใช้ประโยชน์ได้จริงร่วมกัน เพื่อยกระดับชีวิตความเป็นอยู่ของชาวบ้านและเกษตรกร ให้มีรายได้เลี้ยงชีพด้วยตนเองและมีแหล่งน้ำดิบเพื่อการอุปโภค บริโภคตลอดปี พร้อมย้ำว่า รัฐบาลจะทำต่อไป โดยไม่เลือกปฏิบัติ

ที่มา : https://www.thaigov.go.th/news/contents/details/62896