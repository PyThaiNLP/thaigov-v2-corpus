รัฐบาลไทย-ข่าวทำเนียบรัฐบาล-กรมทางหลวง อัปเดตเส้นทางน้ำท่วมบนทางหลวง ผ่านไม่ได้เหลือเพียง 4 แห่ง พร้อมจัดเจ้าหน้าที่ช่วยเหลือประชาชน 24 ชั่วโมง


วันอังคารที่ 20 ธันวาคม 2565
กรมทางหลวง อัปเดตเส้นทางน้ำท่วมบนทางหลวง ผ่านไม่ได้เหลือเพียง 4 แห่ง พร้อมจัดเจ้าหน้าที่ช่วยเหลือประชาชน 24 ชั่วโมง
.....
นายสราวุธ  ทรงศิวิไล อธิบดีกรมทางหลวง กระทรวงคมนาคม เปิดเผยว่า จากสถานการณ์น้ำท่วมภาคใต้ในขณะนี้ ส่งผลให้ทางหลวงบางเส้นทางมีน้ำท่วมสูงเป็นเหตุให้ไม่สามารถใช้สัญจรได้ตามปกติ กรมทางหลวง (ทล.) ได้สั่งการให้ สำนักงานทางหลวง แขวงทางหลวง หมวดทางหลวงในพื้นที่ ลงพื้นที่ติดตามสถานการณ์น้ำท่วมอย่างใกล้ชิด และได้มีการจัดเจ้าหน้าที่คอยอำนวยความสะดวกแก่ประชาชน สำหรับเส้นทางที่น้ำลดแล้วได้มีการสำรวจความเสียหายของถนนและระบบระบายน้ำ เพื่อบรรเทาความเดือดร้อนของประชาชนให้ได้รับความสะดวกปลอดภัยในการสัญจรโดยเร็วที่สุดอย่างต่อเนื่อง ตามข้อสั่งการของนายศักดิ์สยาม ชิดชอบ รัฐมนตรีว่าการกระทรวงคมนาคม ที่มีความห่วงใยประชาชนผู้ประสบภัยในครั้งนี้ พร้อมทั้งเฝ้าระวังตลอด 24 ชั่วโมง
พร้อมกันนี้ ทล. ได้ทำการสรุปสถานการณ์อุทกภัยบนทางหลวง โดย สถานการณ์ประจำวันที่ 20 ธันวาคม  2565 เวลา 15.00 น. พบทางหลวงถูกน้ำท่วมในพื้นที่ภาคใต้ จำนวน 4 จังหวัด ได้แก่ จังหวัดสงขลา ยะลา ปัตตานี และนราธิวาส จำนวน 16 สายทาง 18 แห่ง ที่การจราจรผ่านไม่ได้ 4 แห่ง ดังนี้
1.จังหวัดสงขลา จำนวน 1 แห่ง ได้แก่
- ทางหลวงหมายเลข 4085 ตอน ปากน้ำเทพา - ธารคีรี ในพื้นที่ อำเภอสะบ้าย้อย ช่วง กม. ที่ 32+350 - 33+550 ระดับน้ำ 50 เซนติเมตร
2.จังหวัดยะลา จำนวน 1 แห่ง ได้แก่
- ทางหลวงหมายเลข 409 ตอน ป่าพ้อ - ท่าสาป ในพื้นที่ อำเภอเมืองยะลา ช่วง กม. ที่ 30+600 - 32+600 ระดับน้ำ 30 - 40 เซนติเมตร ใช้ทางเลี่ยง ยล.3003 - ทล.409 (ท่าสาป - ลำใหม่)
3.จังหวัดนราธิวาส จำนวน 2 แห่ง ได้แก่
- ทางหลวงหมายเลข 4168 ตอน ต้นไทร - ปะลุกกาสาเมาะ ในพื้นที่ อำเภอบาเจาะ ช่วง กม. ที่ 0+000 - 0+700 ระดับน้ำ 30 - 40 เซนติเมตร ใช้เส้นทางเลี่ยงท้องถิ่นแทน
- ทางหลวงหมายเลข 4271 ตอน คอลอกาเว - ไอร์ซือเร๊ะ ในพื้นที่ อำเภอศรีสาคร ช่วง กม. ที่ 12+300 - 12+800 ระดับน้ำ 50 เซนติเมตร ใช้เส้นทางเลี่ยง สาย 4058 ตอน มะรือโบ - รือเสาะ
ทั้งนี้ ทล. ได้สั่งการให้ สำนักงานทางหลวง แขวงทางหลวง หมวดทางหลวงในพื้นที่ เฝ้าระวัง และติดตามสถานการณ์อย่างใกล้ชิด หากมีพื้นที่ใดประสบปัญหา เจ้าหน้าที่จะเข้าพื้นที่เพื่อช่วยเหลือประชาชนที่ได้รับความเดือดร้อนทันที นอกจากนี้ ทล. ได้ติดตั้งป้ายเตือนและอุปกรณ์ความปลอดภัย อุปกรณ์นำทาง ในบริเวณทางหลวงที่ถูกน้ำท่วม พร้อมเฝ้าระวังสถานการณ์จนกว่าจะคลี่คลาย โดยขอให้ประชาชนผู้ใช้ทางโปรดใช้ความระมัดระวังในการเดินทาง ปฏิบัติตามป้ายเตือน ป้ายแนะนำ และคำแนะนำของเจ้าหน้าที่อย่างเคร่งครัด หากประชาชนต้องการสอบถามสภาพเส้นทาง สภาพการจราจร หรือ ต้องการความช่วยเหลือสามารถติดต่อ ได้ที่สำนักงานทางหลวง แขวงทางหลวง หมวดทางหลวงในพื้นที่ และสายด่วน ทล. โทร. 1586 (โทรฟรีทุกเครือข่ายตลอด 24 ชั่วโมง) และสามารถติดตามการรายงานสถานการณ์สภาพเส้นทางและเส้นทางเลี่ยงได้ที่ทวิตเตอร์กรมทางหลวง @prdoh1

ที่มา : https://www.thaigov.go.th/news/contents/details/62892