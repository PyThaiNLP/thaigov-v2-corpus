รัฐบาลไทย-ข่าวทำเนียบรัฐบาล-ดีอีเอส เตือนระวัง! มิจฉาชีพหลอกลงแอป Remote access อาจสูญเงินหมดบัญชี


วันอาทิตย์ที่ 18 ธันวาคม 2565
ดีอีเอส เตือนระวัง! มิจฉาชีพหลอกลงแอป Remote access อาจสูญเงินหมดบัญชี
ดีอีเอส เตือนระวัง! มิจฉาชีพหลอกลงแอป Remote access อาจสูญเงินหมดบัญชี
ดีอีเอส เตือนประชาชนและนักธุรกิจอย่าหลงเชื่อโหลดแอพพลิเคชัน Remote access เด็ดขาด เนื่องจากมิจฉาชีพอาจถอนเงินจากบัญชีธนาคารออนไลน์ของท่านหมดตัว
​นางสาวนพวรรณ หัวใจมั่น โฆษกกระทรวงดิจิทัลเพื่อเศรษฐกิจและสังคมฝ่ายการเมือง (ดีอีเอส) กล่าวว่า จากกรณีที่มิจฉาชีพมีการโทรศัพท์ ส่งข้อความSMS และส่งข้อความผ่านโซเชียลมีเดีย เชิญชวนให้ประชาชน เจ้าของธุรกิจ โหลดแอพพลิเคชัน Remote access ลงบนมือถือ หรือแจ้งให้ท่านกรอกข้อมูลธุรกิจของท่านผ่านเว็บไซต์กระทรวงพาณิชย์ และเว็บไซต์ต่างๆ กระทรวงดิจิทัลเพื่อเศรษฐกิจและสังคม (ดีอีเอส) ขอให้ทุกท่านโปรดอย่าหลงเชื่อในการโหลดแอพพลิเคชัน Remote access หรือให้ข้อมูลธุรกิจของท่านกับบุคคลอื่นโดยเด็ดขาด เนื่องจาก หากท่านโหลดแอพพลิเคชันหรือกรอกข้อมูลธุรกิจที่สำคัญของท่านแล้ว จะทำให้ผู้ไม่หวังดีและมิจฉาชีพ สามารถเข้าถึงข้อมูลส่วนตัว ข้อมูลบัญชีธนาคารออนไลน์ ข้อมูลธุรกิจและข้อมูลอื่นๆที่สำคัญของท่านบนมือถือได้ โดยมิจฉาชีพสามารถที่จะเข้าถึงข้อมูลผ่านแอพพลิเคชันและเว็บไซต์ได้
​          นอกจากนี้มิจฉาชีพ ยังมีการกระทำผิดในรูปแบบต่างๆ อาทิ ถอนเงินจากบัญชีธนาคารของท่านจนหมดโดยที่ท่านไม่รู้ตัว และมิจฉาชีพสามารถที่จะควบคุมการทำธุรกรรมต่างๆ บนมือถือของท่านซึ่งจะทำให้ท่านได้รับความเสียหายอีกด้วย  กระทรวงดีอีเอส จึงขอให้ท่านโปรดระมัดระวัง มิจฉาชีพ หากท่านได้รับข้อมูลผิดปกติจากบุคคลที่ไม่คุ้นเคย ขอให้ท่านระงับการทำกิจกรรมใดๆ เพื่อความปลอดภัยจากการทำกิจกรรมต่างๆ ผ่านโทรศัพท์ ข้อความSMS  และสื่อสังคมออนไลน์
​“ทางกระทรวงจะติดตามความเคลื่อนไหวข้อความที่ปิดปรกติในทุกช่องทางอย่างต่อเนื่อง หากท่านได้รับการแจ้งข้อมูลที่ผิดปรกติ ผ่านSMS หรือทางโทรศัพท์ เพื่อป้องกันความเสียหายที่จะเกิดขึ้น และขอให้ท่านตระหนักรู้เท่าทัน มิจฉาชีพในรูปแบบต่างๆ โดยท่านสามารถแจ้งเบาะแสได้ทางสายด่วนโทร 1212”และนางสาว นพวรรณ กล่าว
_________________

ที่มา : https://www.thaigov.go.th/news/contents/details/62782