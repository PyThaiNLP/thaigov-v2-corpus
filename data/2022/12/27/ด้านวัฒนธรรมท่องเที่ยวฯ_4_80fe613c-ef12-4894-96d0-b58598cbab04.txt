รัฐบาลไทย-ข่าวทำเนียบรัฐบาล-ครม.ไฟเขียวบอร์ดส่งเสริมศิลปะร่วมสมัยชุดใหม่ เริ่มปฏิบัติหน้าที่ ตั้งแต่วันที่ 20 ธันวาคม 2565 เป็นต้นไป 


วันอังคารที่ 27 ธันวาคม 2565
ครม.ไฟเขียวบอร์ดส่งเสริมศิลปะร่วมสมัยชุดใหม่ เริ่มปฏิบัติหน้าที่ ตั้งแต่วันที่ 20 ธันวาคม 2565 เป็นต้นไป
ครม.ไฟเขียวบอร์ดส่งเสริมศิลปะร่วมสมัยชุดใหม่ เริ่มปฏิบัติหน้าที่ ตั้งแต่วันที่ 20 ธันวาคม 2565 เป็นต้นไป เดินหน้าเสนอนโยบายส่งเสริมและพัฒนาศิลปะร่วมสมัย สร้างเครือข่ายความร่วมมือ จัดทำแผนงานและยุทธศาสตร์หนุนงานศิลปะร่วมสมัย
ครม.ไฟเขียวบอร์ดส่งเสริมศิลปะร่วมสมัยชุดใหม่ เริ่มปฏิบัติหน้าที่ ตั้งแต่วันที่ 20 ธันวาคม 2565 เป็นต้นไป เดินหน้าเสนอนโยบายส่งเสริมและพัฒนาศิลปะร่วมสมัย สร้างเครือข่ายความร่วมมือ จัดทำแผนงานและยุทธศาสตร์หนุนงานศิลปะร่วมสมัยทั้งในระดับท้องถิ่นสู่ระดับนานาชาติ
นายอิทธิพล คุณปลื้ม รัฐมนตรีว่าการกระทรวงวัฒนธรรม เปิดเผยว่า ที่ประชุมคณะรัฐมนตรี (ครม.) เมื่อวันที่ 20 ธันวาคม 2565 ที่ผ่านมา ได้มีมติเห็นชอบแต่งตั้งคณะกรรมการส่งเสริมศิลปะร่วมสมัย จำนวน 12 ท่าน ตามที่กระทรวงวัฒนธรรม (วธ.) เสนอ เพื่อดำรงตำแหน่งแทนคณะกรรมการผู้ทรงคุณวุฒิเดิมที่ครบวาระการดำรง เมื่อวันที่ 23 มีนาคม 2565 ที่ผ่านมา โดยประกอบด้วย ผู้ทรงคุณวุฒิจากผู้มีความรู้ความเชี่ยวชาญด้านศิลปะร่วมสมัย จำนวน 8 ท่าน ได้แก่ นางกนกวลี กันไทยราษฎร์ สาขาวรรณศิลป์ ผู้ช่วยศาสตราจารย์โสภาวรรณ บุญนิมิตร สาขาภาพยนตร์  นายพิชิต วีรังคบุตร สาขาเรขศิลป์ นายศิริชัย ทหรานนท์ สาขาออกแบบเครื่องแต่งกาย  นายสมเถา สุจริตกุล สาขาดนตรี นางมาริษา เจียรวนนท์ สาขาทัศนศิลป์ นางเยาวณี นิรันดร สาขาทัศนศิลป์ (จิตรกรรม ประติมากรรม) และนายณรงค์ ปรางค์เจริญ สาขาดนตรี และผู้ทรงคุณวุฒิจากนักวิชาการด้านศิลปะร่วมสมัยจากสถาบันอุดมศึกษาทั้งภาครัฐและเอกชน จำนวน 4 ท่าน ได้แก่ ศาสตราจารย์พรรัตน์ ดำรุง สาขาศิลปะการแสดง  ศาสตราจารย์เอกชาติ จันอุไรรัตน์ สาขามัณฑนศิลป์ ศาสตราจารย์ศุภกรณ์ ดิษฐพันธุ์ สาขาทัศนศิลป์ (มีเดียอาร์ตและสื่อผสม) และผู้ช่วยศาสตราจารย์บุญเสริม เปรมธาดา สาขาสถาปัตยกรรม
รัฐมนตรีว่าการกระทรวงวัฒนธรรม กล่าวอีกว่า กรรมการผู้ทรงคุณวุฒิที่แต่งตั้งจะมีวาระอยู่ในตำแหน่งคราวละสองปี นับแต่วันที่ได้รับแต่งตั้ง โดยมีหน้าที่สำคัญในการเสนอนโยบายเกี่ยวกับการส่งเสริมและพัฒนาศิลปะร่วมสมัยต่อ ครม. การกำหนดแนวทางการสร้างเครือข่ายความร่วมมือ ตลอดจนการจัดทำและให้ความเห็นชอบแผนงานและยุทธศาสตร์ เพื่อให้เกิดการสร้างสรรค์งานศิลปะร่วมสมัยทั้งในระดับท้องถิ่น ระดับภูมิภาค และเกิดการเผยแพร่ผลงานในระดับนานาชาติ รวมถึงการวางระเบียบเกี่ยวกับการบริหารกองทุนส่งเสริมศิลปะร่วมสมัย ซึ่งเป็นกองทุนหลักในการส่งเสริมศิลปิน และผู้สนใจในการขับเคลื่อนการสร้างสรรค์งานและกิจกรรมด้านศิลปะร่วมสมัย ซึ่งตามมติดังกล่าวจะมีผลตั้งแต่วันที่ 20 ธันวาคม 2565 เป็นต้นไป

ที่มา : https://www.thaigov.go.th/news/contents/details/63167