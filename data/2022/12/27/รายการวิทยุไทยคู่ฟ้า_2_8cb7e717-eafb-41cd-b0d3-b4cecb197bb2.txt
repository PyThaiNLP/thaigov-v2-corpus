รัฐบาลไทย-ข่าวทำเนียบรัฐบาล-รัฐบาลส่งเสริมจ้างงานต่อเนื่อง บัณฑิตจบใหม่มีงานแล้วกว่าร้อยละ 80


วันอังคารที่ 27 ธันวาคม 2565
27/12/2565
พิมพ์
รัฐบาลส่งเสริมจ้างงานต่อเนื่อง บัณฑิตจบใหม่มีงานแล้วกว่าร้อยละ 80
วันอังคารที่ 27 ธันวาคม 2565
ต่อจากนี้ไป ขอเชิญรับฟังไทยคู่ฟ้า
รัฐบาลดำเนินมาตรการส่งเสริมการจ้างงานอย่างต่อเนื่อง เช่น โครงการ Co-payment
จ้างงานเด็กจบใหม่ แพลตฟอร์มไทยมีงานทำ โครงการส่งเสริมรักษาการจ้างงาน SMEs โครงการ Factory
Sandbox โดยสถิติบัณฑิตจบใหม่ในปี 2563 – 65 จำนวน 1,193,376 ราย
เป็นผู้มีงานทำและมีรายชื่ออยู่ในฐานข้อมูลทะเบียนประกันสังคม 957,900 ราย คิดเป็นร้อยละ 80.27
แสดงให้เห็นว่าในแต่ละปีมีบัณฑิตจบใหม่เข้าสู่ระบบประกันสังคมมาตรา 33 หลายแสนคน นอกจากนี้
ยังมีการฝึกทักษะฝีมือเพื่อการประกอบอาชีพรองรับการขยายตัวของภาคท่องเที่ยวและบริการ เช่น
หลักสูตรผู้ประกอบการอาหารไทย อาหารฮาลาล นวดไทยและสปา พนักงานดูแลเรือ ช่างซ่อมบำรุง
เพิ่มความสามารถในการสร้างอาชีพสร้างรายได้ให้ประชาชน
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/63134