รัฐบาลไทย-ข่าวทำเนียบรัฐบาล-ก.แรงงาน จัดกิจกรรมจิตอาสา ออกหน่วยฝึกอาชีพให้ประชาชน  น้อมสำนึกในพระมหากรุณาธิคุณ เนื่องในวันคล้ายวันพระบรมราชสมภพ วันชาติ และวันพ่อแห่งชาติ 5 ธันวาคม 2565


วันอาทิตย์ที่ 4 ธันวาคม 2565
พิมพ์
ก.แรงงาน จัดกิจกรรมจิตอาสา ออกหน่วยฝึกอาชีพให้ประชาชน  น้อมสำนึกในพระมหากรุณาธิคุณ เนื่องในวันคล้ายวันพระบรมราชสมภพ วันชาติ และวันพ่อแห่งชาติ 5 ธันวาคม 2565
ก.แรงงาน จัดกิจกรรมจิตอาสา ออกหน่วยฝึกอาชีพให้ประชาชน  น้อมสำนึกในพระมหากรุณาธิคุณ เนื่องในวันคล้ายวันพระบรมราชสมภพ วันชาติ และวันพ่อแห่งชาติ 5 ธันวาคม 2565
นายสุชาติ ชมกลิ่น รัฐมนตรีว่าการกระทรวงแรงงาน เปิดเผยว่า เนื่องในวันคล้ายวันพระบรมราชสมภพพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร วันชาติ และวันพ่อแห่งชาติ 5 ธันวาคม 2565 ในปีนี้ กระทรวงแรงงานโดยศูนย์อำนวยการจิตอาสากระทรวงแรงงานได้สนับสนุนกิจกรรมจิตอาสาพระราชทาน “วันพ่อแห่งชาติ” ระหว่างวันที่ 3 – 5 ธันวาคม 2565 ณ พื้นที่กรุงเทพมหานครจำนวน 4 แห่ง เพื่อน้อมสำนึกในพระมหากรุณาธิคุณของพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร เนื่องในวันชาติ และวันพ่อแห่งชาติ 5 ธันวาคม 2565
นายสุชาติ กล่าวต่อว่า สำหรับกิจกรรมในครั้งนี้ ผมได้มอบหมายให้หน่วยงานในสังกัดกระทรวงแรงงานร่วมสนับสนุนกิจกรรมตลอดทั้ง 3 วันในพื้นที่กรุงเทพมหานคร ทั้ง 4 แห่ง ดังนี้ จุดแรกบริเวณที่พักข้าราชบริพารในพระองค์ 904 เกียกกาย เขตดุสิต สำนักงานพัฒนาฝีมือแรงงาน นนทบุรี จัดกิจกรรมสาธิตการฝึกอาชีพ จำนวน 6 สาขา ได้แก่ การร้อยหินมงคล การเพ้นท์กระเป๋างาน DIY งานไม้ ที่วางโทรศัพท์มือถือ การทำเดคูพาจ กระเป๋ากระจูด งาน DIY กล่องใส่กระดาษทิชชูและการร้อยหินเป็นเครื่องประดับ และสำนักงานสวัสดิการและคุ้มครองแรงงานกรุงเทพมหานครพื้นที่ 8 แจกสิ่งของเครื่องบริโภค จุดที่ 2 บริเวณชุมชนท่าเตียน พื้นที่วิทยาลัยเทคโนโลยีตั้งตรงจิตรพณิชยการ เขตพระนคร สำนักงานจัดหางานเขตพื้นที่ 5 จัดกิจกรรมสาธิตอาชีพอิสระ จำนวน 6 สาขา ได้แก่ สายคล้องแมสจากหนัง ปลาตะเพียนสานจากหนัง การแต่งรองเท้าฟองน้ำแฟชั่น ที่เก็บพวงกุญแจผ้า การแต่งกระเป๋าผ้าสไตล์โบฮีเมียน และเทียนซอยแว้คอโรมาจุดที่ 3 บริเวณวิทยาลัยเทคนิคดอนเมือง เขตดอนเมือง สถาบันพัฒนาฝีมือแรงงาน 14 ปทุมธานี จัดกิจกรรมสาธิตการฝึกอาชีพ จำนวน 2 หลักสูตร ได้แก่ การแปรรูปสมุนไพรเครื่องดื่ม และการผสมค็อกเทล และจุดที่ 4 บริเวณวัดปทุมวนาราม ราชวรวิหาร เขตปทุมวัน กรุงเทพมหานคร สำนักงานจัดหางานเขตพื้นที่ 1 จัดกิจกรรมสาธิตอาชีพอิสระ จำนวน 6 สาขา ได้แก่ ตะกร้าสาน โมบายคริสตัล ยาดมสมุนไพร สบู่รังไหม ดอกแก้วทำด้วยดิน และการจัดดอกไม้ในกระถาง
ทั้งนี้ กระทรวงแรงงาน จึงขอเชิญชวนประชาชน เข้าร่วมงานและรับบริการฝึกอาชีพฟรี ได้ตั้งแต่บัดนี้ไปจนถึงวันที่ 5 ธันวาคม 2565 ตั้งแต่เวลา 08.30 – 16.30 น. ณ พื้นที่กรุงเทพมหานคร ทั้ง 4 แห่ง ได้แก่ ที่พักข้าราชบริพารในพระองค์ 904 เกียกกาย เขตดุสิต ชุมชนท่าเตียน พื้นที่วิทยาลัยเทคโนโลยีตั้งตรงจิตรพณิชยการ เขตพระนคร วิทยาลัยเทคนิคดอนเมือง เขตดอนเมือง และวัดปทุมวนาราม ราชวรวิหาร เขตปทุมวัน กรุงเทพมหานคร
++++++++++++++++++
กองเผยแพร่และประชาสัมพันธ์
4 ธันวาคม 2565

ที่มา : https://www.thaigov.go.th/news/contents/details/62307