รัฐบาลไทย-ข่าวทำเนียบรัฐบาล-“ธนกร”เตรียมลงพื้นที่ช่วยแก้ปัญหาให้ประชาชน ลั่น”นายกฯ”ลุยงานหนักทุกวัน มุ่งยกระดับชีวิตคนไทยหลายล้านคนอย่างยั่งยืน ชี้นโยบายรัฐเริ่มผลิดอกออกผล-นานาชาติชื่นชม 


วันอาทิตย์ที่ 4 ธันวาคม 2565
พิมพ์
“ธนกร”เตรียมลงพื้นที่ช่วยแก้ปัญหาให้ประชาชน ลั่น”นายกฯ”ลุยงานหนักทุกวัน มุ่งยกระดับชีวิตคนไทยหลายล้านคนอย่างยั่งยืน ชี้นโยบายรัฐเริ่มผลิดอกออกผล-นานาชาติชื่นชม
“ธนกร”เตรียมลงพื้นที่ช่วยแก้ปัญหาให้ประชาชน ลั่น”นายกฯ”ลุยงานหนักทุกวัน มุ่งยกระดับชีวิตคนไทยหลายล้านคนอย่างยั่งยืน ชี้นโยบายรัฐเริ่มผลิดอกออกผล-นานาชาติชื่นชม
วันนี้ (4 ธ.ค.65) นายธนกร วังบุญคงชนะ รัฐมนตรีประจำสำนักนายกรัฐมนตรี กล่าวว่า ที่ผ่านมาตนได้ทำงานใกล้ชิดกับ พล.อ.ประยุทธ์ จันทร์โอชา นายกฯ และรมว.กลาโหม มาโดยตลอดก็เห็นชัดเจนว่า ท่านนายกฯ ทำงานหนักทุกวันคิดหานโยบายเพื่อแก้ปัญหาความเดือดร้อนให้กับประชาชนแทบจะตลอดเวลาที่ท่านมีเวลาว่าง แม้บางฝ่ายจะพยายามเล่นการเมืองแบบดิสเครดิตแต่ท่านนายกฯ ก็ไม่ใส่ใจ เพราะเอาเวลาไปคิดนโยบายเพื่อช่วยเหลือประชาชนดีกว่า  ยิ่งวันนี้ผลงานของท่านนายกฯ ที่หว่านไว้ระยะยาวเริ่มผลิดอกออกผล ทั้งการเยียวยาประชาชน ความสำเร็จแก้ปัญหาโควิด-19 บัตรสวัสดิการแห่งรัฐ โครงการคนละครึ่ง หรือโครงการเราเที่ยวด้วยกัน โครงสร้างพื้นฐานเต็มรูปแบบ เป็นต้น สำหรับในส่วนของตนนั้นก็จะลงพื้นที่เพื่อรับทราบปัญหาความเดือดร้อนจากปากประชาชนให้มากขึ้นนำไปสู่การแก้ปัญหาอย่างยั่งยืน ซึ่งในการเลือกตั้งสมัยหน้า หากท่านนายกฯ ตัดสินใจไปต่อ เชื่อว่าประชาชนจะสนับสนุนให้ท่านกลับมาเป็นนายกฯ อีกสมัยอย่างแน่นอน
“วันนี้ประเทศไทยพัฒนาไปมาก ผ่านการขับเคลื่อนใน 3 แกนหลักคือ 1 โครงสร้างพื้นฐานที่ใหญ่ที่สุดและบูรณาการมากที่สุดในประวัติศาสตร์ประเทศไทย 2 ภาคอุตสาหกรรมทั้งหมด อุตสาหกรรมยานยนต์ และอุตสาหกรรมที่ต่อเนื่องเชื่อมโยงต่างๆ และ 3 ภาคการธนาคาร และวิธีการทำงานของธนาคาร ที่สามารถกระตุ้นความมั่งคั่งรุ่งเรืองได้ โดย 3 แกนหลักนี้จะยกระดับชีวิตคนไทยหลายล้านคนได้อย่างยั่งยืน ปัจจุบันยังมีการสร้างถนนหนทาง มีถนนมอเตอร์เวย์ที่สวยงาม มีการพัฒนาและสร้างรถไฟฟ้าสายต่างๆ การจัดระเบียบคูคลอง การนำพาประเทศไปสู่ความเป็นศูนย์กลางการผลิตยานยนต์ไฟฟ้าของโลก รวมทั้งการแก้ปัญหาการแพร่ระบาดของไวรัสโควิด-19 ได้เป็นอย่างดีจนได้รับคำชมจากองค์การอนามัยโลก ซึ่งทั้งหมดล้วนสำเร็จได้ในสมัยรัฐบาล พล.อ.ประยุทธ์ทั้งสิ้น” นายธนกร กล่าว
—————-

ที่มา : https://www.thaigov.go.th/news/contents/details/62302