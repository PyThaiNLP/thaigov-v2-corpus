รัฐบาลไทย-ข่าวทำเนียบรัฐบาล-แจ้งผู้ใช้ระบบแอนดรอยด์ ขอทำ E-vaccine passport ผ่าน “ไลน์หมอพร้อม” อยู่ระหว่างอัพเดท “แอปหมอพร้อม”


วันอาทิตย์ที่ 4 ธันวาคม 2565
พิมพ์
แจ้งผู้ใช้ระบบแอนดรอยด์ ขอทำ E-vaccine passport ผ่าน “ไลน์หมอพร้อม” อยู่ระหว่างอัพเดท “แอปหมอพร้อม”
แจ้งผู้ใช้ระบบแอนดรอยด์ ขอทำ E-vaccine passport ผ่าน “ไลน์หมอพร้อม” อยู่ระหว่างอัพเดท “แอปหมอพร้อม”
วันนี้ (4 ธ.ค.65) นางสาวรัชดา ธนาดิเรก รองโฆษกประจำสำนักนายกรัฐมนตรี เปิดเผยว่า สำหรับประชาชนคนไทยที่จะเดินทางออกนอกประเทศ ต้องศึกษาข้อกำหนดการเดินทางเข้าของแต่ละประเทศให้ดี ซึ่งหลายประเทศมีการขอข้อมูลการได้รับวัคซีนป้องกันโรคโควิด19 หรือที่เรียกว่าวัคซีนพาสปอร์ต ((Vaccine Passport) ซึ่งประชาชนสามารถทำผ่านระบบออนไลน์ได้ ด้วยแอปพลิเคชั่น “หมอพร้อม” (E-vaccine passport)
แต่ขณะนี้ กรมควบคุมโรค แจ้งว่า แอปหมอพร้อมมีการอัพเดท version ใหม่ ทำให้ผู้ที่ใช้โทรศัพท์มือถือระบบแอนดรอยด์ (Android) ไม่สามารถขอ E-vaccine passport ได้จึงขอแนะนำให้ใช้ผ่าน “ไลน์หมอพร้อม” โดยมีขั้นตอน ดังนี้
1.เข้า Line หมอพร้อม
2.เลือกบัญชีผู้ใช้และบริการอื่นๆ
3.เลือก International Certificate
4.กรอกข้อมูลการขอ E-vaccine passport ได้ตามปกติ
หากมีข้อสงสัย สอบถามเพิ่มเติมได้ที่หมายเลขโทร.0961909290 0961909462 025903232
025903234 025903235
———

ที่มา : https://www.thaigov.go.th/news/contents/details/62301