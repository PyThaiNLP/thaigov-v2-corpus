รัฐบาลไทย-ข่าวทำเนียบรัฐบาล-ชาวมหาดไทยทั่วประเทศร่วมกับพี่น้องประชาชนจัดพิธีเจริญพระพุทธมนต์ และเจริญจิตตภาวนา และประกอบความดี ถวายพระพรแด่สมเด็จพระเจ้าลูกเธอ เจ้าฟ้าพัชรกิติยาภา ฯ ด้วยความจงรักภักดี 


วันพฤหัสบดีที่ 22 ธันวาคม 2565
22/12/2565
พิมพ์
ชาวมหาดไทยทั่วประเทศร่วมกับพี่น้องประชาชนจัดพิธีเจริญพระพุทธมนต์ และเจริญจิตตภาวนา และประกอบความดี ถวายพระพรแด่สมเด็จพระเจ้าลูกเธอ เจ้าฟ้าพัชรกิติยาภา ฯ ด้วยความจงรักภักดี
ชาวมหาดไทยทั่วประเทศร่วมกับพี่น้องประชาชนจัดพิธีเจริญพระพุทธมนต์ และเจริญจิตตภาวนา และประกอบความดี ถวายพระพรแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ด้วยความจงรักภักดี
เมื่อวันที่ 22 ธ.ค. 2565 นายสุทธิพงษ์ จุลเจริญ ปลัดกระทรวงมหาดไทย เปิดเผยว่า ตามที่สำนักพระราชวัง ได้มีแถลงการณ์เรื่อง สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ทรงพระประชวร และทรงเข้ารับการรักษาพระองค์ที่โรงพยาบาลจุฬาลงกรณ์ สภากาชาดไทย นำมาซึ่งความห่วงใยของพสกนิกรชาวไทยทุกหมู่เหล่า ซึ่งทุกคนต่างพร้อมใจกันในการประกอบกิจที่เป็นกุศล พร้อมทั้งภาวนาอธิษฐานเพื่อถวายพระพรให้พระองค์ท่านทรงหายจากพระประชวรในเร็ววัน
นายสุทธิพงษ์ จุลเจริญ กล่าวว่า ในกรุงเทพมหานคร และทุกจังหวัดทั่วประเทศ ท่านอธิบดี ผู้ว่าการรัฐวิสาหกิจ ท่านผู้ว่าราชการจังหวัด ได้เป็นผู้นำร่วมกับพี่น้องประชาชนคนไทย ข้าราชการ พนักงาน เจ้าหน้าที่ เหล่ากาชาดจังหวัด ชมรมแม่บ้านมหาดไทยจังหวัด และภาคีเครือข่ายทุกภาคส่วน จัดกิจกรรมพิธีเจริญพระพุทธมนต์ และเจริญจิตตภาวนา ถวายพระพรแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา อาทิ
1) กรุงเทพมหานคร ที่วัดเทวราชกุญชร วรวิหาร นายขจร ศรีชวโนทัย อธิบดีกรมส่งเสริมการปกครองท้องถิ่น (สถ.) เป็นประธานในพิธีเจริญพระพุทธมนต์และเจริญจิตตภาวนา เพื่อถวายพระพรแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรในเร็ววัน โดยได้รับเมตตาจากพระธรรมวชิราภรณ์ เจ้าอาวาสวัดเทวราชกุญชร วรวิหาร เป็นประธานฝ่ายสงฆ์ และมีผู้เข้าร่วมพิธี ประกอบด้วย นายเอกวิทย์ มีเพียร รองอธิบดี สถ. ว่าที่ร้อยตรีขรรค์ไชย ทันธิมา นายสุรพล เจริญภูมิ ผู้ตรวจราชการ สถ. พร้อมด้วยผู้บริหารระดับสูง สถ. ข้าราชการ และเจ้าหน้าที่ในสังกัด ร่วมพิธี
2) จังหวัดเลย ที่วัดโพนงาม บ้านติดต่อ ตำบลนาอาน อำเภอเมืองเลย นายทวี เสริมภักดีกุล ผู้ว่าราชการจังหวัดเลย พร้อมด้วยนางวราภรณ์ เสริมภักดีกุล ประธานแม่บ้านมหาดไทยจังหวัดเลย นำพสกนิกรทุกหมู่เหล่า ประกอบด้วย ข้าราชการศาล ทหาร ตำรวจ อัยการ ข้าราชการพลเรือน ผู้บริหารองค์กรปกครองส่วนท้องถิ่น กำนัน ผู้ใหญ่บ้าน ผู้นำชุมชน และประชาชน ร่วมพิธีเจริญพระพุทธมนต์และเจริญจิตภาวนาเพื่อถวายพระพรแด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา พร้อมทั้งกำหนดจัดพิธีเจริญพระพุทธมนต์ ระหว่างวันที่ 19-29 ธันวาคม 2565 พร้อมทั้งเชิญชวนปล่อยปลา/ปล่อยสัตว์ ร่วมทำบุญตักบาตร บริจาคโลหิต ตามที่เห็นสมควรด้วย
3) จังหวัดปทุมธานี ที่วัดโบสถ์ อำเภอสามโคก นายณรงค์ศักดิ์ โอสถธนากร ผู้ว่าราชการจังหวัดปทุมธานี เป็นประธานพิธีเจริญพระพุทธมนต์และเจริญจิตตภาวนาเพื่อถวายพระพรแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรโดยเร็ว โดยได้รับเมตตาจาก พระราชวรเมธาจารย์ เจ้าคณะจังหวัดปทุมธานี (ธ) เจ้าอาวาสวัดโบสถ์ เป็นประธานฝ่ายสงฆ์ โดยมี นายวีระ สากุล ผู้พิพากษาศาลหัวหน้าศาลจังหวัดปทุมธานี พล.ต.ต.ชุมพล ชาญชนะโยธิน ผบก.ภ.จว.ปทุมธานี นายอดิเทพ กมลเวชช์ นายสิทธิชัย สวัสดิ์แสน นายพงศธร กาญจนะจิตรา รองผู้ว่าราชการจังหวัดปทุมธานี พ.อ.วินัย อภัยกุลชร รอง กอ.รมน. ปทุมธานี (ท) หัวหน้าส่วนราชการ นายอำเภอ ข้าราชการ เจ้าหน้าที่ ชุมชนชาวมอญจังหวัดปทุมธานี และประชาชนชาวจังหวัดปทุมธานี เข้าร่วมพิธี พร้อมทั้งร่วมกันปล่อยสัตว์น้ำ ได้แก่ ปลาไหล ปลาดุก เต่า หอย ที่ บริเวณท่าน้ำ เพื่อถวายเป็นพระกุศล
4) จังหวัดสมุทรสงคราม ณ อุโบสถวัดดาวโด่งดุสิตาราม ตำบลคลองเขิน อำเภอเมืองสมุทรสงคราม นายสมนึก พรหมเขียว ผู้ว่าราชการจังหวัดสมุทรสงคราม พร้อมด้วย นางมณีรัตน์ พรหมเขียว นายกเหล่ากาชาดจังหวัดสมุทรสงครามและประธานแม่บ้านมหาดไทยจังหวัดสมุทรสงคราม นายกรกฎ วงษ์สุวรรณ รองผู้ว่าราชการจังหวัดสมุทรสงคราม นางณัฐสุดา วงษ์สุวรรณ รองนายกเหล่ากาชาดจังหวัดสมุทรสงคราม/รองประธานแม่บ้านมหาดไทยจังหวัดสมุทรสงคราม นายรนัสถ์ชัย พุ่มเจริญ ปลัดจังหวัดสมุทรสงคราม นายอรรถพันธุ์ สงวนเสริมศรี นายอำเภอเมืองสมุทรสงคราม หัวหน้าส่วนราชการ ข้าราชการ สมาชิกเหล่ากาชาด ผู้บริหารองค์กรปกครองส่วนท้องถิ่น กำนัน ผู้ใหญ่บ้าน ฯลฯ ตลอดจน พสกนิกรตำบลคลองเขิน ร่วมสวดเจริญพระพุทธมนต์และเจริญจิตภาวนาเพื่อถวายเป็นพระกุศลฯ และถวายพระพรชัยมงคลแด่ สมเด็จพระเจ้าลูกเธอเจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้พระองค์หายจากพระอาการประชวรโดยเร็ว โดยได้รับเมตตาจาก พระครูวินัยธร ลือชา เจ้าอาวาสวัดดาวโด่งดุสิตาราม เป็นประธานฝ่ายสงฆ์
5) กรุงเทพมหานคร ณ วัดชัยพฤกษมาลา ราชวรวิหาร องค์การตลาด กระทรวงมหาดไทย โดย นายภาณุพล รัตนกาญจนภัทร รองประธานกรรมการองค์การตลาด รักษาการผู้อำนวยการองค์การตลาด นำคณะผู้บริหาร และพนักงานองค์การตลาด จัดพิธีสวดพระพุทธมนต์และเจริญจิตภาวนา พร้อมร่วมถวายเครื่องสังฆทาน ถวายพระพรเป็นพระกุศลแด่สมเด็จพระเจ้าลูกเธอเจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้พระองค์ทรงหายจากพระอาการประชวรโดยเร็ว
และร่วมกันปล่อยปลาหน้าเขียง บริเวณท่าน้ำวัดชัยพฤกษมาลา ราชวรวิหาร
6) จังหวัดประจวบคีรีขันธ์ ณ โครงการชลประทาน ต.บ่อนอก อ.เมืองประจวบคีรีขันธ์ นายเสถียร เจริญเหรียญ ผู้ว่าราชการจังหวัดประจวบคีรีขันธ์ พร้อมด้วย นางฐิตยาภา เจริญเหรียญ นายกเหล่ากาชาดจังหวัดประจวบคีรีขันธ์ นำหัวหน้าส่วนราชการ ข้าราชการ ทหาร ตำรวจ จัดพิธีทำบุญตักบาตร และปล่อยปลา เพื่อถวายเป็นพระกุศลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้พระองค์ทรงหายจากอาการพระประชวรโดยเร็ว
7) จังหวัดศรีสะเกษ ณ บริเวณสวนเฉลิมพระเกียรติพระบาทสมเด็จพระเจ้าอยู่หัว เฉลิมพระชนมพรรษา 80 พรรษา เกาะห้วยน้ำคำ ต.หนองครก อ.เมืองศรีสะเกษ นายสำรวย เกษกุล ผู้ว่าราชการจังหวัดศรีสะเกษ เป็นประธานในพิธีทำบุญตักบาตรข้าวสาร อาหารแห้ง ถวายแด่ พระภิกษุสงฆ์ จำนวน 45 รูป และปล่อยปลา เพื่อถวายพระพร ถวายเป็นพระกุศล ให้พระองค์ทรงหายจากอาการพระประชวร มีพลานามัยสมบูรณ์ แข็งแรงในเร็ววัน โดยได้รับความเมตตาจาก พระครูศรีมงคลปริยัติกิจ เจ้าคณะจังหวัดศรีสะเกษ เจ้าอาวาสวัดมหาพุทธาราม พระอารามหลวง เป็นประธานฝ่ายสงฆ์ โดยมี นางมัลลิกา เกษกุล นายกเหล่ากาชาดจังหวัด/ประธานแม่บ้านมหาดไทยจังหวัด นายธรรมสรณ์ ปทุมมาศ ผู้พิพากษาหัวหน้าศาลจังหวัดกันทรลักษ์ นายสุนทร จันทร์ฉิ้น ผู้พิพากษาหัวหน้าศาลเยาวชนและครอบครัวจังหวัด นายอนุรัตน์ ธรรมประจำจิต นายนพ พงศ์ผลาดิสัย รองผู้ว่าราชการจังหวัด หัวหน้าส่วนราชการประจำจังหวัด นายอำเภอเมืองศรีสะเกษ นายอำเภอเมืองจันทร์ หัวหน้าหน่วยงานรัฐวิสาหกิจ ผู้บริหารองค์กรปกครองส่วนท้องถิ่น ผู้บริหารสถานศึกษา ผู้บริหารองค์กรเอกชน กำนัน ผู้ใหญ่บ้าน และประชาชน เข้าร่วมในพิธี
8) จังหวัดนครศรีธรรมราช ณ ศาลา 100 ปี วัดพระมหาธาตุวรมหาวิหาร อำเภอเมืองนครศรีธรรมราช นายอภินันท์ เผือกผ่อง ผู้ว่าราชการจังหวัดนครศรีธรรมราช พร้อมด้วยนางพิชานันท์ เผือกผ่อง นายกเหล่ากาชาดจังหวัดนครศรีธรรมราช/ประธานแม่บ้านมหาดไทยจังหวัดนครศรีธรรมราช และหัวหน้าส่วนราชการในจังหวัด ประกอบพิธีเจริญพระพุทธมนต์ เจริญจิตตภาวนาถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา
9) กรุงเทพมหานคร ณ วัดราชบุรณ ราชวรวิหาร นายวิลาศ เฉลยสัตย์ ผู้ว่าการการไฟฟ้านครหลวง เป็นประธานในพิธีเจริญพระพุทธมนต์เพื่อถวายพระพร สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ขอให้ทรงหายจากพระอาการประชวรโดยเร็ว โดยมี คณะผู้บริหารระดับสูง ผู้ตรวจการ หัวหน้าหน่วยงาน พนักงาน เข้าร่วมพิธี เพื่อเป็นการรวมใจไทยทั้งชาติในการแสดงความจงรักภักดี
10) จังหวัดนครสวรรค์ ที่ศาลาการเปรียญวัดนครสวรรค์ พระอารามหลวง นายชยันต์ ศิริมาศ ผู้ว่าราชการจังหวัดนครสวรรค์ ประธานในพิธีฯ พร้อมด้วยนายกเหล่ากาชาดจังหวัดนครสวรรค์ นำหัวหน้าส่วนราชการและพสกนิกร ทำพิธีเจริญพระพุทธมนต์และเจริญจิตภาวนา พร้อมร่วมถวายภัตตาหารเพล เพื่อถวายพระพรแด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ทรงหายพระประชวรในเร็ววัน
11) จังหวัดนครพนม ณ วัดพระอินทร์แปลง ตำบลในเมือง อำเภอเมืองนครพนม นายวิจิตร กิจวิรัตน์ รองผู้ว่าราชการจังหวัดนครพนม เป็นประธานฝ่ายฆราวาส นำคณะหัวหน้าส่วนราชการ เจ้าหน้าที่ หน่วยงานภาครัฐ ภาคเอกชน และประชาชนจังหวัดนครพนม ร่วมกันประกอบพิธีเจริญพระพุทธมนต์และเจริญจิตภาวนาถวายพระพรชัยมงคล แด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา เพื่อให้หายจากอาการทรงพระประชวร โดยได้รับเมตตาจาก พระครูอินทธรรมโกวิทย์ เจ้าอาวาสวัดพระอินทร์แปลง เป็นประธานฝ่ายสงฆ์
นายสุทธิพงษ์ จุลเจริญ ปลัดกระทรวงมหาดไทย กล่าวเพิ่มเติมว่า กระทรวงมหาดไทย ขอเชิญชวนองค์กร หน่วยงาน ห้าง ร้าน พี่น้องประชาชน และภาคีเครือข่ายทุกภาคส่วน ร่วมกับคณะสงฆ์หรือผู้นำทางศาสนาในพื้นที่ จัดพิธีเจริญพระพุทธมนต์ และพิธีขอพรตามหลักของแต่ละศาสนา รวมไปถึงกิจกรรมถวายภัตตาหารเพล จัดพิธีปล่อยปลา/ปล่อยสัตว์ ทำบุญตักบาตร บริจาคโลหิต เพื่อร่วมกันปฏิบัติบูชาถวาย ถวายพระพรเป็นพระกุศลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรในเร็ววัน

ที่มา : https://www.thaigov.go.th/news/contents/details/62981