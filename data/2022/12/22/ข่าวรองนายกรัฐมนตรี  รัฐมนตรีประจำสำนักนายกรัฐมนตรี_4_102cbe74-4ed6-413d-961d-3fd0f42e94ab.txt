รัฐบาลไทย-ข่าวทำเนียบรัฐบาล-“รมต.ธนกร” มอบนโยบาย "อสมท" เน้นย้ำ คุณภาพ-บทบาทสื่อ  รัฐบาลพร้อมสนับสนุน ร่วมกันขับเคลื่อนสังคม เพื่อประโยชน์ของประชาชน 


วันพฤหัสบดีที่ 22 ธันวาคม 2565
22/12/2565
พิมพ์
“รมต.ธนกร” มอบนโยบาย "อสมท" เน้นย้ำ คุณภาพ-บทบาทสื่อ  รัฐบาลพร้อมสนับสนุน ร่วมกันขับเคลื่อนสังคม เพื่อประโยชน์ของประชาชน
“รมต.ธนกร” มอบนโยบาย "อสมท" เน้นย้ำ คุณภาพ-บทบาทสื่อ  รัฐบาลพร้อมสนับสนุน ร่วมกันขับเคลื่อนสังคม เพื่อประโยชน์ของประชาชน
วันนี้ (22 ธันวาคม 2565) เมื่อเวลา 15.00 น. นายธนกร วังบุญคงชนะ  รัฐมนตรีประจำสำนักนายกรัฐมนตรี มอบนโยบายให้กับผู้บริหารระดับสูงของ บมจ. อสมท​ ณ​ บมจ.​อสมท​ ถนนพระรามเก้า กรุงเทพ​ฯ โดยมี พล.ต.อ.ทวิชชาติ พละศักดิ์ ประธานกรรมการ​ บมจ. อสมท รวมทั้งผู้บริหารระดับสูงของ บมจ. อสมท ให้การต้อนรับ โดยนายสิโรตม์ รัตนามหัทธนะ กรรมการและรักษาการในตำแหน่งกรรมการผู้อำนวยการใหญ่ บมจ .อสมท ได้รายงานสถานการณ์ของ อสมท ในช่วงที่ผ่านมา รวมทั้งแผนงานและกลยุทธ์การแข่งขันในระยะต่อไป
รัฐมนตรีประจำสำนักนายกรัฐมนตรี กล่าวว่า ปัจจุบันสื่อเปลี่ยนแปลงไปอย่างมาก ทำให้การแข่งขันระหว่างสื่อต่างๆ ในปัจจุบันนี้ มีความเข้มข้นมากขึ้นเรื่อยๆ จึงมีความจำเป็นอย่างยิ่งที่จะต้องคงคุณภาพของเนื้อหา ที่จะส่งสารไปยังผู้รับ และพัฒนาและปรับปรุงรายการต่างๆ ให้มีความแตกต่าง มีความน่าสนใจ มีประโยชน์ และตอบโจทย์ความต้องการของผู้รับ
“ผมอยากให้ทุกท่าน หันกลับมามองที่ คุณภาพของเนื้อหา ที่จะส่งสารไปยังผู้รับ ดังนั้น เราจึงจำเป็นอย่างยิ่งที่จะต้องพัฒนาและปรับปรุงรายการต่างๆ ให้มีความแตกต่าง มีความน่าสนใจ มีประโยชน์ และตอบโจทย์ความต้องการของผู้รับ และยิ่งไปกว่านั้น หากเป็นไปได้ เราน่าจะสอดแทรกเนื้อหา ที่สร้างสรรค์ ข้อเท็จจริงที่เป็นประโยชน์ เพื่อขับเคลื่อนทำให้เกิดการเปลี่ยนแปลงที่มีคุณภาพยิ่งขึ้น  ผมเชื่อว่าด้วย “คุณภาพ” จะทำให้เราครองใจผู้ชม อย่างมั่นคง และยั่งยืนได้” ดร. ธนกร กล่าว
พร้อมกันนี้ รัฐมนตรีประจำสำนักนายกรัฐมนตรี ยังกล่าวเน้นย้ำอีกว่า “สื่อเป็นเครื่องมือแห่งการขับเคลื่อนสังคม​ โดยเน้นย้ำบทบาทของสื่อที่สำคัญในการกำหนดทิศทางอนาคต ของประเทศ ตลอดจนรัฐบาลก็พร้อมสนับสนุนและเป็นหน่วยเชื่อมประสานให้” นายธนกร กล่าวทิ้งท้าย
อนึ่งหลังจากเสร็จสิ้นการมอบนโยบาย รัฐมนตรีประจำสำนักนายกรัฐมนตรี และคณะ ได้เยี่ยมชมการดำเนินงานของหน่วยงานต่างๆ ของ บมจ. อสมท อาทิ สถานีโทรทัศน์ 9 MCOT HD สถานีวิทยุ สำนักข่าวไทย และ MCOT MUSEUM อีกด้วย
-------------

ที่มา : https://www.thaigov.go.th/news/contents/details/63010