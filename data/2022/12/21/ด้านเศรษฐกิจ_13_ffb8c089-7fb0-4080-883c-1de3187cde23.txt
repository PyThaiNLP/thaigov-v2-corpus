รัฐบาลไทย-ข่าวทำเนียบรัฐบาล-รมช.ประภัตร ลงพื้นที่ จ.สุพรรณบุรี เพื่อรับฟังปัญหาความเดือดร้อนของพี่น้องเกษตรกร


วันพุธที่ 21 ธันวาคม 2565
รมช.ประภัตร ลงพื้นที่ จ.สุพรรณบุรี เพื่อรับฟังปัญหาความเดือดร้อนของพี่น้องเกษตรกร
รมช.ประภัตรลงพื้นที่จ.สุพรรณบุรีเพื่อรับฟังปัญหาความเดือดร้อนของพี่น้องเกษตรกรพร้อมชี้แจง”โครงการสานฝันสร้างอาชีพยกระดับรายได้เกษตรกร”
รมช.ประภัตรลงพื้นที่จ.สุพรรณบุรีเพื่อรับฟังปัญหาความเดือดร้อนของพี่น้องเกษตรกรพร้อมชี้แจง”โครงการสานฝันสร้างอาชีพยกระดับรายได้เกษตรกร”
นายประภัตร โพธสุธน รัฐมนตรีช่วยว่าการกระทรวงเกษตรและสหกรณ์ ลงพื้นที่รับฟังปัญหาการแก้ไขน้ำท่วมขังในทุ่งโพธิ์พระยาและแม่น้ำท่าจีน พร้อมชี้แจง“โครงการสานฝันสร้างอาชีพยกระดับรายได้เกษตรกร” โดยมีดร.ทวีศักดิ์ธนเดโชพลรองอธิบดีกรมชลประทาน นายณัฐภัทร สุวรรณประทีป ผู้ว่าราชการจังหวัดสุพรรณบุรี พร้อมหน่วยงานที่เกี่ยวข้องเข้าร่วม ณ วัดบางสาม ต.บางตะเคียน อ.สองพี่น้อง จ.สุพรรณบุรีว่าจากปัญหาอุทกภัยในพื้นที่จังหวัดสุพรรณบุรีตั้งแต่กลางเดือนกันยายนที่ผ่านมาจนปัจจุบัน ยังคงมีน้ำท่วมขังบางจุดกระทรวงเกษตรและสหกรณ์โดยกรมชลประทานได้รับฟังปัญหาที่พี่น้องเกษตรได้รับความเดือดร้อนพร้อมแก้ไขดำเนินการโดยการเร่งสูบน้ำออกทางแม่น้ำท่าจีนอย่างเร่งด่วนเพื่อบรรเทาความเดือดร้อนด้านต่างๆและให้พี่น้องเกษตรกรได้กลับมาประกอบอาชีพเกษตรกรรมโดยเร็ว
ทั้งนี้ยังได้ชี้เแจง”โครงการสานฝันสร้างอาชีพและยกระดับรายได้เกษตรกร” ซึ่งเป็นโครงการความร่วมมือระหว่างกระทรวงเกษตรและสหกรณ์โดยกรมปศุสัตว์ร่วมกับธนาคารเพื่อการเกษตรและสหกรณ์การเกษตร (ธ.ก.ส.) จะส่งเสริมสนับสนุนการให้สินเชื่อแก่เกษตรกรรายย่อยโดยใช้บุคคลค้ำประกันเงินกู้ภายใต้หลักการ 3 คนร่วมมือ 1 คนกู้ 2 คนค้ำหนี้เสียสามารถกู้ได้เงินได้ไม่เกินรายละ 100,000 บาทวงเงินกู้ทั้งหมด 30,000 ล้านบาทอัตราดอกเบี้ยร้อยละ 4 ต่อปีระยะเวลาปล่อยเงินกู้ตั้งแต่ 1 กรกฎาคม 2564 ถึง 31 มีนาคม 2567 เพื่อเป็นการช่วยเหลือและบรรเทาความเดือดร้อนให้กับเกษตรกรได้มีเงินทุนในการสร้างงานสร้างอาชีพหรือการประกอบอาชีพเกษตรกรรมตามหลักปรัชญาของเศรษฐกิจพอเพียงหรือการประกอบอาชีพนอกภาคการเกษตรที่มีลักษณะเป็นอาชีพเสริมเพิ่มรายได้เพื่อเลี้ยงชีพในครัวเรือนซึ่งใช้เงินลงทุนไม่มากนักและต้องไม่เป็นการประกอบอาชีพในลักษณะที่ทำลายสิ่งแวดล้อมหรือผิดกฎหมายด้วยผู้สนใจสามารถสมัครเข้าร่วมโครงการได้ที่ ธ.ก.ส.สาขาใกล้บ้าน

ที่มา : https://www.thaigov.go.th/news/contents/details/62950