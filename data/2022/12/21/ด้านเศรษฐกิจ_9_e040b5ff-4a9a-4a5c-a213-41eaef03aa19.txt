รัฐบาลไทย-ข่าวทำเนียบรัฐบาล-รัฐมนตรีเกษตรฯเฉลิมชัย Kick off ผ่าตัดทำหมันและฉีดวัคซีนป้องกันโรคพิษสุนัขบ้าทำฟรีไม่มีค่าใช้จ่ายตั้งเป้าผ่าตัดทำหมันสุนัขและแมว 300,000 ตัวตลอดปี 2566 


วันพุธที่ 21 ธันวาคม 2565
รัฐมนตรีเกษตรฯเฉลิมชัย Kick off ผ่าตัดทำหมันและฉีดวัคซีนป้องกันโรคพิษสุนัขบ้าทำฟรีไม่มีค่าใช้จ่ายตั้งเป้าผ่าตัดทำหมันสุนัขและแมว 300,000 ตัวตลอดปี 2566
รัฐมนตรีเกษตรฯเฉลิมชัย Kick off ผ่าตัดทำหมันและฉีดวัคซีนป้องกันโรคพิษสุนัขบ้าทำฟรีไม่มีค่าใช้จ่ายตั้งเป้าผ่าตัดทำหมันสุนัขและแมว 300,000 ตัวตลอดปี 2566 และจัดอบรมอาสาปศุสัตว์ให้มีความรู้ความเข้าใจพร้อมให้บริการพี่น้องประชาชนทุกพื้นที่
รัฐมนตรีเกษตรฯเฉลิมชัย Kick off ผ่าตัดทำหมันและฉีดวัคซีนป้องกันโรคพิษสุนัขบ้าทำฟรีไม่มีค่าใช้จ่ายตั้งเป้าผ่าตัดทำหมันสุนัขและแมว 300,000 ตัวตลอดปี 2566 และจัดอบรมอาสาปศุสัตว์ให้มีความรู้ความเข้าใจพร้อมให้บริการพี่น้องประชาชนทุกพื้นที่
ดร.เฉลิมชัย ศรีอ่อน รัฐมนตรีว่าการกระทรวงเกษตรและสหกรณ์ เปิดเผยภายหลังเป็นประธานพิธีเปิดโครงการผ่าตัดทำหมันและฉีดวัคซีนป้องกันโรคพิษสุนัขบ้าปีงบประมาณ พ.ศ. 2566 ภายใต้โครงการสัตว์ปลอดโรคคนปลอดภัยจากโรคพิษสุนัขบ้าตามพระปณิธานศาสตราจารย์ดร.สมเด็จพระเจ้าน้องนางเธอเจ้าฟ้าจุฬาภรณวัยลักษณ์อัครราชกุมารีกรมพระศรีสวางควัฒนวรขัตติยราชนารีและปล่อยขบวนคาราวานอาสาปศุสัตว์สำหรับให้บริการพี่น้องประชาชนทั่วประเทศ ณ ศูนย์ราชการกรมปศุสัตว์ถนนติวานนท์ ตำบลบางกะดี อำเภอเมือง จังหวัดปทุมธานี ว่าด้วยศาสตราจารย์ดร.สมเด็จเจ้าฟ้าฯกรมพระศรีสวางควัฒนวรขัตติยราชนารีทรงห่วงใยปัญหาโรคพิษสุนัขบ้าที่เป็นปัญหาสำคัญของชาติทรงมีพระประสงค์ให้โรคพิษสุนัขบ้าหมดไปจากประเทศไทยโดยให้หน่วยงานที่เกี่ยวข้องร่วมจัดทำแผนยุทธศาสตร์การดำเนินโครงการสัตว์ปลอดโรคคนปลอดภัยจากโรคพิษสุนัขบ้าตามพระปณิธานฯปีงบประมาณ พ.ศ. 2560 –2563 นับเป็นพระวิสัยทัศน์ที่กว้างไกลปัจจุบันทรงโปรดให้ดำเนินโครงการฯในระยะต่อไปปี พ.ศ. 2564 –2568 โดยมีเป้าหมายที่จะทำให้ประเทศไทยปลอดโรคพิษสุนัขบ้าภายในปีพ.ศ. 2568 ซึ่งการจัดกิจกรรมในครั้งนี้จัดขึ้นด้วยสำนึกในพระมหากรุณาธิคุณอย่างหาที่สุดมิได้ประกอบกับเพื่อให้การขับเคลื่อนโครงการสัตว์ปลอดโรคคนปลอดภัยจากโรคพิษสุนัขบ้าตามพระปณิธานฯเป็นไปอย่างมีประสิทธิภาพอีกทั้งยังเป็นการส่งความสุขให้กับประชาชนและเจ้าของสัตว์เลี้ยงซึ่งเป็นหนึ่งในครอบครัวปศุสัตว์ในช่วงเทศกาลส่งท้ายปีเก่าต้อนรับปีใหม่ พ.ศ. 2566 โดยเป็นความร่วมมือทั้งจากภาครัฐภาคเอกชนเครือข่ายสถานพยาบาลสัตว์มหาวิทยาลัย เครือข่ายวิชาชีพการสัตวแพทย์องค์กรอิสระประชาชนและเจ้าของสัตว์เลี้ยงมีการจัดกิจกรรมให้บริการผ่าตัดทำหมันฉีดวัคซีนป้องกันโรคพิษสุนัขบ้าให้กับสัตว์เลี้ยงประชาสัมพันธ์ให้ความรู้โรคพิษสุนัขบ้าและส่งเสริมให้ประชาชนเลี้ยงสัตว์อย่างถูกวิธีเพื่อให้การเฝ้าระวังป้องกันควบคุมและกำจัดโรคพิษสุนัขบ้าเป็นไปอย่างมีประสิทธิภาพทำให้ประเทศไทยปลอดโรคพิษสุนัขบ้าได้ตามพระปณิธานฯภายในปี พ.ศ. 2568
"วันนี้รู้สึกยินดีและเป็นเกียรติที่มาร่วมโครงการที่เป็นประโยชน์ต่อพี่น้องประชาชนซึ่งกรมปศุสัตว์มีการจัดกิจกรรมมาอย่างต่อเนื่องทุกปีโดยบูรณการร่วมกับหลายหน่วยงานและมีเป้าหมายร่วมกันในการให้โรคพิษสุนัขบ้าหายไปจากประเทศไทยซึ่งถ้าทำได้จะสามารถรักษาชีวิตพี่น้องประชาชนได้อีกทั้งยังเป็นการประหยัดงบประมาณซึ่งจะได้นำเงินไปใช้ประโยชน์ในด้านอื่นๆต่อไป" ดร.เฉลิมชัยกล่าว
ด้านนายสัตวแพทย์สมชวนรัตนมังคลานนท์อธิบดีกรมปศุสัตว์กล่าวเพิ่มเติมว่าการจัดกิจกรรมในวันนี้ (21 ธ.ค. 65) มีการผ่าตัดทำหมันที่ศูนย์ราชการกรมปศุสัตว์จังหวัดปทุมธานีจำนวน 600 ตัวฉีดวัคซีนฯจำนวน 100 ตัวและมีการผ่าตัดทำหมันรวมทุกจังหวัดจำนวน 10,000 ตัวและฉีดวัคซีนป้องกันโรคพิษสุนัขบ้ารวม 20,000 ตัวนอกจากนี้ในส่วนของภูมิภาคสำนักงานปศุสัตว์เขต 2 – 9 และสำนักงานปศุสัตว์จังหวัดได้มีการจัดกิจกรรมออกหน่วยปศุสัตว์เคลื่อนที่ให้บริการผ่าตัดทำหมันไปพร้อมกันทุกจังหวัดโดยโครงการจะมีการดำเนินการระหว่างวันที่ 1 ธันวาคม 2565 – 31 มกราคม 2566 และจะมีการดำเนินการอย่างต่อเนื่องตลอดทั้งปีงบประมาณ 2566 โดยมีเป้าหมายรวมผ่าตัดทำหมันสุนัขและแมวจำนวน 300,000 ตัว
ทั้งนี้ประชาชนและเจ้าของสัตว์เลี้ยงแต่ละจังหวัดสามารถพาสัตว์เลี้ยงไปรับบริการได้ที่จุดให้บริการของแต่ละจังหวัดคลินิกรักษาสัตว์และโรงพยาบาลสัตว์ที่เข้าร่วมโครงการฯโดยสามารถตรวจสอบจุดให้บริการแต่ละจังหวัดได้จากเวบไซต์ของกรมปศุสัตว์

ที่มา : https://www.thaigov.go.th/news/contents/details/62943