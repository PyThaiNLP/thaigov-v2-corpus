รัฐบาลไทย-ข่าวทำเนียบรัฐบาล-​ สป. รวมใจสวดมนต์ถวายพระพร “พระองค์ภาฯ” ทรงหายจากพระอาการประชวร


วันพุธที่ 21 ธันวาคม 2565
​ สป. รวมใจสวดมนต์ถวายพระพร “พระองค์ภาฯ” ทรงหายจากพระอาการประชวร
(วันศุกร์ที่ 16 ธ.ค.65 เวลา 15.00 น.) สำนักงานปลัดกระทรวงกลาโหม ร่วมเจริญพระพุทธมนต์และเจริญจิตตภาวนาเป็นกรณีพิเศษ
โดยอันเชิญบทสวด “โพชฌังคปริตร” ร่วมอธิษฐานจิตถวายพระพรด้วยหัวใจแห่งความจงรักภักดี เพื่อถวายพระพรชัยมงคลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ณ พุทธศาสนสถาน (ห้องเจ้าพ่อหอกลอง) โดยมี พระพุทธนวราชตรีโลกนาถศาสดากลาโหมพิทักษ์ พระพุทธปฏิมาประธานประจำพุทธศาสนสถาน ภายในศาลาว่าการกลาโหมเป็นพระประธาน และพระพุทธรูปประจำเหล่าทัพ (5 องค์) ได้แก่ พระพุทธบรมบพิตรศักดิ์สิทธิ์ไชยมงคล พระพุทธสิงห์ชัยมงคล พระพุทธศรีราชนาวีมงคลสามัคคีประสิทธิ์ พระพุทธศาสดาประชานาถ ทั้งนี้ ขอทรงหายจากพระอาการประชวร และมีพระพลานามัยสมบูรณ์แข็งแรงในเร็ววัน

ที่มา : https://www.thaigov.go.th/news/contents/details/62919