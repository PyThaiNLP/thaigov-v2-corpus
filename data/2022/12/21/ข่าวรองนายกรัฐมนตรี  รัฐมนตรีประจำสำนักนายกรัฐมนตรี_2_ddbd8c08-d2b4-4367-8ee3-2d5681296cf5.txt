รัฐบาลไทย-ข่าวทำเนียบรัฐบาล-รมต.อนุชา ชู "ชุมชนบ้านใหม่ล้านนา" ผลงานรัฐบาล ต้นแบบการแก้ไขปัญหาที่ดินทำกิน สู่การยกระดับคุณภาพชีวิตประชาชนอย่างเท่าเทียม


วันพุธที่ 21 ธันวาคม 2565
21/12/2565
พิมพ์
รมต.อนุชา ชู "ชุมชนบ้านใหม่ล้านนา" ผลงานรัฐบาล ต้นแบบการแก้ไขปัญหาที่ดินทำกิน สู่การยกระดับคุณภาพชีวิตประชาชนอย่างเท่าเทียม
รมต.อนุชา ชู "ชุมชนบ้านใหม่ล้านนา" ผลงานรัฐบาล ต้นแบบการแก้ไขปัญหาที่ดินทำกิน สู่การยกระดับคุณภาพชีวิตประชาชนอย่างเท่าเทียม
วันนี้ (21 ธันวาคม 2565) เวลา 09.30 น. นายอนุชา นาคาศัย รัฐมนตรีประจำสำนักนายกรัฐมนตรี ในฐานะรองประธานคณะกรรมการแก้ไขปัญหาของขบวนการประชาชนเพื่อสังคมที่เป็นธรรม ได้รับมอบหมายจาก พลเอก ประวิตร วงษ์สุวรรณ รองนายกรัฐมนตรี ประธานกรรมการแก้ไขปัญหาของขบวนการประชาชนเพื่อสังคมที่เป็นธรรม ให้เดินทางลงพื้นที่ชุมชนบ้านใหม่ล้านนา ต.ข่วงเปา อ.จอมทอง จ.เชียงใหม่ เพื่อติดตามและศึกษาข้อเท็จจริงการดำเนินงาน รวมถึงปัญหาและอุปสรรคในพื้นที่ที่ยื่นคำขอเพื่อจัดให้มีโฉนดชุมชนจังหวัดเชียงใหม่ ของคณะทำงานแก้ไขปัญหาและศึกษาแนวทางการจัดที่ดินทำกินให้กับชุมชนในรูปแบบโฉนดชุมชน ภายใต้คณะกรรมการนโยบายที่ดินแห่งชาติ (ขปส.) โดยมี นายศักดิ์ชัย คุณานุวัฒน์ชัยเดช รองผู้ว่าราชการจังหวัดเชียงใหม่ นายประเสริฐ ศิรินภาพร รองผู้อํานวยการสํานักงานคณะกรรมการนโยบายที่ดินแห่งชาติ นายชาญกฤช เดชวิทักษ์ ผู้ช่วยรัฐมนตรีประจำสำนักนายกรัฐมนตรี นายธัชชญาณ์ณัช  เจียรธนัทกานนท์ เลขานุการรัฐมนตรีประจำสำนักนายกรัฐมนตรี นายยุทธพงษ์ ไชยศร นายอำเภอจอมทอง ร่วมคณะ
โอกาสนี้ นายอนุชา ได้พบปะประชาชนในพื้นที่ และเยี่ยมชมการจัดนิทรรศการแสดงผลผลิตชุมชน และการดำเนินงานให้ความช่วยเหลือจากหนรวยงานภาครัฐในพื้นที่ จากนั้น นายอนุชา ได้เป็นสักขีพยานในพืธีลงนาม บันทึกข้อตกลงความร่วมมือในการจัดการที่ดินและทรัพยากรอย่างยั่งยืน และการพัฒนาคุณภาพชีวิตชุมชนบ้านใหม่ล้านนา เพื่อแสดงถึงพลังความร่วมมือของทุกภาคส่วนในการช่วยเหลือประชาชนและร่วมพัฒนาพื้นที่
นายอนุชา กล่าวว่า พลเอก ประยุทธ์ จันทร์โอชา นายกรัฐมนตรี ในฐานะประธานกรรมการนโยบายที่ดินแห่งชาติ ได้ให้ความสําคัญกับนโยบายการบริหารจัดการที่ดิน ทรัพยากรธรรมชาติและสิ่งแวดล้อม เพื่อให้ประชาชนทุกพื้นที่ได้ใช้ประโยชน์จากผืนแผ่นดินไทยอย่างเท่าเทียมและเป็นธรรม ผ่านการทำงานของคณะกรรมการแก้ไขปัญหาของขบวนการประชาชนเพื่อสังคมที่เป็นธรรม โดยมี พลเอก ประวิตร วงษ์สุวรรณ รองนายกรัฐมนตรี เป็นประธาน และตนเองเป็นรองประธานฯ
นายอนุชา กล่าวยัำว่า การลงมาติดตามความคืบหน้าของการดำเนินวันนี้  ซึ่งถือเป็นเรื่องดีที่ได้เห็นพี่น้องประชาชนในชุมชน ที่มีการต่อสู้มาอย่างยาวนาน ได้มีที่ดินทำกิน และมีสิทธิ์ครอบครองในการอยู่อาศัยในรูปแบบของโฉนดชุมชนตามที่ต้องการ ภายหลังจากที่ชุมชนได้ถูกศาลตัดสินให้ออกจากพื้นที่เดิม จำนวน 41 ครัวเรือน ซึ่งปัจจุบันชุมชนได้รับการจัดสรรที่ดินจากคณะกรรมการที่ดินแห่งชาติ หรือ คทช. จำนวน 61 ไร่ ก่อตั้งเป็นชุมชนบ้านใหม่ล้านนา เพื่อให้มีที่ดินทำกินและมีบ้านมั่นคงตามแนวนโยบายของรัฐบาล นายอนุชา หวังให้ชุมชนแห่งนี้ เป็นต้นแบบการแก้ไขปัญหาเพื่อพี่น้องประชาชนมีชีวิตความเป็นอยู่ที่ดีขึ้น บนที่ดินทำกินที่รัฐบาลจัดสรรให้ ลดความเหลื่อมล้ำในการอยู่อาศัยและประกอบอาชีพทำมาหากินเป็นของตนเอง ขอให้พี่น้องประชาชนใช้ประโยชน์จากที่ดินให้เกิดประโยชน์มากที่สุด เพื่ออนาคตที่ดีของชุมชน ของครอบครัว และเพื่ออนาคตของลูกหลานต่อไป

ที่มา : https://www.thaigov.go.th/news/contents/details/62934