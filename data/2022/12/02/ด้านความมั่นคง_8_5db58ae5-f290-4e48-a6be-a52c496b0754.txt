รัฐบาลไทย-ข่าวทำเนียบรัฐบาล-รมว.แรงงาน นำผู้บริหาร ข้าราชการกระทรวงแรงงาน น้อมรำลึกในพระมหากรุณาธิคุณในหลวงรัชกาลที่ 9 เนื่องในวันคล้ายวันพระบรมราชสมภพ วันชาติ และวันพ่อแห่งชาติ5 ธันวาคม 2565


วันศุกร์ที่ 2 ธันวาคม 2565
พิมพ์
รมว.แรงงาน นำผู้บริหาร ข้าราชการกระทรวงแรงงาน น้อมรำลึกในพระมหากรุณาธิคุณในหลวงรัชกาลที่ 9 เนื่องในวันคล้ายวันพระบรมราชสมภพ วันชาติ และวันพ่อแห่งชาติ5 ธันวาคม 2565
รมว.แรงงาน นำผู้บริหาร ข้าราชการกระทรวงแรงงาน น้อมรำลึกในพระมหากรุณาธิคุณในหลวงรัชกาลที่ 9 เนื่องในวันคล้ายวันพระบรมราชสมภพ วันชาติ และวันพ่อแห่งชาติ5 ธันวาคม 2565
วันที่ 2 ธันวาคม 2565 เวลา 08.30 น. นายสุชาติ ชมกลิ่น รัฐมนตรีว่าการกระทรวงแรงงาน เป็นประธานในพิธีถวายราชสักการะเนื่องในวันคล้ายวันพระบรมราชสมภพพระบาทสมเด็จพระบรมชนกาธิเบศ มหาภูมิพลอดุลยเดชมหาราช บรมนาถบพิตร วันชาติ และวันพ่อแห่งชาติ 5 ธันวาคม 2565 โดยมี ผู้บริหารระดับสูง ข้าราชการ และเจ้าหน้าที่หน่วยงานในสังกัดกระทรวงแรงงาน เข้าร่วมโดยพร้อมเพรียงกัน ณ ห้องประชุมกระทรวงแรงงาน ชั้น 5 อาคารกระทรวงแรงงาน
สำหรับกิจกรรมเทิดพระเกียรติ
วันคล้ายวันพระบรมราชสมภพพระบาทสมเด็จพระบรมชนกาธิเบศ มหาภูมิพลอดุลยเดชมหาราช บรมนาถบพิตร วันชาติ และวันพ่อแห่งชาติ 5 ธันวาคม 2565 ในครั้งนี้กระทรวงแรงงานยังได้มีการบรรยายพิเศษ “ประวัติศาสตร์ชาติไทยและพระราชประวัติพระบุญญาธิการ
พระอัจฉริยภาพ และพระราชกรณียกิจในพระบาทสมเด็จพระเจ้าอยู่หัว รัชกาลที่ 10” โดยได้รับเกียรติจากวิทยากรหลักสูตรจิตอาสา 904 โรงเรียนจิตอาสาพระราชทาน : นายกองโท ธารณา คชเสนี และว่าที่ร้อยตรี น้ำเพ็ชร คชเสนี สัตยารักษ์ ซึ่งกิจกรรมดังกล่าวแสดงออกถึงความจงรักภักดีต่อสถาบันพระมหากษัตริย์ เพื่อถวายเป็นพระราชกุศลและน้อมรำลึกในพระมหากรุณาธิคุณอันหาที่สุดมิได้ของพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร ที่ทรงปฏิบัติพระราชกรณียกิจนานัปการ เพื่อประโยชน์สุขแห่งปวงพสกนิกร
+++++++++++++++++++
กองเผยแพร่และประชาสัมพันธ์
2 ธันวาคม 2565

ที่มา : https://www.thaigov.go.th/news/contents/details/62250