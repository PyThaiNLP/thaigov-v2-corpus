รัฐบาลไทย-ข่าวทำเนียบรัฐบาล-ที่ปรึกษา รมว.กระทรวงอุตสาหกรรม เปิดงาน “Shimadzu 1st Global Hemp and Cannabis Summit 2022” 


วันศุกร์ที่ 2 ธันวาคม 2565
พิมพ์
ที่ปรึกษา รมว.กระทรวงอุตสาหกรรม เปิดงาน “Shimadzu 1st Global Hemp and Cannabis Summit 2022”
ที่ปรึกษา รมว.กระทรวงอุตสาหกรรม เปิดงาน “Shimadzu 1st Global Hemp and Cannabis Summit 2022”
วันนี้ (2 ธันวาคม 2565) นายสุชาติ ไตรแสงรุจิระ ที่ปรึกษารัฐมนตรีว่าการกระทรวงอุตสาหกรรม เป็นประธานเปิดงาน Shimadzu 1st Global Hemp and Cannabis Summit 2022 ซึ่งจัดงานร่วมกันระหว่าง Shimadzu Asia Pacific บริษัทพาราไซแอนติฟิค จำกัด และศูนย์บริการวิเคราะห์ทดสอบ (สวทช.) หรือ NCTC โดยมี Mr. Tetsuya Tanigaki Managing Director Shimadzu (Asia Pacific), Singapore นายพูศักดิ์ หิรัณยตระกูล Managing Director บริษัท พาราไซแอนติฟิค จำกัด ผศ.สุชาดา ไชยสวัสดิ์ ผู้อำนวยการศูนย์วิเคราะห์ทดสอบยาชีววัตถุ หรือ BPCL มหาวิทยาลัยเทคโนโลยีพระจอมเกล้าธนบุรี และดร.ณฏฐพล วุฒิพันธุ์ ผู้อำนวยการศูนย์บริการวิเคราะห์ทดสอบ สวทช. ร่วมเปิดงาน โดยภายในงานมีผู้ร่วมสัมมนากว่า 100 คน จากประเทศในเอเชีย อาทิ สิงคโปร์ มาเลเซีย อินโดนีเซีย ฟิลิปปินส์ เนปาล ศรีลังกา อินเดีย นอกจากนี้ยังมีกลุ่มบริษัทสำคัญในประเทศไทยที่เกี่ยวข้องกับการนำกัญชา/กัญชงไปใช้ประโยชน์เพื่อพัฒนาอุตสาหกรรมในประเทศ เข้าร่วมสัมมนา ณ อุทยานวิทยาศาสตร์ประเทศไทย สวทช.
กัญชง/กัญชา เป็นพืชเศรษฐกิจใหม่ ที่ได้รับการสนับสนุนจากรัฐบาล ผ่านทางกระทรวงอุตสาหกรรม เน้นการส่งเสริม สนับสนุน รวมถึงการผลักดันภาคอุตสาหกรรมให้นำกัญชง/กัญชา มาใช้ประโยชน์ครบทุกส่วน โดยนำเทคโนโลยีมาเสริมการวิเคราะห์ทดสอบในการสร้างผลิตภัณฑ์นวัตกรรมที่เกี่ยวข้อง เพื่อควบคุมคุณภาพ ให้เป็นไปตามมาตรฐานความปลอดภัยที่กฎหมายกำหนด เพื่อให้การนำกัญชง/กัญชา มาใช้ประโยชน์ทั้งทางการแพทย์ วิจัย และอุตสาหกรรมของประเทศให้มีความเจริญก้าวหน้าอย่างรวดเร็ว ซึ่งเป็นความร่วมมือระหว่างประเทศในเอเชีย รัฐบาลให้การสนับสนุน ศูนย์บริการวิเคราะห์ทดสอบ สวทช. หรือ NCTC จัดตั้งศูนย์วิเคราะห์ทดสอบด้านกัญชา กัญชง สารสกัดและผลิตภัณฑ์กัญชา กัญชง (Cannabis Analytical Testing Center: CATC) ที่ได้รับการรับรองมาตรฐานสากล ISO/IEC 17025 เพื่อรองรับการวิเคราะห์ทดสอบอย่างครบวงจร ทั้งด้านคุณภาพและความปลอดภัย เป็นผลิตภัณฑ์ที่มีมาตรฐานระดับสากล ช่วยสนับสนุนภาคอุตสาหกรรม เพิ่มมูลค่าทางเศรษฐกิจของประเทศ นอกจากจะมีงานสัมมนาถึงนวัตกรรมและเทคโนโลยีการวิเคราะห์ทดสอบ กัญชง/กัญชา แล้ว ยังมีการเยี่ยมชมแล็บตรวจวิเคราะห์ “กัญชา กัญชง กระท่อม” ของ NCTC สวทช. อีกด้วย
ผู้ที่สนใจสามารถสอบถามรายละเอียดได้ที่ เบอร์โทรศัพท์ 0 2117 6850 และ 0 2117 6864 E-mail: [email protected]

ที่มา : https://www.thaigov.go.th/news/contents/details/62237