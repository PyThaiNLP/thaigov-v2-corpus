รัฐบาลไทย-ข่าวทำเนียบรัฐบาล-ก.อุตฯ รับรางวัล“หน่วยงานคุณภาพด้านการใช้ธรรมาภิบาลข้อมูลภาครัฐ” (Data Governance) จาก นายกรัฐมนตรี


วันศุกร์ที่ 2 ธันวาคม 2565
พิมพ์
ก.อุตฯ รับรางวัล“หน่วยงานคุณภาพด้านการใช้ธรรมาภิบาลข้อมูลภาครัฐ” (Data Governance) จาก นายกรัฐมนตรี
ก.อุตฯ รับรางวัล“หน่วยงานคุณภาพด้านการใช้ธรรมาภิบาลข้อมูลภาครัฐ” (Data Governance) จาก นายกรัฐมนตรี
เมื่อวันที่ 30 พฤศจิกายน 2565 นายเดชา จาตุธนานันท์ ผู้ตรวจราชการกระทรวงอุตสาหกรรม เป็นผู้แทนกระทรวงอุตสาหกรรมรับมอบรางวัล “หน่วยงานคุณภาพด้านการใช้ธรรมาภิบาลข้อมูลภาครัฐ” (Data Governance) จาก พลเอกประยุทธ์ จันทร์โอชา นายกรัฐมนตรี ในงานมอบรางวัลรัฐบาลดิจิทัลประจำปี 2565 “Digital Government Awards 2022” จัดโดย สำนักงานพัฒนารัฐบาลดิจิทัล (องค์การมหาชน) หรือ DGA เพื่อให้เกียรติและเชิดชูหน่วยงานที่มีความมุ่งมั่นที่จะพัฒนาองค์กรไปสู่การเป็นรัฐบาลดิจิทัล และเป็นแบบอย่างที่ดีกับส่วนราชการและหน่วยงานรัฐต่อไป ณ ตึกสันติไมตรี ทำเนียบรัฐบาล
โดยนายกรัฐมนตรี ได้แสดงความยินดีกับหน่วยงานที่ได้รับรางวัลรัฐบาลดิจิทัลประจำปี 2565 จำนวนทั้งสิ้น 53 รางวัล ที่มีความมุ่งมั่นตั้งใจในการปรับเปลี่ยนหน่วยงานสู่การเป็นรัฐบาลดิจิทัล จนส่งผลให้อันดับดัชนีชี้วัดระดับสากล Waseda-IAC World Digital Government Ranking ประเทศไทยขึ้นมาอยู่อันดับที่ 22 จาก 64 ประเทศทั่วโลก ในปี 2021

ที่มา : https://www.thaigov.go.th/news/contents/details/62241