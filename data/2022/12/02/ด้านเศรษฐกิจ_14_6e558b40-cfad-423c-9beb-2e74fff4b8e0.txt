รัฐบาลไทย-ข่าวทำเนียบรัฐบาล-รป.กษ. สุรเดช สมิเปรม ร่วมขับเคลื่อนงานศพก. และระบบส่งเสริมการเกษตรแบบแปลงใหญ่ ในพื้นที่จังหวัดน่าน


วันศุกร์ที่ 2 ธันวาคม 2565
รป.กษ. สุรเดช สมิเปรม ร่วมขับเคลื่อนงานศพก. และระบบส่งเสริมการเกษตรแบบแปลงใหญ่ ในพื้นที่จังหวัดน่าน
รป.กษ. สุรเดช สมิเปรม ร่วมขับเคลื่อนงานศพก. และระบบส่งเสริมการเกษตรแบบแปลงใหญ่ ในพื้นที่จังหวัดน่าน
วันพฤหัสบดีที่ 1 ธันวาคม 2565 นายสุรเดช สมิเปรม รองปลัดกระทรวงเกษตรและสหกรณ์ พร้อมด้วย นายนวนิตย์ พลเคน รองอธิบดีกรมส่งเสริมการเกษตร และคณะกรรมการเครือข่าย ศพก. และแปลงใหญ่ ระดับประเทศ ลงพื้นที่ตรวจเยี่ยมและติดตามการดำเนินงานแปลงใหญ่มะม่วงตำบลป่ากลาง อำเภอปัว จังหวัดน่าน จากนั้น ได้ตรวจเยี่ยมและติดตามการดำเนินงานของศูนย์เรียนรู้การเพิ่มประสิทธิภาพการผลิตสินค้าเกษตร ศูนย์เครือข่ายบ้านวังผา ตำบลทุ่งช้าง อำเภอทุ่งช้าง จังหวัดน่าน และชมการคัดบรรจุส้มสีทอง ณ ศูนย์เรียนรู้การจัดการสินค้าเกษตรชุมชน บ้านวังผา ตำบลทุ่งช้าง อำเภอทุ่งช้าง จังหวัดน่าน
และในช่วงบ่าย ร่วมเป็นเกียรติและให้คำปรึกษา แนะนำแนวทางในการพัฒนาช่องทางการตลาดสินค้าเกษตรของเกษตรกรภายใต้นโยบายตลาดนำการผลิต ในการประชุมเชื่อมโยงการดำเนินงานคณะกรรมการเครือข่าย ศพก. และแปลงใหญ่ ระดับประเทศ ครั้งที่ 1/2565 ณ ศูนย์ส่งเสริมและพัฒนาอาชีพการเกษตร จังหวัดน่าน อำเภอเมืองน่าน จังหวัดน่าน

ที่มา : https://www.thaigov.go.th/news/contents/details/62253