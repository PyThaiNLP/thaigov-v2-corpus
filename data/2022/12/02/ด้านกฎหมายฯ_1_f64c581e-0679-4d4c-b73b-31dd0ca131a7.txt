รัฐบาลไทย-ข่าวทำเนียบรัฐบาล-กระทรวงยุติธรรมรับมอบเครื่องอุปโภค จากบริษัท สไมล์ ภัณฑ์ จำกัด เพื่อส่งต่อให้กับผู้ด้อยโอกาส ผู้ป่วยติดเตียง ผู้ยากไร้ ใน จังหวัดหนองบัวลำภู


วันศุกร์ที่ 2 ธันวาคม 2565
พิมพ์
กระทรวงยุติธรรมรับมอบเครื่องอุปโภค จากบริษัท สไมล์ ภัณฑ์ จำกัด เพื่อส่งต่อให้กับผู้ด้อยโอกาส ผู้ป่วยติดเตียง ผู้ยากไร้ ใน จังหวัดหนองบัวลำภู
กระทรวงยุติธรรมรับมอบเครื่องอุปโภคจากบริษัท สไมล์ ภัณฑ์ จำกัด เพื่อส่งต่อให้กับผู้ด้อยโอกาส ผู้ป่วยติดเตียง ผู้ยากไร้ ใน จังหวัดหนองบัวลำภู
ในวันศุกร์ที่ ๒ ธันวาคม ๒๕๖๕ เวลา ๐๘.๓๐ น. นางพงษ์สวาท กายอรุณสุทธิ์ ปลัดกระทรวงยุติธรรม เป็นประธานการรับมอบเครื่องอุปโภค จำนวน ๕๐๐ ชุด จากร้อยเอกวิชัย กุลวุฒิวิลาศ กรรมการผู้จัดการบริษัท สไมล์ ภัณฑ์ จำกัด ณ ห้องรับรอง ชั้น ๓ อาคารกระทรวงยุติธรรม โดยมีพันตำรวจโท ประวุธ วงศ์สีนิล รองปลัดกระทรวงยุติธรรม นายสำรวม บุญเสริม ผู้เชี่ยวชาญเฉพาะด้านบริหารทรัพยากรบุคคล รักษาราชการแทนผู้อำนวยการสถาบันพัฒนาบุคลากรกระทรวงยุติธรรม นายอนุพร อรุณรัตน์ ที่ปรึกษานายกสภาทนายความในพระบรมราชูปถัมภ์ ร่วมเป็นสักขีพยานการรับมอบในครั้งนี้ โดยเครื่องอุปโภคจากการรับมอบดังกล่าว กระทรวงยุติธรรมจะดำเนินการส่งมอบให้กับผู้ด้อยโอกาส ผู้ป่วยติดเตียง ผู้ยากไร้ ในจังหวัดหนองบัวลำภูต่อไป

ที่มา : https://www.thaigov.go.th/news/contents/details/62262