รัฐบาลไทย-ข่าวทำเนียบรัฐบาล-ครม.อนุมัติโครงการทางหลวงพิเศษหมายเลข 82 สายทางยกระดับบางขุนเทียน - บ้านแพ้ว


วันอังคารที่ 13 ธันวาคม 2565
พิมพ์
ครม.อนุมัติโครงการทางหลวงพิเศษหมายเลข 82 สายทางยกระดับบางขุนเทียน - บ้านแพ้ว
ครม.อนุมัติโครงการทางหลวงพิเศษหมายเลข 82 สายทางยกระดับบางขุนเทียน - บ้านแพ้ว
วันนี้ 13 ธันวาคม 65 นางสาวรัชดา ธนาดิเรก รองโฆษกประจำสำนักนายกรัฐมนตรี เปิดเผยว่า คณะรัฐมนตรีมีมติอนุมัติให้กรมทางหลวง (ทล.) ดำเนินโครงการทางหลวงพิเศษหมายเลข 82 สายทางยกระดับบางขุนเทียน - บ้านแพ้ว ตามที่กระทรวงคมนาคมเสนอ โดยให้เอกชนร่วมลงทุนในการดำเนินงานและบำรุงรักษา (O&M) (โครงการร่วมลงทุน O&M) ตามหลักการของโครงการร่วมลงทุน O&M ที่คณะกรรมการนโยบายการร่วมลงทุนระหว่างรัฐและเอกชน (คกก.PPP) ให้ความเห็นชอบ โดยให้ดำเนินการให้เป็นไปตามกฎหมาย ระเบียบ และมติ ครม. ที่เกี่ยวข้องอย่างเคร่งครัด
นางสาวรัชดา กล่าวว่า ปัจจุบัน ทล. อยู่ระหว่างการดำเนินงานก่อสร้างโครงการทางหลวงพิเศษหมายเลข 82 สายทางยกระดับบางขุนเทียน - บ้านแพ้ว (โครงการ M82) ระยะทางประมาณ 24.7 กม. แบ่งออกเป็น 2 ระยะ ได้แก่ ระยะที่ 1 ช่วงบางขุนเทียน - เอกชัย ด้วยแหล่งเงินงบฯ ปี 63 - 65 คาดว่าจะแล้วเสร็จปี 66   และระยะที่ 2 ช่วงเอกชัย - บ้านแพ้ว ด้วยแหล่งเงินงบฯ เงินทุนค่าธรรมเนียม ผ่านทาง (เงินทุนค่าธรรมเนียมฯ) จากแผนประมาณการรายจ่ายที่ได้ขอความตกลงกับกระทรวงการคลังระหว่างปี 65 - 67 คาดว่าจะแล้วเสร็จปี 68
นางสาวรัชดา กล่าวต่อไปว่า โครงการร่วมลงทุน O&M  ครอบคลุมงานออกแบบ ก่อสร้าง และติดตั้งงานระบบและองค์ประกอบที่เกี่ยวข้องสำหรับโครงการ M82  ดำเนินงานและบำรุงรักษาโครงการ M82 ทั้งในส่วนของงานโยธา ที่รัฐเป็นผู้ลงทุนและงานระบบที่เอกชนเป็นผู้ลงทุน ทั้งนี้ โครงการร่วมลงทุน O&M มีลักษณะโครงการ ดังนี้ ควบคุมการเข้าออกอย่างสมบูรณ์ รองรับการสัญจรที่สามารถใช้ความเร็วได้อย่างปลอดภัยตามที่กฎหมายกำหนด  มีระบบจัดเก็บค่าผ่านทางแบบระบบปิด (Closed System) คิดค่าผ่านทางตามระยะทางแบบมีค่าแรกเข้า ชำระค่าธรรมเนียมผ่านทางอัตโนมัติแบบไม่มีไม้กั้น (ระบบ M-Flow) หรือรูปแบบที่เหมาะสม - มีจุดขึ้น - ลง โครงการทางหลวงพิเศษ M82 เพื่อเชื่อมโยง กับโครงข่ายคมนาคมหลักตลอดแนวเส้นทาง รวม 6 แห่ง  มีอาคารศูนย์ควบคุมกลาง อาคารหน่วยตรวจการณ์และกู้ภัย อาคารศูนย์ดำเนินงานและบำรุงรักษา และอาคารปฏิบัติงานซ่อมบำรุง
สำหรับระยะเวลาของโครงการร่วมลงทุน O&M รวมทั้งสิ้นไม่เกิน 32 ปี นับแต่วันเริ่มต้นงานที่ ทล. กำหนดไว้ ในหนังสือแจ้งให้เริ่มงาน แบ่งออกเป็น 2 ระยะ ได้แก่ ระยะเวลาการออกแบบและก่อสร้างไม่เกิน 2 ปี และระยะเวลาการดำเนินงานและบำรุงรักษาไม่เกิน 30

ที่มา : https://www.thaigov.go.th/news/contents/details/62601