รัฐบาลไทย-ข่าวทำเนียบรัฐบาล-กรมเจ้าท่า เข้าตรวจสอบ พร้อมช่วยเหลือชายโดดน้ำ ก่อนนำส่งโรงพยาบาลได้อย่างปลอดภัย 


วันจันทร์ที่ 12 ธันวาคม 2565
กรมเจ้าท่า เข้าตรวจสอบ พร้อมช่วยเหลือชายโดดน้ำ ก่อนนำส่งโรงพยาบาลได้อย่างปลอดภัย
...
กรมเจ้าท่า เข้าตรวจสอบ พร้อมช่วยเหลือชายโดดน้ำ ก่อนนำส่งโรงพยาบาลได้อย่างปลอดภัย
จากนโยบายของ นายสรพงศ์ ไพฑูรย์พงษ์ รักษาการอธิบดีกรมเจ้าท่า กระทรวงคมนาคม ที่สั่งการให้สำนักความปลอดภัยและสิ่งแวดล้อมทางน้ำ กรมเจ้าท่า รวมถึงสำนักงานเจ้าท่าภูมิภาคและสาขา ให้ตรวจตรา ดูแลความปลอดภัยทางน้ำอย่างเข้มงวด เพื่อความปลอดภัยของประชาชน
วันที่ 12 ธันวาคม 2565 เวลาประมาณ 15.15 น. กรมเจ้าท่า ได้รับแจ้งเหตุจากประชาชน ผ่านศูนย์ควบคุมความปลอดภัยและการจราจรทางน้ำ  ว่าพบประชาชนกระโดดสะพานกรุงเทพ โดยเจ้าหน้าที่ประจำศูนย์ควบคุมความปลอดภัยและการจราจรทางน้ำ กลุ่มตรวจการเดินเรือ (สำนักงานเจ้าท่าสาขากรุงเทพมหานคร) ได้นำเรือยนต์ตรวจการ 161 ออกตรวจสอบในจุดที่รับแจ้งเหตุ พบเรือโรงแรมได้เข้าทำการช่วยเหลือคนกระโดดสะพาน นำตัวขึ้นมาบริเวณท่าเรือวัดบุคคโลได้อย่างปลอดภัย จากการตรวจสอบเบื้องต้น เป็นชายไทย อายุประมาณ 83 ปี พักอยู่บ้านเลขที่ 17/1 เเขวงบางโพงพาง เขตยานนาวา กทม. เจ้าหน้าที่ประจำศูนย์ควบคุมความปลอดภัยและการจราจรทางน้ำ กรมเจ้าท่า ได้ทำการประสานรถพยาบาลเพื่อนำส่งผู้ประสบเหตุไปยังโรงพยาบาลเจริญกรุงต่อไป ทั้งนี้ ประชาชนท่านใดพบเห็นเหตุการณ์ความไม่ปลอดภัยทางน้ำ โทร.สายด่วน 1199 ได้ตลอด 24 ชั่วโมง

ที่มา : https://www.thaigov.go.th/news/contents/details/62572