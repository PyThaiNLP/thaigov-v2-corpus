รัฐบาลไทย-ข่าวทำเนียบรัฐบาล-พม. เชิญร่วมงานกาชาด ประจำปี 2565  “9 ทศวรรษ ใต้ร่มพระบารมี สดุดีสภานายิกาสภากาชาดไทย” ตั้งแต่วันนี้ถึง 18 ธ.ค. 65 ที่สวนลุมพินี


วันอังคารที่ 13 ธันวาคม 2565
พม. เชิญร่วมงานกาชาด ประจำปี 2565  “9 ทศวรรษ ใต้ร่มพระบารมี สดุดีสภานายิกาสภากาชาดไทย” ตั้งแต่วันนี้ถึง 18 ธ.ค. 65 ที่สวนลุมพินี
พม. เชิญร่วมงานกาชาด ประจำปี 2565  “9 ทศวรรษ ใต้ร่มพระบารมี สดุดีสภานายิกาสภากาชาดไทย” ตั้งแต่วันนี้ถึง 18 ธ.ค. 65 ที่สวนลุมพินี
เมื่อวันที่ 12 ธ.ค. 65 นายอนุกูล ปีดแก้ว ปลัดกระทรวงการพัฒนาสังคมและความมั่นคงของมนุษย์ (ปลัด พม.) เปิดเผยว่า กระทรวงการพัฒนาสังคมและความมั่นคงของมนุษย์ (พม.) ได้เข้าร่วมงานออกร้านงานกาชาด ประจำปี 2565 ภายใต้แนวคิด “9 ทศวรรษ ใต้ร่มพระบารมี สดุดีสภานายิกาสภากาชาดไทย” เนื่องในโอกาสมหามงคลที่สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ทรงเจริญ พระชนมพรรษา 90 พรรษา และทรงดำรงตำแหน่งองค์สภานายิกาสภากาชาดไทยครบ 66 ในปี 2565
ร้านกาชาด กระทรวง พม. ตั้งอยู่บูธเลขที่ 3.11 โซน A บริเวณด้านหลังกองอำนวยการ โดยเข้าทางประตู 3 ถนนพระราม 4 ซึ่งมีการจำหน่ายสลากกาชาด พม. ลุ้นรางวัลใหญ่เป็นรถยนต์ ทองคำแท่ง และสร้อยคอทองคำ รวมมูลค่ากว่า 1,200,000 บาท อีกทั้งมีกิจกรรมตักไข่ไดโนเสาร์ลุ้นรางวัลมากมาย และกิจกรรมบันเทิง นอกจากนี้ ในแต่ละวัน จะมีแขกรับเชิญคนพิเศษเข้ามาร่วมให้ความสนุกสนานแก่พี่น้องประชาชนภายในบูธกระทรวง พม. อีกด้วย
นายอนุกูล กล่าวเพิ่มเติมว่า คืนวานนี้ กระทรวง พม. ต้องขอบคุณแขกรับเชิญคนพิเศษ 3 คน ประกอบด้วย 1) หมอก๊กเลี้ยง - ปริญญา อังสนันท์ นักแสดงหนุ่มมากความสามารถจาก TharnType The Series เกลียดนักมาเป็นที่รักกันซะดีๆ The Best Twins Series รักจิ้นฟินเฟร่อ Even Sun Series ฉันนี่แหละนายอาทิตย์ That's My Candy The Series นาย...แคนดี้ของฉัน และ Love Syndrome The Series รักโคตรๆ โหดอย่างมึง ภาค 3  2) หล่ง - หล่งซื่อ ลี นักแสดงหนุ่มมากความสามารถจาก Even Sun Series ฉันนี่แหละนายอาทิตย์ That's My Candy The Series นาย...แคนดี้ของฉัน และ Love Syndrome The Series รักโคตรๆ โหดอย่างมึง ภาค 3  และ 3) ชัย - สินชัย เอื้ออัครวงษ์ นักแสดงรุ่นใหญ่มากความสามารถจาก ฟ้ามีตะวัน พิศวาสฆาตเกมส์ และ Love Syndrome The Series รักโคตรๆ โหดอย่างมึง ภาค 3 ทั้งนี้ ขอเชิญชวนพี่น้องประชาชนแวะชมและร่วมสนุกที่บูธกระทรวง พม. เลขที่ 3.11 โซน A ในงานกาชาด ประจำปี 2565 ตั้งแต่วันนี้ถึง 18 ธ.ค. 65 เวลา 11.00 - 22.00 น. ณ สวนลุมพินี

ที่มา : https://www.thaigov.go.th/news/contents/details/62583