รัฐบาลไทย-ข่าวทำเนียบรัฐบาล-นายกฯ มอบคำขวัญเนื่องในวันเด็กแห่งชาติ ประจำปี 2566 “รู้หน้าที่ มีวินัย ใฝ่ความดี”


วันศุกร์ที่ 23 ธันวาคม 2565
23/12/2565
พิมพ์
นายกฯ มอบคำขวัญเนื่องในวันเด็กแห่งชาติ ประจำปี 2566 “รู้หน้าที่ มีวินัย ใฝ่ความดี”
โฆษกรัฐบาลเผย นายกฯ มอบคำขวัญเนื่องในวันเด็กแห่งชาติ ประจำปี 2566 “รู้หน้าที่ มีวินัย ใฝ่ความดี”
นายอนุชา บูรพชัยศรี รองเลขาธิการนายกรัฐมนตรีฝ่ายการเมือง ปฏิบัติหน้าที่โฆษกประจำสำนักนายกรัฐมนตรี เผยว่า วันนี้ (23 ธันวาคม 2565) พลเอก ประยุทธ์ จันทร์โอชา นายกรัฐมนตรี ได้มอบคำขวัญเนื่องในวันเด็กแห่งชาติ ประจำปี 2566 ว่า “รู้หน้าที่ มีวินัย ใฝ่ความดี”
“พลเอก ประยุทธ์ จันทร์โอชา นายกรัฐมนตรี ได้มอบคำขวัญเนื่องในวันเด็กแห่งชาติให้กับเด็ก ๆ มาแล้วรวม 8 ครั้ง ตั้งแต่ปี พ.ศ. 2558 โดยครั้งนี้ เป็นการมอบคำขวัญเนื่องในวันเด็กแห่งชาติ ประจำปี 2566 เป็นครั้งที่ 9” นายอนุชาฯ กล่าว

ที่มา : https://www.thaigov.go.th/news/contents/details/63054