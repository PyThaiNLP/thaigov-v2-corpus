รัฐบาลไทย-ข่าวทำเนียบรัฐบาล-พสกนิกรทั่วประเทศพร้อมใจกันจัดกิจกรรมบำเพ็ญกุศลน้อมถวายพระพรแด่ สมเด็จพระเจ้าลูกเธอ เจ้าฟ้าพัชรกิติยาภา นเรยนทิราเทพยวดี กรมหลวงราชสาริณีสิริพัชร มหาวัชรราชธิดา ด้วยความจงรักภักดี


วันพฤหัสบดีที่ 22 ธันวาคม 2565
22/12/2565
พิมพ์
พสกนิกรทั่วประเทศพร้อมใจกันจัดกิจกรรมบำเพ็ญกุศลน้อมถวายพระพรแด่ สมเด็จพระเจ้าลูกเธอ เจ้าฟ้าพัชรกิติยาภา นเรยนทิราเทพยวดี กรมหลวงราชสาริณีสิริพัชร มหาวัชรราชธิดา ด้วยความจงรักภักดี
พสกนิกรทั่วประเทศพร้อมใจกันจัดกิจกรรมบำเพ็ญกุศลน้อมถวายพระพรแด่ สมเด็จพระเจ้าลูกเธอ เจ้าฟ้าพัชรกิติยาภา นเรยนทิราเทพยวดี กรมหลวงราชสาริณีสิริพัชร มหาวัชรราชธิดา ด้วยความจงรักภักดี
วันนี้ (22 ธ.ค. 65) นายสุทธิพงษ์ จุลเจริญ ปลัดกระทรวงมหาดไทย เปิดเผยว่า ในวันนี้ ท่านผู้ว่าราชการจังหวัดทั่วประเทศ ได้พร้อมใจกันร่วมกับพี่น้องประชาชนทุกศาสนิก และภาคีเครือข่าย จัดกิจกรรมบำเพ็ญกุศลถวายพระพรแด่ สมเด็จพระเจ้าลูกเธอ เจ้าฟ้าพัชรกิติยาภา นเรยนทิราเทพยวดี กรมหลวงราชสาริณีสิริพัชร มหาวัชรราชธิดา ด้วยความจงรักภักดี อย่างพร้อมเพรียงกัน อาทิ
1. จังหวัดพระนครศรีอยุธยา ที่อาคารหลวงพ่อรวยองค์ใหญ่ที่สุดในโลกอนุสรณ์ 100 ปี หลวงพ่อรวย วัดตะโก อ.ภาชี  นายนิวัฒน์ รุ่งสาคร ผู้ว่าราชการจังหวัดพระนครศรีอยุธยา พร้อมด้วย นางวัชราภรณ์ รุ่งสาคร นายกเหล่ากาชาดจังหวัดพระนครศรีอยุธยา เป็นประธานฝ่ายฆราวาส ในพิธีเจริญพระพุทธมนต์ เจริญจิตตภาวนา และถวายภัตตาหารเพลแด่พระสงฆ์ ถวายเป็นพระกุศลแด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้หายจากพระอาการประชวรและทรงมีพระพลานามัยแข็งแรงในเร็ววัน โดยได้รับเมตตาจาก พระธรรมรัตนมงคล เจ้าอาวาสวัดพนัญเชิงวรวิหาร เจ้าคณะจังหวัดพระนครศรีอยุธยา เป็นประธานฝ่ายสงฆ์ พระครูปลัดจริยวัฒน์ (พระอาจารย์แก้ว) รองเจ้าคณะอำเภอภาชี เจ้าอาวาสวัดตะโก และพระสงฆ์ 10 รูป เจริญพระพุทธมนต์ โดยมี หัวหน้าส่วนราชการพลเรือน ศาล ทหาร ตำรวจ รองผู้ว่าราชการจังหวัด คณะผู้บริหารหน่วยงาน จิตอาสาพระราชทาน และพุทธศาสนิกชนทุกหมู่เหล่า ร่วมพิธีกว่า 1,000 คน พร้อมทั้งร่วมลงนามถวายพระพร ปล่อยปลาหมอไทยหน้าเขียง จำนวน 44 คู่ ปลาช่อนหน้าเขียง 44 ตัว ณ บริเวณบึงน้ำวัดตะโก เพื่อถวายเป็นพระกุศล อีกด้วย
2. จังหวัดสุราษฎร์ธานี ที่บริเวณริมเขื่อนแม่น้ำตาปี อ.เมืองสุราษฎร์ธานี นายวิชวุทย์ จินโต ผู้ว่าราชการจังหวัดสุราษฎร์ธานี เป็นประธานในพิธีทำบุญตักบาตรและปล่อยปลาถวายพระพร แด่สมเด็จพระเจ้าลูกเธอเจ้าฟ้าพัชรกิติยาภา นเรนธิราเทพยวดี กรมหลวงราชสาริณีสิริพัชร มหาวัชรราชธิดา โดยได้รับเมตตาจาก พระธรรมวิมลโมลี เจ้าคณะภาค 16 เจ้าอาวาสวัดไตรธรรมาราม พระอารามหลวง เป็นประธานฝ่ายสงฆ์ พร้อมด้วยพระสงฆ์ทรงสมณศักดิ์ รวม 10 รูป โดยมีข้าราชการและประชาชนในพื้นที่ร่วมพิธี โดยพันธุ์ปลาที่ร่วมปล่อยได้ไถ่ชีวิตมาจากตลาด ได้แก่ ปลาดุกอุย ปลาชะโอน ปลาหมอ ปลาตะเพียนทอง รวม 180 ตัว และปลาแขยงนวล ที่อีก 44,445 ตัว นอกจากนี้ ได้มีการจัดกิจกรรมละหมาดฮายัต ขอพร (ดุอาร์) โดยผู้นับถือศาสนาอิสลามในพื้นที่เข้าร่วมกิจกรรมดังกล่าวด้วย
3. จังหวัดกำแพงเพชร ที่วัดพระบรมธาตุ พระอารามหลวง ต.นครชุม อ.เมืองกำแพงเพชร นายชาธิป รุจนเสรี ผู้ว่าราชการจังหวัดกำแพงเพชร เป็นประธานในพิธีทางศาสนามหามงคล เพื่อถวายเป็นพระกุศลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรธิดา โดยมี หัวหน้าส่วนราชการ ข้าราชการ ผู้นำศาสนาคริสต์ ผู้นำศาสนาอิสราม พนักงาน ลูกจ้าง และประชาชนในพื้นที่ เข้าร่วมในพิธีจำนวนมาก และประกอบพิธีไถ่ชีวิต โค กระบือ และปล่อยพันธุ์สัตว์น้ำ เพื่อถวายเป็นพระกุศล ที่บริเวณท่าน้ำริมแม่น้ำปิง หน้าวัดพระบรมธาตุ
4. จังหวัดพิจิตร ที่ศาลาสภาบริหารคณะสงฆ์จังหวัดพิจิตร วัดท่าหลวง พระอารามหลวง อ.เมืองพิจิตร นายพยนต์ อัศวพิชยนต์ ผู้ว่าราชการจังหวัดพิจิตร พร้อมด้วยหัวหน้าส่วนราชการและประชาชน ร่วมทำบุญตักบาตรอาหารคาวหวานแด่พระสงฆ์ และร่วมปล่อยปลาหน้าเขียงคืนสู่ธรรมชาติ 45,045 ตัว เพื่อเป็นพระกุศลถวายพระพรแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรโดยเร็ววัน
5. จังหวัดนครพนม ที่บริเวณริมฝั่งแม่น้ำโขงหน้าวัดมหาธาตุ และศาลาการเปรียญวัดมหาธาตุ ตำบลในเมือง อำเภอเมืองนครพนม นายวันชัย จันทร์พร ผู้ว่าราชการจังหวัดนครพนม พร้อมด้วยนางสงวน จันทร์พร นายกเหล่ากาชาดจังหวัดนครพนม เป็นประธานในพิธีทำบุญตักบาตร ปล่อยปลา ถวายภัตตาหารเช้า เจริญพระพุทธมนต์และเจริญจิตติภาวนา เพื่อถวายพระพรชัยมงคล แต่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรโดยเร็ว โดยมี หัวหน้าส่วนราชการระดับจังหวัด ข้าราชการทุกหมู่เหล่า พ่อค้า ประชาชนในพื้นที่ เข้าร่วมพิธีเป็นจำนวนมาก
6. จังหวัดสมุทรสงคราม ที่อุโบสถวัดจุฬามณี อำเภออัมพวา พระครูโสภิตวิริยาภรณ์ เจ้าคณะอำเภออัมพวา เจ้าอาวาสวัดจุฬามณี ประธานฝ่ายสงฆ์ นายสมนึก พรหมเขียว ผู้ว่าราชการจังหวัดสมุทรสงคราม ประธานฝ่ายฆราวาส พิธีทำบุญตักบาตรข้าวสาร อาหารแห้ง พระสงฆ์ จำนวน 45 รูป และร่วมกันปล่อยปลาลงสู่ท่าน้ำวัดจุฬามณี เพื่อถวายพระพรชัยมงคล แด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา
7. จังหวัดอุทัยธานีที่บริเวณห้าแยกวิทยุ อำเภอเมืองอุทัยธานี นายอลงกต วรกี รองผู้ว่าราชการจังหวัดอุทัยธานี เป็นประธานพิธีทำบุญตักบาตรถวายพระพรแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้หายจากพระอาการประชวรในเร็ววัน โดยมี นายพีระพล ตัณฑโอภาส รองผู้ว่าราชการจังหวัดอุทัยธานี หัวหน้าส่วนราชการ และประชาชน ร่วมกิจกรรม
8. จังหวัดอุตรดิตถ์ ที่บริเวณทางหลวงหมายเลข 1243 สามแยกเข้าบ้านห้วยยาง หมู่ที่ 2 ตำบลบ่อเบี้ย อำเภอบ้านโคก นายสมหวัง พ่วงบางโพ ผู้ว่าราชการจังหวัดอุตรดิตถ์ ตักบาตรพระสงฆ์ธุดงค์ จำนวน 700 รูป โดยมีนางวันทนา พ่วงบางโพ ประธานแม่บ้านมหาดไทยจังหวัดอุตรดิตถ์ หัวหน้าส่วนราชการจังหวัด/อำเภอ ผู้บริหารองค์กรปกครองส่วนท้องถิ่น กำนัน ผู้ใหญ่บ้าน ประชาชนจิตอาสาฯ รวมถึงพุทธศาสนิกชนชาวจังหวัดอุตรดิตถ์ มาร่วมใส่บาตรพระสงฆ์เป็นจำนวนมาก
9. จังหวัดสมุทรสาคร ที่บริเวณวัดเจษฎาราม พระอารามหลวง ตำบลมหาชัย อำเภอเมืองสมุทรสาคร นายณรงค์ รักร้อย ผู้ว่าราชการจังหวัดสมุทรสาคร เป็นประธานพิธีทำบุญตักบาตร พิธีเจริญพระพุทธมนต์ เจริญจิตภาวนา และถวายภัตตาหารเพล เพื่อถวายพระพรแด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา พร้อมร่วมปล่อยพันธุ์ปลาหลากหลายชนิด ได้แก่ ปลาไหล ปลาตะเพียร ปลาช่อน ปลาหมอไทย ปลายี่สก ปลาไสว ปลากระดี่
10. จังหวัดขอนแก่น ที่ห้องแก่นเมือง ศาลากลางจังหวัดขอนแก่น นายไกรสร กองฉลาด ผู้ว่าราชการจังหวัดขอนแก่น พร้อมด้วย อธิบดีผู้พิพากษาภาค 4 ผู้บัญชาการมณฑลทหารบกที่ 23 รองผู้บัญชาการตำรวจภูธรภาค 4 นายกเหล่ากาชาดจังหวัดขอนแก่น หัวหน้าส่วนราชการ หัวหน้าหน่วยงานรัฐวิสาหกิจ องค์กรภาคเอกชน และประชาชนจังหวัดขอนแก่น ประกอบพิธีเจริญพระพุทธมนต์และเจริญจิตภาวนา พิธีทางศาสนา 5 ศาสนา เพื่อถวายพระพรแด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา
11. จังหวัดนครนายก ณ วัดอุดมธานี อำเภอเมืองนครนายก นายบัญชา เชาวรินทร์ ผู้ว่าราชการจังหวัดนครนายก พร้อมด้วย นายอำพล บุญประภากร ผู้พิพากษาหัวหน้าศาลจังหวัด นางสาวศุภมาส คุ้มศรีวงษ์ ผู้พิพากษาหัวหน้าศาลเยาวชนและครอบครัวจังหวัด นางจิตตินันท์ เชาวรินทร์ ประธานแม่บ้านมหาดไทยจังหวัด นายวิชัย บุญมี รองผู้ว่าราชการจังหวัด พ.อ.อภิชาติ มีธัญญากร รองผู้อำนวยการรักษาความมั่นคงภายในจังหวัดฝ่ายทหาร พล.ต.ต.ภูมินทร์ สิงหสุต ผู้บังคับการตำรวจภูธรจังหวัด นายวีรยุทธ บุญมา อัยการจังหวัด หัวหน้าส่วนราชการประจำจังหวัด นายปรีชา ดิลกพรเมธี นายอำเภอเมืองนครนายก และประชาชนจิตอาสาในพื้นที่ เข้าร่วมกิจกรรมเจริญจิตตภาวนา โดยได้รับเมตตาจากพระราชพรหมคุณ เจ้าคณะจังหวัดนครนายก เป็นประธานฝ่ายสงฆ์ เพื่อถวายพระพรชัยมงคล แด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา พร้อมทั้งมีกิจกรรมปล่อยปลาเพื่อถวายพระพรชัยมงคลในโอกาสนี้ด้วย
12. จังหวัดเชียงใหม่ ณ วัดร้องวัวแดง อ.สันกำแพง นายภิญโญ พัวศรีพันธุ์ นายอำเภอสันกำแพง พร้อมด้วยหัวหน้าส่วนราชการ ผู้บริหารองค์กรปกครองส่วนท้องถิ่น ข้าราชการ พนักงาน กำนัน ผู้ใหญ่บ้าน ผู้ช่วยฝ่ายปกครอง และประชาชนชาวอำเภอสันกำแพงจำนวนมาก ร่วมพิธีสืบชะตาแบบล้านนา และเจริญพระพุทธมนต์และเจริญจิตภาวนาเพื่อถวายพระพร แด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรโดยเร็ว โดยมี พระครูวิมลญาณประยุต ดร. เจ้าคณะอำเภอสันกำแพง รองเจ้าคณะอำเภอ เจ้าอาวาสทุกวัดในอำเภอสันกำแพง และพระเถรานุเถระจำนวน 108 รูป

ที่มา : https://www.thaigov.go.th/news/contents/details/63016