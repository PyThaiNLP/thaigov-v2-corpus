รัฐบาลไทย-ข่าวทำเนียบรัฐบาล-รองนายกฯ พล.อ.ประวิตรฯ สั่งการเฝ้าระวังแก้ปัญหา PM 2.5 ทั่วประเทศและ กทม. หลังหนาวเยือนลมนิ่งสงบ 


วันศุกร์ที่ 23 ธันวาคม 2565
23/12/2565
พิมพ์
รองนายกฯ พล.อ.ประวิตรฯ สั่งการเฝ้าระวังแก้ปัญหา PM 2.5 ทั่วประเทศและ กทม. หลังหนาวเยือนลมนิ่งสงบ
รองนายกฯ พล.อ.ประวิตรฯ สั่งการเฝ้าระวังแก้ปัญหา PM 2.5 ทั่วประเทศและ กทม. หลังหนาวเยือนลมนิ่งสงบ
วันนี้ (วันที่ 23 ธันวาคม 2565) พลเอก คงชีพ ตันตระวาณิชย์ โฆษกประจำรองนายกรัฐมนตรี เปิดเผยว่า พลเอก ประวิตร วงษ์สุวรรณ รองนายกรัฐมนตรีได้กำชับกระทรวงทรัพยากรธรรมชาติและสิ่งแวดล้อม ประสาน กระทรวงมหาดไทย กรุงเทพมหานคร และหน่วยงานที่เกี่ยวข้อง ติดตามเฝ้าระวังคุณภาพอากาศ PM 2.5 หลังความกดอากาศสูงและมวลอากาศเย็นแผ่ปกคลุม โดยเริ่มมีผลหลายพื้นที่ทั่วประเทศ รวมถึงกรุงเทพมหานคร
โดยรองนายกรัฐมนตรีขอให้ทุกหน่วยงานประสานขับเคลื่อนแผนปฏิบัติการที่ให้ความสำคัญ การสื่อสารเชิงรุก แจ้งเตือนป้องกันกับประชาชน ยกระดับเพิ่มความเข้มปฏิบัติการ ทั้งการบังคับใช้กฎหมาย และมาตรการต่าง ๆ ที่กำหนด รวมทั้งการสร้างการมีส่วนร่วม โดยเฉพาะการสร้างความตระหนักรู้และร่วมมือกันในช่วงเวลาวิกฤต  ทั้งนี้ให้ขับเคลื่อนการปฏิบัติให้มีผลและครอบคลุมเป้าหมาย ทั้งพื้นที่เมือง พื้นที่เกษตรกรรม และพื้นที่ป่า เพื่อลดต้นเหตุของการเกิดปัญหาให้เป็นผล ทั้งนี้ขอให้ประสานการทำงานร่วมกัน กระทรวงสาธารณสุขเข้าไปช่วยดูแลกลุ่มเปราะบาง ทั้งเด็ก ผู้สูงวัย และสตรีมีครรภ์ ในภาพรวม

ที่มา : https://www.thaigov.go.th/news/contents/details/63026