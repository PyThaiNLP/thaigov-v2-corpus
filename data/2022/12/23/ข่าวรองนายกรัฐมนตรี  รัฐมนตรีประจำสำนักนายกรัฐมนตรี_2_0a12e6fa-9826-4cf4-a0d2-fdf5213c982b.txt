รัฐบาลไทย-ข่าวทำเนียบรัฐบาล-พลเอก ประวิตรฯ รองนายกรัฐมนตรี เรียกถก EIA โครงการสำคัญ เชื่อมโยงเศรษฐกิจ ความมั่นคงพลังงานและการพัฒนาแหล่งน้ำ


วันศุกร์ที่ 23 ธันวาคม 2565
23/12/2565
พิมพ์
พลเอก ประวิตรฯ รองนายกรัฐมนตรี เรียกถก EIA โครงการสำคัญ เชื่อมโยงเศรษฐกิจ ความมั่นคงพลังงานและการพัฒนาแหล่งน้ำ
พลเอก ประวิตรฯ รองนายกรัฐมนตรี เรียกถก EIA โครงการสำคัญ เชื่อมโยงเศรษฐกิจ ความมั่นคงพลังงานและการพัฒนาแหล่งน้ำ
วันนี้ (23 ธันวาคม 2565) เวลา 10.00 น. พลเอก คงชีพ ตันตระวาณิชย์ โฆษกรองนายกรัฐมนตรี เปิดเผยว่า พลเอก ประวิตร วงษ์สุวรรณ รองนายกรัฐมนตรี เรียกประชุมคณะกรรมการสิ่งแวดล้อมแห่งชาติ ผ่านระบบ VTC ณ ห้องประชุมมูลนิธิอนุรักษ์ป่ารอยต่อฯ โดยมี รัฐมนตรีว่าการกระทรวงมหาดไทย รัฐมนตรีว่าการกระทรวงทรัพยากรธรรมชาติและสิ่งแวดล้อม และ ปลัดกระทรวงทรัพยากรธรรมชาติและสิ่งแวดล้อมร่วมประชุม เพื่อเร่งพิจารณา EIA ขับเคลื่อนแผนงานสำคัญตามนโยบายของรัฐบาล
ที่ประชุมร่วมพิจารณาและให้ความเห็นชอบ รายงาน EIA การพัฒนาเสริมความมั่นคงของระบบไฟฟ้าในเกาะกระเต็น จว.สุราษฎร์ธานี และโครงการสำคัญ ประกอบด้วย  โครงการถนนตามผังเมืองกำแพงเพชร โครงการถนนวงแหวนเลี่ยงเมืองหมายเลข 7 ส่วนต่อขยายเชื่อมสนามบินอู่ตะเภา โครงการขยายท่าอากาศยานบุรีรัมย์ โครงการอ่างเก็บน้ำแม่บอม อันเนื่องมาจากพระราชดำริ จว.ลำปาง โครงการระบบท่อส่งก๊าซธรรมชาติทางบกจากบางปะกงไปยังโรงไฟฟ้าพระนครใต้ โครงการสะพานเชื่อมเกาะลันตา จว.กระบี่  นอกจากนั้น ที่ประชุมยังเห็นชอบ (ร่าง) แผนการจัดระดับชาติ เพื่อการปฏิบัติตามอนุสัญญาสต๊อกโฮล์มว่าด้วยสารมลพิษที่ตกค้างยาวนาน แผนดำเนินงานแก้ปัญหาการปนเปื้อนสารตะกั่วบริเวณห้วยคลิตี้ ปี 2565-2568  และ (ร่าง) แผนปฏิบัติการป้องกันและแก้ไขปัญหาฝุ่นละออง PM 2.5 ปี 2566
พลเอก ประวิตร ฯ ได้ขอบคุณ ทส.ที่เร่งจัดทำแผนปฏิบัติการป้องกันและแก้ปัญหา PM 2.5 โดยขอให้ ทส.เร่งรัดขับเคลื่อนการปฏิบัติตามแผนให้เป็นรูปธรรม โดยเฉพาะห้วงเวลาวิกฤตคุณภาพอากาศ พร้อมย้ำ ขอให้คณะกรรมการ ให้ความสำคัญร่วมกันเร่งพิจารณาโครงการสำคัญตามนโยบายของรัฐบาลที่เชื่อมโยงเศรษฐกิจ ความมั่นคงพลังงาน และการพัฒนาแหล่งน้ำ เพื่อประโยชน์ของประชาชนทั้งประเทศ โดยขอให้พิจารณารอบคอบตามมาตรการหรือหลักเกณฑ์ที่กำหนด ทั้งนี้ขอให้หน่วยงานเจ้าของโครงการ ที่ผ่านความเห็นชอบ ต้องดำเนินตามมาตรการที่กำหนดอย่างเคร่งครัด และให้นำเสนอ ครม.ตามขั้นตอน

ที่มา : https://www.thaigov.go.th/news/contents/details/63029