รัฐบาลไทย-ข่าวทำเนียบรัฐบาล-"กรุงไทย” หนุนร้านค้าเพิ่มยอดขาย จัดแคมเปญ “ร้านถุงเงินรับทรัพย์ ยิ่งใช้ยิ่งได้เพิ่ม” รับสิทธิพิเศษ 2 ต่อ และเครดิตเงินคืน 1,000 บาท 


วันศุกร์ที่ 23 ธันวาคม 2565
23/12/2565
พิมพ์
"กรุงไทย” หนุนร้านค้าเพิ่มยอดขาย จัดแคมเปญ “ร้านถุงเงินรับทรัพย์ ยิ่งใช้ยิ่งได้เพิ่ม” รับสิทธิพิเศษ 2 ต่อ และเครดิตเงินคืน 1,000 บาท
กรุงไทยสร้างโอกาสเพิ่มยอดขายให้ร้านค้า จัดแคมเปญ “ร้านค้าถุงเงินรับทรัพย์ ยิ่งใช้ยิ่งได้เพิ่ม” หนุนผู้ประกอบการรับเงินผ่านแอปถุงเงิน สแกนจ่ายได้ทุกธนาคารและทุกวอลเล็ต จัดเต็มสิทธิพิเศษ 2 ต่อ และรับเครดิตเงินคืน 1,000 บาท ให้ร้านถุงเงินรับง่ายขายรวย จ
“ธนาคารกรุงไทย” สร้างโอกาสเพิ่มยอดขายให้ร้านค้า จัดแคมเปญ “ร้านค้าถุงเงินรับทรัพย์ ยิ่งใช้ยิ่งได้เพิ่ม” หนุนผู้ประกอบการรับเงินผ่านแอปถุงเงิน สแกนจ่ายได้ทุกธนาคารและทุกวอลเล็ต จัดเต็มสิทธิพิเศษ 2 ต่อ และรับเครดิตเงินคืน 1,000 บาท ให้ร้านถุงเงินรับง่ายขายรวย จ่ายสะดวก ต่อยอดสบาย  จนถึงวันที่ 31 พฤษภาคม 2566
ตอกย้ำวิสัยทัศน์ “กรุงไทย เคียงข้างไทย สู่ความยั่งยืน”  ธนาคารกรุงไทย เดินหน้าสนับสนุนผู้ประกอบการร้านค้า สร้างโอกาสเพิ่มยอดขาย เพิ่มรายได้ รองรับทิศทางการฟื้นตัวของเศรษฐกิจไทย และตอบโจทย์ไลฟ์สไตล์การใช้จ่ายของผู้บริโภคในยุคดิจิทัล  จัดแคมเปญ “ร้านค้าถุงเงินรับทรัพย์   ยิ่งใช้ยิ่งได้เพิ่ม” สำหรับร้านค้าถุงเงินที่รับเงินผ่าน PromptPay QR  ของธนาคารกรุงไทย ไม่น้อยกว่า 100 รายการต่อเดือน และมียอดเงินฝากในบัญชีถุงเงินไม่น้อยกว่า 5,000 บาทต่อวัน  รับสิทธิพิเศษ 2 ต่อ ดังนี้
สิทธิพิเศษต่อที่ 1 สมัครสินเชื่อ SME ไซซ์เล็ก ดอกเบี้ยเริ่มต้นเพียง 5.37% ต่อปี สมัครบัตรเดบิตกรุงไทย SME ฟรี! ค่าออกบัตร 100 บาท และสมัครประกัน PA ร้านสุขใจ เบี้ยประกันเริ่มต้นเพียง 850 บาทต่อปี
สิทธิพิเศษต่อที่ 2  สมัครครบทั้ง 3 ผลิตภัณฑ์​ รับไปเลย! เครดิตเงินคืน 1,000 บาท  ตั้งแต่วันนี้จนถึงวันที่  31 พฤษภาคม 2566
ทั้งนี้  ร้านค้าที่สมัครหรือรับเงินผ่านแอปฯถุงเงินทั่วประเทศสามารถขอรับ Tent Card PromptPay QR ได้ที่ธนาคารกรุงไทยทุกสาขาทั่วประเทศ อีกทั้ง ธนาคารยังจัด Troop ถุงเงินรับทรัพย์สัญจรไปตามตลาดต่างๆ โปรโมตร้านค้าถุงเงินให้รับง่ายขายรวย จ่ายสะดวก ต่อยอดสบาย  โดยลูกค้าที่สแกนจ่ายผ่าน PromptPay QR ถุงเงิน หากเจอขบวน Troop ที่ร้านไหน รับของแจกทันที นอกจากนี้ ยังมีโปรโมชัน รับส่วนลด 10 บาท เมื่อจ่ายด้วยเป๋าตังเปย์ 50 บาทขึ้นไป  สนใจสมัครร้านค้าถุงเงินได้ที่ https://krungthai.com/th/content/sme/smesolutions/tungngern หรือ สอบถามรายละเอียดเพิ่มเติมได้ที่ Krungthai Contact Center โทร 02-111-1111

ที่มา : https://www.thaigov.go.th/news/contents/details/63037