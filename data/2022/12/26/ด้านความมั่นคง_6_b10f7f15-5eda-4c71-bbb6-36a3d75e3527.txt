รัฐบาลไทย-ข่าวทำเนียบรัฐบาล-นายกรัฐมนตรีและรัฐมนตรีว่าการกระทรวงกลาโหม สั่ง ทร. ตั้งคณะกรรมการสอบสวนข้อเท็จจริง ร.ล.สุโขทัย อับปาง ย้ำค้นหาช่วยเหลือถึงที่สุดจนกว่าจะครบ พร้อมดูแลเยียวยาทุกครอบครัว


วันจันทร์ที่ 26 ธันวาคม 2565
26/12/2565
พิมพ์
นายกรัฐมนตรีและรัฐมนตรีว่าการกระทรวงกลาโหม สั่ง ทร. ตั้งคณะกรรมการสอบสวนข้อเท็จจริง ร.ล.สุโขทัย อับปาง ย้ำค้นหาช่วยเหลือถึงที่สุดจนกว่าจะครบ พร้อมดูแลเยียวยาทุกครอบครัว
นายกรัฐมนตรีและรัฐมนตรีว่าการกระทรวงกลาโหม สั่ง ทร. ตั้งคณะกรรมการสอบสวนข้อเท็จจริง ร.ล.สุโขทัย อับปาง ย้ำค้นหาช่วยเหลือถึงที่สุดจนกว่าจะครบ พร้อมดูแลเยียวยาทุกครอบครัว
นายกรัฐมนตรีและรัฐมนตรีว่าการกระทรวงกลาโหม สั่ง ทร. ตั้งคณะกรรมการสอบสวนข้อเท็จจริง ร.ล.สุโขทัย อับปาง ย้ำค้นหาช่วยเหลือถึงที่สุดจนกว่าจะครบ พร้อมดูแลเยียวยาทุกครอบครัว
วันนี้ (26 ธันวาคม 2565) พลเอกคงชีพ ตันตระวาณิชย์ โฆษกกระทรวงกลาโหม เปิดเผยว่า ระหว่างการค้นหาช่วยเหลือผู้ประสบภัยจาก ร.ล.สุโขทัย อับปาง นรม. และ รมว.กห. ได้สั่งการให้ ทร. ตั้งคณะกรรมการสอบสวนข้อเท็จจริง กรณี ร.ล.สุโขทัย ประสบเหตุอับปางลง เพื่อหาข้อเท็จจริงสาเหตุของการอับปาง และตรวจสอบขั้นตอนการดำเนินการภายหลังเรือประสบเหตุอับปาง จนเป็นเหตุให้มีผู้ประสบภัย เพื่อจัดทำบทเรียนในการป้องกันอุบัติเหตุและความเสียหาย มิให้เกิดเหตุการณ์ในลักษณะเดียวกันอีก
พลเอก ประยุทธ์ ได้ย้ำขอให้ ทร. ยังคงดำรงความมุ่งมั่นระดมค้นหา และช่วยเหลือกำลังพลอีก 11 นาย ที่ยังสูญหายให้ถึงที่สุดจนกว่าจะครบทั้งหมด โดย นรม. และรมว.กห. ยังได้ให้กำลังใจและแสดงความห่วงใยครอบครัวกำลังพลที่สูญเสียและยังสูญหาย โดยกำชับให้ ทร. เข้าไปช่วยเหลือดูแลและเยียวยาทุกครอบครัวที่ประสบภัยอย่างใกล้ชิด และให้จัดพิธีทางศาสนาแก่กำลังพลทุกนายที่เสียชีวิตอย่างสมเกียรติ พร้อมขอเป็นกำลังใจให้กับกำลังทหารและเจ้าหน้าที่ทุกฝ่าย ที่ยังคงร่วมกันทำงานกู้ภัยและค้นหาผู้สูญหายที่ยังคงเหลือ
โฆษกกระทรวงกลาโหมกล่าวเพิ่มเติมว่า เหตุการณ์เรืออับปางครั้งนี้ ถือเป็นการสูญเสียครั้งใหญ่ ที่สะเทือนใจกำลังพลทุกเหล่าทัพและสังคมอย่างมาก ซึ่งมีความละเอียดอ่อนทางด้านจิตใจ โดยเฉพาะกับครอบครัวผู้สูญเสียและยังสูญหาย  ซึ่ง กห. และ ทร. จะทำหน้าที่ให้ดีที่สุดในการติดตามช่วยเหลือผู้ที่ยังสูญหาย  ขณะเดียวกัน กห. ก็ไม่ได้นิ่งนอนใจกับการตรวจสอบข้อเท็จจริงที่เกิดขึ้น ทั้งก่อนและระหว่างเรืออับปาง โดยจะเร่งทำความจริงให้ปรากฎด้วยความโปร่งใส พร้อมทั้งขอขอบคุณประชาชนทุกคน ที่เป็นกำลังใจให้กับครอบครัวผู้ประสบภัยทุกคน โดยเชื่อว่าเราจะผ่านความยากลำบากนี้ไปด้วยกัน

ที่มา : https://www.thaigov.go.th/news/contents/details/63111