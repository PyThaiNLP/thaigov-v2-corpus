รัฐบาลไทย-ข่าวทำเนียบรัฐบาล-ธนาคารอิสลามแห่งประเทศไทย (ไอแบงก์) มีมติแต่งตั้ง ‘นายทวีลาภ ฤทธาภิรมย์’ ดำรงตำแหน่งผู้จัดการธนาคาร มีผล 1 มกราคม 2566


วันจันทร์ที่ 26 ธันวาคม 2565
26/12/2565
พิมพ์
ธนาคารอิสลามแห่งประเทศไทย (ไอแบงก์) มีมติแต่งตั้ง ‘นายทวีลาภ ฤทธาภิรมย์’ ดำรงตำแหน่งผู้จัดการธนาคาร มีผล 1 มกราคม 2566
ธนาคารอิสลามแห่งประเทศไทย (ไอแบงก์) ประกาศแต่งตั้ง นายทวีลาภ ฤทธาภิรมย์ ดำรงตำแหน่งผู้จัดการธนาคาร คนใหม่ มีผลวันที่ 1 มกราคม  2566
นายภูมิศักดิ์ อรัญญาเกษมสุข ประธานกรรมการธนาคาร เปิดเผยว่า หลังจากที่คณะกรรมการสรรหาผู้จัดการธนาคารอิสลามแห่งประเทศไทย ได้ดำเนินการตามกระบวนการสรรหาและนำเสนอต่อคณะกรรมการธนาคารแล้ว ที่ประชุมคณะกรรมการธนาคาร ครั้งที่ 11/2565 เมื่อวันที่ 29 พฤศจิกายน 2565 ได้มีมติแต่งตั้ง นายทวีลาภ ฤทธาภิรมย์ เข้าดำรงตำแหน่ง ผู้จัดการธนาคารอิสลามแห่งประเทศไทย โดยมีผลตั้งแต่วันที่ 1 มกราคม 2566 เป็นต้นไป
นายทวีลาภ  ฤทธาภิรมย์ มีประสบการณ์ในแวดวงธุรกิจการเงินการธนาคารมากกว่า 30 ปี โดยก่อนจะมาร่วมงานกับไอแบงก์ ดำรงตำแหน่งกรรมการผู้ช่วยผู้จัดการใหญ่ กรรมการบริหาร และกรรมการกำกับดูแลกิจการ ธนาคารกรุงเทพ จำกัด (มหาชน) มีความรู้ความเชี่ยวชาญด้านธุรกิจธนาคารในสถาบันการเงินขนาดใหญ่ ซึ่งสามารถนำประสบการณ์มาพัฒนาและขับเคลื่อนธนาคารอิสลามแห่งประเทศไทยสู่การเปลี่ยนแปลงอย่างยั่งยืนต่อไปได้ในอนาคต นายภูมิศักดิ์ กล่าว

ที่มา : https://www.thaigov.go.th/news/contents/details/63098