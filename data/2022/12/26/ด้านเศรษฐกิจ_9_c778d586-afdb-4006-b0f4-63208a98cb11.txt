รัฐบาลไทย-ข่าวทำเนียบรัฐบาล-“กรุงไทย” สำรองเงินสดรองรับการใช้จ่ายเทศกาลปีใหม่ 2566 จำนวน 46,923 ล้านบาท


วันจันทร์ที่ 26 ธันวาคม 2565
26/12/2565
พิมพ์
“กรุงไทย” สำรองเงินสดรองรับการใช้จ่ายเทศกาลปีใหม่ 2566 จำนวน 46,923 ล้านบาท
ธนาคารกรุงไทยรองรับการใช้จ่ายของลูกค้าและประชาชนในช่วงเทศกาลปีใหม่ปี 2566 ธนาคารได้สำรองเงินสดทั้งที่สาขา ตู้ ATM จำนวน 46,923 ล้านบาท
ธนาคารกรุงไทย แจ้งว่า เพื่อรองรับการใช้จ่ายของลูกค้าและประชาชนในช่วงเทศกาลปีใหม่ปี 2566 ธนาคารได้สำรองเงินสดทั้งที่สาขา ตู้ ATM จำนวน 46,923 ล้านบาท แบ่งเป็นกทม. จำนวน 6,860 ล้านบาท และภูมิภาค จำนวน 40,063 ล้านบาท เป็นการสำรองในสาขา จำนวน  8,895  ล้านบาท และบรรจุตู้  ATM จำนวน  38,028  ล้านบาท
อย่างไรก็ตาม เพื่อความสะดวกในการใช้บริการ ลดความเสี่ยงการเดินทาง และความเสี่ยงจากการแพร่ระบาดของโควิด-19  ลูกค้าและประชาชน สามารถทำธุรกรรมการเงินผ่านช่องทางอิเล็กทรอนิกส์ ได้ที่แอปพลิเคชัน Krungthai NEXT และเป๋าตังเปย์ บนแอปฯ เป๋าตัง ติดต่อสอบถามข้อมูลเพิ่มเติมได้ที่ Krungthai Contact Center 02-111-1111

ที่มา : https://www.thaigov.go.th/news/contents/details/63110