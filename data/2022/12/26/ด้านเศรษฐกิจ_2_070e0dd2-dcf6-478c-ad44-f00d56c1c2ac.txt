รัฐบาลไทย-ข่าวทำเนียบรัฐบาล-ท่าเรือกรุงเทพ ให้บริการในวันหยุดช่วงเทศกาลปีใหม่ 2566


วันจันทร์ที่ 26 ธันวาคม 2565
ท่าเรือกรุงเทพ ให้บริการในวันหยุดช่วงเทศกาลปีใหม่ 2566
...
การท่าเรือแห่งประเทศไทย (กทท.) ขอแจ้งว่า ท่าเรือกรุงเทพ (ทกท.) ยังคงให้บริการด้านการบรรทุกขนถ่ายและขนส่งสินค้าหรือตู้สินค้าการให้บริการในวันหยุดราชการกรณีพิเศษ ประจำปี 2565 และวันหยุดชดเชยเทศกาลปีใหม่
ในการนี้ บริษัทสายการเดินเรือหรือตัวแทนเรือ เจ้าของสินค้าหรือตัวแทนสินค้า ที่มีความประสงค์จะทำการบรรทุกขนถ่ายและขนส่งสินค้าหรือตู้สินค้าที่ ทกท. ดังนี้
1. ในระหว่างวันศุกร์ที่ 30 ธันวาคม 2565 ตั้งแต่เวลา 08.30 น. ถึงวันเสาร์ที่ 31 ธันวาคม 2565 เวลา 08.30 น. และในระหว่างวันจันทร์ที่ 2 มกราคม 2566 ตั้งแต่เวลา 08.30 น. ถึงวันอังคารที่ 3 มกราคม 2566 เวลา 08.30 น. โปรดแสดงความจำนงล่วงหน้าภายในเวลา 14.00 น. ของวันพฤหัสบดีที่ 29 ธันวาคม 2565
2. ในระหว่างวันจันทร์ที่ 9 มกราคม 2566 ตั้งแต่เวลา 08.30 น. ถึงวันอังคารที่ 10 มกราคม 2566 เวลา 08.30 น. โปรดแสดงความจำนงล่วงหน้าภายในเวลา 14.00 น. ของวันศุกร์ที่ 6 มกราคม 2566
เพื่อ ทกท. จะได้จัดพนักงานและเครื่องมือทุ่นแรงเตรียมไว้ให้บริการ หากบริษัทสายการเดินเรือหรือตัวแทนเรือ เจ้าของสินค้าหรือตัวแทนสินค้า ไม่ได้แจ้งความประสงค์ขอทำการบรรทุกขนถ่ายและขนส่งสินค้าหรือตู้สินค้าไว้ล่วงหน้า ทกท. จะงดให้บริการในวันและเวลาดังกล่าว
ทั้งนี้  กทท. จะหยุดให้บริการบรรทุกขนถ่ายและขนส่งสินค้า หรือตู้สินค้า ที่ ทกท. ในช่วงเทศกาลปีใหม่ตั้งแต่วันเสาร์ที่ 31 ธันวาคม 2565 เวลา 08.30 น. ถึงวันจันทร์ที่ 2 มกราคม 2566 เวลา 08.30 น.
.............................................................

ที่มา : https://www.thaigov.go.th/news/contents/details/63094