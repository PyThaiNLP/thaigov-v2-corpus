รัฐบาลไทย-ข่าวทำเนียบรัฐบาล-SME D Bank จัดให้ 6 กิจกรรมพัฒนาเอสเอ็มอีไทย รับศักราชใหม่ เติมความรู้เข้าถึงแหล่งทุน ยกระดับธุรกิจเติบโตยั่งยืน ตลอดเดือน ม.ค.66  


วันพุธที่ 28 ธันวาคม 2565
28/12/2565
พิมพ์
SME D Bank จัดให้ 6 กิจกรรมพัฒนาเอสเอ็มอีไทย รับศักราชใหม่ เติมความรู้เข้าถึงแหล่งทุน ยกระดับธุรกิจเติบโตยั่งยืน ตลอดเดือน ม.ค.66
SME D Bank เดินหน้าภารกิจธนาคารเพื่อพัฒนาเอสเอ็มอีไทย จัดโปรแกรมพัฒนา รับเปิดศักราชใหม่ ตลอดเดือนมกราคม 2566 สนับสนุนผู้ประกอบการเอสเอ็มอีไทย เข้าถึงแหล่งทุน เสริมสภาพคล่อง ยกระดับธุรกิจ ขยายตลาด เพิ่มยอดขาย ขับเคลื่อนกิจการสู่การเติบโตอย่างยั่งยืน
ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank เดินหน้าภารกิจธนาคารเพื่อพัฒนาเอสเอ็มอีไทย จัดโปรแกรมพัฒนา รับเปิดศักราชใหม่ ตลอดเดือนมกราคม 2566 สนับสนุนผู้ประกอบการเอสเอ็มอีไทย เข้าถึงแหล่งทุน เสริมสภาพคล่อง ยกระดับธุรกิจ ขยายตลาด เพิ่มยอดขาย ขับเคลื่อนกิจการสู่การเติบโตอย่างยั่งยืน ประกอบด้วย
1. ของขวัญปีใหม่ “3 แพคเกจส่งสุขจากใจ” รับสิทธิได้ตลอดเดือน ม.ค.66  ตามเงื่อนไขธนาคาร ได้แก่  ผ่อนดี มีรางวัล รับบัตรกำนัลมูลค่า 300 บาท, เติมทุน รับฟรีบัตรเติมน้ำมัน มูลค่าสูงสุด 5,000 บาท และช้อปปิ้งของดี มีโปรโมชั่นจากสุดยอดเอสเอ็มอีทั่วไทย กว่า 300 ราย ผ่าน E-book ที่เว็บไซต์ www.smebank.co.th
2. “มหกรรมร่วมใจแก้หนี้ มีหนี้ต้องแก้ไข เริ่มต้นใหม่อย่างยั่งยืน” ครั้งที่ 4 ภาคตะวันออก วันที่ 20-22 ม.ค.66 ณ บูธของ SME D Bank ศาลาประชาคมเทศบาลเมืองบ้านสวน จ.ชลบุรี
3. “เติมทุนหนุน SMEs พัฒนาอย่างยั่งยืน” Speed Up To The Next งานสัมมนาสร้างความเข้มแข็ง SMEs ไทย วันที่ 25 ม.ค. 66 เวลา 09.00-15.30 น. ณ ห้องแก้ววิเชียร ชั้น 11 อาคาร SME Bank Tower
4. “SME D Success (ปั้นดาว)” กิจกรรม Work shop นำสินค้าเข้าสมัครรับการคัดเลือกกับฝ่ายจัดซื้อ CP ALL โดยความร่วมมือระหว่าง SME D Bank กับ บริษัท ซีพี ออลล์ จํากัด (มหาชน) หรือ CP ALL วันที่ 27 ม.ค.66 13.30 -16.30 น. ณ Co-Working Space ชั้น1 อาคาร SME D Bank Tower
5. “มหกรรมร่วมใจแก้หนี้ มีหนี้ต้องแก้ไข เริ่มต้นใหม่อย่างยั่งยืน” ครั้งที่ 5 ภาคใต้ วันที่ 27-29 ม.ค.66 ณ บูธของ SME D Bank หอประชุมมหาวิทยาลัยสงขลานครินทร์ จ.สงขลา
6. “E-learning SME D Academy” หลักสูตรเติมความรู้ครบวงจร เรียนรู้ได้เองตลอด 24 ชม. ที่เว็บไซต์ wdev.smebank.co.th
ทั้งนี้ ทุกกิจกรรมเข้าร่วมได้ฟรี รวมถึง SME D Bank พร้อมให้บริการที่ปรึกษาธุรกิจในโครงการ SME D Coach แนะนำทั้งความรู้ยกระดับธุรกิจครบวงจรและเตรียมพร้อมเข้าถึงแหล่งทุน สมัครเข้าร่วมกิจกรรม หรือสอบถามเพิ่มเติมได้ที่ ฝ่ายพัฒนาและสนับสนุนผู้ประกอบการ โทร.02-265-3775, 02-265-4100 หรือ Call Center 1357

ที่มา : https://www.thaigov.go.th/news/contents/details/63210