รัฐบาลไทย-ข่าวทำเนียบรัฐบาล-นายกรัฐมนตรีวางพานพุ่มดอกไม้ถวายราชสักการะ พระบรมราชานุสาวรีย์สมเด็จพระเจ้าตากสินมหาราช


วันพุธที่ 28 ธันวาคม 2565
28/12/2565
พิมพ์
นายกรัฐมนตรีวางพานพุ่มดอกไม้ถวายราชสักการะ พระบรมราชานุสาวรีย์สมเด็จพระเจ้าตากสินมหาราช
นายกรัฐมนตรีวางพานพุ่มดอกไม้ถวายราชสักการะ พระบรมราชานุสาวรีย์สมเด็จพระเจ้าตากสินมหาราช
นายอนุชา บูรพชัยศรี รองเลขาธิการนายกรัฐมนตรีฝ่ายการเมือง ปฏิบัติหน้าที่โฆษกประจำสำนักนายกรัฐมนตรี เผยว่า วันนี้ (28 ธันวาคม 2565) เวลา 17.30 น. พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม วางพานพุ่มดอกไม้ถวายราชสักการะพระบรมราชานุสาวรีย์สมเด็จพระเจ้าตากสินมหาราช ณ พระบรมราชานุสาวรีย์สมเด็จพระเจ้าตากสินมหาราช วงเวียนใหญ่ กรุงเทพฯ โดยเมื่อนายกรัฐมนตรีเดินทางถึงพระบรมราชานุสาวรีย์สมเด็จพระเจ้าตากสินมหาราช นายกรัฐมนตรีถวายความเคารพ แล้ววางพานพุ่มถวายราชสักการะพระบรมราชานุสาวรีย์ฯ จำนวน 2 พาน ในนามนายกรัฐมนตรีและคณะรัฐมนตรี จากนั้น นายกรัฐมนตรีถวายความเคารพ เสร็จพิธี

ที่มา : https://www.thaigov.go.th/news/contents/details/63229