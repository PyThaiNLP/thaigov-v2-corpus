รัฐบาลไทย-ข่าวทำเนียบรัฐบาล-“ส่งสุขวิถีใหม่ สืบสานวิถีไทย ปลอดภัยสร้างสรรค์” 


วันพุธที่ 28 ธันวาคม 2565
“ส่งสุขวิถีใหม่ สืบสานวิถีไทย ปลอดภัยสร้างสรรค์”
“ส่งสุขวิถีใหม่ สืบสานวิถีไทย ปลอดภัยสร้างสรรค์”
“ส่งสุขวิถีใหม่ สืบสานวิถีไทย ปลอดภัยสร้างสรรค์”
นายอิทธิพล คุณปลื้ม รัฐมนตรีว่าการกระทรวงวัฒนธรรม (วธ.) เชิญชวนประชาชนร่วมกิจกรรมส่งท้ายปีเก่า ต้อนรับปีใหม่ พุทธศักราช 2566 เริ่มต้นพุทธศักราชใหม่ด้วยกิจกรรม "สวดมนต์ข้ามปี" เพื่อเสริมสิริมงคลทั้งต่อตนเอง ครอบครัว และประเทศ ต่อด้วยกิจกรรม "เที่ยวท่องวัฒนธรรมไทย" ด้วยการเยี่ยมชมแหล่งเรียนรู้ทางศิลปวัฒนธรรม อาทิ พิพิธัภัณฑสถานแห่งชาติ อุทยานประวัติศาสตร์ ซึ่งจะเปิดให้เข้าชมฟรี และกิจกรรม "ส่งสุขทั่วโลก" ด้วยการร่วมส่งความสุขให้กันผ่าน  E- Card ศิลปวัฒนธรรมไทยที่สวยงาม ทรงคุณค่า
นอกจากนี้ขอเชิญชวนทุกท่านร่วมกิจกรรม "ช่วยชุมชน ช่วยชาติ" ร่วมใจกันอุดหนุนผลิตภัณฑ์วัฒนธรรมไทย (Cultural Product of Thailand : CPOT)  ของชุมชนคุณธรรมกว่า 300 แห่งทั่วประเทศ  ซึ่งล้วนเป็นผลิตภัณฑ์ที่ผลิตจากวัสดุดิบจากธรรมชาติ เป็นมิตรต่อสิ่งแวดล้อม  ในปีนี้มีผลิตภัณฑ์ที่เป็นไฮไลท์ คือ  ผลิตภัณฑ์บำรุงผิวข้าวหอมสุพรรณบุรี จากชุมชนเครือข่ายวัฒนธรรมดอนเจดีย์ จ.สุพรรณบุรี โดยชุมชนได้นำข้าวหอมสุพรรณ (กข 43) มาผสานกับสารสกัดจากรังไหมต่อยอดเป็น เซรั่ม ครีมบำรุงผิว และสบู่ มีคุณค่าจากสารสกัดจากธรรมชาติ ในระดับพรีเมี่ยม นอกจากนี้ยังผลิตภัณฑ์ CPOT อื่นๆ ที่เหมาะสำหรับมอบเป็นของขวัญอีกมากมาย สามารถเข้าไปชมผลิตภัณฑ์และชุดของขวัญ CPOT พร้อมสั่งซื้อได้ที่ Facebook : CPOT

ที่มา : https://www.thaigov.go.th/news/contents/details/63197