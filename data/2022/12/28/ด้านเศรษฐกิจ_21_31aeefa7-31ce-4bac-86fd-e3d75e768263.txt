รัฐบาลไทย-ข่าวทำเนียบรัฐบาล-คลังชี้แจงกรณีเอกสารปลอมที่เกี่ยวกับบริษัท JN RICH GROUP เตือนประชาชนอย่าหลงเชื่อ


วันพุธที่ 28 ธันวาคม 2565
28/12/2565
พิมพ์
คลังชี้แจงกรณีเอกสารปลอมที่เกี่ยวกับบริษัท JN RICH GROUP เตือนประชาชนอย่าหลงเชื่อ
ก.คลังชี้แจงกรณีที่มีเอกสารที่ถูกอ้างว่าเป็นเอกสารซึ่งออกโดย ก.คลัง พร้อมอ้างถึง ธปท.และสมาคมธนาคาร America Banking Association แห่งประเทศสหรัฐอเมริกา โดยเป็นประกาศถึงสมาชิกบริษัท JN RICH GROUP เอกสารดังกล่าวเป็นเอกสารปลอม
กระทรวงการคลังขอชี้แจงกรณีที่มีเอกสารที่ถูกอ้างว่าเป็นเอกสารซึ่งออกโดยกระทรวงการคลัง พร้อมอ้างถึงธนาคารแห่งประเทศไทยและสมาคมธนาคาร America Banking Association แห่งประเทศสหรัฐอเมริกา โดยเป็นประกาศถึง “สมาชิกบริษัท JN RICH GROUP ” เรื่องการทำธุรกรรมกับบริษัท JN RICH GROUP เอกสารดังกล่าวเป็นเอกสารปลอม ซึ่งกระทรวงการคลังไม่ได้มีส่วนเกี่ยวข้องใด ๆ กับบริษัท JN RICH GROUP  นอกจากนั้น เอกสารดังกล่าวยังมีการอ้างถึงเลขหนังสือ “มท 0810.6/ว3090” ซึ่งไม่ใช่เลขหนังสือราชการของกระทรวงการคลังแต่อย่างใด
กระทรวงการคลังขอเตือนประชาชนอย่าหลงเชื่อเอกสารปลอมดังกล่าว ขณะนี้กระทรวงการคลังอยู่ระหว่างสืบหาข้อเท็จจริงและผลกระทบที่เกี่ยวข้องจากเอกสารปลอมดังกล่าว และจะพิจารณาดำเนินการทางกฎหมายแก่ผู้ที่ทำให้เกิดความเสียหายต่อกระทรวงการคลังในทุกกรณี
ทั้งนี้ ประชาชนสามารถติดตามข้อมูลข่าวสารที่ถูกต้อง และข้อเท็จจริงจากกระทรวงการคลัง ได้จากเว็บไซด์ www.mof.go.th  และเพจ Facebook กระทรวงการคลัง : Ministry of Finance
กระทรวงการคลัง
โทร 02 126 5800
https://bit.ly/3hZatxJ

ที่มา : https://www.thaigov.go.th/news/contents/details/63227