รัฐบาลไทย-ข่าวทำเนียบรัฐบาล-กรมทางหลวงชนบท เพิ่มความมั่นคงแข็งแรงของ โครงสร้างทางยกระดับกลับรถ บริเวณถนนราชพฤกษ์ตัดถนนเพชรเกษ มและสะพานทางยกระดับถนนราชพฤกษ์ตัดวุฒากาศ เสร็จสมบูรณ์


วันพุธที่ 28 ธันวาคม 2565
กรมทางหลวงชนบท เพิ่มความมั่นคงแข็งแรงของ โครงสร้างทางยกระดับกลับรถ บริเวณถนนราชพฤกษ์ตัดถนนเพชรเกษ มและสะพานทางยกระดับถนนราชพฤกษ์ตัดวุฒากาศ เสร็จสมบูรณ์
เพื่อความสะดวกปลอดภัยในการเดินทางของประชาชน ตามนโยบายของรัฐมนตรีว่าการกระทรวงคมนาคม
กรมทางหลวงชนบท (ทช.) กระทรวงคมนาคม ดำเนินโครงการซ่อมแซมโครงสร้างทางยกระดับกลับรถบริเวณถนนราชพฤกษ์ตัดถนนเพชรเกษม และซ่อมแซมอุปกรณ์รองรับการเคลื่อนตัว (Mechanical Pot Bearing) สะพานทางยกระดับถนนราชพฤกษ์ตัดวุฒากาศ กรุงเทพมหานคร แล้วเสร็จสมบูรณ์
เนื่องจากโครงสร้างทางยกระดับกลับรถบริเวณถนนราชพฤกษ์ตัดถนนเพชรเกษมและสะพานทางยกระดับถนนราชพฤกษ์ตัดวุฒากาศ ที่เป็นสะพานทางยกระดับในสายทางของถนนราชพฤกษ์ มีอายุการใช้งานมากกว่า 20 ปี ส่งผลให้อุปกรณ์และชิ้นส่วนโครงสร้างบางส่วน มีการเสื่อมสภาพและชำรุด อาจจะส่งผลต่อการเดินทางของผู้ใช้เส้นทางในอนาคต ทช. จึงได้ดำเนินการซ่อมแซมด้วยการเปลี่ยนอุปกรณ์รองรับการเคลื่อนตัว (Mechanical Pot Bearing) ของสะพาน การเปลี่ยนชุดอุปกรณ์รอยต่อเพื่อการขยายตัว (Expansion Joint) การซ่อมรอยแตกร้าวบริเวณตอม่อสะพาน ซึ่งการดำเนินการดังกล่าวจะทำให้ทางยกระดับกลับรถบริเวณถนนราชพฤกษ์ ตัดถนนเพชรเกษมและสะพานทางยกระดับถนนราชพฤกษ์ตัดวุฒากาศให้มีความมั่นคงแข็งแรง และสามารถยืดอายุของสะพานให้สามารถใช้งานได้ยาวนานมากยิ่งขึ้น ทำให้ประชาชนสามารถเดินทางได้อย่างสะดวกปลอดภัย เป็นไปตามนโยบายของนายศักดิ์สยาม ชิดชอบ รัฐมนตรีว่าการกระทรวงคมนาคม

ที่มา : https://www.thaigov.go.th/news/contents/details/63195