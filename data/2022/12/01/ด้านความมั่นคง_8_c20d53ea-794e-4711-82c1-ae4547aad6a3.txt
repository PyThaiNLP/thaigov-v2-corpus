รัฐบาลไทย-ข่าวทำเนียบรัฐบาล-“ธ สถิตในดวงใจ…นิรันดร์” สป. จัดกิจกรรมน้อมรำลึกวันคล้ายวันพระบรมราชสมภพ ในหลวง ร.9


วันพฤหัสบดีที่ 1 ธันวาคม 2565
“ธ สถิตในดวงใจ…นิรันดร์” สป. จัดกิจกรรมน้อมรำลึกวันคล้ายวันพระบรมราชสมภพ ในหลวง ร.9
“ธ สถิตในดวงใจ…นิรันดร์” สป. จัดกิจกรรมน้อมรำลึกวันคล้ายวันพระบรมราชสมภพ ในหลวง ร.9
“ธ สถิตในดวงใจ…นิรันดร์” สป. จัดกิจกรรมน้อมรำลึกวันคล้ายวันพระบรมราชสมภพ ในหลวง ร.9
(30 พฤศจิกายน 2565 เวลา 08.30) สำนักงานปลัดกระทรวงกลาโหมขอร่วมน้อมรำลึกในพระมหากรุณาธิคุณจัดกิจกรรมเนื่องในวันคล้ายวันพระบรมราชสมภพของพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร 5 ธันวาคม 2565 ระหว่าง 1 - 6 ธันวาคม 2565 โดยมี พลเอก สนิธชนก สังขจันทร์ ปลัดกระทรวงกลาโหม เป็นประธานในพิธี ณ ห้องพินิตประชานาถ ในศาลาว่าการกลาโหม
สำหรับภายในกิจกรรมประกอบด้วยการบรรยายพิเศษเกี่ยวกับพระราชประวัติ และพระราชกรณียกิจฯ การมอบพันธุ์ไม้มีค่าให้กับผู้แทนหน่วย ศอว.ศอพท. และ รวท.อท.ศอพท. โดยหลังจากนั้นปลัดกระทรวงกลาโหมและคณะตรวจเยี่ยม ได้ร่วมทำกิจกรรมจิตอาสาพัฒนา ทำความสะอาดคลองคูเมืองเดิมและบริเวณโดยรอบศาลาว่าการกลาโหม รวมทั้งเยี่ยมชมและรับฟังการบรรยายพิพิธภัณฑ์ศาลาว่าการกลาโหม พิพิธภัณฑ์ปืนใหญ่ และนิทรรศการเฉลิมพระเกียรติฯ บริเวณด้านหน้าศาลาว่าการกลาโหม
ทั้งนี้ ถือเป็นโอกาสอันดีที่กำลังพลทุกนายได้มาร่วมกันเทิดพระเกียรติ แสดงออกถึงความจงรักภักดี และ
น้อมรำลึกในพระมหากรุณาธิคุณ ของในหลวงรัชกาลที่ 9 ถือเป็นการสืบสานพระราชปณิธานด้านการอนุรักษ์ทรัพยากรธรรมชาติ ตลอดจนการพัฒนาทรัพยากรดินซึ่งเป็นพื้นฐานสำคัญเพื่อสร้างความมั่นคงทางด้านอาหาร และส่งเสริมให้กำลังพล สำนักงานปลัดกระทรวงกลาโหม ครู นักเรียน และทุกท่านได้ตระหนักถึงคุณค่า และร่วมกันดูแลรักษาทรัพยากรดินให้สามารถใช้ประโยชน์ได้อย่างยั่งยืนต่อไป

ที่มา : https://www.thaigov.go.th/news/contents/details/62207