รัฐบาลไทย-ข่าวทำเนียบรัฐบาล-สำนักงานปลัดกระทรวงกลาโหมรับรางวัลองค์กรที่มีความเป็นเลิศในการบริหารจัดการด้านการเงินการคลัง ประจำปีงบฯ 64


วันพฤหัสบดีที่ 1 ธันวาคม 2565
สำนักงานปลัดกระทรวงกลาโหมรับรางวัลองค์กรที่มีความเป็นเลิศในการบริหารจัดการด้านการเงินการคลัง ประจำปีงบฯ 64
สำนักงานปลัดกระทรวงกลาโหมรับรางวัลองค์กรที่มีความเป็นเลิศในการบริหารจัดการด้านการเงินการคลัง ประจำปีงบฯ 64
สำนักงานปลัดกระทรวงกลาโหมรับรางวัลองค์กรที่มีความเป็นเลิศในการบริหารจัดการด้านการเงินการคลัง ประจำปีงบฯ 64
วันนี้ที่ตึกสันติไมตรี ทำเนียบรัฐบาล พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม เป็นประธานในพิธีและมอบรางวัลองค์กรที่มีความเป็นเลิศในการบริหารจัดการด้านการเงินการคลัง ประจำปีงบประมาณ พ.ศ. 2564 ให้แก่หน่วยงานที่ผ่านการประเมินผลการปฏิบัติงานของหน่วยงานตามขั้นตอนการบริหารด้านการเงินการคลัง 5 มิติ ได้แก่ มิติด้านการจัดซื้อจัดจ้าง มิติด้านการเบิกจ่าย มิติด้านการบัญชีภาครัฐ มิติด้านการตรวจสอบภายในภาครัฐ และมิติด้านปลอดความรับผิดทางละเมิด จัดโดย กรมบัญชีกลาง กระทรวงการคลัง เพื่อส่งเสริมการปฏิบัติงานด้านการเงินการคลังในภาพรวมของส่วนราชการให้มีประสิทธิภาพ และมีความโปร่งใส ส่งเสริมการปฏิบัติงานด้านการเงินการคลังในภาพรวมของประเทศ ให้สอดคล้องกับวิสัยทัศน์ “กำกับดูแลและบริหารการใช้จ่ายเงินของแผ่นดิน ให้เกิดประโยชน์สูงสุด” รวมทั้งเป็นขวัญกำลังใจให้กับหน่วยปฏิบัติงานด้านการเงินการคลังให้เป็นที่ยอมรับและได้รับการยกย่อง สำหรับ สำนักปลัดกระทรวงกลาโหมได้รับรางวัลประกาศเกียรติคุณองค์กรที่มีความ เป็นเลิศในด้านบริหารจัดการด้านการเงินการคลัง (ถ้วยรวม) โดยมี พลเอก สนิธชนก สังขจันทร์ ปลัดกระทรวงกลาโหม เข้ารับมอบรางวัลจากนายกรัฐมนตรี
โอกาสนี้ นายกรัฐมนตรีได้แสดงความยินดีและชื่นชมหน่วยงาน และผู้ที่ได้รับรางวัลอันทรงคุณค่า ที่สร้างความภาคภูมิใจให้แก่หน่วยงานของทุกคน พร้อมขอบคุณกรมบัญชีกลาง ซึ่งเป็นหน่วยงานที่มีส่วนสำคัญอย่างมากในการผลักดันให้หน่วยงานของรัฐปฏิบัติภารกิจไปในแนวทางเดียวกัน ตอบสนองนโยบายรัฐบาล และยุทธศาสตร์ชาติ ตลอดจนกำกับดูแลการบริหารจัดการ “ด้านการเงินการคลัง” ภาครัฐในภาพรวมเป็นไปอย่างถูกต้อง โปร่งใส ยึดหลักธรรมาภิบาล และมีประสิทธิภาพสูงสุด เพื่อรักษาผลประโยชน์ของประเทศชาติ และประชาชน
นอกจากนี้นายกรัฐมนตรียังได้เน้นย้ำให้ทุกหน่วยงานมุ่งมั่นตั้งใจรักษาระดับมาตรฐาน “การบริหารจัดการด้านการเงินการคลัง” ของหน่วยงาน ให้มีประสิทธิผลสูงสืบเนื่องตลอดไป และให้มีการถ่ายทอดองค์ความรู้ระหว่างหน่วยงาน เพื่อยกระดับมาตรฐานทุกหน่วยงานของประเทศไปสู่ความเป็นเลิศให้ได้ในที่สุด อันจะนำไปสู่การยกระดับประสิทธิภาพการทำงานของภาครัฐในภาพรวมต่อไป

ที่มา : https://www.thaigov.go.th/news/contents/details/62204