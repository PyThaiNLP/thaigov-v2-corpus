รัฐบาลไทย-ข่าวทำเนียบรัฐบาล-กระทรวงเกษตรฯ ประชุมประเด็นการตรวจราชการตามแผนการตรวจราชการ


วันพฤหัสบดีที่ 1 ธันวาคม 2565
กระทรวงเกษตรฯ ประชุมประเด็นการตรวจราชการตามแผนการตรวจราชการ
กระทรวงเกษตรฯ ประชุมประเด็นการตรวจราชการตามแผนการตรวจราชการและการขับเคลื่อนแบบบูรณาการในระดับพื้นที่ของผู้ตรวจราชการกระทรวงเกษตรฯ ประจำปีงบประมาณ 2566
นายพีรพันธ์ คอทอง ผู้ตรวจราชการกระทรวงเกษตรและสหกรณ์ เป็นประธานการประชุมพิจารณาร่างประเด็นการตรวจราชการตามแผนการตรวจราชการและการขับเคลื่อนแบบบูรณาการในระดับพื้นที่ของผู้ตรวจราชการกระทรวงเกษตรและสหกรณ์ ประจำปีงบประมาณ พ.ศ. 2566 โดยมี พันจ่าเอก ประเสริฐ มาลัย ผู้ตรวจราชการกระทรวงเกษตรและสหกรณ์ นายขจร เราประเสริฐ ผู้ตรวจราชการกระทรวงเกษตรและสหกรณ์ นายอานนท์ นนทรีย์ ผู้อำนวยการสำนักตรวจราชการ ผู้ตรวจราชการกรม ผู้แทนจากหน่วยงานในสังกัดกระทรวงเกษตรและสหกรณ์เข้าร่วม ณ ห้องประชุมกระทรวงเกษตรฯ (134 - 135) และผ่านระบบประชุมออนไลน์ Zoom Cloud Meeting
สำหรับประเด็นการตรวจราชการตามแผนการตรวจราชการและการขับเคลื่อนแบบบูรณาการ ในระดับพื้นที่ของผู้ตรวจราชการกระทรวงเกษตรและสหกรณ์ ประจำปีงบประมาณ พ.ศ. 2566 ซึ่งมีความเชื่อมโยงกับยุทธศาสตร์ชาติ แผนแม่บทภายใต้ยุทธศาสตร์ชาติ และโครงการสำคัญของกระทรวงเกษตรและสหกรณ์ โดยมีประเด็นดังนี้ 1) การบริหารจัดการน้ำทั้งระบบ จำนวน 4 โครงการ ได้แก่ โครงการจัดหาแหล่งน้ำและเพิ่มพื้นที่ชลประทานโครงการก่อสร้างขุดเจาะบ่อบาดาลเพื่อการเกษตร โครงการก่อสร้างแหล่งน้ำในไร่นานอกเขตชลประทาน โครงการส่งเสริมการเพิ่มประสิทธิภาพระดับการใช้น้ำไร่นา 2) การผลิตพันธุ์พืชพันธุ์สัตว์ได้มาตรฐานให้เพียงพอโครงการเสริมสร้างศักยภาพการผลิตเมล็ดพันธุ์ข้าวของศูนย์ข้าวชุมชน 3) การป้องกันโรคระบาดทั้งในพืชและสัตว์โครงการเฝ้าระวัง ป้องกัน ควบคุมโรค และเชื้อดื้อยาในสัตว์น้ำและผลิตภัณฑ์4) การลดต้นทุนการผลิตโครงการระบบส่งเสริมเกษตรแบบแปลงใหญ่5) การส่งเสริมอาชีพด้านพืช ประมง และปศุสัตว์ จำนวน 2 โครงการ ได้แก่ โครงการพัฒนาเกษตรกรรมยั่งยืน และโครงการขับเคลื่อนการเกษตรระดับหมู่บ้านสู่การผลิตสินค้าเกษตรมูลค่าสูง6) คุณภาพและมาตรฐานในการรับรองสินค้าเกษตร จำนวน 2 โครงการ ได้แก่ โครงการพัฒนาเกษตรกรรมยั่งยืน (ส่งเสริมเกษตรอินทรีย์) และโครงการยกระดับคุณภาพมาตรฐานสินค้าเกษตร (ส่งเสริมเกษตร GAP)7) การพัฒนาช่องทางการตลาด จำนวน 3 โครงการ ได้แก่ โครงการส่งเสริมและพัฒนาสินค้าเกษตรอัตลักษณ์พื้นถิ่นโครงการส่งเสริมและพัฒนาวิสาหกิจชุมชนโครงการพัฒนาศักยภาพการดำเนินธุรกิจของสหกรณ์ กลุ่มเกษตรกร และธุรกิจชุมชน8) การพัฒนาเกษตรกรเข้าสู่ Smart farmerโครงการพัฒนาเกษตรกรปราดเปรื่อง (Smart Farmer)9) การขับเคลื่อนศูนย์เทคโนโลยีเกษตรและนวัตกรรม (Agritech and Innovation Center : AIC)และ 10) ศูนย์เรียนรู้การเพิ่มประสิทธิภาพการผลิตสินค้าเกษตร (ศพก.)
ทั้งนี้ กรอบแนวคิดและหลักการตรวจราชการฯ ประกอบด้วย 1. วิเคราะห์สินค้าเกษตรที่สำคัญ เพื่อทราบและเข้าใจสถานการณ์การผลิต การตลาด 2. ตรวจสอบประสิทธิภาพกระบวนการปฏิบัติงานของหน่วยงานหลักและสนับสนุน เพื่อสร้างความเชื่อมั่นว่าจะนำไปสู่การบรรลุเป้าหมาย3. ตรวจสอบการบังคับใช้กฎหมาย ระเบียบ เพื่อสร้างความเชื่อมั่นนำไปสู่การกำกับดูแลที่ดี4. การประเมินความเสี่ยงและจัดการความเสี่ยงจากปัญหาความเดือดร้อนของเกษตรกร/ประชาชน เพื่อป้องกัน บรรเทา ลดขนาดความเสียหายของเกษตรกรและสร้างความเชื่อมั่นต่อกลไกภาครัฐ
นอกจากนี้ ที่ประชุมได้รับทราบคำสั่งกระทรวงเกษตรและสหกรณ์ลงวันที่ 10 ตุลาคม 2565เรื่อง แผนการตรวจราชการและการขับเคลื่อนแบบบูรณาการในระดับพื้นที่ของผู้ตรวจราชการกระทรวงเกษตรและสหกรณ์ประจำปีงบประมาณ พ.ศ. 2566ซึ่งได้กำหนดแผนการตรวจราชการฯ ประจำปี 2566 เพื่อให้เป็นมาตรการสำคัญในการบริหาราชการแผ่นดินที่จะทำให้การปฏิบัติราชการ เป็นไปตามภารกิจกระทรวงเกษตรและสหกรณ์ บรรลุเป้าหมาย สอดคล้องกับแผนพัฒนาเศรษฐกิจและสังคมแห่งชาติ นโยบายรัฐบาล ยุทธศาสตร์กระทรวง ยุทธศาสตร์การจัดสรรงบประมาณ สามารถแก้ไขปัญหา อุปสรรค ก่อให้เกิดประโยชน์ต่อทางราชการและประชาชน โดยมุ่งเน้นขับเคลื่อนตามนโยบายสำคัญกระทรวงเกษตรฯรวมทั้งในเรื่องของการผลิตปุ๋ยอินทรีย์คุณภาพสูง และปุ๋ยชีวภาพ ทดแทนปุ๋ยเคมี การผลิตอาหารสัตว์และอาหารสัตว์น้ำทีมีคุณภาพและราคาถูก ตลอดจนโครงการขับเคลื่อนการเกษตรระดับหมู่บ้านสู่การผลิตสินค้าเกษตรมูลค่าสูงและยังประชุมรับทราบคำสั่งกระทรวงเกษตรและสหกรณ์ ลงวันที่ 19 ตุลาคม 2565เรื่อง ติดตามเร่งรัดแก้ไขปัญหาความเดือดร้อนในพื้นที่ โดยให้มุ่งเน้นแก้ไขปัญหาในพื้นที่ที่เป็นเรื่องเฉพาะใน 8 ประเด็นหลัก ได้แก่ 1.ที่ดินทำกิน2. หนี้สินเกษตรกร 3. การชุมนุมของกลุ่มมวลชนด้านการเกษตร 4. การนำเข้าส่งออกสินค้าเกษตรทุกช่องทาง 5. ปัญหาสินค้าเกษตรล้นขาดตลาด หรือราคาตกต่ำ 6. โรคระบาดพืชและสัตว์ 7. การผลิตพันธุ์พืช พันธุ์สัตว์ได้มาตรฐานให้เพียงพอ และ 8. ติดตามผลการดำเนินงานกองทุนของส่วนราชการในสังกัดกระทรวงเกษตรฯแหละหน่วยงานในสังกัด

ที่มา : https://www.thaigov.go.th/news/contents/details/62208