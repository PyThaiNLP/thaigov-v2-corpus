รัฐบาลไทย-ข่าวทำเนียบรัฐบาล-ปลัดฯ ณัฐพล ร่วมงาน “Motor Expo 2022” ครั้งที่ 39 ภายใต้แนวคิด“ ได้เวลา…สัมผัสอนาคต


วันพฤหัสบดีที่ 1 ธันวาคม 2565
พิมพ์
ปลัดฯ ณัฐพล ร่วมงาน “Motor Expo 2022” ครั้งที่ 39 ภายใต้แนวคิด“ ได้เวลา…สัมผัสอนาคต
ปลัดฯ ณัฐพล ร่วมงาน “Motor Expo 2022” ครั้งที่ 39 ภายใต้แนวคิด“ ได้เวลา…สัมผัสอนาคต
เมื่อวันที่ 30 พฤศจิกายน 2565 ดร.ณัฐพล รังสิตพล ปลัดกระทรวงอุตสาหกรรม ร่วมงาน “มหกรรมยานยนต์ ครั้งที่ 39” หรือ THE 39th THAILAND INTERNATIONAL MOTOR EXPO 2022 ภายใต้แนวคิด “ได้เวลา…สัมผัสอนาคต - IT’S TIME…COME TOUCH THE FUTURE” เพื่อแสดงให้เห็นถึงความล้ำหน้าของยานยนต์ และเทคโนโลยี โดยมีค่ายรถยนต์เข้าร่วมงาน ทั้งหมด 35 แบรนด์ จาก 10 ประเทศ และค่ายรถจักรยานยนต์ 17 แบรนด์ จาก 8 ประเทศ ซึ่งทุกค่ายมาพร้อมการเปิดตัวรถรุ่นใหม่ มีลานทดลองนั่งรถยนต์ไฟฟ้า ลานทดลองขับรถรุ่นที่ผู้ชมสนใจ พร้อมมอบโปรโมชันพิเศษสำหรับผู้ซื้อภายในงาน นอกจากนี้ ยังมีพื้นที่ Join Boat Platform จัดแสดงเรือแม่น้ำ สปีดโบท สกูเตอร์ กว่า 20 แบรนด์ เพื่อเป็นการส่งเสริมอุตสาหกรรมเรือ และการท่องเที่ยวทางน้ำ โดยงานจัดขึ้นระหว่างวันที่ 1 – 12 ธันวาคม 2565 ณ อิมแพ็ค ชาเลนเจอร์ 1-3 เมืองทองธานี
โดยมี นายพิสิฐ รังสฤษฎ์วุฒิกุล ผู้อำนวยการสถาบันยานยนต์ เข้าร่วมด้วย พร้อมกันนี้ ได้รับเกียรติจากนายปาร์คเกอร์ สือ รองประธานด้านธุรกิจต่างประเทศ บริษัท เกรท วอลล์ มอเตอร์ สำนักงานใหญ่ ประเทศจีน คณะผู้บริหาร และคณะผู้จัดงาน ร่วมให้การต้อนรับ และร่วมพูดคุยแลกเปลี่ยน เพื่อแสดงความเชื่อมั่นศักยภาพประเทศไทย ในการเป็นศูนย์กลางการผลิตรถ EV ของภูมิภาค พร้อมทั้งนำเยี่ยมชมค่ายรถยนต์ต่าง ๆ ภายในงาน

ที่มา : https://www.thaigov.go.th/news/contents/details/62176