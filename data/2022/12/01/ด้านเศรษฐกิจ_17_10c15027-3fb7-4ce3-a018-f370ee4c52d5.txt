รัฐบาลไทย-ข่าวทำเนียบรัฐบาล-ดีอีเอส – ไปรษณีย์ไทย เปิดตัว Digital Post ID นวัตกรรมธุรกรรมขนส่งแห่งอนาคต


วันพฤหัสบดีที่ 1 ธันวาคม 2565
ดีอีเอส – ไปรษณีย์ไทย เปิดตัว Digital Post ID นวัตกรรมธุรกรรมขนส่งแห่งอนาคต
ดีอีเอส – ไปรษณีย์ไทย เปิดตัว Digital Post ID นวัตกรรมธุรกรรมขนส่งแห่งอนาคต
วันนี้ (1 ธันวาคม 2565)  นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอีเอส) เป็นประธานแถลงข่าวเปิดตัว “ดิจิทัลโพสต์ไอดี” ( Digital Post ID) ทางเลือกใหม่ที่พัฒนาขึ้นจากการใช้ชื่อ ที่อยู่ ให้สามารถระบุตำแหน่ง สถานที่ และการขนส่งแบบ Easy Privacy Security และ Digital Economy รวมทั้งยังสามารถเชื่อมโยงไปสู่การพัฒนาเส้นทางขนส่ง การป้องกันการปลอมแปลงตัวตน เป็นต้น ปัจจุบันอยู่ระหว่างการทดสอบระบบและรับฟังความคิดเห็นจากหน่วยงานที่เกี่ยวข้อง ตั้งเป้าเปิดใช้งานในปี 2566 โดยมี ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงฯ, ดร.ณัฐพล ณัฏฐสมบูรณ์ รองปลัดกระทรวงฯ, ดร.ดนันท์ สุภัทรพันธุ์กรรมการผู้จัดการใหญ่ บริษัท ไปรษณีย์ไทย จำกัด พร้อมด้วยคณะผู้บริหารร่วมงาน ณ ไปรษณีย์ไทย จำกัด(สำนักงานใหญ่)
___________________

ที่มา : https://www.thaigov.go.th/news/contents/details/62196