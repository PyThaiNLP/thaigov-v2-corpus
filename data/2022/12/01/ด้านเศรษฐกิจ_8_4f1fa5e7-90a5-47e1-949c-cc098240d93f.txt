รัฐบาลไทย-ข่าวทำเนียบรัฐบาล-ปลัดฯ ณัฐพล รุดลงพื้นที่อิมแพ็ค เตรียมการจัดงานยิ่งใหญ่ "อุตสาหกรรมแฟร์" 1-4 ธันวาคมนี้


วันพฤหัสบดีที่ 1 ธันวาคม 2565
พิมพ์
ปลัดฯ ณัฐพล รุดลงพื้นที่อิมแพ็ค เตรียมการจัดงานยิ่งใหญ่ "อุตสาหกรรมแฟร์" 1-4 ธันวาคมนี้
ปลัดฯ ณัฐพล รุดลงพื้นที่อิมแพ็ค เตรียมการจัดงานยิ่งใหญ่ "อุตสาหกรรมแฟร์" 1-4 ธันวาคมนี้
เมื่อวันที่ 30 พฤศจิกายน 2565 ดร.ณัฐพล รังสิตพล ปลัดกระทรวงอุตสาหกรรม เข้ากราบไหว้ศาลตา-ยาย สิ่งศักดิ์สิทธิ์คู่เมืองทองธานี เพื่อเป็นสิริมงคลในการจัดงานยิ่งใหญ่ของกระทรวงอุตสาหกรรม พร้อมตรวจเยี่ยมการเตรียมงานอุตสาหกรรมแฟร์ "ซื้อของไทย ใช้ของดี สร้างอาชีพ เสริมธุรกิจที่ดีพร้อม" ณ อาคารเอ็กซิบิชั่น ฮอลล์ 10 อิมแพ็ค เมืองทองธานี จัดโดย กรมส่งเสริมอุตสาหกรรม ซึ่งกำหนดเปิดงานในวันที่ 1 ธันวาคม 2565 โดยมีพลเอกประยุทธ์ จันทร์โอชา นายกรัฐมนตรี เป็นประธาน
ต่อมาได้ตรวจพื้นที่การจัดกิจกรรมการแถลงนโยบายของกระทรวงอุตสาหกรรม ประจำปี 2566 โดยมีท่านปลัดกระทรวงอุตสาหกรรม เป็นประธาน ซึ่งกำหนดจัดขึ้นในวันที่ 2 ธันวาคม 2565 ณ ห้องเดอะพอร์ทอล บอลรูม อิมแพ็ค เมืองทองธานี
การตรวจเยี่ยมพื้นที่ดังกล่าว มีนายใบน้อย สุวรรณชาตรี อธิบดีกรมส่งเสริมอุตสาหกรรม นายภาสกร ชัยรัตน์ นางสาวณัฏฐิญา เนตยสุภา รองอธิบดีกรมส่งเสริมอุตสาหกรรม พร้อมด้วยผู้บริหาร และเจ้าหน้าที่กระทรวงอุตสาหกรรม ให้การต้อนรับและนำตรวจพื้นที่

ที่มา : https://www.thaigov.go.th/news/contents/details/62179