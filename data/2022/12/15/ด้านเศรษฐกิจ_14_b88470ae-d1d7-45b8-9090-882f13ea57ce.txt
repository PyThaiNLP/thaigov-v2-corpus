รัฐบาลไทย-ข่าวทำเนียบรัฐบาล-รองปลัดกระทรวงเกษตรและสหกรณ์ เข้าร่วมการประชุมคณะอนุกรรมการขับเคลื่อนแผนแม่บทบริหารจัดการทรัพยากรนํ้า ครั้งที่ 3/2565


วันพฤหัสบดีที่ 15 ธันวาคม 2565
รองปลัดกระทรวงเกษตรและสหกรณ์ เข้าร่วมการประชุมคณะอนุกรรมการขับเคลื่อนแผนแม่บทบริหารจัดการทรัพยากรนํ้า ครั้งที่ 3/2565
รองปลัดกระทรวงเกษตรและสหกรณ์ เข้าร่วมการประชุมคณะอนุกรรมการขับเคลื่อนแผนแม่บทบริหารจัดการทรัพยากรนํ้า ครั้งที่ 3/2565
วันพฤหัสบดีที่ 15 ธันวาคม 2565  เวลา 11.00 น. นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ ได้รับมอบหมายจากปลัดกระทรวงเกษตรและสหกรณ์ ให้เข้าร่วมการประชุมคณะอนุกรรมการขับเคลื่อนแผนแม่บทการบริหารจัดการทรัพยากรน้ำ ครั้งที่ 3/2565 โดยมี พลเอก ประวิตร วงษ์สุวรรณ รองนายกรัฐมนตรี เป็นประธานการประชุม ผ่านสื่ออิเล็กทรอนิกส์
การประชุมดังกล่าวเพื่อรับทราบประเด็นสำคัญที่เกี่ยวข้องกับการขับเคลื่อนแผนแม่บทบริหารจัดการทรัพยากรน้ำ ได้แก่ 1) ผลการติดตามประเมินผลภายใต้แผนแม่บทการบริหารจัดการทรัพยากรน้ำ 20 ปี ระยะปี 2561 - 2565 และ 2) ความก้าวหน้าการดำเนินการจัดทำคู่มือดูแลและบำรุงรักษาแหล่งน้ำขนาดเล็ก นอกจากนี้ ที่ประชุมได้พิจารณาเห็นชอบร่างแผนปฏิบัติการด้านทรัพยากรน้ำ ประจำปี 2567 ภายใต้แผนแม่บทการบริหารจัดการทรัพยากรน้ำ 20 ปี จำนวน 63,589 รายการ เป็นวงเงินจำนวน 337736.1463 ล้านบาท และเห็นควรให้สำนักงานทรัพยากรน้ำแห่งชาติในฐานะฝ่ายเลขาฯ นำเสนอร่างแผนปฏิบัติการดังกล่าว ให้คณะกรรมการทรัพยากรน้ำแห่งชาติพิจารณาต่อไป

ที่มา : https://www.thaigov.go.th/news/contents/details/62701