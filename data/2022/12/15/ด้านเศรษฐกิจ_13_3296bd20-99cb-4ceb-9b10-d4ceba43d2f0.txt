รัฐบาลไทย-ข่าวทำเนียบรัฐบาล-สุขใจให้ออม รอบประชาชน สรุปผลจัดสรรแล้ว ได้รับจัดสรรครบตามวงเงินจองซื้อทุกราย เตรียมจำหน่ายให้นิติบุคคลที่ไม่แสวงหากำไร วันที่ 19 ธันวาคม 2565 เวลา 08.30 น.


วันพฤหัสบดีที่ 15 ธันวาคม 2565
พิมพ์
สุขใจให้ออม รอบประชาชน สรุปผลจัดสรรแล้ว ได้รับจัดสรรครบตามวงเงินจองซื้อทุกราย เตรียมจำหน่ายให้นิติบุคคลที่ไม่แสวงหากำไร วันที่ 19 ธันวาคม 2565 เวลา 08.30 น.
เมื่อวันที่ 13-14 ธันวาคม 2565 กระทรวงการคลังเปิดให้ประชาชนจองซื้อพันธบัตรออมทรัพย์ รุ่นสุขใจให้ออม วงเงินรวม 40,000 ล้านบาท โดยใช้การจัดสรรพันธบัตรแบบ Small Lot First ซึ่งเป็นการจัดสรรพันธบัตรให้กับผู้จองซื้อทุกรายอย่างทั่วถึงเพื่อกระจายการถือครอง
เมื่อวันที่ 13-14 ธันวาคม 2565 กระทรวงการคลังเปิดให้ประชาชนจองซื้อพันธบัตรออมทรัพย์ รุ่นสุขใจให้ออม วงเงินรวม 40,000 ล้านบาท โดยใช้การจัดสรรพันธบัตรแบบ Small Lot First ซึ่งเป็นการจัดสรรพันธบัตรให้กับผู้จองซื้อทุกรายอย่างทั่วถึงเพื่อกระจายการถือครองพันธบัตรออมทรัพย์ และให้ผู้จองซื้อทุกท่านที่สนใจได้เป็นเจ้าของพันธบัตรออมทรัพย์ ซึ่งผู้จองซื้อทุกท่านจะได้รับ SMS แจ้งผลการจัดสรรพันธบัตรจากธนาคารตัวแทนจำหน่ายในวันนี้ (15 ธันวาคม 2565)
นางแพตริเซีย มงคลวนิช ผู้อำนวยการสำนักงานบริหารหนี้สาธารณะ เปิดเผยว่า สำนักงานบริหารหนี้สาธารณะ (สบน.) มีความตั้งใจเป็นอย่างยิ่งที่จะกระจายพันธบัตรออมทรัพย์ให้กับประชาชนรายย่อยที่มีความสนใจออมเงินได้อย่างทั่วถึงทุกราย โดยผลการจัดสรรพันธบัตรออมทรัพย์ รุ่นสุขใจให้ออมนี้ มีผู้ได้รับจัดสรรทั้งหมดจำนวน 16,600 ราย และทุกรายได้รับจัดสรรพันธบัตรออมทรัพย์ตามวงเงินที่จองซื้อ
ในการนี้ สบน. ขอขอบคุณประชาชนทุกท่านที่ให้ความสนใจลงทุนพันธบัตรออมทรัพย์  รุ่นสุขใจให้ออม ทั้งนี้ ยังเหลือการจำหน่ายรุ่นสุขใจให้ออม สำหรับนิติบุคคลที่ไม่แสวงหากำไรที่กระทรวงการคลังกำหนด วงเงิน 5,000 ล้านบาท รุ่นอายุ 10 ปี อัตราดอกเบี้ยแบบคงที่ร้อยละ 2.90 ต่อปี จำหน่ายวันที่ 19-20 ธันวาคม 2565 ผู้สนใจสามารถสอบถามเงื่อนไขและวิธีการจัดจำหน่ายเพิ่มเติมได้ที่ธนาคารตัวแทนจำหน่ายทั้ง 4 แห่ง
สำนักพัฒนาตลาดตราสารหนี้ สำนักงานบริหารหนี้สาธารณะ
โทร. 0 2271 7999 ต่อ 5809, 5820/ 0 2265 8050 ต่อ 5304, 5307

ที่มา : https://www.thaigov.go.th/news/contents/details/62699