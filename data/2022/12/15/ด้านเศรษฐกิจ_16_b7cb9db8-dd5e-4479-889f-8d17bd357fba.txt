รัฐบาลไทย-ข่าวทำเนียบรัฐบาล-รองปลัดเกษตรฯ เป็นประธานการประชุมคณะอนุกรรมการวัตถุดิบสมุนไพร ครั้งที่ 2/2565 


วันพฤหัสบดีที่ 15 ธันวาคม 2565
รองปลัดเกษตรฯ เป็นประธานการประชุมคณะอนุกรรมการวัตถุดิบสมุนไพร ครั้งที่ 2/2565
รองปลัดเกษตรฯ เป็นประธานการประชุมคณะอนุกรรมการวัตถุดิบสมุนไพร ครั้งที่ 2/2565
วันพุธที่ 14 ธันวาคม 2565 เวลา 09.30 น. ปลัดกระทรวงเกษตรและสหกรณ์ ได้มอบหมายให้ นายอภัย สุทธิสังข์ รองปลัดกระทรวงเกษตรและสหกรณ์ เป็นประธานการประชุมคณะอนุกรรมการวัตถุดิบสมุนไพร ครั้งที่ 2/2565 ณ ห้องประชุมกระทรวงเกษตรและสหกรณ์ ห้อง 134-135 และผ่านระบบ Zoom Meeting โดยมีประเด็นที่สำคัญในที่ประชุมคือ
1) การส่งเสริมกลุ่มกลุ่มเกษตรกร สหกรณ์ วิสาหกิจชุมชนที่มีศักยภาพ ที่หน่วยงานมีการส่งเสริมการผลิตสมุนไพร/การจัดทำฐานข้อมูลสมุนไพรกระทรวงเกษตรและสหกรณ์
2) โครงการพัฒนาเมืองสมุนไพร (Herbal City) ประเด็นการตรวจราชการแบบบูรณาการ
3) การขับเคลื่อนแผนงาน/โครงการ ของหน่วยงานที่สนับสนุนแผนปฏิบัติการด้านสมุนไพรแห่งชาติ ฉบับที่ 2 พ.ศ.2566-2570 ปีงบประมาณ 25669
4) การดำเนินการตามประกาศคณะกรรมการนโยบายสมุนไพรแห่งชาติ เรื่อง มาตรการส่งเสริมการผลิตสมุนไพรเพื่อใช้เป็นวัตถุดิบในการผลิตผลิตภัณฑ์สมุนไพร ตามแนวทางเกษตรปลอดภัย พ.ศ.2565
5) ข้อแก้ไข คำสั่งคณะอนุกรรมการวัตถุดิบสมุนไพร ที่ 1/2565 เรื่อง แต่งตั้งคณะทำงานขับเคลื่อนพัฒนาผลิตผลสมุนไพรที่มีศักยภาพ คณะที่ 2 คณะทำงานจัดทำระบบฐานข้อมูลพื้นสมุนไพร

ที่มา : https://www.thaigov.go.th/news/contents/details/62708