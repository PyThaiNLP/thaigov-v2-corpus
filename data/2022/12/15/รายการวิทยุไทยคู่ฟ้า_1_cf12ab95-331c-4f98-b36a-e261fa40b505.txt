รัฐบาลไทย-ข่าวทำเนียบรัฐบาล-​ปรับปรุงกฎหมายอุดช่องว่างสถานศึกษาบังคับนักเรียนตั้งครรภ์ย้ายโรงเรียน


วันพฤหัสบดีที่ 15 ธันวาคม 2565
พิมพ์
​ปรับปรุงกฎหมายอุดช่องว่างสถานศึกษาบังคับนักเรียนตั้งครรภ์ย้ายโรงเรียน
วันพุธที่ 14 ธันวาคม 2565
ต่อจากนี้ไป ขอเชิญรับฟังไทยคู่ฟ้า
รัฐบาลดูแลสวัสดิภาพนักเรียนและนักศึกษาหญิงที่ตั้งครรภ์ในวัยเรียน
โดยเห็นชอบร่างกฎกระทรวงกำหนดประเภทของสถานศึกษาและการดำเนินการของสถานศึกษาในการ
ป้องกันและแก้ไขปัญหาการตั้งครรภ์ในวัยรุ่น (ฉบับที่..) พ.ศ. ... ซึ่งเป็นการปรับปรุงกฎหมาย
จากเดิมกำหนดว่าสถานศึกษาต้องไม่ให้นักเรียนหรือนักศึกษาที่ตั้งครรภ์อยู่ออกจากสถานศึกษาเว้นแต่เป็นการ
ย้าย เปลี่ยนเป็น “สถานศึกษาที่มีนักเรียนหรือนักศึกษาซึ่งตั้งครรภ์อยู่ในสถานศึกษา
ต้องไม่ให้นักเรียนหรือนักศึกษานั้นออกจากสถานศึกษาดังกล่าว
เว้นแต่เป็นการย้ายสถานศึกษาตามเจตนารมณ์ของนักเรียนหรือนักศึกษาที่ตั้งครรภ์”
เพื่อคุ้มครองนักเรียนนักศึกษาที่ตั้งครรภ์ให้มีสิทธิได้รับการศึกษาอย่างเหมาะสมและต่อเนื่อง
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/62674