รัฐบาลไทย-ข่าวทำเนียบรัฐบาล-​เตือนผู้ปกครอง พาเด็กอายุ 7 ปี ขึ้นไป ใช้สูติบัตรแสดงตัวขึ้นเครื่องบินไม่ได้!


วันศุกร์ที่ 30 ธันวาคม 2565
30/12/2565
พิมพ์
​เตือนผู้ปกครอง พาเด็กอายุ 7 ปี ขึ้นไป ใช้สูติบัตรแสดงตัวขึ้นเครื่องบินไม่ได้!
​เตือนผู้ปกครอง พาเด็กอายุ 7 ปี ขึ้นไป ใช้สูติบัตรแสดงตัวขึ้นเครื่องบินไม่ได้!
วันที่ 30 ธันวาคม 2565 นางสาวรัชดา ธนาดิเรก รองโฆษกประจำสำนักนายกรัฐมนตรี เปิดเผยว่า ในช่วงเทศกาลปีใหม่มีประชาชนจำนวนมากเดินทางข้ามจังหวัดโดยเครื่องบิน จึงขอเตือนผู้ปกครองเรื่องการเตรียมเอกสารของเด็กที่ใช้สำหรับการยืนยันตัวตนก่อนขึ้นเครื่องบินภายในประเทศ โดยเด็กที่มีอายุต่ำกว่า 7 ปี สามารถใช้เอกสารอย่างใดอย่างหนึ่งที่เป็นฉบับจริง เพื่อยืนยันตัวตนก่อนเดินทาง ดังนี้ 1.สูติบัตร 2.บัตรประจำตัวผู้พิการ 3.ทะเบียนบ้าน 4.หนังสือสุทธิสำหรับพระภิกษุสงฆ์และสามเณร 5.หนังสือเดินทาง (Passport)
สำหรับผู้เดินทางที่มีอายุมากกว่าหรือเท่ากับ 7 ปี  จะต้องใช้เอกสารอย่างใดอย่างหนึ่งที่เป็นฉบับจริง ดังต่อไปนี้ 1.บัตรประชาชน 2.ใบขับขี่ 3.บัตรข้าราชการหรือเจ้าหน้าที่รัฐ 4.บัตรประจำตัวผู้พิการ 5.หนังสือสุทธิสำหรับพระภิกษุสงฆ์และสามเณร 6.หนังสือเดินทาง (Passport)  7.บัตรประชาชนจิตอาสา
ทั้งนี้ เป็นไปตามแนวปฏิบัติในการตรวจสอบเอกสารของผู้โดยสาร สมาชิกลูกเรือ และผู้ถือบัตรเข้าพื้นที่ สำนักงานการบินพลเรือนแห่งประเทศไทย

ที่มา : https://www.thaigov.go.th/news/contents/details/63281