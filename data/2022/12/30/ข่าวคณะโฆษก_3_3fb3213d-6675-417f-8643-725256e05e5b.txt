รัฐบาลไทย-ข่าวทำเนียบรัฐบาล-"ทิพานัน" ชวนเที่ยวชม 5 พิพิธภัณฑ์ธนารักษ์ฟรี เป็นของขวัญปีใหม่จากกระทรวงการคลัง ได้แล้ววันนี้ -15 มกราคม 66 หนุนต่อยอดความคิดสร้างสรรค์ ส่งเสริมการท่องเที่ยวด้วยซอฟต์พาวเวอร์


วันศุกร์ที่ 30 ธันวาคม 2565
30/12/2565
พิมพ์
"ทิพานัน" ชวนเที่ยวชม 5 พิพิธภัณฑ์ธนารักษ์ฟรี เป็นของขวัญปีใหม่จากกระทรวงการคลัง ได้แล้ววันนี้ -15 มกราคม 66 หนุนต่อยอดความคิดสร้างสรรค์ ส่งเสริมการท่องเที่ยวด้วยซอฟต์พาวเวอร์
"ทิพานัน" ชวนเที่ยวชม 5 พิพิธภัณฑ์ธนารักษ์ฟรี เป็นของขวัญปีใหม่จากกระทรวงการคลัง ได้แล้ววันนี้ -15 มกราคม 66 หนุนต่อยอดความคิดสร้างสรรค์ ส่งเสริมการท่องเที่ยวด้วยซอฟต์พาวเวอร์ ตามนโยบาย'พล.อ.ประยุทธ์'
วันที่ 30 ธันวาคม 2565 น.ส.ทิพานัน ศิริชนะ รองโฆษกประจำสำนักนายกรัฐมนตรี เปิดเผยว่า เนื่องในวาระปีใหม่ 2566  นายอาคม เติมพิทยาไพสิฐ รัฐมนตรีว่าการกระทรวงการคลัง  ได้ผลักดันโครงการเพื่อมอบเป็นของขวัญปีใหม่ พ.ศ. 2566 ให้แก่ประชาชน  ตามนโยบายของ พล.อ.ประยุทธ์ จันทร์โอชา นายกรัฐมนตรี และรัฐมนตรีว่าการกระทรวงกลาโหม ผ่านโครงการเที่ยวปีใหม่สุขใจไปกับพิพิธภัณฑ์ธนารักษ์ เพื่อมอบเป็นของขวัญปีใหม่ให้แก่ประชาชน โดยไม่เก็บค่าเข้าชมทั้งในส่วนกลางและส่วนภูมิภาค  5 แห่ง ซึ่งนอกจากมอบความสุขให้ประชาชนแล้ว ยังเป็นการเผยแพร่ภารกิจและความรู้เกี่ยวกับพิพิธภัณฑ์ธนารักษ์ให้รู้จักแพร่หลายมากขึ้น
น.ส.ทิพานัน กล่าวว่า ทั้งนี้ เนื่องจากปัจจุบันพบว่า เทรนด์ของนักท่องเที่ยวทั้งชาวไทยและชาวต่างประเทศให้ความสนใจการท่องเที่ยวแหล่งเรียนรู้ในพิพิธภัณฑ์มากขึ้น ซึ่งเป็นการส่งเสริมให้เกิดการเรียนรู้ประวัตศาสตร์ วัฒนธรรม พัฒนาการด้านต่างๆ เป็นแรงบันดาลใจต่อยอดความคิดสร้างสรรค์ต่างๆ และยังส่งเสริมให้เกิดการผลิตสินค้าและบริการ อีกทั้งยังกระตุ้นเศรษฐกิจของชุมชนในพื้นที่ใกล้เคียงกับพิพิธภัณฑ์ ซึ่งสอดคล้องกับเป้าหมายของ พล.อ.ประยุทธ์ ในการส่งเสริมการท่องเที่ยว ด้วยซอฟต์พาวเวอร์
รองโฆษกประจำสำนักนายกรัฐมนตรี กล่าวว่า จึงขอเชิญชวนพี่น้องประชาชนทุกกลุ่มทุกวัย ร่วมเที่ยวชมพิพิธภัณฑ์ธนารักษ์ ได้แล้วตั้งแต่วันนี้ ถึงวันที่ 15 มกราคม 2566 ได้แก่
1.พิพิธภัณฑ์เหรียญกษาปณานุรักษ์ ถนนจักรพงษ์ แขวงชนะสงคราม เขตพระนคร กรุงเทพมหานครโทร. 0 2282 0818 พิพิธภัณฑ์เหรียญกษาปณานุรักษ์
02 282 0818
แผนที่ : https://g.co/kgs/Mjr7BN
2.พิพิธบางลำพู ถนนพระสุเมรุ แขวงชนะสงคราม เขตพระนคร กรุงเทพมหานคร โทร. 0 2281 9828
แผนที่ :  https://g.co/kgs/nuKupc
3.พิพิธภัณฑ์ธนารักษ์ จังหวัดเชียงใหม่ ถนนราชดำเนิน อำเภอเมือง จังหวัดเชียงใหม่ โทร. 0 5322 4237
แผนที่ :  https://g.co/kgs/XRw2D4
4.พิพิธภัณฑ์ธนารักษ์ จังหวัดขอนแก่น ถนนศรีจันทร์ อำเภอเมือง จังหวัดขอนแก่น โทร. 09 3124 6914
แผนที่ :  https://g.co/kgs/Ruw22B
5.พิพิธภัณฑ์ธนารักษ์ จังหวัดสงขลา ถนนราชดำเนิน อำเภอเมือง  จังหวัดสงขลา โทร. 0 7430 7071
แผนที่ : https://g.co/kgs/tWhTyu

ที่มา : https://www.thaigov.go.th/news/contents/details/63279