รัฐบาลไทย-ข่าวทำเนียบรัฐบาล-“อลงกรณ์” เปิดงานวันดินโลก ปี 2565 (World Soil Day 2022) 


วันจันทร์ที่ 5 ธันวาคม 2565
“อลงกรณ์” เปิดงานวันดินโลก ปี 2565 (World Soil Day 2022)
“อลงกรณ์” เปิดงานวันดินโลก ปี 2565 (World Soil Day 2022) “Soils, where food begins : อาหารก่อกำเนิด         เกิดจากดิน” ชวนประชาชนเที่ยวงาน 4 – 7 ธันวาคมนี้
“อลงกรณ์” เปิดงานวันดินโลก ปี 2565 (World Soil Day 2022) “Soils, where food begins : อาหารก่อกำเนิด         เกิดจากดิน” ชวนประชาชนเที่ยวงาน 4 – 7 ธันวาคมนี้
นายอลงกรณ์ พลบุตร ที่ปรึกษารัฐมนตรีว่าการกระทรวงเกษตรและสหกรณ์ เปิดเผยภายหลังเป็นประธานเปิดงานวันดินโลก ปี 2565 (World Soil Day 2022) “Soils, where food begins: อาหารก่อกำเนิด เกิดจากดิน” และมอบรางวัล King Bhumibol World Soil Day Award ให้กับผู้ชนะรางวัล โดยมี นางนงลักษณ์ เกตุเวชสุริยา คณะทำงานรัฐมนตรีว่าการกระทรวงเกษตรและสหกรณ์ นายสมชัย กิจเจริญรุ่งโรจน์ ผู้ว่าราชการจังหวัดตาก นายปราโมทย์ ยาใจ อธิบดีกรมพัฒนาที่ดิน และผู้บริหารกระทรวงเกษตรและสหกรณ์ เข้าร่วม ณ สถานีพัฒนาที่ดินตาก ตำบลแม่ท้อ อำเภอเมือง จังหวัดตาก โดยมีนายปราโมทย์ ยาใจ อธิบดีกรมพัฒนาที่ดิน ผู้แทนจากหน่วยงานในสังกัดกระทรวงเกษตรฯและส่วนราชการต่าง ๆ ที่มีส่วนเกี่ยวข้อง ตลอดจนประชาชนเข้าร่วม ว่า พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร ทรงมีพระมหากรุณาธิคุณแก่ปวงชนชาวไทย พระราชทานแนวพระราชดำริด้านการจัดการทรัพยากรดินเพื่อการเกษตร        ผ่านโครงการพระราชดำริต่าง ๆ จนเป็นที่ประจักษ์ในพระปรีชาสามารถและยอมรับไปทั่วโลก โดยสหภาพวิทยาศาสตร์ทางดินนานาชาติ (IUSS) ได้ทูลเกล้าทูลกระหม่อมถวายรางวัล "นักวิทยาศาสตร์ดิน เพื่อมนุษยธรรม (Humanitarian Soil Scientist)"                 เป็นพระองค์แรกของโลกต่อมาองค์การสหประชาชาติ ได้ประกาศสดุดีพระเกียรติคุณ โดยรับรองให้วันที่ 5 ธันวาคม ของทุกปี เป็นวันดินโลกและบรรจุในปฏิทินการปฏิบัติงานขององค์การอาหารและเกษตรแห่งสหประชาชาติ (FAO) และประเทศสมาชิกทั่วโลกจะร่วมกันจัดกิจกรรมในวันสำคัญนี้
ขณะเดียวกันหลังการประชุม APEC ที่รัฐบาลไทยได้เป็นเจ้าภาพที่ผ่านมา ประเทศทั่วทุกภูมิภาคต่างเล็งเห็นถึงความสำคัญของวิกฤติความมั่นคงทางอาหารและการเปลี่ยนแปลงสภาพภูมิอากาศ โดยได้มีการกำหนดเป้าหมายร่วมกัน ใช้โมเดลเศรษฐกิจใหม่ Bio-Circular-Green Economy หรือ BCG Model เข้ามาขับเคลื่อนเป็นหลักในการพัฒนาสู่ “เป้าหมายการพัฒนาที่ยั่งยืน” (Sustainable Development Goals: SDGs) สำหรับการจัดงานวันดินโลกกระทรวงเกษตร ฯ ถือเป็นวาระของการรณรงค์ความสำคัญของดินที่เป็นปัจจัยหลักในการผลิตภาคเกษตร เป็นแหล่งกำเนิดปัจจัย 4 และเป็นทรัพยากรที่เมื่อใช้ไปแล้ว หากไม่มีการบำรุงรักษาอย่างถูกวิธีจะเกิดการเสื่อมโทรม และการฟื้นฟูให้กลับคืนความอุดมสมบูรณ์ต้องใช้เวลานับพันปีจึงจำเป็นที่      ทุกภาคส่วนต้องร่วมมือร่วมใจเพื่อให้เกิดผลลัพธ์ที่ช่วยรักษาทรัพยากรดินให้สามารถใช้ประโยชน์ได้อย่างยั่งยืน และเป็นรากฐานการผลิตทางการเกษตรที่ส่งผลให้เกิดความมั่นคง ปลอดภัย และยั่งยืน ตามเป้าหมายของการขจัดความอดอยากหิวโหย (Zero hunger) และการพัฒนาที่ยั่งยืน (SDGs) ขององค์การสหประชาชาติ
สำหรับกิจกรรมต่าง ๆ ที่จัดขึ้นภายในงานประกอบด้วย นิทรรศการเฉลิมพระเกียรติ นิทรรศการดินโลกนิทรรศการ“มหัศจรรย์พืชพันธุ์ จากดินทั่วถิ่นไทย” จัดแสดงความหลากหลายของทรัพยากรดิน และพืชอาหารทั่วประเทศไทยนิทรรศการมีชีวิต แสดงแปลงองุ่นและเสาวรสปลอดภัย แปลงผักบ้านนี้มีรักปลูกผักกินเอง แปลงข้าวสรรพสี สตรอเบอร์รี่ และกะหล่ำปลี พืชผัก 4 ภาค นิทรรศการนวัตกรรมและเกษตรอัจฉริยะ นิทรรศการวิชาการผลิตผลเกษตรที่สูงเสวนาระดับนานาชาติ เสวนาหมอดินอาสา ฐานเรียนรู้ด้านการปรุงดิน เรื่องอนุรักษ์ดินและน้ำกิจกรรมประกวดแข่งขันต่าง ๆ อาทิ ประกวดภาพถ่าย ประกวดวาดภาพจากดิน แข่งขันจัดกระเช้าพืชผัก/ผลไม้อินทรีย์แข่งขันทำอาหารเป็นต้น กิจกรรมเดินเทรล เช็คอินกับสัญลักษณ์วันดินโลกขนาดใหญ่ พร้อม “ชิม ช้อป ชา กาแฟ ชนเผ่า” และร้านค้าผลผลิตจากเกษตรกร ขอเชิญชวนคนไทยทั้งประเทศได้เข้าร่วมงานวันดินโลก ประจำปี 2565 ในระหว่างวันที่ 4 - 7 ธันวาคม 2565 ณ สถานีพัฒนาที่ดินตาก อำเภอเมือง จังหวัดตาก สัมผัสกับบรรยากาศที่สวยงามซึ่งโอบล้อมไปด้วยธรรมชาติ ได้รับความรู้ แลกเปลี่ยนประสบการณ์และร่วมกิจกรรมที่มาพร้อมความสนุกสนานอีกมากมาย สามารถติดตามรายละเอียดเพิ่มเติมได้ทาง เพจ Facebook กรมพัฒนาที่ดิน เพจ Facebook World Soil Day วันดินโลก หรือโทร 1760

ที่มา : https://www.thaigov.go.th/news/contents/details/62327