รัฐบาลไทย-ข่าวทำเนียบรัฐบาล-โฆษกรัฐบาลเผย นายกฯ มุ่งพัฒนาต่อยอด “นวัตกรรมยานยนต์รถและเรือไฟฟ้า” สร้างสมดุลระหว่างเศรษฐกิจพร้อมรักษาสิ่งแวดล้อม ด้วยเทคโนโลยีและนวัตกรรม เพื่อการเจริญเติบโตที่สมดุล และยั่งยืน ตามแนวทางเศรษฐกิจ BCG


วันจันทร์ที่ 5 ธันวาคม 2565
พิมพ์
โฆษกรัฐบาลเผย นายกฯ มุ่งพัฒนาต่อยอด “นวัตกรรมยานยนต์รถและเรือไฟฟ้า” สร้างสมดุลระหว่างเศรษฐกิจพร้อมรักษาสิ่งแวดล้อม ด้วยเทคโนโลยีและนวัตกรรม เพื่อการเจริญเติบโตที่สมดุล และยั่งยืน ตามแนวทางเศรษฐกิจ BCG
โฆษกรัฐบาลเผย นายกฯ มุ่งพัฒนาต่อยอด “นวัตกรรมยานยนต์รถและเรือไฟฟ้า” สร้างสมดุลระหว่างเศรษฐกิจพร้อมรักษาสิ่งแวดล้อม ด้วยเทคโนโลยีและนวัตกรรม เพื่อการเจริญเติบโตที่สมดุล และยั่งยืน ตามแนวทางเศรษฐกิจ BCG
วันนี้ (5 ธันวาคม 2565) นายอนุชา บูรพชัยศรี รองเลขาธิการนายกรัฐมนตรีฝ่ายการเมือง ปฏิบัติหน้าที่โฆษกประจำสำนักนายกรัฐมนตรีเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ขอบคุณทุกภาคส่วนร่วมเดินหน้าผลักดันวาระแห่งความยั่งยืน บนพื้นฐานโมเดลเศรษฐกิจ BCG โดยกระทรวงคมนาคมเดินหน้านโยบายนำยานยนต์ไฟฟ้ามาใช้ในระบบขนส่งสาธารณะของไทย อาทิ รถโดยสารพลังงานไฟฟ้า Thai smile bus และเรือไฟฟ้าโดยสาร MINE Smart Ferry นวัตกรรมไทย
โฆษกประจำสำนักนายกรัฐมนตรีกล่าวว่า นายกรัฐมนตรีต้องการให้ทุกภาคส่วนเข้ามามีส่วนร่วมในการสนับสนุนการพัฒนาเศรษฐกิจของไทยอย่างสมดุล ยั่งยืน และครอบคลุม โดยไม่ทิ้งใครไว้ข้างหลัง ผ่านการขับเคลื่อนโมเดลเศรษฐกิจ BCG รวมถึงให้บรรลุเป้าหมายเพื่อแก้ไขปัญหาด้านสภาพภูมิอากาศของไทย และสนับสนุนเศรษฐกิจและสังคมคาร์บอนต่ำ โดยนายกรัฐมนตรีเชื่อมั่นในศักยภาพของภาคธุรกิจไทย โดยเฉพาะ SMEs และ startup โดยเฉพาะอย่างยิ่งในด้านเทคโนโลยีและนวัตกรรม ซึ่งระบบการขนส่งสาธารณะถือเป็นส่วนหนึ่งที่ส่งผลต่อภูมิอากาศของโลก
รัฐบาลโดยกระทรวงคมนาคมจึงได้นำยานยนต์ไฟฟ้ามาใช้ในระบบขนส่งสาธารณะของประเทศไทยมากขึ้น ‘นวัตกรรมยานยนต์รถและเรือไฟฟ้า’ จึงถือเป็นความสำเร็จหนึ่งที่มาจากความร่วมมือของทุกภาคส่วนในการส่งเสริมความสมดุลระหว่างเศรษฐกิจกับการรักษาสิ่งแวดล้อมด้วยนวัตกรรม เป็นไปตามแนวคิดและนโยบาย “BCG Model” ซึ่งได้มีการเปิดตัวไปในการประชุมผู้นำเขตเศรษฐกิจเอเปค (APEC 2022) ที่ผ่านมา โดยนวัตกรรมยานยนต์รถและเรือไฟฟ้านี้ยังได้รับรางวัลนวัตกรรมแห่งชาติ ด้านเศรษฐกิจ ประจำปี 2563 จากสำนักงานนวัตกรรมแห่งชาติ (NIA) อีกด้วย
“นายกรัฐมนตรีเชื่อมั่นในการพัฒนาอย่างสมดุล และยั่งยืน ความท้าทายเรื่องสิ่งแวดล้อมไม่ใช่เรื่องที่ไกลตัวอีกต่อไป และการผลักดันของไทยในทุกเวที ทั้งในและระหว่างประเทศเป็นไปตามนโยบายที่ไทยให้ความสำคัญมาโดยตลอด ทั้งนี้ นายกรัฐมนตรีจึงมีแนวทางก้าวหน้าพร้อมพัฒนาศักยภาพของประเทศด้านนวัตกรรม และเทคโนโลยีอย่างสม่ำเสมอ เพื่อเสริมความสมดุลระหว่างเศรษฐกิจกับการรักษาสิ่งแวดล้อมด้วยนวัตกรรม โดยรัฐบาลจึงได้ผลักดันเพิ่มประสิทธิภาพบริการขนส่งสาธารณะแก่ประชาชน ส่งเสริมให้ใช้รถขนส่งสาธารณะ EV บริการประชาชน ซึ่งเพื่อช่วยแก้ไขปัญหาฝุ่นละอองขนาดเล็ก PM 2.5 อันเป็นปัญหาด้านสิ่งแวดล้อมที่สำคัญที่ประเทศไทยกำลังเผชิญอยู่ด้วย” นายอนุชา กล่าว

ที่มา : https://www.thaigov.go.th/news/contents/details/62316