รัฐบาลไทย-ข่าวทำเนียบรัฐบาล-รองปลัดกระทรวงเกษตรและสหกรณ์ ลงพื้นที่ตรวจติดตามสถานการณ์น้ำภายใต้โครงการอ่างเก็บน้ำแม่มอก 


วันจันทร์ที่ 5 ธันวาคม 2565
รองปลัดกระทรวงเกษตรและสหกรณ์ ลงพื้นที่ตรวจติดตามสถานการณ์น้ำภายใต้โครงการอ่างเก็บน้ำแม่มอก
รองปลัดกระทรวงเกษตรและสหกรณ์ ลงพื้นที่ตรวจติดตามสถานการณ์น้ำภายใต้โครงการอ่างเก็บน้ำแม่มอก และให้กำลังใจเจ้าหน้าที่ผู้ปฏิบัติงานในพื้นที่จังหวัดสุโขทัย
วันอาทิตย์ที่  4  ธันวาคม  พ.ศ. 2565 เวลา 13.30 น. นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ ได้ลงพื้นที่ตรวจติดตามสถานการณ์น้ำอ่างเก็บน้ำแม่มอก โดยมีนายวีระพันธ์ ปาต๊ะวงค์ นายช่างชลประทาน โครงการอ่างเก็บน้ำแม่มอก และคณะ ให้การต้อนรับ
โครงการอ่างเก็บน้ำแม่มอก ขึ้นตรงกับฝ่ายส่งน้ำและบำรุงรักษาที่ 2 โครงการชลประทานสุโขทัย สำนักงานชลประทานที่ 4 จังหวัดกำแพงเพชร  มีพื้นที่เขตรับผิดชอบด้านระบบชลประทานเพื่อช่วยเหลือเกษตรกร พื้นที่รวม ประมาน 74,500 ไร่เศษ ดังนี้
1. พื้นที่ อำเภอเถิน  จังหวัดลำปาง
2. พื้นที่ จังหวัดสุโขทัย จำนวน 3 อำเภอ ได้แก่ อำเภอทุ่งเสลี่ยม  อำเภอสวรคโลก อำเภอศรีสำโรง
อ่างเก็บน้ำแม่มอก เป็นอ่างสันดิน มีความยาวสันอ่าง 1,800 เมตร มีพื้นที่รับน้ำ ประมาณ 2,000 ไร่ มีความจุปริมาณ 110 ,000,000 ลบ.ม.  สถานการณ์น้ำในอ่างปัจจุบันในปี พ.ศ. 2565 นี้ มีปริมาณน้ำเก็บกักอยู่ที่ 107,760,000  ลบ.ม. คิดเป็น  97.96% และได้ระบายแจกจ่ายน้ำให้แก่เกษตรในพื้นที่รับผิดชอบในปริมาณ 1,000,000 ลบ.ม.ต่อวัน ซึ่งคาดว่าปริมาณน้ำที่จัดส่งมีเพียงพอที่จะให้บริการเกษตรกรเพื่อใช้ในการทำการเกษตรสำหรับฤดูกาลนี้

ที่มา : https://www.thaigov.go.th/news/contents/details/62319