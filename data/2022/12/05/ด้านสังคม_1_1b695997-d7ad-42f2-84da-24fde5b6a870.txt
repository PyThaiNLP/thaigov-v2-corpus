รัฐบาลไทย-ข่าวทำเนียบรัฐบาล-ดีอีเอส ย้ำข่าวปลอม ห้ามสแกนจ่ายเงินค่าปรับ ผ่านใบสั่งเจ้าหน้าที่พนักงานเด็ดขาด


วันจันทร์ที่ 5 ธันวาคม 2565
ดีอีเอส ย้ำข่าวปลอม ห้ามสแกนจ่ายเงินค่าปรับ ผ่านใบสั่งเจ้าหน้าที่พนักงานเด็ดขาด
ดีอีเอส ย้ำข่าวปลอม ห้ามสแกนจ่ายเงินค่าปรับ ผ่านใบสั่งเจ้าหน้าที่พนักงานเด็ดขาด
นางสาวนพวรรณ หัวใจมั่น โฆษกกระทรวงดิจิทัลเพื่อเศรษฐกิจและสังคมฝ่ายการเมือง (ดีอีเอส) กล่าวว่า  ตามที่มีการแชร์ข้อมูลในสื่อออนไลน์เกี่ยวกับประเด็นเรื่องห้ามสแกนจ่ายเงินค่าปรับ ผ่านใบสั่งเจ้าหน้าที่พนักงานเด็ดขาด  ทางศูนย์ต่อต้านข่าวปลอมได้ดำเนินการตรวจสอบข้อเท็จจริงกับสำนักงานตำรวจแห่งชาติ พบว่าประเด็นดังกล่าวนั้น เป็นข้อมูลเท็จ
โดยทางสำนักงานตำรวจแห่งชาติ ได้ตรวจสอบข้อมูลและชี้แจงถึงประเด็นนี้ว่าตามภาพ คือ ใบสั่ง ไม่ใช่ ใบเสร็จเป็นใบสั่งจริง และสามารถสแกนจ่ายได้โดยการออกใบสั่ง เจ้าหน้าที่ตํารวจจราจร ที่ดําเนินการมี 2 กรณี คือ
1.จะให้ใบสั่งอิเล็กทรอนิกส์ต่อตัวผู้ขับขี่ ให้สะดวกต่อการชําระค่าปรับได้และลิ้งค์เชื่อมไปที่ระบบฐานข้อมูลทันทีโดยเครื่องออกใบสั่งตัวนี้ จะมีตัวอ่านบัตรประชาชนอยู่ในตัว เมื่อเสียบบัตรประชาชนเข้าเครื่องจะมีข้อมูลผู้ขับขี่ทันที ซึ่งเป็นส่วนใหญ่ที่ประชาชนได้รับจากตํารวจจราจร และ 2.จะแปะหน้ารถ กรณีรถถูกล็อกล้อ ตามหาตัวผู้ขับขี่ไม่ได้เท่านั้น ยังไม่มีการส่งใบสั่งลักษณะนี้ไปที่บ้าน เหมือนกรณีใบสั่งกล้องวงจรปิด ที่ก็ต้องมีภาพหมายเลขทะเบียนรถยืนยันตัวด้วยเช่นกัน
ดังนั้นขอให้ประชาชนอย่าหลงเชื่อข้อมูลดังกล่าว ไม่ส่ง หรือแชร์ข้อมูลดังกล่าวต่อในช่องทางสื่อสังคมออนไลน์ต่าง ๆ และเพื่อให้ประชาชนได้รับข้อมูลข่าวสารจากควรตรวจสอบให้รอบด้าน เลือกเชื่อ เลือกแชร์ และสามารถติดตามและแจ้งเบาะแสข่าวปลอม ได้ผ่านช่องทางต่างๆ ของศูนย์ต่อต้านข่าวปลอม ดังนี้ ไลน์@antifakenewscenter  เว็บไซต์ https://www.antifakenewscenter.com/ ทวิตเตอร์https://twitter.com/AFNCThailand และช่องทางโทรศัพท์โทรสายด่วน GCC 1111 ต่อ 87
___________________

ที่มา : https://www.thaigov.go.th/news/contents/details/62320