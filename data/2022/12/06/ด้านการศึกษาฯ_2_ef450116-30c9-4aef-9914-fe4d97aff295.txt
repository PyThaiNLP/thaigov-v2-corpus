รัฐบาลไทย-ข่าวทำเนียบรัฐบาล-“ดนุช ตันเทอดทิตย์" เยี่ยมชม ศูนย์นวัตกรรมอาหารและบรรจุภัณฑ์ (FIN) จ.เชียงใหม่


วันอังคารที่ 6 ธันวาคม 2565
“ดนุช ตันเทอดทิตย์" เยี่ยมชม ศูนย์นวัตกรรมอาหารและบรรจุภัณฑ์ (FIN) จ.เชียงใหม่
“ดนุช ตันเทอดทิตย์" เยี่ยมชม ศูนย์นวัตกรรมอาหารและบรรจุภัณฑ์ (FIN) จ.เชียงใหม่
(4 พ.ย. 65) ที่ จ.เชียงใหม่ - ดร.ดนุช ตันเทอดทิตย์ เลขานุการรัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม (อว.) และคณะ เข้าเยี่ยมชมศูนย์นวัตกรรมอาหารและบรรจุภัณฑ์ หรือ Food Innovation and Packaging Center (FIN) ณ อาคารสำนักงาน คณะอุตสาหกรรมเกษตร มหาวิทยาลัยเชียงใหม่ ต.แม่เหียะ อ.เมือง จ.เชียงใหม่ โอกาสนี้ ท่านดนุช ได้ร่วมรับฟังผลการดำเนินโครงการหนึ่งตำบล หนึ่งมหาวิทยาลัย หรือ U2T ที่ทาง FIN ได้รับผิดชอบในหลายตำบลของเชียงใหม่ พร้อมร่วมพูดคุยถึงผลสัมฤทธิ์ ผลกระทบ และข้อเสนอแนะต่างๆ เพื่อพัฒนาและปรับปรุงโครงการ U2T ในโอกาสต่อไป จากนั้นได้ร่วมรับฟังการบรรยายสรุปถึงภาพรวมของการทำงานและภารกิจของ FIN และเยี่ยมชมห้องปฏิบัติการ ผลงานการพัฒนาต่างๆ บริเวณอาคารสำนักงานฯ โดยมี รศ.ดร.ยุทธนา พิมลศิริผล ผู้อำนวยการศูนย์นวัตกรรมอาหารและบรรจุภัณฑ์ และคณะผู้บริหารร่วมให้การต้อนรับอย่างอบอุ่น

ที่มา : https://www.thaigov.go.th/news/contents/details/62349