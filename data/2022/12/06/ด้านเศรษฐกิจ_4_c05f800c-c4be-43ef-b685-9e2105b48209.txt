รัฐบาลไทย-ข่าวทำเนียบรัฐบาล-รมว.อว. ร่วมประชุม กอวช. ครั้งที่ 5/2565 ขับเคลื่อนการพัฒนากำลังคนทักษะแห่งอนาคตเพื่อรองรับการฟื้นตัวของเศรษฐกิจในระยะ 5 ปีข้างหน้า


วันอังคารที่ 6 ธันวาคม 2565
รมว.อว. ร่วมประชุม กอวช. ครั้งที่ 5/2565 ขับเคลื่อนการพัฒนากำลังคนทักษะแห่งอนาคตเพื่อรองรับการฟื้นตัวของเศรษฐกิจในระยะ 5 ปีข้างหน้า
รมว.อว. ร่วมประชุม กอวช. ครั้งที่ 5/2565 ขับเคลื่อนการพัฒนากำลังคนทักษะแห่งอนาคตเพื่อรองรับการฟื้นตัวของเศรษฐกิจในระยะ 5 ปีข้างหน้า
1 พฤศจิกายน 2565 ศ.(พิเศษ) ดร.เอนก เหล่าธรรมทัศน์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม (อว.) เป็นประธานการประชุมคณะกรรมการอำนวยการสำนักงานสภานโยบายการอุดมศึกษา วิทยาศาสตร์ วิจัยและนวัตกรรมแห่งชาติ (กอวช.) ครั้งที่ 6/2565 ณ ห้องประชุมชั้น 4 อาคารพระจอมเกล้า สำนักงานปลัดกระทรวงการอุดมศึกษา วิทยาศาสตร์ วิจัยและนวัตกรรม (สป.อว.) โดยมีหัวข้อการเสวนาให้ข้อคิดเห็นและข้อเสนอแนะต่อกรอบมาตรการพัฒนากำลังคนทักษะอนาคตรองรับการฟื้นตัวทางเศรษฐกิจในระยะ 5 ปีข้างหน้า จำนวน 1 เรื่อง คือ มาตรการพัฒนากำลังคนทักษะอนาคต สำหรับข้อเสนอกรอบมาตรการการพัฒนากำลังคนทักษะแห่งอนาคตเพื่อรองรับการฟื้นตัวของเศรษฐกิจในระยะ 5 ปีข้างหน้า ได้แก่ 1. Skill Future Platform 2. Skill Future Account 3. National Credit Bank 4. University Transformation 5. Talent Thailand และ 6. Incentive
สำหรับระเบียบวาระเพื่อการพิจารณา มี 2 เรื่อง ได้แก่ 1. การแต่งตั้งที่ปรึกษาคณะกรรมการอำนวยการสำนักงานสภานโยบายการอุดมศึกษา วิทยาศาสตร์ วิจัยและนวัตกรรมแห่งชาติ และ ผลการดำเนินงานตามตัวชี้วัดการประเมินผลการปฏิบัติงานของสำนักงาน และ ผลการดำเนินงานตามตัวชี้วัดของ สอวช. ตามกรอบการประเมินของสำนักงาน ก.พ.ร. ประจำปีงบประมาณ พ.ศ. 2565
ผลงานสำคัญของ สอวช. ในปี 2565 ได้แก่ การยกระดับประเทศไทยพ้นจากกับดักรายได้ปานกลาง 1. การพัฒนานโยบายขับเคลื่อนเศรษฐกิจสร้างสรรค์จากทุนทางวัฒนธรรม 2. ข้อเสนอนโยบายการเพิ่มจำนวนผู้ประกอบการฐานนวัตกรรม (IDE) ฐานกำลังคนสมรรถนะสูง รองรับการพัฒนาในอนาคต 3. การขับเคลื่อนนโยบายพัฒนากำลังคนสมรรถนะสูง รองรับอุตสาหกรรมเป้าหมาย 4. นโยบายขับเคลื่อนการสร้างศักยภาพสถาบันอุดมศึกษาและพลิกโฉมระบบอุดมศึกษาไทย ยกระดับสถานะทางสังคม ของคนในกลุ่มฐานราก 5. การพัฒนานโยบายส่งเสริมการยกระดับสถานะทางสังคมและเศรษฐกิจฐานราก ลดก๊าซเรือนกระจก 10 ล้านตันคาร์บอนฯ 6. นำ อววน. หนุนเป้าหมาย GHG Net Zero 7. การจัดการทรัพยากรน้ำเพื่อความยั่งยืน ปฏิรูประบบการอุดมศึกษา วิทยาศาสตร์ วิจัยและนวัตกรรม 8. ระบบบริหารจัดการภาครัฐ และงบประมาณรูปแบบใหม่ 9. การปลดล็อกกฎหมาย กฎ ระเบียบ ให้เอื้อต่อการพัฒนา อววน. เพิ่มศักยภาพและขีดความสามารถขององค์กร 10. ศูนย์ข้อมูลด้านการอุดมศึกษา วิทยาศาสตร์ วิจัยและนวัตกรรม 11. การพัฒนาคุณภาพและศักยภาพ ของ สอวช.

ที่มา : https://www.thaigov.go.th/news/contents/details/62347