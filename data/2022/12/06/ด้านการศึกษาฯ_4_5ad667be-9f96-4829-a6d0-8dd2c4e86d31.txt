รัฐบาลไทย-ข่าวทำเนียบรัฐบาล-“วิทยาลัยนานาชาติอิสลามกรุงเทพ มหาวิทยาลัยเกริก เข้าพบ รมว.อว. แนะนำ 3 สาขาหลัก นำศาสนาอิสลามเป็นพื้นฐานการเรียนรู้เพื่อการปฏิบัติจริง”


วันอังคารที่ 6 ธันวาคม 2565
“วิทยาลัยนานาชาติอิสลามกรุงเทพ มหาวิทยาลัยเกริก เข้าพบ รมว.อว. แนะนำ 3 สาขาหลัก นำศาสนาอิสลามเป็นพื้นฐานการเรียนรู้เพื่อการปฏิบัติจริง”
“วิทยาลัยนานาชาติอิสลามกรุงเทพ มหาวิทยาลัยเกริก เข้าพบ รมว.อว. แนะนำ 3 สาขาหลัก นำศาสนาอิสลามเป็นพื้นฐานการเรียนรู้เพื่อการปฏิบัติจริง”
เมื่อวันที่ 8 พฤศจิกายน 2565 คณะผู้แทนวิทยาลัยนานาชาติอิสลามกรุงเทพ มหาวิทยาลัยเกริก นำโดย ศ.ดร.จรัญ มะลูลีม คณบดีวิทยาลัยนานาชาติอิสลามกรุงเทพ  เข้าพบ ศ.(พิเศษ) ดร.เอนก เหล่าธรรมทัศน์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม เพื่อขอคำแนะนำพร้อมแนวคิดในการดำเนินงานของวิทยาลัย ณ ห้องประชุมรัฐมนตรี ชั้น 2 อาคารพระจอมเกล้า สำนักงานปลัดกระทรวงการอุดมศึกษา วิทยาศาสตร์ วิจัยและนวัตกรรม
ศ.ดร.เอนก กล่าวว่า ศาสนาอิสลามมีความเจริญมาตั้งแต่สมัยโบราณ มีสถาปัตยกรรมที่งดงาม อีกทั้งมีวิทยาศาสตร์ที่ก้าวหน้าล้ำสมัยในระดับโลก หลักสูตรของวิทยาลัยนานาชาติอิสลามกรุงเทพที่มีพื้นฐานมาจากศาสนาอิสลามมีความน่าสนใจและสามารถนำไปปฏิบัติได้จริง แนวคิดในวิชาการบริหารเศรษฐกิจของอิสลามมีความสอดคล้องใกล้เคียงกับแนวคิดเรื่องเศรษฐกิจพอเพียง เป็นเศรษฐกิจที่นำโดยจริยธรรมและศาสนา เพื่อความปิติยินดีไม่ใช่ความโลภของมนุษย์ ควรค่าแก่การเผยแพร่ให้คนรุ่นต่อไปได้รับรู้และปฏิบัติตามได้อย่างเป็นรูปธรรม
ศ.ดร.จรัญ กล่าวว่า วิทยาลัยนานาชาติอิสลามกรุงเทพ เป็นวิทยาลัยที่ถูกก่อตั้งขึ้นมาได้ไม่นาน โดยมีการเปิดการเรียนการสอนใน 3 สาขา โดยใช้ศาสนาอิสลามเป็นพื้นฐานของหลักสูตร ประกอบด้วย การเงินอิสลาม (Islamic Finance), อุตสาหกรรมฮาลาล และ การบริหารจัดการฮัจย์และอุมเราะห์ โดยหลักสูตรดังกล่าวนั้นมีทั้งระดับปริญญาตรี โท และเอก โดยปัจจุบันมีนักศึกษาสนใจเข้าร่วมศึกษากับทางวิทยาลัยทั้งในประเทศและต่างประเทศ พร้อมกล่าวว่า การเข้าพบรัฐมนตรีในครั้งนี้ส่งผลให้ทางวิทยาลัยได้รับความรู้และกำลังใจ เพื่อที่จะนำไปพัฒนาหลักสูตรการเรียนการสอนของวิทยาลัยต่อไป

ที่มา : https://www.thaigov.go.th/news/contents/details/62355