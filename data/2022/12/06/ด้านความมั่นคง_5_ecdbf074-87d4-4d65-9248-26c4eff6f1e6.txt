รัฐบาลไทย-ข่าวทำเนียบรัฐบาล-รมว.สุชาติ ส่ง โฆษก นำทีมมอบอุปกรณ์การเรียน - กีฬา โครงการมอบไออุ่น รักและห่วงใยกับไทยพีบีเอสปี 2565 ส่งต่อโรงเรียนถิ่นทุรกันดาร


วันอังคารที่ 6 ธันวาคม 2565
พิมพ์
รมว.สุชาติ ส่ง โฆษก นำทีมมอบอุปกรณ์การเรียน - กีฬา โครงการมอบไออุ่น รักและห่วงใยกับไทยพีบีเอสปี 2565 ส่งต่อโรงเรียนถิ่นทุรกันดาร
รมว.สุชาติ ส่ง โฆษก นำทีมมอบอุปกรณ์การเรียน - กีฬา โครงการมอบไออุ่น รักและห่วงใยกับไทยพีบีเอสปี 2565 ส่งต่อโรงเรียนถิ่นทุรกันดาร
วันที่ 6 ธันวาคม 2565 นายสุชาติ ชมกลิ่น รัฐมนตรีว่าการกระทรวงแรงงาน มอบหมายให้ นางเธียรรัตน์ นะวะมะวัฒน์ โฆษกกระทรวงแรงงาน (ฝ่ายการเมือง) พร้อมด้วย นายนันทชัย ปัญญาสุรฤทธิ์ ผู้ตรวจราชการกระทรวงแรงงาน และผู้บริหารระดับสูงกระทรวงแรงงาน มอบผ้าห่มกันหนาว เสื้อกันหนาว ชุดนักเรียน อุปกรณ์การเรียนการสอนอุปกรณ์กีฬา เครื่องอุปโภคบริโภค และสิ่งของทั่วไป โดยมี ตัวแทนผู้บริหารภาคเอกชนจากบริษัท โรงงานฟุตบอลล์ไทย สปอร์ตติ้ง กู๊ดส์ จำกัด (FBT) บริษัท ไบ่ ลี่ เอ็นเตอร์ไพร์ส จํากัด บริษัท ไทยสแตนเลย์การไฟฟ้า จำกัด (มหาชน) ร่วมส่งมอบด้วยให้แก่สถานีโทรทัศน์ Thai PBS โดยมี นางไขแสง ศักดา ผู้จัดการมูลนิธิไทยพีบีเอส นายวสันต์ วชิราชัย ผู้จัดการฝ่ายกราฟิก สำนักโทรทัศน์และวิทยุ เป็นผู้รับมอบ เพื่อสนับสนุนโครงการ “มอบไออุ่น รักและห่วงใย ปี 2565”ส่งมอบให้กับประชาชนที่ประสบภัยหนาว และโรงเรียนยากไร้ในถิ่นทุรกันดาร ณ สถานีโทรทัศน์ Thai PBS ถนนวิภาวดีรังสิต เขตหลักสี่ กรุงเทพมหานคร
สำหรับโครงการดังกล่าว รายการสถานีประชาชน สถานีโทรทัศน์ Thai PBS จัดขึ้น เพื่อเสริมสร้างการมีส่วนร่วมจากทุกภาคส่วน ทั้งหน่วยงานภาครัฐและเอกชนในการสนับสนุนสิ่งของดังกล่าว เพื่อร่วมสมทบนำไปช่วยเหลือประชาชนที่ประสบภัยหนาวและโรงเรียนยากไร้ในถิ่นทุรกันดาร ณ โรงเรียนเพียงหลวง 3 (บ้านเหมืองแร่อีต่อง) ตำบลปิล็อก อำเภอทองผาภูมิ จังหวัดกาญจนบุรี ซึ่งเป็นเด็กกลุ่มชาติพันธุ์ หมู่บ้านโบอ่อง เกาะกลางน้ำเขื่อนวชิราลงกรณ รวมกว่า 1,500 ครัวเรือน ที่อยู่ห่างไกลจากตัวเมือง และการเดินทางเป็นไปด้วยความยากลำบากต้องโดยสารทางเรือเท่านั้น โดยจะนำสิ่งของดังกล่าวไปมอบให้ในวันอาทิตย์ที่ 11 ธันวาคม 2565 นี้ต่อไป
+++++++++++++++++++
กองเผยแพร่และประชาสัมพันธ์
6 ธันวาคม 2565

ที่มา : https://www.thaigov.go.th/news/contents/details/62344