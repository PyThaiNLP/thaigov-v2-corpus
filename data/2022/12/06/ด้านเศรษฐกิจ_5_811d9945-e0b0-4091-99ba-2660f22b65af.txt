รัฐบาลไทย-ข่าวทำเนียบรัฐบาล-ออมสินเตือนประชาชนต่อเนื่อง หลังมิจฉาชีพหลอกให้กดลิงก์ชวนกู้เงินระบาดหนัก


วันอังคารที่ 6 ธันวาคม 2565
พิมพ์
ออมสินเตือนประชาชนต่อเนื่อง หลังมิจฉาชีพหลอกให้กดลิงก์ชวนกู้เงินระบาดหนัก
ขณะนี้ได้มีกลุ่มมิจฉาชีพแอบอ้างใช้ชื่อ "สินเชื่อGSBออมสิน" "My Mo ออมสิน" ตลอดทั้งใช้โลโก้ธนาคาร ส่งข้อความในรูปแบบลิงก์ SMS  Line หรือ Facebook เข้ามือถือของลูกค้าและประชาชนจำนวนมาก โดยใช้ข้อความเชิญชวนลักษณะกระตุ้นให้กดรับสิทธิหรือกดลิงก์เข้าไป
รายงานข่าวจากธนาคารออมสิน แจ้งว่า ขณะนี้ได้มีกลุ่มมิจฉาชีพแอบอ้างใช้ชื่อ "สินเชื่อGSBออมสิน" "My Mo ออมสิน" ตลอดทั้งใช้โลโก้ธนาคาร ส่งข้อความในรูปแบบลิงก์ SMS  Line หรือ Facebook เข้ามือถือของลูกค้าและประชาชนจำนวนมาก โดยใช้ข้อความเชิญชวนลักษณะกระตุ้นให้กดรับสิทธิหรือกดลิงก์เข้าไป ทั้งนี้ ลิงก์ข้อความดังกล่าวไม่ใช่ของธนาคารออมสิน ขอให้ลูกค้าและประชาชนอย่าหลงเชื่อ ไม่กดลิงก์ และไม่เพิ่มเพื่อน หรือกรอกข้อความใดๆ เด็ดขาด เพิ่มความระมัดระวังมากยิ่งขึ้น และขอย้ำว่าธนาคารไม่มีนโยบายสอบถามข้อมูลส่วนบุคคลจากลูกค้าในสื่อสังคมออนไลน์ ทั้งนี้ ธนาคารจะดำเนินการเอาผิดทางกฎหมายในลักษณะดังกล่าวให้ถึงที่สุดต่อไป ขอให้ประชาชนติดตามข่าวสารตามช่องทางต่างๆ ของธนาคารออมสิน อาทิ เว็บไซต์ธนาคารออมสิน www.gsb.or..th แอปพลิเคชั่น MyMo , Social Media ช่องทาง GSB Society , GSB NOW หากผู้ใดพบพฤติกรรมเป็นที่น่าสงสัยไปในทางทุจริตหรือหลอกลวง ให้รีบแจ้งธนาคารทาง GSB Contact Center โทร.1115

ที่มา : https://www.thaigov.go.th/news/contents/details/62350