รัฐบาลไทย-ข่าวทำเนียบรัฐบาล-ดีอีเอส เตือนระวังข้อมูลบิดเบือน ให้ติดตามแถลงการณ์สำนักพระราชวังเท่านั้น


วันอาทิตย์ที่ 25 ธันวาคม 2565
ดีอีเอส เตือนระวังข้อมูลบิดเบือน ให้ติดตามแถลงการณ์สำนักพระราชวังเท่านั้น
ดีอีเอส เตือนระวังข้อมูลบิดเบือน ให้ติดตามแถลงการณ์สำนักพระราชวังเท่านั้น
นางสาวนพวรรณ หัวใจมั่น โฆษกกระทรวงดิจิทัลเพื่อเศรษฐกิจและสังคมฝ่ายการเมือง (ดีอีเอส) กล่าวว่า เนื่องจากมีบุคคลหรือกลุ่มบุคคลมีการให้ข้อมูลข่าวเกี่ยวกับพระอาการประชวรของสมเด็จพระเจ้าลูกเธอ เจ้าฟ้าพัชรกิติยาภานเรนทิราเทพยวดี กรมหลวงราชสาริณีสิริพัชร มหาวัชรราชธิดา ในโซเชียลมีเดีย ซึ่งกระทรวงดิจิทัลเพื่อเศรษฐกิจและสังคม ได้ติดตามอย่างใกล้ชิดพบว่ามีความบิดเบือนหรือเป็นข้อความเท็จ  ซึ่งจะมีความผิดตามพ.ร.บ.คอมพิวเตอร์
ทางกระทรวงดิจิทัลฯ ขอเตือนพี่น้องประชาชนอย่าหลงเชื่อ อย่าแชร์ส่งข้อมูลอันเป็นเท็จ  ซึ่งการนำข้อมูลปลอมข่าวปลอม หรือแค่บางส่วน เข้าสู่ในระบบคอมพิวเตอร์ หรือแม้แต่การแชร์ หรือส่งต่อข้อมูลอันเป็นเท็จเหล่านั้น อาจเข้าข่ายมีความผิดตามพ.ร.บ.คอมพิวเตอร์ มาตรา14 ได้  จึงขอให้ประชาชนติดตามแถลงการณ์สำนักพระราชวังเท่านั้น
_________________

ที่มา : https://www.thaigov.go.th/news/contents/details/63084