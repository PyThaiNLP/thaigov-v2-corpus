รัฐบาลไทย-ข่าวทำเนียบรัฐบาล-"สมศักดิ์" เผยราชทัณฑ์-พินิจ เปิดเยี่ยมญาติช่วงปีใหม่ เป็นของขวัญให้ญาติ-ผู้ต้องขัง หวังช่วยลดความเครียด สร้างกำลังใจให้พร้อมฝึกอบรม-พัฒนาตัวเอง ยันมีมาตรการป้องกันโรคอย่างเคร่งครัด


วันอาทิตย์ที่ 25 ธันวาคม 2565
25/12/2565
พิมพ์
"สมศักดิ์" เผยราชทัณฑ์-พินิจ เปิดเยี่ยมญาติช่วงปีใหม่ เป็นของขวัญให้ญาติ-ผู้ต้องขัง หวังช่วยลดความเครียด สร้างกำลังใจให้พร้อมฝึกอบรม-พัฒนาตัวเอง ยันมีมาตรการป้องกันโรคอย่างเคร่งครัด
"สมศักดิ์" เผยราชทัณฑ์-พินิจ เปิดเยี่ยมญาติช่วงปีใหม่ เป็นของขวัญให้ญาติ-ผู้ต้องขัง หวังช่วยลดความเครียด สร้างกำลังใจให้พร้อมฝึกอบรม-พัฒนาตัวเอง ยันมีมาตรการป้องกันโรคอย่างเคร่งครัด
นายสมศักดิ์ เทพสุทิน รมว.ยุติธรรม เปิดเผยว่า ในช่วงวันหยุดช่วงเทศกาลปีใหม่ กรมราชทัณฑ์และกรมพินิจและคุ้มครองเด็กและเยาวชน ได้มอบของขวัญปีใหม่ให้กับประชาชน โดยให้เรือนจำและทัณฑสถานทุกแห่ง จัดกิจกรรมเยี่ยมญาติในช่วงวันหยุดเทศกาลปีใหม่ที่เรือนจำ ระหว่างวันที่ 30 ธ.ค.65 - 2 ม.ค.66 เพื่อเป็นของขวัญปีใหม่ให้แก่ญาติและผู้ต้องขัง เพื่อเป็นขวัญกำลังใจแก่ผู้ต้องขังให้มีความพร้อมที่จะรับการฝึกอบรม เพื่อพัฒนาพฤตินิสัยในการกลับตนเป็นคนดี ภายใต้มาตรการคัดกรองและ ป้องกันโรค (DMH) ของกระทรวงสาธารณสุขอย่างเคร่งครัด
นายสมศักดิ์ กล่าวอีกว่า ส่วนกรมพินิจและคุ้มครองเด็กและเยาวชน ได้เปิดให้บริการญาติเยี่ยมทางไกลกรณีผู้ปกครองไม่สามารถเดินทางมาที่ สถานพินิจและคุ้มครองเด็กและเยาวชน ศูนย์ฝึกและอบรมเด็กและเยาวชน และให้บริการญาติเยี่ยมกรณีผู้ปกครองมาเยี่ยมเด็ก/เยาวชนในสถานพินิจฯ ในศูนย์ฝึกและอบรมเด็กและเยาวชนแบบใกล้ชิดให้เวลาเยี่ยมครั้งละ 45 นาที โดยเริ่มตั้งแต่วันที่ 19 ธ.ค.65 - 8 ม.ค.66 ที่สถานพินิจฯ รวมถึงศูนย์ฝึกและอบรมเด็กและเยาวชนทั่วประเทศ
"การเปิดให้ญาติได้เข้าเยี่ยมในช่วงเทศกาลปีใหม่ เป็นการช่วยลดความเครียดของผู้ต้องขังและเด็ก ให้โอกาสพวกเขาได้พบครอบครัวและคนที่เขารัก ได้อยู่กันพร้อมหน้าพร้อมตา เป็นการสร้างขวัญกำลังใจ เพื่อให้พวกเขาพร้อมที่จะได้รับการฝึกงาน ฝึกอาชีพ มีความพร้อมที่จะออกไปสู่สังคมได้อย่างปกติสุข และยังเป็นไปตามหลักสิทธิมนุษยชนอีกด้วย กระทรวงยุติธรรมเล็งเห็นในจุดนี้ และอยากให้ทุกคนมีกำลังใจในการฝึกและขอให้ตั้งใจ เมื่อพ้นโทษจะได้ออกไปใช้ชีวิตกับครอบครัวได้อย่างปกติสุข ซึ่งในการเปิดเยี่ยมนั้นเราก็ได้มีการคัดกรองโรคและป้องกันตามมาตรฐานของกระทรวงสาธารณสุข "นายสมศักดิ์ กล่าว

ที่มา : https://www.thaigov.go.th/news/contents/details/63080