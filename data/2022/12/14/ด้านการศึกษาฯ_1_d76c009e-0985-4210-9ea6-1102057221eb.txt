รัฐบาลไทย-ข่าวทำเนียบรัฐบาล-นักเรียนอัสสัมชัญลำปางสุดเจ๋ง ! คว้ารางวัลแชมป์โอลิมปิกหุ่นยนต์ World Robot Olympiad ระดับนานาชาติ 2022


วันพุธที่ 14 ธันวาคม 2565
นักเรียนอัสสัมชัญลำปางสุดเจ๋ง ! คว้ารางวัลแชมป์โอลิมปิกหุ่นยนต์ World Robot Olympiad ระดับนานาชาติ 2022
นักเรียนอัสสัมชัญลำปางสุดเจ๋ง ! คว้ารางวัลแชมป์โอลิมปิกหุ่นยนต์ World Robot Olympiad ระดับนานาชาติ 2022
เมื่อวันที่ 23 พฤศจิกายน 2565 ดร.รวิน ระวิวงศ์ ผู้อำนวยการองค์การพิพิธภัณฑ์วิทยาศาสตร์แห่งชาติ (อพวช.) พร้อมด้วย นายจักริน จันทรวิสูตร กรรมการผู้จัดการบริษัทแกมมาโก้ (ประเทศไทย) จำกัด และคณะ นำคณะนักเรียนโรงเรียนอัสสัมชัญลำปางที่ชนะการแข่งขันโอลิมปิกหุ่นยนต์ World Robot Olympiad ระดับนานาชาติ ที่เมืองดอร์ทมุนด์ ประเทศเยอรมนี ระหว่างวันที่ 17 - 19 พฤศจิกายน 2565 ที่ผ่านมา เข้าพบ ศ.(พิเศษ) ดร.เอนก เหล่าธรรมทัศน์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม (อว.), ศ.ดร.นพ.สิริฤกษ์ ทรงศิวิไล ปลัดกระทรวง อว., และ รศ.ดร.พาสิทธิ์ หล่อธีรพงศ์ รองปลัดกระทรวง อว. ณ ห้องประชุมชั้น 4 อาคารพระจอมเกล้า สำนักงานปลัดกระทรวงการอุดมศึกษา วิทยาศาสตร์ วิจัยและนวัตกรรม (สป.อว.)
ศ.(พิเศษ) ดร.เอนก กล่าวว่า เด็กไทยมีความสามารถสูง สามารถแข่งขันกับนานาประเทศได้ กระทรวง อว. พร้อมผลักดันและสนับสนุนเด็กไทยที่สนใจด้านเทคโนโลยี เพื่อให้กลายเป็นผู้นำด้านวิทยาศาสตร์ของประเทศต่อไป

ที่มา : https://www.thaigov.go.th/news/contents/details/62646