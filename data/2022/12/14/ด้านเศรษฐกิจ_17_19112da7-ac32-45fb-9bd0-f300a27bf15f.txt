รัฐบาลไทย-ข่าวทำเนียบรัฐบาล-“กรุงไทย” จัดโปรแรงส่งท้ายปี Money Expo 2022 Bangkok Year-End ตอบโจทย์ลูกค้าทุกมิติ


วันพุธที่ 14 ธันวาคม 2565
พิมพ์
“กรุงไทย” จัดโปรแรงส่งท้ายปี Money Expo 2022 Bangkok Year-End ตอบโจทย์ลูกค้าทุกมิติ
ธ.กรุงไทยร่วมงานมหกรรมการเงินกรุงเทพส่งท้ายปี ครั้งที่ 5 Money Expo 2022 Bangkok Year-End ภายใต้แนวคิด “ติดปีกไทย สู่ความยั่งยืน: Empower Better Life for All Thais” ระหว่างวันที่ 15-18 ธ.ค.2565ณ ฮอลล์ EH 103-104 ศูนย์นิทรรศการและการประชุมไบเทค บางนา
ธนาคารกรุงไทย ในฐานะธนาคารพาณิชย์ชั้นนำของประเทศ มุ่งมั่นพัฒนาผลิตภัณฑ์และบริการทางการเงินที่ทันสมัย สนับสนุนคนไทยทุกกลุ่มเข้าถึงบริการทางการเงินอย่างทั่วถึง เพื่อยกระดับคุณภาพชีวิตคนไทยให้ดีขึ้นทุกวัน นำเสนอบริการทางการเงินครบวงจร ด้วยข้อเสนอสุดพิเศษ ในงาน มหกรรมการเงินกรุงเทพส่งท้ายปี ครั้งที่ 5 Money Expo 2022 Bangkok Year-End ภายใต้แนวคิด “ติดปีกไทย สู่ความยั่งยืน : Empower Better Life for All Thais” ระหว่างวันที่ 15-18 ธันวาคม 2565 ณ ฮอลล์ EH 103-104 ศูนย์นิทรรศการและการประชุมไบเทค บางนา
ธนาคารจัดเต็มบริการทางการเงินและโปรโมชั่นภายในงาน มีไฮไลท์ทั้ง สินเชื่อรายย่อย สินเชื่อ SMEs ได้แก่ สินเชื่อกรุงไทยบ้านให้เงิน เปลี่ยนหลักทรัพย์ให้เป็นเงินก้อนโตได้ง่ายๆ วงเงินกู้สูงสุด 20 ล้านบาท กู้ได้นาน 30 ปี สินเชื่อบ้านกรุงไทย ดอกเบี้ยเริ่มต้นปีแรก 1.00%ต่อปี วงเงินกู้สูงสุด 100% ระยะเวลากู้สูงสุด 40 ปี ฟรีค่าธรรมเนียมยื่นกู้ Krungthai NPA MEGA Sale 2565 ยกทัพทรัพย์สินพร้อมขายคุณภาพดีทั่วประเทศ กว่า 3,000 รายการ มูลค่ากว่า 14,000 ล้านบาท ลดราคาสูงสุด 55% Krungthai NPAเหมาเหมา ซื้อทรัพย์ราคาพิเศษ เมื่อเหมาทรัพย์ตั้งแต่ 3 รายการขึ้นไป พร้อมสินเชื่อที่อยู่อาศัยสำหรับผู้ซื้อทรัพย์สินพร้อมขาย (NPA) ดอกเบี้ยเริ่มต้นปีแรก 0.5% ระยะเวลากู้สูงสุด 40 ปี ยกเว้นค่าธรรมเนียม การประเมินราคาหลักทรัพย์ประกัน สินเชื่อกรุงไทยธนวัฏ เพื่อสมาชิก กบข. วงเงินสูงสุด 15 เท่าของเงินเดือน คิดดอกเบี้ยตามจำนวนเงินใช้จริง สินเชื่ออเนกประสงค์ เพื่อสมาชิก กบข. วงเงินกู้สูงสุด 5 ล้านบาท ดอกเบี้ยพิเศษเริ่มต้น 6.47% ต่อปี ไม่ต้องมีบัญชีเงินเดือนผ่านกรุงไทย ก็ยื่นกู้ได้
นอกจากนี้ ยังสนับสนุนผู้ประกอบการ SMEs ทุกกลุ่มเข้าถึงแหล่งเงินทุน ด้วยสินเชื่อฟื้นฟูเพื่อธุรกิจ ดอกเบี้ยพิเศษ 2 ปีแรก ไม่เกิน 2% ต่อปี ผ่อนนานสูงสุด 10 ปี สินเชื่อ Krungthai SME Smart Shop ร้านเล็กก็กู้ได้ เพียงใช้แอปพลิเคชัน “ถุงเงิน”หรือ เครื่อง EDC กรุงไทย ไม่ต้องใช้หลักประกัน วงเงินสูงสุด หลักล้านบาท สินเชื่อกรุงไทย Smart Money สำหรับผู้มีรายได้ประจำ แต่ไม่มีบัญชีเงินเดือนกับธนาคาร ให้กู้วงเงินสูงสุด 5 เท่าของรายได้ ไม่ต้องมีหลักประกัน กู้ได้นาน 5 ปี
พบกับ คาราวานตรวจสุขภาพฟรี ของ กรุงไทย-แอกซ่า ประกันชีวิต ตอบโจทย์การวางแผนด้านสุขภาพและการลงทุน พร้อมแคมเปญพิเศษ iHealthy Ultra มาตรฐานใหม่ของการวางแผนเรื่องสุขภาพ ซื้อประกันภัย PA สุขใจชัวร์ เบี้ยประกันภัย 5,000 บาทขึ้นไป ของ บมจ.กรุงไทยพานิชประกันภัย รับบัตร Starbucks E-Coupon มูลค่า 150 บาท ซื้อผลิตภัณฑ์ประกันวินาศภัย บมจ.ทิพยประกันภัย เบี้ยประกันภัย 5,000 บาทขึ้นไป รับสายรัดข้อมืออัจฉริยะ Mi Band 3 และลงทุน 200,000 บาทขึ้นไป รับฟรีกระเป๋า G2000 พิเศษสมัคร บัตรเดบิตกรุงไทย รับ 2 ต่อ ฟรีค่าธรรมเนียมออกบัตร และส่วนลดค่าธรรมเนียมรายปี (ปีแรก) สมัครบัตรเครดิต KTC รับบัตรกำนัล Starbucks มูลค่า 200 บาท

ที่มา : https://www.thaigov.go.th/news/contents/details/62653