รัฐบาลไทย-ข่าวทำเนียบรัฐบาล-ธอส. คัดบ้านมือสอง 370 รายการ ขายในงาน GHB ALL HOME EXPO 2022 @ธนบุรี ลดสูงสุดถึง 40% ราคาขายต่ำสุดเพียง 90,000 บาท เท่านั้น


วันพุธที่ 14 ธันวาคม 2565
พิมพ์
ธอส. คัดบ้านมือสอง 370 รายการ ขายในงาน GHB ALL HOME EXPO 2022 @ธนบุรี ลดสูงสุดถึง 40% ราคาขายต่ำสุดเพียง 90,000 บาท เท่านั้น
ธนาคารอาคารสงเคราะห์ (ธอส.) เอาใจคนอยากมีบ้าน จัดงานมหกรรมบ้านมือสอง ธอส. : GHB ALL HOME EXPO 2022 @ธนบุรี ระหว่างวันที่ 16-18 ธันวาคม 2565 ณ ศูนย์การค้าเซ็นทรัล ปิ่นเกล้า
ธนาคารอาคารสงเคราะห์ (ธอส.) เอาใจคนอยากมีบ้าน จัดงานมหกรรมบ้านมือสอง ธอส. : GHB ALL HOME EXPO 2022 @ธนบุรี ระหว่างวันที่ 16-18 ธันวาคม 2565 ณ ศูนย์การค้าเซ็นทรัล ปิ่นเกล้า นำบ้านมือสองคุณภาพดี ทำเลเด่น และราคาคุ้มค่า ที่ตั้งอยู่ในกรุงเทพฯ และ จ.สมุทรปราการ มาจำหน่าย 370 รายการ ทั้งประเภทบ้านเดี่ยว บ้านแฝด ทาวน์เฮ้าส์ และห้องชุด (คอนโดมิเนียม) พร้อมส่วนลด สูงสุด 40% จากราคาปกติ โดยทรัพย์ที่มีราคาต่ำสุด มีราคาเพียง 90,000 บาท เท่านั้น!! ได้แก่ ทรัพย์ประเภทห้องชุด ชั้นที่ 4 จาก 5 ชั้น ขนาดเนื้อที่ 26.6 ตารางเมตร ในโครงการพรสวรรค์คอนโดทาวน์ 2 อ.เมืองสมุทรปราการ จ.สมุทรปราการ พิเศษ!! ผู้ที่ซื้อทรัพย์ภายในงานมีโอกาสได้รับสินเชื่ออัตราดอกเบี้ย 0% นานสูงสุด 24 เดือน (เงื่อนไขเป็นไปตามที่ธนาคารกำหนด) กระเป๋าอเนกประสงค์ 1 ราย ต่อ 1 ใบ และสำหรับลูกค้า 75 รายแรกที่ทำสัญญาจะซื้อจะขายภายในระยะเวลาที่ธนาคารกำหนดรับบัตรฟรีกำนัลแทนเงินสดมูลค่า 1,000 บาทอีกด้วย นอกจากนี้ในวันอาทิตย์ที่ 18 ธันวาคม 2565     เวลา 15.00 เป็นต้นไป ยังจะได้พบกับทรัพย์เด่นจำนวน 10 รายการ มาจำหน่ายแบบออนไลน์ในช่วง“บ้านถูก  และดี...นาทีเดียว” ผ่านไลฟ์สดใน Facebook Fanpage : “บ้านมือสอง ธอส.” โดยจองซื้อได้ง่าย ๆ เพียงพิมพ์ CF ทรัพย์ที่ต้องการใต้คอมเม้นต์ระหว่างไลฟ์เป็นรายแรกเท่านั้น ดูข้อมูลทรัพย์หรือ สอบถามข้อมูลเพิ่มเติมได้ที่ GHBank Call Center โทร.0-2645-9000 กด 5 หรือ Facebook Fanpage ธนาคารอาคารสงเคราะห์ หรือดูข้อมูลบ้านมือสอง ธอส. ได้ที่ www.ghbhomecenter.com, Mobile Application : G H Bank Smart NPA และ Line Official Account : @GHBALLHOME

ที่มา : https://www.thaigov.go.th/news/contents/details/62645