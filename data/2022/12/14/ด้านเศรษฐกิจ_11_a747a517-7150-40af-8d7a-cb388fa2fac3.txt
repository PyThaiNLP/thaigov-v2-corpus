รัฐบาลไทย-ข่าวทำเนียบรัฐบาล-กระทรวงเกษตรและสหกรณ์รับรางวัลสุดยอดหน่วยงานภาครัฐด้านการอำนวยความสะดวกภาคธุรกิจ รางวัล “สำเภา-นาวาทอง” ประจำปี 2565


วันพุธที่ 14 ธันวาคม 2565
กระทรวงเกษตรและสหกรณ์รับรางวัลสุดยอดหน่วยงานภาครัฐด้านการอำนวยความสะดวกภาคธุรกิจ รางวัล “สำเภา-นาวาทอง” ประจำปี 2565
กระทรวงเกษตรและสหกรณ์รับรางวัลสุดยอดหน่วยงานภาครัฐด้านการอำนวยความสะดวกภาคธุรกิจ รางวัล “สำเภา-นาวาทอง” ประจำปี 2565
วันพุธที่ 14 พฤศจิกายน 2565 เวลา 10.00 น. นายสุรเดช สมิเปรม รองปลัดกระทรวงเกษตรและสหกรณ์ ได้รับมอบหมายจาก นายประยูร อินสกุล ปลัดกระทรวงเกษตรและสหกรณ์ เป็นผู้แทนกระทรวงเกษตรและสหกรณ์ รับรางวัลสุดยอดหน่วยงานภาครัฐด้านการอำนวยความสะดวกภาคธุรกิจ รางวัล “สำเภา-นาวาทอง” ประจำปี 2565 โดยมี ดร.วิษณุ เครืองาม รองนายกรัฐมนตรี เป็นประธานมอบรางวัล พร้อมทั้งกล่าวปาฐกถาพิเศษ เรื่อง “ปลดล็อค กฎหมาย กฎระเบียบ ช่วยเพิ่มขีดความสามารถการแข่งขันประเทศได้อย่างไร ?” ณ หอประชุม ชั้น 7 อาคาร 23 มหาวิทยาลัยหอการค้าไทย ถนนวิภาวดี เขตดินแดง กรุงเทมหานคร
จากการที่หน่วยงานภาครัฐได้ดำเนินการปลดล็อคกฎหมาย กฎระเบียบ (Regulatory Guillotine) ที่ช่วยลดปัญหาอุปสรรคและอำนวยความสะดวกการดำเนินงานภาคธุรกิจ หอการค้าไทยและสภาหอการค้าแห่งประเทศไทย จึงได้จัดทำรางวัลสุดยอดหน่วยงานภาครัฐด้านการอำนวยความสะดวกภาคธุรกิจ รางวัล “สำเภา-นาวาทอง” ประจำปี 2565 เพื่อเป็นการให้กำลังใจและเชิดชูหน่วยงานภาครัฐที่ช่วยลดอุปสรรคในการดำเนินธุรกิจอย่างเห็นผล โดยคณะกรรมการตัดสินรางวัล “สำเภา-นาวาทอง” ประจำปี 2565 มีมติมอบรางวัลหน่วยงานระดับกระทรวงให้แก่กระทรวงเกษตรและสหกรณ์ ซึ่งได้ดำเนินการเห็นผลอย่างเป็นรูปธรรม

ที่มา : https://www.thaigov.go.th/news/contents/details/62642