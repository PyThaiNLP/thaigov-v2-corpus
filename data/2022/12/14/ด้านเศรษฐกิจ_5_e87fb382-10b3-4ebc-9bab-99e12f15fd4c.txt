รัฐบาลไทย-ข่าวทำเนียบรัฐบาล-กรมทางหลวงจัดจุดกางเต็นท์ฟรี ต้อนรับเทศกาลปีใหม่ 2023


วันพุธที่ 14 ธันวาคม 2565
กรมทางหลวงจัดจุดกางเต็นท์ฟรี ต้อนรับเทศกาลปีใหม่ 2023
.....
นายสราวุธ ทรงศิวิไล อธิบดีกรมทางหลวง กระทรวงคมนาคม เปิดเผยว่า กรมทางหลวง (ทล.) ได้ขานรับมาตรการกระตุ้นเศรษฐกิจของรัฐบาล ในการสนับสนุนการท่องเที่ยวภายในประเทศ หลังจากสถานการณ์ COVID-19 คลี่คลายลง ซึ่งในช่วงเทศกาลปีใหม่ประชาชนจะกลับมาเดินทางท่องเที่ยวพักผ่อนรับลมหนาว โดยเฉพาะทางภาคเหนือได้รับความนิยมเป็นจำนวนมาก ทล. จึงได้จัดเตรียมจุดกางเต็นท์ทั่วประเทศ จำนวน 35 แห่ง แบ่งเป็นภาคเหนือ 26 แห่ง ภาคตะวันออกเฉียงเหนือ 4 แห่ง ภาคตะวันตก 2 แห่ง และภาคกลาง 3 แห่ง เพื่ออำนวยความสะดวกและรองรับการท่องเที่ยวของประชาชน โดยพื้นที่กางเต็นท์นั้นจะตั้งอยู่ในพื้นที่ความรับผิดชอบของหมวดทางหลวงซึ่งจะมีเจ้าหน้าที่คอยอำนวยความสะดวกและให้บริการประชาชนตลอด 24 ชั่วโมง พร้อมบริการน้ำดื่ม ห้องสุขาและสอบถามข้อมูลทางหลวง สำหรับประชาชนที่ต้องการพักค้างคืนสามารถเข้าพักได้ตั้งแต่วันที่ 28 ธันวาคม 2565 - 3 มกราคม 2566 รวมระยะเวลา 7 วัน ไม่มีค่าใช้จ่ายใด ๆ ทั้งสิ้น ซึ่งจุดบริการลานกางเต็นท์ จำนวน 35 แห่ง ดังนี้
1. จังหวัดเชียงใหม่ จำนวน 4 แห่ง ได้แก่
- หมวดทางหลวงจอมทอง ทล.1009 ตอน จอมทอง - ดอยอินทนนท์ กม. ที่ 30+450
- หมวดทางหลวงสะเมิง ทล.1349 กม. ที่ 25+300
- หมวดทางหลวงแม่แตง ทล.1095 ตอน หนองโค้ง - กิ่วคอหมา กม. ที่ 14+584
- หมวดทางหลวงเชียงดาว ทล.107 ตอน แม่ทะลาย - หัวโท กม. ที่ 84+215
2. จังหวัดลำปาง จำนวน 2 แห่ง ได้แก่
- หมวดทางหลวงสบปราบ ทล.1 ตอน สบปราบ - เกาะคา กม. ที่ 650+917
- หมวดทางหลวงห้างฉัตร ทล.11 ตอน แยกภาคเหนือ - ขุนตาน กม. ที่ 482+356
3. จังหวัดแม่ฮ่องสอน 3 แห่ง ได้แก่
- หมวดทางหลวงแม่สะเรียง ทล.108 ตอน สะพานแม่ริด - ห้วยงู กม. ที่ 197+350
- หมวดทางหลวงแม่ฮ่องสอน ทล.1095 ตอน ท่าไคร้ - แม่ฮ่องสอน กม. ที่ 197+907
- หมวดทางหลวงปาย ทล.1395 ตอน ทางเข้าปาย กม. ที่ 4+100
4. จังหวัดเชียงราย จำนวน 2 แห่ง ได้แก่
- หมวดทางหลวงแม่ลาว ทล.1 ตอน พาน - บ้านร่องขุ่น กม. ที่ 896+845
- หน่วยบำรุงทางภูชี้ฟ้า ทล.1093 ตอน ขุนห้วยไคร้ - ผาตั้ง กม. ที่ 63+500 (ขาเข้า)
5. จังหวัดน่าน จำนวน 3 แห่ง ได้แก่
- หมวดทางหลวงนาน้อย ทล.1083 ตอน เด่นชาติ - นาน้อย กม. ที่ 69+485 (ขาออก)
- หมวดทางหลวงผาช้างน้อย ทล.1148 ตอน สะเกิน - สบทุ กม. ที่ 82+000 (ขวาทาง)
- หมวดทางหลวงบ่อเกลือ ทล.1081 ตอน หลักลาย - บ่อเกลือ กม. ที่ 67+110
6. จังหวัดบึงกาฬ จำนวน 1 แห่ง ได้แก่
- หมวดทางหลวงศรีวิไล ทล.222 ตอน ท่ากกแดง - บึงกาฬ กม. ที่ 102+526
7. จังหวัดกำแพงเพชร จำนวน 4 แห่ง ได้แก่
- สำนักงานแขวงทางหลวงกำแพงเพชร ทล.1 ตอน ปากดง - นครชุม กม. ที่ 453 + 076 (ขาออก)
- หมวดทางหลวงคลองขลุง ทล.1 ตอน โนนปอแดง - ปากดง กม. ที่ 423+809 (ขาออก)
- หมวดทางหลวงโกสัมพีนคร ทล.1 ตอน นครชุม - วังเจ้า กม. ที่ 476+553 (ขาเข้า)
- หมวดทางหลวงคลองลานพัฒนา ทล.1117 ตอน คลองแม่ลาย - อุ้มผาง กม. ที่ 55+000 (ขาออก)
8. จังหวัดตาก จำนวน 5 แห่ง ได้แก่
- หมวดทางหลวงหนองบัวใต้ ทล.1 ตอน วังเจ้า - ตาก กม. ที่ 511+826
- หมวดทางหลวงแม่สลิด ทล.1 ตอน วังม่วง - แม่เชียงรายบน กม. ที่ 560+449
- หมวดทางหลวงท่าสองยาง ทล.105 ตอน แม่สลิดหลวง - แม่เงา กม. ที่ 115+550
- หมวดทางหลวงคีรีราษฎร์ ทล.1090 ตอน ห้วยน้ำริน - อุ้มผาง กม. ที่ 88+050
- หมวดทางหลวงอุ้มผาง ทล.1090 ตอน อุ้มผาง - กะแง่คี กม. ที่ 165+799
9. จังหวัดสุโขทัย จำนวน 1 แห่ง ได้แก่
- หมวดทางหลวงแม่สิน ทล.101 ตอน ศรีสัชนาลัย - แม่สิน กม. ที่ 184+219 (ขวาทาง)
10. จังหวัดพิษณุโลก จำนวน 1 แห่ง ได้แก่
- หมวดทางหลวงแก่งโสภา ทล.12 ตอน วังทอง - เข็กน้อย กม. ที่ 269+100
11. จังหวัดเพชรบูรณ์ จำนวน 1 แห่ง ได้แก่
- หมวดทางหลวงเขาค้อ ทล.2196 ตอน นางั่ว - ทุ่งสมอ กม. ที่ 23+600
12. จังหวัดเลย จำนวน 2 แห่ง ได้แก่
- หมวดทางหลวงภูกระดึง ทล.201 ตอน ผานกเค้า - หลักร้อยหกสิบ กม. ที่ 266+737
- หมวดทางหลวงปากชม ทล.211 ตอน ปากชม - เชียงคาน กม. ที่ 148+350
13. จังหวัดกาญจนบุรี จำนวน 2 แห่ง ได้แก่
- หมวดทางหลวงไทรโยค ทล.323 ตอน หนองสามพราน - แก่งประลอม กม. ที่ 100 (ขาเข้ากรุงเทพฯ)
- หมวดทางหลวงทองผาภูมิ ทล.323 ตอน แก่งประลอม - ทองผาภูมิ กม. ที่ 181+058 (ขาเข้ากรุงเทพฯ)
14. จังหวัดอุทัยธานี จำนวน 2 แห่ง ได้แก่
- หมวดทางหลวงบ้านไร่ ทล.3011 ตอน บ้านไร่ - บ้านใต้ กม. ที่ 5+006
- ศูนย์บำรุงทางและบริการประชาชน (เป็นพื้นที่ของหมวดทางหลวงบ้านไร่) ทล.3011 ตอน บ้านไร่ - บ้านใต้ กม. ที่ 24+200
15. จังหวัดราชบุรี จำนวน 1 แห่ง ได้แก่
- หมวดทางหลวงสวนผึ้ง ทล.3208 ตอน น้ำพุ - เมืองผาปกค้างคาว กม. ที่ 43+550
16. จังหวัดอุบลราชธานี จำนวน 1 แห่ง ได้แก่
- หมวดทางหลวงโขงเจียม ทล.2222 ตอน โขงเจียม - สะพือ กม. ที่ 0+925
ทั้งนี้ หากประชาชนต้องการจองพื้นที่กางเต็นท์ หรือสอบถามข้อมูลรายละเอียดเพิ่มเติมสามารถติดต่อได้ที่สายด่วน ทล. โทร. 1586 (โทรฟรีทุกเครือข่ายตลอด 24 ชั่วโมง) และช่องทางออนไลน์ผ่าน QR Code หรือจองด้วยตนเอง ณ สถานที่พัก นอกจากนี้กรมทางหลวงขอความร่วมมือประชาชนเดินทางอย่างปลอดภัยและใส่ใจสิ่งแวดล้อม โปรดขับรถด้วยความระมัดระวัง ปฏิบัติตามป้ายเตือน ป้ายแนะนำ เพื่อความปลอดภัยในการเดินทาง

ที่มา : https://www.thaigov.go.th/news/contents/details/62631