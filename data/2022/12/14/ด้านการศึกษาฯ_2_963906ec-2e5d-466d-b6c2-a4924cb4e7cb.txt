รัฐบาลไทย-ข่าวทำเนียบรัฐบาล-ในหลวง โปรดเกล้าฯ เจ้าฟ้าพัชรกิติยาภา เสด็จพระราชดำเนินแทนพระองค์ไปพระราชทานปริญญาบัตร   มหาวิทยาลัยราชภัฏเขตภาคใต้ มหาวิทยาลัยราชภัฏสุราษฎร์ธานี ประจำปีการศึกษา 2565


วันพุธที่ 14 ธันวาคม 2565
ในหลวง โปรดเกล้าฯ เจ้าฟ้าพัชรกิติยาภา เสด็จพระราชดำเนินแทนพระองค์ไปพระราชทานปริญญาบัตร   มหาวิทยาลัยราชภัฏเขตภาคใต้ มหาวิทยาลัยราชภัฏสุราษฎร์ธานี ประจำปีการศึกษา 2565
ในหลวง โปรดเกล้าฯ เจ้าฟ้าพัชรกิติยาภา เสด็จพระราชดำเนินแทนพระองค์ไปพระราชทานปริญญาบัตร
มหาวิทยาลัยราชภัฏเขตภาคใต้ มหาวิทยาลัยราชภัฏสุราษฎร์ธานี ประจำปีการศึกษา 2565
วันที่ 28 พฤศจิกายน 2565 พระบาทสมเด็จพระเจ้าอยู่หัว ทรงพระกรุณาโปรดเกล้าฯ ให้ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา เสด็จแทนพระองค์ พระราชทานปริญญาบัตรแก่บัณฑิตผู้สำเร็จการศึกษาจากมหาวิทยาลัยราชภัฏเขตภาคใต้ มหาวิทยาลัยราชภัฏสุราษฎร์ธานี ประจำปีการศึกษา 2565 ณ หอประชุมมหาวชิราลงกรณ มหาวิทยาลัยราชภัฎสุราษฎร์ธานี เวลา 10.00 น. มีผู้เข้ารับพระราชทานปริญญาบัตร ระดับปริญญาตรี จำนวนทั้งสิ้น 7,590 คน ระดับปริญญาโท 160 คน และระดับปริญญาเอก 5 คน รวมทั้งสิ้น 7,755 คน ในการนี้ ศาสตราจารย์พิเศษ ดร.เอนก เหล่าธรรมทัศน์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม พร้อมด้วย ศาสตราจารย์ ดร.นายแพทย์สิริฤกษ์ ทรงศิวิไล ปลัดกระทรวงการอุดมศึกษา วิทยาศาสตร์ วิจัยและนวัตกรรม เฝ้ารับเสด็จด้วย

ที่มา : https://www.thaigov.go.th/news/contents/details/62652