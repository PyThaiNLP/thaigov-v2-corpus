รัฐบาลไทย-ข่าวทำเนียบรัฐบาล-นายกรัฐมนตรีและภริยา พร้อมคณะรัฐมนตรีและคู่สมรส ลงนามถวายพระพรสมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา 


วันศุกร์ที่ 16 ธันวาคม 2565
16/12/2565
พิมพ์
นายกรัฐมนตรีและภริยา พร้อมคณะรัฐมนตรีและคู่สมรส ลงนามถวายพระพรสมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา
นายกรัฐมนตรีและภริยา พร้อมคณะรัฐมนตรีและคู่สมรส ลงนามถวายพระพรสมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ณ อาคารภูมิสิริมังคลานุสรณ์ โรงพยาบาลจุฬาลงกรณ์ สภากาชาดไทย
นายอนุชา บูรพชัยศรี รองเลขาธิการนายกรัฐมนตรีฝ่ายการเมือง ปฏิบัติหน้าที่โฆษกประจำสำนักนายกรัฐมนตรี เผยว่า วันนี้ (16 ธันวาคม 2565) เวลา 09.00 น. ณ อาคารภูมิสิริมังคลานุสรณ์ โรงพยาบาลจุฬาลงกรณ์ สภากาชาดไทย พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม พร้อมนางนราพร จันทร์โอชา ภริยา ลงนามถวายพระพรสมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา โดยมีคณะรัฐมนตรีและคู่สมรส ร่วมการลงนามถวายพระพรฯ ตามลำดับพิธี ดังนี้
นายกรัฐมนตรีและภริยา คณะรัฐมนตรีและคู่สมรส ถวายความเคารพระรูปสมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา นายกรัฐมนตรีถวายแจกันดอกไม้ จำนวน 2 แจกัน ในนามนายกรัฐมนตรีและคณะรัฐมนตรี และ นายกรัฐมนตรีและภริยา จากนั้น ภริยานายกรัฐมนตรี ถวายแจกันดอกไม้ในนามคู่สมรสคณะรัฐมนตรี ณ โต๊ะด้านหน้าพระรูปฯ
นายกรัฐมนตรีและภริยา ลงนามถวายพระพร นายกรัฐมนตรีและภริยา คณะรัฐมนตรีและคู่สมรส ถวายความเคารพพระรูปฯ เสร็จพิธี

ที่มา : https://www.thaigov.go.th/news/contents/details/62718