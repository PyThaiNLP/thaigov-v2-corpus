รัฐบาลไทย-ข่าวทำเนียบรัฐบาล-วธ.เตรียมถวายพระราชสมัญญา "พระอัครราชูปถัมภิกาการจดหมายเหตุไทย" แด่สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี ในโอกาสครบรอบ 70 ปี หอจดหมายเหตุแห่งชาติ


วันศุกร์ที่ 16 ธันวาคม 2565
วธ.เตรียมถวายพระราชสมัญญา "พระอัครราชูปถัมภิกาการจดหมายเหตุไทย" แด่สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี ในโอกาสครบรอบ 70 ปี หอจดหมายเหตุแห่งชาติ
วธ.เตรียมถวายพระราชสมัญญา "พระอัครราชูปถัมภิกาการจดหมายเหตุไทย" แด่สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี ในโอกาสครบรอบ 70 ปี หอจดหมายเหตุแห่งชาติ
วธ.เตรียมถวายพระราชสมัญญา "พระอัครราชูปถัมภิกาการจดหมายเหตุไทย" แด่สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี ในโอกาสครบรอบ 70 ปี หอจดหมายเหตุแห่งชาติ
วันที่ 9 ธันวาคม 2565 นายอิทธิพล คุณปลื้ม รัฐมนตรีว่าการกระทรวงวัฒนธรรม กล่าวว่า กระทรวงวัฒนธรรม (วธ.) โดยกรมศิลปากร ได้รายงานความคืบหน้าผลการดำเนินงานการถวายพระราชสมัญญาสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี เนื่องในโอกาสครบรอบ 70 ปี หอจดหมายเหตุแห่งชาติ ต่อที่ประชุมคณะกรรมการวัฒนธรรมแห่งชาติ (กวช.) ครั้งที่ 7/2565 ซึ่งมีนายวิษณุ เครืองาม รองนายกรัฐมนตรี เป็นประธาน  โดยกองงานในพระองค์พระบาทสมเด็จพระเจ้าอยู่หัวและสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ  สยามบรมราชกุมารี นำความกราบบังคมทูลทรงทราบแล้ว ขณะนี้กรมศิลปากรอยู่ระหว่างการนำเสนอคณะรัฐมนตรี (ครม.) พร้อมกับจัดทำแผนการดำเนินงานการถวายพระราชสมัญญา ประกอบด้วย การจัดทำหนังสือที่ระลึก จัดนิทรรศการ เสวนา จัดทำของที่ระลึกถวาย และการประชาสัมพันธ์
ทั้งนี้ สำนักหอจดหมายเหตุแห่งชาติ เตรียมจัดทำหนังสือที่ระลึก 2 เล่ม เล่มแรกเป็นหนังสือการถวายพระราชสมัญญาแด่สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี กล่าวถึงพระกรณียกิจและพระปรีชาสามารถของพระองค์ต่องานจดหมายเหตุไทย อีกเล่มเป็นหนังสือที่คัดเลือกเรื่องราวในอดีตที่น่าสนใจจากเอกสารจดหมายเหตุ 70 เรื่อง มาเรียบเรียงเป็นบทความ ซึ่งปัจจุบันบางส่วนนำเสนอในรูปแบบออนไลน์ ผ่านเพจเฟซบุ๊กสำนักหอจดหมายเหตุแห่งชาติ และภายในปี 2566 กรมศิลปากร สำนักหอจดหมายเหตุแห่งชาติ เตรียมการรับเป็นเจ้าภาพจัดการประชุมนานาชาติ สภาการจดหมายเหตุระหว่างประเทศประจำภาคพื้นเอเชียตะวันออกเฉียงใต้ (The Southeast Asia Regional Branch International Council on Archives: SARBICA) เป็นการพัฒนาความสำเร็จของกิจการจดหมายเหตุประเทศไทย

ที่มา : https://www.thaigov.go.th/news/contents/details/62743