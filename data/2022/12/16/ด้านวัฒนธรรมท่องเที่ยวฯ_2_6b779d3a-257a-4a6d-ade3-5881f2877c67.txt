รัฐบาลไทย-ข่าวทำเนียบรัฐบาล-กวช.เห็นชอบแต่งตั้งคณะอนุกรรมการขับเคลื่อน Soft Power ด้วยมิติทางวัฒนธรรม ขับเคลื่อนนโยบายและมาตรการในมิติทางวัฒนธรรม เศรษฐกิจและสังคม ยกระดับสถานะของงานวัฒนธรรม


วันศุกร์ที่ 16 ธันวาคม 2565
กวช.เห็นชอบแต่งตั้งคณะอนุกรรมการขับเคลื่อน Soft Power ด้วยมิติทางวัฒนธรรม ขับเคลื่อนนโยบายและมาตรการในมิติทางวัฒนธรรม เศรษฐกิจและสังคม ยกระดับสถานะของงานวัฒนธรรม
กวช.เห็นชอบแต่งตั้งคณะอนุกรรมการขับเคลื่อน Soft Power ด้วยมิติทางวัฒนธรรม ขับเคลื่อนนโยบายและมาตรการในมิติทางวัฒนธรรม เศรษฐกิจและสังคม ยกระดับสถานะของงานวัฒนธรรม สร้างรายได้และคุณค่าทางสังคม สร้างภาพลักษณ์และความร่วมมือของผู้คนในประชาคมโลก
กวช.เห็นชอบแต่งตั้งคณะอนุกรรมการขับเคลื่อน Soft Power ด้วยมิติทางวัฒนธรรม ขับเคลื่อนนโยบายและมาตรการในมิติทางวัฒนธรรม เศรษฐกิจและสังคม ยกระดับสถานะของงานวัฒนธรรม สร้างรายได้และคุณค่าทางสังคม สร้างภาพลักษณ์และความร่วมมือของผู้คนในประชาคมโลก
นายอิทธิพล คุณปลื้ม รัฐมนตรีว่าการกระทรวงวัฒนธรรม กล่าวว่า ที่ประชุมคณะกรรมการวัฒนธรรมแห่งชาติ (กวช.) ครั้งที่ 7/2565 เห็น
ชอบการแต่งตั้งคณะอนุกรรมการขับเคลื่อน Soft Power ด้วยมิติทางวัฒนธรรม ซึ่งคณะอนุกรรมการชุดดังกล่าวเกิดขึ้นจากการที่รัฐบาลส่งเสริมภาพลักษณ์ของประเทศด้วย Soft Power โดยเมื่อวันที่ 19  สิงหาคม 2565  พลเอก ประยุทธ์ จันทร์โอชานายกรัฐมนตรี  ได้แต่งตั้งคณะกรรมการนโยบายส่งเสริมภาพลักษณ์ของประเทศด้วย Soft Power มีนายสุพัฒนพงษ์ พันธ์มีเชาว์ รองนายกรัฐมนตรี เป็นประธานกรรมการ มีรัฐมนตรีว่าการกระทรวงวัฒนธรรม เป็นรองประธานกรรมการ และปลัดกระทรวงวัฒนธรรม เป็นกรรมการ เพื่อกำกับนโยบาย กำหนดเป้าหมายและวางแผนยุทธศาสตร์การพัฒนา Soft Power  เพื่อส่งเสริมการสร้างภาพลักษณ์ที่ดีของประเทศไปสู่นานาประเทศ และสนับสนุนกลไกขับเคลื่อน ปัจจัยเอื้ออำนวยการพัฒนา Soft Power รวมถึงการขับเคลื่อนร่วมกันระหว่างภาครัฐและภาคเอกชนที่สามารถนำไปสู่การปฏิบัติตามอำนาจ หน้าที่ และภารกิจของหน่วยงานต่าง ๆ  ดังนั้น เพื่อเป็นการรองรับการดำเนินการของคณะกรรมการนโยบายส่งเสริมภาพลักษณ์ของประเทศด้วย Soft Power ซึ่งรัฐบาลได้ยกให้เป็นปัจจัยสำคัญเร่งด่วนที่จะเป็นประโยชน์ต่อการเติบโตทางเศรษฐกิจและการค้าระหว่างประเทศ ตลอดจนขับเคลื่อน Soft Power ด้วยมิติทางวัฒนธรรม ภายใต้วิสัยทัศน์ พันธกิจ และยุทธศาสตร์ของกระทรวงวัฒนธรรม (วธ.) อย่างต่อเนื่องให้เห็นผลเป็นรูปธรรม ในแนวทางที่สอดรับกับนโยบายของคณะกรรมการนโยบายส่งเสริมภาพลักษณ์ของประเทศด้วย Soft Power จึงได้แต่งตั้งคณะอนุกรรมการขับเคลื่อน Soft Power ด้วยมิติทางวัฒนธรรม มีรัฐมนตรีว่าการกระทรวงวัฒนธรรม เป็นประธานอนุกรรมการ เพื่อกำหนดนโยบายและมาตรการในมิติทางวัฒนธรรมที่ครอบคลุมทั้งด้านเศรษฐกิจและสังคม ยกระดับสถานะของงานวัฒนธรรม สร้างรายได้และคุณค่าทางสังคม และสร้างภาพลักษณ์และความร่วมมือของผู้คนในประชาคมโลกบนพื้นฐานของความหลากหลายทางวัฒนธรรม รวมทั้งเน้นย้ำประเด็นวัฒนธรรมในฐานะหนึ่งในองค์ประกอบหลักของ Soft Power ได้รับการสนับสนุนเป็นการเฉพาะ โดยบูรณาการองค์ความรู้ในลักษณะข้ามสาขา (Cross-cutting) เพื่อหล่อเลี้ยงและส่งเสริมความเข้มแข็งของ Soft Power ในภาพรวม
นายอิทธิพล กล่าวต่อไปว่า คณะอนุกรรมการขับเคลื่อน Soft Power ด้วยมิติทางวัฒนธรรม จะมีการจัดทำแผนการขับเคลื่อน Soft Power ด้วยมิติทางวัฒนธรรม เพื่อพัฒนาเศรษฐกิจและสังคมไทย (พ.ศ. 2566-2570) ซึ่งได้แก่ การกำหนดจุดยืนด้าน Soft Power ของประเทศไทย (Thailand’s Soft Power Positioning) การสังเคราะห์ “แบรนด์” ประเทศไทย (Nation Branding) และการกำหนดเป้าหมาย ยุทธศาสตร์ บนฐานข้อมูลเชิงสังคมและเศรษฐกิจที่จำเป็น อาทิ การถอดรหัสอัตลักษณ์ทางวัฒนธรรมและการเฟ้นหา ทุนทางวัฒนธรรมใหม่ ๆ การบริหารจัดการทุนทางวัฒนธรรมเพื่อใช้ในการขับเคลื่อน Soft Power อย่างยั่งยืน การจัดทำนโยบายและมาตรการใหม่ ๆ ที่ยกระดับและเพิ่มขีดความสามารถในการแข่งขันของภาคศิลปวัฒนธรรมของไทยในระดับสากล การจัดทำและพัฒนาสถิติ ดัชนี ตัวชี้วัดด้านวัฒนธรรม ทั้งในมิติสังคมและมิติเศรษฐกิจให้มีมาตรฐาน กำกับ ติดตาม และประเมินประสิทธิภาพของการนำแผนและนโยบายไปปฏิบัติเพื่อขับเคลื่อน Soft Power ด้วยมิติวัฒนธรรมของประเทศ และสอดรับกับยุทธศาสตร์ชาติ ระยะ 20 ปี (พ.ศ. 2561-2580 ) และแผนที่เกี่ยวข้องทุกระดับ

ที่มา : https://www.thaigov.go.th/news/contents/details/62739