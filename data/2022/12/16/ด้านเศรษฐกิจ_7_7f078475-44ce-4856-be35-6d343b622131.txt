รัฐบาลไทย-ข่าวทำเนียบรัฐบาล-รมว.เฉลิมชัย เปิดงานประกวดโคนมเทิดพระเกียรติชิงถ้วยพระราชทานครั้งที่ 22 


วันศุกร์ที่ 16 ธันวาคม 2565
รมว.เฉลิมชัย เปิดงานประกวดโคนมเทิดพระเกียรติชิงถ้วยพระราชทานครั้งที่ 22
รมว.เฉลิมชัย เปิดงานประกวดโคนมเทิดพระเกียรติชิงถ้วยพระราชทานครั้งที่ 22 พร้อมอยู่เคียงข้างพี่น้องเกษตรกรผู้เลี้ยงโคนมให้อยู่คู่กับประเทศไทยตลอดไป
ดร.เฉลิมชัย ศรีอ่อนรัฐ มนตรีว่าการกระทรวงเกษตรและสหกรณ์ เป็นประธานเปิดงานประกวดโคนมเทิดพระเกียรติชิงถ้วยพระราชทานครั้งที่ 22 ณ โครงการวัวหลุม ตำบลศิลาลอย อำเภอสามร้อยยอด จังหวัดประจวบคีรีขันธ์ ซึ่งงานประกวดโคนมเทิดพระเกียรติชิงถ้วยพระราชทานภาคใต้และตะวันตกได้จัดขึ้นครั้งแรกในปี พ.ศ. 2543 และหลังจากนั้นชุมนุมสหกรณ์โคนมภาคใต้และตะวันตกจำกัดร่วมกับสหกรณ์โคนมสมาชิกหน่วยงานทั้งภาครัฐและเอกชนได้ร่วมกันจัดงานประกาดโคนมเทิดพระเกียรติมาอย่างต่อเนื่องโดยมีวัตถุประสงค์เพื่อเป็นการเทิดพระเกียรติและน้อมรำลึกถึงพระมหากรุณาธิคุณในพระบาทสมเด็จพระปรมินทรมหาภูมิพลอดุลยเดชบรมนาถบพิตรรัชกาลที่ 9 พระบิดาแห่งโคนมไทยที่พระองค์ได้ทรงพระราชทานอาชีพการเลี้ยงโคนมให้กับเกษตรกรผู้เลี้ยงโคนมในประเทศไทยขณะเดียวกันยังเป็นการส่งเสริมพัฒนาอาชีพของเกษตรกรผู้เลี้ยงโคนมในพื้นที่ภาคใต้และภาคตะวันตกของประเทศให้เห็นความสำคัญในการพัฒนาปรับปรุงสายพันธุ์โคนมและปรับปรุงฟาร์มให้ได้มาตรฐานให้ดียิ่งขึ้นด้วย
สำหรับกิจกรรมภายในงานประกอบด้วยการประกวดโคนมชิงถ้วยพระราชทานสมเด็จพระเทพรัตนราชสุดาฯสยามบรมราชกุมารีจำนวน 4 รุ่น ประกาดโคนมชิงเงินรางวัลสายสะพายพร้อมถ้วยเกียรติยศจากรัฐมนตรีว่าการกระทรวงเกษตรและสหกรณ์อีกจำนวน 2 รุ่น การออกร้านแสดงนิทรรศการทางวิชาการจากหน่วยงานภาครัฐที่เกี่ยวข้อง ได้แก่องค์การส่งเสริมกิจการโคนมแห่งประเทศไทย ศูนย์วิจัยพัฒนาพืชอาหารสัตว์เพชรบุรี วิทยาลัยเกษตรและเทคโนโลยีเพชรบุรีและสำนักงานสหกรณ์จังหวัดประจวบคีรีขันธ์ การออกร้านแสดงและจำหน่ายปัจจัยการผลิตในราคาพิเศษจากบริษัทหรือห้างร้านต่างๆส่วนกิจกรรมภาคกลางคืนก็ได้จัดให้มีกิจกรรมสังสรรค์บันเทิงและงานพบปะสังสรรค์เพื่อต้อนรับปีใหม่ 2566 ของเกษตรกรผู้เลี้ยงโคนมและหน่วยงานต่างๆในงาน "ราตรีโคนม" ซึ่งจะจัดให้มีการประกวดธิดาและขวัญใจโคนมเป็นตัน
"ดีใจที่ได้มีโอกาสมาร่วมกิจกรรมกับพี่น้องผู้เลี้ยงโคนมเพราะถือเป็นอาชีพที่มีเกียรติเราจึงต้องรักษาอาชีพนี้ให้อยู่คู่กับประเทศไทยโดยเกษตรกรจะต้องมีการปรับตัวและพร้อมรองรับการเปลี่ยนแปลงสถานการณ์ต่างๆในอนาคตโดยกระทรวงเกษตรฯพร้อมจะอยู่เคียงข้างกับพี่น้องเกษตรกรผู้เลี้ยงโคนมตลอดไปสำหรับปัญหาความเดือดร้อนของพี่น้องเกษตรกรคือปัญหาเร่งด่วนที่ต้องทำทันทีโดยกระทรวงเกษตรและสหกรณ์พร้อมร่วมมือกับทุกภาคส่วนในการร่วมขับเคลื่อนการทำงานและวางแผนรับมือกับสถานการณ์ที่จะเกิดขึ้นนอกจากนี้ยังมุ่งหวังให้เด็กไทยได้บริโภคนมทั้ง 365 วันเพราะถือเป็นหนึ่งในการเสริมสร้างพัฒนาการทั้งทางสมองและร่างกายของเด็กโดยจะต้องเป็นนมจากพี่น้องเกษตรกรคนไทยเท่านั้นซึ่งอย่างน้อยที่สุดจะเป็นการสร้างความมั่นใจให้พี่น้องเกษตรกรโคนมอีกทางหนึ่งด้วย" ดร.เฉลิมชัยกล่าว

ที่มา : https://www.thaigov.go.th/news/contents/details/62731