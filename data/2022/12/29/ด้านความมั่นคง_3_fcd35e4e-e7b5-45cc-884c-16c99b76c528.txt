รัฐบาลไทย-ข่าวทำเนียบรัฐบาล-พสกนิกรทั่วประเทศพร้อมใจจัดพิธีบำเพ็ญกุศลและจัดกิจกรรมบำเพ็ญประโยชน์ถวายพระพรแด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา


วันพฤหัสบดีที่ 29 ธันวาคม 2565
29/12/2565
พิมพ์
พสกนิกรทั่วประเทศพร้อมใจจัดพิธีบำเพ็ญกุศลและจัดกิจกรรมบำเพ็ญประโยชน์ถวายพระพรแด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา
พสกนิกรทั่วประเทศพร้อมใจจัดพิธีบำเพ็ญกุศลและจัดกิจกรรมบำเพ็ญประโยชน์ถวายพระพรแด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา
เมื่อวันที่ 28 ธ.ค. 65 นายสุทธิพงษ์ จุลเจริญ ปลัดกระทรวงมหาดไทย เปิดเผยว่า ในห้วงวันที่ 27 – 28 ธ.ค. 2565 ผู้ว่าราชการจังหวัดตลอดจนภาคีเครือข่ายในพื้นที่จังหวัดต่าง ๆ ได้ร่วมกันจัดพิธีบำเพ็ญกุศลถวายพระพรแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรและทรงมีพระพลานามัยแข็งแรงในเร็ววัน อาทิ
1. จังหวัดพะเยา ที่วัดศรีโคมคำ พระอารามหลวง อำเภอเมืองพะเยา ว่าที่ร้อยตรี ณรงค์ โรจนโสทร ผู้ว่าราชการจังหวัดพะเยา เป็นประธานฝ่ายฆราวาส พระราชปริยัติ เจ้าคณะจังหวัดพะเยา เจ้าอาวาสวัดศรีโคมคำพระอารามหลวง เป็นประธานฝ่ายสงฆ์ ในพิธีเจริญพระพุทธมนต์และเจริญจิตตภาวนา เพื่อถวายเป็นพระราชกุศล ถวายพระพรแด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรในเร็ววัน โดยมี คณะสงฆ์ หัวหน้าส่วนราชการ ข้าราชการ เจ้าหน้าที่องค์กรปกครองส่วนท้องถิ่น และประชาชนเข้าร่วมในพิธี ร่วมกันประกอบพิธี และภายหลังเสร็จพิธีทางศาสนา ได้ร่วมกันปล่อยปลา ที่ริมกว๊านพะเยา อำเภอเมืองพะเยา
2. จังหวัดสมุทรสงคราม ที่วัดท้ายหาด ตำบลท้ายหาด อำเภอเมืองสมุทรสงคราม พระครูเกษมสมุทรกิจ เจ้าอาวาสวัดท้ายหาด เป็นประธานฝ่ายสงฆ์ พันตำรวจเอก ศยาม อินทร์สุวรรณโณ ผู้กำกับการสถานีตำรวจภูธรเมืองสมุทรสงคราม เป็นประธานฝ่ายฆราวาส ร่วมกับองค์การบริหารส่วนตำบลท้ายหาด กำนันตำบลท้ายหาด ผู้ใหญ่บ้าน แพทย์ฯ ผู้ช่วยฯ สารวัตรฯ คณะครูนักเรียนโรงเรียนวัดท้ายหาดพลอยเจียเส็ง ตลอดจนพสกนิกรตำบลท้ายหาด จัดพิธีเจริญพระพุทธมนต์ เจริญจิตตภาวนา ถวายพระพรแด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้พระองค์ทรงหายจากพระอาการประชวรโดยเร็ววัน
3. จังหวัดนครพนม ที่วัดโอกาส (ศรีบัวบาน) ตำบลในเมือง อำเภอเมืองนครพนม นายวัลลภ แก้วลอยมา ผู้พิพากษาหัวหน้าศาลจังหวัดนครพนม เป็นประธานฝ่ายฆราวาส พระครูศรีปริยัติการ (อรุณ ฐิตเมโธ ป.ธ.๖) รองเจ้าคณะอำเภอเมืองนครพนม เจ้าอาวาสวัดโอกาส เป็นประธานฝ่ายสงฆ์ หัวหน้าส่วนราชการ เจ้าหน้าที่ หน่วยงานภาครัฐ ภาคเอกชน รัฐวิสาหกิจ และประชาชนชาวจังหวัดนครพนม ร่วมกันประกอบพิธีเจริญพระพุทธมนต์และเจริญจิตภาวนาถวายพระพรชัยมงคล แด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา เพื่อให้หายจากอาการทรงพระประชวร
4. จังหวัดพระนครศรีอยุธยา ที่โรงเรียนจิระศาสตร์วิทยา อำเภอพระนครศรีอยุธยา ดร.จิระพันธุ์ พิมพ์พันธุ์ ผู้รับใบอนุญาตและประธานคณะกรรมการบริหารโรงเรียนจิระศาสตร์วิทยา พร้อมคณะผู้บริหาร คณะกรรมสถานศึกษา ครู นักเรียน ผู้ปกครอง 2,500 คน ร่วมกันตักบาตรข้าวสารอาหารแห้ง ถวายพระพรแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากพระอาการประชวรโดยเร็ว โดยมีพระครูอนุกูลศาสนกิจ เจ้าคณะอำเภอพระนครศรีอยุธยา เจ้าอาวาสวัดศาลาปูนวรวิหาร นำพระสงฆ์ 45 รูป รับบิณฑบาต
5. จังหวัดสมุทรสาคร ที่ลานสาครบุรี ศาลากลางจังหวัดสมุทรสาคร นายณรงค์ รักร้อย ผู้ว่าราชการจังหวัดสมุทรสาคร พร้อมด้วย นางเตือนจิตร์ รักร้อย นายกเหล่ากาชาดจังหวัดสมุทรสาคร จัดกิจกรรมบริจาคโลหิตถวายพระกุศลถวายพระพรแด่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้หายจากพระอาการประชวร และทรงมีพระพลานามัยแข็งแรงโดยเร็ววัน จัดโดย “หอการค้า - YEC สมุทรสาคร”
6. จังหวัดเชียงใหม่ ที่วัดพระธาตุแสงรุ้ง ตำบลแม่นาวาง อำเภอแม่อาย นายชัชวาลย์ ปัญญา รองผู้ว่าราชการจังหวัดเชียงใหม่ เป็นประธานฝ่ายฆราวาสในพิธีบรรพชาอุปสมบท ถวายพระกุศลถวายพระพรแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา
7. จังหวัดตรัง ที่บริเวณห้องโถง ชั้น 1 ศาลากลางจังหวัดตรัง ชมรมคนรักในหลวง จ.ตรัง นำโดยนายสุรพล วิชัยดิษฐ์ ประธานชมรมคนรักในหลวง จ.ตรัง นำสมาชิกชมรมคนรักในหลวง จ.ตรัง ร่วมลงนามถวายพระพร สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา เพื่อขอให้พระองค์ ทรงหายจากพระอาการประชวรในเร็ววัน

ที่มา : https://www.thaigov.go.th/news/contents/details/63262