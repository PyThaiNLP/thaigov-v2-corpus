รัฐบาลไทย-ข่าวทำเนียบรัฐบาล-​ปลัดฯ ณัฐพล สั่งการทุกหน่วย คิดมาตรการช่วยเหลือโรงงาน และประชาชน ภายใต้ 4 มิติ พร้อมเน้นย้ำใช้พื้นที่ราชพัสดุเต็มประสิทธิภาพ


วันพฤหัสบดีที่ 29 ธันวาคม 2565
29/12/2565
พิมพ์
​ปลัดฯ ณัฐพล สั่งการทุกหน่วย คิดมาตรการช่วยเหลือโรงงาน และประชาชน ภายใต้ 4 มิติ พร้อมเน้นย้ำใช้พื้นที่ราชพัสดุเต็มประสิทธิภาพ
​ปลัดฯ ณัฐพล สั่งการทุกหน่วย คิดมาตรการช่วยเหลือโรงงาน และประชาชน ภายใต้ 4 มิติ พร้อมเน้นย้ำใช้พื้นที่ราชพัสดุเต็มประสิทธิภาพ
เมื่อวันที่ 28 ธันวาคม 2565 ดร.ณัฐพล รังสิตพล ปลัดกระทรวงอุตสาหกรรม เรียกประชุมทุกหน่วยในสังกัดกระทรวงอุตสาหกรรม เดินหน้าใช้ “หัว และใจ” ในการขับเคลื่อนการทำงาน ภายใต้นโยบาย 4 มิติ ประกอบด้วย การสร้างความสำเร็จให้ภาคธุรกิจ  การดูแลสังคมโดยรอบโรงงาน  การรักษาสิ่งแวดล้อม และการกระจายรายได้สู่ประชาชน พร้อมกำชับให้หน่วยงานต่าง ๆ ใช้พื้นที่ราชพัสดุให้เต็มประสิทธิภาพและเกิดประโยชน์สูงสุด
นอกจากนี้ ยังได้เชิญชวนผู้บริหารเข้าร่วมกิจกรรมถวายพระพร แด่พระบาทสมเด็จพระเจ้าอยู่หัว เนื่องในวันปีใหม่ พ.ศ. 2566 ในวันที่ 1 มกราคม 2566 และกิจกรรมทำบุญตักบาตรพระสงฆ์ จำนวน 54 รูป ในวันที่ 4 มกราคม 2566 ณ บริเวณสำนักงานปลัดกระทรวงอุตสาหกรรม รวมถึงฝากให้เจ้าหน้าที่ทุกท่านใช้ความระมัดระวังในการดำเนินชีวิตช่วงวันหยุดยาวต่อเนื่องตลอดเทศกาลปีใหม่นี้ โดยดูแลป้องกันการติดเชื้อโควิด-19 และตรวจผล ATK ก่อนการเข้าปฏิบัติงานในช่วงปีใหม่
สำหรับการประชุมดังกล่าว มีนางสาวณัฏฐิญา เนตยสุภา รองอธิบดีกรมส่งเสริมอุตสาหกรรม รักษาราชการแทนรองปลัดกระทรวงอุตสาหกรรม และผู้บริหารจากส่วนกลาง เข้าร่วมประชุม ณ ห้องประชุมชุณหะวัณ  สำนักงานปลัดกระทรวงอุตสาหกรรม  รวมทั้ง ผู้บริหารระดับสูงจากหน่วยงานส่วนกลาง ส่วนภูมิภาค หน่วยงานในกำกับ และสถาบันเครือข่าย ภายใต้สังกัดกระทรวงอุตสาหกรรม เข้าร่วมประชุมผ่านระบบ Zoom Meeting  เป็นจำนวนมาก

ที่มา : https://www.thaigov.go.th/news/contents/details/63234