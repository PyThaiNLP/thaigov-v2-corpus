รัฐบาลไทย-ข่าวทำเนียบรัฐบาล-​โฆษกรัฐบาลเผย นายกฯ ชื่นชมทุกฝ่ายในการทำงานปราบปรามทุจริตคอรัปชัน ขอให้ทุกภาคส่วนร่วมสอดส่องดูแลไม่ให้มีคนทำผิด ยืนยันรัฐบาลยึดมั่นความสุจริตถูกต้อง เป็นไปตามกระบวนการของกฎหมาย


วันพฤหัสบดีที่ 29 ธันวาคม 2565
29/12/2565
พิมพ์
​โฆษกรัฐบาลเผย นายกฯ ชื่นชมทุกฝ่ายในการทำงานปราบปรามทุจริตคอรัปชัน ขอให้ทุกภาคส่วนร่วมสอดส่องดูแลไม่ให้มีคนทำผิด ยืนยันรัฐบาลยึดมั่นความสุจริตถูกต้อง เป็นไปตามกระบวนการของกฎหมาย
ยืนยันรัฐบาลยึดมั่นความสุจริตถูกต้อง เป็นไปตามกระบวนการของกฎหมาย
วันนี้ (29 ธันวาคม 2565) นายอนุชา บูรพชัยศรี รองเลขาธิการนายกรัฐมนตรีฝ่ายการเมือง ปฏิบัติหน้าที่โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ชื่นชมการทำงานของทุกหน่วยงานที่เกี่ยวข้อง และให้กำลังใจในการทำงาน ให้ใช้กฎหมายและหลักการตัดสิน โดยขอให้ยึดมั่น ถือมั่น ถึงความโปร่งใสสุจริตในการทำงาน รัฐบาลไม่มีนโยบายปกป้องคนผิด ไม่คิดช่วยเหลือคนทุจริต
“นายกรัฐมนตรีให้ความสำคัญกับความซื่อสัตย์ ถูกต้อง โปร่งใส เชื่อมั่นในการทำประโยชน์เพื่อชาติ และประชาชน โดยนายกรัฐมนตรียึดหลักคุณธรรมความดีในการทำงานเสมอมา ขอให้ประชาชนทุกคนช่วยสอดส่องดูแล ไม่ให้มีการทุจริตในทุกวงการ เพื่อช่วยกันสร้างจิตสำนึกที่ดีต่อสังคม เสริมสร้างความเชื่อมั่น และภาพลักษณ์ เป็นผลดีต่อประสิทธิภาพในการทำงานของแต่ละหน่วยงานต่อไป” นายอนุชาฯ กล่าว

ที่มา : https://www.thaigov.go.th/news/contents/details/63243