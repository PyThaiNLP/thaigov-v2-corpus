รัฐบาลไทย-ข่าวทำเนียบรัฐบาล-ปลัดฯ ณัฐพล นำทีมชาวอุตสาหกรรม มอบเครื่องอุปโภค-บริโภค เพื่อเป็นของขวัญช่วงเทศกาลส่งท้ายปีเก่าต้อนรับปีใหม่ 


วันพุธที่ 28 ธันวาคม 2565
28/12/2565
พิมพ์
ปลัดฯ ณัฐพล นำทีมชาวอุตสาหกรรม มอบเครื่องอุปโภค-บริโภค เพื่อเป็นของขวัญช่วงเทศกาลส่งท้ายปีเก่าต้อนรับปีใหม่
ปลัดฯ ณัฐพล นำทีมชาวอุตสาหกรรม มอบเครื่องอุปโภค-บริโภค เพื่อเป็นของขวัญช่วงเทศกาลส่งท้ายปีเก่าต้อนรับปีใหม่ พ.ศ.2566 ให้กับสถานสงเคราะห์เด็กหญิงบ้านราชวิถี
วันนี้ (28 ธันวาคม 2565) ดร.ณัฐพล รังสิตพล ปลัดกระทรวงอุตสาหกรรม นำคณะผู้บริหาร ข้าราชการ พนักงาน และเจ้าหน้าที่สำนักงานปลัดกระทรวงอุตสาหกรรม จัดกิจกรรมจิตอาสา “อุตสาหกรรมรวมใจ เพื่อพี่น้องชาวไทย” บริจาคเครื่องอุปโภค-บริโภค เพื่อบำเพ็ญสาธารณประโยชน์และบำเพ็ญสาธารณกุศล ในช่วงเทศกาลส่งท้ายปีเก่าต้อนรับปีใหม่ พ.ศ.2566 ให้กับสถานสงเคราะห์เด็กหญิงบ้านราชวิถี ซึ่งมีเด็กที่อยู่ในอุปการะกว่า 320 คน โดยสิ่งของที่นำมาบริจาคในครั้งนี้ ได้แก่ ข้าวสาร อาหารสำเร็จรูป บะหมี่กึ่งสำเร็จรูป น้ำดื่ม นมถั่วเหลือง ซอสปรุงรส น้ำตาลทราย น้ำมันพืช เครื่องปรุงรส ผงซักฟอก เจลแอลกอฮอล์ล้างมือ กระดาษชำระ ผ้าอนามัย ตุ๊กตา และของใช้ในชีวิตประจำวัน เพื่อสนับสนุนภารกิจและเป็นการส่งมอบความห่วงใยให้กับทุกฝ่ายที่เกี่ยวข้อง
โดยมี นายสุรพล ชามาตย์ รองปลัดกระทรวงอุตสาหกรรม นางสาวณัฏฐิญา เนตยสุภา รองอธิบดีกรมส่งเสริมอุตสาหกรรม รักษาราชการแทนรองปลัดกระทรวงอุตสาหกรรม นายทาวัน ทวีถาวรสวัสดิ์ ผู้ตรวจราชการกระทรวงอุตสาหกรรม และนายภาสกร ชัยรัตน์ รองอธิบดีกรมส่งเสริมอุตสาหกรรม รักษาราชการแทนผู้ตรวจราชการกระทรวงอุตสาหกรรม พร้อมด้วยผู้บริหาร ข้าราชการ พนักงาน และเจ้าหน้าที่สำนักงานปลัดกระทรวงอุตสาหกรรม เข้าร่วมกิจกรรมในครั้งนี้ด้วย ณ สถานสงเคราะห์เด็กหญิงบ้านราชวิถี เขตราชเทวี กรุงเทพมหานคร

ที่มา : https://www.thaigov.go.th/news/contents/details/63232