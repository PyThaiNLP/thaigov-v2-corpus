รัฐบาลไทย-ข่าวทำเนียบรัฐบาล-บขส. ตรวจความพร้อมการอำนวยความสะดวกประชาชนเดินทางกลับภูมิลำเนา ช่วงเทศกาลปีใหม่ 2566


วันพฤหัสบดีที่ 29 ธันวาคม 2565
บขส. ตรวจความพร้อมการอำนวยความสะดวกประชาชนเดินทางกลับภูมิลำเนา ช่วงเทศกาลปีใหม่ 2566
.....
นายสัญลักข์ ปัญวัฒนลิขิต กรรมการผู้จัดการใหญ่ บริษัท ขนส่ง จำกัด (บขส.) กระทรวงคมนาคม พร้อมด้วยผู้บริหาร บขส. ลงพื้นที่สถานีขนส่งผู้โดยสารกรุงเทพ (จตุจักร) หรือหมอชิต 2 ตรวจความพร้อมในการอำนวยความสะดวกประชาชนเดินทางกลับในช่วงเทศกาลปีใหม่ 2566 และแจกหน้ากากอนามัย เจลแอลกอฮอล์ให้แก่ผู้โดยสาร ในช่วงค่ำของวันที่ 28 ธันวาคม 2565
ทั้งนี้ ได้กำชับให้เจ้าหน้าที่ของ บขส. ปฏิบัติหน้าที่อย่างเต็มที่ และให้คุมเข้มความปลอดภัยทั้งรถโดยสาร พนักงานขับรถ และสถานีขนส่งผู้โดยสารด้วย
สำหรับบรรยากาศการเดินทางกลับในช่วงเทศกาลปีใหม่ของวันที่ 28 ธันวาคม 2565 ณ เวลา 20.00 น. มีผู้ใช้บริการเดินทางออกจากกรุงเทพฯ กว่า 43,000 คน ใช้รถโดยสาร (รถ บขส., รถร่วมฯ ,รถตู้)  กว่า 3,192 เที่ยว คาดวันพรุ่งนี้ (29 ธ.ค.65) จะมีผู้ใช้บริการสูงสุดกว่า 55,000 คน

ที่มา : https://www.thaigov.go.th/news/contents/details/63254