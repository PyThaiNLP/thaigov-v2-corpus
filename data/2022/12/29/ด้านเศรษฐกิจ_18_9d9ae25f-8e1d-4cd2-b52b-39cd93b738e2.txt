รัฐบาลไทย-ข่าวทำเนียบรัฐบาล-คืบหน้าเยียวยาชาวสวนลำไย เกษตรฯ เร่งปรับโครงการฯ เตรียมเสนอ ครม. พิจารณาอีกครั้ง


วันพฤหัสบดีที่ 29 ธันวาคม 2565
คืบหน้าเยียวยาชาวสวนลำไย เกษตรฯ เร่งปรับโครงการฯ เตรียมเสนอ ครม. พิจารณาอีกครั้ง
คืบหน้าเยียวยาชาวสวนลำไย เกษตรฯ เร่งปรับโครงการฯ เตรียมเสนอ ครม. พิจารณาอีกครั้ง
นายฉันทานนท์ วรรณเขจร เลขาธิการสำนักงานเศรษฐกิจการเกษตร (สศก.) โฆษกกระทรวงเกษตรและสหกรณ์ เปิดเผยถึงโครงการเยียวยาเกษตรกรชาวสวนลำไย ปี 2564/2565 จากที่กระทรวงเกษตรและสหกรณ์ ได้ขออนุมัติการดำเนินโครงการเยียวยาเกษตรกรชาวสวนลำไย ปี 2564/2565 ต่อคณะรัฐมนตรี ไปแล้วนั้น
ทางคณะรัฐมนตรี ได้พิจารณาแล้วมีมติว่า เพื่อให้เกิดความรอบคอบและชัดเจนต่อการดำเนินโครงการฯ ที่จะเกิดประโยชน์ต่อเกษตรกรชาวสวนลำไยที่เหมาะสมและสอดคล้องกับสถานการณ์มากที่สุด จึงขอให้กระทรวงเกษตรและสหกรณ์ รวบรวมรายละเอียดข้อมูล และข้อคิดเห็นเพิ่มเติมจากหน่วยงานต่างๆ ที่เกี่ยวข้อง เพื่อประกอบการพิจารณา
ล่าสุด กระทรวงเกษตรและสหกรณ์ โดยกรมส่งเสริมการเกษตร ในฐานะฝ่ายเลขานุการคณะกรรมการพัฒนาและบริหารจัดการผลไม้ ได้ดำเนินการรวบรวมรายละเอียดข้อมูลโครงการและประสานงานกับหน่วยงานเพื่อให้ข้อคิดเห็นเพิ่มเติม ได้แก่ ธนาคารเพื่อการเกษตรและสหกรณ์การเกษตร (ธ.ก.ส.) สำนักงานสภาพัฒนาการเศรษฐกิจและสังคมแห่งชาติ สำนักงานคณะกรรมการนโยบายรัฐวิสาหกิจ กระทรวงการคลัง และสำนักงบประมาณเรียบร้อยแล้ว และขณะนี้กระทรวงเกษตรและสหกรณ์ โดยกรมส่งเสริมการเกษตรได้นำข้อคิดเห็นจากทุกหน่วยงานมาดำเนินการปรับปรุงโครงการให้มีความสอดคล้องตามข้อคิดเห็นดังกล่าว โดยกระทรวงเกษตรและสหกรณ์ จะได้นำเสนอเข้าคณะรัฐมนตรีเพื่อพิจารณาอีกครั้ง

ที่มา : https://www.thaigov.go.th/news/contents/details/63273