รัฐบาลไทย-ข่าวทำเนียบรัฐบาล-บสย. ม่วนใจ๋ ชวน SMEs Add Line “TCG First” “ตรวจสุขภาพทางการเงิน – ปรึกษาแก้หนี้ ในงาน MONEY EXPO 2022 เชียงใหม่ 11-13 พ.ย.


วันพฤหัสบดีที่ 10 พฤศจิกายน 2565
พิมพ์
บสย. ม่วนใจ๋ ชวน SMEs Add Line “TCG First” “ตรวจสุขภาพทางการเงิน – ปรึกษาแก้หนี้ ในงาน MONEY EXPO 2022 เชียงใหม่ 11-13 พ.ย.
บสย. ร่วมงานมหกรรมการเงินเชียงใหม่ ครั้งที่ 17 MONEY EXPO 2022  (MONEY EXPO CHIANGMAI 2022) ระหว่างวันที่ 11-13 พฤศจิกายน 2565 ณ เชียงใหม่ฮอลล์ ศูนย์การค้าเซ็นทรัล เชียงใหม่ แอร์พอร์ต
บรรษัทประกันสินเชื่ออุตสาหกรรมขนาดย่อม (บสย.) ร่วมงานมหกรรมการเงินเชียงใหม่  ครั้งที่ 17 MONEY EXPO 2022  (MONEY EXPO CHIANGMAI 2022) ระหว่าง วันที่ 11-13 พฤศจิกายน 2565 ณ เชียงใหม่ฮอลล์ ศูนย์การค้าเซ็นทรัล เชียงใหม่ แอร์พอร์ต พร้อมเร่งขยายฐาน SMEs ใช้บริการ Line TCG First  ตอบโจทย์ให้คำปรึกษา ตรวจสุขภาพทางการเงิน และขอรับบริการปรึกษาแก้หนี้ ผ่านดิจิทัลแพลตฟอร์ม ที่ สะดวก รวดเร็ว บนมือถือ โดยสามารถลงทะเบียนสแกนผ่าน QR Code : Line TCG First (@doctor.tcg) ณ บูธ (E2) บสย. ภายในงาน พร้อมรับของที่ระลึก
นอกจากนี้  บสย. ยังได้เตรียมทีมที่ปรึกษา เพื่อให้บริการผู้ประกอบการ SMEs ที่ต้องการขอสินเชื่อและค้ำประกันสินเชื่อในช่วงโค้งสุดท้าย ภายในงาน และวงเงินค้ำประกันสินเชื่อรองรับกว่า 150,000 ล้านบาท จากโครงการค้ำประกันสินเชื่อต่างๆ ได้แก่ โครงการค้ำประกันสินเชื่อฟื้นฟู ระยะที่ 2 ดอกเบี้ยต่ำ รวมค่าธรรมเนียมค้ำประกันเพียง 3% 2 ปีแรก โครงการค้ำประกันสินเชื่อ Soft Loan Extra และล่าสุด โครงการค้ำประกันสินเชื่อรายสถาบันการเงินระยะที่ 7 (BI 7)

ที่มา : https://www.thaigov.go.th/news/contents/details/61486