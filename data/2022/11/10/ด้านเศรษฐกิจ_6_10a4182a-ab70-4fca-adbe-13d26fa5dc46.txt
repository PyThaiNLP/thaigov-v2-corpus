รัฐบาลไทย-ข่าวทำเนียบรัฐบาล-“กรุงไทย” ยกทัพขึ้นเหนือ จัดโปรแรง งาน Money Expo เชียงใหม่ ตอบโจทย์ลูกค้าทุกมิติ


วันพฤหัสบดีที่ 10 พฤศจิกายน 2565
พิมพ์
“กรุงไทย” ยกทัพขึ้นเหนือ จัดโปรแรง งาน Money Expo เชียงใหม่ ตอบโจทย์ลูกค้าทุกมิติ
ธ.กรุงไทยนำเสนอบริการทางการเงินในงาน Money Expo Chiangmai 2022 ภายใต้แนวคิด “ติดปีกไทย สู่ความยั่งยืน : Empower Better Life for All Thais” ระหว่างวันที่ 11-13 พ.ย.2565 ณ เชียงใหม่ฮอลล์ ศูนย์การค้าเซ็นทรัลพลาซาเชียงใหม่ แอร์พอร์ต
ธนาคารกรุงไทย ในฐานะธนาคารพาณิชย์ชั้นนำของประเทศ เดินหน้ายกระดับคุณชีวิตคนไทยให้ดีขึ้นในทุกวัน นำเสนอบริการทางการเงินสุดพิเศษใน งานมหกรรมการเงินเชียงใหม่ ครั้งที่ 17 (Money Expo Chiangmai 2022) ภายใต้แนวคิด “ติดปีกไทย สู่ความยั่งยืน : Empower Better Life for All Thais” ด้วยผลิตภัณฑ์การเงินและการลงทุนที่ตอบโจทย์ลูกค้าทุกกลุ่มในทุกมิติ ระหว่างวันที่ 11 - 13 พฤศจิกายน 2565 ณ เชียงใหม่ฮอลล์ ศูนย์การค้าเซ็นทรัลพลาซาเชียงใหม่ แอร์พอร์ต
สำหรับไฮไลท์บริการทางการเงินและโปรโมชั่น จัดเต็มทั้งสินเชื่อรายย่อย สินเชื่อ SME ได้แก่ สินเชื่อที่อยู่อาศัยสำหรับทรัพย์สินพร้อมขาย (NPA) ผ่อนนานสูงสุด 40 ปี ยกเว้นค่าธรรมเนียมการประเมินราคาหลักทรัพย์ประกัน สินเชื่อกรุงไทยบ้านให้เงิน เปลี่ยนหลักทรัพย์ให้เป็นเงินก้อนโตได้ง่ายๆ วงเงินสูงสุด 20 ล้านบาท ผ่อนนานสูงสุด 30 ปี สินเชื่อบ้านกรุงไทย ดอกเบี้ยเริ่มต้นปีแรก 1.00% วงเงินสูงสุด 100% ระยะเวลากู้สูงสุด 40 ปี ฟรีค่าธรรมเนียมยื่นกู้ สินเชื่อกรุงไทย Smart Money สำหรับผู้มีรายได้ประจำ แต่ไม่มีบัญชีเงินเดือนกับธนาคาร วงเงินสูงสุด 5 เท่าของรายได้ ไม่ต้องมีหลักประกัน ผ่อนนาน 5 ปี
นอกจากนี้ยังมี สินเชื่อกรุงไทยธนวัฏ เพื่อสมาชิกกบข. วงเงินสูงสุด 15 เท่าของเงินเดือน คิดดอกเบี้ยตามจำนวนเงินใช้จริง สินเชื่ออเนกประสงค์ เพื่อสมาชิกกบข. วงเงินสูงสุด 5 ล้านบาท ดอกเบี้ยพิเศษเริ่มต้น 6.47% ต่อปี ไม่ต้องมีบัญชีเงินเดือนผ่านกรุงไทย ก็ยื่นกู้ได้
เสริมสภาพคล่อง ติดปีกธุรกิจ SME ด้วย สินเชื่อฟื้นฟูเพื่อธุรกิจ ดอกเบี้ยพิเศษ 2 ปีแรก ไม่เกิน 2% ต่อปี ผ่อนนานสูงสุด 10 ปี สินเชื่อ Krungthai SME Smart Shop สำหรับร้านค้ารายย่อย พ่อค้าแม่ค้า ที่ต้องการเงินลงทุนเพื่อขยายร้าน เติมสต็อก เปิดร้านสาขาใหม่ หรือเพิ่มเงินหมุนเวียนในธุรกิจ ไม่ต้องใช้หลักประกัน แค่ใช้แอปพลิเคชันถุงเงิน หรือเครื่อง EDC กรุงไทย วงเงินสูงสุดหลักล้านบาท
ตอบโจทย์การวางแผนด้านสุขภาพและการลงทุน ด้วย คาราวานตรวจสุขภาพฟรี ของกรุงไทย-แอกซ่า ประกันชีวิต พร้อมแคมเปญพิเศษ iHealthy Ultra มาตรฐานใหม่ของการวางแผนเรื่องสุขภาพ เปิดบัญชีซื้อ-ขายหลักทรัพย์ผ่านแอปฯ WealthMe ของ Krungthai XSpring รับฟรี Tops E-Voucher มูลค่า 100 บาท ลงทุน 200,000 บาทขึ้นไป รับฟรีกระเป๋า G2000 สมัครบัตรเครดิต KTC รับบัตรกำนัล Starbucks มูลค่า 200 บาท
สำหรับข้อมูลเพิ่มเติม ติดต่อสอบถามได้ที่ ธนาคารกรุงไทยทุกสาขา หรือ Krungthai Contact Center โทร. 02-111-1111 หรือ www.krungthai.com

ที่มา : https://www.thaigov.go.th/news/contents/details/61470