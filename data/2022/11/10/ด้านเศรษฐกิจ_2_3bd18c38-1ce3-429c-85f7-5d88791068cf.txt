รัฐบาลไทย-ข่าวทำเนียบรัฐบาล-กระทรวงเกษตรฯ จัดการประชุมคณะกรรมการโคนมและผลิตภัณฑ์นม 


วันพฤหัสบดีที่ 10 พฤศจิกายน 2565
กระทรวงเกษตรฯ จัดการประชุมคณะกรรมการโคนมและผลิตภัณฑ์นม
รับทราบความก้าวหน้าโครงการช่วยเหลือราคาน้ำนมดิบแก่เกษตรกรผู้เลี้ยงโคนม และแผนการจัดประชุมคณะกรรรมการทั้ง 5 คณะ
เมื่อวันที่ 9 พ.ย. 65 นายสัตวแพทย์อภัย สุทธิสังข์ รองปลัดกระทรวงเกษตรและสหกรณ์ เป็นประธานการประชุมคณะกรรมการโคนมและผลิตภัณฑ์นม ครั้งที่ 4/2565 โดยมีนายสัตวแพทย์ประภาส ภิญโญชีพ รองอธิบดีกรมปศุสัตว์ พร้อมด้วยตัวแทนหน่วยงานราชการต่าง ๆ ภายในสังกัดกระทรวงเกษตรและสหกรณ์ ตัวแทนหน่วยงานราชการภายนอก ผู้ประกอบการภาคอุตสาหกรรมนม และตัวแทนกลุ่มเกษตรกร เข้าร่วม ณ ห้องประชุมกระทรวงเกษตรและสหกรณ์ สำหรับการประชุมในครั้งนี้เพื่อทราบรายงานความก้าวหน้าโครงการช่วยเหลือราคาน้ำนมดิบแก่เกษตรกรผู้เลี้ยงโคนม และแผนการจัดประชุมคณะกรรรมการทั้ง 5 คณะ ภายใต้คณะกรรมการโคนมและผลิตภัณฑ์นม ประจำปีงบประมาณ พ.ศ.2566 โดยมีประเด็นสำคัญดังนี้
-  ผลการจัดทำบันทึกข้อตกลง (MOU) การซื้อขายน้ำนมโค ปี 2565/2566
-  ขอปรับปรุงคำสั่งคณะอนุกรรมการศูนย์สารสนเทศโคนมระดับชาติ เพิ่มเติม
-  (ร่าง) หลักเกณฑ์การจัดสรรโควตาสินค้านม ปี 2566
-  ร่างประกาศคณะกรรมการโคนมและผลิตภัณฑ์นม เรื่อง ราคากลางรับซื้อน้ำนมโค ณ หน้าโรงงานแปรรูป พ.ศ.2565
-  ทบทวนการสนับสนุนงบประมาณเพื่อเป็นค่าเบี้ยประชุมกรรมการและอนุกรรมการในคณะกรรมการโคนมและผลิตภัณฑ์นม

ที่มา : https://www.thaigov.go.th/news/contents/details/61460