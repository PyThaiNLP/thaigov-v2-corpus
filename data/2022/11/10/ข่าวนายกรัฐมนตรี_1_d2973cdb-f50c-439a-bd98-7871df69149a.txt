รัฐบาลไทย-ข่าวทำเนียบรัฐบาล-โฆษกรัฐบาลเผย นายกฯ ออกเดินทางไปร่วมการประชุมสุดยอดอาเซียน ณ ราชอาณาจักรกัมพูชา 


วันพฤหัสบดีที่ 10 พฤศจิกายน 2565
พิมพ์
โฆษกรัฐบาลเผย นายกฯ ออกเดินทางไปร่วมการประชุมสุดยอดอาเซียน ณ ราชอาณาจักรกัมพูชา
พร้อมหยิบยกประเด็นสำคัญเสริมสร้างประชาคมอาเซียน สร้างโอกาสสำหรับอนาคตที่ยั่งยืน รักษาสันติภาพและความมั่นคงในภูมิภาค “สร้างปัจจุบันให้เข้มแข็ง – ร่วมแรงสู่อนาคต – เคารพวิถีอาเซียน
วันนี้ (10 พฤศจิกายน 2565) เวลา 07.30 น. พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม และภริยา ออกเดินทางจากท่าอากาศยาน 2 กองบิน 6 เพื่อเข้าร่วมการประชุมสุดยอดอาเซียน ครั้งที่ 40 และ 41 และการประชุมสุดยอดที่เกี่ยวข้อง ณ กรุงพนมเปญ ราชอาณาจักรกัมพูชา ระหว่างวันที่ 10-13 พฤศจิกายน 2565
การประชุมครั้งนี้ถือเป็นบทสรุปของการดำรงตำแหน่งประธานอาเซียนของกัมพูชาในปี 2565 ภายใต้แนวคิดหลัก “อาเซียน เอ.ซี.ที : รับมือความท้าทายร่วมกัน” (ASEAN A.C.T.: Addressing Challenges Together) ทั้งนี้ กัมพูชาจะทำหน้าที่ประธานอาเซียนต่อไปจนถึงวันที่ 31 ธันวาคม 2565
โดยประเด็นสำคัญที่จะมีการหยิบยกและไทยมุ่งผลักดัน อาทิ การเสริมสร้างประชาคมอาเซียนเพื่อรับมือกับความท้าทายร่วมกัน เช่น ด้านสาธารณสุข และด้านเศรษฐกิจ เป็นต้น การสร้างโอกาสสำหรับอนาคตที่ยั่งยืน และการรักษาสันติภาพและความมั่นคงในภูมิภาค โดยมี key message ในการประชุมสุดยอดฯ ครั้งนี้ คือ “สร้างปัจจุบันให้เข้มแข็ง – ร่วมแรงสู่อนาคต – เคารพวิถีอาเซียน”
สำหรับกำหนดการประชุมที่สำคัญของนายกรัฐมนตรี มีดังนี้
วันพฤหัสบดีที่ 10 พฤศจิกายน 2565
ในช่วงเช้า   - นายกรัฐมนตรีและภริยา พร้อมด้วยคณะ เดินทางออกจากประเทศไทยไปยังท่าอากาศยานนานาชาติพนมเปญ ราชอาณาจักรกัมพูชา
ในช่วงบ่าย  - การหารือระหว่างผู้นำประเทศอาเซียนกับผู้แทนสมัชชารัฐสภาอาเซียน
15.15 น.    - การหารือระหว่างผู้นำประเทศสมาชิกอาเซียนกับผู้แทนเยาวชนอาเซียน
16.30 น.    - การหารือระหว่างผู้นำอาเซียนกับผู้แทนสภาที่ปรึกษาธุรกิจอาเซียน
17.30 น.    - การประชุมระดับผู้นำ ครั้งที่ 14 แผนงานการพัฒนาเขตเศรษฐกิจสามฝ่าย
อินโดนีเซีย-มาเลเซีย-ไทย
วันศุกร์ที่ 11 พฤศจิกายน 2565
08.30      - พิธีเปิดการประชุมสุดยอดอาเซียน ครั้งที่ 40 และ 41
08.50 น.  - การประชุมสุดยอดอาเซียน ครั้งที่ 40
10.30 น.  - การประชุมสุดยอดอาเซียน ครั้งที่ 41
14.00 น.  - การประชุมสุดยอดอาเซียน-จีน ครั้งที่ 25
15.20 น.  - การประชุมสุดยอดอาเซียน สาธารณรัฐเกาหลี ครั้งที่ 23
17.30 น.  - การประชุมสุดยอดอาเซียน สหประชาชาติ ครั้งที่ 12
วันเสาร์ที่ 12 พฤศจิกายน 2565
08.00 น.  - การประชุมสุดยอดอาเซียนบวกสาม ครั้งที่ 25
09.50 น.  - การประชุมสุดยอดอาเซียน-อินเดีย ครั้งที่ 19 เพื่อฉลองวาระครบรอบ 30 ปี ความสัมพันธ์อาเซียน-อินเดีย
11.10 น.  - การประชุมสุดยอดอาเซียน ออสเตรเลีย ครั้งที่ 2
14.00 น.  - การประชุมสุดยอดอาเซียน-ญี่ปุ่น ครั้งที่ 25
15.20 น.  - การประชุมสุดยอดอาเซียน-สหรัฐฯ ครั้งที่ 10
16.40 น.  - การประชุมสุดยอดอาเซียน-แคนาดา สมัยพิเศษ เพื่อฉลองวาระครบรอบ 45 ปี ความสัมพันธ์อาเซียน-แคนาดา
19.30 น.  - งานเลี้ยง Gala Dinner
วันอาทิตย์ที่ 13 พฤศจิกายน 2565
08.00 น.  - การประชุม ASEAN Global Dialogue ครั้งที่ 2
10.15 น.  - การประชุมสุดยอดเอเชียตะวันออก ครั้งที่ 17
12.30 น.  - พิธีปิด และพิธีส่งมอบตำแหน่งประธานอาเซียน
ในช่วงเย็น - นายกรัฐมนตรีจะเดินทางกลับประเทศไทย

ที่มา : https://www.thaigov.go.th/news/contents/details/61458