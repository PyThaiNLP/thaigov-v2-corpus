รัฐบาลไทย-ข่าวทำเนียบรัฐบาล-นายกฯ มั่นใจ “เอเปค 2022” ช่วยเอกชนไทยฟื้นตัวเร็วขึ้น เตรียมหารือการพัฒนา 4 ด้าน พร้อมเปิดเวทีสร้างเครือข่าย ผู้นำเอเปค-ภาคธุรกิจ


วันพฤหัสบดีที่ 10 พฤศจิกายน 2565
นายกฯ มั่นใจ “เอเปค 2022” ช่วยเอกชนไทยฟื้นตัวเร็วขึ้น เตรียมหารือการพัฒนา 4 ด้าน พร้อมเปิดเวทีสร้างเครือข่าย ผู้นำเอเปค-ภาคธุรกิจ
.....
พล.อ.ประยุทธ์ จันทร์โอชา นายกรัฐมนตรี และ รมว.กห. เชื่อมั่นว่าการประชุมเอเปค 2022 จะส่งผลสำคัญต่อการฟื้นตัวของภาคเอกชน โดยจะมีการหารือถึงแนวทางใหม่ ๆ ในการเพิ่มโอกาสทางเศรษฐกิจ MSMEs ไทย และปรับปรุงการเชื่อมต่อทางเศรษฐกิจในภูมิภาคเอเปค 4 ด้าน คือ การประยุกต์ใช้เศรษฐกิจชีวภาพ เศรษฐกิจหมุนเวียน เศรษฐกิจสีเขียว การเปลี่ยนผ่านสู่ดิจิทัล ช่วยให้ธุรกิจขนาดเล็กพัฒนาได้เร็วขึ้น การจัดหาเงินทุนและปรับโครงสร้างหนี้ การรับมือกับตลาดที่กำลังพัฒนาเปลี่ยนแปลงไปและสร้างสิ่งแวดล้อมที่สนับสนุนสตาร์ทอัพ ส่งเสริมนวัตกรรม
.
มีไฮไลท์เป็นเวทีหารือเพื่อสร้างเครือข่าย ส่งเสริมปฏิสัมพันธ์ แลกเปลี่ยนข้อคิดเห็นและข้อเสนอแนะระหว่างผู้นำเขตเศรษฐกิจเอเปค กับภาคธุรกิจ ได้แก่ การประชุม APEC CEO Summit Thailand 2022 และ สภาที่ปรึกษาทางธุรกิจเอเปค APEC Business Advisory Council เพื่อสร้างโอกาสการเจริญเติบโตแก่เขตเศรษฐกิจและภาคเอกชนได้อย่างเต็มที่
.
อ่านเพิ่มเติม คลิก >> https://www.thaigov.go.th/news/contents/details/61416
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/61464