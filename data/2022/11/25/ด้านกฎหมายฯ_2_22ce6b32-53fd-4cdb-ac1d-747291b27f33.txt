รัฐบาลไทย-ข่าวทำเนียบรัฐบาล-กระทรวงยุติธรรม ประชุมพิจารณาและติดตามความพร้อมในการดำเนินงานตามพระราชบัญญัติมาตรการป้องกันการกระทำผิดซ้ำในความผิดเกี่ยวกับเพศ หรือที่ใช้ความรุนแรง พ.ศ. ๒๕๖๕ ครั้งที่ ๒/๒๕๖๕


วันศุกร์ที่ 25 พฤศจิกายน 2565
พิมพ์
กระทรวงยุติธรรม ประชุมพิจารณาและติดตามความพร้อมในการดำเนินงานตามพระราชบัญญัติมาตรการป้องกันการกระทำผิดซ้ำในความผิดเกี่ยวกับเพศ หรือที่ใช้ความรุนแรง พ.ศ. ๒๕๖๕ ครั้งที่ ๒/๒๕๖๕
กระทรวงยุติธรรม ประชุมพิจารณาและติดตามความพร้อมในการดำเนินงานตามพระราชบัญญัติมาตรการป้องกันการกระทำผิดซ้ำในความผิดเกี่ยวกับเพศ หรือที่ใช้ความรุนแรง พ.ศ. ๒๕๖๕ ครั้งที่ ๒/๒๕๖๕
ในวันจันทร์ที่ ๒๑ พฤศจิกายน ๒๕๖๕ เวลา ๑๓.๓๐ น. นายสหการณ์ เพ็ชรนรินทร์ รองปลัดกระทรวงยุติธรรม เป็นประธานการประชุมพิจารณาและติดตามความพร้อมในการดำเนินงานตามพระราชบัญญัติมาตรการป้องกันการกระทำผิดซ้ำในความผิดเกี่ยวกับเพศ หรือที่ใช้ความรุนแรง พ.ศ. ๒๕๖๕ ครั้งที่ ๒/๒๕๖๕ ณ ห้องประชุม ๑๐-๐๘ ชั้น ๑๐ อาคารกระทรวงยุติธรรม และระบบ Video Conference โดยมีนางสาวณัฐธ์ภัสส์ ยงใจยุทธ ผู้ช่วยรัฐมนตรีประจำกระทรวงยุติธรรม นายวีระกิตติ์ หาญปริพรรณ์ อธิบดีกรมคุมประพฤติ พันตำรวจโท มนตรี บุณยโยธิน รองอธิบดีกรมคุมประพฤติ นายยอดฉัตร ตสาริกา ผู้อำนวยการกองกฎหมาย สำนักงานปลัดกระทรวงยุติธรรม นายสัญญา เต่าหิม นักทัณฑวิทยาเชี่ยวชาญ ดร.ขัตติยา รัตนดิลก ผู้อำนวยการสถาบันวิจัยและพัฒนากระบวนการยุติธรรม สำนักงานกิจการยุติธรรม พร้อมผู้บริหารและเจ้าหน้าที่ที่เกี่ยวข้องเข้าร่วมประชุม
ที่ประชุมได้ร่วมกันพิจารณาและรับทราบผลการติดตามการเตรียมความพร้อมเพื่อรองรับการดำเนินงานตามพระราชบัญญัติป้องกันการกระทำผิดซ้ำฯ ตามแผนการดำเนินงานฯ พร้อมบูรณาการกับหน่วยงานที่เกี่ยวข้อง ได้แก่ สำนักงานปลัดกระทรวงยุติธรรม กรมคุมประพฤติ กรมราชทัณฑ์ และสำนักงานกิจการยุติธรรม เพื่อเตรียมความพร้อมก่อนกฎหมายมีผลบังคับใช้ในวันที่ ๒๓ มกราคม ๒๕๖๖ โดยหน่วยงานที่เกี่ยวข้องจะดำเนินการสร้างการรับรู้ให้กับเจ้าหน้าที่ผู้ปฏิบัติงานและประชาชนผ่านช่องทางสื่อประชาสัมพันธ์ต่าง ๆ เพื่อสร้างองค์ความรู้ตามพระราชบัญญัติมาตรการป้องกันการกระทำผิดซ้ำในความผิดเกี่ยวกับเพศ หรือที่ใช้ความรุนแรง พ.ศ. ๒๕๖๕ ต่อไป

ที่มา : https://www.thaigov.go.th/news/contents/details/62007