รัฐบาลไทย-ข่าวทำเนียบรัฐบาล-(25 พ.ย. 65 เวลา 09.00 น.) สำนักงานปลัดกระทรวงกลาโหม ขอร่วมเป็นส่วนหนึ่งในบริจาคโลหิตเพื่อช่วยเหลือทหาร ตำรวจ อาสาสมัคร และบุคคลพลเรือน ที่ได้รับบาดเจ็บจากการปฏิบัติหน้าที่


วันศุกร์ที่ 25 พฤศจิกายน 2565
(25 พ.ย. 65 เวลา 09.00 น.) สำนักงานปลัดกระทรวงกลาโหม ขอร่วมเป็นส่วนหนึ่งในบริจาคโลหิตเพื่อช่วยเหลือทหาร ตำรวจ อาสาสมัคร และบุคคลพลเรือน ที่ได้รับบาดเจ็บจากการปฏิบัติหน้าที่
ในกิจกรรมบริจาคโลหิตถวายเป็นพระราชกุศล เนื่องในวันคล้ายวันพระบรมราชสมภพของพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร (5 ธ.ค. 65) ณ ห้องพินิตประชานาถ ในศาลาว่าการกลาโหม
โดย พลเอก สนิธชนก สังขจันทร์ ปลัดกระทรวงกลาโหมได้ร่วมตรวจเยี่ยมการบริจาคโลหิตในครั้งนี้ เพื่อบริจาคให้กับสภากาชาดไทย และสาขาบริจาคโลหิตแห่งชาติ สถาบันพยาธิวิทยา ศูนย์อำนวยการแพทย์พระมงกุฎเกล้า เพื่อนำโลหิตที่รับบริจาคไปช่วยเหลือทหาร ตำรวจ อาสาสมัคร และบุคคลพลเรือน ที่ได้รับบาดเจ็บจากการปฏิบัติหน้าที่ รวมทั้งประชาชนทั่วไป ซึ่งสถานการณ์ปัจจุบันได้รับผลกระทบจากการแพร่ระบาดของโรคติดเชื้อไวรัสโคโรนา 2019 (COVID - 19) ทำให้โลหิตมีไม่เพียงพอและขาดแคลน
สำหรับในกิจกรรมดังกล่าว มีกำลังพลเข้าร่วมบริจาคโลหิต 119 นาย รวมแล้วได้โลหิต 35,550 ซี.ซี. เพื่อถวายเป็นพระราชกุศลและน้อมสำนึกในพระมหากรุณาธิคุณอันหาที่สุดมิได้
#สำนักงานปลัดกระทรวงกลาโหม #กองบัญชาการกองทัพไทย #กองทัพบก #กองทัพเรือ #กองทัพอากาศ #สำนักงานตำรวจแห่งชาติ

ที่มา : https://www.thaigov.go.th/news/contents/details/62002