รัฐบาลไทย-ข่าวทำเนียบรัฐบาล-การประชุมคณะทำงาน เพื่อขับเคลื่อนบันทึกความเข้าใจ ว่าด้วยการยกระดับขีดความสามารถ ในการแข่งขันของภาคอุตสาหกรรมฯ ครั้งที่ 4/2564


วันพฤหัสบดีที่ 23 ธันวาคม 2564
พิมพ์
การประชุมคณะทำงาน เพื่อขับเคลื่อนบันทึกความเข้าใจ ว่าด้วยการยกระดับขีดความสามารถ ในการแข่งขันของภาคอุตสาหกรรมฯ ครั้งที่ 4/2564
นางวรวรรณ ชิตอรุณ รองปลัดกระทรวงอุตสาหกรรม ร่วมประชุมคณะทำงานเพื่อขับเคลื่อนบันทึกความเข้าใจว่าด้วยการยกระดับขีดความสามารถในการแข่งขันของภาคอุตสาหกรรมด้วยเทคโนโลยีและนวัตกรรม ครั้งที่ 4/2564
การประชุมคณะทำงานเพื่อขับเคลื่อนบันทึกความเข้าใจว่าด้วยการยกระดับขีดความสามารถในการแข่งขันของภาคอุตสาหกรรมฯ ครั้งที่ 4/2564
วันนี้( 22 ธันวาคม 2564) นางวรวรรณ ชิตอรุณ รองปลัดกระทรวงอุตสาหกรรม และนายศุภชัย ปทุมนากุล รองปลัดกระทรวงการอุดมศึกษา วิทยาศาสตร์ วิจัยและนวัตกรรม  ประธานคณะทำงานร่วม ร่วมประชุมคณะทำงานเพื่อขับเคลื่อนบันทึกความเข้าใจว่าด้วยการยกระดับขีดความสามารถในการแข่งขันของภาคอุตสาหกรรมด้วยเทคโนโลยีและนวัตกรรม ครั้งที่ 4/2564 พร้อมด้วยนายเดชา จาตุธนานันท์ ผู้ตรวจราชการกระทรวงอุตสาหกรรม นายทาวัน ทวีถาวรสวัสดิ์ ผู้ช่วยปลัดกระทรวงอุตสาหกรรม และผู้แทนจากหน่วยงานที่เกี่ยวข้องผ่านโปรแกรม Zoom
โดยที่ประชุมได้รับทราบถึงการลงนามบันทึกข้อตกลงความร่วมมือระหว่างกรมโรงงานอุตสาหกรรม และ สำนักงานพัฒนาวิทยาศาสตร์และเทคโนโลยีแห่งชาติ ภายใต้โครงการ “การขยายผลโครงการอุตสาหกรรมสีเขียว (Green Industry) เพื่อยกระดับผู้ประกอบการกลุ่มอุตสาหกรรมอาหารและอุตสาหกรรมที่เกี่ยวข้อง” รวมทั้งความคืบหน้าการดำเนินการ โครงการนำร่องสาธิตการใช้แผงโซลาร์เซลล์ปลดระวางเพื่อสร้างประโยชน์ต่อชุมชน (Solar Module Second Life for Better Life) การจัดทำ (ร่าง) มาตรฐานแผงเซลล์แสงอาทิตย์มือสอง และการจัดการซากแผงโซลาร์เซลล์อย่างครบวงจรด้วยการรีไซเคิล (Recycle)การดำเนินโครงการ SMEs Research Connect ของสำนักงานปลัดกระทรวงอุตสาหกรรม  อีกทั้งได้ร่วมกันพิจารณาการบรรจุโครงการนำร่องฯ ภายใต้งาน BCG Business Forum ในช่วงเดือนพฤศจิกายน 2565 ในการประชุม APEC ปี พ.ศ. 2565

ที่มา : https://www.thaigov.go.th/news/contents/details/49836