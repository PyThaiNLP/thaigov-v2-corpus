รัฐบาลไทย-ข่าวทำเนียบรัฐบาล-ดีเดย์! 1 มี.ค. 65 สธ. จัดบริการ “เจอ แจก จบ” จ่ายยา 3 สูตร สำหรับผู้ติดเชื้อโควิด-19 (ผู้ป่วยนอก)


วันจันทร์ที่ 28 กุมภาพันธ์ 2565
ดีเดย์! 1 มี.ค. 65 สธ. จัดบริการ “เจอ แจก จบ” จ่ายยา 3 สูตร สำหรับผู้ติดเชื้อโควิด-19 (ผู้ป่วยนอก)
.....
กระทรวงสาธารณสุข (สธ.) เผยถึงการจัดบริการเพิ่มสำหรับผู้ติดเชื้อโควิด-19 แบบผู้ป่วยนอก “เจอ แจก จบ” เริ่ม 1 มี.ค. 65 เป็นต้นไป สำหรับประชาชนที่ผลตรวจ ATK เป็นบวก แพทย์จะพิจารณาจ่ายยารักษาตามอาการ 3 สูตร ได้แก่ 1.ยาฟาวิพิราเวียร์ 2.ยาฟ้าทะลายโจร 3.ยารักษาตามอาการ เช่น ยาลดไข้ แก้ไอ ลดน้ำมูก เพื่ออำนวยความสะดวกแก่ผู้ติดเชื้อในการเข้าถึงบริการ โดยขณะนี้มี จ.เชียงใหม่ และภูเก็ต เริ่มดำเนินการไปแล้วและพบว่าได้ผลดี
.
เป็นการเตรียมแผนการบริหารจัดการให้โรคโควิด-19 ออกจากการเป็นโรคระบาดไปสู่การเป็นโรคติดต่อทั่วไปหรือโรคประจำถิ่น คือ การที่โรคลดความรุนแรงลง ไม่มีภาวะอันตรายมาก มีการรักษาที่มีประสิทธิภาพ ขณะที่ประชาชนมีภูมิต้านทานมากเพียงพอ
.
และขอย้ำว่า ระบบการดูแลรักษาที่บ้านหรือชุมชน (HI/CI) ยังคงมีเช่นเดิม เพียงแต่ “เจอ แจก จบ” เป็นการเพิ่มบริการรองรับผู้ป่วยกรณียังเข้าระบบ HI/CI ไม่ได้ หรือยังไม่ได้รับการติดต่อกลับ เพื่อให้ผู้ป่วยเข้าสู่ระบบการรักษาโดยเร็วที่สุด
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/52014