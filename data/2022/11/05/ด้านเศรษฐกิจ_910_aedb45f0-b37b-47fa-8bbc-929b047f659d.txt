รัฐบาลไทย-ข่าวทำเนียบรัฐบาล-รฟม. ร่วมเป็นส่วนหนึ่งในการสร้างโอกาสเพื่อสังคม


วันอังคารที่ 14 กันยายน 2564
รฟม. ร่วมเป็นส่วนหนึ่งในการสร้างโอกาสเพื่อสังคม
มอบเงินบริจาคและสนับสนุนของที่ระลึกผ่านการออกแบบภายใต้แนวคิด “Metro For All รถไฟฟ้าเพื่อทุกคน” มูลนิธิออทิสติกไทย เนื่องในโอกาสวันคล้ายวันก่อตั้ง รฟม. ครบรอบ 29 ปี
นางกนกกาญจน์ เกศะรักษ์ ผู้อำนวยการกองกิจกรรมเพื่อสังคม เป็นผู้แทนการรถไฟฟ้าขนส่งมวลชนแห่งประเทศไทย (รฟม.) กระทรวงคมนาคม มอบเงินบริจาค จำนวน 115,000 บาท ให้แก่ มูลนิธิออทิสติกไทย โดยมี นายชูศักดิ์ จันทยานนท์ ประธานมูลนิธิ เป็นผู้รับมอบ โดยเงินดังกล่าว รฟม. ร่วมกับ หน่วยงานพันธมิตรที่มาร่วมแสดงความยินดี และร่วมบริจาค เนื่องในโอกาสวันคล้ายวันก่อตั้ง รฟม.  ครบรอบ 29 ปี
ทั้งนี้ รฟม. ขอร่วมเป็นส่วนหนึ่งในการสร้างโอกาสเพื่อสังคม ด้วยการเปิดพื้นที่ให้น้องๆจากมูลนิธิออทิสติกไทยได้แสดงออกถึงพรสวรรค์และจินตนาการผ่านผลงานศิลปะ โดยการออกแบบชุดของที่ระลึกเนื่องในโอกาสวันคล้ายวันก่อตั้ง รฟม. ภายใต้แนวคิด “Metro For All รถไฟฟ้าเพื่อทุกคน” เพื่อสื่อให้เห็นว่า รฟม. ได้คำนึงถึงหลักการออกแบบโครงการรถไฟฟ้าทุกสายเพื่อทุกคน สำหรับคนทุกกลุ่ม (Universal Design)โดยไม่มีข้อจำกัดทางด้านอายุและสภาพร่างกาย ให้สามารถเข้าถึงและใช้ประโยชน์ได้อย่างกว้างขวาง ซึ่งนอกจากจะเป็นการนำผลงานศิลปะของน้อง ๆ ออกมาแสดงให้คนภายนอกได้ชื่นชมแล้ว ยังเป็นการสร้างแรงบันดาลใจ ความภาคภูมิใจจากภายในตนเอง และเป็นการส่งต่อโอกาสให้มีอาชีพ สามารถพึ่งพาตนเองได้ สร้างรายได้อย่างยั่งยืน
สามารถติดตามข้อมูลข่าวสารของ รฟม. ได้ที่ http://www.mrta.co.th และ เฟซบุ๊กแฟนเพจ : การรถไฟฟ้าขนส่งมวลชนแห่งประเทศไทย

ที่มา : https://www.thaigov.go.th/news/contents/details/45799