รัฐบาลไทย-ข่าวทำเนียบรัฐบาล-คืบหน้า! “ศุลกากร” เร่งปราบปรามเครือข่ายลักลอบขนยาเสพติด มูลค่ากว่า 500 ลบ.


วันอังคารที่ 5 เมษายน 2565
คืบหน้า! “ศุลกากร” เร่งปราบปรามเครือข่ายลักลอบขนยาเสพติด มูลค่ากว่า 500 ลบ.
.....
อีกหนึ่งนโยบายที่รัฐบาลดำเนินการอย่างจริงจังมาโดยตลอด นั่นคือการแก้ปัญหายาเสพติด โดยเฉพาะการป้องกันและปราบปรามเครือข่ายลักลอบนำเข้าและส่งออกยาเสพติดนอกราชอาณาจักร ล่าสุด กรมศุลกากรตรวจค้นหีบห่อและยานพาหนะต้องสงสัยที่เข้ามาในเขตท่าเรือกรุงเทพฯ พบยาเสพติดรวมมูลค่ากว่า 500 ล้านบาท
.
จากการตรวจสอบพบว่าเป็นยาเสพติดประเภทที่ 1 ไอซ์ 40,510 กรัม และเฮโรอีน 74,700 กรัม จึงเร่งอายัดและแจ้งหน่วยงานที่เกี่ยวข้องต่อไป โดยผู้กระทำผิดมีโทษตาม พ.ร.บ.ศุลกากร พ.ศ. 2560 และประมวลกฎหมายยาเสพติด พ.ศ. 2564
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/53299