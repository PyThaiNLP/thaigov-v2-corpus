รัฐบาลไทย-ข่าวทำเนียบรัฐบาล-รฟม. ห่วงใย จัดกิจกรรม “มอบกล่องทันใจเติมความสุขให้ประชาชน ครั้งที่ 2” เป็นวันที่ 5


วันศุกร์ที่ 27 สิงหาคม 2564
รฟม. ห่วงใย จัดกิจกรรม “มอบกล่องทันใจเติมความสุขให้ประชาชน ครั้งที่ 2” เป็นวันที่ 5
อาหารกล่องดังกล่าว คัดเลือกมาจากร้านอาหารบริเวณแนวสายทางรถไฟฟ้าในความรับผิดชอบของ รฟม.
วันนี้ (27 สิงหาคม 2564) การรถไฟฟ้าขนส่งมวลชนแห่งประเทศไทย (รฟม.) กระทรวงคมนาคม ได้ส่งมอบอาหารกล่องจากร้านอาหารบริเวณแนวสายทางโครงการรถไฟฟ้า รฟม. ที่ได้รับผลกระทบจากสถานการณ์การแพร่ระบาดของเชื้อไวรัส COVID-19 ภายใต้กิจกรรม “กล่องทันใจเติมความสุขให้ประชาชน ครั้งที่ 2” เป็นวันที่ 5 โดยได้มอบอาหารกล่อง จำนวน 1,000 กล่อง เพื่อแจกจ่ายให้แก่ประชาชนที่อยู่บริเวณร้านค้า ทั้งนี้ อาหารกล่องดังกล่าว คัดเลือกมาจากร้านอาหารบริเวณแนวสายทางรถไฟฟ้าในความรับผิดชอบของ รฟม. ดังนี้
- ร้านเมดะ ยากินิคุ อยู่บริเวณสถานีลาดพร้าว รถไฟฟ้ามหานครสายเฉลิมรัชมงคล (MRT สายสีน้ำเงิน) อยู่ภายในโครงการ The Banyan Tree ลาดพร้าว 15
พิกัดร้าน https://g.page/meda-yakiniku?share
- ร้านเจ๊เกียวข้าวขาหมู อยู่บริเวณสถานีพหลโยธิน รถไฟฟ้ามหานครสายเฉลิมรัชมงคล (MRT สายสีน้ำเงิน) พิกัดร้าน https://www.google.com/maps/place/13°48'46.9%22N+100°33'48.1%22E/@13.8130299,100.5611762,17z/data=!3m1!4b1!4m5!3m4!1s0x0:0x0!8m2!3d13.8130299!4d100.563364
- ร้านลิตเติ้ลแครายคาเฟ่ อยู่บริเวณสถานีแคราย โครงการรถไฟฟ้าสายสีชมพู ช่วงแคราย - มีนบุรี อยู่ติดถนนติวานนท์ ระหว่างสถาบันโรคทรวงอกและโครงการเดอะพาร์คแลนด์
พิกัดร้าน https://maps.app.goo.gl/VW1fsiPtPZ3JkYR56
- ร้านโอริจินอล อยู่บริเวณสถานีแคราย โครงการรถไฟฟ้าสายสีชมพู ช่วงแคราย - มีนบุรี อยู่ติดถนนติวานนท์ ใกล้ห้างสรรพสินค้าโลตัส รัตนาธิเบศร์
พิกัดร้าน https://maps.app.goo.gl/LxmLUrfAGsHxGL7q7
- ร้านอร่อย Express อยู่บริเวณสถานีสัมมากร โครงการรถไฟฟ้าสายสีส้ม ช่วงศูนย์วัฒนธรรมแห่งประเทศไทย – มีนบุรี (สุวินทวงศ์) อยู่ตรงข้ามกับร้านสุคิยะ ในศูนย์การค้าสัมมากรเพลส
พิกัดร้าน https://maps.app.goo.gl/zEMw5TteeS5dHT5e6
ทั้งนี้ กิจกรรมดังกล่าวเป็นส่วนหนึ่งของกิจกรรมเพื่อสังคม ที่ รฟม. ได้ดำเนินมาอย่างต่อเนื่อง โดยได้จัดขึ้นเป็นครั้งที่ 2 ของปีนี้ หลังจากครั้งแรกที่ รฟม. ได้สนับสนุนร้านอาหารตามแนวสายทางรถไฟฟ้าเพื่อนำไปมอบให้แก่บุคลากรทางการแพทย์ และโรงพยาบาลสนาม รวมจำนวน 8,000 กล่อง และในครั้งนี้ รฟม. ได้ตั้งเป้าหมายที่จะสนับสนุนอาหารจากร้านอาหารตามแนวสายทางรถไฟฟ้าที่ได้รับผลกระทบจากสถานการณ์ COVID-19 ประมาณ 8,000 กล่อง รวมจำนวนทั้งสิ้น 16,000 กล่อง โดยมีระยะเวลาดำเนินกิจกรรมตั้งแต่วันที่ 23 – 30 สิงหาคม 2564 สามารถติดตามข้อมูลข่าวสาร รฟม. เพิ่มเติมได้ที่เว็บไซต์ รฟม. www.mrta.co.th และเฟซบุ๊กแฟนเพจการรถไฟฟ้าขนส่งมวลชนแห่งประเทศไทย

ที่มา : https://www.thaigov.go.th/news/contents/details/45242