รัฐบาลไทย-ข่าวทำเนียบรัฐบาล-ยืน 1 ในเอเชียตะวันออกเฉียงใต้! 6 ปี ไทยส่งออกวัตถุดิบและผลิตภัณฑ์สมุนไพรกว่า 12,211 ล้านบาท


วันจันทร์ที่ 22 สิงหาคม 2565
ยืน 1 ในเอเชียตะวันออกเฉียงใต้! 6 ปี ไทยส่งออกวัตถุดิบและผลิตภัณฑ์สมุนไพรกว่า 12,211 ล้านบาท
.....
บอร์ดนโยบายสมุนไพรแห่งชาติ เผยความสำเร็จการขับเคลื่อนพัฒนาสมุนไพรไทย ภายใต้แผนแม่บทแห่งชาติว่าด้วยการพัฒนาสมุนไพรไทย ฉบับที่ 1 ปี 60 - 65 โดย 6 ปีที่ผ่านมา ไทยส่งออกวัตถุดิบและผลิตภัณฑ์สมุนไพรคุณภาพเป็นอันดับ 1 ในภูมิภาคเอเชียตะวันออกเฉียงใต้ หรือคิดเป็นมูลค่ากว่า 12,211 ล้านบาท พร้อมดำเนินการใน 7 เรื่องสำคัญ ดังนี้
.
1.ให้ความรู้เกษตรกรเรื่อง GAP/Organic สมุนไพร ทำให้มีพื้นที่ปลูกสมุนไพรได้คุณภาพมาตรฐาน จำนวน 67,010 ไร่ และมีตลาดกลางวัตถุดิบสมุนไพรคุณภาพ 1 แห่ง คือ ตลาดไท จ.ปทุมธานี ที่สร้างมูลค่ากว่า 1,388 ล้านบาท
.
2.ส่งเสริมการพัฒนาอุตสาหกรรมสมุนไพรไทย ยกระดับสถานประกอบการกว่า 377 กิจการ พร้อมอบรมสร้างศักยภาพให้ผู้ประกอบการ
.
3.ขยายช่องทางการตลาดทั้งในและต่างประเทศผ่านการจัดแสดง - จำหน่ายสินค้า จับคู่เจรจาธุรกิจ สร้างรายได้กว่า 2,467 ล้านบาท พร้อมยกระดับผลิตภัณฑ์สมุนไพรและเชิดชูเกียรติผู้ประกอบการผ่านรางวัลผลิตภัณฑ์สมุนไพรดีเด่นระดับชาติ
.
4.สนับสนุนลงทุนเพื่อการวิจัยและนวัตกรรมเพิ่มขึ้น 2,048.8 ล้านบาท มีโครงการวิจัยพัฒนาสมุนไพรครบวงจรกว่า 1,295 โครงการ
.
5.วิจัยส่งเสริมการใช้สมุนไพร โดยปัจจุบันมีรายการยาสมุนไพรที่อยู่ในบัญชียาหลักแห่งชาติเพิ่มขึ้น 14 รายการ และมีการสั่งใช้ยาสมุนไพรในระบบบริการสาธารณสุขกว่า 95.68 ล้านครั้ง
.
6.พัฒนาต่อยอดสมุนไพรแชมเปี้ยน 12 รายการ มีผลงานวิจัยกว่า 141 โครงการ เพิ่มมูลค่าการส่งออก 6,600 ล้านบาท
.
7. พัฒนา 14 จังหวัดเป็นเมืองสมุนไพรครบวงจร ทั้งการปลูก แปรรูป และพัฒนาผลิตภัณฑ์ ช่วยสร้างงาน สร้างอาชีพ เพิ่มรายได้ และการท่องเที่ยว สร้างมูลค่าการตลาดในพื้นที่กว่า 8,000 ล้านบาท
.
อ่านเพิ่มเติม คลิก https://www.thaigov.go.th/news/contents/details/58041
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/58272