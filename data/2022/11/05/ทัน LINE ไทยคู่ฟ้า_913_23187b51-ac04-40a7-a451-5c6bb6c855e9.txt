รัฐบาลไทย-ข่าวทำเนียบรัฐบาล-ครม. เห็นชอบปรับปรุงระยะเวลาการอนุมัติ อนุญาต ตาม พ.ร.บ. การอำนวยความสะดวกฯ ปี 58 ให้ประชาชนและผู้ประกอบการได้รับความสะดวก รวดเร็ว จากการขอรับบริการภาครัฐ


วันจันทร์ที่ 30 พฤษภาคม 2565
ครม. เห็นชอบปรับปรุงระยะเวลาการอนุมัติ อนุญาต ตาม พ.ร.บ. การอำนวยความสะดวกฯ ปี 58 ให้ประชาชนและผู้ประกอบการได้รับความสะดวก รวดเร็ว จากการขอรับบริการภาครัฐ
.....
ที่ประชุม ครม. (24 พ.ค. 65) เห็นชอบแนวทางปรับปรุงระยะเวลาการพิจารณาอนุญาตและการทบทวนกฎหมาย ตาม พ.ร.บ. การอำนวยความสะดวกในการพิจารณาอนุญาตของทางราชการ พ.ศ. 2558 เพื่อให้หน่วยงานของรัฐใช้เป็นแนวทางพิจารณาอนุมัติ อนุญาต ให้ประชาชนและผู้ประกอบการได้รับการบริการจากภาครัฐที่เร็วขึ้น ง่ายขึ้น มีค่าใช้จ่ายที่ถูกลง และเพิ่มความสะดวกในการประกอบธุรกิจ แบ่งออกเป็น 2 กลุ่มกระบวนงาน คือ
.
1) ตั้งเป้าหมายให้กลุ่มกระบวนงานที่มีผลกระทบสูง 31 กระบวนงาน เช่น การขอใบอนุญาตประกอบกิจการโรงงาน การขออนุญาตให้เป็นผู้นำของเข้า ผู้ส่งออกของ การออกใบอนุญาตประกอบธุรกิจโรงแรม การขอใบอนุญาตจัดหางานให้ทำงานในประเทศ และการขึ้นทะเบียนเกษตรกร ปรับลดเวลาการดำเนินการลงไม่น้อยกว่าร้อยละ 50 ภายในปี 65
.
2) ตั้งเป้าหมายให้กลุ่มกระบวนงานทั่วไป เช่น การอนุญาต จดทะเบียน หรือการแจ้งที่มีกฎหมายหรือกำหนดให้ต้องขออนุญาตฯ เสนอกระบวนงานที่สามารถปรับลดเวลาการดำเนินการลงร้อยละ 30 - 50 มาดำเนินการภายในปี 65
.
ซึ่งนายกรัฐมนตรี ได้กำชับส่วนราชการ เร่งกำหนดกรอบระยะเวลาที่เหมาะสมในแต่ละกระบวนงาน ให้แล้วเสร็จภายใน 1 เดือน เพราะมีความสำคัญต่อการสนับสนุนการฟื้นฟูเศรษฐกิจและสังคม และเป็นปัจจัยหนึ่งที่สำคัญต่อการตัดสินใจเข้ามาลงทุนของนักลงทุนต่างประเทศด้วย
.
อ่านเพิ่มเติม คลิก https://www.thaigov.go.th/news/contents/details/54943
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/55145