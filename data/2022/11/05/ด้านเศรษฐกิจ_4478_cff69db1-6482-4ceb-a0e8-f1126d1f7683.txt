รัฐบาลไทย-ข่าวทำเนียบรัฐบาล-ไอแบงก์ออกแคมเปญ “มีบ้านมีเงิน” ระลอก 2 ตามคำเรียกร้อง


วันจันทร์ที่ 18 กรกฎาคม 2565
พิมพ์
ไอแบงก์ออกแคมเปญ “มีบ้านมีเงิน” ระลอก 2 ตามคำเรียกร้อง
ไอแบงก์ออกแคมเปญสินเชื่อ “มีบ้านมีเงิน” ระลอก 2 แคมเปญสินเชื่อสำหรับลูกค้า ที่กำลังมองหาผลิตภัณฑ์สินเชื่อบ้านแลกเงิน และสินเชื่อรีไฟแนนซ์ที่อยู่อาศัย ที่มอบอัตรากำไรต่ำพิเศษ พร้อมฟรีค่าธรรมเนียมนิติกรรมสัญญา และฟรีค่าประเมินราคาหลักประกันเต็มจำนวน
ธนาคารอิสลามแห่งประเทศไทย (ไอแบงก์) ออกแคมเปญสินเชื่อ “มีบ้านมีเงิน” ระลอก 2 แคมเปญสินเชื่อสำหรับลูกค้า ที่กำลังมองหาผลิตภัณฑ์สินเชื่อบ้านแลกเงิน และสินเชื่อรีไฟแนนซ์ที่อยู่อาศัย ที่มอบอัตรากำไรต่ำพิเศษ พร้อมฟรีค่าธรรมเนียมนิติกรรมสัญญา และฟรีค่าประเมินราคาหลักประกันเต็มจำนวน สนใจสมัครสินเชื่อถึงสิ้นเดือนสิงหาคมนี้
แคมเปญสินเชื่อ “มีบ้านมีเงิน” เป็นแคมเปญที่ไอแบงก์ออกในช่วงเดือนมิถุนายนที่ผ่านมา เพื่อเป็นการเฉลิมฉลองครบรอบ 19 ปี โดยระยะเวลาออกแคมเปญตั้งแต่ 1-30 มิถุนายน ผลปรากฏว่าการตอบรับดีเกินคาดและมีเสียงเรียกร้องให้ไอแบงก์ ต่อแคมเปญ “มีบ้านมีเงิน” อีกครั้ง เพื่อมอบสิทธิพิเศษสำหรับลูกค้าที่ขอสินเชื่อบ้านแลกเงิน สินเชื่อที่ใช้บ้านปลอดภาระมาขอวงเงินอเนกประสงค์ ซึ่งทำให้ลูกค้าสามารถเสริมสภาพคล่องใช้จ่ายตามความจำเป็นได้ ให้วงเงินสูงสุด 5 ล้านบาท ผ่อนได้นาน 20 ปี คิดอัตรากำไร SPRL - 2.50% ต่อปี ตลอดอายุสัญญา (ปัจจุบัน SPRL = 7.40%) หรือ ลูกค้าที่ขอสินเชื่อเพื่อรีไฟแนนซ์ที่อยู่อาศัยจากสถาบันการเงินอื่น ไอแบงก์ให้วงเงินสูงสุด 20 ล้านบาท ผ่อนได้นาน 35 ปี คิดอัตรากำไรเริ่มต้น 2.25% ต่อปี ในปีแรก โดยลูกค้าที่ขอสินเชื่อบ้านแลกเงิน หรือ สินเชื่อรีไฟแนนซ์บ้าน หรือทั้งสองวงเงินพร้อมกัน จะได้รับสิทธิ์ ฟรี ค่าธรรมเนียม Front – end Fee ฟรีค่าประเมินราคาหลักประกันทั้งจำนวน (โดยให้ลูกค้าสำรองจ่ายก่อนและขอชดเชยหลังจากที่มีการเบิกใช้สินเชื่อกับธนาคาร) และฟรี ค่าธรรมเนียมนิติกรรมสัญญา ซึ่งการออกแคมเปญ “มีบ้านมีเงิน” ระลอก 2 นี้เริ่มตั้งแต่วันที่ 15 กรกฎาคม ถึง 31 สิงหาคม 2565 นี้
ผู้สนใจสามารถติดต่อยื่นขอสินเชื่อได้ที่ ไอแบงก์ ทุกสาขา ทั่วประเทศ ตั้งแต่วันนี้ ถึง 31 สิงหาคม 2565 หรือสอบถามข้อมูลเพิ่มเติ่ม ที่ iBank Call Center 1302 หรือ แชททาง Messenger : Islamic Bank of Thailand - ibank (@ibank.th) และ Line : iBank 4 all (@ibank)
หมายเหตุ:
1. “อัตรากำไร/ผลตอบแทน ผลิตภัณฑ์ธนาคารมิใช่ดอกเบี้ยหรือเป็นคำเรียกแทนดอกเบี้ย แต่มาจากหลักการที่ใช้ในการทำธุรกรรมที่ถูกต้องตามหลักการอิสลาม”
2. อัตราผลตอบแทนที่คาดว่าจะได้รับ คืออัตราที่คำนวณได้จากประมาณการรายได้ของธนาคารและอัตราสัดส่วนการแบ่งผลตอบแทนเงินฝาก ซึ่งอัตราผลตอบแทนที่คาดว่าจะได้รับอาจจะต่ำกว่าหรือสูงกว่าอัตราผลตอบแทนเงินฝากที่ธนาคารประกาศเมื่อครบกำหนดการฝาก

ที่มา : https://www.thaigov.go.th/news/contents/details/56996