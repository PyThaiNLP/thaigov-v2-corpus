รัฐบาลไทย-ข่าวทำเนียบรัฐบาล-สธ. ประกาศยกระดับเตือนภัยโควิดเป็น ระดับ 4 แนะ WFH - ชะลอเดินทาง - ปิดสถานที่เสี่ยง


วันศุกร์ที่ 7 มกราคม 2565
สธ. ประกาศยกระดับเตือนภัยโควิดเป็น ระดับ 4 แนะ WFH - ชะลอเดินทาง - ปิดสถานที่เสี่ยง
.....
นพ.เกียรติภูมิ วงศ์รจิต ปลัดกระทรวงสาธารณสุข (สธ.) เผยถึงสถานการณ์โควิด-19 ในประเทศในขณะนี้มีการระบาดอย่างรวดเร็วและเริ่มพบสัญญาณการเพิ่มขึ้นจากการสัมผัสใกล้ชิดคนในครอบครัว ส่งผลให้จำนวนผู้ติดเชื้อเพิ่มขึ้น
.
กระทรวงสาธารณสุขจึงเพิ่มระดับเตือนภัยโควิด-19 จากเดิมระดับ 3 ปรับขึ้นเป็นระดับ 4 ซึ่งอาจมีมาตรการเพิ่มเติมที่เคร่งครัดมากขึ้น มีการชะลอการเดินทาง เช่น ทำงานที่บ้าน หรือชะลอการเดินทางข้ามจังหวัด และลดการรวมตัวกัน เพื่อช่วยลดการแพร่กระจายเชื้อ
.
ประชาชนต้องปฏิบัติตามมาตรการ V-U-C-A อย่างเคร่งครัด คือ รับการฉีดวัคซีนตามที่กำหนด ป้องกันตนเองครอบจักรวาล ทุกที่ ทุกเวลา สถานประกอบการมีระบบ COVID-19 Free Settings และตรวจ ATK สม่ำเสมอ
.
สำหรับการประเมินความเสี่ยง 5 ระดับ จะมีมาตรการป้องกันควบคุมโรค ตามที่กรมควบคุมโรคกำหนด
.
• ระดับ 1 ใช้ชีวิตได้ปกติ แบบ COVID-19 Free Setting การเดินทางข้ามประเทศได้ปกติ
• ระดับ 2 เร่งเฝ้าระวัง คัดกรอง เลี่ยงกิจกรรมรวมกลุ่ม 1,000 คนขึ้นไป จำกัดเข้าพื้นที่ปิด เริ่มระบบ Test & Go
• ระดับ 3 จำกัดการรวมกลุ่ม ทำงานจากที่บ้าน 20 – 50% คัดกรองก่อนเดินทาง เลี่ยงกิจกรรมรวมกลุ่ม 200 คนขึ้นไป และเปิดระบบแซนด์บ็อกซ์
• ระดับ 4 ปิดสถานที่เสี่ยง ทำงานจากที่บ้าน 50 – 80% ชะลอการเดินทางข้ามพื้นที่ ใช้ระบบกักตัวผู้เดินทางจากต่างประเทศ
• ระดับ 5 จำกัดการเดินทางและกิจกรรมต่าง ๆ รวมถึงเคอร์ฟิว และใช้ระบบกักตัวผู้เดินทางทุกราย
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/50303