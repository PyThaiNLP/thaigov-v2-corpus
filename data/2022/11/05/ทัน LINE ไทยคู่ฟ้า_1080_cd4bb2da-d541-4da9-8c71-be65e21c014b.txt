รัฐบาลไทย-ข่าวทำเนียบรัฐบาล-นายกฯ หนุน “มหกรรมพลังงานและเทคโนโลยีที่ยั่งยืนแห่งเอเชีย (SETA 2022)” ดันไทยเป็นศูนย์กลางความรู้ทางเทคโนโลยีฯ ของเอเชีย


วันจันทร์ที่ 15 สิงหาคม 2565
นายกฯ หนุน “มหกรรมพลังงานและเทคโนโลยีที่ยั่งยืนแห่งเอเชีย (SETA 2022)” ดันไทยเป็นศูนย์กลางความรู้ทางเทคโนโลยีฯ ของเอเชีย
.....
พล.อ.ประยุทธ์ จันทร์โอชา นายกรัฐมนตรี และ รมว.กลาโหม พร้อมให้การสนับสนุนงาน SETA 2022 หรือ“มหกรรมพลังงานและเทคโนโลยีที่ยั่งยืนแห่งเอเชีย” ที่จะจัดขึ้นในวันที่ 20 - 22 ก.ย. 65 ณ ศูนย์ประชุมและนิทรรศการไบเทค บางนา เพื่อสร้างความร่วมมือระหว่างไทยกับนานาชาติในการแลกเปลี่ยนองค์ความรู้ด้านเทคโนโลยีและนวัตกรรมอย่างยั่งยืน ให้ไทยเป็นศูนย์กลางความรู้ทางเทคโนโลยี นวัตกรรมและการพัฒนาพลังงานทดแทนของภูมิภาคเอเชีย
.
งาน SETA 2022 นี้ เป็นงานประชุมวิชาการและนิทรรศการเทรดโชว์นานาชาติ ทั้งในด้านพลังงาน สาธารณูปโภค ระบบโครงข่ายไฟฟ้า พลังงานหมุนเวียน ยานยนต์ไฟฟ้า ฯลฯ นับเป็นเวทีสำคัญในการสร้างความร่วมมือระหว่างภาครัฐ - เอกชน และเพิ่มโอกาสในการจับคู่ธุรกิจ Startup ทั่วโลก ซึ่งปีนี้จะเน้นด้านการเปลี่ยนถ่ายสู่การใช้เทคโนโลยีสะอาด
.
ผู้ที่สนใจสามารถลงทะเบียนร่วมงานได้ที่ https://setaasia.com/registration/ หรือ https://solarstorageasia.com/registration/
.
อ่านเพิ่มเติม คลิก https://www.thaigov.go.th/news/contents/details/57981
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/58008