รัฐบาลไทย-ข่าวทำเนียบรัฐบาล-โฆษกรัฐบาลรับหนังสือเสนอนายกรัฐมนตรี พิจารณาให้สนามชนโคเปิดการแข่งขันได้ เผย “นายกฯ” ห่วงใยประชาชนทุกสาขาอาชีพ ย้ำ การดำเนินการทุกอย่างต้องเป็นไปตามมาตรการสาธารณสุข


วันอังคารที่ 16 พฤศจิกายน 2564
พิมพ์
โฆษกรัฐบาลรับหนังสือเสนอนายกรัฐมนตรี พิจารณาให้สนามชนโคเปิดการแข่งขันได้ เผย “นายกฯ” ห่วงใยประชาชนทุกสาขาอาชีพ ย้ำ การดำเนินการทุกอย่างต้องเป็นไปตามมาตรการสาธารณสุข
โฆษกรัฐบาลรับหนังสือเสนอนายกรัฐมนตรี พิจารณาให้สนามชนโคเปิดการแข่งขันได้ เผย “นายกฯ” ห่วงใยประชาชนทุกสาขาอาชีพ ย้ำ การดำเนินการทุกอย่างต้องเป็นไปตามมาตรการสาธารณสุข
วันนี้ (16 พ.ย.64) เวลา 10.40 น. ณ โรงแรมโซฟิเทล กระบี่ โภคีธรา กอล์ฟ แอนด์ สปา รีสอร์ท อ.เมืองกระบี่ จ.กระบี่ นายธนกร วังบุญคงชนะ โฆษกประจำสำนักนายกรัฐมนตรี เป็นผู้แทนรับหนังสือ ถึงพลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม จากนายชาคริต รองสวัสดิ์ นายกสมาคมกีฬาชนโคไทย ขอให้นายกรัฐมนตรีพิจารณาเปิดโอกาสให้สนามชนโคได้มีการแข่งขัน เพื่อช่วยให้พี่น้องประชาชนที่เกี่ยวข้องกับภาคส่วนการชนโคที่ได้รับความเดือดร้อนจากสถานการณ์โควิด-19 ได้กลับมามีอาชีพ โดยนายกสมาคมกีฬาชนโคไทย ได้ขอบคุณนายกรัฐมนตรีและรัฐบาลที่ได้เปิดประเทศตั้งแต่ 1 พ.ย. ที่ผ่านมา ภายใต้มาตรการด้านสาธารณสุข ควบคู่ไปกับมาตรการด้านเศรษฐกิจ
โอกาสนี้ โฆษกประจำสำนักนายกรัฐมนตรีรับมอบหนังสือถึงนายกรัฐมนตรี พร้อมกล่าวว่า นายสมศักดิ์ เทพสุทิน รัฐมนตรีว่าการกระทรวงยุติธรรม ได้นำเรื่องดังกล่าวเข้าหารือในที่ประชุม ศบค. เมื่อสัปดาห์ที่ผ่านมา ซึ่งท่านนายกรัฐมนตรีได้รับที่จะพิจารณาตามมาตรการของกระทรวงสาธารณสุข ทั้งนี้ ท่านนายกฯ มีความห่วงใยประชาชนทุกสาขาอาชีพ สิ่งไหนที่เป็นประโยชน์กับสมาคม เป็นประโยชน์กับพี่น้องประชาชน ท่านนายกฯ จะพิจารณาเร่งดำเนินการให้ โดยทุกอย่างต้องเป็นไปตามมาตรการด้านสาธารณสุข

ที่มา : https://www.thaigov.go.th/news/contents/details/48298