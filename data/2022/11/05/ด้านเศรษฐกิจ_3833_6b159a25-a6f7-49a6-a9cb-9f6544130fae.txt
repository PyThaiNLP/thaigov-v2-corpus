รัฐบาลไทย-ข่าวทำเนียบรัฐบาล-นายกรัฐมนตรีเยี่ยมชมบูธกรุงไทย “ติดปีกไทย สู่ความยั่งยืน” ในงาน “Better Thailand Open Dialogue ถามมา-ตอบไป เพื่อประเทศไทยที่ดีกว่าเดิม”


วันพฤหัสบดีที่ 19 พฤษภาคม 2565
พิมพ์
นายกรัฐมนตรีเยี่ยมชมบูธกรุงไทย “ติดปีกไทย สู่ความยั่งยืน” ในงาน “Better Thailand Open Dialogue ถามมา-ตอบไป เพื่อประเทศไทยที่ดีกว่าเดิม”
พล.อ.ประยุทธ์ จันทร์โอชา นายกรัฐมนตรี ให้เกียรติเยี่ยมชมบูธธนาคารกรุงไทย “ติดปีกไทย สู่ความยั่งยืน ในงานเสวนา “Better Thailand Open Dialogue ถามมา-ตอบไป เพื่อประเทศไทยที่ดีกว่าเดิม” ซึ่งจัดขึ้นระหว่างวันที่ 19-20 พฤษภาคม 2565 ณ รอยัล พารากอน ฮอลล์
พล.อ.ประยุทธ์ จันทร์โอชา นายกรัฐมนตรี ให้เกียรติเยี่ยมชมบูธธนาคารกรุงไทย “ติดปีกไทย สู่ความยั่งยืน ในงานเสวนา “Better Thailand Open Dialogue ถามมา-ตอบไป เพื่อประเทศไทยที่ดีกว่าเดิม” ซึ่งจัดขึ้นระหว่างวันที่ 19-20 พฤษภาคม 2565 ณ รอยัล พารากอน ฮอลล์ ชั้น 5 ศูนย์การค้าสยามพารากอน โดยมี ดร.พชรพจน์ นันทรามาศ ผู้ช่วยกรรมการผู้จัดการใหญ่ ศูนย์วิจัย Krungthai COMPASS ธนาคารกรุงไทย ให้การต้อนรับ
ภายในงานมีการนำเสนอผลิตภัณฑ์และผลงานของธนาคาร ที่ร่วมเป็นส่วนหนึ่งในการขับเคลื่อนเศรษฐกิจและส่งเสริมนโยบายภาครัฐ ผ่านยุทธศาสตร์ X2G2X ต่อยอดธุรกิจจากคู่ค้าของลูกค้า และโครงการภายใต้ยุทธศาสตร์การสร้างระบบนิเวศทางเศรษฐกิจ “5 Ecosystems” ที่มีส่วนสำคัญในการผลักดันเศรษฐกิจของประเทศ พร้อมนำเสนอจุดแข็งการให้บริการทางการเงินอิเล็กทรอนิกส์ ที่ครอบคลุมทั่วประเทศผ่านโครงการสำคัญๆ ของภาครัฐ
นอกจากนี้ ยังมีการประชาสัมพันธ์โครงการช่วยเหลือลูกค้าประชาชน ที่ได้รับผลกระทบจากการ แพร่ระบาดของโควิด-19 ทั้งการแจกชุดตรวจโควิด-19 (ATK) ผ่านกระเป๋าสุขภาพบนแอปพลิเคชัน “เป๋าตัง” บริการคลินิกแก้หนี้ และมาตรการทางการเงินเพื่อช่วยเหลือลูกค้าทุกกลุ่มอย่างทั่วถึงและยั่งยืน

ที่มา : https://www.thaigov.go.th/news/contents/details/54740