รัฐบาลไทย-ข่าวทำเนียบรัฐบาล-ดีอีเอส ร่วมเวที “การศึกษาเรื่องการเยียวยาจิตใจ”


วันพฤหัสบดีที่ 21 เมษายน 2565
ดีอีเอส ร่วมเวที “การศึกษาเรื่องการเยียวยาจิตใจ”
ดีอีเอส ร่วมเวที “การศึกษาเรื่องการเยียวยาจิตใจ”
เมื่อวันที่ 21 เมษายน 2565 พ.ต.อ.อัครพล บุณโยปัษฎัมภ์ ผู้ช่วยปลัดกระทรวงดิจิทัลเพื่อเศรษฐกิจและสังคม เข้าร่วมการประชุมเชิงปฏิบัติการสำหรับการศึกษาเรื่องเยียวยาจิตใจ (Healing Workshop) จัดโดยมูลนิธิเยาวชนสัมพันธ์นานาชาติ (IYF) มีวัตถุประสงค์เพื่อให้บุคลากรในหน่วยงานในประเทศไทย มีพื้นที่ในการแลกเปลี่ยนระหว่างกันในเรื่อง “การศึกษาเรื่องการเยียวยาจิตใจ” บรรยายโดย ดร.(กิตติศักดิ์) ฮีจิน พาร์ค ผู้เชี่ยวชาญด้าน Mind Education จากสาธารณรัฐเกาหลีใต้ ซึ่งกระทรวงดิจิทัลฯ ได้มอบหมายให้ผู้แทนข้าราชการ พนักงานราชการและลูกจ้างเหมาเอกชน จำนวน 4 ท่าน เข้าร่วมกิจกรรม ณ โรงแรมสวิสโฮเต็ล กรุงเทพฯ รัชดา ในโอกาสเดียวกันนี้ ได้ร่วมกับผู้เชี่ยวชาญจากสาธารณรัฐเกาหลีใต้ ในเสนอแนวคิด มุมมอง และพัฒนาโครงการจิตใจที่ส่งผลต่อบุคลากรในองค์กรภาครัฐและภาคเอกชน รวมทั้งกิจกรรมวิเคราะห์และแยกแยะความคิดที่อยู่ในจิตใจของเหยื่อหรือผู้เสียหาย รวมถึงกลุ่มบุคคลเปราะบางหรือเยาวชนที่น่าจะมีโอกาสถูกชักจูงไปในทางที่ไม่ถูกต้อง พร้อมแนะนำวิธีการออกจากอาการซึมเศร้า อาการติดปัญหาด้านยาเสพติด ปัญหาการเรียน รวมถึงปัญหาในการใช้ Social Media ในทางที่ไม่เหมาะสม เป็นต้น
***********************

ที่มา : https://www.thaigov.go.th/news/contents/details/53794