รัฐบาลไทย-ข่าวทำเนียบรัฐบาล-กระทรวงยุติธรรม ประชุมคณะอนุกรรมการขับเคลื่อนโครงการอาเซียน - ออสเตรเลีย เพื่อต่อต้านการค้ามนุษย์ (ASEAN - ACT) ระดับประเทศ (National Program Steering Committee -NPSC) ครั้งที่ ๒/๒๕๖๔


วันพฤหัสบดีที่ 8 กรกฎาคม 2564
พิมพ์
กระทรวงยุติธรรม ประชุมคณะอนุกรรมการขับเคลื่อนโครงการอาเซียน - ออสเตรเลีย เพื่อต่อต้านการค้ามนุษย์ (ASEAN - ACT) ระดับประเทศ (National Program Steering Committee -NPSC) ครั้งที่ ๒/๒๕๖๔
กระทรวงยุติธรรม ประชุมคณะอนุกรรมการขับเคลื่อนโครงการอาเซียน - ออสเตรเลีย เพื่อต่อต้านการค้ามนุษย์ (ASEAN - ACT) ระดับประเทศ (National Program Steering Committee -NPSC) ครั้งที่ ๒/๒๕๖๔ ผ่านระบบการประชุมทางไกล (Video Conference)
ในวันพฤหัสบดีที่ ๘ กรกฎาคม ๒๕๖๔ เวลา ๐๘.๓๐ น. ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมคณะอนุกรรมการขับเคลื่อนโครงการอาเซียน - ออสเตรเลีย เพื่อต่อต้านการค้ามนุษย์ (ASEAN - ACT) ระดับประเทศ (National Program Steering Committee -NPSC) ครั้งที่ ๒/๒๕๖๔ ผ่านระบบการประชุมทางไกล (Video Conference) พร้อมด้วยคณะอนุกรรมการ ผู้แทนหน่วยงานที่เกี่ยวข้อง และผู้แทนโครงการ ASEAN – ACT ประจำประเทศไทย เข้าร่วมการประชุมฯ ณ ห้องประชุมกระทรวงยุติธรรม ๕ - ๐๑ ชั้น ๕ อาคารกระทรวงยุติธรรม ถนนแจ้งวัฒนะ กรุงเทพมหานคร
ในการนี้ ที่ประชุมได้รับทราบเรื่องการแต่งตั้ง Dr. Lucia Pietropaoli ผู้อำนวยการโครงการ ASEAN - ACT และความคืบหน้าของการดำเนินงานตามแผนกิจกรรมทั้งในระดับประเทศและระดับภูมิภาค ประจำปี ๒๕๖๔ และแผนการดำเนินงานของโครงการ ASEAN - ACT กับหน่วยงานภายนอก นอกจากนี้ได้ร่วมกันพิจารณารายงานผลการวิเคราะห์สถานการณ์ด้านการต่อต้านการค้ามนุษย์ในประเทศไทย การติดตามและทบทวนกิจกรรมภายใต้โครงการ ASEAN ACT ประจำปี ๒๕๖๔ ทั้งนี้การหารือแลกเปลี่ยนข้อคิดเห็นและข้อเสนอแนะในประเด็นดังกล่าว นำไปสู่การได้ข้อสรุปอันเป็นประโยชน์ต่อการขับเคลื่อนการดำเนินงานของคณะอนุกรรมการ หน่วยงานที่เกี่ยวข้อง และโครงการ ASEAN -ACT เพื่อเสริมสร้างกลไกการดำเนินงานร่วมกันระหว่างภาคส่วนต่าง ๆ ในการแก้ไขปัญหาการค้ามนุษย์ทั้งในระดับประเทศและระดับภูมิภาค

ที่มา : https://www.thaigov.go.th/news/contents/details/43587