รัฐบาลไทย-ข่าวทำเนียบรัฐบาล-ดีอีเอส หารือการใช้หมายเลขโทรคมนาคมพิเศษ 4 หลักของกรมอนามัย อำนวยความสะดวกประชาชน องค์กร สถานประกอบการ-กิจการ ต่อเนื่อง


วันจันทร์ที่ 21 มีนาคม 2565
ดีอีเอส หารือการใช้หมายเลขโทรคมนาคมพิเศษ  4 หลักของกรมอนามัย อำนวยความสะดวกประชาชน องค์กร สถานประกอบการ-กิจการ ต่อเนื่อง
ดีอีเอส หารือการใช้หมายเลขโทรคมนาคมพิเศษ  4 หลักของกรมอนามัย อำนวยความสะดวกประชาชน องค์กร สถานประกอบการ-กิจการ ต่อเนื่อง
เมื่อวันที่ 21 มีนาคม 2565 นายณัฐพล ณัฏฐสมบูรณ์ รองปลัดกระทรวงดิจิทัลเพื่อเศรษฐกิจและสังคม เป็นประธานการประชุมคณะทำงานพิจารณาการขอรับการจัดสรรหมายเลขโทรคมนาคมพิเศษ ( แบบสั้น 4 หลัก) และการขอจัดตั้งSub Call Center เพื่อให้บริการตอบข้อซักถามและข้อร้องเรียนของประชาชน โดยผ่านบริการโครงการศูนย์บริการข้อมูลภาครัฐเพื่อประชาชน ของกรมอนามัย กระทรวงสาธารณสุข ซึ่งทั้งนี้เพื่ออำนวยความสะดวกในการให้บริการติดต่อสอบถาม แนะนำ ติชม ข้อเสนอแนะ รวมถึงแจ้งเรื่องเรียนต่างๆ เกี่ยวกับแพลตฟอร์ม Thai Stop COVID และThai save Thai  ซึ่งเป็นมาตรการความปลอดภัยสำหรับองค์กร หรือ COVID Free Setting  เพื่อสร้างความปลอดภัยในสถานประกอบการ/กิจการ ให้รอบรับการใช้บริการและสร้างความมั่นใจ ความปลอดภัยในการดำรงชีวิตภายใต้สภานการณ์การแพร่ระบาดของโรคโควิด 19 โดยมีเจ้าหน้าที่เกี่ยวข้องร่วมประชุม ณ ห้องประชุม 802 ชั้น 8 สำนักงานปลัดกระทรวงดิจิทัลเพื่อเศรษฐกิจและสังคม
*************

ที่มา : https://www.thaigov.go.th/news/contents/details/52781