รัฐบาลไทย-ข่าวทำเนียบรัฐบาล-กรมทางหลวง รายงานสถานการณ์อุทกภัยบนทางหลวงวันที่ 26 ตุลาคม 2564


วันอังคารที่ 26 ตุลาคม 2564
กรมทางหลวง รายงานสถานการณ์อุทกภัยบนทางหลวงวันที่ 26 ตุลาคม 2564
พบว่ามีทางหลวงถูกน้ำท่วม ดินสไลด์ และสะพานชำรุด รวมจำนวน 9 จังหวัด 32 สายทาง 59 แห่ง โดยมีทางหลวงที่มีระดับน้ำสูง 5 สายทาง การจราจรผ่านไม่ได้ 8 จังหวัด 21 แห่ง
นายสราวุธ ทรงศิวิไล อธิบดีกรมทางหลวง กระทรวงคมนาคม เปิดเผยว่า นายศักดิ์สยาม ชิดชอบ รัฐมนตรีว่าการกระทรวงคมนาคม มีความเป็นห่วงใยต่อการเดินทางสัญจรของประชาชนจึงมอบหมายให้กรมทางหลวง (ทล.) เร่งระบายน้ำในพื้นที่ที่มีน้ำท่วมขังโดยบูรณาการร่วมกับหน่วยงานที่เกี่ยวข้อง เนื่องจากบางพื้นที่มีปริมาณน้ำสะสมจากฝนตกต่อเนื่องทำให้เอ่อล้นท่วมผิวจราจร และให้จัดเจ้าหน้าที่คอยดูแลอำนวยความสะดวกปลอดภัยให้กับประชาชนพร้อมเน้นย้ำให้หน่วยงานเฝ้าระวังและติดตามสภาพอากาศ รวมถึงสภาพน้ำอย่างต่อเนื่อง เนื่องจาก
การคาดการณ์กรมอุตุนิยมวิทยาแจ้งว่าจะมีย่อมความกดอากาศต่ำกำลังแรงบริเวณทะเลจีนใต้ในช่วงปลายเดือน
ทำให้มีฝนตกต่อเนื่องและมีฝนตกหนักบางแห่ง และให้ ทล. เตรียมพร้อม 24 ชั่วโมง ตามแผนป้องกันและบรรเทา
สาธารณภัยเพื่อบูรณาการให้ความช่วยเหลือและบรรเทาผลกระทบต่อประชาชนได้ทันที
สำหรับสถานการณ์ประจำวันที่ 26 ตุลาคม 2564 เวลา 14.15 น. พบว่ามีทางหลวงถูกน้ำท่วม
ดินสไลด์ และสะพานชำรุด รวมจำนวน 9 จังหวัด 32 สายทาง 59 แห่ง โดยมีทางหลวงที่มีระดับน้ำสูง 5 สายทาง ดังนี้ 1) ทล.2 ท่าพระ - ขอนแก่น ระดับน้ำสูง 200 เซนติเมตร 2) ทล.213 มหาสารคาม - หนองขอน 3) ทล.32
นครหลวง - อ่างทอง ระดับน้ำสูง 170 เซนติเมตร 4) ทล.3263 อยุธยา - ไผ่กองดิน ระดับน้ำสูง 200 เซนติเมตร   และ 5) ทล.340 สาลี - สุพรรณ ระดับน้ำสูง 180 เซนติเมตร
ทั้งนี้การจราจรผ่านไม่ได้ 8 จังหวัด 21 แห่ง ดังนี้
1. จังหวัดขอนแก่น (การจราจรผ่านไม่ได้ 2 แห่ง)
- ทล.2 ท่าพระ - ขอนแก่น ช่วง กม. ที่ 329+913 (จุดกลับรถใต้สะพานกุดกว้าง) ระดับน้ำสูง 200 เซนติเมตร
- ทล.12 ขอนแก่น - พรหมนิมิตร ช่วง กม. ที่ 565+600 (จุดกลับรถใต้สะพานลำน้ำพอง) ระดับน้ำสูง 40 เซนติเมตร
2. จังหวัดมหาสารคาม (การจราจรผ่านไม่ได้ 1 แห่ง)
- ทล.213 มหาสารคาม - หนองขอน ช่วง กม. ที่ 5+530 (อุโมงค์ท่าขอนยาง) ระดับน้ำสูง 220 เซนติเมตร
3. จังหวัดนครราชสีมา (การจราจรผ่านไม่ได้ 1 แห่ง)
- ทล.202 ดอนตะหนิน - ตลาดไทร ช่วง กม. ที่ 93+611 ระดับน้ำสูง 10 - 20 เซนติเมตร
4. จังหวัดนนทบุรี (การจราจรผ่านไม่ได้ 3 แห่ง)
- ทล.302 สะพานพระนั่งเกล้า - ต่างระดับบางใหญ่ ช่วง กม. ที่ 16+610 (จุดกลับรถใต้สะพานคลองบางไผ่เพื่อมุ่งหน้าแคราย) ระดับน้ำสูง 15 - 20 เซนติเมตร
- ทล.302 สะพานพระนั่งเกล้า - ต่างระดับบางใหญ่ ช่วง กม. ที่ 16+950 (จุดกลับรถใต้สะพานคลองบางแพรกเพื่อมุ่งหน้าถนนแคราย) ระดับน้ำสูง 15 - 25 เซนติเมตร
- ทล.307 แยกสวนสมเด็จ - สะพานนนทบุรี พื้นที่อำเภอปากเกร็ด ช่วง กม. ที่ 0+942 (จุดกลับรถใต้สะพานนนทบุรี) ระดับน้ำสูง 80 เซนติเมตร
5. จังหวัดอ่างทอง (การจราจรผ่านไม่ได้ 2 แห่ง)
- ทล.32 อ่างทอง - ไชโย ช่วง กม. ที่ 57+500 (จุดกลับรถบางศาลา) ระดับน้ำสูง 135 เซนติเมตร ใช้ทางกลับรถข้างหน้าแทน
- ทล.33 นาคู - ป่าโมก ช่วง กม. ที่ 36+000 - 36+200 (จุดกลับรถใต้สะพานฝั่งป่าโมก) ระดับน้ำสูง 20 เซนติเมตร
6. จังหวัดพระนครศรีอยุธยา (การจราจรผ่านไม่ได้ 6 แห่ง)
- ทล.32 นครหลวง - อ่างทอง ช่วง กม. ที่ 32+607 (จุดกลับรถคลองกะท่อ) ระดับน้ำสูง170 เซนติเมตร ใช้ทางกลับรถด้านหน้าแทน
- ทล.32 นครหลวง - อ่างทอง ช่วง กม.ที่ 33+200 (จุดกลับรถวัดค่าย) ระดับน้ำสูง 100 เซนติเมตร ใช้ทางกลับรถด้านหน้าแทน
- ทล.3263 อยุธยา - ไผ่กองดิน ช่วง กม. ที่ 10+940 (จุดกลับรถใต้สะพานสีกุก) ระดับน้ำสูง 200 เซนติเมตร ใช้ทางกลับรถด้านหน้าแทน
- ทล.3263 อยุธยา - ไผ่กองดิน ช่วง กม. ที่ 11+100 (จุดกลับรถใต้สะพานสีกุก) ระดับน้ำสูง 200 เซนติเมตร ใช้ทางกลับรถด้านหน้าแทน
- ทล.3412 บางบาล - ผักไห่ ช่วง กม. ที่ 13+900 - 20+000 เป็นช่วง ๆ ระดับน้ำสูง 30 เซนติเมตร ใช้ทางเลี่ยง ทช.4047 บริเวณแยกวัดไผ่ล้อมและแยกวัดกอไผ่
- ทล.3412 บางบาล - ผักไห่ ช่วง กม. ที่ 17+400 - 23+900 เป็นช่วง ๆ ระดับน้ำสูง 30 เซนติเมตร ใช้ทางเลี่ยง ทช.3501 ออกแยกป่าโมก
7. จังหวัดสุพรรณบุรี (การจราจรผ่านไม่ได้ 5 แห่ง)
- ทล.33 สุพรรณบุรี - นาคู ช่วง กม. ที่ 9+886 (สะพานคลองทับน้ำ) ระดับน้ำสูง 100 เซนติเมตร ใช้ทางกลับรถข้างหน้าแทน
- ทล.340 สาลี - สุพรรณบุรี ช่วง กม. ที่ 49+673 - 49+750 (สะพานสาลี) ด้านทิศใต้ ระดับน้ำสูง 35 - 40 เซนติเมตร ใช้ทางกลับรถข้างหน้าแทน
- ทล.340 สาลี - สุพรรณบุรี ช่วง กม. ที่ 59+674 (สะพานศาลเจ้าแม่ทับทิม) ระดับน้ำสูง 180 เซนติเมตร ใช้ทางกลับรถข้างหน้าแทน
- ทล.340 สาลี - สุพรรณบุรี ช่วง กม. ที่ 71+230 - 71+620 (ช่องทางคู่ขนานซ้ายทาง) ระดับน้ำสูง 45 เซนติเมตร
- ทล.3557 ถนนเข้าเมืองสุพรรณบุรี ช่วง กม. ที่ 0+450 - 0+726 (ด้านซ้ายทาง) ระดับน้ำสูง 35 เซนติเมตร
8. จังหวัดนครปฐม (การจราจรผ่านไม่ได้ 1 แห่ง)
- ทล.338 พุทธมณฑลสาย 4 - นครชัยศรี ช่วง กม. ที่ 24+800 - 25+500 ระดับน้ำสูง 50 เซนติเมตร ใช้ทางกลับรถข้างหน้าแทน
ทั้งนี้ขอให้ประชาชนผู้ใช้เส้นทางหลวงเดินทางด้วยความระมัดระวังเพื่อความปลอดภัย พร้อมปฏิบัติตามป้ายเตือน ป้ายแนะนำและคำแนะนำของเจ้าหน้าที่อย่างเคร่งครัด และหากประชาชนต้องการสอบถามสภาพเส้นทาง สภาพการจราจร หรือต้องการความช่วยเหลือสามารถติดต่อได้ที่สำนักงานทางหลวง แขวงทางหลวง หมวดทางหลวงในพื้นที่ และสายด่วนกรมทางหลวง โทร. 1586 (โทรฟรีทุกเครือข่ายตลอด 24 ชั่วโมง) และสามารถติดตามการรายงานสถานการณ์สภาพเส้นทางได้ที่ทวิตเตอร์กรมทางหลวง @prdoh1

ที่มา : https://www.thaigov.go.th/news/contents/details/47419