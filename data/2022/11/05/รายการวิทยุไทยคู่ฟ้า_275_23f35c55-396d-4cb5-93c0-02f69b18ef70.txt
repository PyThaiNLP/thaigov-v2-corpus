รัฐบาลไทย-ข่าวทำเนียบรัฐบาล-ปิดอ่าวไทย ห้ามทำประมงชั่วคราว รักษาสมดุลทรัพยากร


วันอังคารที่ 15 กุมภาพันธ์ 2565
ปิดอ่าวไทย ห้ามทำประมงชั่วคราว รักษาสมดุลทรัพยากร
วันอังคารที่ 15 กุมภาพันธ์ 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลสร้างสมดุลระหว่างการใช้ประโยชน์และการรักษาทรัพยากรธรรมชาติ จึงประกาศปิดอ่าวไทยตอนกลาง ห้ามทำประมงชั่วคราวครอบคลุมพื้นที่บางส่วนของ จ.ประจวบคีรีขันธ์ จ.ชุมพร จ.สุราษฎร์ธานี ระหว่างวันที่ 15 ก.พ. – 15 พ.ค.65 รวม 90 วัน ต่อด้วยเขตชายฝั่งทะเลและเขตต่อเนื่องปลายแหลมเขาม่องไล่ ถึง อ.หัวหิน จ.ประจวบคีรีขันธ์ ระหว่างวันที่ 16 พ.ค.-14 มิ.ย.65 รวม 30 วัน เพื่ออนุรักษ์พ่อแม่พันธุ์สัตว์น้ำที่มีไข่แก่ และสัตว์น้ำวัยอ่อนให้มีโอกาสเจริญเติบโต ฟื้นฟูทรัพยากรสัตว์น้ำให้อุดมสมบูรณ์อย่างต่อเนื่องเพื่อการใช้ประโยชน์อย่างยั่งยืน ทั้งนี้ หากผู้ใดฝ่าฝืนจะมีความผิดตาม ม.70 แห่ง พ.ร.ก.การประมง พ.ศ.2558 มีโทษปรับตั้งแต่ 5,000 บาท – 30 ล้านบาท หรือ ปรับ 5 เท่าของมูลค่าสัตว์น้ำที่ได้
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/51564