รัฐบาลไทย-ข่าวทำเนียบรัฐบาล-ปลัดกระทรวงยุติธรรม ประชุมคณะทำงานกรมราชทัณฑ์ โครงการเลี้ยงสุนัขเพื่อพัฒนาพฤตินิสัยผู้ต้องขัง (Dog Therapy)


วันพุธที่ 10 พฤศจิกายน 2564
พิมพ์
ปลัดกระทรวงยุติธรรม ประชุมคณะทำงานกรมราชทัณฑ์ โครงการเลี้ยงสุนัขเพื่อพัฒนาพฤตินิสัยผู้ต้องขัง (Dog Therapy)
ปลัดกระทรวงยุติธรรมประชุมคณะทำงานกรมราชทัณฑ์โครงการเลี้ยงสุนัขเพื่อพัฒนาพฤตินิสัยผู้ต้องขัง (Dog Therapy)
ในวันอังคารที่ ๙ พฤศจิกายน ๒๕๖๔ เวลา ๑๖.๓๐ น. ณ ห้องประชุม ๑๑-๐๒ อาคารกระทรวงยุติธรรม ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมคณะทำงานกรมราชทัณฑ์โครงการเลี้ยงสุนัขเพื่อพัฒนาพฤตินิสัยผู้ต้องขัง (Dog Therapy)โดยมี สัตวแพทย์ปานเทพ รัตนากร นายสิทธิ สุธีวงศ์ รองอธิบดีกรมราชทัณฑ์ และเจ้าหน้าที่กรมราชทัณฑ์ เข้าร่วมประชุม
โครงการนี้ มีวัตถุประสงค์เพื่อบำบัดฟื้นฟูจิตใจผู้ต้องขังให้อ่อนโยนด้วยการเลี้ยงสุนัข โดยจะมีการทำ MOU การเลี้ยงสุนัขในเรือนจำระหว่างกรมราชทัณฑ์และคณะสัตวแพทย์ ราชวิทยาลัยจุฬาภรณ์ โดยมีเรือนจำนำร่อง จำนวน ๓  แห่ง ได้แก่ ทัณฑสถานเกษตรอุตสาหกรรมเขาพริก เรือนจำกลางคลองไผ่ และทัณฑสถานหญิงนครราชสีมา ทั้งนี้ กรมราชทัณฑ์จะร่วมจัดทำ Standard Operation Procedures (SOPs) เพื่อการดำเนินการที่มีมาตรฐานให้แล้วเสร็จเพื่อเป็นแนวทางปฏิบัติ หากดำเนินการประสบผลสำเร็จจะขยายผลไปยังเรือนจำ/ทัณฑสถานต่อไป

ที่มา : https://www.thaigov.go.th/news/contents/details/48026