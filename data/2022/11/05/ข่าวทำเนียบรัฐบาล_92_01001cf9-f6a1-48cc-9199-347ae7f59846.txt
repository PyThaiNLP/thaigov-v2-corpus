รัฐบาลไทย-ข่าวทำเนียบรัฐบาล-ศบค. ขอให้แยกขยะจากการตรวจ ATK หน้ากากผ้า หน้ากากอนามัย ใส่ถุงขยะติดเชื้อ เพื่อรักษาสุขอนามัยที่ดี


วันจันทร์ที่ 31 มกราคม 2565
พิมพ์
ศบค. ขอให้แยกขยะจากการตรวจ ATK หน้ากากผ้า หน้ากากอนามัย ใส่ถุงขยะติดเชื้อ เพื่อรักษาสุขอนามัยที่ดี
ศบค. ขอให้แยกขยะจากการตรวจ ATK หน้ากากผ้า หน้ากากอนามัย ใส่ถุงขยะติดเชื้อ เพื่อรักษาสุขอนามัยที่ดี
วันนี้ (31 มกราคม 2565) เวลา 12.30 น. ณ โถงกลาง ตึกสันติไมตรี ทำเนียบรัฐบาล นายแพทย์ทวีศิลป์ วิษณุโยธิน โฆษกศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 (โควิด-19) โดยได้ตอบคำถามสื่อมวลชนเกี่ยวกับขยะที่เกิดจากชุดตรวจ ATK โดยโฆษก ศบค. แนะนำว่า ชุดตรวจ ATK ภายหลังการตรวจ กลายเป็นขยะจำนวนมาก กรมอนามัย กรมควบคุมโรค กระทรวงสาธารณสุข มีความห่วงใย โดย โฆษก ศบค. นำชุดข้อมูลมาสื่อสาร คือ ATK ถือเป็นขยะติดเชื้อ เพราะตรวจจากสารคัดหลั่งในร่างกาย มีเชื้อโรคจากร่างกาย หรือเชื้ออ่อนจากโควิด -19 ต้องทิ้งให้ปลอดภัย วิธีทิ้งคือ ก่อนทิ้งให้ใช้แอลกอฮอล์ที่เราใช้ฉีดมือ และนำมาใส่ถุงสีแดงสัญลักษณ์ของขยะติดเชื้อ หรือถ้าไม่มี ให้ใส่ในถุงพลาสติก 2 ชั้น ปิดปากถุงให้แน่น และเขียนว่าเป็นขยะติดเชื้อ ขอให้ห่วงใยเจ้าหน้าที่ผู้เก็บขยะไม่ให้เกิดความเสี่ยงร่วม

ที่มา : https://www.thaigov.go.th/news/contents/details/51081