รัฐบาลไทย-ข่าวทำเนียบรัฐบาล-รปอ.จุลพงษ์ ร่วมหารือกับคณะภาคเอกชนซาอุดีอาระเบียจากหอการค้ามณฑลริยาด


วันอังคารที่ 5 กรกฎาคม 2565
พิมพ์
รปอ.จุลพงษ์ ร่วมหารือกับคณะภาคเอกชนซาอุดีอาระเบียจากหอการค้ามณฑลริยาด
รปอ.จุลพงษ์ ร่วมหารือกับคณะภาคเอกชนซาอุดีอาระเบียจากหอการค้ามณฑลริยาด
วันนี้ (5 กรกฎาคม 2565) นายจุลพงษ์ ทวีศรี รองปลัดกระทรวงอุตสาหกรรม ร่วมหารือกับ นาย Krayem Alenzi กรรมการและหัวหน้าคณะภาคเอกชนซาอุดีอาระเบียจากหอการค้ามณฑลริยาดพร้อมคณะ เพื่อเจรจาเกี่ยวกับแนวทางความร่วมมือทางด้านการค้าและอุตสาหกรรมระหว่างไทยและซาอุดีอาระเบีย ณ ห้องประชุม อก.1 ชั้น 2 อาคารสำนักงานปลัดกระทรวงอุตสาหกรรม
โดยครั้งนี้ถือเป็นการเยือนไทยอย่างเป็นทางการครั้งแรกของคณะภาคเอกชนซาอุดีอาระเบีย ซึ่งฝ่ายซาอุดีอาระเบียแสดงความสนใจเป็นอย่างยิ่งที่จะสร้างความร่วมมือกับกระทรวงอุตสาหกรรมและผู้ประกอบการไทยในอุตสาหกรรมด้านต่างๆ ได้แก่ อุตสาหกรรมยานยนต์ไฟฟ้า อุตสาหกรรมแปรรูปอาหาร อาหารสัตว์ อุตสาหกรรมด้านแร่ธาตุ ฯลฯ โดยรัฐบาลซาอุดีอาระเบีย มีมาตรการสนับสนุนการลงทุนด้านอุตสาหกรรมในเรื่องที่ดินและเครื่องจักร และเชื้อเชิญให้มีการหารือกันของภาคเอกชนไทยและซาอุดีอาระเบีย เพื่อแสวงหาโอกาสในการลงทุนและทำธุรกิจร่วมกันต่อไปในอนาคต

ที่มา : https://www.thaigov.go.th/news/contents/details/56551