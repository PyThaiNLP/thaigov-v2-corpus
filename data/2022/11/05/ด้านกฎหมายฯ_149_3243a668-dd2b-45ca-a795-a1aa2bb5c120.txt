รัฐบาลไทย-ข่าวทำเนียบรัฐบาล-กระทรวงยุติธรรม ประชุมคณะอนุกรรมการให้ความช่วยเหลือประจำกรุงเทพมหานครฯ ครั้งที่ ๑๗/๒๕๖๔


วันอังคารที่ 17 สิงหาคม 2564
พิมพ์
กระทรวงยุติธรรม ประชุมคณะอนุกรรมการให้ความช่วยเหลือประจำกรุงเทพมหานครฯ ครั้งที่ ๑๗/๒๕๖๔
กระทรวงยุติธรรม ประชุมคณะอนุกรรมการให้ความช่วยเหลือประจำกรุงเทพมหานครฯ ครั้งที่ ๑๗/๒๕๖๔
ในวันอังคารที่ ๑๗ สิงหาคม ๒๕๖๔ เวลา ๑๓.๓๐ น. นายสหการณ์ เพ็ชรนรินทร์ รองปลัดกระทรวงยุติธรรม เป็นประธานการประชุมคณะอนุกรรมการให้ความช่วยเหลือประจำกรุงเทพมหานคร และที่เกินอำนาจของคณะอนุกรรมการให้ความช่วยเหลือประจำจังหวัด คณะที่ ๑ ครั้งที่ ๑๗/๒๕๖๔ ร่วมกับคณะอนุกรรมการฯ และเจ้าหน้าที่ที่เกี่ยวข้อง ผ่านระบบการประชุมทางไกล (Video Conference) และห้องประชุม ๑๐-๖ ชั้น ๑๐ อาคารกระทรวงยุติธรรม
ที่ประชุมได้รับทราบสถิติการให้ความช่วยเหลือประชาชนตามภารกิจกองทุนยุติธรรมผ่านระบบ JFReport ประจำปีงบประมาณ ๒๕๖๔ แบ่งเป็น ผู้มาขอรับคำปรึกษากฎหมาย และผู้มาขอรับความช่วยเหลือตามภารกิจของกองทุนยุติธรรม ได้แก่ กรณีการช่วยเหลือประชาชนในการดำเนินคดี กรณีการขอปล่อยชั่วคราวผู้ต้องหาหรือจำเลย กรณีการช่วยเหลือผู้ถูกละเมิดฯ และกรณีการสนับสนุนในการให้ความรู้ทางกฎหมาย
นอกจากนี้ ที่ประชุมได้พิจารณาทบทวนผลการพิจารณาคำขอรับความช่วยเหลือเสนอคณะอนุกรรมการให้ความช่วยเหลือประจำกรุงเทพมหานครฯ คณะที่ ๑ จำนวน ๒ ราย และพิจารณาคำขอรับความช่วยเหลือเสนอคณะอนุกรรมการให้ความช่วยเหลือประจำกรุงเทพมหานครฯ คณะที่ ๑ จำนวน ๑๘ ราย

ที่มา : https://www.thaigov.go.th/news/contents/details/44853