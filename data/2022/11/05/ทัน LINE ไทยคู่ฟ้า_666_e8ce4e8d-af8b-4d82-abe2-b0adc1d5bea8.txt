รัฐบาลไทย-ข่าวทำเนียบรัฐบาล-ยืนยัน! ผู้ป่วยโควิด-19 ยังรักษา รพ.เอกชนฟรี หากปฏิเสธการรักษา - เรียกเก็บเงิน แจ้งสายด่วน สบส. 1426


วันศุกร์ที่ 25 กุมภาพันธ์ 2565
ยืนยัน! ผู้ป่วยโควิด-19 ยังรักษา รพ.เอกชนฟรี หากปฏิเสธการรักษา - เรียกเก็บเงิน แจ้งสายด่วน สบส. 1426
.....
กระทรวงสาธารณสุข แจงผู้ป่วยโควิด-19 ยังถือเป็นผู้ป่วยฉุกเฉิน สามารถเข้ารับการรักษาจาก รพ.เอกชน ได้โดยไม่เสียค่าใช้จ่าย เนื่องจากยังไม่มีการเปลี่ยนแปลงหรือยกเลิก "ประกาศกระทรวงสาธารณสุข เรื่อง หลักเกณฑ์ วิธีการ และเงื่อนไขการกำหนดค่าใช้จ่ายในการดำเนินการผู้ป่วยฉุกเฉินโรคติดต่ออันตรายตามกฎหมายว่าด้วยโรคติดต่อกรณีโรคโควิด-19” แต่อย่างใด
.
หากสถานพยาบาลเอกชนปฏิเสธการรักษาหรือเรียกเก็บค่ารักษาจากผู้ป่วยโควิด-19 หรือญาติ ให้โทรแจ้งสายด่วน สบส. 1426 โดยผู้ประกอบกิจการและผู้ดำเนินการสถานพยาบาลถือว่ามีความผิดตาม พ.ร.บ.สถานพยาบาล พ.ศ.2541 ต้องระวางโทษจำคุกไม่เกิน 2 ปี หรือปรับไม่เกิน 40,000 บาท หรือทั้งจำทั้งปรับ
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/51948