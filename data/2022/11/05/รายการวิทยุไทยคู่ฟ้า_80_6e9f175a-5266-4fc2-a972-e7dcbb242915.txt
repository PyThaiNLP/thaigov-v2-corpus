รัฐบาลไทย-ข่าวทำเนียบรัฐบาล-รัฐบาลเตรียมแจกชุดตรวจ ATK กว่า 8 ล้านชุด


วันอาทิตย์ที่ 22 สิงหาคม 2564
พิมพ์
รัฐบาลเตรียมแจกชุดตรวจ ATK กว่า 8 ล้านชุด
วันพุธที่ 4 สิงหาคม 2564
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลอนุมัติจัดซื้อชุดตรวจโควิด-19 Antigen Test Kit หรือ ATK 8.5 ล้านชุด วงเงินกว่า 1,000 ล้านบาท เพื่อให้ประชาชนกลุ่มเสี่ยงใช้ตรวจหาเชื้อด้วยตนเองแบบไม่เสียค่าใช้จ่าย โดยจะแจกจ่ายในช่วงเดือน ส.ค.- ก.ย. ซึ่งพลเอก ประยุทธ์ จันทร์โอชา นายกรัฐมนตรี เน้นย้ำให้กระจายชุดตรวจ ATK อย่างทั่วถึงและโปร่งใส สามารถตรวจสอบได้ อย่างไรก็ตาม ผู้ที่จะใช้ชุดตรวจนี้ควรเข้าข่ายเป็นกลุ่มเสี่ยง เช่น มีญาติหรือคนใกล้ชิดติดโควิด-19 หรือสัมผัสใกล้ชิดกับผู้ติดเชื้อยืนยัน หรืออยู่ในพื้นที่เสี่ยงและมีอาการคล้ายไข้หวัด นอกจากนี้ หน่วยบริการปฐมภูมิทั้งคลินิกชุมชนอบอุ่น ศูนย์บริการสาธารณสุข รพ.ชุมชน และรพ.ส่งเสริมสุขภาพประจำตำบลทั่วประเทศ จะให้บริการตรวจหาเชื้อโดยชุดตรวจ ATK ด้วยเช่นเดียวกัน
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/45021