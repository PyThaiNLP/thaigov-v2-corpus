รัฐบาลไทย-ข่าวทำเนียบรัฐบาล-ทส. พร้อมใจกันลงนามถวายพระพร พระบาทสมเด็จพระเจ้าอยู่หัว เนื่องในโอกาสวันเฉลิมพระชนมพรรษา 28 กรกฎาคม 2564


วันอังคารที่ 27 กรกฎาคม 2564
ทส. พร้อมใจกันลงนามถวายพระพร พระบาทสมเด็จพระเจ้าอยู่หัว เนื่องในโอกาสวันเฉลิมพระชนมพรรษา 28 กรกฎาคม 2564
ทส. พร้อมใจกันลงนามถวายพระพร พระบาทสมเด็จพระเจ้าอยู่หัว เนื่องในโอกาสวันเฉลิมพระชนมพรรษา 28 กรกฎาคม 2564
ทส. พร้อมใจกันลงนามถวายพระพร พระบาทสมเด็จพระเจ้าอยู่หัว เนื่องในโอกาสวันเฉลิมพระชนมพรรษา 28 กรกฎาคม 2564
วันนี้ (27 กรกฎาคม 2564) เวลา 08.00 น. นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม พร้อมด้วยผู้บริหารระดับสูงของกระทรวงทรัพยากรธรรมชาติและสิ่งแวดล้อม ร่วมพิธีลงนามถวายพระพร พระบาทสมเด็จพระเจ้าอยู่หัว เนื่องในโอกาสวันเฉลิมพระชนมพรรษา 28 กรกฎาคม 2564 เพื่อเป็นการแสดงออกซึ่งความจงรักภักดีและสำนึกในพระมหากรุณาธิคุณ ณ ห้อง 101 อาคารกระทรวงทรัพยากรธรรมชาติและสิ่งแวดล้อม โดยพิธีนี้ ได้จัดขึ้นภายใต้มาตรการทางสาธารณสุขในการป้องกันการแพร่ระบาดของโรคโควิด-19 อย่างเข้มงวด
นอกจากนั้น บุคลากรในสังกัดกระทรวงฯ ยังได้ร่วมกันลงนามถวายพระพรผ่านระบบออนไลน์ที่เว็บไซต์ของกระทรวงทรัพยากรธรรมชาติและสิ่งแวดล้อมอีกด้วย ทั้งนี้ ขอเชิญชวนประชาชนร่วมลงนามถวายพระพรได้ที่ www.mnre.go.th ได้ตั้งแต่วันนี้ - วันที่ 31 กรกฎาคม 2564 เพื่อพร้อมใจกันแสดงความจงรักภักดีและสำนึกในพระมหากรุณาธิคุณ

ที่มา : https://www.thaigov.go.th/news/contents/details/44153