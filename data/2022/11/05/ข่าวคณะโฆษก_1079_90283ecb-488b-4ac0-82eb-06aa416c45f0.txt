รัฐบาลไทย-ข่าวทำเนียบรัฐบาล-​โฆษกรัฐบาลเผย นายกฯ ชื่นชมแชมป์โลกสนุกเกอร์หญิง ปี 2022 ชาวไทยคนแรก มิ้งค์ สระบุรี อายุเพียง 22 ปี


วันอังคารที่ 22 กุมภาพันธ์ 2565
พิมพ์
​โฆษกรัฐบาลเผย นายกฯ ชื่นชมแชมป์โลกสนุกเกอร์หญิง ปี 2022 ชาวไทยคนแรก มิ้งค์ สระบุรี อายุเพียง 22 ปี
​โฆษกรัฐบาลเผย นายกฯ ชื่นชมแชมป์โลกสนุกเกอร์หญิง ปี 2022 ชาวไทยคนแรก มิ้งค์ สระบุรี อายุเพียง 22 ปี
วันนี้ (22 กุมภาพันธ์ 2565) นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า พลเอก ประยุทธฺ จันทร์โอชา นายกรัฐมนตรีและรัฐมนตรีว่าการกระทรวงกลาโหม ชื่นชมนักสนุกเกอร์ชาวไทย ณัชชารัตน์ วงศ์หฤทัย หรือมิ้งค์ เจ้าของตำแหน่งแชมป์โลกสนุกเกอร์หญิงคนที่ 13และถือเป็นชาวไทยคนแรก  โดยน้องมิ้งค์เป็นชาวจังหวัดสระบุรี ที่แม้จะมีอายุเพียง 22 ปี แต่มีผลงานที่โดดเด่น โดยเพิ่งชนะการแข่งขัน 2022 World Women's Snooker Championship ด้วยฝีมือและสมาธิที่เอาชนะคู่แข่งขันทุกคนในการแข่งขัน 2022 World Women's Snooker Championship นายกรัฐมนตรีแสดงความดีใจกับมิ้งค์ ในชัยชนะครั้งนี้ ขอบคุณที่สร้างชื่อเสียงให้ประเทศไทย เชื่อมั่นว่ามิ้งค์จะประสบความสำเร็จและมีอนาคตที่ยาวไกลในการเป็นนักสนุกเกอร์อาชีพ
นายธนกร กล่าวว่า ขอบคุณนักกีฬาและผู้มีส่วนเกี่ยวข้องทุกคน ที่ร่วมกันเอาชนะทุกข้อจำกัด ฝึกฝนอย่างมีวินัย จนประสบผลสำเร็จ ทั้งนี้ รัฐบาลพร้อมให้การสนับสนุนนักกีฬาสนุกเกอร์ชาวไทยให้มีโอกาสฝึกซ้อมและเข้าแข่งรายการสำคัญ โดยเชื่อมั่นว่าจะสามารถต่อยอดกีฬาสนุกเกอร์ในประเทศไทยให้เป็นที่นิยมได้เพิ่มมากขึ้นในอนาคต อีกทั้งยังเป็นเเรงบันดาลใจเเละกำลังใจสำคัญให้กับนักกีฬาไทยในประเภทอื่น ๆ ซึ่งสำหรับตัวมิ้งค์เองนอกจากชนะรายการนี้แล้ว ยังเป็นแชมป์บริติชโอเพ่นอีกด้วย และอีกคนซึ่งประสบความสำเร็จไม่แพ้กัน คือ พลอยชมพู เหล่าเกียรติพงษ์ หรือพลอย นักสนุกเกอร์ จากจังหวัดขอนแก่น ซึ่งคว้าแชมป์โลกหญิงอายุไม่เกิน 21 ปี ได้สำเร็จ

ที่มา : https://www.thaigov.go.th/news/contents/details/51784