รัฐบาลไทย-ข่าวทำเนียบรัฐบาล-นายกรัฐมนตรี ลงพื้นที่ติดตามความคืบหน้าการพัฒนาท่าเรืออัจฉริยะสาทร-ท่าช้าง


วันพฤหัสบดีที่ 9 มิถุนายน 2565
พิมพ์
นายกรัฐมนตรี ลงพื้นที่ติดตามความคืบหน้าการพัฒนาท่าเรืออัจฉริยะสาทร-ท่าช้าง
วันพุธที่ 8 มิถุนายน 2565
ต่อจากนี้ไป ขอเชิญรับฟังไทยคู่ฟ้า ค่ะ
พลเอก ประยุทธ์ จันทร์โอชา นายกรัฐมนตรี ลงพื้นที่ติดตามความคืบหน้าการพัฒนาท่าเทียบเรือริมแม่น้ำเจ้าพระยาสู่การเป็นท่าเทียบเรืออัจฉริยะ ณ ท่าเรือสาทร และท่าเรือท่าช้าง ในวันนี้(8มิ.ย.65) พร้อมทั้งเป็นประธานเปิดท่าเรือท่าช้าง-สาทร Smart Pier Smart Connection โดยท่าเทียบเรือทั้งสองแห่งได้รับการปรับปรุงบริเวณพื้นของท่าเรือ อาคารศาลาพักคอย ห้องสุขา โป๊ะพร้อมสะพานปรับระดับ กล้องวงจรปิด และสิ่งอำนวยความสะดวกต่าง ๆ ตามหลักอารยสถาปัตย์ เพื่อเพิ่มขีดความสามารถในการให้บริการแก่ประชาชนทุกกลุ่ม รองรับทั้งระบบเรือด่วน เรือโดยสารไฟฟ้า เรือท่องเที่ยว พร้อมเชื่อมโยงสู่ระบบขนส่งสาธารณะอื่น ให้ประชาชนสามารถเดินทางได้อย่างสะดวกรวดเร็วและปลอดภัย
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/55534