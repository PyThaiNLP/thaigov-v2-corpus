รัฐบาลไทย-ข่าวทำเนียบรัฐบาล-การรถไฟแห่งประเทศไทย แจ้งปรับเปลี่ยนสถานีต้นทาง - ปลายทาง ขบวนรถชานเมือง กรุงเทพ - สุพรรณบุรี เป็นการชั่วคราว เนื่องจากสถานการณ์น้ำท่วม


วันอาทิตย์ที่ 17 ตุลาคม 2564
การรถไฟแห่งประเทศไทย แจ้งปรับเปลี่ยนสถานีต้นทาง - ปลายทาง ขบวนรถชานเมือง กรุงเทพ - สุพรรณบุรี เป็นการชั่วคราว เนื่องจากสถานการณ์น้ำท่วม
จากสถานการณ์เกิดฝนตกหนักในหลายพื้นที่ ทำให้ช่วงบ่ายในวันที่ 17 ตุลาคม 2564 ได้เกิดน้ำท่วมเส้นทางรถไฟระหว่างที่หยุดรถดอนสงวน - ที่หยุดรถหนองผักชี จังหวัดสุพรรณบุรี ส่งผลกระทบต่อความปลอดภัยในการเดินขบวนรถเส้นทางสายสุพรรณบุรีช่วงบริเวณดังกล่าว
จากสถานการณ์เกิดฝนตกหนักในหลายพื้นที่ ทำให้ช่วงบ่ายในวันที่ 17 ตุลาคม 2564 ได้เกิดน้ำท่วมเส้นทางรถไฟระหว่างที่หยุดรถดอนสงวน - ที่หยุดรถหนองผักชี จังหวัดสุพรรณบุรี ส่งผลกระทบต่อความปลอดภัยในการเดินขบวนรถเส้นทางสายสุพรรณบุรีช่วงบริเวณดังกล่าว การรถไฟแห่งประเทศไทย (รฟท.) จึงจำเป็นต้องประกาศปรับเปลี่ยนสถานีต้นทาง - ปลายทาง ขบวนรถสายสุพรรณบุรี จำนวน 2 ขบวน ตั้งแต่วันที่ 17 - 18 ตุลาคม 2564 เพื่อความปลอดภัยของผู้โดยสาร ดังนี้
1. ปรับเปลี่ยนสถานีต้นทาง - ปลายทาง ขบวนรถชานเมืองที่ 355/356 กรุงเทพ - สุพรรณบุรี - กรุงเทพ ปรับเปลี่ยนเป็น กรุงเทพ - หนองปลาดุก - กรุงเทพ
อย่างไรก็ตาม เจ้าหน้าที่ รฟท. ได้ลงพื้นที่ตรวจสอบความเสียหายในเบื้องต้นพบว่า เส้นทางรถไฟช่วงบริเวณเสาโทรเลขที่ 121/2 - 125/4 ระหว่างที่หยุดรถดอนสงวน - ที่หยุดรถหนองผักชี ได้รับความเสียหายเล็กน้อยและเมื่อระดับน้ำลดลงจะสามารถส่งเจ้าหน้าที่เข้าดำเนินการจัดเก็บขยะและสิ่งปฎิกูล รวมทั้งตรวจสอบภาพทางบริเวณดังกล่าวได้ ทั้งนี้ ระดับน้ำยังคงเพิ่มสูงขึ้นอย่างต่อเนื่อง จึงได้สั่งการให้ฝ่ายการช่างโยธาเตรียมความพร้อมรับมือกับสถานการณ์ โดยขอให้พนักงานเจ้าหน้าที่บำรุงทางตรวจทางเฝ้าระวังสังเกตการณ์ระดับน้ำตลอด 24 ชั่วโมง โดยประชาชนสามารถสอบถามรายละเอียดเพิ่มได้ที่ศูนย์บริการลูกค้าสัมพันธ์ หมายเลขโทรศัพท์ 1690 ตลอด 24 ชั่วโมง หรือเฟซบุ๊ก แฟนเพจทีมพีอาร์การรถไฟแห่งประเทศไทย

ที่มา : https://www.thaigov.go.th/news/contents/details/47085