รัฐบาลไทย-ข่าวทำเนียบรัฐบาล-ดร.เอนก ประชุมร่วมกับสภาศิลปะและวัฒนธรรม มหาวิทยาลัยราชภัฏแห่งประเทศไทย หารือแนวทางการผลักดัน และเผยแพร่ศิลปะและวัฒนธรรมไทยสู่สากล


วันพฤหัสบดีที่ 4 พฤศจิกายน 2564
ดร.เอนก ประชุมร่วมกับสภาศิลปะและวัฒนธรรม มหาวิทยาลัยราชภัฏแห่งประเทศไทย หารือแนวทางการผลักดัน  และเผยแพร่ศิลปะและวัฒนธรรมไทยสู่สากล
ดร.เอนก ประชุมร่วมกับสภาศิลปะและวัฒนธรรม มหาวิทยาลัยราชภัฏแห่งประเทศไทย หารือแนวทางการผลักดัน
และเผยแพร่ศิลปะและวัฒนธรรมไทยสู่สากล
1 พฤศจิกายน 64 ณ ห้องประชุมชั้น 4 อาคารพระจอมเกล้า สป.อว./ ศ.(พิเศษ) ดร.เอนก เหล่าธรรมทัศน์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม เป็นประธานในการประชุมหารือ การดำเนินงานและการพิจารณายุทธศาสตร์สภาศิลปะและวัฒนธรรม มหาวิทยาลัยราชภัฏแห่งประเทศไทย  เพื่อร่วมผลักดันโครงการ/กิจกรรมที่เกี่ยวข้อง แลกเปลี่ยนองค์ความรู้ และบูรณาการเข้ากับศาสตร์ที่ทันสมัยอันนำไปสู่การเผยแพร่ศิลปะและวัฒนธรรมไทยสู่สากล  โดยมี ผศ.ดร.ดวงฤทธิ์ เบ็ญจาธิกุล ชัยรุ่งเรือง เลขานุการรัฐมนตรีว่าการ และ โฆษกกระทรวงกระทรวงการอุดมศึกษา วิทยาศาสตร์ วิจัยและนวัตกรรม รศ.ดร.พาสิทธิ์ หล่อธีรพงศ์ รองปลัดกระทรวงกระทรวงการอุดมศึกษา วิทยาศาสตร์ วิจัยและนวัตกรรม ดร.พัชรินรุจา จันทโรนานนท์ ที่ปรึกษารัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม ดร.ดนุช ตันเทอดทิตย์ กรรมการผู้ช่วยรัฐมนตรีประจำกระทรวง กระทรวงการอุดมศึกษา วิทยาศาสตร์ วิจัยและนวัตกรรม เข้าร่วมการประชุม
สำหรับ สภาศิลปะและวัฒนธรรม มหาวิทยาลัยราชภัฏแห่งประเทศไทย มีหน้าที่รับผิดชอบดำเนินงานด้านศาสนา ศิลปะและวัฒนธรรม ทำนุบำรุงศิลปวัฒนธรรมทั้งในด้านที่เกี่ยวกับคน ภูมิปัญญาธรรมชาติ สิ่งแวดล้อม วิถีชีวิตไทย ปลูกฝังคุณลักษณะและค่านิยมทางวัฒนธรรมที่เหมาะสมแก่สังคม ส่งเสริม สนับสนุนการเผยแพร่ความรู้ด้านศิลปวัฒนธรรม ภูมิปัญญา และการอนุรักษ์สิ่งแวดล้อมธรรมชาติและศิลปกรรมท้องถิ่น สร้างเครือข่ายด้านศิลปวัฒนธรรม ภูมิปัญญาสิ่งแวดล้อมธรรมชาติและศิลปกรรมท้องถิ่น ระดับชาติและนานาชาติ เพื่อถ่ายทอดองค์ความรู้และแลกเปลี่ยนเรียนรู้ร่วมกัน รวมทั้งการสร้างสรรค์วัฒนธรรมใหม่เพื่อการดำรงชีวิตที่เหมาะสมในภาวะวิกฤตของสังคมไทยในปัจจุบัน

ที่มา : https://www.thaigov.go.th/news/contents/details/47797