รัฐบาลไทย-ข่าวทำเนียบรัฐบาล-เลขา.รมว.ท่องเที่ยวและกีฬา ปล่อยขบวนคาราวานท่องเที่ยว โครงการ เมืองลพบุรี ไม่ได้มีแค่ลิง


วันพุธที่ 6 กรกฎาคม 2565
พิมพ์
เลขา.รมว.ท่องเที่ยวและกีฬา ปล่อยขบวนคาราวานท่องเที่ยว โครงการ เมืองลพบุรี ไม่ได้มีแค่ลิง
อุตสาหกรรมการท่องเที่ยวในประเทศไทย เป็นฟันเฟืองที่สำคัญต่อการขับเคลื่อนเศรษฐกิจให้กับประเทศไทย
วันที่ 2 กรกฎาคม 2565 (08.00น.) นายพิพัฒน์ รัชกิจประการ รัฐมนตรีว่าการกระทรวงการท่องเที่ยวและกีฬา (รมว.กก.) มอบหมายให้ นายเขมพล อุ้ยตยะกุล เลขานุการรัฐมนตรีว่าการกระทรวงการท่องเที่ยวและกีฬา เป็นประธานในพิธีปล่อยขบวนคาราวานท่องเที่ยว โครงการ "เมืองลพบุรี ไม่ได้มีแค่ลิง" ซึ่งจัดขึ้นเพื่อส่งเสริมและกระจายรายได้สู่ชุมชนท้องถิ่น รวมทั้ง เป็นการประซาสัมพันธ์แหล่งท่องเที่ยวในจังหวัดลพบุรี ให้เป็นที่รู้จักทั่วไปอย่างกว้างขวาง โดยมี นางสาวฐาปนีย์ เกียรติไพบูลย์ รองผู้ว่าการด้านตลาดในประเทศ (ททท.), ท่องเที่ยวและกีฬาจังหวัดพระนครศรีอยุธยา, ท่องเที่ยวและกีฬาจังหวัดลพบุรี, นายกสมาคมส่งเสริมธุรกิจท่องเที่ยวไทย, ผู้บริหารบริษัท วันเดอร์ลัสต์ ทัวร์ แอนด์ ทราเวล คอนซัลติ้ง จำกัด, ชมรม ไทยแลนด์ โกลด์วิง ไรเดอร์ คลับ และ ชมรม ไลออน เนเวอร์ ดาย เข้าร่วมงาน ณ ปั๊มน้ำมัน พีที บางปะหัน จังหวัดอยุธยา
เลขา.รมว.ท่องเที่ยวและกีฬา กล่าวว่า อุตสาหกรรมการท่องเที่ยวในประเทศไทย เป็นฟันเฟืองที่สำคัญต่อการขับเคลื่อนเศรษฐกิจให้กับประเทศไทย ขอชื่นชมแนวคิดและนโยบาย การท่องเที่ยวแห่งประเทศไทย รวมทั้งองค์กรภาครัฐและเอกชน ในความร่วมมือ ร่วมใจ ที่จะขับเคลื่อนอุตสาหกรรมท่องเที่ยวให้กลับมาสดใส สร้างความมั่นใจให้กับทั้งนักท่องเที่ยว และกลุ่มผู้ประกอบการในบรรยากาศของการท่องเที่ยว ที่กำลังเริ่มฟื้นตัว อีกทั้งยังเป็นการส่งเสริมประชาสัมพันธ์ และช่วยกระตุ้นการท่องเที่ยวทั้งภายในประเทศและภายนอกประเทศ

ที่มา : https://www.thaigov.go.th/news/contents/details/56601