รัฐบาลไทย-ข่าวทำเนียบรัฐบาล-โฆษกรัฐบาล เผย "นายกฯ" สั่งเตรียมมาตรการรองรับการเดินทาง หลังวันหยุดสิ้นลง แนะประชาชนสังเกตตนเอง 7-10 วันหลังกลับเข้ามาทำงาน ผู้ติดเชื้อรายใหม่ 18,892 ราย


วันเสาร์ที่ 16 เมษายน 2565
พิมพ์
โฆษกรัฐบาล เผย "นายกฯ" สั่งเตรียมมาตรการรองรับการเดินทาง หลังวันหยุดสิ้นลง  แนะประชาชนสังเกตตนเอง 7-10 วันหลังกลับเข้ามาทำงาน  ผู้ติดเชื้อรายใหม่  18,892 ราย
โฆษกรัฐบาล เผย "นายกฯ" สั่งเตรียมมาตรการรองรับการเดินทาง หลังวันหยุดสิ้นลง  แนะประชาชนสังเกตตนเอง 7-10 วันหลังกลับเข้ามาทำงาน  ผู้ติดเชื้อรายใหม่  18,892 ราย
วันนี้ 16 เม.ย. 65   นายธนกร วังบุญคงชนะ โฆษกประจำสำนักนายกรัฐมนตรี เผยพลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหมขอบคุณเจ้าหน้าที่ทุกฝ่ายทั้งตำรวจ ทหาร และพลเรือน ที่ข่วยกันดูแลประชาชน  รวมถึงผู้ประกอบการ และประชาชน ที่ให้ความร่วมมือปฎิบัติตาม มาตรการป้องกันโควิดรัดกุมในช่วงวันหยุดที่ผ่านมา  ซึ่งจากนี้ ขอทุกหน่วยงานช่วยกันยังต้องช่วยกันจัดเจ้าหน้าที่ดูแลประชาชนจำนวนมาก ที่จะเริ่มทยอยการเดินทางกลับเข้ามาทำงานในกรุงเทพมหานครและจังหวัดต่างๆ  หลังสิ้นสุดวันหยุดยาวในช่วงเทศกาลสงกรานต์ด้วย   ทั้งนี้  นายกรัฐมนตรี มอบหมายกระทรวงสาธารณสุข และหน่วยงานที่เกี่ยวข้อง เตรียมความพร้อมรองรับหากเกิดคลัสเตอร์โควิด -19 หลังสงกรานต์  ซึ่งสปสช. เพิ่มคู่สายด่วนรองรับสถานการณ์การแพร่ระบาดของ covid ในช่วงหลังสงกรานต์  ขณะเดียวกัน ก็ขอให้ประชาชนคอยสังเกตอาการหลังกลับจากเทศกาลสงกรานต์ 7 - 10 วัน หากมีอาการ เช่น ไอ มีน้ำมูก ไข้สูง 37.5 องศาเซลเชียส ควรรีบพบแพทย์และแจ้งประวัติการเดินทางและหากพบว่ามีอาการ หรือมีความเสี่ยงให้ตรวจด้วย ATK ทันที
สำหรับล่าสุดผู้ติดเชื้อโควิด-19 รายใหม่  วันเสาร์ที่ 16 เมษายน 2565
รวม 18,892 ราย จำแนกเป็น
ผู้ป่วยจากในประเทศ 18,810 ราย
ผู้ป่วยมาจากต่างประเทศ 82 ราย
ผู้ป่วยสะสม 1,788,749 ราย (ตั้งแต่ 1 มกราคม 2565)  หายป่วยกลับบ้าน 22,220 ราย  หายป่วยสะสม 1,595,484 ราย (ตั้งแต่ 1 มกราคม 2565)  ผู้ป่วยกำลังรักษา 221,452 ราย  เสียชีวิต 125 ราย
จำนวนผู้ป่วยปอดอักเสบ
รักษาตัวอยู่ในโรงพยาบาล 2,062 ราย   เฉลี่ยจังหวัดละ 27 ราย
อัตราครองเตียง ร้อยละ 26.7
/////

ที่มา : https://www.thaigov.go.th/news/contents/details/53631