รัฐบาลไทย-ข่าวทำเนียบรัฐบาล-โฆษกรัฐบาลเผย อภิปรายงบประมาณปี 66 วันแรก นายก ฯ มั่นใจรัฐบาลสามารถตอบทุกข้อซักถาม วอนฝ่ายค้านอภิปรายอย่างสร้างสรรค์ ให้ประชาชนได้รับความรู้รอบด้าน อย่าหวังแค่ผลประโยชน์ทางการเมือง


วันอังคารที่ 31 พฤษภาคม 2565
พิมพ์
โฆษกรัฐบาลเผย อภิปรายงบประมาณปี 66 วันแรก นายก ฯ มั่นใจรัฐบาลสามารถตอบทุกข้อซักถาม วอนฝ่ายค้านอภิปรายอย่างสร้างสรรค์ ให้ประชาชนได้รับความรู้รอบด้าน อย่าหวังแค่ผลประโยชน์ทางการเมือง
โฆษกรัฐบาลเผย อภิปรายงบประมาณปี 66 วันแรก นายก ฯ มั่นใจรัฐบาลสามารถตอบทุกข้อซักถาม วอนฝ่ายค้านอภิปรายอย่างสร้างสรรค์ ให้ประชาชนได้รับความรู้รอบด้าน อย่าหวังแค่ผลประโยชน์ทางการเมือง
วันที่ 31 พ.ค. 2565 นายธนกร วังบุญคงชนะ โฆษกประจำสำนักนายกรัฐมนตรีเปิดเผยว่า วันนี้ การประชุมรัฐสภา เพื่อพิจารณาร่างพระราชบัญญัติงบประมาณรายจ่ายประจำปีงบประมาณ พ.ศ. 2566 ที่รัฐบาลได้นำเสนอต่อสมาชิกสภาผู้แทนราษฎร  ถือเป็นเครื่องมือสำคัญในการขับเคลื่อนประเทศตามแนวทางการพัฒนาของยุทธศาสตร์ชาติ  แผนแม่บทภายใต้ยุทธศาสตร์ชาติและแผนย่อย (ร่าง) แผนพัฒนาเศรษฐกิจและสังคมแห่งชาติ ฉบับที่ 13 (ร่าง) นโยบายและแผนระดับชาติว่าด้วยความมั่นคงแห่งชาติ แผนการปฏิรูปประเทศ (ฉบับปรับปรุง) และนโยบายรัฐบาล ให้บรรลุเป้าหมายตามที่กำหนดไว้อย่างเป็นรูปธรรม เกิดผลสัมฤทธิ์และประโยชน์สูงสุดต่อประชาชน  โดยรัฐบาลได้ดำเนินการให้สอดคล้องกับสภาวะทางเศรษฐกิจภายในประเทศและภายนอกประเทศ รวมทั้งสถานการณ์การแพร่ระบาดของโรคติดเชื้อไวรัสโคโรนา 2019
นายธนกรยังกล่าวว่า การอภิปรายร่างพระราชบัญญัติงบประมาณรายจ่ายประจำปี 2566 ระหว่างวันที่ 31 พ.ค.- 2 มิ.ย.นี้ พลเอก ประยุทธ์ จันทร์โอชา นายกรัฐมนตรี และรัฐมนตรีว่าการกระทรวงกลาโหม ได้กำชับคณะรัฐมนตรี (ครม.) เข้าร่วมรับฟังการอภิปราย รวมถึงเตรียมความพร้อมการตอบคำถามและชี้แจงทุกข้อสงสัยให้กระจ่างชัดเจน ให้ประชาชนคลายความกังวล โดยเฉพาะงบประมาณของกระทรวงต่างๆ ต้องมีคำตอบสร้างความเข้าใจต่อพี่น้องประชาชนให้เห็นถึงผลประโยชน์ที่จะได้รับ มั่นใจรัฐบาลสามารถตอบทุกข้อซักถามด้วยข้อเท็จจริง ประชาชนที่ติดตามการอภิปราย ร่าง พ.ร.บ. งบประมาณรายจ่ายฯ ยังจะได้ทราบแนวทางการบริหารประเทศของรัฐบาล รวมทั้งโครงการต่าง ๆ ที่เป็นประโยชน์ด้วย
นายธนกร กล่าวอีกว่า ขอความร่วมมือฝ่ายค้านให้อภิปรายอย่างสร้างสรรค์ให้เกิดประโยชน์ ประชาชนได้รับความรู้จากการอภิปรายครั้งนี้ อย่าหวังเพียงแค่ผลประโยชน์ทางการเมือง  นายกรัฐมนตรีย้ำ ภายใต้สภาวการณ์ทางเศรษฐกิจปัจจุบัน รัฐบาลมีความจำเป็นต้องดำเนินนโยบายการคลังแบบขยายตัวผ่านการจัดทำงบประมาณขาดดุล เพื่อสนับสนุนการฟื้นตัวของเศรษฐกิจให้เป็นไปอย่างต่อเนื่อง และขอให้ประชาชนมั่นใจว่า งบประมาณจะถูกนำไปใช้อย่างคุ้มค่าเกิดประโยชน์ต่อประเทศชาติ และประชาชน

ที่มา : https://www.thaigov.go.th/news/contents/details/55205