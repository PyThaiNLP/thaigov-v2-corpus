รัฐบาลไทย-ข่าวทำเนียบรัฐบาล-รองนายกรัฐมนตรี เป็นประธานในพิธีรับมอบและกล่าวขอบคุณในความร่วมมือการติดตามทับหลังจากปราสาทหนองหงส์ จังหวัดบุรีรัมย์ และทับหลังจากปราสาทเขาโล้น จังหวัดสระแก้ว


วันศุกร์ที่ 25 มิถุนายน 2564
รองนายกรัฐมนตรี เป็นประธานในพิธีรับมอบและกล่าวขอบคุณในความร่วมมือการติดตามทับหลังจากปราสาทหนองหงส์ จังหวัดบุรีรัมย์ และทับหลังจากปราสาทเขาโล้น จังหวัดสระแก้ว
พิธีรับมอบและกล่าวขอบคุณในความร่วมมือการติดตามทับหลังจากปราสาทหนองหงส์ จังหวัดบุรีรัมย์ และทับหลังจากปราสาทเขาโล้น จังหวัดสระแก้ว กลับสู่ประเทศไทยอย่างเป็นทางการ
วันที่ ๒๕ มิถุนายน ๒๕๖๔ เวลา ๑๐.๐๐ น. นายวิษณุ เครืองาม รองนายกรัฐมนตรี เป็นประธานในพิธีรับมอบและกล่าวขอบคุณในความร่วมมือการติดตามทับหลังจากปราสาทหนองหงส์ จังหวัดบุรีรัมย์ และทับหลังจากปราสาทเขาโล้น จังหวัดสระแก้ว กลับสู่ประเทศไทยอย่างเป็นทางการ โดยมี นายอิทธิพล คุณปลื้ม รัฐมนตรีว่าการกระทรวงวัฒนธรรม กล่าวรายงานถึงความเป็นมาและความสำคัญของการดำเนินงาน นายไมเคิล ฮีธ อุปทูตรักษาการแทนเอกอัครราชทูตสหรัฐอเมริกาประจำประเทศไทย กล่าวแสดงความยินดีในความร่วมมือของสหรัฐอเมริกาและไทย นายดุสิต เมนะพันธุ์ รองปลัดกระทรวงการต่างประเทศ กล่าวถึงการประสานงานติดตามโบราณวัตถุ ทั้งนี้ นายปรเมศวร์ งามพิเชษฐ์ ผู้ช่วยรัฐมนตรีประจำกระทรวงวัฒนธรรม นางยุพา ทวีวัฒนะกิจบวร ปลัดกระทรวงวัฒนธรรม นายพิกิฏ ศรีชนะ เลขานุการรัฐมนตรีว่าการกระทรวงวัฒนธรรม นายประทีป เพ็งตะโก อธิบดีกรมศิลปากร นายธานี แสงรัตน์ อธิบดีกรมสารนิเทศ นายเอริค แมคล็อคลิน ผู้ช่วยทูตประจำภูมิภาค สำนักงานสืบสวนเพื่อความมั่นคงแห่งมาตุภูมิ ประเทศไทย ในนามสำนักงานสืบสวนเพื่อความมั่นคงแห่งมาตุภูมิ สหรัฐอเมริกา คณะกรรมการติดตามโบราณวัตถุของไทยในต่างประเทศกลับคืนสู่ประเทศไทย ผู้บริหารและเจ้าหน้าที่ที่เกี่ยวข้อง เข้าร่วมในพิธีรับมอบ ณ พระที่นั่งอิศราวินิจฉัย พิพิธภัณฑสถานแห่งชาติ พระนคร

ที่มา : https://www.thaigov.go.th/news/contents/details/43100