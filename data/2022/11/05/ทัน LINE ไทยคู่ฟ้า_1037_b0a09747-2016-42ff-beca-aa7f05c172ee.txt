รัฐบาลไทย-ข่าวทำเนียบรัฐบาล-ปลื้ม! สหรัฐฯ จัดอันดับ “แก้ไขปัญหาค้ามนุษย์ไทย ปี 65” อยู่ในกลุ่ม Tier 2 และประกาศ “คนไทย” ติด 1 ใน 6 TIP Heroes


วันพุธที่ 20 กรกฎาคม 2565
ปลื้ม! สหรัฐฯ จัดอันดับ “แก้ไขปัญหาค้ามนุษย์ไทย ปี 65” อยู่ในกลุ่ม Tier 2 และประกาศ “คนไทย” ติด 1 ใน 6 TIP Heroes
......
พลเอก ประยุทธ์ จันทร์โอชา นายกรัฐมนตรี รับทราบและร่วมยินดี กรณีกระทรวงการต่างประเทศสหรัฐฯ เผยแพร่รายงานการติดตามและการดำเนินงานต่อต้านการค้ามนุษย์ (Trafficking in Persons Report-TIP Report ประจำปี 2022) พบว่าปี 65 ประเทศไทยได้รับการจัดอันดับให้อยู่ในกลุ่ม Tier 2 จากเดิมเมื่อปีที่แล้ว อยู่ในกลุ่ม Tier 2 Watch List
.
นอกจากนี้ ยังได้ประกาศรายชื่อ TIP Heroes 6 คน เพื่อเชิดชูผู้ที่ทำงานด้านการต่อต้านการค้ามนุษย์ในประเทศต่าง ๆ และปีนี้มีคนไทยได้รับคัดเลือกคือ คุณอภิญญา ทาจิตต์ จากองค์กร Stella Maris ซึ่งเป็นผู้ทำงานด้านการช่วยเหลือเหยื่อการค้ามนุษย์ และมีบทบาทสำคัญในการสร้างความตระหนักเรื่องปัญหาลักลอบค้าแรงงานเด็ก
.
ทั้งนี้ รายงาน TIP Report 2022 ระบุว่ารัฐบาลไทยได้แสดงให้เห็นถึงความพยายามในการต่อสู้กับปัญหาการค้ามนุษย์ที่เพิ่มขึ้น เช่น การเพิ่มการสืบสวนกรณีการค้ามนุษย์ การจัดทำแนวทางกลไกการส่งต่อระดับชาติ จัดตั้งศูนย์ช่วยเหลือเหยื่อค้ามนุษย์แห่งใหม่ เป็นต้น
.
โดยนายกฯ ให้ความสำคัญกับการแก้ไขปัญหาการค้ามนุษย์เป็นอย่างมาก กำหนดให้เป็นวาระแห่งชาติ มุ่งขับเคลื่อนการต่อต้านการค้ามนุษย์อย่างจริงจัง เพื่อปกป้องคุ้มครองศักดิ์ศรีความเป็นมนุษย์ตามหลักสิทธิมนุษยชน และประเทศไทยพร้อมร่วมมือกับภาคส่วนต่าง ๆ ทั้งในและต่างประเทศ เพื่อขจัดการค้ามนุษย์และการบังคับใช้แรงงานทุกรูปแบบ
.
อ่านเพิ่มเติม คลิก https://www.thaigov.go.th/news/contents/details/57048
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/57078