รัฐบาลไทย-ข่าวทำเนียบรัฐบาล-นายกรัฐมนตรี กำชับ ป้องกันการรวมกลุ่มเสี่ยงแพร่โควิด-19


วันเสาร์ที่ 28 สิงหาคม 2564
นายกรัฐมนตรี กำชับ ป้องกันการรวมกลุ่มเสี่ยงแพร่โควิด-19
วันเสาร์ที่ 28 สิงหาคม 2564
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลกำชับให้หน่วยงานที่เกี่ยวข้องบูรณาการการทำงาน เพื่อป้องกันการรวมกลุ่มที่สุ่มเสี่ยงต่อการแพร่ระบาดเชื้อโควิด-19 เช่น การจัดงานเลี้ยงสังสรรค์ การดื่มเครื่องดื่มแอลกอฮอล์ และการมั่วสุมในแหล่งอบายมุข ซึ่งเป็นการฝ่าฝืนข้อกำหนดออกตามความใน มาตรา 9 แห่ง พระราชกำหนดการบริหารราชการในสถานการณ์ฉุกเฉิน พ.ศ.2548 โดยให้เจ้าหน้าที่ดำเนินการตามกฎหมายทันที ไม่มีข้อยกเว้น และหากพบว่าเจ้าหน้าที่ละเว้นการปฏิบัติหน้าที่หรือรู้เห็นให้เกิดกิจกรรมมั่วสุมจะต้องถูกลงโทษอย่างเด็ดขาดด้วยเช่นกัน สำหรับประชาชนที่พบเห็นพฤติกรรมรวมกลุ่มที่อาจก่อให้เกิดการแพร่ระบาดโรค สามารถแจ้งข้อมูลได้ที่เจ้าหน้าที่ตำรวจและองค์กรปกครองส่วนท้องถิ่นในพื้นที่ทุกแห่ง
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/45248