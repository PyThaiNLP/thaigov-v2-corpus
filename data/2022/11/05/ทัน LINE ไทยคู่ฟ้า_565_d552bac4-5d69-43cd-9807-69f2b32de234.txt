รัฐบาลไทย-ข่าวทำเนียบรัฐบาล-“คมนาคม” เร่งพัฒนา Smart Port ท่าเรือแหลมฉบัง สู่การเป็นเมืองอัจฉริยะ (Smart City)


วันอาทิตย์ที่ 23 มกราคม 2565
“คมนาคม” เร่งพัฒนา Smart Port ท่าเรือแหลมฉบัง สู่การเป็นเมืองอัจฉริยะ (Smart City)
.....
กระทรวงคมนาคม เดินหน้าพัฒนาท่าเรืออัจฉริยะ (Smart Port) ในพื้นที่ท่าเรือแหลมฉบัง จ.ชลบุรี สู่การเป็นเมืองอัจฉริยะ (Smart City) ด้วยนโยบายการบริหารการจราจรและการบูรณาการข้อมูลเทคโนโลยีดิจิทัลระยะ 3 ปี เชื่อมโยงข้อมูลขนส่งทั้งทางถนน - เรือ - ราง
.
โครงการพัฒนา Smart City ท่าเรือแหลมฉบัง ประกอบด้วย การส่งเสริมการบูรณาการข้อมูลกับหน่วยงาน เช่น สายเรือ ผู้ประกอบการท่าเทียบเรือ กรมศุลกากร ผู้ประกอบการขนส่งสินค้า/ การพัฒนาระบบการบริหารจัดการท่าเรืออัจฉริยะ (Smart Port)/ ระบบอิเล็กทรอนิกส์ที่ช่วยบริหารเวลารถบรรทุกสินค้าเข้าออก (Truck Queue) เป็นต้น
.
เพื่อพัฒนาระบบท่าเรืออัจฉริยะ (Smart Port System) ต่อยอดการใช้ประโยชน์จากข้อมูลให้มีประสิทธิภาพ เพิ่มความคล่องตัวในการจัดการตู้คอนเทนเนอร์ ช่วยลดต้นทุนโลจิสติกส์ แก้ปัญหาการจราจร ลดมลภาวะและปัญหาสิ่งแวดล้อม และเพิ่มคุณภาพชีวิตให้ชุมชนรอบท่าเรือฯ ต่อไป
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/50796