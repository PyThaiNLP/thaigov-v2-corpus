รัฐบาลไทย-ข่าวทำเนียบรัฐบาล-การทางพิเศษแห่งประเทศไทย เชิญร่วมทำบุญโดยขึ้นทางพิเศษฉลองรัชและบูรพาวิถี ระหว่างวันที่ 1 มิถุนายน - 31 สิงหาคม 2564 จะมีส่วนร่วมสมทบทุนให้แก่มูลนิธิการแพทย์ฉุกเฉิน


วันพฤหัสบดีที่ 24 มิถุนายน 2564
การทางพิเศษแห่งประเทศไทย เชิญร่วมทำบุญโดยขึ้นทางพิเศษฉลองรัชและบูรพาวิถี ระหว่างวันที่ 1 มิถุนายน - 31 สิงหาคม 2564 จะมีส่วนร่วมสมทบทุนให้แก่มูลนิธิการแพทย์ฉุกเฉิน
...
การทางพิเศษแห่งประเทศไทย (กทพ.) กระทรวงคมนาคม จัดโครงการ “EXAT Charity ทุกการเดินทาง เพื่อการแบ่งปัน” เพื่อสนับสนุนการช่วยเหลือทางการแพทย์ที่มีความเกี่ยวเนื่องกับการเกิดอุบัติเหตุบนท้องถนน ระหว่างวันที่ 1 มิถุนายน - 31 สิงหาคม 2564 (ระยะเวลา 3 เดือน) โดยทุกการผ่านทางพิเศษฉลองรัช   และทางพิเศษบูรพาวิถี กทพ. จะสมทบทุนมูลค่า 10 สตางค์ต่อเที่ยว ให้แก่มูลนิธิการแพทย์ฉุกเฉินแห่งชาติ         ในพระราชูปถัมภ์สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี เพื่อมอบอุปกรณ์ทางการแพทย์ฉุกเฉิน (เครื่องฟื้นคืนคลื่นหัวใจด้วยไฟฟ้าอัตโนมัติ (AED) ชุดเคลื่อนย้ายผู้ป่วยขั้นพื้นฐาน อุปกรณ์ทางการแพทย์ฉุกเฉิน และอื่น ๆ)
ดังนั้นในระหว่างช่วงเวลาดังกล่าว ผู้ใช้บริการทางพิเศษฉลองรัชและทางพิเศษบูรพาวิถี ซึ่งนอกจากจะได้รับความสะดวกสบายรวดเร็วแล้ว ยังจะมีส่วนร่วมในการสนับสนุนให้แก่ทางมูลนิธิการแพทย์ฉุกเฉินแห่งชาติอีกด้วย สามารถสอบถามรายละเอียดเพิ่มเติมได้ที่ศูนย์บริการข้อมูลผู้ใช้ทางพิเศษหมายเลขโทรศัพท์ 1543 ตลอด 24 ชั่วโมง

ที่มา : https://www.thaigov.go.th/news/contents/details/43061