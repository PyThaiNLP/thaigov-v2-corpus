รัฐบาลไทย-ข่าวทำเนียบรัฐบาล-คณะผู้บริหารกระทรวงอุตสาหกรรมลงพื้นที่ จังหวัดเพชรบูรณ์ เยี่ยมชมวิสาหกิจชุมชนทุ่งนางแลสมุนไพรเพื่อการแพทย์


วันพฤหัสบดีที่ 16 ธันวาคม 2564
พิมพ์
คณะผู้บริหารกระทรวงอุตสาหกรรมลงพื้นที่ จังหวัดเพชรบูรณ์ เยี่ยมชมวิสาหกิจชุมชนทุ่งนางแลสมุนไพรเพื่อการแพทย์
นายธีระยุทธ วานิชชัง ผู้ช่วยรัฐมนตรีประจำกระทรวงอุตสาหกรรม พร้อมคณะผู้บริหารกระทรวงอุตสาหกรรมลงพื้นที่ จังหวัดเพชรบูรณ์
คณะผู้บริหารกระทรวงอุตสาหกรรมลงพื้นที่ จังหวัดเพชรบูรณ์ เยี่ยมชมวิสาหกิจชุมชนทุ่งนางแลสมุนไพรเพื่อการแพทย์
จังหวัดเพชรบูรณ์ : วันนี้ (15 ธันวาคม 2564) นายธีระยุทธ วานิชชัง ผู้ช่วยรัฐมนตรีประจำกระทรวงอุตสาหกรรม พร้อมด้วยนายสุชาติ ไตรแสงรุจิระ ที่ปรึกษารัฐมนตรีว่าการกระทรวงอุตสาหกรรม นายจุลพงษ์ ทวีศรี รองปลัดกระทรวงอุตสาหกรรม นายเชวงศักดิ์ คำตา อุตสาหกรรมจังหวัดเพชรบูรณ์และคณะ เยี่ยมชมการปลูกกัญชงของกลุ่มวิสาหกิจชุมชนทุ่งนางแลสมุนไพรเพื่อการแพทย์ จังหวัดเพชรบูรณ์ ซี่งกลุ่มวิสาหกิจชุมชนทุ่งนางแลสมุนไพรเพื่อการแพทย์ ได้ร่วมกับสถาบันการศึกษาในการศึกษา วิจัยและพัฒนา กัญชา กัญชง กระท่อม และพืชสมุนไพร ตลอดจนระบบการเพาะปลูก นวัตกรรมด้านการผลิต การพัฒนาและการจัดจำหน่ายกลุ่มผลิตภัณฑ์อื่น ๆ เพื่อใช้ประโยชน์ทางการแพทย์ รวมไปถึงการเตรียมความพร้อมเพื่อนำไปผลิตเชิงพาณิชย์และอุตสาหกรรมของกลุ่มผลิตภัณฑ์อื่นๆ ที่มีสารสกัดจากกัญชา กัญชง กระท่อม และพืชสมุนไพร โดยมีนางอรพินทร์ พญาพิทักษ์สกุล ประธานที่ปรึกษาวิสาหกิจชุมชนฯ ให้การต้อนรับ

ที่มา : https://www.thaigov.go.th/news/contents/details/49497