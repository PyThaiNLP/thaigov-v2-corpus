รัฐบาลไทย-ข่าวทำเนียบรัฐบาล-“10 มีนาคม 65” วันสถาปนากรมการแพทย์ ครบรอบ 80 ปี เดินหน้าพัฒนาบริการทางการแพทย์ที่เป็นเลิศสู่ประชาชน


วันพฤหัสบดีที่ 10 มีนาคม 2565
“10 มีนาคม 65” วันสถาปนากรมการแพทย์ ครบรอบ 80 ปี เดินหน้าพัฒนาบริการทางการแพทย์ที่เป็นเลิศสู่ประชาชน
เช้าวันนี้ (10 มีนาคม 2565) ที่กรมการแพทย์ กระทรวงสาธารณสุข นายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงสาธารณสุข นายแพทย์เกียรติภูมิ วงศ์รจิต ปลัดกระทรวงสาธารณสุข เป็นประธานการจัดงานวันสถาปนากรมการแพทย์ครบรอบ 80 ปี พร้อมมอบโล่รางวั
เช้าวันนี้ (10 มีนาคม 2565) ที่กรมการแพทย์ กระทรวงสาธารณสุข นายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงสาธารณสุข นายแพทย์เกียรติภูมิ วงศ์รจิต ปลัดกระทรวงสาธารณสุข เป็นประธานการจัดงานวันสถาปนากรมการแพทย์ครบรอบ 80 ปี พร้อมมอบโล่รางวัลแก่ข้าราชการพลเรือนดีเด่น กรมการแพทย์ ประจำปี 2564 มอบเกียรติบัตรบุคคลต้นแบบตามค่านิยมกรมการแพทย์ ประจำปี 2564 และร่วมพิธีแลกเปลี่ยน MOU กับสำนักงานพัฒนาวิทยาศาสตร์และเทคโนโลยีแห่งชาติ (สวทช.) และกรมทรัพย์สินทางปัญญา โดยมี นายแพทย์สมศักดิ์ อรรฆศิลป์ อธิบดีกรมการแพทย์ พร้อมด้วยคณะผู้บริหารและบุคลากรกรมการแพทย์ ร่วมในพิธี
นายอนุทิน กล่าวว่า ในปี 2565 กระทรวงสาธารณสุขมีนโยบายพัฒนาระบบบริการสุขภาพและสร้างการแพทย์วิถีใหม่ที่ดีกว่าเดิม โดยมุ่งเน้นพัฒนาศักยภาพสถานพยาบาลของรัฐและระบบบริการสาธารณสุขให้เข้าถึงได้ง่าย สะดวก รวดเร็ว สอดรับกับภารกิจของกรมการแพทย์ที่นอกจากภารกิจด้านการพัฒนาวิชาการ การบำบัดรักษาและฟื้นฟูสมรรถภาพทางการแพทย์แล้ว ยังมีภารกิจด้านการศึกษา วิจัย พัฒนาและถ่ายทอดองค์ความรู้และเทคโนโลยีทางการแพทย์ที่เหมาะสม การเพิ่มพูนความรู้และทักษะการปฏิบัติงานแก่บุคลากรทางการแพทย์เฉพาะทางที่มีคุณภาพ ให้บริการทางการแพทย์เฉพาะด้าน หรือในระดับตติยภูมิที่ยุ่งยากซับซ้อนอย่างได้มาตรฐาน เพื่อให้ผู้รับบริการพึงพอใจและได้รับประโยชน์สูงสุด ในวาระวันสถาปนาครบรอบ 80 ปีของกรมการแพทย์ ต้องขอขอบคุณบุคลากรของกรมการแพทย์ทุกคนที่ร่วมแรงร่วมใจกันทำงานอย่างหนัก เพื่อดูแลสุขภาพพี่น้องประชาชน โดยเฉพาะอย่างยิ่งการรับมือกับโรคระบาดโควิด 19 ในช่วงที่ผ่านมา และขอเป็นกำลังใจให้ก้าวผ่านอุปสรรคต่างๆ ไปได้ด้วยความเข้มแข็ง สามารถปรับตัวรับความท้าทายต่อการเปลี่ยนแปลงที่รวดเร็ว โดยเฉพาะการเปลี่ยนแปลงที่ส่งผลกระทบต่อสุขภาวะ การดำเนินชีวิตของประชาชน เพื่อเปลี่ยนไปสู่การดำเนินวิถีชีวิตแบบใหม่ได้ในอนาคต
ด้านนายแพทย์สมศักดิ์ กล่าวว่า กรมการแพทย์ได้กำหนดเป้าหมายการทำงานในปี 2565 โดย “การนำบริการทางการแพทย์ไปหาผู้ป่วย” เพื่อให้ประชาชนได้รับบริการทางการแพทย์ที่ได้มาตรฐาน เสมอภาค รวมไปถึงการพัฒนาไปสู่การเป็นองค์กรนวัตกรรมทางการแพทย์ ซึ่งกรมฯ มีความเป็นเลิศเฉพาะทางมากกว่า 15 สาขา มีวิเคราะห์เพื่อวางแผนการจัดการนวัตกรรมทางการแพทย์ด้วยข้อมูลเชิงลึก คือ ข้อมูลภาระโรค (Burden of Disease) แผนที่การให้บริการ (Service Mapping) รวมทั้งชุดข้อมูลที่สำคัญ เช่น สถานการณ์สุขภาพ นโยบายกระทรวง ผลสำรวจความต้องการผู้มีส่วนได้ส่วนเสีย ทั้งผู้ป่วย ประชาชน บุคลากรทางด้านสาธารณสุข ภาคีเครือข่าย และการใช้ฐานข้อมูลนวัตกรรมทางการแพทย์ในการกำหนดกลุ่มเป้าหมาย พร้อมกำหนดทิศทางไปสู่การวางแผนระยะ 5  ปี (ปี 2566-2570 ) ซึ่งเป็นความท้าทายต่อการเปลี่ยนแปลงที่รวดเร็วในทุกๆ ด้าน
ในปี 2565 ที่กรมฯ ครบรอบ 80 ปี ได้ประกาศจุดเน้น “80 ปี กรมการแพทย์ ทำดีที่สุด เพื่อทุกชีวิต” และพัฒนาบุคลากรของกรมฯ ให้มีความพร้อมที่จะร่วมกันขับเคลื่อนนวัตกรรมด้านวิชาการและบริการ เช่น การพัฒนาศูนย์วิจัยกัญชาทางการแพทย์ระหว่างประเทศ, การดูแลผู้ป่วย NCDs ในรูปแบบ Virtual NCD Clinic, DMS Co-Creation Training Center, ศูนย์การแพทย์แม่นยำ (Precision Medicine) การสร้างความร่วมกับเครือข่ายพันธมิตรในการขับเคลื่อนศักยภาพทางการแพทย์ภายใต้ Project “ย่านนวัตกรรมการแพทย์โยธี” วางแผนพัฒนาพื้นที่ต้นแบบการพัฒนานวัตกรรมการแพทย์ของประเทศ เพื่อขับเคลื่อนเศรษฐกิจและเพิ่มโอกาสในการเข้าถึงการบริการเทคโนโลยีทางการแพทย์ที่ทันสมัยของประชาชน, การพัฒนารูปแบบบริการแบบทุกที่ อาทิ มะเร็งรักษาทุกที่ “Cancer anywhere & any kind” การให้บริการดูแลผู้ป่วยทุกคนแบบ VIP “ที่ต้องสะดวก ปลอดภัย ทันสมัย รอไม่นาน” ที่สำคัญคือการพัฒนาสู่องค์กรสมรรถนะสูง โดยไม่ลืมการดูแลใส่ใจกลไกหลักของกรมคือ บุคลากรที่จะต้องเป็นองค์กรแห่งความสุข ได้รับการพัฒนา มีความก้าวหน้า และมีความสุขในการทำงาน ให้สามารถขับเคลื่อนองค์กรไปพร้อมกับการให้บริการประชาชนได้อย่างเต็มที่และดีที่สุด
****************************************** 10 มีนาคม 2565
*********************************

ที่มา : https://www.thaigov.go.th/news/contents/details/52398