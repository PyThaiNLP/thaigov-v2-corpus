รัฐบาลไทย-ข่าวทำเนียบรัฐบาล-บ้านเคหะสุขเกษม ห้องเช่าราคาถูก เพื่อผู้สูงอายุ


วันอาทิตย์ที่ 8 สิงหาคม 2564
บ้านเคหะสุขเกษม ห้องเช่าราคาถูก เพื่อผู้สูงอายุ
....
ครม. (3 ส.ค. 64) เห็นชอบโครงการต้นแบบ “บ้านเคหะสุขเกษม” เพื่อผู้สูงอายุ เป็นทางเลือกให้ผู้สูงอายุมีบ้านเช่าระยะยาว ค่าเช่าเพียง 2,500 – 3,000 บาทต่อเดือน เริ่มดำเนินการตั้งแต่ปีนี้ไปจนถึงปี 2566 รวม 4,089 หน่วย โดยในระยะแรกจะปรับโครงการบ้านเอื้ออาทร จ.สมุทรปราการ (เทพารักษ์ 4 ) จำนวน 45 หน่วย เพื่อเป็นต้นแบบก่อน
.
บ้านเคหะสุขเกษม เป็นอาคารสูง 5 ชั้น มีลิฟต์โดยสาร ห้องพักมี 2 ขนาด คือ 27 ตร.ม. และ 33 ตร.ม.
มีศูนย์ดูแลสุขภาพ เช่น คลินิกอายุรกรรม พื้นที่จัดกิจกรรมสำหรับผู้พักอาศัย พื้นที่สันทนาการและออกกำลังกาย เป็นต้น
.
เป้าหมายของโครงการเพื่อให้ผู้สูงอายุที่ยังไม่มีที่อยู่อาศัยเป็นของตนเอง ได้มีที่อยู่ที่ถูกสุขลักษณะ สิ่งแวดล้อมดี มั่นคงและปลอดภัย ผู้สนใจสอบถามเพิ่มเติมได้ที่ การเคหะแห่งชาติ
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/44561