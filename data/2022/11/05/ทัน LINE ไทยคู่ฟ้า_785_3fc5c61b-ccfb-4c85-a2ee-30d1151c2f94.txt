รัฐบาลไทย-ข่าวทำเนียบรัฐบาล-ครม. ขยายเวลายกเว้นภาษีเงินได้นิติบุคคล 25% ส่งเสริมการใช้พลาสติกย่อยสลายได้ ถึงสิ้นปี 2567


วันเสาร์ที่ 9 เมษายน 2565
ครม. ขยายเวลายกเว้นภาษีเงินได้นิติบุคคล 25% ส่งเสริมการใช้พลาสติกย่อยสลายได้ ถึงสิ้นปี 2567
.....
ที่ประชุม ครม. (5 เม.ย. 65) เห็นชอบขยายเวลามาตรการภาษีเพื่อส่งเสริมผลิตภัณฑ์พลาสติกที่ย่อยสลายได้ทางชีวภาพ จากเดิมสิ้นสุดเมื่อ 31 ธ.ค. 64 ขยายออกไปจนถึง 31 ธ.ค. 67 โดยยกเว้นภาษีเงินได้นิติบุคคลให้แก่บริษัทหรือห้างหุ้นส่วนนิติบุคคล ร้อยละ 25 ของค่าใช้จ่ายซื้อผลิตภัณฑ์พลาสติกย่อยสลายทางชีวภาพจากผู้ผลิตที่ได้รับการรับรองผลิตภัณฑ์จากสำนักงานเศรษฐกิจอุตสาหกรรม
.
มาตรการทางภาษีดังกล่าว ทำให้รัฐสูญเสียรายได้ในปี 2565 - 2567 ประมาณปีละ 673 ล้านบาท แต่จะเป็นประโยชน์ต่อการส่งเสริมให้ผู้ประกอบการหันมาใช้ผลิตภัณฑ์พลาสติกที่ย่อยสลายได้ทางชีวภาพ ช่วยลดปริมาณขยะพลาสติกที่ย่อยสลายไม่ได้และลดงบประมาณภาครัฐในการกำจัดขยะพลาสติกตกค้าง ซึ่งจะช่วยส่งเสริมให้ไทยสามารถบรรลุเป้าในการเป็น Bio Hub of ASEAN ได้
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/53457