รัฐบาลไทย-ข่าวทำเนียบรัฐบาล-รัฐบาลเชิญชวน ปชช. ใช้บริการ "สำนักงานที่ดินออนไลน์" นำร่องพื้นที่ กทม. จองคิวล่วงหน้า 3 วันทำการ ผ่านแอปฯ e-QLands


วันเสาร์ที่ 23 เมษายน 2565
รัฐบาลเชิญชวน ปชช. ใช้บริการ "สำนักงานที่ดินออนไลน์" นำร่องพื้นที่ กทม. จองคิวล่วงหน้า 3 วันทำการ ผ่านแอปฯ e-QLands
.....
รัฐบาลเชิญชวนผู้ที่ต้อง "จดทะเบียนสิทธิหรือนิติกรรมที่ดิน" ใช้บริการจดทะเบียนที่ดินต่างสำนักงานแบบออนไลน์ ผ่านแอปฯ e-QLands เพื่อเข้าไปลงทะเบียนจองคิวล่วงหน้า 3 วันทำการ
.
โดยเลือกจองคิวจดทะเบียนต่างสำนักงาน เลือกสำนักงานที่ใกล้บ้านหรือที่สะดวก รอการยืนยัน จากนั้นเดินทางไปจดทะเบียน ณ สำนักงานที่ดินที่จองไว้ได้
.
ทั้งนี้ สิทธิหรือนิติกรรมที่จะดำเนินการจดทะเบียนต่างสำนักงานได้นี้จะต้องเป็นแบบที่ไม่มีการต้องประกาศหรือรังวัด มีเอกสารเป็นโฉนดที่ดินเท่านั้น และเจ้าของที่ดินต้องเข้าไปดำเนินการด้วยตนเอง
.
บริการดังกล่าวจะเริ่มนำร่องในกรุงเทพฯ เป็นพื้นที่แรก โดยกระทรวงมหาดไทยมีเป้าหมายจะขยายบริการจดทะเบียนที่ดินออนไลน์ให้ครอบคลุมทั่วประเทศ แบ่งเป็น
.
-ปี 2566 ประกอบด้วย อุบลราชธานี หนองคาย เชียงใหม่ และสงขลา
.
-ปี 2567 ประกอบด้วย ขอนแก่น ปทุมธานี นนทบุรี สมุทรปราการ เพชรบุรี สิงห์บุรี
.
นอกจากจะช่วยเพิ่มความสะดวก ลดลดค่าใช้จ่ายในการเดินทาง ลดเวลาทำนิติกรรมได้มากแล้ว ยังช่วยยกระดับเรื่องการจัดอันดับความยาก - ง่ายในการประกอบธุรกิจ (Ease of Doing Business) ในระยะยาวของประเทศไทยด้วย
.
อ่านเพิ่มเติม คลิก https://www.thaigov.go.th/news/contents/details/53767
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/53845