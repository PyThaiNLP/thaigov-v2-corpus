รัฐบาลไทย-ข่าวทำเนียบรัฐบาล-ศบค. เคาะปรับระดับโซนสีพื้นที่ใหม่ พร้อมวางแนวทางจัดงานปีใหม่ – ปรับมาตรการเข้าประเทศ


วันจันทร์ที่ 13 ธันวาคม 2564
ศบค. เคาะปรับระดับโซนสีพื้นที่ใหม่ พร้อมวางแนวทางจัดงานปีใหม่ – ปรับมาตรการเข้าประเทศ
.....
ที่ประชุม ศบค. (13 ธ.ค.) มีมติปรับระดับพื้นที่สถานการณ์ทั่วราชอาณาจักร มีผลตั้งแต่ 16 ธ.ค. เป็นต้นไป ดังนี้ พื้นที่ควบคุมสูงสุดและเข้มงวด พื้นที่ควบคุมสูงสุด และพื้นที่เฝ้าระวัง 0 จว./ พื้นที่ควบคุม (สีส้ม) 39 จว./ พื้นที่เฝ้าระวังสูง (สีเหลือง) 30 จว./ พื้นที่สีฟ้า (นำร่องท่องเที่ยว) เพิ่มเป็น 8 จว. โดยมีพื้นที่นำร่องบางพื้นที่ในจังหวัด 18 จังหวัด โดยเพิ่ม จ.ชลบุรี เป็นพื้นที่นำร่องการท่องเที่ยวทั้งจังหวัด
.
สำหรับมาตรการเดินทางเข้าราชอาณาจักร
- การพำนักในพื้นที่นำร่องการท่องเที่ยว (Sandbox Programme) และการเข้ากักตัว (Quarantine Facilities) ต้องมีระยะเวลาพำนัก/กักตัว 7 วัน
- การปรับการตรวจหาเชื้อสำหรับ Test and Go และพื้นที่นำร่องการท่องเที่ยว (Sandbox Programme) เป็น RT–PCR ครั้งที่ 1 และยังคงตรวจ ATK ด้วยตนเองครั้งที่ 2
.
ส่วนการปรับมาตรการการจัดงานช่วงเทศกาลปีใหม่ 2565 กำหนดให้สามารถเปิดบริการและบริโภคสุราในคืนวันที่ 31 ธ.ค. 64 - 1 ม.ค. 65 ได้ไม่เกิน 01.00 น เฉพาะร้านที่เปิดโล่ง อากาศถ่ายเทสะดวก และจะต้องปฏิบัติตามมาตรการป้องกันควบคุมโรคที่กระทรวงสาธารณสุขกำหนด (COVID Free Setting) อย่างเคร่งครัด
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/49404