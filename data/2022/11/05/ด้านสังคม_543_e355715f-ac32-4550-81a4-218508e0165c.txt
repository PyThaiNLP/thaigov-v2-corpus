รัฐบาลไทย-ข่าวทำเนียบรัฐบาล-พม. ยืนยันการจ่ายเงินเบี้ยยังชีพผู้สูงอายุในปัจจุบันยังคงจ่ายให้แบบถ้วนหน้าเหมือนเดิม


วันจันทร์ที่ 20 กันยายน 2564
พม. ยืนยันการจ่ายเงินเบี้ยยังชีพผู้สูงอายุในปัจจุบันยังคงจ่ายให้แบบถ้วนหน้าเหมือนเดิม
พม. ยืนยันการจ่ายเงินเบี้ยยังชีพผู้สูงอายุในปัจจุบันยังคงจ่ายให้แบบถ้วนหน้าเหมือนเดิม
เมื่อวันที่ 19 ก.ย. 64 เวลา 13.50 น.  นายอนุกูล  ปีดแก้ว  รองปลัดกระทรวงการพัฒนาสังคมและความมั่นคงของมนุษย์(รองปลัด พม.) ในฐานะโฆษกกระทรวง พม. พร้อมด้วยนางสุจิตรา พิทยานรเศรษฐ์ อธิบดีกรมกิจการผู้สูงอายุ แถลงข่าวชี้แจงกรณีแนวทางการจ่ายเงินเบี้ยยังชีพผู้สูงอายุ ผ่านการถ่ายทอดสด (Live) ผ่าน เพจ Facebook พม. (SocialMsociety) ณ ห้องประชุมชั้น 2 กระทรวงการพัฒนาสังคมและความมั่นคงของมนุษย์ สะพานขาว ถนนกรุงเกษม กทม.
นายอนุกูล กล่าวว่า จากกรณีกระแสข่าวเกี่ยวกับแนวทางการจ่ายเงินเบี้ยยังชีพผู้สูงอายุที่มีการจ่ายเงินให้เพียงผู้สูงอายุที่ถือเฉพาะบัตรสวัสดิการเท่านั้น ทั้งนี้ กรณีดังกล่าวอาจมีความเข้าใจคลาดเคลื่อนไม่ครบถ้วน เนื่องจากเป็นเพียงแนวทางขั้นต้น เนื่องจากคณะอนุกรรมการกำหนดนโยบายเบี้ยยังชีพผู้สูงอายุเป็นเพียงจุดเริ่มต้นของการหาแนวทางในการดำเนินการเรื่องเบี้ยยังชีพผู้สูงอายุ และการพิจารณาของคณะกรรมการผู้สูงอายุแห่งชาติและคณะรัฐมนตรียังเป็นขั้นตอน   ที่ต้องขับเคลื่อนต่อไป เพื่อให้ได้สิ่งที่ดีที่สุดสำหรับผู้สูงอายุและสังคมสูงวัยของประเทศไทย ทั้งนี้ ขอยืนยันว่าการจ่ายเงินเบี้ยยังชีพผู้สูงอายุในปัจจุบันยังคงจ่ายเงินให้แบบถ้วนหน้าเหมือนเดิม ยังไม่มีการเปลี่ยนแปลงแต่อย่างใด

ที่มา : https://www.thaigov.go.th/news/contents/details/45990