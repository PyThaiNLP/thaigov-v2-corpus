รัฐบาลไทย-ข่าวทำเนียบรัฐบาล-รมว.ยุติธรรม ประชุมผู้บริหารกระทรวงยุติธรรม ครั้งที่ ๑๑/๒๕๖๔


วันพุธที่ 23 มิถุนายน 2564
พิมพ์
รมว.ยุติธรรม ประชุมผู้บริหารกระทรวงยุติธรรม ครั้งที่ ๑๑/๒๕๖๔
นายสมศักดิ์ เทพสุทิน รัฐมนตรีว่าการกระทรวงยุติธรรม เป็นประธานการประชุมผู้บริหารกระทรวงยุติธรรม ครั้งที่ ๑๑/๒๕๖๔
ในวันพุธที่ ๒๓ มิถุนายน ๒๕๖๔ เวลา ๑๐.๐๐ น. ณ ห้องประชุม ๑๐ - ๐๑ ชั้น ๑๐ อาคารกระทรวงยุติธรรม นายสมศักดิ์ เทพสุทิน รัฐมนตรีว่าการกระทรวงยุติธรรม เป็นประธานการประชุมผู้บริหารกระทรวงยุติธรรม ครั้งที่ ๑๑/๒๕๖๔ โดยมี ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม  พร้อมด้วย ว่าที่ ร.ต.ธนกฤต จิตรอารีย์​รัตน์​ เลขานุการรัฐมนตรีว่าการกระทรวงยุติธรรม นางสาวณัฐธ์ภัสส์  ยงใจยุทธ ผู้ช่วยรัฐมนตรีประจำกระทรวงยุติธรรม นายธนวัชร นิติกาญจนา ที่ปรึกษารัฐมนตรีว่าการกระทรวงยุติธรรม และผู้บริหารของหน่วยงานในสังกัดกระทรวงยุติธรรม เข้าร่วมฯ
โดยที่ประชุมได้รับทราบความคืบหน้าผลการปฏิบัติงานของหน่วยงานในสังกัดกระทรวงยุติธรรม ได้แก่ จำนวนการฉีดวัคซีนของเจ้าหน้าที่และผู้ต้องขัง การเกลี่ยย้ายผู้ต้องขังและการแต่งตั้งคณะทำงานที่มีประสบการณ์ และความคืบหน้าการคำนวณมาตรฐานพื้นที่เรือนนอน และพื้นที่ใช้สอยอื่น เพื่อประกอบเหตุผลการลดความแออัดในเรือนจำ รวมทั้ง ความคืบหน้าการดำเนินงานของศูนย์เฉพาะกิจเฝ้าระวังความปลอดภัยของประชาชน (JSOC) และได้เร่งรัดการศึกษาและยกร่างกฎหมายเพื่อป้องกันอันตรายจากผู้พ้นโทษที่มีพฤติการณ์เป็นภัยต่อสังคม

ที่มา : https://www.thaigov.go.th/news/contents/details/43017