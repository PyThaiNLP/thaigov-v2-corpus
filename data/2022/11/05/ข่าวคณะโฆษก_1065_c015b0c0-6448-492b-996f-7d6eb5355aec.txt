รัฐบาลไทย-ข่าวทำเนียบรัฐบาล-โฆษกรัฐบาลเผย นายกฯ พอใจภาพรวม ครม./รมว. ชี้แจงสภาอภิปรายทั่วไป ย้ำไม่ต้องการสร้างความแตกแยก ยอมรับห่วงใยทุกปัญหาที่ส่งผลกระทบต่อพี่น้องประชาชน


วันศุกร์ที่ 18 กุมภาพันธ์ 2565
พิมพ์
โฆษกรัฐบาลเผย นายกฯ พอใจภาพรวม ครม./รมว. ชี้แจงสภาอภิปรายทั่วไป ย้ำไม่ต้องการสร้างความแตกแยก  ยอมรับห่วงใยทุกปัญหาที่ส่งผลกระทบต่อพี่น้องประชาชน
โฆษกรัฐบาลเผย นายกฯ พอใจภาพรวม ครม./รมว. ชี้แจงสภาอภิปรายทั่วไป ย้ำไม่ต้องการสร้างความแตกแยก  ยอมรับห่วงใยทุกปัญหาที่ส่งผลกระทบต่อพี่น้องประชาชน
วันนี้ 18 กุมภาพันธ์ 2565 นายธนกร วังบุญคงชนะ โฆษกประจำสำนักนายกรัฐมนตรี เผย พลเอกประยุทธ์ จันทร์โอชา นายกรัฐมนตรีและรัฐมนตรีว่าการกลาโหม พอใจภาพรวมการประชุมสภาผู้แทนราษฎร เพื่อพิจารณาญัตติขอเปิดอภิปรายทั่วไปเพื่อซักถามข้อเท็จจริงหรือเสนอแนะปัญหาต่อคณะรัฐมนตรี  ในวันแรก (17 ก.พ. 65) ซึ่ง ครม./รัฐมนตรีสามารถชี้แจงตอบคำถามของ ส.ส. ด้วยข้อมูลที่ชัดเจน  พร้อมฝากขอบคุณทุกเสียงสะท้อนที่ชื่นชมนายกรัฐมนตรีที่มีการเตรียมตัว เตรียมพร้อมข้อมูลชี้แจงในรัฐสภามาอย่างดี  ซึ่งนายกรัฐมนตรี ย้ำไม่ต้องการสร้างความแตกแยก  ซึ่งการประชุมสภาผู้แทนราษฎร ตามมาตร 152 ในวันที่ 17-18 ก.พ. 65 เพื่อซักถามข้อเท็จจริงหรือเสนอแนะปัญหาต่อคณะรัฐมนตรี  ดังนั้น อะไรดีก็รับฟัง เมื่อไม่ดี ก็ตรวจสอบ  ขอให้มั่นใจว่า นายกรัฐมนตรีตั้งใจแก้ปัญหาที่ส่งผลกระทบต่อประชาชนทุกเรื่อง ให้สอดคล้องกับการใช้จ่ายงบประมาณ  ตามกรอบวงเงินและกฎหมายที่มีอยู่
นายธนกร กล่าวว่า ช่วงหนึ่งในระหว่างการประชุมวานนี้   นายกรัฐมนตรียังกล่าวการแก้ปัญหาราคาพลังงานที่เพิ่มสูงขึ้น  โดยให้ตรึงราคาขายปลีกน้ำมันดีเซลทุกประเภทไม่ให้เกิน 30 บาทต่อลิตร ตรึงราคาก๊าซหุงต้มขนาดถัง 15 กก. ที่ 318 บาทต่อถัง ซึ่งราชกิจจานุเษกษา ได้เผยแพร่กฎกระทรวง กำหนดพิกัดอัตราภาษีสรรพสามิต (ฉบับที่ 19) พ.ศ. 2565  ลดภาษีสรรพสามิตน้ำมันดีเซลไม่เกิน 3 บาทต่อลิตร   มีผลแล้วถึงวันที่ 20 พฤษภาคม 65  ส่งผลให้ราคาน้ำมันขายปลีกปรับตัวลง ตั้งแต่วันนี้ ///

ที่มา : https://www.thaigov.go.th/news/contents/details/51672