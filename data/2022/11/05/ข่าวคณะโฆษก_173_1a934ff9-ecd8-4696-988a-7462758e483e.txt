รัฐบาลไทย-ข่าวทำเนียบรัฐบาล-นายกฯ ชื่นชม ''ภูธเรศ คงรักษ์” นักกีฬาวีลแชร์เรซซิ่งเจ้าของเหรียญทองแดงที่ 3 สร้างชื่อเสียงให้ไทยใน “Tokyo 2020 Paralympics”


วันเสาร์ที่ 28 สิงหาคม 2564
พิมพ์
นายกฯ ชื่นชม ''ภูธเรศ คงรักษ์” นักกีฬาวีลแชร์เรซซิ่งเจ้าของเหรียญทองแดงที่ 3 สร้างชื่อเสียงให้ไทยใน  “Tokyo 2020 Paralympics”
นายกฯ ชื่นชม ''ภูธเรศ คงรักษ์” นักกีฬาวีลแชร์เรซซิ่งเจ้าของเหรียญทองแดงที่ 3 สร้างชื่อเสียงให้ไทยใน  “Tokyo 2020 Paralympics”
วันนี้ (28 สิงหาคม 2564) นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ติดตามผลการแข่งขันของทัพนักกีฬาไทยอย่างต่อเนื่อง และยินดีกับ ภูธเรศ คงรักษ์ นักกีฬาวีลแชร์เรซซิ่งทีมชาติไทย ที่สามารถคว้าเหรียญทองแดงที่ 3 ให้กับประเทศไทย และขอบคุณ ประวัติ วะโฮรัมย์ ที่ทำหน้าที่อย่างเต็มความสามารถ
นายกรัฐมนตรี ยินดีกับนักกีฬา และชื่นชมเป็นอย่างยิ่ง ที่นักกีฬาวีลแชร์เรซซิ่ง ประเภท 5,000 เมตร ชาย คลาส ที54(T54) ทีมชาติไทยผ่านเข้าร่วมการแข่งขันในรอบชิงชนะเลิศ ถึง 2 คน และภาคภูมิใจกับผลงานของนักกีฬาทั้งสองเป็นอย่างยิ่ง โดยภูธเรศ สามารถคว้าเหรียญทองแดงมาได้สำเร็จ และขอให้ประวัติอย่าเสียใจ เพราะการเข้าร่วมแข่งขันในนามประเทศไทยถึงสองคนก็เป็นเกียรติประวัติแก่ประเทศไทย แล้ว
โฆษกรัฐบาล กล่าวเชิญชวนให้ประชาชนร่วมส่งกำลังใจ แรงใจ ให้ทัพนักกีฬาไทยและทีมงาน ที่ทำหน้าที่สร้างชื่อเสียงให้ประเทศไทย ตลอดอีก 8 วันที่เหลือ ในมหกรรมการแข่งขันกีฬาพาราลิมปิก ครั้งที่  16 “Tokyo 2020 Paralympics” ได้ทางช่องทีสปอร์ต 7 (T Sports 7) ของการกีฬาแห่งประเทศไทย ในระบบทีวีดิจิทัล ช่องทีสปอร์ต (T Sports ) หมายเลข 91 ในระบบทีวีดาวเทียม และช่องทางอื่นๆ ตลอดจน สามารถติดตามตารางการแข่งขัน และผลการแข่งขันประจำวันของทัพนักกีฬาไทย ได้ทางเฟสบุ๊ก “กองประชาสัมพันธ์ กกท”

ที่มา : https://www.thaigov.go.th/news/contents/details/45271