รัฐบาลไทย-ข่าวทำเนียบรัฐบาล-โฆษกรัฐบาลแจง “นายกฯ ” ขอพรรคร่วมรัฐบาลช่วยกันทำงานเต็มที่เพื่อประเทศชาติและประชาชน ไม่ใช่เฉพาะแค่เรื่องการเมือง วอนอย่าหยิบยกมาเป็นประเด็น


วันจันทร์ที่ 14 กุมภาพันธ์ 2565
พิมพ์
โฆษกรัฐบาลแจง “นายกฯ ” ขอพรรคร่วมรัฐบาลช่วยกันทำงานเต็มที่เพื่อประเทศชาติและประชาชน ไม่ใช่เฉพาะแค่เรื่องการเมือง วอนอย่าหยิบยกมาเป็นประเด็น
โฆษกรัฐบาลแจง “นายกฯ ” ขอพรรคร่วมรัฐบาลช่วยกันทำงานเต็มที่เพื่อประเทศชาติและประชาชน ไม่ใช่เฉพาะแค่เรื่องการเมือง วอนอย่าหยิบยกมาเป็นประเด็น
วันที่ 14 ก.พ. 65 นายธนกร วังบุญคงชนะ โฆษกประจำสำนักประจำสำนักนายกรัฐมนตรี กล่าวถึงกรณีที่ พล.อ.ประยุทธ์ จันทร์โอชา นายกรัฐมนตรี และรัฐมนตรีว่าการกระทรวงกลาโหม ขอความร่วมมือให้พรรคร่วมรัฐบาลช่วยกันทำงานเต็มที่เพื่อประเทศชาติและประชาชนว่า ท่านนายกฯ ขอความร่วมมือจากทุกพรรคร่วมรัฐบาลให้ช่วยกันทำงานในทุกเรื่อง ทั้งการเมือง เศรษฐกิจ สังคมและการแก้ปัญหาความเดือดร้อนให้กับประชาชน โดยไม่ได้เฉพาะแค่ว่าเรื่องการเมืองเท่านั้น  และไม่ได้เฉพาะเจาะจงว่าขอความร่วมมือจากพรรคภูมิใจไทยเพียงพรรคเดียว แต่ขอความร่วมมือจากทุกพรรคร่วมรัฐบาล ซึ่งที่ผ่านมาพรรคร่วมรัฐบาลเองก็ช่วยกันทำงานเป็นอย่างดีอยู่แล้ว ดังนั้น ไม่อยากให้มีการหยิบยกประเด็นนี้ไปขยายผลว่า ท่านนายกฯ ขอความร่วมมือจากพรรคร่วมรัฐบาลเฉพาะเรื่องการเมืองเท่านั้น
"ที่ผ่านมาพรรคร่วมรัฐบาลร่วมกันทำงานเพื่อประเทศชาติและประชาชนในทุกเรื่องเป็นอย่างดีมาตลอด การที่ท่านนายกฯ ขอความร่วมมือจากพรรคภูมิใจไทยในครั้งนี้ก็เป็นเรื่องปกติเหมือนที่ท่านนายกฯ เคยขอความร่วมมือจากพรรคร่วมรัฐบาลพรรคอื่น ๆ และเป็นการขอความร่วมมือให้ช่วยกันทำงานเพื่อประเทศในทุกเรื่องอย่างเต็มที่ ไม่ได้ขอให้ช่วยกันทำงานเฉพาะเรื่องการเมืองเพียงอย่างเดียว จึงไม่อยากให้มีการหยิบยกเรื่องนี้มาขยายผลเป็นเรื่องการเมือง" นายธนกร กล่าว
.......................

ที่มา : https://www.thaigov.go.th/news/contents/details/51521