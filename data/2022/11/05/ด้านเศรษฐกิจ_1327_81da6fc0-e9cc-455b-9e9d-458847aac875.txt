รัฐบาลไทย-ข่าวทำเนียบรัฐบาล-ก.เกษตรฯ ขับเคลื่อนมาตรการการส่งเสริมการเลี้ยงด้วงสาคูมะพร้าว


วันศุกร์ที่ 15 ตุลาคม 2564
ก.เกษตรฯ ขับเคลื่อนมาตรการการส่งเสริมการเลี้ยงด้วงสาคูมะพร้าว
ก.เกษตรฯ ขับเคลื่อนมาตรการการส่งเสริมการเลี้ยงด้วงสาคูมะพร้าว
เมื่อวันที่ 14 ต.ค. 64 เวลา 10.00 น. นายอำพันธุ์ เวฬุตันติ รองปลัดกระทรวงเกษตรและสหกรณ์ เป็นประธานการประชุมคณะทำงานบริหารจัดการด้วงงวงมะพร้าว (ด้วงสาคู) ครั้งที่ 2/2564 ผ่านระบบ Video Conference (Zoom  Meeting) โดยมีผู้แทนจากหน่วยงานที่เกี่ยวข้อง ที่ปรึกษาจากสถาบันการศึกษา ผู้แทนเกษตรกรและภาคเอกชน ซึ่งที่ประชุมได้รับทราบข้อมูลการเลี้ยง และแนวโน้มด้านการตลาดด้วงสาคู พร้อมการทำ Mapping พื้นที่ปลูกมะพร้าวและพื้นที่การเลี้ยงด้วงสาคูของประเทศ ซึ่งไม่มีนัยยสัมพันธ์กัน โดยปัจจุบันมีการระบาดของด้วงงวงมะพร้าว (ด้วงสาคู) 84,750 ไร่ ซึ่งลดลงจากเดือนที่ผ่านมา
อย่างไรก็ตาม ที่ประชุมให้มีการปรับแก้ประกาศกระทรวงฯ ในเรื่องการขึ้นทะเบียนเกษตรกรผู้เลี้ยงด้วงสาคู เพื่อควบคุมการเลี้ยงด้วงสาคูให้มีมาตรฐานคุณภาพ และควบคุมป้องกันไม่เกิดการระบาดในพื้นที่ปลูกมะพร้าวสำคัญของประเทศได้ พร้อมกันนี้ที่ประชุมได้เห็นชอบกรอบคู่มือการเลี้ยงด้วงสาคู เพื่อเป็นแนวทางในการส่งเสริมการเลี้ยงด้วงสาคูที่ถูกต้องและมีคุณภาพต่อไป

ที่มา : https://www.thaigov.go.th/news/contents/details/46997