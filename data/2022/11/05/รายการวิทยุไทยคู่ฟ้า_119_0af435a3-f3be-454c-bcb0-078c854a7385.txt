รัฐบาลไทย-ข่าวทำเนียบรัฐบาล-อนุมัติงบเยียวยา ม.33 สำหรับผู้ขึ้นทะเบียนใหม่และรอบเดือน ส.ค.


วันจันทร์ที่ 13 กันยายน 2564
พิมพ์
อนุมัติงบเยียวยา ม.33 สำหรับผู้ขึ้นทะเบียนใหม่และรอบเดือน ส.ค.
วันจันทร์ที่ 13 กันยายน 2564
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลอนุมัติปรับปรุงรายละเอียดโครงการเยียวยานายจ้างและผู้ประกันตน ม.33 ใน 9 กิจการที่ได้รับผลกระทบจากมาตรการของรัฐ ในพื้นที่ควบคุมสูงสุดและเข้มงวด 29 จังหวัด โดยขยายกรอบวงเงินเพิ่มกว่า 800 ล้านบาท ให้ครอบคลุมนายจ้างและผู้ประกันตนที่ขึ้นทะเบียนใหม่ก่อนวันที่ 24 ส.ค.ที่ผ่านมา พร้อมขยายระยะเวลาเบิกจ่ายถึงวันที่ 31 ธ.ค.2564 และอนุมัติเงินเยียวยากว่า 16,000 ล้านบาท สำหรับนายจ้างราว 200,000 ราย และผู้ประกันตนกว่า 3.5 ล้านคน ในพื้นที่ควบคุมสูงสุดและเข้มงวด 13 จังหวัด รอบเดือน ส.ค. โดยนายจ้างจะได้รับเงินเยียวยา 3,000 บาทต่อลูกจ้างไม่เกิน 200 คน และผู้ประกันตน ม.33 ได้รับคนละ 2,500 บาท เริ่มโอนภายในเดือน ก.ย. นี้
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/45763