รัฐบาลไทย-ข่าวทำเนียบรัฐบาล-บขส. รุกตลาด รับ-ส่ง พัสดุภัณฑ์ จัดโปรโมชั่นให้สมาชิกใหม่ รับส่วนลดทันที 20% คุ้มต่อสะสมยอดรับส่วนลดถึง 10% ตั้งแต่วันนี้เป็นต้นไป


วันอังคารที่ 3 พฤษภาคม 2565
บขส. รุกตลาด รับ-ส่ง พัสดุภัณฑ์ จัดโปรโมชั่นให้สมาชิกใหม่ รับส่วนลดทันที 20% คุ้มต่อสะสมยอดรับส่วนลดถึง 10% ตั้งแต่วันนี้เป็นต้นไป
สอบถามข้อมูลเพิ่มเติมได้ที่ งานการตลาดและลูกค้าสัมพันธ์ โทร.0-2537-8737 ทุกวันจันทร์-ศุกร์ ในเวลาทำการ หรือโทร Call Center 1490 เรียก บขส.ตลอด 24 ชั่วโมง
นายสัญลักข์ ปัญวัฒนลิขิต กรรมการผู้จัดการใหญ่ บริษัท ขนส่ง จำกัด กระทรวงคมนาคม เปิดเผยว่า  ปัจจุบันบริการขนส่งสินค้าและพัสดุภัณฑ์ได้รับความนิยมและมีการเติบโตแบบก้าวกระโดด เนื่องจากสถานการณ์การแพร่ระบาดของเชื้อไวรัส COVID-19 ทำให้ผู้บริโภคหันมาสั่งซื้อสินค้าผ่านช่องทางแพลตฟอร์มออนไลน์ต่าง ๆ มากขึ้น ดังนั้นเพื่อปรับตัวให้เข้ากับสถานการณ์ปัจจุบัน บริษัท ขนส่ง จำกัด (บขส.) จึงได้มีแผนพัฒนาสถานีเดินรถให้เป็นจุดกระจายสินค้าและพัสดุภัณฑ์ข้ามภาค ซึ่งขณะนี้อยู่ระหว่างดำเนินการ เพื่ออำนวยความสะดวกและรองรับความต้องการของผู้ใช้บริการ โดย บขส. มีความพร้อมสามารถให้บริการขนส่งแบบ One Day One Night รับส่งได้ในวันเดียว รวมทั้งมีรับประกันความเสียหายของสินค้าด้วย ทั้งนี้ เพื่อพัฒนาการบริการรับส่งพัสดุภัณฑ์และเพิ่มทางเลือกให้กับผู้ใช้บริการ บขส. ได้จัดโปรโมชันพิเศษ ดังนี้
1) มอบส่วนลดค่าบริการ 20% ให้กับลูกค้าที่สมัครสมาชิกใหม่และเพิ่มความคุ้มด้วยการสะสมยอดรับส่วนสดสูงสุดถึง 10%
2) เมื่อส่งพัสดุภัณฑ์ด่วน (ตามขนาดที่กำหนด) ราคาเริ่มต้นที่ 39 บาท
3) ส่งพัสดุภัณฑ์ทุกวันอาทิตย์ และวันจันทร์ รับส่วนลดค่าบริการ 15%
เริ่มตั้งแต่วันนี้เป็นต้นไปเงื่อนไขเป็นไปตามที่ บขส. กำหนด สอบถามรายละเอียดเพิ่มเติมได้ที่ศูนย์รับ-ส่งพัสดุภัณฑ์ (จตุจักร) โทร. 0 2537 8480 ศูนย์รับ-ส่ง พัสดุภัณฑ์ (รังสิต) โทร. 0 2901 2673 ศูนย์รับ-ส่งพัสดุภัณฑ์ สายใต้ (บรมราชชนนี) โทร. 0 2422 4413
กรรมการผู้จัดการใหญ่ บขส. กล่าวเพิ่มเติมว่า บขส. ได้จัดโปรโมชันพิเศษ “เดินทาง 5.5 รับแต้มคูณ 2” เมื่อจองตั๋วโดยสารผ่านช่องทางออนไลน์ Application : E-Ticket Website ของ บขส. ทุกเส้นทางทั่วประเทศและเดินทางในวันที่ 5 พฤษภาคม 2565 ซึ่งโปรโมชันพิเศษนี้จะมีการจัดอย่างต่อเนื่อง สามารถติดตามได้ที่ Facebook Fanpage : บขส. และ Line@Borkorsor99
รวมทั้งสอบถามข้อมูลเพิ่มเติมได้ที่งานการตลาด และลูกค้าสัมพันธ์ โทร. 0 2537 8737 ทุกวันจันทร์ - ศุกร์ ในเวลาทำการ หรือ Call Center โทร. 1490 เรียก บขส. ตลอด 24 ชั่วโมง

ที่มา : https://www.thaigov.go.th/news/contents/details/54194