รัฐบาลไทย-ข่าวทำเนียบรัฐบาล-ครม. อนุมัติงบกลางฯ ปี 65 กว่า 2,000 ลบ. ฟื้นฟูโครงสร้างพื้นฐานที่เสียหายจากอุทกภัยและภัยพิบัติ คาดซ่อมเสร็จภายใน 5 เดือน


วันจันทร์ที่ 27 มิถุนายน 2565
ครม. อนุมัติงบกลางฯ ปี 65 กว่า 2,000 ลบ. ฟื้นฟูโครงสร้างพื้นฐานที่เสียหายจากอุทกภัยและภัยพิบัติ คาดซ่อมเสร็จภายใน 5 เดือน
.....
ที่ประชุม ครม. (21 มิ.ย. 65) อนุมัติการขอรับจัดสรรงบประมาณรายจ่ายประจำปีงบประมาณ พ.ศ. 2565 งบกลาง รายการเงินสำรองจ่ายเพื่อกรณีฉุกเฉินหรือจำเป็น ครั้งที่ 2 วงเงิน 2,039.21 ล้านบาท สำหรับฟื้นฟูโครงสร้างพื้นฐานที่ได้รับความเสียหายจากอุทกภัยและภัยพิบัติ ของกรมทางหลวงและกรมทางหลวงชนบท
.
งบประมาณดังกล่าวจะนำไปใช้ในการซ่อมแซมบูรณะทางหลวงแผ่นดิน ทางหลวงชนบท และโครงสร้างพื้นฐานอื่น ๆ ที่ได้รับความเสียหายจากอุทกภัยใน 23 จังหวัด ตามประกาศเป็นพื้นที่ประสบภัยของกระทรวงมหาดไทย
.
โดยแบ่งเป็นงานบูรณะทางหลวงแผ่นดินของกรมทางหลวง จำนวน 73 รายการ ครอบคลุม 20 จังหวัด และงานบูรณะทางหลวงชนบทและโครงสร้างพื้นฐานของทางหลวงชนบท จำนวน 25 รายการ ครอบคลุม 15 จังหวัด คาดทุกเส้นทางจะซ่อมเสร็จภายใน 5 เดือน
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/56178