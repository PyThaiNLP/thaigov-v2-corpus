รัฐบาลไทย-ข่าวทำเนียบรัฐบาล-โฆษกรัฐบาลเผย "นายกฯ" ปลื้มโครงการ “สวนป่าเบญจกิติ” คืบหน้าคาดเปิดใช้ 12 ส.ค.65 น้อมถวายเป็นพระราชกุศลแด่สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง


วันอังคารที่ 9 พฤศจิกายน 2564
พิมพ์
โฆษกรัฐบาลเผย "นายกฯ" ปลื้มโครงการ “สวนป่าเบญจกิติ” คืบหน้าคาดเปิดใช้ 12 ส.ค.65 น้อมถวายเป็นพระราชกุศลแด่สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง
โฆษกรัฐบาลเผย "นายกฯ" ปลื้มโครงการ “สวนป่าเบญจกิติ” คืบหน้าคาดเปิดใช้ 12 ส.ค.65 น้อมถวายเป็นพระราชกุศลแด่สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เปลี่ยนโฉมกรุงเทพมหานคร "Amazing Natural Park" เพิ่มพื้นที่สีเขียวในกรุงเทพฯ
(9 พ.ย. 64) นายธนกร วังบุญคงชนะ โฆษกประจำสำนักนายกรัฐมนตรี เผยในที่ประชุมคณะรัฐมนตรีวันนี้ พลเอกประยุทธ์ จันทร์โอชา นายกรัฐมนตรีและรีฐมนตรีว่าการกระทรวงกลาโหม รับทราบรายงานจากกระทรวงการคลังถึงความคืบหน้าโครงการ “สวนป่าเบญจกิติ” ตามมติคณะรัฐมนตรี เมื่อพ.ศ. 2534 ในการพัฒนาพื้นที่โรงงานยาสูบเดิม ในเนื้อที่ประมาณ 450 ไร่  ให้เป็นสวนสาธารณะขนาดใหญ่ โดยแบ่งออกเป็น 2 ส่วน คือ สวนน้ำ เนื้อที่ 130 ไร่ และ สวนป่า เนื้อที่ 320 ไร่ โดนพื้นที่ส่วนน้ำได้ก่อสร้างแล้วเสร็จ ในการนี้ สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ทรงเสด็จร่วมพิธีเปิด เมื่อวันที่ 7 ธันวาคม 2557 สำหรับพื้นที่สวนป่า ได้แบ่งการก่อสร้างออกเป็น 3 ระยะ ประกอบด้วย ระยะที่ 1 พื้นที่ 61 ไร่ ดำเนินการก่อสร้างแล้วเสร็จในวันที่ 12 สิงหาคม 2559 พร้อมมีพลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม เป็นประธานในพิธีเปิด
โฆษกประจำสำนักนายกรัฐมนตรี กล่าวว่า ขณะนี้ สวนป่าเบญจกิติ ระยะที่ 2 และระยะที่ 3 อยู่ระหว่างการดำเนินการก่อสร้าง ในพื้นที่ 259 ไร่ โดยมีการลงนาม MOU ระหว่างกรมธนารักษ์ และกองทัพบก เพื่อเริ่มดำเนินการจัดสร้างโครงการเมื่อวันที่ 26 ตุลาคม 2563 ซึ่งได้แบ่งพื้นที่ก่อสร้างออกเป็น 2 ส่วน คือ ส่วนมี่ 1 มีพื้นที่ 160 ไร่ และส่วนมี 2 มีพื้นที่ 103 ไร่ คาดว่าจะก่อสร้างแล้วเสร็จ พร้อมให้บริการในวันที่ 12 สิงหาคม 2565 เพื่อเป็นการเฉลิมพระเกียรติและถวายเป็นพระราชกุศลแด่สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง
ทั้งนี้  การออกแบบสวนป่าเบญจกิติระยะที่ 2 และระยะที่ 3 พื้นที่ 259 ไร่ อยู่ภายใต้แนวคิดเพื่อสืบสานพระราชปณิธานของพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร และสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ในการปลูกป่าในใจคน ด้วยการส่งเสริมสวนป่าเบญจกิติให้เป็นสวนป่าสำหรับคนเมือง ด้วยพื้นที่สวนสาธารณะที่มีความหลากหลาย ตอบสนองการใช้งานหลายรูปแบบ อาทิ อัฒจันทร์กลางแจ้งขนาดใหญ่ อัฒจันทร์ อาคารพิพิธภัณฑ์ ลานกิจกรรมแปลงนาสาธิต พื้นที่ออกกำลังกาย ทั้งอาคารกีฬาในร่ม เส้นทางปั่นจักรยาน และเส้นทางวิ่ง เป็นต้น
สวนป่าเบญจกิติยังมีการใช้พืชพันธุ์ที่หลากหลาย โดยมีพันธุ์ไม้หายากกว่า 350 ชนิด และมีไม้ดอกสวยงาม ที่ออกดอกตามฤดูกาล ทำให้เป็นสวนป่าที่มีสีสันและมีชีวิตชีวาตลอดทั้งปี ทั้งนี้ โครงการสวนป่าเบญจกิติระยะที่ 2 และระยะที่ 3 ยังได้มีโครงการเชื่อมต่อสวนสาธารณะบริเวณใกล้เคียงกันในใจกลางเมือง กทม. บริเวนณย่านสุขุมวิท อาทิ สวนลุมพินี เพื่อเป็นการเชื่อมโยงชุมชนเมือง ยกระดับเศรษฐกิจฐานรากของคนในชุมชนอีกด้วย เพื่อเป็นต้นแบบการพัฒนาโครงสร้างพื้นฐานเชิงนิเวศในเมืองที่จะส่งผลต่อการพัฒนาพื้นที่สีเขียวอื่น ๆ ใน กทม. ต่อไป
ในที่ประชุมคณะรัฐมนตรี นายกรัฐมนตรียังได้เชิญชวน คณะรัฐมนตรีเยี่ยมชมและตรวจความพร้อมก่อนเปิดสวนเบญจกิติอย่างเป็นทางการพร้อมเสนอแนวทางการปลูกพันธุ์ไม้ที่หลากหลาย เพื่อสร้างสีสันให้เมือง การจัดให้มีพี้นที่สำหรับสัตว์เลี้ยง ที่จอดรถ  การเชื่องโยงการกับการเดินทางสาธารณะ  รวมทั้งติดตั้งสิ่งอำนวยความสะดวกสำหรับผู้พิการ รวมทั้งกล้องวงจรปิด เพื่อดูแลความปลอดภัย  ซึ่งในอนาคต จะมีการเชื่อมโยงกับสวนลุมพินี และสวนสาธารณะอื่นๆ ที่ใกล้เคียงกันด้วย ซึ่งจะเป็นการปรับโฉมกรุงเทพมหานคร ให้เป็นเมือง Amazing Natural Park ด้วย

ที่มา : https://www.thaigov.go.th/news/contents/details/47996