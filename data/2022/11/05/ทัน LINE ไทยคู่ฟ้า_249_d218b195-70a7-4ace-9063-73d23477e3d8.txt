รัฐบาลไทย-ข่าวทำเนียบรัฐบาล-สปสช. เปิดแผนกระจาย ATK ฟรี 8.5 ล้านชุด เน้นพื้นที่สีแดง - ชุมชนแออัด ยึดหลัก “แจก - เจอ - จ่าย - จบ”


วันพุธที่ 1 กันยายน 2564
สปสช. เปิดแผนกระจาย ATK ฟรี 8.5 ล้านชุด เน้นพื้นที่สีแดง - ชุมชนแออัด ยึดหลัก “แจก - เจอ - จ่าย - จบ”
....
สำนักงานหลักประกันสุขภาพแห่งชาติ (สปสช.) เตรียมกระจายชุดตรวจโควิดด้วยตนเอง (ATK) ที่รัฐบาลสั่งซื้อ จำนวน 8.5 ล้านชุด ให้กับประชาชน 2 ชุด/คน โดยเว้นระยะตรวจห่างกัน 5 วัน ในพื้นที่สีแดง กลุ่มเสี่ยงในชุมชนแออัด รวมถึงกลุ่มเสี่ยงในพื้นที่อื่น ๆ ครอบคลุมประชาชนทุกสิทธิ
.
ใน กทม. จะกระจายสู่ 2,000 ชุมชน ผ่านสำนักอนามัย ทีมแพทย์อาสา ผู้นำชุมชน ฯลฯ ส่วนในพื้นที่อื่นจะกระจายผ่านหน่วยบริการ ร้านยา คลินิกที่ร่วมโครงการ รวมถึงการลงทะเบียนผ่านแอปฯ เป๋าตัง และหากตรวจพบเชื้อจะเข้าสู่ระบบการดูแลผู้ป่วยโควิดที่บ้านหรือชุมชน (HI/CI) ทันที ด้วยหลักการ “แจก - เจอ - จ่าย - จบ”
.
ขณะนี้ มีหน่วยบริการเอกชนที่สมัครเข้าร่วมแจกชุดตรวจ ATK แล้วกว่า 1,600 แห่ง โดยคาดว่าจะเริ่มดำเนินการได้ในช่วงต้นเดือน ก.ย. 64 เป็นต้นไป
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/45417