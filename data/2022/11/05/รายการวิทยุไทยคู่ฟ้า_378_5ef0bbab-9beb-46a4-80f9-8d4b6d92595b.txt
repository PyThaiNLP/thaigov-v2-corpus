รัฐบาลไทย-ข่าวทำเนียบรัฐบาล-รัฐบาลพอใจนักท่องเที่ยวมาไทยกว่า 1 ล้านคน


วันอังคารที่ 31 พฤษภาคม 2565
พิมพ์
รัฐบาลพอใจนักท่องเที่ยวมาไทยกว่า 1 ล้านคน
วันเสาร์ที่ 28 พฤษภาคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลพอใจสถานการณ์การท่องเที่ยวหลังเปิดประเทศ โดยพบว่าช่วงเดือน ม.ค. – พ.ค.2565 มีนักท่องเที่ยวเดินทางเข้าไทยแล้วกว่า 1 ล้านคน ส่งผลให้ตัวเลขนักท่องเที่ยวในไตรมาสแรกของปี 2565 เพิ่มขึ้นจากช่วงเดียวกันของปีก่อนถึงร้อยละ 2,368 สร้างรายได้เพิ่มร้อยละ 1,424 และคาดว่าการประกาศนโยบายปีส่งเสริมท่องเที่ยวไทย 2565-2566 ในช่วงไตรมาสที่ 2-3 จะกระตุ้นให้นักท่องเที่ยวคุณภาพจากทั่วโลกมาประเทศไทยไม่น้อยกว่า 300,000 คน/เดือน และมีนักท่องเที่ยวไม่น้อยกว่า 5 ล้านคนในสิ้นปีนี้ ส่วนการเดินทางของนักท่องเที่ยวชาวไทยภายในประเทศ เพิ่มขึ้นร้อยละ 69 สร้างรายได้ไม่น้อยกว่า 255,815 ล้านบาท ทั้งนี้ ประมาณการรายได้จากการท่องเที่ยวในภาพรวมทั้งปี ไม่น้อยกว่า 1.3-1.8 ล้านล้านบาท
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/54981