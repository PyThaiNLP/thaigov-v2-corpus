รัฐบาลไทย-ข่าวทำเนียบรัฐบาล-ภาคเอกชนมอบชุดตรวจ ATK พร้อมหน้ากากอนามัยทางการแพทย์ มูลค่า 10 ล้านบาท ให้สำนักนายกรัฐมนตรีใช้ประโยชน์ทางราชการ “นายกฯ” ยินดีที่ภาคเอกชนมีส่วนร่วมป้องกันการแพร่ระบาดโควิด-19


วันอังคารที่ 3 พฤษภาคม 2565
พิมพ์
ภาคเอกชนมอบชุดตรวจ ATK พร้อมหน้ากากอนามัยทางการแพทย์ มูลค่า 10 ล้านบาท ให้สำนักนายกรัฐมนตรีใช้ประโยชน์ทางราชการ “นายกฯ” ยินดีที่ภาคเอกชนมีส่วนร่วมป้องกันการแพร่ระบาดโควิด-19
ภาคเอกชนมอบชุดตรวจ ATK พร้อมหน้ากากอนามัยทางการแพทย์ มูลค่า 10 ล้านบาท ให้สำนักนายกรัฐมนตรีใช้ประโยชน์ทางราชการ “นายกฯ” ยินดีที่ภาคเอกชนมีส่วนร่วมป้องกันการแพร่ระบาดโควิด-19
นายธนกร วังบุญคงชนะ โฆษกประจำสำนักนายกรัฐมนตรี เผยว่า วันนี้ (3 พฤษภาคม 2565) เวลา 08.45 น. ก่อนการประชุมคณะรัฐมนตรี ที่ห้องรับรอง 1 ตึกบัญชาการ 1 ทำเนียบรัฐบาล นายหยางเฟย หยาง ประธานกรรมการบริษัท HIP GLOBAL จำกัด และประธานสมาคมผู้ประกอบการธุรกิจความปลอดภัยไทย เข้าเยี่ยมคารวะ พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม เพื่อมอบชุดตรวจ ATK (Antigen Test Kit) จำนวน 100,000 ชุด พร้อมหน้ากากอนามัยทางการแพทย์ Surgical Mask KN95 จำนวน 100,000 ชิ้น รวมมูลค่า 10,000,000 บาท ให้แก่สำนักนายกรัฐมนตรีเพื่อใช้ประโยชน์ในทางราชการ โดยมีนายดิสทัต โหตระกิตย์ เลขาธิการนายกรัฐมนตรี เข้าร่วมการรับมอบ
โอกาสนี้ นายกรัฐมนตรีกล่าวแสดงความยินดีและขอบคุณภาคเอกชน ที่ได้ให้การสนับสนุนและมีส่วนร่วมในการป้องกันการแพร่ระบาดและควบคุมโรคติดเชื้อไวรัสโคโรนา 2019 (COVID-19) ในประเทศไทย พร้อมเน้นย้ำถึงประสิทธิภาพในการใช้งานของหน้ากากอนามัยว่า จะต้องสามารถใช้เพื่อป้องกันโรคได้อย่างปลอดภัย มีความคุ้มค่า ราคาถูก และประชาชนสามารถเข้าถึงได้
---------------

ที่มา : https://www.thaigov.go.th/news/contents/details/54168