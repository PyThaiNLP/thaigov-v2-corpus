รัฐบาลไทย-ข่าวทำเนียบรัฐบาล-ไอแบงก์จัดอบรมออนไลน์ “เปิดโลกการเงินอิสลามประจำปี 2564”มหาวิทยาลัยราชภัฏยะลา


วันพุธที่ 1 ธันวาคม 2564
พิมพ์
ไอแบงก์จัดอบรมออนไลน์ “เปิดโลกการเงินอิสลามประจำปี 2564”มหาวิทยาลัยราชภัฏยะลา
ไอแบงก์จัดการอบรมเชิงปฏิบัติการ เรื่อง “ความรู้ทางการเงินสำหรับนักศึกษามหาวิทยาลัยราชภัฏยะลา” ภายใต้กิจกรรมเปิดโลกการเงินอิสลามตามแผนปฏิบัติการด้านความรับผิดชอบต่อสังคมและสิ่งแวดล้อมในกระบวนการ (CSR in Process) ประจำปี 2564
ธนาคารอิสลามแห่งประเทศไทย (ไอแบงก์) โดย นายวุฒิชัย สุระรัตน์ชัย กรรมการและผู้จัดการ ให้เกียรติเป็นประธานกล่าวเปิดการอบรมเชิงปฏิบัติการเรื่อง“ความรู้ทางการเงินสำหรับนักศึกษามหาวิทยาลัยราชภัฏยะลา”ภายใต้กิจกรรมเปิดโลกการเงินอิสลามตามแผนปฏิบัติการด้านความรับผิดชอบต่อสังคมและสิ่งแวดล้อมในกระบวนการ (CSR in Process) ประจำปี 2564โดยมีผู้ช่วยศาตรจารย์ดร.สมบัติโยธาทิพย์อธิการบดีมหาวิทยาลัยราชภัฏยะลาร่วมให้การต้อนรับเมื่อช่วงเช้าวันอังคารที่30 พฤศจิกายน2564
สำหรับกิจกรรมเปิดโลกการเงินอิสลามธนาคารได้จัดขึ้นต่อเนื่องเป็นปีที่4 โดยสำหรับมหาวิทยาลัยราชภัฏยะลาเป็นสถาบันการศึกษาแห่งที่4 เป็นการจัดรูปแบบออนไลน์ขึ้นเป็นครั้งแรก ผ่านระบบ Google MeetเหมาะกับยุคNew Normal ที่ปรับตัวจากสถานการณ์covid-19 ได้เป็นอย่างดีการจัดอบรมในวันนี้ธนาคารมีวัตถุประสงค์เพื่อจะแบ่งปันความรู้ความเข้าใจด้านการวางแผนทางการเงินและด้านการเงินการธนาคารตามหลักศาสนาอิสลาม (ชะรีอะฮ์) แก่นักศึกษาและผู้สนใจได้มีความรู้สามารถนำไปประยุกต์ใช้ในชีวิตประจำวันตลอดจนความเข้าใจถึงการเงินการธนาคารอิสลาม (Islamic Banking and Finance) ได้อย่างถูกต้องและสามารถถ่ายทอดความรู้นั้นต่อไปยังคนใกล้ตัวด้วย
การอบรมเชิงปฏิบัติถ่ายทอดโดยบุคลากรของไอแบงก์ที่มีความรู้และความสามารถเฉพาะทางการอบรมดังกล่าวแบ่งออกเป็น 2 ช่วง ช่วงเช้าอบรมหัวข้อเรื่อง“การวางแผนทางการเงินส่วนบุคคล”และ “การเงินการธนาคารอิสลาม” ต่อด้วยช่วงบ่ายเรื่อง “ผลิตภัณฑ์และการบริการของธนาคารเหมือนหรือต่างกับธนาคารทั่วไป”และปิดท้ายด้วยหัวข้อ “กิจกรรมแลกเปลี่ยนเรียนรู้”เพื่อเสริมสร้างความเข้าใจตลอดจนพัฒนาแนวปฏิบัติในเรื่องการเงินอิสลามให้ลึกซึ้งมากขึ้น

ที่มา : https://www.thaigov.go.th/news/contents/details/48926