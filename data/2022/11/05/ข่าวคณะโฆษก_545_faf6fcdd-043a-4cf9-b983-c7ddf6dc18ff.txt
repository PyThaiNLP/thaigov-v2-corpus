รัฐบาลไทย-ข่าวทำเนียบรัฐบาล-โฆษกรัฐบาลเผย ฉีดวัคซีนเด็กนร. อายุ 12-18 ปีมีนร. สมัครใจฉีดเพิ่มมากขึ้นกว่า 4.06 ล้านคน ล่าสุดการฉีดเข็ม 1 เกินร้อยละ 90 แล้ว


วันอังคารที่ 23 พฤศจิกายน 2564
พิมพ์
โฆษกรัฐบาลเผย ฉีดวัคซีนเด็กนร. อายุ 12-18 ปีมีนร. สมัครใจฉีดเพิ่มมากขึ้นกว่า 4.06 ล้านคน ล่าสุดการฉีดเข็ม 1 เกินร้อยละ 90 แล้ว
โฆษกรัฐบาลเผย ฉีดวัคซีนเด็กนร. อายุ 12-18 ปีมีนร. สมัครใจฉีดเพิ่มมากขึ้นกว่า 4.06 ล้านคน ล่าสุดการฉีดเข็ม 1 เกินร้อยละ 90 แล้ว ขณะที่ ศูนย์ฉีดวัคซีนกลางบางซื่อ เปิดฉีดวัคซีนนักเรียนนอกระบบถึง           วันที่ 7 ธันวาคม นี้ “นายก”สั่งโรงเรียนคุมเข้ม
วันนี้ 23 พ.ย. 64 นายธนกร วังบุญคงชนะ โฆษกประจำสำนักนายกรัฐมนตรี เผยความคืบหน้าของเด็กนักเรียนที่ฉีดวัคซีนในประเทศ ณ 21 พฤศจิกายน พบว่ามีนักเรียนที่ประสงค์ฉีดวัคซีนจำนวน 4,062,239 คน จากจำนวนนักเรียนทั้งหมด 5,085,460 คน โดยนักเรียนที่ได้รับการฉีดวัคซีนเข็มที่ 1 แล้วจำนวน  3,686,476 คน คิดเป็น 90.75% และฉีดวัคซีนเข็มที่ 2 แล้ว จำนวน  1,674,270 คน คิดเป็นร้อยละ 41.22% โดยจำนวนนักเรียนที่ฉีดวัคซีนครบ 2 เข็มแล้ว จำแนกตามรายภาค ได้แก่ ภาคอีสานฉีดได้ 480,952 คน ภาคกลาง 447,450 คน ภาคใต้ 331,020 คน ภาคตะวันออก 173,032 คน ภาคเหนือ 169,884 คน และภาคตะวันตก 71,932 คน  ขณะเดียวกันวันนี้ ศูนย์ฉีดวัคซีนกลางบางซื่อ ได้แจ้งขยายเวลาให้บริการฉีดวัคซีนโควิด-19 สำหรับเด็กที่ศึกษานอกระบบ อยู่นอกระบบการศึกษา หรือเด็กนักเรียน ที่ยังไม่เคยได้รับวัคซีนจากจุดฉีดในสถานศึกษา โดยจะบริการฉีดวัคซีนไฟเซอร์ เข็มที่ 1 สำหรับเด็กอายุตั้งแต่ 12 – 18 ปี ทั้งนักเรียนชาวไทยและต่างชาติ สามารถขอรับบริการลงทะเบียน ณ จุดฉีด (Walk in) ถึงวันที่ 7 ธันวาคม 2564 ทั้งนี้ ต้องมีผู้ปกครองหรือผู้แทนโดยชอบธรรมมาพร้อมกับเด็ก และต้องได้รับความยินยอมจากผู้ปกครองเป็นลายลักษณ์อักษรในวันที่ฉีดยา
“ทั้งนี้ การฉีดวัคซีนให้กับเด็กนักเรียนอายุ 12-18 ปี ตั้งแต่วันที่ 4 ตุลาคม ซึ่งเป็นวันคลิกออฟจนถึงปัจจุบัน  มีก้าวหน้าเป็นอย่างมากทั้ง มีนักเรียนทยอยแจ้งความประสงค์ฉีดวัคซีนเพิ่มมากกว่า 4.06 ล้านคน สูงกว่าที่เคย รวมทั้งจำนวนการฉีดวัคซีนครอบคลุม อย่างไรก็ตาม  นายกรัฐมนตรี ยังฝากความห่วงใยมาถึงผู้ปกครอง คุณครู และนักเรียนว่า แม้ว่าจะได้รับวัคซีนแล้ว โรงเรียนยังต้องดำเนินตามมาตรการ Safety Zone in School  และนักเรียนต้องปฏิบัติตามแนวทางป้องกันทางสาธารณสุขอย่างเข้มงวด เพื่อลดการติดหรือแพร่เชื้อ ให้การเรียนออนไซต์มีความปลอดภัย” นายธนกร กล่าว
****************
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/48571