รัฐบาลไทย-ข่าวทำเนียบรัฐบาล-อนุทิน รับรายงานจากกระทรวงสาธารณสุข ยืนยันพบผู้ป่วยฝีดาษวานรรายที่ 2 ในพื้นที่กรุงเทพมหานครจริง ขอให้ติดตามการแถลงข่าวให้ข้อมูลโดยกรมควบคุมโรคต่อไป


วันจันทร์ที่ 1 สิงหาคม 2565
พิมพ์
อนุทิน รับรายงานจากกระทรวงสาธารณสุข ยืนยันพบผู้ป่วยฝีดาษวานรรายที่ 2 ในพื้นที่กรุงเทพมหานครจริง ขอให้ติดตามการแถลงข่าวให้ข้อมูลโดยกรมควบคุมโรคต่อไป
อนุทิน รับรายงานจากกระทรวงสาธารณสุขยืนยันพบผู้ป่วยฝีดาษวานรรายที่ 2 ในพื้นที่กรุงเทพมหานครจริง ขอให้ติดตามการแถลงข่าวให้ข้อมูลโดยกรมควบคุมโรคต่อไป
วันที่ 28 กรกฎาคม 2565 น.ส.ไตรศุลี ไตรสรณกุล รองโฆษกประจำสำนักนายกรัฐมนตรี กล่าวว่า ตามที่นายอนุทิน ชาญวีรกูล รองนายกรัฐมนตรีและรมว.สาธารณสุข ได้รับรายงานจากรมควบคุมโรค กระทรวงสาธารณสุข ว่าได้พบผู้ป่วยโรคฝีดาษวานร  (Monkey pox) รายที่ 2 ในพื้นที่กรุงเทพมหานครนั้น ขณะนี้ได้รับการยืนยันว่าเป็นข้อมูลจริง โดยขอให้ประชาชนรอฟังการแถลงข่าวเพื่อให้รายละเอียด โดยกรมควบคุมโรค กระทรวงสาธารณสุขต่อไป
อย่างไรก็ตาม ขอประชาชนอย่าตื่นตระหนกเนื่องจากโรคฝีดาษวานรไม่ใช่โรคติดต่อร้ายแรงและเป็นโรคที่สามารถรักษาหายขาดได้ และสามารถเข้ารับการรักษาฟรีตามสิทธิของประชาชนทุกคน
ทั้งนี้  นายอนุทิน ได้ย้ำก่อนหน้านี้ว่าแม้จะเป็นช่วงวันหยุดแต่กระทรวงสาธารณสุขยังเฝ้าระวังทั้งโรคโควิด19 และฝีดาษวานร   พร้อมได้สั่งการไปยังสถานพยาบาลในสังกัดกระทรวงสาธารณสุขทุกแห่งหากพบผู้ป่วยเข้าเกณฑ์ให้ดำเนินการเก็บตัวอย่างส่งตรวจยืนยันที่กรมวิทยาศาสตร์การแพทย์ ขณะที่กรมสนับสนุนบริการสุขภาพ (สบส.) ได้ประสานความร่วมมือไปยังสถานพยาบาลเอกชนให้ดำเนินการไปในทิศทางเดียวกับการเฝ้าระวังโควิด19

ที่มา : https://www.thaigov.go.th/news/contents/details/57392