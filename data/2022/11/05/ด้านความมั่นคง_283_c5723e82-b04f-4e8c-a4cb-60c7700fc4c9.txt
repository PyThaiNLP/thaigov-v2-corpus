รัฐบาลไทย-ข่าวทำเนียบรัฐบาล-"นายกรัฐมนตรี มอบหมายผู้ว่าราชการจังหวัดนครศรีธรรมราชเป็นผู้แทน ไปมอบเงินช่วยเหลือครอบครัว อส.ทพ.วัฎจักร พรหมนุ้ย ที่เสียชีวิตจากเหตุการณ์ความไม่สงบในพื้นที่ อ.ยี่งอ จ.นราธิวาส"


วันจันทร์ที่ 4 ตุลาคม 2564
"นายกรัฐมนตรี มอบหมายผู้ว่าราชการจังหวัดนครศรีธรรมราชเป็นผู้แทน ไปมอบเงินช่วยเหลือครอบครัว อส.ทพ.วัฎจักร พรหมนุ้ย ที่เสียชีวิตจากเหตุการณ์ความไม่สงบในพื้นที่ อ.ยี่งอ จ.นราธิวาส"
พลเอก ประยุทธ์ จันทร์โอชา นายกรัฐมนตรี และรัฐมนตรีว่าการกระทรวงกลาโหม ได้มอบหมายให้นายไกรศร วิศิษฎ์วงศ์ ผู้ว่าราชการจังหวัดนครศรีธรรมราช
เป็นผู้แทนมอบเงินช่วยเหลือครอบครัว อส.ทพ. วัฎจักร พรหมนุ้ย ที่เสียชีวิต จากเหตุการณ์ความไม่สงบในพื้นที่ อ.ยี่งอ จ.นราธิวาส จำนวน 30,000 บาท ณ วัดควนยาว ต.เคร็ง อ.ชะอวด จ.นครศรีธรรมราช โดยมี นางวันดี พรหมนุ้ย มารดาของผู้เสียชีวิต เป็นผู้รับมอบ เพื่อเป็นขวัญและกำลังใจแก่ครอบครัวของผู้เสียชีวิต โดยมี นางอนุรี วิศิษฎ์วงศ์ นายกเหล่ากาชาดจังหวัดนครศรีธรรมราช พร้อมด้วย นายสนั่น สนธิเมือง ปลัดจังหวัดนครศรีธรรมราช และหัวหน้าหน่วยงานที่เกี่ยวข้องเข้าร่วมด้วย
ทั้งนี้ผู้ว่าราชการจังหวัดนครศรีธรรมราช ได้แสดงความเสียใจต่อครอบครัวของผู้เสียชีวิตจากเหตุการณ์ในครั้งนี้

ที่มา : https://www.thaigov.go.th/news/contents/details/46518