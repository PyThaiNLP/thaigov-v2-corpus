รัฐบาลไทย-ข่าวทำเนียบรัฐบาล-กรมทางหลวงชนบท แจ้งปิด - เบี่ยง ช่องจราจรบริเวณทางกลับรถใต้สะพานข้ามคลองพระอุดม บนถนนชัยพฤกษ์เป็นการชั่วคราว ตั้งแต่วันที่ 20 พ.ย. 64 เป็นต้นไป


วันศุกร์ที่ 19 พฤศจิกายน 2564
กรมทางหลวงชนบท แจ้งปิด - เบี่ยง ช่องจราจรบริเวณทางกลับรถใต้สะพานข้ามคลองพระอุดม บนถนนชัยพฤกษ์เป็นการชั่วคราว ตั้งแต่วันที่ 20 พ.ย. 64 เป็นต้นไป
กรมทางหลวงชนบท (ทช.) กระทรวงคมนาคม โดยสำนักก่อสร้างสะพาน จะทำการปิด - เบี่ยงช่องจราจรบริเวณทางกลับรถใต้สะพานข้ามคลองพระอุดม บนถนนชัยพฤกษ์ จังหวัดนนทบุรี บริเวณ กม. ที่ 1+250 (ฝั่งขาเข้าสะพานพระราม 4) และ บริเวณ กม. ที่ 0+375 (ฝั่งขาเข้าถนนราชพฤกษ์)
กรมทางหลวงชนบท (ทช.) กระทรวงคมนาคม โดยสำนักก่อสร้างสะพาน จะทำการปิด - เบี่ยงช่องจราจรบริเวณทางกลับรถใต้สะพานข้ามคลองพระอุดม บนถนนชัยพฤกษ์ จังหวัดนนทบุรี บริเวณ กม. ที่ 1+250 (ฝั่งขาเข้าสะพานพระราม 4) และ บริเวณ กม. ที่ 0+375 (ฝั่งขาเข้าถนนราชพฤกษ์) เพื่อดำเนินงานก่อสร้างสะพานข้ามคลองบนทางขนานถนนชัยพฤกษ์ ซึ่งเป็นส่วนหนึ่งของโครงการขยายถนนชัยพฤกษ์ จังหวัดนนทบุรี ระยะทาง 6.892 กิโลเมตร โดย ทช. จะเริ่มดำเนินการปิด - เบี่ยง ช่องจราจร ตั้งแต่วันที่ 20 พฤศจิกายน 2564 เป็นต้นไป จนกว่างานก่อสร้างจะแล้วเสร็จในช่วงปลายปี 2566 ซึ่งผู้ใช้เส้นทางยังสามารถกลับรถได้โดยใช้ช่องทางเบี่ยงขนาด 1 ช่องจราจร
ทั้งนี้ ทช. ขอความร่วมมือให้ผู้ใช้เส้นทางโปรดสังเกตป้ายจราจร รวมถึงปฏิบัติตามป้ายเตือน ป้ายแนะนำ อย่างเคร่งครัด เพื่อความสะดวกปลอดภัยในการเดินทางและขออภัยในความไม่สะดวกมา ณ โอกาสนี้

ที่มา : https://www.thaigov.go.th/news/contents/details/48456