รัฐบาลไทย-ข่าวทำเนียบรัฐบาล-ศบค. ปรับโซนสีใหม่ พื้นที่สีเหลือง 65 จว. สีฟ้า 12 จว. ยกเลิก Test & Go - ตรวจ RT-PCR (ผู้รับวัคซีนครบ) เริ่ม 1 พ.ค. 65


วันศุกร์ที่ 22 เมษายน 2565
ศบค. ปรับโซนสีใหม่ พื้นที่สีเหลือง 65 จว. สีฟ้า 12 จว. ยกเลิก Test & Go - ตรวจ RT-PCR (ผู้รับวัคซีนครบ) เริ่ม 1 พ.ค. 65
.....
ที่ประชุม ศบค. (22 เม.ย. 65) เห็นชอบการปรับระดับพื้นที่สถานการณ์ (โซนสี) ทั่วประเทศ เหลือเพียงพื้นที่เฝ้าระวังสูง (สีเหลือง) 65 จังหวัด และพื้นที่นำร่องท่องเที่ยว (สีฟ้า) 12 จังหวัด โดยเพิ่ม จ.สงขลา และระยอง พร้อมปรับมาตรการบริโภคเครืองดื่มแอลกอฮอล์ในร้านอาหารที่ผ่าน SHA+/ Thai Stop COVID 2 Plus/ มาตรการ COVID Free Setting ได้ไม่เกิน 24.00 น. และมาตรการทำงานที่บ้าน (Work from home) ให้เป็นไปตามความเหมาะสม
.
สำหรับมาตรการเดินทางเข้าราชอาณาจักร จะมีการยกเลิกระบบ Test and Go แต่ยังคงต้องลงทะเบียนผ่าน Thailand Pass โดยผู้ที่ฉีดวัคซีนครบตามเกณฑ์ ไม่ต้องตรวจ RT-PCR เมื่อเดินทางมาถึง (แนะตรวจ ATK ระหว่างพำนักในไทย) ส่วนผู้ไม่ได้รับวัคซีน/รับวัคซีนไม่ครบ ให้ยื่นผลตรวจ RT-PCR ไม่เกิน 72 ชม. ก่อนเดินทางถึงประเทศไทย หรือกักตัวตามระบบ AQ โดยตรวจ RT-PCR วันที่ 4 - 5 เริ่ม 1 พ.ค. 65 เป็นต้นไป
.
อ่านเพิ่มเติม คลิก https://www.thaigov.go.th/news/contents/details/53822
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/53834