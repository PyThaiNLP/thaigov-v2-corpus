รัฐบาลไทย-ข่าวทำเนียบรัฐบาล-“กอช. แนะ ผู้ประกอบอาชีพอิสระหรือประชาชนที่ลาออกจากการทำงานประจำ สามารถสมัครเข้าเป็นสมาชิก กอช. เพื่อรับบำนาญรายเดือนหลังอายุ 60 ปี”


วันจันทร์ที่ 27 กันยายน 2564
พิมพ์
“กอช. แนะ ผู้ประกอบอาชีพอิสระหรือประชาชนที่ลาออกจากการทำงานประจำ สามารถสมัครเข้าเป็นสมาชิก กอช. เพื่อรับบำนาญรายเดือนหลังอายุ 60 ปี”
กอช. แนะผู้ประกอบอาชีพอิสระ หรือประชาชนที่ลาออกจากการทำงานประจำ ไม่มีสวัสดิการใดๆ สามารถสมัครเข้าเป็นสมาชิก กอช. เพื่อรับบำนาญ โดยต้องมีอายุไม่เกิน 60 ปีบริบูรณ์ พร้อมออมเงินเริ่มต้น 50 บาท และรับเงินสมทบเพิ่มจากรัฐสูงสุดไม่เกิน 1,200 บาทต่อปี
กองทุนการออมแห่งชาติ หรือ กอช. แนะผู้ประกอบอาชีพอิสระ หรือ ประชาชนที่ลาออกจากการทำงานประจำ ไม่มีสวัสดิการใดๆ สามารถสมัครเข้าเป็นสมาชิก กอช. เพื่อรับบำนาญ โดยต้องมีอายุไม่เกิน 60 ปีบริบูรณ์ พร้อมออมเงินเริ่มต้น 50 บาท และรับเงินสมทบเพิ่มจากรัฐสูงสุดไม่เกิน 1,200 บาทต่อปี ตรวจสอบสิทธิก่อนการสมัครได้ที่แอปพลิเคชัน กอช. สอบถามข้อมูลเพิ่มเติมได้ที่สายด่วนเงินออม โทร.02-049-9000
นางสาวจารุลักษณ์ เรืองสุวรรณ เลขาธิการคณะกรรมการกองทุนการออมแห่งชาติ (กอช.) เปิดเผยว่า  ผู้ประกอบอาชีพอิสระ หรือ ประชาชนที่ลาออกจากการทำงานประจำ ที่เคยได้รับสวัสดิการจากหน่วยงาน เมื่อออกจากระบบการทำงาน ไม่มีสวัสดิการใดๆ โดยสมัครเข้าเป็นสมาชิก กอช. ได้ ซึ่งต้องมีอายุไม่เกิน 60 ปี หรือตรวจสอบสิทธิในการสมัครเข้าเป็นสมาชิกผ่านแอปพลิเคชัน กอช. เพื่อรับสวัสดิการด้านบำนาญยามเกษียณกับ กอช. พร้อมได้รับเงินสมทบที่รัฐเพิ่มให้อีกตามช่วงอายุของสมาชิกสูงสุด 1,200 บาทต่อปี เพียงออมเงินเริ่มต้น 50 บาท สูงสุดไม่เกิน 13,200 บาทต่อปี
ทั้งนี้ ผู้ที่สนใจสามารถสมัคร ส่งเงินออมสะสม ดูยอดเงินออม ผ่านช่องทาง แอปพลิเคชัน “กอช.” หรือ หน่วยรับสมัครสมาชิกใกล้บ้านท่าน อาทิ ที่ว่าการอำเภอทั่วประเทศ  สำนักงานคลังจังหวัด สถาบันการเงินชุมชน ตัวแทน กอช. ประจำหมู่บ้าน ธนาคารออมสิน ธ.ก.ส. ธอส. และธนาคารกรุงไทย ทุกสาขา รวมทั้งเคาน์เตอร์เซอร์วิส เทสโก้โลตัส บิ๊กซี ตู้บุญเติม ไปรษณีย์ไทย และเครือข่ายรับสมัครทั่วประเทศ สอบถามข้อมูลเพิ่มเติมได้ที่  สายด่วนเงินออม โทร. 02-049-9000
“คุณออม  รัฐช่วยออม  คุณได้บำนาญ”

ที่มา : https://www.thaigov.go.th/news/contents/details/46258