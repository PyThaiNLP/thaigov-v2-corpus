รัฐบาลไทย-ข่าวทำเนียบรัฐบาล-หมอพร้อม เพิ่ม 2 ฟังก์ชัน “ประเมินภาวะลองโควิด – ตรวจสุขภาพใจ” ช่วยรู้อาการผิดปกติ พร้อมคำแนะนำการปฏิบัติตัว


วันพฤหัสบดีที่ 30 มิถุนายน 2565
หมอพร้อม เพิ่ม 2 ฟังก์ชัน “ประเมินภาวะลองโควิด – ตรวจสุขภาพใจ” ช่วยรู้อาการผิดปกติ พร้อมคำแนะนำการปฏิบัติตัว
.....
ช่วงการแพร่ระบาดของโรคโควิด-19 ที่ผ่านมา มีผู้ติดเชื้อเป็นจำนวนมาก ผู้ป่วยหลายคนที่รักษาหายแล้วยังเผชิญกับอาการป่วยจากโควิด-19 ที่หลงเหลืออยู่หรือภาวะ “ลองโควิด” ขณะที่บางส่วนได้รับผลกระทบทางด้านจิตใจ กระทรวงสาธารณสุข จึงพัฒนาการให้บริการด้านสุขภาพดิจิทัลแก่ประชาชนบน หมอพร้อม เพิ่มเติมอีก 2 ฟังก์ชัน
.
- ฟังก์ชัน “ประเมินภาวะลองโควิด” พร้อมชุดข้อมูลความรู้และอาการผิดปกติที่สงสัยว่าเป็นภาวะลองโควิด วิธีเตรียมรับมือ รวมถึงแนวทางการดูแลตนเอง
- ฟังก์ชัน “ตรวจสุขภาพใจ” เพื่อประเมินและคัดกรองความเสี่ยงต่อปัญหาสุขภาพจิตที่อาจเกิดขึ้นจากผลกระทบของสถานการณ์โควิด
.
ซึ่งสามารถเรียกใช้งานได้บนแพลตฟอร์มหมอพร้อม ทั้ง LINE OA, แอปพลิเคชัน และเฟซบุ๊ก ผ่านหมอพร้อม Chatbot โดยระบบจะประเมินระดับความรุนแรงของอาการที่เกิดขึ้น พร้อมให้คำแนะนำในการดูแลตนเอง ตลอด 24 ชั่วโมง
Cr. กระทรวงสาธารณสุข
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/56346