รัฐบาลไทย-ข่าวทำเนียบรัฐบาล-ศบค.มท. แจ้งทุกจังหวัด และ กทม. พิจารณาดำเนินการตามประเด็นข้อเสนอแนะ/ข้อสั่งการ ผลการประชุม ศปก.ศบค.


วันอังคารที่ 10 สิงหาคม 2564
พิมพ์
ศบค.มท. แจ้งทุกจังหวัด และ กทม. พิจารณาดำเนินการตามประเด็นข้อเสนอแนะ/ข้อสั่งการ ผลการประชุม ศปก.ศบค.
ศบค.มท. แจ้งทุกจังหวัด และ กทม. พิจารณาดำเนินการตามประเด็นข้อเสนอแนะ/ข้อสั่งการ ผลการประชุม ศปก.ศบค.
วันนี้ (10 ส.ค. 64) ศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 กระทรวงมหาดไทย (ศบค.มท.) เปิดเผยว่า ศูนย์ปฏิบัติการ ศูนย์บริหารสถานการณ์โควิด-19 (ศปก.ศบค.) ได้จัดประชุมเมื่อวันที่ 4 สิงหาคม 2564 ซึ่งมีประเด็นข้อเสนอแนะ/ข้อสั่งการที่เกี่ยวข้องกับกรุงเทพมหานครและจังหวัด
เพื่อให้การดำเนินการในประเด็นที่เกี่ยวข้องเป็นไปตามมติที่ประชุม นายฉัตรชัย พรหมเลิศ ปลัดกระทรวงมหาดไทย ในฐานะหัวหน้าผู้รับผิดชอบในการแก้ไขสถานการณ์ฉุกเฉินในส่วนที่เกี่ยวกับการสั่งการและประสานกับผู้ว่าราชการจังหวัดและผู้ว่าราชการกรุงเทพมหานคร จึงได้สั่งการไปยังผู้ว่าราชการจังหวัดทุกจังหวัด และกรุงเทพมหานคร ดำเนินการบริหารจัดการวัคซีน โดยเร่งรัดฉีดวัคซีนให้กลุ่มผู้สูงอายุ โรคเรื้อรัง และหญิงตั้งครรภ์ ทั้งในจุดฉีดวัคซีนที่เป็นในโรงพยาบาลและจุดฉีดนอกโรงพยาบาล โดยเฉพาะพื้นที่กรุงเทพมหานครและปริมณฑล และจังหวัดพื้นที่ควบคุมสูงสุดและเข้มงวด นอกจากนี้ ให้จังหวัดภูเก็ต ดำเนินการด้านการป้องกันและการควบคุมโรคเพิ่มเติม ในการดำเนินโครงการ Phuket Sandbox โดยนำข้อสังเกตและข้อเสนอแนะของกระทรวงสาธารณสุขเกี่ยวกับการดำเนินมาตรการสาธารณสุขในการควบคุมและป้องกันการแพร่ระบาดของโรคโควิด-19 โดยเฉพาะในกลุ่มคนไทยที่เดินทางเข้าไปทำงานหรือพักอาศัยในจังหวัดภูเก็ต โดยมุ่งเน้นสอบสวนโรคที่รวดเร็วเพื่อสามารถควบคุมการแพร่ระบาด และบริหารจัดการเตียงในสถานพยาบาลให้เพียงพอ รวมถึงการใช้ชุดตรวจแบบ Antigen Test Kit ด้วยความรอบคอบ

ที่มา : https://www.thaigov.go.th/news/contents/details/44626