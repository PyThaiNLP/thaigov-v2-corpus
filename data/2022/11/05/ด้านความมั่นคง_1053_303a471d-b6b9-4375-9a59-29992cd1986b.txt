รัฐบาลไทย-ข่าวทำเนียบรัฐบาล-พระสงฆ์ในโครงการบรรพชาอุปสมบทและปฏิบัติธรรมเฉลิมพระเกียรติ ฯ ศึกษาและปฏิบัติธรรมตามหลักคำสอนในพระพุทธศาสนา


วันอังคารที่ 17 พฤษภาคม 2565
พระสงฆ์ในโครงการบรรพชาอุปสมบทและปฏิบัติธรรมเฉลิมพระเกียรติ ฯ ศึกษาและปฏิบัติธรรมตามหลักคำสอนในพระพุทธศาสนา
พระสงฆ์ในโครงการบรรพชาอุปสมบทและปฏิบัติธรรมเฉลิมพระเกียรติ ฯ ศึกษาและปฏิบัติธรรมตามหลักคำสอนในพระพุทธศาสนา
ตามที่ กระทรวงกลาโหม ร่วมกับวัดพิชยญาติการาม วรวิหาร จัดโครงการบรรพชาอุปสมบทและปฏิบัติธรรมเฉลิมพระเกียรติถวายเป็นพระกุศลแด่พระเจ้าวรวงศ์เธอ พระองค์เจ้าอทิตยาทรกิติคุณ ในโอกาสทรงเจริญพระชันษา ครบ ๓ รอบ ๓๖ ปี และได้จัดพิธีบรรพชาอุปสมบท ไปเมื่อวันที่ ๖ พฤษภาคม ๒๕๖๕ ที่ผ่านมา ณ ศาลาปฏิบัติธรรมสมเด็จพระพุทธชินวงศ์สภา ชั้น ๒ วัดพิชยญาติการาม วรวิหารเขตคลองสาน กรุงเทพฯ นั้น ในห้วงระหว่าง วันที่ ๙ - ๑๒ พฤษภาคม ๒๕๖๕ พระสงฆ์ที่ร่วมโครงการได้เดินทางไปปฎิบัติธรรมเฉลิมพระเกียรติ ณ ศูนย์ปฏิบัติธรรม “ธรรมโมลี” อำเภอปากช่อง จังหวัดนครราชสีมา และ วัดป่าพุทธชินวงศาราม อำเภอภูยาว จังหวัดพะเยา ในระหว่างวันที่ ๑๔ - ๑๖ พฤษาคม ๒๕๖๕ เพื่อศึกษาและปฏิบัติธรรมตามหลักคำสอนในพระพุทธศาสนาอันเป็นการสืบทอดต่ออายุพระศาสนา ตลอดจนส่งเสริมและพัฒนาคุณธรรมจริยธรรม รวมทั้งสืบสานวัฒนธรรมประเพณีอันดีงามให้ดำรงอยู่คู่พระพุทธศาสนาสืบไป

ที่มา : https://www.thaigov.go.th/news/contents/details/54639