รัฐบาลไทย-ข่าวทำเนียบรัฐบาล-โครงการศูนย์ธุรกิจ EEC และเมืองใหม่น่าอยู่อัจฉริยะ


วันจันทร์ที่ 28 มีนาคม 2565
พิมพ์
โครงการศูนย์ธุรกิจ EEC และเมืองใหม่น่าอยู่อัจฉริยะ
วันศุกร์ที่ 25 มีนาคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลขับเคลื่อนโครงการศูนย์ธุรกิจ EEC และเมืองใหม่น่าอยู่อัจริยะ โดยอนุมัติให้สำนักงานคณะกรรมการนโยบายเขตพัฒนาพิเศษภาคตะวันออก เข้าใช้ประโยชน์ที่ดินของสำนักงานการปฏิรูปที่ดินเพื่อเกษตรกรรมจำนวน 14,619 ไร่ ใน อ.บางละมุง จ.ชลบุรี โดยจะแบ่งพื้นที่ออกเป็น 5 โซน ได้แก่ โซนศูนย์กลางทางการเงิน สำหรับธุรกิจการเงินและตลาดทุน โซนสำนักงานภูมิภาค สำหรับหน่วยงานอำนวยการที่จำเป็นต่อการสนับสนุนธุรกิจในพื้นที่ โซนการแพทย์แม่นยำและการแพทย์เพื่ออนาคต โซนการศึกษาวิจัยและพัฒนา สำหรับมหาวิทยาลัย และโซนธุรกิจเฉพาะด้าน เช่น ธุรกิจพลังงานสะอาด คาดว่าโครงการนี้จะสร้างการลงทุนในพื้นที่กว่า 1,300 ล้านบาท และก่อให้เกิดการจ้างงานราว 200,000 ตำแหน่ง
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/53009