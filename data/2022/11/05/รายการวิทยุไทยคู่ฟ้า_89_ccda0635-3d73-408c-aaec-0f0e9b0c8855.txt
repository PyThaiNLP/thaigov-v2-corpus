รัฐบาลไทย-ข่าวทำเนียบรัฐบาล-ขยายเวลา มหกรรมไกล่เกลี่ยหนี้เช่าซื้อรถยนต์


วันอาทิตย์ที่ 22 สิงหาคม 2564
พิมพ์
ขยายเวลา มหกรรมไกล่เกลี่ยหนี้เช่าซื้อรถยนต์
วันศุกร์ที่ 13 สิงหาคม 2564
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลร่วมกับธนาคารแห่งประเทศไทยขยายเวลามหกรรมไกล่เกลี่ยหนี้เช่าซื้อรถยนต์ จากเดิมสิ้นสุดเดือน ก.ค. เป็น 31 ส.ค. 2564 สำหรับลูกหนี้ที่ยังไม่ถูกยึดรถสามารถขอพักชำระหนี้ได้ในอัตราดอกเบี้ยที่ถูกลง ส่วนลูกหนี้ที่ถูกยึดรถแล้วแต่ยังไม่ถูกขายทอดตลาด สามารถขอไกล่เกลี่ยเพื่อรับรถคืน พร้อมทั้งปรับโครงสร้างหนี้เพื่อผ่อนชำระต่อได้ในอัตราค่าธรรมเนียมและดอกเบี้ยที่ถูกลง แต่หากรถถูกขายทอดตลาดแล้ว สามารถเจรจาเพื่อขอผ่อนชำระหนี้เช่าซื้อส่วนที่ยังขาดได้ เพื่อบรรเทาภาระค่าใช้จ่ายให้กับประชาชนในช่วงการแพร่ระบาดของโรคโควิด-19 ผู้สนใจติดตามข้อมูลได้ที่เว็บไซต์ธนาคารแห่งประเทศไทย หรือติดต่อได้ที่ศูนย์คุ้มครองผู้ใช้บริการทางการเงิน สายด่วน 1213
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/45030