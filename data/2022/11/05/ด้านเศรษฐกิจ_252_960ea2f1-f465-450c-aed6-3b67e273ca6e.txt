รัฐบาลไทย-ข่าวทำเนียบรัฐบาล-กรมทางหลวงชนบทลาดยางถนนสายไทยสะเทือน จังหวัดศรีสะเกษ


วันจันทร์ที่ 5 กรกฎาคม 2564
กรมทางหลวงชนบทลาดยางถนนสายไทยสะเทือน จังหวัดศรีสะเกษ
กรมทางหลวงชนบทลาดยางถนนสายไทยสะเทือน จังหวัดศรีสะเกษ ส่งเสริมการขนส่งและสนับสนุนยุทธ์ศาสตร์การท่องเที่ยวของจังหวัด
กรมทางหลวงชนบท (ทช.) กระทรวงคมนาคม โดยแขวงทางหลวงชนบทศรีสะเกษ ดำเนินโครงการก่อสร้างถนนแอสฟัลท์ติกคอนกรีต และ Recycling ถนนสายไทยสะเทือน ตำบลพิมาย อำเภอปรางค์กู่ และตำบลปราสาท อำเภอขุขันธ์ จังหวัดศรีสะเกษ ตามแผนงานพัฒนาเส้นทางคมนาคมอารยธรรมอีสานใต้ให้เป็นไปตามมาตรฐานและคุณภาพของ ทช. รวมระยะทางดำเนินการ 7.2 กิโลเมตร ซึ่งคาดว่าจะดำเนินการแล้วเสร็จในเดือนสิงหาคม 2564
ทั้งนี้ ถนนสายดังกล่าวเป็นถนนท้องถิ่นที่อยู่ระหว่างการพัฒนาให้เป็นโครงข่ายทางหลวงชนบทในอนาคต เมื่อดำเนินการก่อสร้าง และ Recycling แล้วเสร็จ จะช่วยสนับสนุนยุทธ์ศาสตร์การท่องเที่ยวเชิงอารยธรรมของจังหวัด และทำให้ประชาชนสามารถขนส่งผลผลิตทางการเกษตร เชื่อมจากอำเภอปรางค์กู่ ถึงอำเภอขุขันธ์ จังหวัดศรีสะเกษ ไปยังจังหวัดสุรินทร์และกรุงเทพมหานคร ได้อย่างสะดวกรวดเร็วและปลอดภัย

ที่มา : https://www.thaigov.go.th/news/contents/details/43457