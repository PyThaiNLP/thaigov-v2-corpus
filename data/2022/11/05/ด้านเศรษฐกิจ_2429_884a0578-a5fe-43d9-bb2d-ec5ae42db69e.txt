รัฐบาลไทย-ข่าวทำเนียบรัฐบาล-กระทรวงเกษตรฯ จัดทำเอกสารประกอบการดำเนินงานตามที่สำนักงานศุลกากรแห่งสาธารณรัฐประชาชนจีน


วันพุธที่ 29 ธันวาคม 2564
กระทรวงเกษตรฯ จัดทำเอกสารประกอบการดำเนินงานตามที่สำนักงานศุลกากรแห่งสาธารณรัฐประชาชนจีน
กระทรวงเกษตรฯ จัดทำเอกสารประกอบการดำเนินงานตามที่สำนักงานศุลกากรแห่งสาธารณรัฐประชาชนจีน ได้ออกระเบียบใหม่สำหรับการนำเข้าสินค้าอาหาร มีผลบังคับใช้ตั้งแต่วันที่ 1 มกราคม 2565 เป็นต้นไป
นายระพีภัทร์ จันทรศรีวงศ์ รองปลัดกระทรวงเกษตรและสหกรณ์ เปิดเผยว่า ตามที่สำนักงานศุลกากรแห่งสาธารณรัฐประชาชนจีน (General Administration of Customs of the People’s Republic China: GACC) ได้ออกระเบียบใหม่สำหรับการนำเข้าสินค้าอาหาร คือ ระเบียบฉบับที่ 248 (Decree 248) ว่าด้วยการขึ้นทะเบียนผู้ผลิตอาหารนำเข้าจากต่างประเทศ (Regulations on the Registration and Administration of Overseas Producers of Imported Food: Decree 248) โดยจะมีผลบังคับใช้ตั้งแต่วันที่ 1 มกราคม 2565 เป็นต้นไป กระทรวงเกษตรและสหกรณ์ โดยสำนักงานที่ปรึกษาการเกษตรต่างประเทศ ประจำกรุงปักกิ่ง จึงได้จัดทำเอกสารประกอบการดำเนินงานที่เกี่ยวข้อง ประกอบด้วย 1) คู่มือการเข้าใช้ระบบฉบับภาษาไทย 2) คู่มือการดำเนินงานการให้บริการของทางการ “การขึ้นทะเบียนผู้ประกอบการผลิตอาหารในต่างประเทศที่นำเข้ามายังสาธารณรัฐประชาชนจีน” ฉบับภาษาไทย และ 3) เอกสารรวบรวมประเด็นข้อคำถามของผู้ผลิตอาหารที่พบบ่อยในการปฏิบัติตาม Decree 248 (FAQ) จากการประสานงานกับศุลกากรจีน และการเข้าร่วมประชุมออนไลน์ระหว่างประเทศสมาชิกอาเซียนและศุลกากรจีน
ทั้งนี้ หากผู้ประกอบการผลิตอาหารของไทยที่จะส่งออกไปยังสาธารณรัฐประชาชนจีน ต้องการรายละเอียดเพิ่มเติม สามารถดาวน์โหลดเอกสารได้ที่ https://www.moac.go.th/site-home หรือ https://www.opsmoac.go.th/news-preview-432991791570

ที่มา : https://www.thaigov.go.th/news/contents/details/50011