รัฐบาลไทย-ข่าวทำเนียบรัฐบาล-กรมทางหลวงชนบท รายงานสถานการณ์สายทางที่ได้รับผลกระทบจากอุทกภัยในพื้นที่ 4 จังหวัดประจำวันที่ 23 พฤศจิกายน 2564 เวลา 08.30 น. ไม่สามารถสัญจรผ่านได้ 1 สายทาง และสัญจรผ่านได้ 6 สายทาง


วันอังคารที่ 23 พฤศจิกายน 2564
กรมทางหลวงชนบท รายงานสถานการณ์สายทางที่ได้รับผลกระทบจากอุทกภัยในพื้นที่ 4 จังหวัดประจำวันที่ 23 พฤศจิกายน 2564 เวลา 08.30 น. ไม่สามารถสัญจรผ่านได้ 1 สายทาง และสัญจรผ่านได้ 6 สายทาง
กรมทางหลวงชนบท (ทช.) กระทรวงคมนาคม โดยสำนักบำรุงทาง รายงานถึงสถานการณ์อุทกภัยประจำวันที่ 23 พฤศจิกายน 2564 เวลา 08.30 น. ว่า มีถนนทางหลวงชนบทที่ประสบอุทกภัยในพื้นที่ 4 จังหวัด ไม่สามารถสัญจรผ่านได้ 1 สายทาง และสามารถสัญจรผ่านได้ 6 สายทาง
กรมทางหลวงชนบท (ทช.) กระทรวงคมนาคม โดยสำนักบำรุงทาง รายงานถึงสถานการณ์อุทกภัยประจำวันที่ 23 พฤศจิกายน 2564 เวลา 08.30 น. ว่า มีถนนทางหลวงชนบทที่ประสบอุทกภัยในพื้นที่ 4 จังหวัด ได้แก่ พระนครศรีอยุธยา ร้อยเอ็ด สุพรรณบุรี และนครปฐม ไม่สามารถสัญจรผ่านได้ 1 สายทาง ได้แก่ สายทาง รอ.033 ถนนเชิงลาดสะพานข้ามลำน้ำชี สะพานคุยโพธิ์ - หนองแก่ง อำเภอโพธิ์ชัย จังหวัดร้อยเอ็ด น้ำท่วมสูง 55 เซนติเมตร (ช่วง กม. ที่ 2+065 - 3+490) และสามารถสัญจรผ่านได้ 6 สายทาง ดังนี้
1. สายทาง อย.5034 แยกทางหลวงชนบท อย.3006 (กม. ที่ 0+900) - บ้านดอนทอง อำเภอลาดบัวหลวง และเสนา จังหวัดพระนครศรีอยุธยา น้ำท่วมสูง 25 เซนติเมตร (ช่วง กม. ที่ 0+000 - 7+250)
2. สายทาง อย.3049 แยก ทล.340 (กม. ที่ 55+900) - บ้านบางตาเถร อำเภอลาดบัวหลวง จังหวัดพระนครศรีอยุธยา น้ำท่วมสูง 30 เซนติเมตร (ช่วง กม. ที่ 0+000 - 8+530)
3. สายทาง สพ.4100 แยก ทล.3422 (กม. ที่ 27+020) - บ้านสองพี่น้อง อำเภอสองพี่น้อง จังหวัดสุพรรณบุรี น้ำท่วม 30 เซนติเมตร (ช่วง กม. ที่ 1+800 - 2+000)
4. สายทาง สพ.005 สะพานบางแม่หม้าย - บางเลน อำเภอบางปลาม้า จังหวัดสุพรรณบุรี น้ำท่วม 15 เซนติเมตร (ช่วง กม. ที่ 0+100 - 0+800)
5. สายทาง สพ.014 สะพานบางซอ อำเภอสองพี่น้อง จังหวัดสุพรรณบุรี น้ำท่วม 5 เซนติเมตร (ช่วง กม. ที่ 0+000 - 0+250)
6. สายทาง นฐ.058 สะพานบางไผ่นารถข้ามแม่น้ำท่าจีน อำเภอบางเลน จังหวัดนครปฐม น้ำท่วม 5 เซนติเมตร (ช่วง กม. ที่ 0+000 - 0+363)
ทั้งนี้ ทช. ได้ติดตั้งป้ายเตือนประชาชน เตรียมความพร้อมบุคลากร เครื่องมือและเครื่องจักร เร่งเข้าซ่อมแซมฟื้นฟูสายทางที่ประสบอุทกภัยทันทีหลังน้ำลด เพื่อบรรเทาความเดือดร้อนให้กับประชาชน พร้อมทั้งติดตามสถานการณ์อย่างใกล้ชิด ตามนโยบายของนายศักดิ์สยาม ชิดชอบ รัฐมนตรีว่าการกระทรวงคมนาคม โดยประชาชนสามารถแจ้งเหตุอุทกภัยหรือสอบถามเส้นทางได้ที่สายด่วนกรมทางหลวงชนบท โทร. 1146

ที่มา : https://www.thaigov.go.th/news/contents/details/48580