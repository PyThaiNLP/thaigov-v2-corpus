รัฐบาลไทย-ข่าวทำเนียบรัฐบาล-เริ่มแล้ว! ปรับมาตรการโควิดพื้นที่สีส้ม - เหลือง ยกเลิก RT-PCR 72 ชม. ก่อนเข้าประเทศ ทุกกลุ่ม


วันศุกร์ที่ 1 เมษายน 2565
เริ่มแล้ว! ปรับมาตรการโควิดพื้นที่สีส้ม - เหลือง ยกเลิก RT-PCR 72 ชม. ก่อนเข้าประเทศ ทุกกลุ่ม
.....
1 เม.ย. 65 เป็นต้นไป เริ่มการปรับระดับพื้นที่สถานการณ์ทั่วราชอาณาจักร (แบ่งโซนสี) ใหม่ โดยพื้นที่ควบคุม (สีส้ม) ลดเหลือ 20 จังหวัด/ พื้นที่เฝ้าระวังสูงสุด (สีเหลือง) เพิ่มเป็น 47 จังหวัด/ พื้นที่สีฟ้า (นำร่องท่องเที่ยว) เพิ่มเป็น 10 จังหวัด (ดูรายชื่อจังหวัดได้ที่ https://bit.ly/373QDvi) โดยพื้นที่สีส้ม - เหลือง มีการปรับมาตรการโควิดตามระดับพื้นที่ ดังนี้
.
พื้นที่ควบคุม (สีส้ม)
- ห้ามจัดกิจกรรมรวมคนมากกว่า 500 คน (กรณีเกินจำนวนให้ คกก.โรคติดต่อจังหวัด/กทม. พิจารณา)
- ห้ามบริโภคสุราและเครื่องดื่มแอลกอฮอล์ในร้าน
- จัดประชุม จัดมหกรรมด้านกีฬา จัดแสดงสินค้า (ไม่มีชิมอาหาร) ได้ไม่เกิน 1,000 คน
- ร้านเสริมสวย ร้านเสริมความงาม ร้านสัก เปิดบริการได้ไม่เกิน 24.00 น.
- สถานบริการเพื่อสุขภาพ นวด สปา เปิดบริการได้ไม่เกิน 24.00 น.
.
พื้นที่เฝ้าระวังสูง (สีเหลือง)
- ห้ามจัดกิจกรรมรวมคนมากกว่า 1,000 คน (กรณีเกินจำนวนให้ คกก.โรคติดต่อจังหวัด/กทม. พิจารณา)
- จำกัดเวลาบริโภคสุราและเครื่องดื่มแอลกอฮอล์ในร้าน ไม่เกิน 23.00 น.
- จัดแสดงสินค้า จัดนิทรรศการได้ตามความเหมาะสม
- ร้านเสริมสวย ร้านเสริมความงาม ร้านสัก เปิดตามปกติ
- สถานบริการเพื่อสุขภาพ นวด สปา เปิดตามปกติ
.
สำหรับมาตรการของผู้ที่เดินทางเข้ามาในประเทศ ทั้ง Test & Go, Sandbox และ Alternative Quarantine ให้ยกเลิกการตรวจ RT-PCR 72 ชม. ก่อนเดินทาง พร้อมปรับรูปแบบการตรวจหาเชื้อ โดย Test & Go และ Sandbox ให้ตรวจ RT-PCR ในวันแรกเมื่อเดินทางมาถึงไทย และตรวจ Self-ATK อีกครั้งในวันที่ 5 ส่วน Quarantine ให้ตรวจ RT-PCR ในวันแรก และวันที่ 4 - 5 ก่อนออกจากสถานที่กักตัว
ที่มา : ศูนย์ข้อมูล COVID-19
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/53197