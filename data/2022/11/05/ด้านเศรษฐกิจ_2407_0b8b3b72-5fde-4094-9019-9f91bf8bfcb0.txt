รัฐบาลไทย-ข่าวทำเนียบรัฐบาล-กรมสรรพากรเปิดทดสอบเป็นผู้สอบบัญชีภาษีอากร สมัครผ่านระบบออนไลน์ ตั้งแต่วันที่ 1 – 16 มกราคม 2565


วันจันทร์ที่ 27 ธันวาคม 2564
พิมพ์
กรมสรรพากรเปิดทดสอบเป็นผู้สอบบัญชีภาษีอากร สมัครผ่านระบบออนไลน์ ตั้งแต่วันที่ 1 – 16 มกราคม 2565
กรมสรรพากรเปิดรับสมัครผู้สำเร็จศึกษาไม่ต่ำกว่าปริญญาตรีทางการบัญชี หรือประกาศนียบัตรทางการบัญชี เข้ารับการทดสอบเป็นผู้สอบบัญชีภาษีอากร (Tax Auditor) สมัครผ่านเครือข่ายอินเทอร์เน็ตที่เว็บไซต์กรมสรรพากร www.rd.go.th ระหว่างวันที่ 1 - 16 มกราคม 2565
กรมสรรพากรเปิดรับสมัครทดสอบความรู้เป็นผู้สอบบัญชีภาษีอากร (Tax Auditor) ครั้งที่ 52 (1/2565) โดยผู้ประสงค์เข้ารับการทดสอบต้องสำเร็จการศึกษาไม่ต่ำกว่าปริญญาตรีทางการบัญชี หรือประกาศนียบัตรทางการบัญชี ผู้สนใจสามารถตรวจสอบคุณสมบัติและยื่นคำขอเข้ารับการทดสอบผ่านเครือข่ายอินเทอร์เน็ตได้ตลอด 24 ชั่วโมงไม่เว้นวันหยุดราชการ ที่เว็บไซต์กรมสรรพากร (www.rd.go.th) เพียงช่องทางเดียวเท่านั้น ระหว่างวันที่ 1 - 16 มกราคม 2565 ประกาศรายชื่อผู้มีสิทธิเข้ารับการทดสอบในวันที่ 2 กุมภาพันธ์ 2565 และดำเนินการทดสอบในวันที่ 5 - 6 กุมภาพันธ์ 2565 ณ มหาวิทยาลัยราชภัฏสวนสุนันทา เขตดุสิต กรุงเทพฯ ทั้งนี้ ผลการทดสอบเป็นผู้สอบบัญชีภาษีอากรจะประกาศที่เว็บไซต์กรมสรรพากร (www.rd.go.th) ในวันที่ 30 เมษายน 2565
หากมีข้อสงสัยสามารถติดต่อสอบถามได้ที่หมายเลขโทรศัพท์ 0 2272 8188 ในวันและเวลาราชการ หรือที่กองมาตรฐานการสอบบัญชีภาษีอากร ชั้น 17 อาคารกรมสรรพากร เลขที่ ๙๐ ซอยพหลโยธิน ๗ ถนนพหลโยธิน แขวงพญาไท เขตพญาไท กรุงเทพฯ

ที่มา : https://www.thaigov.go.th/news/contents/details/49935