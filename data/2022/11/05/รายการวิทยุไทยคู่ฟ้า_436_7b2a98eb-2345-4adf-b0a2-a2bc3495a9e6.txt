รัฐบาลไทย-ข่าวทำเนียบรัฐบาล-ส่งออกสิ่งทอพุ่ง 1.78 พันล้านดอลลาร์สหรัฐ เดินหน้ายกระดับ OTOP ไทยสู่สากล


วันอังคารที่ 26 กรกฎาคม 2565
พิมพ์
ส่งออกสิ่งทอพุ่ง 1.78 พันล้านดอลลาร์สหรัฐ เดินหน้ายกระดับ OTOP ไทยสู่สากล
วันจันทร์ที่ 25 กรกฎาคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลยกระดับสินค้าชุมชนสู่ตลาดสากลอย่างต่อเนื่อง
โดยในไตรมาสแรกของปีนี้ส่งออกสินค้ากลุ่มอุตสาหกรรมสิ่งทอและเครื่องนุ่งห่มไทย มูลค่าสูงถึง 1,784
ล้านดอลลาร์สหรัฐ ขยายตัวร้อยละ 13.7 และเกินดุลการค้ามากกว่า 410 ล้านดอลลาร์สหรัฐ
นับเป็นโอกาสสำคัญที่จะเร่งกระตุ้นเศรษฐกิจผ่านอุตสาหกรรมสิ่งทอและเครื่องนุ่งห่ม
จึงพัฒนาเครื่องหมายรับรองคุณภาพผลิตภัณฑ์สิ่งทอที่ผลิตจากไทย และเว็บไซต์
www.thailandtextilestag.com เพื่ออำนวยความสะดวกแก่ผู้ซื้อในการค้นหาผลิตภัณฑ์ที่ได้รับการรับรอง
นอกจากนี้ ยังมีโครงการ OTOP PREMIUM ที่รวบรวมผลิตภัณฑ์ชุมชนระดับ 4-5 ดาวกว่า 300
อย่างจากทั่วประเทศ เข้ากระบวนการพัฒนาเพื่อเพิ่มโอกาสทางการตลาดและต่อยอดสู่ระดับสากลต่อไปด้วย
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/57259