รัฐบาลไทย-ข่าวทำเนียบรัฐบาล-อุปนายกสมาคม กรรมการบริหารสมาคม ตรวจเยี่ยม “ร้านค้าชุมชน สมาคมแม่บ้านมหาดไทย” ในงาน "เพื่อนพึ่ง (ภาฯ) 2564 พึ่งพา เพื่อก้าวต่อ" ON GROUND


วันจันทร์ที่ 6 ธันวาคม 2564
พิมพ์
อุปนายกสมาคม กรรมการบริหารสมาคม ตรวจเยี่ยม “ร้านค้าชุมชน สมาคมแม่บ้านมหาดไทย”  ในงาน "เพื่อนพึ่ง (ภาฯ) 2564 พึ่งพา เพื่อก้าวต่อ" ON GROUND
อุปนายกสมาคม กรรมการบริหารสมาคม ตรวจเยี่ยม “ร้านค้าชุมชน สมาคมแม่บ้านมหาดไทย”  ในงาน "เพื่อนพึ่ง (ภาฯ) 2564 พึ่งพา เพื่อก้าวต่อ" ON GROUND
วันที่ 6 ธันวาคม 2564 นายธนาคม จงจิระ อธิบดีกรมการปกครอง พร้อมด้วยนางอุษณี จงจิระ อุปนายกสมาคม (กรมการปกครอง) นายสมคิด จันทมฤก อธิบดีกรมการพัฒนาชุมชน พร้อมด้วย ผศ.ดร. ศศิธร จันทมฤก อุปนายกสมาคม (กรมการพัฒนาชุมชน) นางณัสรี จันทร์สมวงศ์ อุปนายกสมาคม (กรมที่ดิน) นายสมบูรณ์ สุนันทพงศ์ศักดิ์ ผู้ว่าการการประปาส่วนภูมิภาค พร้อมด้วย นางสุภา สุนันทพงศ์ศักดิ์ กรรมการบริหารสมาคม ตรวจเยี่ยมให้กำลังใจเจ้าหน้าที่ผู้ปฏิบัติงาน ณ "ร้านค้าชุมชน สมาคมแม่บ้านมหาดไทย" ระหว่างวันที่ 3 – 7 ธันวาคม 2564 ณ สวนสมเด็จพระนางเจ้าสิริกิติ์ฯ เขตจตุจักร กรุงเทพมหานคร ซึ่งในวันพรุ่งนี้ 7 ธันวาคม 2564 จะเป็นวันสุดท้ายของการจัดงานแล้ว จึงขอเชิญชวนมาเลือกซื้อสินค้าราคาถูกได้ตั้งแต่เวลา ตั้งแต่เวลา 09.00 – 19.00 น.
กระทรวงมหาดไทย ร่วมกับสมาคมแม่บ้านมหาดไทย เป็นส่วนหนึ่งในการร่วม "บำบัดทุกข์ บำรุงสุข" ช่วยเหลือและบรรเทาความเดือดร้อนของพี่น้องประชาชน ด้วยการออกร้านแม่บ้านมหาดไทย จำหน่ายสินค้าบริโภค “ครึ่งราคา” ภายในงาน “เพื่อนพึ่ง (ภาฯ) 2564 พึ่งพา เพื่อก้าวต่อ” ON GROUND ระหว่างวันที่ 3 – 7 ธันวาคม 2564 ตั้งแต่เวลา 09.00 – 19.00 น. ณ สวนสมเด็จพระนางเจ้าสิริกิติ์ฯ เขตจตุจักร กรุงเทพมหานคร ขนคาราวานสินค้าข้าวสาร-อาหารแห้ง ในครัวเรือน ลดราคา 50% ทุกรายการสินค้า
ดร.วันดี กุญชรยาคง จุลเจริญ นายกสมาคมแม่บ้านมหาดไทย  กล่าวว่า สำหรับสินค้า บริโภค ที่นำมาจำหน่ายในร้านแม่บ้านมหาดไทย ภายในงาน “เพื่อนพึ่ง (ภาฯ) 2564 พึ่งพา เพื่อก้าวต่อ” ON GROUND มีสินค้าที่น่าสนใจหลายรายการ อาทิ
1) ข้าวหอมมะลิ ถุง 5 กิโลกรัม ราคาเต็ม 220.- บาท จำหน่ายเพียง 110.- บาท
2) น้ำปลาพรพิมล ขวดใหญ่ ราคาเต็ม ขวดละ 40.- บาท จำหน่ายเพียง 20.- บาท
3) น้ำปลาไส้ตัน ขวดใหญ่ ราคาเต็ม ขวดละ 18.- บาท จำหน่ายเพียง 9.-  บาท
4) ไข่ไก่ คละขนาด ราคาเต็ม แผงละ 80.- บาท จำหน่ายเพียง 40.- บาท
5) น้ำตาลทราย ถุง 1 กิโลกรัม ราคาเต็ม ถุงละ 25.- บาท จำหน่ายเพียง 11 บาท
6) กะปิแท้ ครึ่งกิโลกรัม ราคาเต็ม 80.- บาท จำหน่ายเพียง 40.- บาท
7) เครื่องดื่มวิตามิน BK ราคาเต็ม 15.- บาท จำหน่ายเพียง 5.- บาท
8) ไชโป๊หวาน 200 กรัม ราคาเต็ม 35.- บาท จำหน่ายเพียง 17.- บาท
“อย่าลืม “พกถุงผ้า” มาจับจ่ายใช้สอย และเที่ยวชมงาน เพื่อร่วมกันเป็นส่วนหนึ่งในการลดขยะพลาสติก สร้างสิ่งแวดล้อมที่ดีให้กับประเทศไทยและโลกของเรา”
"เงินทุกบาททุกสตางค์ทั้งหมด เพื่อต่อยอดกิจกรรมด้านการสาธารณะกุศลสมทบทุนมูลนิธิเพื่อนพึ่ง (ภาฯ)ยามยาก สภากาชาดไทย ในการช่วยเหลือผู้ยากไร้ ผู้ประสบภัยพิบัติ และพี่น้องประชาชนผู้ตกทุกข์ได้ยากตามวัตถุประสงค์ของมูลนิธิฯ ต่อไป" ดร.วันดี กล่าวเน้นย้ำ
“ความสุขที่แบ่งปัน  แบ่งปันเพื่อก้าวต่อ อย่างไม่มีที่สิ้นสุด”

ที่มา : https://www.thaigov.go.th/news/contents/details/49166