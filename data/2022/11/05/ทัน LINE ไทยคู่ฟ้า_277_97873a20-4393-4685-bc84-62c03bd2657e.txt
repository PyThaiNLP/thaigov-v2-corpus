รัฐบาลไทย-ข่าวทำเนียบรัฐบาล-เริ่มแล้ว... รณรงค์ฉีดวัคซีนโควิดให้หญิงตั้งครรภ์ ตั้งเป้า "1 เดือน 1 แสนราย"


วันอังคารที่ 14 กันยายน 2564
เริ่มแล้ว... รณรงค์ฉีดวัคซีนโควิดให้หญิงตั้งครรภ์ ตั้งเป้า "1 เดือน 1 แสนราย"
....
กระทรวงสาธารณสุข เร่งรณรงค์ให้หญิงตั้งครรภ์เข้ารับวัคซีนป้องกันโควิด-19 อย่างทั่วถึง ภายใต้กิจกรรมเดือนแห่งการรณรงค์หญิงตั้งครรภ์เข้ารับการฉีดวัคซีนโควิด-19 โดยมีเป้าหมาย “1 เดือน 1 แสนราย” เริ่มตั้งแต่วันที่ 13 ก.ย. - 13 ต.ค. นี้
.
เนื่องจากหญิงตั้งครรภ์ถือเป็นกลุ่มเสี่ยงที่ควรได้รับวัคซีนป้องกันโรคโควิด-19 ให้ครอบคลุมมากที่สุด เพื่อลดการป่วยรุนแรง ลดการเสียชีวิต ปัจจุบันหญิงตั้งครรภ์ที่ติดเชื้อโควิด-19 มีอัตราการเสียชีวิตอยู่ที่ ร้อยละ 2 ล่าสุด ไทยมีหญิงตั้งครรภ์อายุครรภ์เกิน 3 เดือนไปแล้ว ราว 500,000 ราย ซึ่งในจำนวนนี้ได้รับวัคซีนเพียง 68,435 ราย เท่านั้น
.
ดังนั้น จึงขอเชิญหญิงตั้งครรภ์ที่มีอายุครรภ์มากกว่า 12 สัปดาห์ หรือ 3 เดือน ติดต่อสถานพยาบาลใกล้บ้าน เพื่อเข้ารับการฉีดวัคซีนได้ทันที โดยไม่ต้องลงทะเบียนล่วงหน้า ตั้งแต่บัดนี้เป็นต้นไป
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/45817