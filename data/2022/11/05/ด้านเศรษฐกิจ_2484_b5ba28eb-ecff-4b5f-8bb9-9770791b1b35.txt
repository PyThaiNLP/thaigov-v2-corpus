รัฐบาลไทย-ข่าวทำเนียบรัฐบาล-วันที่ 1 มกราคม 2565 กรมการขนส่งทางบกตรวจความพร้อมรถโดยสารและคนขับรถ ณ สถานีขนส่งและจุดจอดทั่วไทย 8,728 คัน


วันอาทิตย์ที่ 2 มกราคม 2565
วันที่ 1 มกราคม 2565 กรมการขนส่งทางบกตรวจความพร้อมรถโดยสารและคนขับรถ ณ สถานีขนส่งและจุดจอดทั่วไทย 8,728 คัน
วันที่ 1 มกราคม 2565 กรมการขนส่งทางบกตรวจความพร้อมรถโดยสารและคนขับรถ ณ สถานีขนส่งและจุดจอดทั่วไทย 8,728 คัน สะสมวันที่ 29 ธันวาคม 2564 - 1 มกราคม 2565 ตรวจความพร้อมรถโดยสารและคนขับรถแล้ว 36,804 คัน
นายจิรุตม์ วิศาลจิตร อธิบดีกรมการขนส่งทางบก กระทรวงคมนาคม เปิดเผยถึงผลดำเนินการตามมาตรการป้องกันและลดอุบัติเหตุทางถนนช่วงเทศกาลปีใหม่ 2565 โดยมีมาตรการตรวจความพร้อมรถโดยสารสาธารณะและพนักงานขับรถ ณ สถานีขนส่งผู้โดยสารและจุดจอดรถ จุด Checking Point และจุด Rest Area ทั่วประเทศ ล่าสุดวันที่ 1 มกราคม 2565 ตรวจสอบรถโดยสารสาธารณะ และคนขับรถแล้ว 8,728 คัน/คน ไม่พบรถบกพร่อง คัน รวมสะสมวันที่ 29 ธันวาคม 2564 - 1 มกราคม 25565 ตรวจรถโดยสารสาธารณะและพนักงานขับรถแล้ว 36,804 คัน/คน เน้นย้ำรถโดยสารสาธารณะและพนักงานขับรถต้องมีความพร้อมในการให้บริการอย่างปลอดภัยทุกคันทุกคน และต้องปฏิบัติตามมาตรการป้องกันและควบคุมโรค COVID-19 อย่างเคร่งครัด โดยมีรายละเอียดผลการดำเนินการ ดังนี้
1. ผลดำเนินการตรวจความพร้อมของรถโดยสารสาธารณะและพนักงานขับรถก่อนเดินทาง ณ สถานีขนส่งผู้โดยสารและจุดจอด จำนวน 24,575 คัน/คน แบ่งเป็น รถหมวด 1 จำนวน 264 คัน/คน รถหมวด 2 (กรุงเทพฯ - ต่างจังหวัด) จำนวน 8,704 คัน/คน พบรถบกพร่องไม่พร้อมให้บริการ (GPS ไม่พร้อมใช้งาน) จำนวน 1 คัน (เมื่อวันที่ 31 ธ.ค. 2564)  และรถหมวด 3 (ระหว่างจังหวัด) จำนวน 11,680 คัน/คน รถหมวด 4 จำนวน 3,729คัน/คน รถ 30 (รถเช่าเหมา) จำนวน 198 คัน/คน
2. ผลดำเนินการตรวจความพร้อมรถโดยสารสาธารณะและพนักงานขับรถ ณ จุด Checking Point 11 แห่งทั่วประเทศ จำนวน 6,984 คัน/คน แบ่งเป็น รถหมวด 1 จำนวน 7 คัน/คน รถหมวด 2 (กรุงเทพฯ - ต่างจังหวัด) จำนวน 3,257 คัน/คน รถหมวด 3 (ระหว่างจังหวัด) จำนวน 3,069 คัน/คน และรถหมวด 4 จำนวน 603 คัน/คน รถ 30 (รถเช่าเหมา) จำนวน 48 คัน/คน
3. ผลดำเนินการตรวจความพร้อมรถโดยสารสาธารณะและพนักงานขับรถ ณ จุด Rest Area 13 จังหวัด ได้แก่ กำแพงเพชร ขอนแก่น ชัยนาท นครราชสีมา ประจวบคีรีขันธ์ พังงา พิษณุโลก ร้อยเอ็ด ระยอง ลำปาง สงขลา สุรินทร์ และอุดรธานี จำนวน 5,245 คัน/คน แบ่งเป็น รถหมวด 1 จำนวน 19 คัน/คน รถหมวด 2 (กรุงเทพฯ-ต่างจังหวัด) จำนวน 3,538 คัน/คน รถหมวด 3 (ระหว่างจังหวัด) จำนวน 1,279 คัน/คน และรถหมวด 4 จำนวน 81 คัน/คน รถ 30 (รถเช่าเหมา) จำนวน 328 คัน/คน
อธิบดีกรมการขนส่งทางบก กล่าวเพิ่มเติมว่า ในส่วนผลการดำเนินการติดตามตรวจสอบการเดินรถโดยสารสาธารณะและรถบรรทุกด้วยระบบ GPS Tracking ผ่านศูนย์บริหารจัดการเดินรถด้วยระบบ GPS จำนวน 256,496 คัน พบการใช้ความเร็วเกินกำหนด จำนวน 2,318 คัน ส่วนการตรวจสอบการใช้ความเร็ว ด้วยกล้องเลเซอร์บนถนนสายหลักและสายรองที่มุ่งหน้าออกจากกรุงเทพมหานคร ตรวจสอบความเร็วรถโดยสารและรถบรรทุกจำนวน 7,610 คัน มีรถที่ขับเร็วเกินอัตราที่กฎหมายกำหนด จำนวน 73 คัน หากพบการใช้ความเร็วเกินที่กฎหมายกำหนด จะประสานผู้ประกอบการขนส่ง เจ้าหน้าที่ตำรวจ และหน่วยงานที่เกี่ยวข้องเพื่อระงับการใช้ความเร็ว ควบคู่กับมาตรการบังคับใช้กฎหมายอย่างเคร่งครัด พบเห็นรถโดยสารสาธารณะไม่ปลอดภัย แจ้งสายด่วน 1584 ตลอด 24 ชั่วโมง เฉพาะช่วงเทศกาลได้รับการร้องเรียนเกี่ยวกับรถโดยสารสาธารณะ จำนวน 124 ราย ซึ่งกรมการขนส่งทางบกเร่งติดตามตัวผู้กระทำผิดมาสอบสวนและดำเนินการลงโทษตามกฎหมายทุกรายในทุกกรณีความผิด ประชาชนที่พบปัญหาจากการใช้บริการรถโดยสารสาธารณะ แจ้งสายด่วน โทร.1584 ตลอด 24 ชั่วโมง ในส่วนของการดำเนินการตามมาตรการป้องกันการแพร่ระบาดของโรคติดเชื้อไวรัส COVID-19 ผู้ประกอบการขนส่ง ผู้ให้บริการสถานีขนส่งผู้โดยสารและจุดจอดทุกแห่ง ต้องปฏิบัติตามมาตรการป้องกันการแพร่ระบาดอย่างเคร่งครัด

ที่มา : https://www.thaigov.go.th/news/contents/details/50148