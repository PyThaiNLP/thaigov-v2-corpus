รัฐบาลไทย-ข่าวทำเนียบรัฐบาล-รัฐบาลยินดีไทยอยู่ในอันดับต้น ๆ ด้านสาธารณสุขของโลก


วันศุกร์ที่ 22 ตุลาคม 2564
พิมพ์
รัฐบาลยินดีไทยอยู่ในอันดับต้น ๆ ด้านสาธารณสุขของโลก
วันพฤหัสบดีที่ 21 ตุลาคม 2564
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลยินดีที่การจัดอันดับด้านสาธารณสุขระดับโลกหลายแห่งแสดงให้เห็นว่าไทยเป็น 1 ในประเทศที่มีระบบสาธารณสุขที่ดีที่สุดแห่งหนึ่งของโลก เช่น รายงานของ John Hopskins และองค์กร Nuclear Threat Initiative เมื่อปี 2019 ให้ไทยเป็นที่ 6 ของโลก ที่ 1 ของเอเชีย และเป็น 1 ใน 13 ประเทศที่มีความพร้อมรับมือโรคระบาดมากที่สุด ส่วนปีนี้มีดัชนีระบบบริการสุขภาพของนิตยสาร CEOWorld Magazine ให้ไทยอยู่ในอันดับที่ 13 จาก 89 ประเทศทั่วโลก เป็นที่ 4 ของเอเชีย และที่ 1 ของอาเซียน โดยมีความโดดเด่นในเรื่องความพร้อมของยาที่จะให้บริการและโครงสร้างพื้นฐานด้านระบบบริการสุขภาพ นับเป็นสัญญาณที่ดีของการขับเคลื่อนประเทศไทยสู่เป้าหมายการเป็นศูนย์กลางสุขภาพนานาชาติ ภายในปี 2569
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/47117