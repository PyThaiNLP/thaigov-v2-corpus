รัฐบาลไทย-ข่าวทำเนียบรัฐบาล-ครม. อนุมัติจัดหาวัคซีนซิโนแวค 12 ล้านโดส เร่งสร้างภูมิคุ้มกันแก่ประชาชน


วันพุธที่ 8 กันยายน 2564
ครม. อนุมัติจัดหาวัคซีนซิโนแวค 12 ล้านโดส เร่งสร้างภูมิคุ้มกันแก่ประชาชน
....
ครม. อนุมัติโครงการจัดหาวัคซีนป้องกันโรคโควิด-19 เพิ่มเติม จำนวน 12 ล้านโดส โดยเป็นวัคซีนซิโนแวค ซึ่งผลิตแล้วไม่ต้องจัดซื้อล่วงหน้า ส่งมอบได้ในช่วงเดือน ก.ย. - ต.ค. นี้ เพื่อเร่งสร้างภูมิคุ้มกันแก่ประชาชน 4 กลุ่มเป้าหมาย คือ
.
1. ประชาชนที่มีโรคประจำตัว ได้แก่ โรคทางเดินหายใจเรื้อรังรุนแรง (ปอดอุดกั้น หอบหืด) โรคหัวใจและหลอดเลือด โรคไตเรื้อรังระยะที่ 5 (ไตวายเรื้อรัง) โรคหลอดเลือดสมอง โรคมะเร็งที่อยู่ระหว่างรักษาด้วยเคมีบำบัด รังสีบำบัดและภูมิคุ้มกันบำบัด โรคเบาหวาน และโรคอ้วน
2. ประชาชนอายุ 60 ปีขึ้นไป
3. เจ้าหน้าที่ควบคุมโควิด-19 ที่มีโอกาสสัมผัสผู้ป่วย เช่น ด่านควบคุมโรค สถานกักกัน เจ้าหน้าที่เก็บขยะติดเชื้อ เป็นต้น
4. ประชาชนทั่วไปที่อาศัยอยู่ในประเทศไทย
.
รองรับการฉีดสูตรผสมระหว่างวัคซีนซิโนแวคและ แอสตราเซนเนกา ซึ่งสามารถร่นระยะเวลาการฉีดลง ทำให้เกิดภูมิคุ้มกันสูงตามผลการวิจัย ลดอัตราการป่วยและการเสียชีวิต
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/45633