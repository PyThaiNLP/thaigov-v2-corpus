รัฐบาลไทย-ข่าวทำเนียบรัฐบาล- โฆษกรัฐบาลเผย นายกฯ แนะพ่อ-แม่ คุมเข้มดูแลสุขภาพเด็กเล็ก - วัยเรียนในช่วงหน้าฝน สร้างเกราะ เสริมภูมิคุ้มกันโรคก่อนเปิดเทอม


วันอาทิตย์ที่ 15 พฤษภาคม 2565
พิมพ์
โฆษกรัฐบาลเผย นายกฯ แนะพ่อ-แม่ คุมเข้มดูแลสุขภาพเด็กเล็ก - วัยเรียนในช่วงหน้าฝน สร้างเกราะ  เสริมภูมิคุ้มกันโรคก่อนเปิดเทอม
โฆษกรัฐบาลเผย นายกฯ แนะพ่อ-แม่ คุมเข้มดูแลสุขภาพเด็กเล็ก - วัยเรียนในช่วงหน้าฝน สร้างเกราะ  เสริมภูมิคุ้มกันโรคก่อนเปิดเทอม    ขณะที่ ผู้ติดเชื้อโควิดวันนี้  6,094 ราย เสียชีวิต 51 ราย
วันนี้ (15 พ.ค 65) นายธนกร วังบุญคงชนะ โฆษกประจำสำนักนายกรัฐมนตรี เผย พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม แนะนำ พ่อ-แม่ ผู้ปกครองใส่ใจสุขภาพ ดูแลเด็กเล็ก ลูกหลานในวัยเรียน ในช่วงหน้าฝนนี้เป็นพิเศษ  ซึ่งโรคติดต่อที่พบได้บ่อยในเด็กช่วงหน้าฝนคือโรคไข้หวัดและไข้หวัดใหญ่ โดยอาการจะมีไข้สูงเฉียบพลัน หนาวสั่น ปวดศีรษะ ไอ จาม หรือมีน้ำมูกไหล  โดยมีวิธีป้องกันแบบเดียวกับโรคโควิด-19  คือ การสวมหน้ากากอนามัย  หมั่นล้างมือด้วยสบู่และน้ำ หรือใช้เจลแอลกอฮอล์ทุกครั้งและเพื่อไม่ให้เกิดการแพร่กระจายของเชื้อ  นอกจากนี้ ควรสอนให้เด็กปิดปากปิดจมูกเวลาไอหรือจาม ใส่ใจการกินอาหารให้ครบ 5 หมู่ เน้นปรุงสุก กินผักหรือผลไม้ที่อุดมด้วยวิตามินและดื่มน้ำอุ่นให้มาก ๆ ออกกำลังกาย และนอนหลับพักผ่อนให้เพียงพอ จะช่วยลดความเสี่ยงที่จะป่วยลง  เสริมภูมิคุ้มกัน สร้างเกราะป้องกันโรคที่ดีให้กับเด็ก ก่อนเปิดเทอม
สำหรับ วันอาทิตย์ที่ 15 พฤษภาคม 2565  ผู้ติดเชื้อโควิด-19 รายใหม่
รวม 6,094 ราย จำแนกเป็น ผู้ป่วยจากในประเทศ 6,092 ราย
ผู้ป่วยมาจากต่างประเทศ 2 ราย ผู้ป่วยสะสม 2,150,41 1 ราย (ตั้งแต่ 1 มกราคม 2565) หายป่วยกลับบ้าน 8,601 ราย หายป่วยสะสม 2,105, 105 ราย (ตั้งแต่ 1 มกราคม 2565) ผู้ป่วยกำลังรักษา 70,775 ราย
เสียชีวิต 51 ราย จำนวนผู้ป่วยปอดอักเสบรักษาตัวอยู่ในโรงพยาบาล 1,304 รายเฉลี่ยจังหวัดละ 17 ราย อัตราครองเตียง ร้อยละ 16.9
*****************************

ที่มา : https://www.thaigov.go.th/news/contents/details/54590