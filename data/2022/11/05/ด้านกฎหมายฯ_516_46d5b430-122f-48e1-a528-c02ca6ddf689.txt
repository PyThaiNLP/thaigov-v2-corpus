รัฐบาลไทย-ข่าวทำเนียบรัฐบาล-ยุติธรรม เผย สถานการณ์โควิด-19 กรมราชทัณฑ์ ภาพรวมสถานการณ์ดีขึ้นชัดเจน ทั้งผู้ติดเชื้อและอัตราการเสียชีวิตที่ลดลง ขณะที่เรือนจำทุกแห่ง สามารถควบคุมและป้องกันการระบาดได้อย่างเป็นระบ


วันจันทร์ที่ 2 พฤษภาคม 2565
พิมพ์
ยุติธรรม เผย สถานการณ์โควิด-19 กรมราชทัณฑ์ ภาพรวมสถานการณ์ดีขึ้นชัดเจน ทั้งผู้ติดเชื้อและอัตราการเสียชีวิตที่ลดลง ขณะที่เรือนจำทุกแห่ง สามารถควบคุมและป้องกันการระบาดได้อย่างเป็นระบ
ยุติธรรม เผย สถานการณ์โควิด-19 กรมราชทัณฑ์ ภาพรวมสถานการณ์ดีขึ้นชัดเจน ทั้งผู้ติดเชื้อและอัตราการเสียชีวิตที่ลดลง ขณะที่เรือนจำทุกแห่ง สามารถควบคุมและป้องกันการระบาดได้อย่างเป็นระบบ
ในวันจันทร์ที่ 2 พฤษภาคม 2565 เวลา 09.00 น. ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม ในฐานะผู้อำนวยการศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 ภายในสถานที่ควบคุมของหน่วยงานในสังกัดกระทรวงยุติธรรม หรือ ศบค.ยธ เป็นประธานการประชุมติดตามการดำเนินงานตาม 5 แผนงานการป้องกันและแก้ไขสถานการณ์ Covid-19 ภายในสถานที่ควบคุมของหน่วยงานในสังกัดกระทรวงยุติธรรม ครั้งที่ 13/2565 โดยมี นางสาวณัฐธ์ภัสส์ ยงใจยุทธ ผู้ช่วยรัฐมนตรีประจำกระทรวงยุติธรรม นายสหการณ์ เพ็ชรนรินทร์ รองปลัดกระทรวงยุติธรรม นายอายุตม์ สินธพพันธุ์ อธิบดีกรมราชทัณฑ์ นายธวัชชัย ชัยวัฒน์ รองอธิบดีกรมราชทัณฑ์ นายสิทธิ สุธีวงศ์ รองอธิบดีกรมราชทัณฑ์ นายณรงค์ จุ้ยเส่ย รองอธิบดีกรมราชทัณฑ์ นางสาวศิริประกาย วรปรีชา รองอธิบดีกรมพินิจและคุ้มครองเด็กและเยาวชน และเจ้าหน้าที่ที่เกี่ยวข้อง เข้าร่วมประชุม ผ่านระบบการประชุมทางไกล (Video Conference) ร่วมกับผู้บัญชาการเรือนจำในจังหวัดที่มีสถานการณ์การแพร่ระบาดของเชื้อไวรัสโคโรนา 2019 (COVID-19)
นายวัลลภ นาคบัว รองปลัดกระทรวงยุติธรรมและโฆษก ศบค.ยธ. เปิดเผยว่า เผยภาพรวมการแพร่ระบาดของโรคติดเชื้อไวรัสโควิด-19 ในเรือนจำและทัณฑสถาน ว่า ยังคงไม่พบเรือนจำระบาดใหม่ต่อเนื่อง โดยเรือนจำและทัณฑสถานทุกแห่งได้พ้นจากการเป็นเรือนจำแพร่ระบาดและควบคุมการระบาดได้อย่างเป็นระบบ ทั้งระบบการค้นหาผู้ติดเชื้ออย่างรวดเร็วเพื่อให้ได้รับการรักษาอย่างทันท่วงที การคัดกรอง คัดแยกผู้ติดเชื้อ ผู้สัมผัสเสี่ยงสูง และผู้ไม่ติดเชื้อออกจากกัน ทำให้เรือนจำยังคงสามารถปฏิบัติงานได้ตามปกติ
ขณะที่ผู้ติดเชื้อรายใหม่วันนี้ พบเพิ่ม 32 ราย ซึ่งทั้งหมดเป็นการพบในห้องแยกกักโรคผู้ต้องขังรับเข้าใหม่จากภายนอก จึงมีผู้ติดเชื้อที่ยังอยู่ในการดูแลของกรมราชทัณฑ์ทั้งสิ้น 462 ราย เป็นกลุ่มสีเขียว 83.5% กลุ่มสีเหลือง 15.6% และกลุ่มสีแดง 0.9% มีผู้ติดเชื้อรักษาหายสะสม 91,780 ราย หรือ 96.7% ของผู้ติดเชื้อสะสมทั้งหมด 94,932 ราย ไม่มีรายงานผู้เสียชีวิต จึงมีผู้เสียชีวิตสะสมอยู่ที่ 205 ราย หรือ 0.21% ของผู้ติดเชื้อสะสมทั้งหมด และในส่วนของการดำเนินการฉีดวัคซีนแก่ผู้ต้องขังของกรมราชทัณฑ์นั้น ปัจจุบันมีผู้ต้องขังที่ยังอยู่ในเรือนจำและทัณฑสถานได้รับการฉีดวัคซีนจนครบโดสแล้ว จำนวน 245,135 ราย หรือคิดเป็น 92.13% ของจำนวนผู้ต้องขังทั้งหมด 266,076 ราย
นายวัลลภ กล่าวเพิ่มเติมว่า การประชุม ศบค.ยธ. โดยปลัดกระทรวงยุติธรรมเป็นประธานการประชุมในช่วงเช้าวันนี้ พบว่าสถานการณ์โดยรวมยังคงดีขึ้นอย่างชัดเจน โดยเฉพาะการแบ่งพื้นที่เพื่อบริหารจัดการเรือนจำเมื่อพบการติดเชื้อในแดนอย่างเป็นระบบ ทำให้สามารถควบคุมการระบาดและช่วยให้เรือนจำยังคงสามารถปฏิบัติงานเรือนจำได้ตามปกติ ขณะที่จำนวนผู้ติดเชื้อรายใหม่พบว่าอยู่ในเกณฑ์ที่ลดลงอย่างเห็นได้ชัด รวมถึงอัตราการเสียชีวิตที่ลดลง ทั้งนี้ ได้กำชับให้เรือนจำและทัณฑสถาน เร่งดำเนินการฉีดวัคซีนแก่ผู้ต้องขังให้ครบโดสทุกราย ทั้งในรายที่เข้าใหม่หรือผู้ที่ติดเชื้อและได้รับการรักษาหายแล้ว ตลอดจนการตรวจและป้องกันโรคที่ยังคงต้องดำเนินการอย่างเข้มข้นต่อไป
ด้านสถานการณ์การแพร่ระบาดของโรคติดเชื้อไวรัสโคโรนา 2019 (COVID-19) ของกรมพินิจและคุ้มครองเด็กและเยาวชน ประจำวันจันทร์ที่ 2 พฤษภาคม 2565 พบผู้ติดเชื้อรายใหม่ 25 ราย และอยู่ระหว่างการรักษาตัวรวมจำนวน 452 ราย เป็นเจ้าหน้าที่ 88 ราย เด็กและเยาวชน 364 ราย ด้านผลการดำเนินงานสถานพินิจฯ/ศูนย์ฝึกและอบรมฯ สีขาว มีจำนวน 24 แห่ง จากทั้งหมด 56 แห่ง โดยพบว่ามีการติดเชื้อ 30 แห่ง และหมดสถานะ 2 แห่ง ขณะที่สถิติการฉีดวัคซีนของเด็กและเยาวชน จำนวน 3,161 ราย หรือคิดเป็น 91% จากทั้งหมด 3,461 ราย และเจ้าหน้าที่ได้รับการฉีดวัคซีน จำนวน 4,005 ราย หรือคิดเป็น 93% จากทั้งหมด 4,307 ราย

ที่มา : https://www.thaigov.go.th/news/contents/details/54151