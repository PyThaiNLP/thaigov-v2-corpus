รัฐบาลไทย-ข่าวทำเนียบรัฐบาล-เพิ่มสิทธิประโยชน์ส่งเสริมการลงทุนแบตเตอรี่รถยนต์ไฟฟ้า


วันอังคารที่ 21 มิถุนายน 2565
พิมพ์
เพิ่มสิทธิประโยชน์ส่งเสริมการลงทุนแบตเตอรี่รถยนต์ไฟฟ้า
วันอาทิตย์ที่ 19 มิถุนายน 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลส่งเสริมอุตสาหกรรมยานยนต์ไฟฟ้าอย่างต่อเนื่อง โดยคณะกรรมการส่งเสริมการลงทุน หรือ บีโอไอ เพิ่มสิทธิประโยชน์ให้เกิดการลงทุนผลิตแบตเตอรี่ยานพาหนะไฟฟ้าที่ใช้เทคโนโลยีขั้นสูงในการผลิตแบตเตอรี่ระดับเซลล์ ระดับโมดูล และแบตเตอรี่ที่มีความจุสูง โดยเพิ่มระยะเวลาลดหย่อนอากรขาเข้าวัตถุดิบและวัสดุจำเป็นในกรณีผลิตจำหน่ายในประเทศ จาก 2 ปี เป็น 5 ปี โครงการที่ได้รับอนุมัติแล้ว สามารถแก้ไขเพื่อขอรับสิทธิประโยชน์ใหม่นี้ได้ ทั้งนี้ ในปัจจุบันมีโครงการได้รับการส่งเสริมการลงทุนจากบีโอไอ ในกิจการผลิตแบตเตอรี่สำหรับยานพาหนะไฟฟ้า 16 โครงการ จาก 10 บริษัท เงินลงทุนรวม 4,820 ล้านบาท และกิจการผลิตแบตเตอรี่ที่มีความจุสูง 3 โครงการ มูลค่าเงินลงทุน 6,746 ล้านบาท
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/55931