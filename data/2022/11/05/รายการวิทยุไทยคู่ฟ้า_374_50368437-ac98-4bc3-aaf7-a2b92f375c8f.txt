รัฐบาลไทย-ข่าวทำเนียบรัฐบาล-ไทยจับมือเยอรมนี ทำ “ไทย ไรซ์ นามา” นาลดโลกร้อน


วันอังคารที่ 24 พฤษภาคม 2565
พิมพ์
ไทยจับมือเยอรมนี ทำ “ไทย ไรซ์ นามา” นาลดโลกร้อน
วันอังคารที่ 24 พฤษภาคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลพัฒนาภาคเกษตรกรรมอย่างต่อเนื่องโดยดำเนินโครงการเพิ่มประสิทธิภาพการผลิตและลดภาวะโลกร้อนจากการทำนาเพื่อการพัฒนาที่ยั่งยืน หรือ ไทย ไรซ์ นามา ร่วมกับองค์กรความร่วมมือระหว่างประเทศของเยอรมนี ด้วยการถ่ายทอดเทคโนโลยี ได้แก่ การปรับพื้นที่นาด้วยระบบเลเซอร์ให้เรียบสม่ำเสมอเพื่อลดต้นทุน ใช้วิธีปลูกแบบเปียกสลับแห้งให้ต้นข้าวแข็งแรงต้านทานโรค ให้ปุ๋ยตามการวิเคราะห์ค่าดิน และแปรรูปฟางและตอซังข้าวแทนการเผา เพื่อเปลี่ยนวิธีการทำนาจากเดิมที่ปล่อยก๊าซเรือนกระจกสูงถึงร้อยละ 55 สู่การทำนายุคใหม่ที่เป็นมิตรต่อสิ่งแวดล้อมเพิ่มรายได้ ลดต้นทุน และลดการปล่อยก๊าซเรือนกระจก โดยการดำเนินงานในปี 2561-2564 มีเกษตรกรได้รับประโยชน์กว่า 25,000 คน ลดก๊าซเรือนกระจกได้ 305,000 ตัน
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/54927