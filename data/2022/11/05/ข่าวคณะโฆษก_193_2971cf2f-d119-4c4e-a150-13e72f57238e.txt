รัฐบาลไทย-ข่าวทำเนียบรัฐบาล-นายกฯ ชื่นชมความสำเร็จของนักกีฬาพาราลิมปิก คว้าอีก 3 เหรียญ 2 ทองจากวีลเเชร์เรซซิ่ง และ 1 เงิน จากบอคเซีย


วันพุธที่ 1 กันยายน 2564
พิมพ์
นายกฯ ชื่นชมความสำเร็จของนักกีฬาพาราลิมปิก คว้าอีก 3 เหรียญ 2 ทองจากวีลเเชร์เรซซิ่ง และ 1 เงิน จากบอคเซีย
นายกฯ ชื่นชมความสำเร็จของนักกีฬาพาราลิมปิก คว้าอีก 3 เหรียญ 2 ทองจากวีลเเชร์เรซซิ่ง และ 1 เงิน จากบอคเซีย
วันนี้ (1 กันยายน 2564) นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหมแสดงความยินดีกับวัชรพล วงษา เจ้าของเหรียญเงินกีฬาบอคเซีย ประเภทบุคคล BC2 เป็นเหรียญที่สองให้กับทัพนักกีฬาบอคเซียพาราลิมปิก และยินดีกับสองนักกีฬาวีลเเชร์เรซซิ่ง คว้ามาได้อีก 2 เหรียญทอง จาก อธิวัฒน์ เเพงเหนือ จากประเภท 100 เมตร ชาย T54 เเละ พงศกร เเปยอ จากประเภท 100 เมตร ชาย T53 นับเป็นเหรียญที่ 6 และ 7 สำหรับทีมวีลแชร์เรซซิ่ง  ตลอดจน นายกรัฐมนตรีได้ขอบคุณ ความมุ่งมั่นเพื่อสร้างผลงานที่ดีที่สุดของพิเชษฐ์ กรุงเกตุ นักกีฬาวีลเเชร์เรซซิ่ง ที่ถึงแม้จะไม่ได้เหรียญ แต่เป็นอีกความภูมิใจของชาวไทย นายกรัฐมนตรี ภูมิใจกับนักกีฬาทุกคนที่มีส่วนสร้างชื่อเสียงให้ประเทศไทย และคนไทย และเป็นอีกวันที่มีเสียงเพลงชาติไทยในสนามกีฬาพาราลิมปิก
โฆษกประจำสำนักนายกรัฐมนตรี ชื่มชมนักกีฬาเจ้าของเหรียญรางวัลทั้งหมด 12 เหรียญในขณะนี้ของไทย เเละขอส่งกำลังใจให้นักกีฬาที่ต้องลงสู้ศึกในวันต่อๆ ไป ให้ทำผลงานให้ดีที่สุด ประชาชนชาวไทยเป็นกำลังใจให้

ที่มา : https://www.thaigov.go.th/news/contents/details/45420