รัฐบาลไทย-ข่าวทำเนียบรัฐบาล-ครม.เห็นชอบการจัดทำความตกลง Air Travel Bubble ระหว่างไทย – อินเดีย


วันอังคารที่ 1 มีนาคม 2565
พิมพ์
ครม.เห็นชอบการจัดทำความตกลง Air Travel Bubble ระหว่างไทย – อินเดีย
ครม.เห็นชอบการจัดทำความตกลง Air Travel Bubble ระหว่างไทย – อินเดีย
นางสาวรัชดา ธนาดิเรก รองโฆษกประจำสำนักนายกรัฐมนตรี เปิดเผยหลังการประชุมคณะรัฐมนตรี (ครม.) เมื่อวันที่ 1 มีนาคม 2565 ว่า ครม. มีมติเห็นชอบการจัดทำความตกลง Air Travel Bubble ระหว่างไทย – อินเดีย ตามที่กระทรวงคมนาคมเสนอ สืบเนื่องมาจากสถานการณ์การแพร่ระบาดของโรคติดเชื้อโควิด-19 ประเทศอินเดียได้ระงับเที่ยวบินพาณิชย์ระหว่างประเทศตั้งแต่วันที่ 23 มีนาคม 2563 เป็นต้นมา ทำให้เที่ยวบินพาณิชย์ระหว่างประเทศไม่สามารถเดินทางเข้าประเทศอินเดียได้ ซึ่งกระทรวงการต่างประเทศอินเดียได้มีการทาบทามฝ่ายไทยต่อการทำความตกลง Air Travel Bubble ระหว่างไทย – อินเดีย และขณะนี้ทั้งสองฝ่ายได้มีการประสานงานจนได้ข้อสรุปของการจัดทำความตกลง Air Travel Bubble ระหว่างไทย – อินเดีย มีสาระสำคัญคือ การรับขนผู้โดยสารบนเที่ยวบินระหว่างไทยและอินเดีย สามารถรับขนผู้มีสัญชาติไทย อินเดีย เนปาล ภูฏาน และผู้มีสัญชาติต่างประเทศอื่น ๆ ที่ถือวีซ่าเดินทางเข้าประเทศไทยและอินเดีย โดยก่อนที่สายการบินจะออกบัตรโดยสาร/Boarding Pass ให้กับผู้โดยสาร สายการบินต้องมั่นใจว่าผู้โดยสารทุกคนมีคุณสมบัติสามารถเข้าประเทศได้ ทั้งนี้ มีแผนที่จะเริ่มการบินในเดือน มี.ค.นี้ ผู้โดยสารที่เดินทางบนเที่ยวบินจะต้องเป็นการเดินทางระหว่างไทยและอินเดียเท่านั้น

ที่มา : https://www.thaigov.go.th/news/contents/details/52076