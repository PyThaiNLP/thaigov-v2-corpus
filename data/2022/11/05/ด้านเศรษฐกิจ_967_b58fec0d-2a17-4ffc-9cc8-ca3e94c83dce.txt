รัฐบาลไทย-ข่าวทำเนียบรัฐบาล-รฟม. สนับสนุนอาชีพ สร้างรายได้ สั่งอาหารกล่องชุมชน เบเกอรี่ฝีมือผู้พิการ


วันจันทร์ที่ 20 กันยายน 2564
รฟม. สนับสนุนอาชีพ สร้างรายได้ สั่งอาหารกล่องชุมชน เบเกอรี่ฝีมือผู้พิการ
เพื่อมอบให้แก่เจ้าหน้าที่ผู้ปฏิบัติงาน ณ ศูนย์ฉีดวัคซีนกลางบางซื่อ
นางสาวจิรฐา วัฒนประดิษฐ์ ผู้อำนวยการสำนักสื่อสารองค์กร การรถไฟฟ้าขนส่งมวลชนแห่งประเทศไทย (รฟม.) เป็นผู้แทน รฟม. มอบอาหารกล่องจากชุมชนแนวสายทางโครงการรถไฟฟ้า จำนวน 3,500 กล่อง ผลิตภัณฑ์เบเกอรีที่สนับสนุนจากผู้พิการ จำนวน 3,500 ชิ้น และน้ำดื่ม รฟม. จำนวน 3,500 ขวด มอบให้แก่เจ้าหน้าที่ผู้ปฏิบัติงาน ณ ศูนย์ฉีดวัคซีนกลางบางซื่อ เพื่อเป็นการสนับสนุนและส่งมอบกำลังใจในช่วงสถานการณ์การแพร่ระบาดของเชื้อไวรัส COVID-19 โดยมีผู้แทนกระทรวงคมนาคม เป็นผู้รับมอบ
ทั้งนี้ รฟม. มีนโยบายในการดำเนินกิจกรรมเพื่อสังคม เพื่อสนับสนุนช่วยเหลือสังคม ชุมชนและประชาชน รวมถึงการสร้างโอกาสทางสังคม โดยผ่านการดำเนินกิจกรรมต่างๆ มาอย่างต่อเนื่อง ซึ่งอาหารกล่องที่ รฟม. นำมามอบในครั้งนี้ ได้คัดเลือกมาจากร้านอาหารที่อยู่บริเวณแนวสายทางรถไฟฟ้ามหานคร สายเฉลิมรัชมงคล (MRT สายสีน้ำเงิน) ได้แก่ ร้านบะหมี่บ้านโป่ง (สถานีลาดพร้าว) ร้านหมูทอดเบรกแตก (สถานีพหลโยธิน) ร้านบุญมี (สถานีพระราม 9) ร้าน Run way (สถานีบางอ้อ) รถไฟฟ้ามหานคร สายฉลองรัชธรรม (MRT สายสีม่วง) ได้แก่ ร้านเป็ดย่างเรวดี (สถานีสะพานพระนั่งเกล้า) ร้านลูกชิ้นคุณหลวง และร้าน Come Home (สถานีบางซ่อน) ที่ได้รับผลกระทบจากสถานการณ์การแพร่ระบาดของเชื้อไวรัส COVID-19 ส่วนเบเกอรี่ รฟม. ได้สนับสนุนผลิตภัณฑ์เบเกอรี่จากผู้พิการจากร้าน 60+ Bakery by Yamazaki & APCD (ภายใต้มูลนิธิศูนย์พัฒนาและฝึกอบรมคนพิการแห่งเอเชียและแปซิฟิค) ร้านยิ้มสู้คาเฟ่ (ภายใต้มูลนิธิสากลเพื่อคนพิการ) คุ้กกี้พระพรและบราวนี่พระคุณ (ภายใต้ชมรมพันธกิจเพื่อคนพิการ) และ Bakery by Artstory จากมูลนิธิออทิสติกไทย ทั้งนี้ หากท่านใดสนใจจะตามไปสนับสนุนร้านอาหารหรือผลิตภัณฑ์เบเกอรี่ รวมถึงผลิตภัณฑ์ต่าง ๆ จากเครือข่ายผู้พิการ สามารถไปตามพิกัดร้านตามลิงก์ข้างล่างนี้
- ร้านบะหมี่บ้านโป่ง
พิกัดร้าน https://goo.gl/maps/4u18CcfyiCHtX6Fh8
- ร้านหมูทอดเบรกแตก
พิกัดร้าน https://maps.app.goo.gl/QzLUemrCmKo71Nc56
- ร้านบุญมี
พิกัดร้าน https://goo.gl/maps/QihSRDLDmdRmk5ZXA
- ร้าน Run way
พิกัดร้าน https://goo.gl/maps/phaUvssLqp7MNyp37
- ร้านเป็ดย่างเรวดี
พิกัดร้าน https://goo.gl/maps/dq6zMs5YvXvs2JUM7
- ร้านลูกชิ้นคุณหลวง
พิกัดร้าน https://goo.gl/maps/FxDFmR5R5LEaBd8V9
- ร้าน Come Home
พิกัดร้าน https://goo.gl/maps/Bwy6D7NkJkJBYwi2A
- ร้าน 60+ Bakery by Yamazaki & APCD (ภายใต้มูลนิธิศูนย์พัฒนาและฝึกอบรมคนพิการแห่งเอเชียและ แปซิฟิค)
พิกัดร้าน https://goo.gl/maps/X1wEbGRXBfbVnReS7
- ร้านยิ้มสู้คาเฟ่ (ภายใต้มูลนิธิสากลเพื่อคนพิการ)
พิกัดร้าน https://goo.gl/maps/pL6vgmLQe7PmKLun6
- คุ้กกี้พระพร และบราวนี่พระคุณ(ภายใต้ชมรมพันธกิจเพื่อคนพิการ)
พิกัดร้าน https://goo.gl/maps/ZJQX9zQnDNyV47Yj8
- Bakery by Artstory จากมูลนิธิออทิสติกไทย
พิกัดร้าน https://goo.gl/maps/AzLB3SZ3LmNEEov77
ติดตามรายละเอียดและข้อมูลข่าวสารเพิ่มเติมได้ที่เว็บไซต์ รฟม. www.mrta.co.th
และเฟซบุ๊กแฟนเพจ การรถไฟฟ้าขนส่งมวลชนแห่งประเทศไทย หรือ Call Center รฟม. โทร. 0 2716 4044

ที่มา : https://www.thaigov.go.th/news/contents/details/46006