รัฐบาลไทย-ข่าวทำเนียบรัฐบาล-คืบหน้า! รัฐบาลเตรียมส่ง "แรงงานไทยกลุ่มแรก" ไปทำงานซาอุดีฯ ภายใน 3 เดือน หลังลงนาม MOU ผู้สนใจไปทำงานต่างประเทศ โทร.สายด่วน 1506 กด 2


วันพฤหัสบดีที่ 14 เมษายน 2565
คืบหน้า! รัฐบาลเตรียมส่ง "แรงงานไทยกลุ่มแรก" ไปทำงานซาอุดีฯ ภายใน 3 เดือน หลังลงนาม MOU ผู้สนใจไปทำงานต่างประเทศ โทร.สายด่วน 1506 กด 2
.....
หลังจากที่รัฐบาลไทยโดยกระทรวงแรงงาน กับกระทรวงทรัพยากรมนุษย์และการพัฒนาสังคมแห่งซาอุดีอาระเบีย ได้ลงนามข้อตกลงความร่วมมือ จำนวน 2 ฉบับ ประกอบด้วย 1.ข้อตกลงว่าด้วยการจัดหาแรงงาน และ 2.ข้อตกลงว่าด้วยการจัดหาแรงงานทำงานบ้าน เมื่อวันที่ 28 มี.ค. ที่ผ่านมานั้น
.
ล่าสุด นายจ้างซาอุดีฯ ได้แจ้งความต้องการตำแหน่งงาน, เงื่อนไขการจ้างงานและคุณสมบัติของแรงงาน มายังกระทรวงแรงงานแล้ว โดยกรมการจัดหางานจะคัดเลือกคนหางานจากศูนย์ทะเบียนคนหางาน ที่ลงทะเบียนแจ้งความประสงค์ไว้เป็นลำดับแรก
.
หากคนหางานในศูนย์ทะเบียนฯ ไม่เพียงพอ หรือไม่มีคุณสมบัติตรงตามความต้องการของนายจ้าง จะดำเนินการประกาศรับสมัครต่อไป และจะเร่งส่ง "แรงงานกลุ่มแรก" ภายใน 3 เดือนหลังลงนาม MOU
.
ทั้งนี้ กรมการจัดหางานได้แจงค่าใช้จ่ายการเดินทางไปทำงาน กรณีจัดส่งโดยรัฐ ประมาณ 32,800 บาท ดังนี้
.
-ค่าบัตรโดยสารเครื่องบินไปซาอุดีอาระเบีย ประมาณ 20,000 บาท
-ค่าธรรมเนียมการยื่นขอวีซ่าแบบเข้าออกครั้งเดียว 6,000 บาท
-ค่าหนังสือเดินทาง 1,500 บาท
-ค่าตรวจสุขภาพ 2,300 บาท
-ค่าตรวจโรคติดเชื้อไวรัสโคโรนา 2019 ประมาณ 1,000 บาท
-ค่าประกันสุขภาพโรคติดเชื้อไวรัสโคโรนา 2019 ประมาณ 1,000 บาท
-ค่าทดสอบฝีมือแรงงาน 500 บาท
-ค่าตรวจสอบประวัติอาชญากรรม 100 บาท
-ค่าสมาชิกกองทุนเพื่อช่วยเหลือคนหางานไปทำงานในต่างประเทศ 400 บาท
.
ผู้ที่สนใจไปทำงานต่างประเทศ สามารถสอบถามข้อมูลเพิ่มเติมได้ที่ สายด่วน 1506 กด 2 หรือลงทะเบียนผ่านเว็บไซต์ toea.doe.go.th (ลงทะเบียนแจ้งความประสงค์ไปทำงานต่างประเทศ)
.
อ่านเพิ่มเติม คลิก https://www.thaigov.go.th/news/contents/details/53415
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/53610