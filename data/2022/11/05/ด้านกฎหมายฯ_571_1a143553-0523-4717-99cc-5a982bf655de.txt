รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม ประชุมผู้บริหารกระทรวงฯ ครั้งที่ ๑๖/๒๕๖๕ เพื่อติดตามความคืบหน้าการดำเนินงานของหน่วยงานในสังกัด


วันพุธที่ 29 มิถุนายน 2565
พิมพ์
รัฐมนตรีว่าการกระทรวงยุติธรรม ประชุมผู้บริหารกระทรวงฯ ครั้งที่ ๑๖/๒๕๖๕ เพื่อติดตามความคืบหน้าการดำเนินงานของหน่วยงานในสังกัด
รัฐมนตรีว่าการกระทรวงยุติธรรม ประชุมผู้บริหารกระทรวงฯ ครั้งที่ ๑๖/๒๕๖๕ เพื่อติดตามความคืบหน้าการดำเนินงานของหน่วยงานในสังกัด
ในวันพุธที่ ๒๙ มิถุนายน ๒๕๖๕ เวลา ๑๐.๐๐ น. นายสมศักดิ์ เทพสุทิน รัฐมนตรีว่าการกระทรวงยุติธรรม เป็นประธานการประชุมผู้บริหารกระทรวงยุติธรรม ครั้งที่ ๑๖/๒๕๖๕ โดยมี ว่าที่ร้อยตรีธนกฤต จิตรอารีย์รัตน์ เลขานุการรัฐมนตรีว่าการกระทรวงยุติธรรม นางสาวณัฐธ์ภัสส์ ยงใจยุทธ ผู้ช่วยรัฐมนตรีประจำกระทรวงยุติธรรม นายธนวัชร นิติกาญจนา ที่ปรึกษารัฐมนตรีว่าการกระทรวงยุติธรรม นายวัลลภ นาคบัว รองปลัดกระทรวงยุติธรรม นายสหการณ์ เพ็ชรนรินทร์ รองปลัดกระทรวงยุติธรรม นางอรัญญา ทองน้ำตะโก รองปลัดกระทรวงยุติธรรม พันตำรวจโท ประวุธ วงศ์สีนิล รองปลัดกระทรวงยุติธรรม พร้อมด้วยผู้บริหารระดับสูงของหน่วยงานในสังกัดกระทรวงยุติธรรม เข้าร่วมฯ ผ่านระบบการประชุมทางไกล (Video Conference)
โดยที่ประชุมรับทราบรายงานสรุปผลการจัดมหกรรมไกล่เกลี่ยหนี้สินครัวเรือนและยุติธรรมพบประชาชน ครั้งที่ ๑ - ๓๙/๒๕๖๕ และการเตรียมความพร้อมการจัดมหกรรมฯ ในครั้งถัดไป โดย กรมคุ้มครองสิทธิและเสรีภาพ และกรมบังคับคดี การรายงานผลการดำเนินงานช่วยเหลือเยียวยาผู้เสียหายและจำเลยในคดีอาญา ปี ๒๕๖๕ โดย กรมคุ้มครองสิทธิและเสรีภาพ การรายงานสถิติคดียาเสพติดและแนวโน้มของคดียาเสพติดที่เกิดขึ้นในช่วงระยะเวลาที่ผ่านมา โดย สำนักงาน ป.ป.ส. ตลอดจนการรายงานสรุปสาระสำคัญร่างพระราชบัญญัติยกเลิกพระราชบัญญัติว่าด้วยความผิดอันเกิดจากการใช้เช็ค พ.ศ. ๒๕๓๔ พ.ศ. .... โดย สำนักงานปลัดกระทรวงยุติธรรม
ทั้งนี้ รัฐมนตรีว่าการกระทรวงยุติธรรม ได้แจ้งให้ที่ประชุมทราบว่า รัฐบาลมุ่งเน้นให้นำเทคโนโลยีสารสนเทศ มาใช้รับเรื่องร้องเรียนและแก้ไขปัญหาให้แก่ประชาชน และกระทรวงยุติธรรม ได้รับการชื่นชมเรื่องการจัดงานมหกรรมไกล่เกลี่ยหนี้สินครัวเรือนและยุติธรรมพบประชาชน ที่ได้จัดงานในทุกภูมิภาคทั่วประเทศ และสามารถแก้ไขปัญหาความเดือดร้อนแก่ประชาชนได้อย่างแท้จริง

ที่มา : https://www.thaigov.go.th/news/contents/details/56313