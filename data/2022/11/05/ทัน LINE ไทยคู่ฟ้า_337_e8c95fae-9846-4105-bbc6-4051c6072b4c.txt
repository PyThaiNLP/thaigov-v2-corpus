รัฐบาลไทย-ข่าวทำเนียบรัฐบาล-นายกรัฐมนตรี ห่วงใยประชาชน ช่วงหยุดยาว 21 – 24 ต.ค. 64 ขอให้เดินทางอย่างระมัดระวัง และป้องกันตนเองจากโรคโควิด-19


วันเสาร์ที่ 16 ตุลาคม 2564
นายกรัฐมนตรี ห่วงใยประชาชน ช่วงหยุดยาว 21 – 24 ต.ค. 64 ขอให้เดินทางอย่างระมัดระวัง และป้องกันตนเองจากโรคโควิด-19
.....
พลเอก ประยุทธ์ จันทร์โอชา นายกรัฐมนตรี ห่วงใยประชาชนที่จะเดินทางไกลในช่วงวันหยุดยาว ซึ่งเป็นผลมาจากมติ ครม. เมื่อวันที่ 29 ธ.ค. 63 โดยประกาศให้วันพฤหัสบดีที่ 21 ซึ่งเป็นวันออกพรรษา เป็นวันหยุดพิเศษของภาคกลาง และให้วันศุกร์ที่ 22 เป็นวันหยุดชดเชยวันปิยมหาราช แทนวันจันทร์ที่ 25 จึงกลายเป็นการหยุดยาวติดต่อกัน 4 วัน สำหรับจังหวัดในภาคกลาง รวมถึง กทม. และปริมณฑล คือตั้งแต่วันพฤหัสบดีที่ 21 – วันอาทิตย์ที่ 24 ต.ค. 64
.
ประชาชนที่จะเดินทางไกลขอให้ติดตามพยากรณ์อากาศเพราะยังมีฝนตกหนักในหลายพื้นที่ วางแผนการเดินทาง เตรียมความพร้อมของยานพาหนะและผู้ขับขี่ เดินทางอย่างระมัดระวัง และป้องกันตนเองจากโรคโควิด-19 ตามมาตรการสาธารณสุข เพื่อความปลอดภัยตลอดการเดินทาง
อ่านเพิ่มเติม คลิก https://www.thaigov.go.th/news/contents/details/46906
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/47054