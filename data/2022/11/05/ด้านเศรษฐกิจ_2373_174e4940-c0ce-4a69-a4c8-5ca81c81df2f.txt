รัฐบาลไทย-ข่าวทำเนียบรัฐบาล-ปลัดฯ กอบชัย นำผู้บริหารกระทรวงฯ เยี่ยมชมกระบวนการผลิตสินค้าเหล็ก พื้นที่จังหวัดระยอง


วันพฤหัสบดีที่ 23 ธันวาคม 2564
พิมพ์
ปลัดฯ กอบชัย นำผู้บริหารกระทรวงฯ เยี่ยมชมกระบวนการผลิตสินค้าเหล็ก พื้นที่จังหวัดระยอง
นายกอบชัย สังสิทธิสวัสดิ์ ปลัดกระทรวงอุตสาหกรรม ลงพื้นที่เยี่ยมชมกระบวนการผลิตสินค้าเหล็ก บริษัท Posco TCS ณ นิคมอุตสาหกรรมอมตะซิตี้ จังหวัดระยอง
ปลัดฯ กอบชัย นำผู้บริหารกระทรวงฯ เยี่ยมชมกระบวนการผลิตสินค้าเหล็ก พื้นที่จังหวัดระยอง
วันนี้ (23 ธันวาคม 2564) เวลา 10.00 น. นายกอบชัย สังสิทธิสวัสดิ์ ปลัดกระทรวงอุตสาหกรรม ลงพื้นที่เยี่ยมชมกระบวนการผลิตสินค้าเหล็ก บริษัท Posco TCS  พร้อมด้วย นายธนะ อัลลภาชน์ ผู้ตรวจราชการกระทรวงอุตสาหกรรม นายบรรจง สุกรีฑา เลขาธิการสำนักงานผลิตภัณฑ์มาตรฐานอุตสาหกรรม นายทาวัน ทวีถาวรสวัสดิ์ ผู้ช่วยปลัดกระทรวงอุตสาหกรรม นายพุทธิกรณ์ วิชัยดิษฐ อุตสาหกรรมจังหวัดระยอง นายวิโรจน์    โรจน์วัฒนชัย ผู้อำนวยการสถาบันเหล็กและเหล็กกล้าแห่งประเทศไทย ข้าราชการและเจ้าหน้าที่กระทรวงอุตสาหกรรม ร่วมลงพื้นที่เยี่ยมชม โดยมี Mr. Ha Kyung-Sik ท่านประธานบริษัท Posco TCS และคณะผู้บริหาร ให้การต้อนรับ ณ นิคมอุตสาหกรรมอมตะซิตี้ จังหวัดระยอง
สำหรับ บริษัท Posco TCS เป็นบริษัทผู้ผลิตเหล็กเคลือบสังกะสีคุณภาพสูงจากประเทศเกาหลีใต้ ก่อตั้งในประเทศไทย เมื่อปี พ.ศ. 2559 เพื่อตอบสนองความต้องการของการผลิตสินค้าในอุตสาหกรรมยานยนต์, อุตสาหกรรมเครื่องใช้ไฟฟ้าและอุตสาหกรรมก่อสร้าง ด้วยกำลังการผลิต 450,000 ตันต่อปี ซึ่งปัจจุบันนอกจากตลาดในประเทศแล้ว ยังส่งออกต่างประเทศในแถบเอเชียเป็นหลัก โดยบริษัท Posco TCS มุ่งเน้นผลิตสินค้าคุณภาพ เพื่อต้องการพัฒนาคุณภาพและเทคโนโลยี พร้อมขับเคลื่อนเศรษฐกิจประเทศไทย นอกจากนี้ บริษัท Posco TCS ยังให้ความสำคัญ กับสิ่งแวดล้อม สังคม และชุมชนบริเวณโดยรอบโรงงานอีกด้วย

ที่มา : https://www.thaigov.go.th/news/contents/details/49837