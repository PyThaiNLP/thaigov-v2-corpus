รัฐบาลไทย-ข่าวทำเนียบรัฐบาล-นายกฯ ยืนยันรัฐบาลดูแลประชาชนทุกกลุ่ม แก้ไขปัญหาราคาน้ำมันอย่างต่อเนื่อง วอนประชาชนเข้าใจในสถานการณ์ขณะนี้


วันจันทร์ที่ 7 กุมภาพันธ์ 2565
พิมพ์
นายกฯ ยืนยันรัฐบาลดูแลประชาชนทุกกลุ่ม แก้ไขปัญหาราคาน้ำมันอย่างต่อเนื่อง วอนประชาชนเข้าใจในสถานการณ์ขณะนี้
นายกฯ ยืนยันรัฐบาลดูแลประชาชนทุกกลุ่ม แก้ไขปัญหาราคาน้ำมันอย่างต่อเนื่อง วอนประชาชนเข้าใจในสถานการณ์ขณะนี้
วันนี้ (7 กุมภาพันธ์ 2565) เวลา 10.15 น. ณ บริเวณทางเชื่อมตึกสันติไมตรีและตึกไทยคู่ฟ้า ทำเนียบรัฐบาล พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ให้สัมภาษณ์สื่อมวลชน ภายหลังเป็นประธานพิธีมอบรางวัลองค์กรที่มีความเป็นเลิศในการบริหารจัดการด้านการเงินการคลัง ประจำปีงบประมาณ พ.ศ. 2563 ถึงกรณีราคาน้ำมัน โดยนายกรัฐมนตรียืนยัน รัฐบาลดูแลประชาชนทุกกลุ่ม เมื่อราคาน้ำมันสูงขึ้น รัฐบาลได้ทำทุกวิธีการในการดูแลให้ราคาไม่สูงเกินที่จะทำให้เกิดความเดือดร้อน ทั้งนี้ ในการดำเนินงาน จะต้องคำนึงถึงงบประมาณ และกลไกราคาน้ำมันในต่างประเทศด้วย ขอให้ประชาชนเข้าใจสถานการณ์ในขณะนี้ เนื่องจากได้รับความเดือดร้อนกันทุกภาคส่วน ทั้งภาคการผลิต ภาคการบริโภค ภาคการขนส่ง ดังนั้น จะต้องช่วยกันในเมื่อสถานการณ์ยังเป็นเช่นนี้อยู่ ซึ่งในส่วนของรัฐบาลก็จะดำเนินการแก้ปัญหาอย่างต่อเนื่อง

ที่มา : https://www.thaigov.go.th/news/contents/details/51297