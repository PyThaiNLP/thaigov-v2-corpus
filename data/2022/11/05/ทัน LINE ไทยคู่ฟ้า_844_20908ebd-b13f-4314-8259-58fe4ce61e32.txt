รัฐบาลไทย-ข่าวทำเนียบรัฐบาล-ครม. ไฟเขียว ขยายเวลามาตรการภาษี “บริจาค – นำเข้ายา เวชภัณฑ์ – ซื้อชุดตรวจ ATK” ช่วยแก้ปัญหาโควิด


วันเสาร์ที่ 30 เมษายน 2565
ครม. ไฟเขียว ขยายเวลามาตรการภาษี “บริจาค – นำเข้ายา เวชภัณฑ์ – ซื้อชุดตรวจ ATK” ช่วยแก้ปัญหาโควิด
.....
ที่ประชุม ครม. (26 เม.ย. 65) เห็นชอบหลักการ (ร่าง) พระราชกฤษฎีกา ว่าด้วยการยกเว้นรัษฎากร จำนวน 3 ฉบับ ซึ่งเป็นการขยายระยะเวลาสิทธิประโยชน์ภาษี เกี่ยวกับการบริจาคช่วยแก้ปัญหาการแพร่ระบาด โควิด -19
.
1. ขยายเวลามาตรการภาษีเพื่อสนับสนุนการบริจาคช่วยแก้ปัญหาการแพร่ระบาด โควิด -19 จากเดิมได้สิ้นสุดแล้ว เมื่อวันที่ 5 มี.ค. 65 ขยายออกไปอีก 1 ปี 10 เดือน ตั้งแต่วันที่ 6 มี.ค. 65 - 31 ธ.ค. 66 สำหรับการบริจาคเงินหรือทรัพย์สิน ผ่านระบบบริจาคอิเล็กทรอนิกส์ (e-Donation) ของกรมสรรพากร แบ่งออกเป็น
- บุคคลธรรมดา ยกเว้นภาษีเงินได้ ไม่เกินร้อยละ 10 ของเงินได้พึงประเมินหลังจากหักค่าใช้จ่าย
- บริษัทหรือห้างหุ้นส่วนนิติบุคคล ไม่เกินร้อยละ 2 ของกำไรสุทธิ
- ผู้ประกอบการ ยกเว้นภาษีมูลค่าเพิ่มเฉพาะการบริจาคสินค้า ให้แก่ สำนักปลัดสำนักนายกรัฐมนตรี (สปน.)
.
2. ขยายเวลามาตรการภาษีเพื่อสนับสนุนการนำเข้ายา เวชภัณฑ์ และเครื่องมือแพทย์ต้าน COVID-19 สำหรับบริจาคให้แก่สถานพยาบาลของทางราชการ หน่วยงานของรัฐ และองค์การหรือสถานสาธารณกุศล ตั้งแต่วันที่ 1 เม.ย. 65 - 31 ธ.ค. 66
.
3. ขยายเวลามาตรการภาษีเพื่อสนับสนุนรายจ่ายค่าซื้อชุดตรวจโควิด Antigen Test Kit (ATK) แบบ Self-test ตรวจด้วยตนเอง ออกไปอีก 9 เดือน ในอัตราร้อยละ 50 ของรายจ่าย ให้กับบริษัทหรือห้างหุ้นส่วนนิติบุคคล ที่ได้จ่ายไปเป็นค่าซื้อชุดตรวจโควิด - 19 แบบเร่งด่วน เพื่อใช้สำหรับพนักงานหรือลูกจ้างของตนเอง ตั้งแต่วันที่ 1 เม.ย. - 31 ธ.ค. 65
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/54103