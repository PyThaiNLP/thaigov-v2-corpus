รัฐบาลไทย-ข่าวทำเนียบรัฐบาล-ดีอีเอส เสริมทัพเจ้าหน้าที่ จัดอบรม“การใช้งานระบบบัญชีข้อมูล (Data Catalog) เพิ่มประสิทธิภาพงานให้บริการภาครัฐผ่านระบบดิจิทัล


วันอังคารที่ 29 มีนาคม 2565
ดีอีเอส เสริมทัพเจ้าหน้าที่ จัดอบรม“การใช้งานระบบบัญชีข้อมูล (Data Catalog) เพิ่มประสิทธิภาพงานให้บริการภาครัฐผ่านระบบดิจิทัล
ดีอีเอส เสริมทัพเจ้าหน้าที่ จัดอบรม“การใช้งานระบบบัญชีข้อมูล (Data Catalog) เพิ่มประสิทธิภาพงานให้บริการภาครัฐผ่านระบบดิจิทัล
เมื่อวันที่ 29 มีนาคม 2565 นางสาวสุกันยาณี ยะวิญชาญ หัวหน้าผู้ตรวจราชการกระทรวงดิจิทัลเพื่อเศรษฐกิจและสังคม เป็นประธานในพิธีเปิดการอบรม“การใช้งานระบบบัญชีข้อมูล (Data Catalog) ของ สป.ดศ.” ผ่านระบบออนไลน์ โดยมี นางสมศรี หอกันยา ผู้อำนวยการศูนย์เทคโนโลยีสารสนเทศและการสื่อสาร ในฐานะผู้จัดงานกล่าวรายงาน ณ ห้องฝึกอบรมคอมพิวเตอร์ ชั้น 6 กระทรวงดิจิทัลฯ ทั้งนี้การพัฒนาระบบบัญชีข้อมูล (Data Catalog) เพื่อเชื่อมโยงแลกเปลี่ยนข้อมูล และเปิดเผยข้อมูลภาครัฐในรูปแบบดิจิทัล (Open Data) เป็นไปตามที่กำหนดในพระราชบัญญัติการบริหารงานและการให้บริการภาครัฐผ่านระบบดิจิทัล พ.ศ. 2562 ซึ่งการอบรมครั้งนี้ เพื่อเสริมสร้าง ความรู้ ความเข้าใจเกี่ยวกับ“การใช้งานระบบบัญชีข้อมูล (Data Catalog) ของ สป.ดศ.” ให้กับเจ้าหน้าที่ผู้รับผิดชอบของทุกกอง/สำนักงาน/ศูนย์/กลุ่ม ให้สามารถปฏิบัติงานได้อย่างมีประสิทธิภาพและเป็นไปในแนวทางเดียวกัน หลักสูตรการอบรมที่น่าสนใจ อาทิ ความเข้าใจเบื้องต้นเกี่ยวกับระบบบัญชีข้อมูล (Data Catalog) การคัดเลือกและจัดเตรียมข้อมูลเปิด (Open Data) การจัดทำคำอธิบายข้อมูล (Metadata) และการนำชุดข้อมูลเข้าสู่ระบบบัญชีข้อมูล ของ สป.ดศ.
***********************

ที่มา : https://www.thaigov.go.th/news/contents/details/53078