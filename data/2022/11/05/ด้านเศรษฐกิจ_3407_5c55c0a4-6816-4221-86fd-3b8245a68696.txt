รัฐบาลไทย-ข่าวทำเนียบรัฐบาล-รัฐมนตรีฯ สุริยะ ร่วมหารือกับ บมจ.อมตะ คอร์ปอเรชัน


วันพุธที่ 6 เมษายน 2565
พิมพ์
รัฐมนตรีฯ สุริยะ ร่วมหารือกับ บมจ.อมตะ คอร์ปอเรชัน
นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม ร่วมหารือกับ บมจ.อมตะ คอร์ปอเรชัน
รัฐมนตรีฯ สุริยะ ร่วมหารือกับ บมจ.อมตะ คอร์ปอเรชัน
วันนี้ ( 5 เมษายน 2565 ) นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม ให้นายวิกรม กรมดิษฐ์ ประธานกรรมการ บริษัท อมตะ คอร์ปอเรชัน จำกัด (มหาชน) พร้อมด้วยนายหวัง ลี่ผิง อัครราชทูตที่ปรึกษาฝ่านเศรษฐกิจและพาณิชย์ ประจำสถานเอกอัครราชทูตสาธารณรัฐประชาชนจีน ประจำประเทศไทย และคณะเข้าพบ เพื่อรายงานผลการดำเนินการของบริษัทฯ ด้านความร่วมมือกับองค์การส่งเสริมการค้าระหว่างประเทศแห่งสาธารณรัฐประชาชนจีน (CCPIT) ทั้งด้านการค้า การลงทุน การยกระดับนวัตกรรม ด้านสิ่งแวดล้อม และเทคโนโลยีอย่างยั่งยืน และหารือเกี่ยวกับโครงการสถาบันอาชีวศึกษาจีน เพื่อเป็นสถาบันแลกเปลี่ยนองค์ความรู้ด้านเทคโนโลยีระดับสูง โดยมีสถาบันไทย-เยอรมัน เป็นสถาบันต้นแบบ โดยมีนายกฤชนนท์ อัยยปัญญา เลขานุการรัฐมนตรีว่าการกระทรวงอุตสาหกรรม นายภานุวัฒน์ ตริยางกูรศรี รองปลัดกระทรวงอุตสาหกรรม นายณัฐพล รังสิตพล อธิบดีกรมส่งเสริมอุตสาหกรรม นายวีริศ อัมระปาล ผู้ว่าการการนิคมอุตสาหกรรมแห่งประเทศไทย และผู้บริหารกระทรวงอุตสาหกรรมเข้าร่วมหารือด้วย ณ ห้องประชุม 1 ชั้น 2 อาคาร สปอ.

ที่มา : https://www.thaigov.go.th/news/contents/details/53358