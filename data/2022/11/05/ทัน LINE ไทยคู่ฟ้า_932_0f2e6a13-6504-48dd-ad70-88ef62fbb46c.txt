รัฐบาลไทย-ข่าวทำเนียบรัฐบาล-นายกฯ ปลื้มภาพรวม นทท. เดินทางเข้าไทยดีขึ้น เชื่อมั่นปีนี้ เศรษฐกิจฟื้นตัว 1.15 ล้านล้านบาท


วันพุธที่ 8 มิถุนายน 2565
นายกฯ ปลื้มภาพรวม นทท. เดินทางเข้าไทยดีขึ้น เชื่อมั่นปีนี้ เศรษฐกิจฟื้นตัว 1.15 ล้านล้านบาท
.....
พลเอก ประยุทธ์ จันทร์โอชา นายกรัฐมนตรี ติดตามสถานการณ์การเดินทางเข้าประเทศไทยของนักท่องเที่ยว ภายหลังที่รัฐบาลมีมาตรการผ่อนคลาย เมื่อวันที่ 1 มิ.ย. 65 ที่ผ่านมา พบว่า ภาพรวมจำนวนนักท่องเที่ยวดีขึ้น
.
ล่าสุด การท่องเที่ยวแห่งประเทศไทย (ททท.) เผยว่า มียอดนักท่องเที่ยวเดินทางเข้าประเทศประมาณ 18,000 - 20,000 คน/วัน หากยกเลิกไทยแลนด์พาส ตัวเลขนักท่องเที่ยวจะปรับเพิ่มเป็น 25,000 - 30,000 คน/วัน และหลังจากการคลายล็อกมาตรการของรัฐบาล เชื่อมั่นว่าเศรษฐกิจปีนี้จะฟื้นตัวขึ้น และมีรายได้จากการท่องเที่ยวทั้งในประเทศและนักท่องเที่ยวต่างประเทศ ประมาณ 1.15 ล้านล้านบาท
.
ทั้งนี้ รัฐบาลได้ติดตามประเมินสถานการณ์ต่าง ๆ อย่างต่อเนื่อง เพื่อกำหนดนโยบาย “เปิดประเทศ” ได้อย่างถูกต้อง สอดรับกับสถานการณ์โลก ขณะเดียวกัน นายกฯ ได้สั่งการให้หน่วยงานที่เกี่ยวข้อง เร่งประชาสัมพันธ์แผนการท่องเที่ยวไทย และกำชับเจ้าหน้าที่ด้านสาธารณสุข ให้เตรียมพร้อมต้อนรับนักท่องเที่ยวอย่างเต็มศักยภาพ โดยคำนึงถึงการควบคุมโรค และความปลอดภัยเป็นสำคัญ
.
อ่านเพิ่มเติม คลิก https://www.thaigov.go.th/news/contents/details/55438
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/55505