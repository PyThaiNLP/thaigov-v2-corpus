รัฐบาลไทย-ข่าวทำเนียบรัฐบาล-​ปลัดกระทรวงกลาโหมลงพื้นที่ชุมชนมิตรประชาส่งมอบบ้านหลังใหม่..ให้ผู้ด้อยโอกาส-ยากไร้


วันจันทร์ที่ 8 สิงหาคม 2565
​ปลัดกระทรวงกลาโหมลงพื้นที่ชุมชนมิตรประชาส่งมอบบ้านหลังใหม่..ให้ผู้ด้อยโอกาส-ยากไร้
บ่ายวันนี้ (8 ส.ค. 65 เวลา 13.30 น.) พลเอก วรเกียรติ รัตนานนท์ ปลัดกระทรวงกลาโหม ได้กรุณาส่งมอบบ้านพักอาศัยให้กับ นาย ทองสุก เกิดพูนเปี่ยม
พร้อมทั้ง มอบพระฉายาลักษณ์สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง รวมทั้งถุงปันสุขและรถเข็นสำหรับผู้ป่วย/ผู้พิการ ใน “โครงการปรับปรุงบ้านพักอาศัยของผู้ด้อยโอกาสและยากไร้ในพื้นที่ชุมชนมิตรประชา”หนึ่งในกิจกรรมเฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสมหามงคลเฉลิมพระชนมพรรษา 12 ส.ค. 65
บ้านพักอาศัยดังกล่าวอยู่ในพื้นที่ชุมชนมิตรประชา ต.บ้านใหม่ อ.ปากเกร็ด จว.นนทบุรี ดำเนินการโดยสำนักโยธาธิการสำนักงานสนับสนุน สำนักงานปลัดกระทรวงกลาโหม ได้เข้าปรับปรุงบ้านพักในระหว่างวันที่ 6 มิ.ย.-25 ก.ค. 65 ใช้งบประมาณทั้งสิ้น 80,000 บาท ทั้งนี้ เพื่อถวายเป็นพระราชกุศล และเพื่อเป็นการแสดงออกถึงความจงรักภักดีต่อสถาบันพระมหากษัตริย์

ที่มา : https://www.thaigov.go.th/news/contents/details/57779