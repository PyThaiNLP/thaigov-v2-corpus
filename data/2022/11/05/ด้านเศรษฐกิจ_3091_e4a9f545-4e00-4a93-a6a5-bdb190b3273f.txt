รัฐบาลไทย-ข่าวทำเนียบรัฐบาล-“ชัยวุฒิ” เผย นายก ชื่นชม บิทคับ เล็งหนุนไทยเกาะเทรนด์บล็อกเชนเพิ่มโอกาส ศก.ดิจิทัล


วันอังคารที่ 8 มีนาคม 2565
“ชัยวุฒิ” เผย นายก ชื่นชม บิทคับ เล็งหนุนไทยเกาะเทรนด์บล็อกเชนเพิ่มโอกาส ศก.ดิจิทัล
“ชัยวุฒิ” เผย นายก ชื่นชม บิทคับ เล็งหนุนไทยเกาะเทรนด์บล็อกเชนเพิ่มโอกาส ศก.ดิจิทัล
“ชัยวุฒิ” รมว.ดีอีเอส เผย นายกรัฐมนตรีสนใจให้ เยี่ยมชมบริษัท บิทคับ สตาร์ทอัพไทยมูลค่าหลักพันล้านดอลล์ศึกษาแนวทางหนุนไทยเกาะติดเทคโนโลยีบล็อกเชน ส่งเสริมโอกาสประเทศในกระแสเศรษฐกิจดิจิทัล ขณะที่ ท๊อป จิรายุส ปลื้ม นายกรัฐมนตรีสนใจ บิทคับ
นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอีเอส) กล่าวว่า วันนี้ (7 มี.ค. 65) ได้เดินทางไปเยี่ยมชมสำนักงานใหญ่กลุ่มบริษัท บิทคับ (Bitkub) พร้อมกับคณะผู้บริหารกระทรวงฯเนื่องจากเห็นถึงความสำเร็จของ Bitkub ผู้ให้บริการแพลตฟอร์มซื้อขายสินทรัพย์ดิจิทัลของไทย ที่เติบโตจากการเป็นสตาร์ทอัพด้าน Crypto Currency จนก้าวขึ้นมาเป็นสตาร์ทอัพระดับยูนิคอร์น ด้วยมูลค่าธุรกิจหลักพันล้านดอลลาร์สหรัฐ
ทั้งนี้ ในระหว่างการเยี่ยมชม นายวิชัย ทองแตง  ประธานกรรมการบริษัท  บิทคับ เวิลด์เทค จำกัด      กล่าวว่าเราเชื่อใน Blockchain หรือสิ่งที่คณะกรรมการไซเบอร์ในไม่กี่วันที่ผ่านมา ผมคิดว่ามันโดนใจคนทั้งประเทศโดยเฉพาะอย่างยิ่ง สำหรับผมผมมองในเชิงธุรกิจ พร้อมๆกันเราต้องปลูกฝังคุณธรรมลงไปด้วยเวลาเราสอนคนรุ่นใหม่ให้เรียนรู้เรื่องเทคโนโลยี วันนี้ก็เลยเดินสายร่วมกับบิทคับ ในคราวที่แล้วได้มีโอกาสได้เล่าให้กับท่านรัฐมนตรีฟังแล้วท่านก็ว่าน่าจะเป็นแนวทางที่จำทำให้ประเทศ นอกจากจะเน้นความเจริญรุ่งเรือง ยังช่วยรักษาระบบคุณธรรมของบ้านเราไว้
นอกจากนี้ นายจิรายุส ทรัพย์ศรีโสภา  ผู้ก่อตั้ง เเละประธานเจ้าหน้าที่บริหาร บริษัทบิทคับ เเคปปิตอล กรุ๊ปโฮดดิ้งส์ จำกัด เปิดเผยว่าแผนธุรกิจระยะยาวว่า ภายในไม่ถึงอีก 5 ปีข้างหน้า จะพยายามก้าวไปสู่การสร้างให้เกิดเป็นโครงสร้างพื้นฐานดิจิทัล ที่จะมีความสำคัญต่อเศรษฐกิจดิจิทัล และรู้สึกยินดีที่ รัฐบาล โดย ท่านนายกรัฐมนตรี พลเอก ประยุทธ์ จันทร์โอชา และ รมว.ดีอีเอส เห็นถึงความสำคัญของเทคโนโลยีด้านบล็อกเชน ที่จะเป็นโครงสร้างสำคัญทำให้เกิดเทคโนโลยีใหม่ๆ มากมายในอนาคต ได้แก่ เมตาเวิร์ส รวมถึงเทคโนโลยีเสมือน อย่างเช่น AR และVR เป็นต้น
“วันนี้ได้มาพูดคุยกับผู้บริหารของ Bitkub ทำให้เกิดความมั่นใจว่าจะเป็นธุรกิจที่เติบโต และสร้างประโยชน์ให้กับเศรษฐกิจดิจิทัลได้อย่างดีเยี่ยมในอนาคต และรัฐบาลก็ต้องสนับสนุนอย่างเต็มที่เพื่อให้แพลตฟอร์มต่างๆ ในด้าน  Blockchain, NFT, Crypto Currency เป็นรากฐานที่สำคัญที่จะส่งเสริมเศรษฐกิจดิจิทัลของประเทศไทยให้เจริญเติบโตต่อไปในอนาคต” นายชัยวุฒิกล่าว
***********

ที่มา : https://www.thaigov.go.th/news/contents/details/52285