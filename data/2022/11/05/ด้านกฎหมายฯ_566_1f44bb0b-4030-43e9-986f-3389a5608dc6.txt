รัฐบาลไทย-ข่าวทำเนียบรัฐบาล-กระทรวงยุติธรรมรับการตรวจประเมินมาตรฐานการให้บริการศูนย์ราชการสะดวก ประจำปี ๒๕๖๕ ของศูนย์บริการร่วมกระทรวงยุติธรรม ในรูปแบบการประชุมทางไกล (Video Conference)


วันอังคารที่ 28 มิถุนายน 2565
พิมพ์
กระทรวงยุติธรรมรับการตรวจประเมินมาตรฐานการให้บริการศูนย์ราชการสะดวก ประจำปี ๒๕๖๕ ของศูนย์บริการร่วมกระทรวงยุติธรรม ในรูปแบบการประชุมทางไกล (Video Conference)
กระทรวงยุติธรรมรับการตรวจประเมินมาตรฐานการให้บริการศูนย์ราชการสะดวก ประจำปี ๒๕๖๕ ของศูนย์บริการร่วมกระทรวงยุติธรรม ในรูปแบบการประชุมทางไกล (Video Conference)
ในวันจันทร์ที่ ๒๗ มิถุนายน ๒๕๖๕ เวลา ๑๓.๐๐ น. นายวัลลภ นาคบัว รองปลัดกระทรวงยุติธรรม หัวหน้าคณะรับการตรวจประเมินมาตรฐานศูนย์ราชการสะดวก (GECC) ประจำปี พ.ศ. ๒๕๖๕ ของศูนย์บริการร่วมกระทรวงยุติธรรม พร้อมด้วยผู้บริหารสำนักงานปลัดกระทรวงยุติธรรม และเจ้าหน้าที่ที่เกี่ยวข้องเข้าร่วมรับการตรวจประเมินฯ ในรูปแบบการประชุมทางไกล (Video Conference) และห้องประชุม ๑๐ - ๐๑ ชั้น ๑๐ อาคารกระทรวงยุติธรรม ซึ่งการตรวจประเมินในครั้งนี้ มีที่ปรึกษาคณะอนุกรรมการตรวจประเมินมาตรฐานศูนย์ราชการสะดวก คณะที่ ๑ มีนางอารีย์พันธ์ เจริญสุข รองเลขาธิการสำนักงานคณะกรรมการพัฒนาระบบราชการ (ก.พ.ร.) เป็นประธาน นายณรงค์ บุญโญ อนุกรรมการผู้ทรงคุณวุฒิ และนางสาวตวงทอง สังข์แก้ว อนุกรรมการผู้แทนสำนักงานคณะกรรมการพัฒนาระบบราชการ เป็นผู้ตรวจประเมินฯ
คณะรับการตรวจประเมินฯ กระทรวงยุติธรรม ได้นำเสนอความโดดเด่นด้านนวัตกรรมในการให้บริการประชาชน ของศูนย์บริการร่วมกระทรวงยุติธรรม สำนักงานกองทุนยุติธรรม ศูนย์เทคโนโลยีสารสนเทศและการสื่อสาร และกลุ่มพัฒนาระบบบริหาร  โดยมีการนำเสนอข้อมูลผ่านวีดิทัศน์ ข้อมูลพร้อมภาพประกอบ การนำชมสถานที่ให้บริการของศูนย์บริการร่วมกระทรวงยุติธรรม พร้อมทั้งตอบประเด็นข้อซักถามจากคณะอนุกรรมการตรวจประเมินมาตรฐานศูนย์ราชการสะดวก ผ่านระบบประชุมทางไกล (Video Conference)
ทั้งนี้มีหน่วยงานในสังกัดกระทรวงยุติธรรม ที่ผ่านการคัดกรองใบสมัครขอรับรองมาตรฐานศูนย์ราชการสะดวก (GECC) ประจำปี พ.ศ. ๒๕๖๕ จำนวน ๓ หน่วยงาน ประกอบด้วย ศูนย์บริการร่วมกระทรวงยุติธรรม สำนักงานยุติธรรมจังหวัดเชียงใหม่ และสำนักงานยุติธรรมจังหวัดพิษณุโลก

ที่มา : https://www.thaigov.go.th/news/contents/details/56228