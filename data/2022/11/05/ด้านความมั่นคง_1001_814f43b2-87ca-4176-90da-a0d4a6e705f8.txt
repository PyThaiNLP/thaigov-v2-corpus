รัฐบาลไทย-ข่าวทำเนียบรัฐบาล-รมว.สุชาติ จับมือ นายจ้าง ลูกจ้าง เปิดงานวันแรงงานแห่งชาติ จ.ชลบุรี ยัน รัฐบาลดูแลคุณภาพชีวิตที่ดีแก่ผู้ใช้แรงงานทุกมิติ


วันอาทิตย์ที่ 1 พฤษภาคม 2565
รมว.สุชาติ จับมือ นายจ้าง ลูกจ้าง เปิดงานวันแรงงานแห่งชาติ จ.ชลบุรี ยัน รัฐบาลดูแลคุณภาพชีวิตที่ดีแก่ผู้ใช้แรงงานทุกมิติ
...
เมื่อวันที่ 1 พฤษภาคม 2565 นายสุชาติ ชมกลิ่น รัฐมนตรีว่าการกระทรวงแรงงาน เป็นประธานในพิธีเปิดงานวันแรงงานแห่งชาติ จังหวัดชลบุรี ประจำปี ๒๕๖๕ โดยมี นายนิติ วิวัฒน์วานิช รองผู้ว่าราชการจังหวัดชลบุรี กล่าวต้อนรับ นายธนัสถา คำมาวงษ์ ประธานสหภาพแรงงานสยามโตโยต้า ในฐานะประธานการจัดงานฯ กล่าวรายงานวัตถุประสงค์การจัดงานฯ นายสุรชัย ชัยตระกูลทอง ผู้ช่วยรัฐมนตรีประจำกระทรวงแรงงาน นายสุเทพ ชิตยวงษ์ เลขานุการรัฐมนตรีว่าการกระทรวงแรงงาน พล.ต.ต.นันทชาติ ศุภมงคล ประจำสำนักเลขาธิการนายกรัฐมนตรี ปฏิบัติหน้าที่ประจำกระทรวงแรงงาน นายสุทธิ สุโกศล ประจำสำนักเลขาธิการนายกรัฐมนตรี ปฏิบัติหน้าที่ประจำกระทรวงแรงงาน นางเธียรรัตน์ นะวะมะวัฒน์ โฆษกกระทรวงแรงงาน (ฝ่ายการเมือง) พร้อมด้วยผู้บริหารระดับสูงกระทรวงแรงงาน ผู้แทนองค์กรนายจ้าง ลูกจ้าง สถานประกอบกิจการเข้าร่วมในครั้งนี้ด้วย ณ มหาวิทยาลัยการกีฬาแห่งชาติ วิทยาเขตชลบุรี ต.หนองไม้แดง อ.เมืองชลบุรี จ.ชลบุรี
นายสุชาติ กล่าวว่า วันที่ 1 พฤษภาคม ของทุกปี เป็น “วันแรงงานแห่งชาติ” เป็นวันสำคัญที่แสดงให้สังคมได้ระลึกถึงความสำคัญของพี่น้องผู้ใช้แรงงานที่มีต่อการพัฒนาเศรษฐกิจของประเทศ วันนี้ท่านพล.อ. ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม และท่านพล.อ. ประวิตร วงษ์สุวรรณ รองนายกรัฐมนตรี ให้เกียรติมารับข้อเรียกร้องวันแรงงานแห่งชาติจากพี่น้องผู้ใช้แรงงาน ณ กระทรวงแรงงาน โดยในปี 2565 พี่น้องผู้ใช้แรงงานได้ยื่นข้อเรียกร้อง 8 ข้อ โดยส่วนใหญ่ประเด็นคล้ายคลึงกับปี 2564 ที่ผ่านมา และกระทรวงแรงงานดำเนินการแล้วเสร็จในขั้นกระทรวงแรงงาน 4 ข้อ สำหรับประเด็นอื่นๆ มีการศึกษาบูรณาการร่วมกับหน่วยงานที่เกี่ยวข้อง
นายสุชาติ กล่าวต่อว่า สำหรับจังหวัดชลบุรีอันถือได้ว่าเป็นเมืองเศรษฐกิจที่สำคัญทั้งภาคการท่องเที่ยวและภาคอุตสาหกรรม พี่น้องผู้ใช้แรงงานของจังหวัดชลบุรีจึงเป็นกำลังสำคัญในการพัฒนาเศรษฐกิจของจังหวัดและของประเทศ นอกจากนี้ยังมีบทบาทในการพัฒนาระบบแรงงานสัมพันธ์ โดยเป็นองค์กรผู้นำทั้งระดับสหภาพแรงงาน สหพันธ์แรงงาน และสภาองค์การลูกจ้าง ได้ร่วมกันอย่างพร้อมเพรียงจากหลายภาคส่วนในการทำกิจกรรมสาธารณประโยชน์ของพี่น้องผู้ใช้แรงงาน เป็นการสร้างความมั่นคง สร้างคุณภาพชีวิตที่ดี และก่อให้เกิดแรงงานสัมพันธ์ที่ดีต่อกันกระทรวงแรงงานได้ให้ความสำคัญกับคุณภาพชีวิตของพี่น้องผู้ใช้แรงงาน เพราะพี่น้องผู้ใช้แรงงานถือได้ว่าเป็นฟันเฟืองที่มีส่วนสำคัญในการผลักดันให้เศรษฐกิจของประเทศมีความเจริญก้าวหน้าและมั่นคง โดยดำเนินการส่งเสริม สนับสนุน คุ้มครอง และกำกับดูแล เพื่อให้พี่น้องผู้ใช้แรงงานได้รับสิทธิประโยชน์อย่างทั่วถึง เท่าเทียม และสามารถทำงานได้อย่างมีความสุข เพื่อมุ่งยกระดับคุณภาพชีวิตของผู้ใช้แรงงานให้ดีขึ้น อันเป็นการสร้างรากฐานที่มั่นคงด้านแรงงานในการสร้างผลิตภาพ และเพิ่มมูลค่าทางเศรษฐกิจให้กับประเทศ การจัดงานในวันนี้แสดงให้เห็นถึงความร่วมมือกันของลูกจ้าง พี่น้องผู้ใช้แรงงาน นายจ้าง/เจ้าของสถานประกอบกิจการ และข้าราชการของจังหวัดชลบุรี ที่ร่วมกันทำกิจกรรมประกอบไปด้วยการจัดแข่งขันฟุตบอลกระชับมิตรระหว่างข้าราชการ ผู้นำแรงงาน ตัวแทนนายจ้าง และผู้นำท้องถิ่น การจัดนิทรรศการประชาสัมพันธ์ภารกิจของหน่วยงานในสังกัดกระทรวงแรงงาน และหน่วยงานภาครัฐอื่นที่เกี่ยวข้อง การเล่นเกมส์ชิงรางวัล

ที่มา : https://www.thaigov.go.th/news/contents/details/54117