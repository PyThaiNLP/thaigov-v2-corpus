รัฐบาลไทย-ข่าวทำเนียบรัฐบาล-ผู้ว่าการรถไฟแห่งประเทศไทย ลงพื้นที่ปรับปรุงภูมิทัศน์พื้นที่ริมทางรถไฟ บริเวณวัดบรมนิวาสราชวรวิหาร ช่วงระหว่างสถานีกรุงเทพ - ที่หยุดรถยมราช


วันพฤหัสบดีที่ 25 พฤศจิกายน 2564
ผู้ว่าการรถไฟแห่งประเทศไทย ลงพื้นที่ปรับปรุงภูมิทัศน์พื้นที่ริมทางรถไฟ บริเวณวัดบรมนิวาสราชวรวิหาร ช่วงระหว่างสถานีกรุงเทพ - ที่หยุดรถยมราช
ผู้ว่าการรถไฟแห่งประเทศไทย ลงพื้นที่ปรับปรุงภูมิทัศน์พื้นที่ริมทางรถไฟ บริเวณวัดบรมนิวาสราชวรวิหาร ช่วงระหว่างสถานีกรุงเทพ - ที่หยุดรถยมราช เพื่อความเป็นระเบียบเรียบร้อย สวยงาม และปลอดภัย ตามนโยบายกระทรวงคมนาคม
วันนี้ (25 พฤศจิกายน 2564) นายนิรุฒ มณีพันธ์ ผู้ว่าการรถไฟแห่งประเทศไทย พร้อมด้วยผู้บริหารการรถไฟแห่งประเทศไทย (รฟท.) ลงพื้นที่ตรวจเยี่ยมโครงการปรับปรุงภูมิทัศน์พื้นที่ริมทางรถไฟ ซึ่งเป็นความร่วมมือระหว่าง รฟท. ภาคเอกชน ชุมชน และประชาชนในพื้นที่บริเวณริมทางรถไฟบริเวณวัดบรมนิวาสราชวรวิหาร ช่วงระหว่างสถานีกรุงเทพ - ที่หยุดรถยมราช เพื่อสร้างความเป็นระเบียบเรียบร้อย สวยงาม และปลอดภัย เพื่อป้องกันการบุกรุกเข้ามาใช้ประโยชน์ในพื้นที่ ตามนโยบายของกระทรวงคมนาคม โดยจะมีการพัฒนาพื้นที่เพื่อส่งเสริมทัศนียภาพให้สะอาด สวยงาม พร้อมมีการจัดระเบียบพื้นที่ จัดเก็บขยะมูลฝอย ติดตั้งระบบไฟส่องสว่าง ให้มีความเป็นระเบียบเรียบร้อย ปลอดภัย
หลังจากนี้ รฟท. ยังเตรียมดำเนินการปรับปรุงภูมิทัศน์พื้นที่บริเวณโดยรอบโครงสร้างพื้นฐานของ รฟท. ตามนโยบายของกระทรวงคมนาคมอย่างต่อเนื่อง เพื่อสร้างความเป็นระเบียบเรียบร้อย สวยงาม รวมถึงป้องกันไม่ให้มีการบุกรุกเข้ามาใช้ประโยชน์ ตลอดจนเป็นการสร้างความปลอดภัยให้แก่ประชาชนที่อยู่อาศัยในบริเวณดังกล่าว และประชาชนที่ใช้เส้นทางในการเดินทางสัญจร รวมถึง เป็นการส่งเสริมให้ประชาชนหันมาใช้ระบบขนส่งสาธารณะเพิ่มมากขึ้นด้วย

ที่มา : https://www.thaigov.go.th/news/contents/details/48711