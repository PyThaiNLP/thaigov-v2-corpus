รัฐบาลไทย-ข่าวทำเนียบรัฐบาล-รฟม. เข้าพบประชาสัมพันธ์จังหวัดภูเก็ต เพื่อประชาสัมพันธ์ การจัดประชุมรับฟังความคิดเห็น (เพิ่มเติม) โครงการระบบขนส่งมวลชนจังหวัดภูเก็ต ระยะที่ 1


วันพฤหัสบดีที่ 11 พฤศจิกายน 2564
รฟม. เข้าพบประชาสัมพันธ์จังหวัดภูเก็ต เพื่อประชาสัมพันธ์ การจัดประชุมรับฟังความคิดเห็น (เพิ่มเติม) โครงการระบบขนส่งมวลชนจังหวัดภูเก็ต ระยะที่ 1
ช่วงท่าอากาศยานนานาชาติภูเก็ต – ห้าแยกฉลอง
วันนี้ (11 พฤศจิกายน 2564) นางสาวจิรฐา วัฒนประดิษฐ์ ผู้อำนวยการสำนักสื่อสารองค์กร
การรถไฟฟ้าขนส่งมวลชนแห่งประเทศไทย (รฟม.) กระทรวงคมนาคม เป็นผู้แทน รฟม. นำเจ้าหน้าที่ฝ่ายพัฒนาโครงการรถไฟฟ้า รฟม. และที่ปรึกษาโครงการระบบขนส่งมวลชนจังหวัดภูเก็ต ระยะที่ 1 ช่วงท่าอากาศยานนานาชาติภูเก็ต – ห้าแยกฉลอง เข้าพบนางไอศยา สินบุษกร ประชาสัมพันธ์จังหวัดภูเก็ต และนายโสภณ เคี่ยมการ ผู้อำนวยการสถานีวิทยุกระจายเสียงแห่งประเทศไทย จังหวัดภูเก็ต เพื่อประชาสัมพันธ์การจัดการประชุมเพื่อประชาสัมพันธ์และรับฟังความคิดเห็น (เพิ่มเติม) โครงการระบบขนส่งมวลชนจังหวัดภูเก็ต ระยะที่ 1 ที่จะมีขึ้นในวันศุกร์ที่ 12 พฤศจิกายน 2564 ณ ห้องประชุมภูเก็ต แกรนด์ บอลรูม 1-2 ชั้น 2 โรงแรมรอยัล ภูเก็ต ซิตี้ อำเภอเมืองภูเก็ต จังหวัดภูเก็ต  พร้อมกันนี้ ได้ประชาสัมพันธ์ข้อมูลโครงการ เพื่อสร้างการรับรู้ให้แก่ชาวจังหวัดภูเก็ต
ติดตามรายละเอียดและข้อมูลข่าวสารเพิ่มเติมได้ที่เว็บไซต์ รฟม. www.mrta.co.th และเฟซบุ๊กแฟนเพจ การรถไฟฟ้าขนส่งมวลชนแห่งประเทศไทย หรือ Call Center รฟม. โทร. 0 2716 4044

ที่มา : https://www.thaigov.go.th/news/contents/details/48108