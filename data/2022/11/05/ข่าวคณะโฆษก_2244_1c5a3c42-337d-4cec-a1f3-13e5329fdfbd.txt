รัฐบาลไทย-ข่าวทำเนียบรัฐบาล-​โฆษกรัฐบาลเผยนายกฯ ชื่นชมกลุ่มอาชีวะทำดี เปลี่ยนทัศนคติต่อนักเรียนอาชีวะเป็นกลุ่มคนที่พร้อมทำดี ช่วยเหลือประชาชนในชาติ


วันอังคารที่ 23 สิงหาคม 2565
พิมพ์
​โฆษกรัฐบาลเผยนายกฯ ชื่นชมกลุ่มอาชีวะทำดี เปลี่ยนทัศนคติต่อนักเรียนอาชีวะเป็นกลุ่มคนที่พร้อมทำดี ช่วยเหลือประชาชนในชาติ
​โฆษกรัฐบาลเผยนายกฯ ชื่นชมกลุ่มอาชีวะทำดี เปลี่ยนทัศนคติต่อนักเรียนอาชีวะเป็นกลุ่มคนที่พร้อมทำดี ช่วยเหลือประชาชนในชาติ
วันนี้ (23 กรกฎาคม 2565) นายอนุชา บูรพชัยศรี รองเลขาธิการนายกรัฐมนตรีฝ่ายการเมือง ปฏิบัติหน้าที่โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ชื่นชมกลุ่มอาชีวะปกป้องสถาบัน ที่ประกาศ "ทำดีให้เด็กรุ่นใหม่ได้ดู" และได้ร่วมมือกับหน่วยงานต่างๆ ทำความดี ช่วยเหลือสังคม และช่วยเหลือชาวบ้านที่ได้รับความเดือดร้อนในทุกมิติ
โดยหนึ่งในการทำดีที่เป็นประโยชน์ได้แก่ สถาบันเทคโนโลยีปทุมวัน ร่วมกับกองทัพเรือ ตั้งจุดซ่อมแซมรถยนต์และรถจักรยานยนต์เพื่อช่วยเหลือบรรเทาความเดือดร้อนของประชาชน ณ บริเวณลานจอดรถอาคารนันทอุทยานสโมสร ถ.อิสรภาพ แขวงบ้านช่างหล่อ เขตบางกอกน้อย กรุงเทพมหานคร เพื่อตั้งจุดซ่อมแซมรถยนต์และรถจักรยานยนต์เพื่อช่วยเหลือบรรเทาความเดือดร้อนของประชาชน ที่ได้รับผลกระทบจากสถานการณ์พายุฝนและน้ำท่วม รวมทั้ง ซ่อมแซมห้องน้ำ ซ่อมแซมอาคาร โรงเรียนบ้านไร่ใหม่พัฒนา จ.เพชรบุรี
“นายกรัฐมนตรีชื่นชมการทำความดีทุกรูปแบบของทุกกลุ่มบุคคล เชื่อมั่นว่าความร่วมมือร่วมใจของทุกคนจะทำให้ประเทศไทยเต็มไปด้วยความสามัคคี และร่วมมือกันพัฒนาเพื่อความก้าวหน้าต่อไป” นายอนุชาฯ กล่าว

ที่มา : https://www.thaigov.go.th/news/contents/details/58318