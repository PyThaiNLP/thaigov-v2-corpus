รัฐบาลไทย-ข่าวทำเนียบรัฐบาล-รัฐบาลเดินหน้าแก้ปัญหา “ค้ามนุษย์” ภายใต้ความร่วมมือไทย - สหรัฐฯ ดันไทยสู่สถานะ “เทียร์ 2”


วันพุธที่ 23 กุมภาพันธ์ 2565
รัฐบาลเดินหน้าแก้ปัญหา “ค้ามนุษย์” ภายใต้ความร่วมมือไทย - สหรัฐฯ ดันไทยสู่สถานะ “เทียร์ 2”
.....
รัฐบาลเร่งแก้ไขปัญหาการค้ามนุษย์ ให้ประเทศไทยกลับสู่สถานะ “เทียร์ 2” ในรายงานสถานการณ์การต่อต้านการค้ามนุษย์ (TIP Report) โดย พล.อ.ประวิตร วงษ์สุวรรณ รองนายกรัฐมนตรี มอบหมายให้ พล.ต.อ.ดร.ธรรมศักดิ์ วิชชารยะ รองเลขาธิการนายกรัฐมนตรีฝ่ายการเมือง หารือกับผู้แทนสหรัฐฯ ถึงความคืบหน้าการดำเนินงานด้านการป้องกันและปราบปรามการค้ามนุษย์ของไทย ฉบับปี 64 และรายงานฉบับเพิ่มเติม เดือน ม.ค. - มี.ค. 65
.
ปี 64 ที่ผ่านมา รัฐบาลเร่งกวดขันและดำเนินคดีค้ามนุษย์กว่า 186 คดี เพิ่มจากปี 63 ถึง 39.84% พร้อมขยายผล – ดำเนินคดีอาญาและทางวินัยกับเจ้าหน้าที่รัฐที่เกี่ยวข้อง 17 ราย เร่งรัดดำเนินการทางวินัยอีก 15 ราย รวมถึงช่วยเหลือคนไทยที่โดนหลอกไปทำงานที่กัมพูชา 536 คน เข้าข่ายคดีค้ามนุษย์ 239 คน โดยมีผู้ต้องหา 43 คน จับกุมได้แล้ว 18 คน
.
รัฐบาลได้ดำเนินการตามข้อเสนอแนะใน TIP Report ของสหรัฐฯ มาอย่างต่อเนื่อง ทั้งการจัดตั้งศูนย์คัดแยกผู้เสียหายจากการค้ามนุษย์ การจัดทำขั้นตอนและแนวทางปฏิบัติในการคัดแยกผู้เสียหาย การเพิ่มประสิทธิภาพผู้ปฏิบัติงาน ฯลฯ
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/51863