รัฐบาลไทย-ข่าวทำเนียบรัฐบาล-​ปลัดฯ มหาดไทย เป็นประธานออกรางวัลสลากกาชาดมหาดไทย ประจำปี 2564 พร้อมขอบคุณผู้มีจิตศรัทธา ผู้มีจิตเป็นกุศล ที่ร่วมซื้อสลากกาชาดมหาดไทย และรายได้หลังหักค่าใช้จ่าย จะนำขึ้นทูลเกล้าฯ


วันพุธที่ 29 ธันวาคม 2564
พิมพ์
​ปลัดฯ มหาดไทย เป็นประธานออกรางวัลสลากกาชาดมหาดไทย ประจำปี 2564 พร้อมขอบคุณผู้มีจิตศรัทธา ผู้มีจิตเป็นกุศล ที่ร่วมซื้อสลากกาชาดมหาดไทย และรายได้หลังหักค่าใช้จ่าย จะนำขึ้นทูลเกล้าฯ
​ปลัดฯ มหาดไทย เป็นประธานออกรางวัลสลากกาชาดมหาดไทย ประจำปี 2564 พร้อมขอบคุณผู้มีจิตศรัทธา ผู้มีจิตเป็นกุศล ที่ร่วมซื้อสลากกาชาดมหาดไทย และรายได้หลังหักค่าใช้จ่าย จะนำขึ้นทูลเกล้าฯ ถวาย โดยเสด็จพระราชกุศลบำรุงสภากาชาดไทยต่อไป
เมื่อวันที่ 27 ธ.ค. 64 เวลา 14.00 น. ที่อาคารแพทยพัฒน์ โรงพยาบาลจุฬาลงกรณ์ สภากาชาดไทย เขตปทุมวัน กรุงเทพมหานคร นายสุทธิพงษ์  จุลเจริญ ปลัดกระทรวงมหาดไทย เป็นประธานกรรมการออกรางวัลสลากกาชาดกระทรวงมหาดไทย ประจำปี 2564 เพื่อหารายได้สมทบทุนทูลเกล้าฯ ถวายโดยเสด็จพระราชกุศลบำรุงสภากาชาดไทย โดยมี นางโสรยา พานิชพงศ์ ผู้อำนวยการกองคลัง สำนักงานปลัดกระทรวงมหาดไทย นายมรกต ศรีตูมแก้ว ผู้อำนวยการกลุ่มงานบริหารการพัสดุ กองคลัง สำนักงานปลัดกระทรวงมหาดไทย นางสาวระพีวรรณ หวังประเสริฐ นักวิชาการเงินและบัญชีปฏิบัติการ  นางสาวฐิตาภัทร์ เทียนวิจิตรฉาย นักวิชาการเงินและบัญชีปฏิบัติการ ร่วมเป็นกรรมการ
นายสุทธิพงษ์  จุลเจริญ ปลัดกระทรวงมหาดไทย เปิดเผยว่า สำหรับผลการออกสลากกาชาดกระทรวงมหาดไทย ประจำปี 2546 มีดังต่อไปนี้
- รางวัลที่ 1 ทองคำแท่งหนัก 20 บาท ได้แก่ หมายเลข 16436
- รางวัลที่ 2 ทองคำแท่งหนัก 5 บาท 5 รางวัล ได้แก่ หมายเลข 21362 32327  34332   46117   50365
- รางวัลที่ 3 สร้อยคอทองคำหนัก 1 บาท 20 รางวัล  10847  11124   16543   22513   25026  26477 27948  30911   38809  38824  39603   40697  40872  44539  45665 46499 48378 50777 51587  54939
นายสุทธิพงษ์  จุลเจริญ ปลัดกระทรวงมหาดไทย  กล่าวเพิ่มเติมว่า สำหรับผู้ที่ถูกรางวัลสามารถนำสลากติดต่อขอรับรางวัลได้ที่ กองคลัง สำนักงานปลัดกระทรวงมหาดไทย ชั้น 1 อาคารศาลาว่าการกระทรวงมหาดไทย ถนนอัษฎางค์ แขวงวัดราชบพิธ เขตพระนคร กรุงเทพมหานคร หรือสำนักงานจังหวัด ณ ศาลากลางจังหวัด ทุกจังหวัด  หรือติดต่อทางหมายเลขโทรศัพท์  022254838 ภายในวันที่ 26 มีนาคม 2565 หากพ้นกำหนดถือว่าสละสิทธิ์ในการรับรางวัล และมอบรางวัลนั้นให้สภากาชาดไทย
“ขอขอบคุณผู้มีจิตศรัทธา ผู้มีจิตเป็นกุศลทุกท่าน ที่ได้ร่วมซื้อสลากกาชาดกระทรวงมหาดไทย ประจำปี 2564 นี้ และขอแสดงความยินดีกับท่านผู้โชคดีที่ได้รับรางวัลสลากกาชาดกระทรวงมหาดไทย โดยเงินรายได้ทั้งหมดหลังจากหักค่าใช้จ่าย จะนำขึ้นทูลเกล้าฯ ถวายสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี องค์อุปนายิกาผู้อำนวยการสภากาชาดไทย เพื่อเสด็จพระราชกุศลบำรุงสภากาชาดไทย ในการช่วยเหลือประชาชนผู้ตกทุกข์ได้ยาก ผู้ประสบภัยพิบัติ และช่วยเหลือเพื่อนมนุษย์ตามวัตถประสงค์ของสภากาชาดไทยต่อไป” นายสุทธิพงษ์ กล่าวทิ้งท้าย

ที่มา : https://www.thaigov.go.th/news/contents/details/50042