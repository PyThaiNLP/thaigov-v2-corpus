รัฐบาลไทย-ข่าวทำเนียบรัฐบาล-รัฐบาลเดินหน้าไฮสปีดเชื่อม 3 สนามบิน ยืนยันสัญญาเป็นธรรม รัฐไม่เสียประโยชน์ ประชาชนได้ใช้บริการ โฆษกรัฐบาลปัดเอื้อนายทุน จับประชาชนเป็นตัวประกัน


วันจันทร์ที่ 1 พฤศจิกายน 2564
พิมพ์
รัฐบาลเดินหน้าไฮสปีดเชื่อม 3 สนามบิน ยืนยันสัญญาเป็นธรรม รัฐไม่เสียประโยชน์ ประชาชนได้ใช้บริการ โฆษกรัฐบาลปัดเอื้อนายทุน จับประชาชนเป็นตัวประกัน
รัฐบาลเดินหน้าไฮสปีดเชื่อม 3 สนามบิน ยืนยันสัญญาเป็นธรรม รัฐไม่เสียประโยชน์ ประชาชนได้ใช้บริการ   โฆษกรัฐบาลปัดเอื้อนายทุน จับประชาชนเป็นตัวประกัน ย้อนถ้ารัฐปกปิดฝ่ายค้านคงไม่ได้ข้อมูลมาจับแพะชนแกะ แจงส่งหลักฐานให้หน่วยงานเกี่ยวข้องตรวจสอบได้
รัฐบาลเดินหน้าไฮสปีดเชื่อม 3 สนามบิน ยืนยันสัญญาเป็นธรรม รัฐไม่เสียประโยชน์ ประชาชนได้ใช้บริการ โฆษกรัฐบาลปัดเอื้อนายทุน จับประชาชนเป็นตัวประกัน ย้อนถ้ารัฐปกปิดฝ่ายค้านคงไม่ได้ข้อมูลมาจับแพะชนแกะ แจงส่งหลักฐานให้หน่วยงานเกี่ยวข้องตรวจสอบได้ ติงอย่าดิสเครดิตรายวันจนกลายเป็นดิสเครดิตตัวเอง
นายธนกร วังบุญคงชนะ โฆษกประจำสำนักนายกรัฐมนตรี กล่าวถึงกรณีที่นายพิจารณ์ เชาวพัฒนวงศ์ ส.ส.บัญชีรายชื่อ และรองหัวหน้าพรรคก้าวไกล ระบุว่า พล.อ.ประยุทธ์ จันทร์โอชา นายกรัฐมนตรี และรัฐมนตรีว่าการกระทรวงกลาโหม ในฐานะประธานบอร์ด EEC ขยายระยะเวลาการชำระเงินค่าสิทธิในการบริหารรถไฟฟ้าเชื่อมท่าอากาศยานหรือ Airport Rail Link (ARL) มูลค่า 10,671 ล้านบาท ตามเงื่อนไขสัญญาการร่วมทุนระหว่างรัฐกับเอกชน ซึ่งก็คือบจก.คู่สัญญา บริษัท เอเชีย เอราวัน จำกัด ที่ถือหุ้น 70% โดยกลุ่มซีพี เป็นการกระทำที่เข้าข่ายเอื้อประโยชน์ให้กับกลุ่มทุนใหญ่ด้วยผลประโยชน์ของประเทศชาติ โดยเอาประชาชนเป็นตัวประกัน ทั้งๆ ที่คู่สัญญาทำผิดเงื่อนไข แต่รัฐยังเปิดโอกาสให้เดินรถได้โดยชำระเงินเพียง 10% ว่า ยืนยันว่าไม่ใช่การจับประชาชนเป็นตัวประกัน หรือเอื้อประโยชน์ให้กลุ่มทุน ถ้าจะมีใครที่จับประชาชนเป็นตัวประกันนั้น ก็น่าจะเป็นพรรคการเมืองหนึ่งมากกว่า ที่มักจะออกมาให้สัมภาษณ์สนับสนุน รวมถึงช่วยประกันตัวกลุ่มผู้ชุมนุมที่ประท้วงด้วยการใช้ความรุนแรง ทำลายทรัพย์สินราชการ และจาบจ้วงสถาบันอยู่ไม่เว้นแต่ละวัน
นายธนกร กล่าวอีกว่า การบริหารงานของ พล.อ.ประยุทธ์ ยึดผลประโยชน์ของประเทศเป็นหลัก ทุกการดำเนินการอยู่บนความเท่าเทียมและเป็นธรรม และหากมีการปกปิดข้อมูลจริง ฝ่ายค้านก็คงจะไม่มีข้อมูลมาจับแพะชนแพะ สร้างความสับสนให้ประชาชนจนรัฐบาลต้องมาคอยแก้ข่าวเพื่อทำความเข้าใจกับประชาชนอยู่ทุกวัน เหมือนในการอภิปรายไม่ไว้วางใจหลายๆ ครั้งที่ผ่านมา อย่างไรก็ตาม หากฝ่ายค้านมีข้อมูล หลักฐานต่างๆ ก็สามารถส่งมาให้รัฐบาลตรวจสอบเพื่อดำเนินการได้ หรือจะยื่นให้หน่วยงานที่เกี่ยวข้องซึ่งมีหลายหน่วยงาน อาทิ ป.ป.ช. หรือแม้แต่กรรมาธิการฯ ชุดต่างๆ เพื่อขอให้เข้าไปตรวจสอบข้อเท็จจริงได้เช่นกัน
"ที่คุณพิจารณ์บอกว่า มีการลด แลก แจก แถม หลังการประมูลนั้น ยืนยันว่าไม่มี แต่ถ้ามี ก็น่าจะเป็นนักการเมืองบางกลุ่มมากกว่า ที่ยอมลดบทบาทตัวเอง แลกมาด้วยศักดิ์ศรี แจกคำหวานกล่อมผู้ชุมนุม และแถมด้วยการช่วยเหลือประกันตัวแกนนำผู้ชุมนุมมากกว่า ทั้งนี้ หากฝ่ายค้านมีหลักฐาน ข้อเท็จจริงที่น่าเชื่อถือและชัดเจนเพียงพอ ก็สามารถยื่นเรื่องให้หน่วยงานที่เกี่ยวข้องดำเนินการตรวจสอบได้ ซึ่งดีกว่าการออกมาดิสเครดิตรัฐบาลรายวัน จนท้ายที่สุดแล้วจะกลายเป็นฝ่ายค้านดิสเครดิตตัวเองไปเปล่าๆ" นายธนกร กล่าว

ที่มา : https://www.thaigov.go.th/news/contents/details/47686