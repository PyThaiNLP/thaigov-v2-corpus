รัฐบาลไทย-ข่าวทำเนียบรัฐบาล-อว. จัดพิธีเจริญพระพุทธมนต์ และถวายพวงมาลัยสักการะพระบรมราชานุสาวรีย์ ร.4 เนื่องในโอกาส "ครบรอบ 3 ปี วันสถาปนากระทรวงการอุดมศึกษา วิทยาศาสตร์ วิจัยและนวัตกรรม"


วันพฤหัสบดีที่ 5 พฤษภาคม 2565
อว. จัดพิธีเจริญพระพุทธมนต์ และถวายพวงมาลัยสักการะพระบรมราชานุสาวรีย์ ร.4 เนื่องในโอกาส "ครบรอบ 3 ปี วันสถาปนากระทรวงการอุดมศึกษา วิทยาศาสตร์ วิจัยและนวัตกรรม"
อว. จัดพิธีเจริญพระพุทธมนต์ และถวายพวงมาลัยสักการะพระบรมราชานุสาวรีย์ ร.4 เนื่องในโอกาส "ครบรอบ 3 ปี วันสถาปนากระทรวงการอุดมศึกษา วิทยาศาสตร์ วิจัยและนวัตกรรม"
(2 พฤษภาคม 2565) กระทรวงการอุดมศึกษา วิทยาศาสตร์ วิจัยและนวัตกรรม (อว.) จัดงาน "ครบรอบ 3 ปี วันสถาปนากระทรวงการอุดมศึกษา วิทยาศาสตร์ วิจัยและนวัตกรรม" ในเวลา 07.00 น. นำโดย ศ. (พิเศษ) ดร.เอนก เหล่าธรรมทัศน์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม (รมว.อว.) ถวายภัตตาหารแด่พระสงฆ์จำนวน 9 รูป ต่อมาได้นำคณะผู้บริหาร อว. โดยมี ศ.ดร.นพ.สิริฤกษ์ ทรงศิวิไล ปลัดกระทรวง อว., รศ. (พิเศษ) ดร.ดวงฤทธิ์ เบ็ญจาธิกุล ชัยรุ่งเรือง เลขานุการรัฐมนตรีว่าการ และโฆษกกระทรวง อว., ดร.พัชรินรุจา จันทโรนานนท์ ที่ปรึกษารัฐมนตรีว่าการกระทรวง อว., ดร.ดนุช ตันเทอดทิตย์ ผู้ช่วยรัฐมนตรีประจำกระทรวง อว., ศ.ดร.สัมพันธ์ ฤทธิเดช เลขาธิการคณะกรรมการการอุดมศึกษา, ศ.ดร.ศุภชัย ปทุมนากุล รองปลัดกระทรวง อว., รศ.พาสิทธิ์ หล่อธีรพงศ์ รองปลัดกระทรวง อว., นางสาวสุณีย์ เลิศเพียรธรรม ผู้ตรวจราชการกระทรวง อว., ดร.จันทร์เพ็ญ เมฆาอภิรักษ์ ผู้ตรวจราชการกระทรวง อว. ร่วมถวายพวงมาลัยสักการะพระบรมราชานุสาวรีย์พระบาทสมเด็จพระปรเมนทรรามาธิบดีศรีสินทรมหามงกุฎ พระจอมเกล้าเจ้าอยู่หัวพระสยามเทวมหามงกุฎวิทยามหาราช รัชกาลที่ 4 ณ ลานหน้าอาคารพระจอมเกล้า สป.อว.
ต่อมาเวลา 07.30 รมว.อว. พร้อมคณะผู้บริหารกระทรวง ข้าราชการ และเจ้าหน้า อว. เข้าร่วมพิธีเจริญพระพุทธมนต์ ถวายจตุปัจจัยไทยธรรม โดยมีประธานในพิธีฝ่ายสงฆ์ คือ สมเด็จพระมหารัชมงคลมุนี กล่าวสัมโมทนียกถา และ ประธานพิธีฝ่ายฆราวาส คือ รมว.อว. ณ ห้องแถงข่าว ชั้น 1 สป.อว.

ที่มา : https://www.thaigov.go.th/news/contents/details/54250