รัฐบาลไทย-ข่าวทำเนียบรัฐบาล-ขยายเวลามาตรการภาษี ผู้บริจาคเพื่อการศึกษาลดหย่อนภาษีได้ 2 เท่า


วันอังคารที่ 27 กรกฎาคม 2564
ขยายเวลามาตรการภาษี ผู้บริจาคเพื่อการศึกษาลดหย่อนภาษีได้ 2 เท่า
....
ใครที่กำลังวางแผนบริหารจัดการเรื่องภาษีอยู่มาดูทางนี้... รัฐบาลขยายเวลาการให้สิทธิประโยชน์ทางภาษี สำหรับบุคคลธรรมดาและบริษัทหรือห้างหุ้นส่วนนิติบุคคลที่บริจาคเงินหรือทรัพย์สินให้แก่กองทุนเพื่อความเสมอภาคทางการศึกษา (กสศ.) เพื่อช่วยเหลือผู้ขาดแคลนทุนทรัพย์ ให้มีโอกาสทางการศึกษาหรือมีทักษะเพื่อประกอบอาชีพตามความถนัด โดยดำเนินการในลักษณะการอุดหนุนช่วยเหลือ (มอบทุนการศึกษาและพัฒนาคุณภาพ) และการศึกษาวิจัยนวัตกรรม จากเดิมสิ้นสุดวันที่ 31 ธ.ค. 63 เป็นสิ้นสุดวันที่ 31 ธ.ค. 66
.
ซึ่งมาตรการนี้สามารถหักลดหย่อนหรือหักเป็นรายจ่ายได้ 2 เท่าของจำนวนเงินที่บริจาค แต่ต้องไม่เกิน 10% ของเงินได้พึงประเมินหลังจากหักค่าใช้จ่ายและหักลดหย่อนอื่น ๆ แล้ว
.
ผู้บริจาคที่ต้องการใช้สิทธิลดหย่อนภาษี จะต้องดำเนินการผ่านระบบบริจาคอิเล็กทรอนิกส์ (e- Donation) ให้แก่ กสศ. ตั้งแต่วันที่ 1 ม.ค. 64 - 31 ธ.ค. 66
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/44147