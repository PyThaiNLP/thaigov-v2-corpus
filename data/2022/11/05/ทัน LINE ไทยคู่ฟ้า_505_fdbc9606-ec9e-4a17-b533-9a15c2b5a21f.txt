รัฐบาลไทย-ข่าวทำเนียบรัฐบาล-เกินเป้า! การค้าชายแดน 10 เดือนแรกปี 64 มูลค่ากว่า 8.6 แสนล้านบาท รัฐบาลพร้อมผลักดันต่อเนื่อง ฟื้นฟูเศรษฐกิจชายแดน


วันศุกร์ที่ 31 ธันวาคม 2564
เกินเป้า! การค้าชายแดน 10 เดือนแรกปี 64 มูลค่ากว่า 8.6 แสนล้านบาท รัฐบาลพร้อมผลักดันต่อเนื่อง ฟื้นฟูเศรษฐกิจชายแดน
.....
นางสาวรัชดา ธนาดิเรก รองโฆษกประจำสำนักนายกรัฐมนตรี เผยว่า กระทรวงพาณิชย์และหน่วยงานที่เกี่ยวข้อง สามารถผลักดันการค้าชายแดนและการค้าผ่านแดนได้เกินกว่าเป้าที่ตั้งไว้
.
นับตั้งแต่เดือนม.ค. - ต.ค. 2564 (10 เดือน) พบว่า มีมูลค่ากว่า 8.6 แสนล้านบาท ซึ่งสูงกว่าเป้าที่ตั้งไว้ คือโตขึ้นไม่น้อยกว่า 6% หรือประมาณ 7.8 แสนล้านบาท
.
ปัจจัยสำคัญที่ส่งผลให้เศรษฐกิจการค้าชายแดนโตขึ้น มาจาก 3 แนวทางที่รัฐบาลได้วางไว้ ประกอบด้วย
.
1.ส่งเสริมการอำนวยความสะดวกทางการค้าในประเทศ และการเชื่อมโยงกับ ASEAN Single Window (ASW), การก่อสร้างถนนเชื่อมโยงด่านสะเดาแห่งใหม่กับด่านบูกิตกายูฮิตัมของมาเลเซีย และการพัฒนาสถานีขนส่งสินค้าจังหวัดชายแดนทั้ง 9 แห่ง
.
2.เร่งรัดการเปิดใช้พื้นที่ควบคุมร่วมกัน (Common Control Area: CCA) ระหว่างไทย - ลาว, การเจรจาจัดทำร่างความตกลงว่าด้วยกรรมสิทธิ์ การใช้ การบริหาร การบำรุงรักษาสะพานมิตรภาพไทย - กัมพูชา และร่างบันทึกความเข้าใจว่าด้วยการขนส่งผู้โดยสารทางถนนข้ามพรมแดนไทย - มาเลเซีย
.
3.พัฒนาการเชื่อมโยงการค้าผ่านแดนไปประเทศที่สาม ที่มีทั้งเชื่อมโยงเส้นทางการค้าไปจีนและอินเดีย ล่าสุด ได้แก้ไขปัญหาการจราจรติดขัดและการขนส่งผลไม้ไปจีน ณ ด่านโหย่วอี้กวน จนสำเร็จ รวมทั้งการประชุมเจรจาเห็นชอบร่างความตกลงยานยนต์ระหว่างอินเดีย เมียนมา และไทยร่วมกัน
.
ทั้งนี้ หากการแพร่ระบาดของโรคโควิด-19 อยู่ในระดับไม่น่ากังวล คาดว่าระยะต่อไป ศบค. จะสามารถพิจารณาเปิดด่านการค้าเพิ่มเติมได้
.
อ่านเพิ่มเติม คลิก https://www.thaigov.go.th/news/contents/details/50002
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/50103