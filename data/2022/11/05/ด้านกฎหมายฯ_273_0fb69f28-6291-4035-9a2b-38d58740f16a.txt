รัฐบาลไทย-ข่าวทำเนียบรัฐบาล-กระทรวงยุติธรรม ประชุมคณะกรรมการพิจารณาค่าตอบแทนผู้เสียหาย และค่าทดแทน และค่าใช้จ่ายแก่จำเลยในคดีอาญา ครั้งที่ ๑๐/๒๕๖๔


วันพฤหัสบดีที่ 28 ตุลาคม 2564
พิมพ์
กระทรวงยุติธรรม ประชุมคณะกรรมการพิจารณาค่าตอบแทนผู้เสียหาย และค่าทดแทน และค่าใช้จ่ายแก่จำเลยในคดีอาญา ครั้งที่ ๑๐/๒๕๖๔
กระทรวงยุติธรรม ประชุมคณะกรรมการพิจารณาค่าตอบแทนผู้เสียหาย และค่าทดแทน และค่าใช้จ่ายแก่จำเลยในคดีอาญา ครั้งที่ ๑๐/๒๕๖๔ พร้อมตั้งเป้าเยียวยาผู้เสียหายและจำเลยในคดีอาญาปีงบ ๖๕ ให้ได้มากที่สุด
ในวันพฤหัสบดีที่ ๒๘ ตุลาคม ๒๕๖๔ เวลา ๐๙.๐๐ น. ณ ห้องประชุมกระทรวงยุติธรรม ๐๕-๐๑ ชั้น ๕ อาคารกระทรวงยุติธรรม นายวัลลภ นาคบัว รองปลัดกระทรวงยุติธรรม เป็นประธานการประชุมคณะกรรมการพิจารณาค่าตอบแทนผู้เสียหาย และค่าทดแทน และค่าใช้จ่ายแก่จำเลยในคดีอาญา ครั้งที่ ๑๐/๒๕๖๔ ผ่านระบบประชุมทางไกล (Video Conference) ซึ่งนายเรืองศักดิ์ สุวารี อธิบดีกรมคุ้มครองสิทธิและเสรีภาพ มอบหมายให้นายเกิดโชค เกษมวงศ์จิตร รองอธิบดีกรมคุ้มครองสิทธิและเสรีภาพ เข้าร่วมประชุม พร้อมด้วยนางสาวจิฬาภรณ์ ตามชู กฤษณสุวรรณ ผู้อำนวยการสำนักงานช่วยเหลือทางการเงินแก่ผู้เสียหายและจำเลยในคดีอาญา เป็นเลขานุการ และมีกรรมการ ผู้ทรงคุณวุฒิ ผู้บริหาร ข้าราชการ เจ้าหน้าที่กรมคุ้มครองสิทธิและเสรีภาพ พร้อมผู้แทนจากสำนักงานยุติธรรมจังหวัด 24 จังหวัด เข้าร่วมประชุม
สำหรับการประชุมในครั้งนี้ คณะกรรมการฯ ได้ร่วมพิจารณาคำขอกรณีผู้เสียหายอุทธรณ์และกรณีจำเลย รวมจำนวนทั้งสิ้น ๕๖ ราย ซึ่งที่ประชุมอนุมัติให้ความช่วยเหลือเป็นเงิน ๑,๑๒๑,๕๖๔ บาท ทั้งนี้ ฝ่ายเลขานุการได้รายงานสถิติผลการดำเนินงานในมิติต่างๆ รวมถึงเป้าหมายและแผนการดำเนินงานเชิงรุกในปีงบประมาณ ๒๕๖๕ ให้ที่ประชุมทราบด้วย

ที่มา : https://www.thaigov.go.th/news/contents/details/47561