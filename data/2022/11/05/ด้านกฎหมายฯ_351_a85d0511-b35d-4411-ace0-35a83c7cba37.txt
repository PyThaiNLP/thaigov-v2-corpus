รัฐบาลไทย-ข่าวทำเนียบรัฐบาล-กระทรวงยุติธรรม ให้การต้อนรับคณะกรรมาธิการวิสามัญพิจารณาศึกษาปัญหายาเสพติด แนวทางการจัดตั้งศูนย์บำบัดยาเสพติด


วันอังคารที่ 14 ธันวาคม 2564
พิมพ์
กระทรวงยุติธรรม ให้การต้อนรับคณะกรรมาธิการวิสามัญพิจารณาศึกษาปัญหายาเสพติด แนวทางการจัดตั้งศูนย์บำบัดยาเสพติด
กระทรวงยุติธรรม ให้การต้อนรับคณะกรรมาธิการวิสามัญพิจารณาศึกษาปัญหายาเสพติด แนวทางการจัดตั้งศูนย์บำบัดยาเสพติด
ในวันจันทร์ที่ ๑๓ ธันวาคม ๒๕๖๔ เวลา ๑๐.๐๐ น. ณ ห้องประชุม ๑๐ - ๐๑ ชั้น ๑๐ อาคารกระทรวงยุติธรรม นายสมศักดิ์ เทพสุทิน รัฐมนตรีว่าการกระทรวงยุติธรรม ให้การต้อนรับ พลตำรวจเอก ยงยุทธ เทพจำนงค์ ประธานคณะกรรมาธิการวิสามัญพิจารณาศึกษาปัญหายาเสพติด แนวทางการจัดตั้งศูนย์บำบัดยาเสพติด การป้องกันและแก้ไขปัญหายาเสพติดอย่างเป็นระบบ สภาผู้แทนราษฎร พร้อมคณะกรรมาธิการวิสามัญพิจารณาศึกษาปัญหายาเสพติดฯ ในโอกาสเดินทางศึกษาดูงาน เรื่อง “การสร้างภูมิคุ้มกันยาเสพติดด้วยกระบวนการพัฒนาทักษะสมอง (EF)” โดยมี ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม นางสาวณัฐธ์ภัสส์ ยงใจยุทธ ผู้ช่วยรัฐมนตรีประจำกระทรวงยุติธรรม พร้อมทั้งผู้บริหาร และเจ้าหน้าที่ที่เกี่ยวข้องในสังกัดกระทรวงยุติธรรม เข้าร่วม เพื่อปรึกษาหารือเกี่ยวกับการขับเคลื่อนและสร้างภูมิคุ้มกันยาเสพติดด้วยกระบวนการพัฒนาสมอง (EF) ให้แก่เด็กตั้งแต่ปฐมวัย
การศึกษาดูงานในครั้งนี้ รมว.ยุติธรรม ได้ร่วมประชุมกับคณะกรรมาธิการฯ และหน่วยงานที่เกี่ยวข้อง ในการนำเสนอ "ข้อสังเกตของคณะกรรมาธิการเกี่ยวกับการขับเคลื่อนและสร้างภูมิคุ้มกันยาเสพติดด้วยกระบวนการพัฒนาทักษะสมอง (EF) ให้แก่เด็กตั้งแต่ปฐมวัย รวมทั้งหารือ และแลกเปลี่ยนความคิดเห็นเกี่ยวกับการป้องกันและแก้ไขปัญหายาเสพติด ตลอดจนปัญหาและอุปสรรคในการดำเนินงานด้านการบำบัด ป้องกันและแก้ไขปัญหายาเสพติด

ที่มา : https://www.thaigov.go.th/news/contents/details/49417