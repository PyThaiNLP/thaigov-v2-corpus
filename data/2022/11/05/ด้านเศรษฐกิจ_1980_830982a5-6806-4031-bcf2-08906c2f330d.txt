รัฐบาลไทย-ข่าวทำเนียบรัฐบาล-5 ธันวาคม 2564 พาพ่อขึ้นรถไฟฟ้า MRT ฟรีทั้ง 2 สาย


วันศุกร์ที่ 26 พฤศจิกายน 2564
5 ธันวาคม 2564 พาพ่อขึ้นรถไฟฟ้า MRT ฟรีทั้ง 2 สาย
...
การรถไฟฟ้าขนส่งมวลชนแห่งประเทศไทย (รฟม.) และ บริษัท ทางด่วนและรถไฟฟ้ากรุงเทพ จำกัด (มหาชน) หรือ BEM จัดกิจกรรม “5 ธันวา พาพ่อขึ้น MRT สายสีน้ำเงินและสายสีม่วงฟรี” เนื่องในวันพ่อแห่งชาติ 5 ธันวาคม 2564 และเป็นวันคล้ายวันพระบรมราชสมภพ พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร เพื่อส่งเสริมความสัมพันธ์ในครอบครัวในการเดินทางท่องเที่ยวด้วยรถไฟฟ้า พร้อมร่วมรณรงค์ประหยัดพลังงานด้วยการใช้ระบบขนส่งสาธารณะ
โดยคุณลูกพาคุณพ่อมาแสดงตัวและรับคูปองโดยสารรถไฟฟ้า MRT ฟรี ที่ห้องออกบัตรโดยสารรถไฟฟ้า MRT สายเฉลิมรัชมงคล (สายสีน้ำเงิน) และรถไฟฟ้า MRT สายฉลองรัชธรรม (สายสีม่วง) ตลอดระยะเวลาให้บริการ สำหรับคุณลูกชำระค่าโดยสารตามปกติ ทั้งนี้ ขอความร่วมมือผู้โดยสารปฏิบัติตามมาตรการป้องกันโควิด-19 ด้วยการสวมหน้ากากผ้าหรือหน้ากากอนามัยตลอดเวลา  สแกน QR Code ไทยชนะ ที่ติดอยู่ในตู้โดยสารเพื่อเช็คอิน ให้ความร่วมมือกับเจ้าหน้าที่ตรวจวัดอุณหภูมิร่างกายก่อนเข้าใช้บริการ หมั่นล้างมือด้วยแอลกอฮอล์ที่มีบริการภายในสถานี งดการพูดคุยภายในขบวนรถ และเว้นระยะห่างระหว่างบุคคลอื่นเมื่อใช้บริการระบบรถไฟฟ้า
สอบถามรายละเอียดเพิ่มเติมได้ที่ศูนย์บริการข้อมูลโทร. 0-2624-5200 หรือติดตามทางช่องทางต่างๆ ได้ที่เฟซบุ๊ก : MRT Bangkok Metro / ทวิตเตอร์: MRT Bangkok Metro / อินสตาแกรม: mrt_bangkok โมบายแอปพลิเคชัน : Bangkok MRT “เดินทางปลอดภัย สะดวก รวดเร็ว ด้วยรถไฟฟ้า MRT” และติดตามข้อมูลข่าวสาร รฟม. เพิ่มเติมได้ที่เว็บไซต์ รฟม. www.mrta.co.th และเฟซบุ๊กแฟนเพจการรถไฟฟ้าขนส่งมวลชนแห่งประเทศไทย หรือ Call Center รฟม. โทร. 0 2716 4044

ที่มา : https://www.thaigov.go.th/news/contents/details/48744