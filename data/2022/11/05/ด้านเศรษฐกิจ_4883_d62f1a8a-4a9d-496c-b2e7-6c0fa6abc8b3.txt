รัฐบาลไทย-ข่าวทำเนียบรัฐบาล-“ทปษ.อลงกรณ์” ติดตามผลการดำเนินงานของคณะกรรมการขับเคลื่อนนโยบายเทคโนโลยีเกษตร 4.0 และการบริหารศูนย์เทคโนโลยีเกษตรและนวัตกรรม AIC


วันอังคารที่ 23 สิงหาคม 2565
“ทปษ.อลงกรณ์” ติดตามผลการดำเนินงานของคณะกรรมการขับเคลื่อนนโยบายเทคโนโลยีเกษตร 4.0 และการบริหารศูนย์เทคโนโลยีเกษตรและนวัตกรรม AIC
รับฟังความก้าวหน้าในนวัตกรรมต่าง ๆ ที่จะเป็นประโยชน์แก่พี่น้องเกษตรกร
นายอลงกรณ์ พลบุตร ที่ปรึกษารัฐมนตรีว่าการกระทรวงเกษตรและสหกรณ์ เป็นประธานการประชุมคณะกรรมการขับเคลื่อนนโยบายเทคโนโลยีเกษตร 4.0 ครั้งที่ 4/2565 และการประชุมคณะกรรมการบริหารศูนย์เทคโนโลยีเกษตรและนวัตกรรม (Agritech and Innovation Center : AIC) ครั้งที่ 4/2565 ณ ห้องประชุมกระทรวงเกษตรและสหกรณ์ และผ่านระบบประชุมทางไกลออนไลน์ Zoom Meeting โดยที่ประชุมได้ติดตามผลการดำเนินงานคณะอนุกรรมการต่าง ๆ ของกระทรวงเกษตรและสหกรณ์ ได้แก่ คณะอนุกรรมการขับเคลื่อน Big Data และ GovTech คณะอนุกรรมการขับเคลื่อนเกษตรอัจฉริยะ คณะอนุกรรมการขับเคลื่อน E-Commerce และคณะอนุกรรมการขับเคลื่อนธุรกิจเกษตร (Agribusiness) ของกระทรวงเกษตรและสหกรณ์ พร้อมรับทราบผลการจัดพิธีมอบรางวัล AIC Award 2022 เมื่อวันที่ 29 มิถุนายน 2565 ที่ผ่านมาด้วย
สำหรับผลการติดตามคณะอนุกรรมการแต่ละคณะ สามารถสรุปได้ ดังนี้
1) คณะอนุกรรมการขับเคลื่อนด้าน E-Commerce ได้รายงานผลการดำเนินงานช่วยเหลือสนับสนุนและให้คำแนะนำในส่วนของช่องทางการทำตลาดผลไม้ (ลำไย) ออนไลน์ โดยเฉพาะจังหวัดลำพูนและลำปาง ซึ่งเป็นจังหวัดที่มีเกษตรกรผู้ปลูกลำไย      เป็นจำนวนมาก
2) คณะอนุกรรมการขับเคลื่อน Big Data และ Gov Tech ของกระทรวงเกษตรและสหกรณ์ ได้รายงานผลการประชุมเมื่อวันที่ 16 สิงหาคม 2565 ในการดำเนินงานด้าน Gov Tech เพื่อกำหนดแนวทางการพัฒนาเชื่อมโยง National Single Window (NSW) และการดำเนินงานด้าน Big Data ในการขับเคลื่อน Big Data และการจัดทำ Big Data ระดับจังหวัด และผลการประชุมเพื่อหารือรับทราบปัญหาและเสนอแนวทางการดำเนินการจัดทำและการให้บริการภาครัฐของกระทรวงเกษตรและสหกรณ์ ที่เกี่ยวข้องกับระบบการบริการเชื่อมโยงข้อมูล National Single Window (NSW)
3) คณะอนุกรรมการขับเคลื่อนเกษตรอัจฉริยะ ของกระทรวงเกษตรและสหกรณ์ ได้รายงานผลในเรื่อง 1) โครงการขับเคลื่อนแผนปฏิบัติการเกษตรอัจฉริยะ ปี พ.ศ.2565 - 2566 2) การขับเคลื่อนงาน ศพก. เกษตรอัจฉริยะ 3) โครงการส่งเสริมและพัฒนาต้นแบบเกษตรอัจฉริยะ กิจกรรมส่งเสริมนวัตกรรมและเทคโนโลยีใหม่ “ระบบบริหารจัดการแปลงเกษตรด้วยระบบเกษตรอัจฉริยะ Handy Sense” 4) การขับเคลื่อนการดำเนินงานร่วมกับบริษัทล็อกเล่ย์จำกัด (มหาชน) เพื่อขับเคลื่อนแปลงใหญ่เกษตรอัจฉริยะข้าว และ 5) การขับเคลื่อนการใช้เครื่องจักกลการเกษตรเพื่อการพัฒนาเกษตรอัจฉริยะ ร่วมกับสภาอุตสาหกรรมแห่งประเทศไทย เพื่อให้ที่ประชุมรับทราบและให้ข้อเสนอแนะในการดำเนินงาน
4) คณะอนุกรรมการขับเคลื่อนธุรกิจเกษตร (Agribusiness) ของกระทรวงเกษตรและสหกรณ์ ได้รายงานความก้าวหน้าผลการส่งเสริมการเกษตรโดยยึดหลักตลาดนำการผลิต ได้แก่ ตลาดค้าส่งขนาดใหญ่ ตลาดเกษตรกร ตลาดเกษตรกรออนไลน์     ตลาดเฉพาะกิจ Modern Trad และอื่น ๆ และได้พัฒนาระบบตลาดภายในสำหรับสินค้าเกษตร (ตลาดเกษตรกร) โดยเชื่อมโยงกับหน่วยงานที่เกี่ยวข้องทั้งภาครัฐ เอกชน เกษตรกร สถาบัน เกษตรกร และผู้มีส่วนได้เสีย พัฒนาบุคลากรด้านธุรกิจเกษตร โดยพัฒนารูปแบบการบริหารจัดการสินค้าเกษตร ในการจัดจำหน่ายในรูปแบบออนไลน์และออฟไลน์ การเสนอให้องค์การตลาดเพื่อเกษตรกร (อ.ต.ก.) เป็นหน่วยงานที่ทำหน้าที่ส่งเสริมและสนับสนุน (Promotion) ของสินค้าเกษตรเพื่อเชื่อมโยงกับภาคเอกชนด้านการตลาด/ส่งเสริมการตลาด อ.ต.ก. เครือข่ายในต่างจังหวัด
จากนั้นที่ประชุมได้รับฟังผลการบริหารการขับเคลื่อนศูนย์เทคโนโลยีเกษตรและนวัตกรรม (Agritech and Innovation Center : AIC จังหวัดตรัง นำเสนอโดยศูนย์ AIC จังหวัดตรัง เน้นการพัฒนาด้านการผลิตการแปรรูป การตลาดของสินค้าเกษตร พร้อมส่งเสริมการนำงานวิจัย เทคโนโลยีเกษตรและนวัตกรรม ในการเพิ่มประสิทธิภาพการผลิตสินค้าเกษตรของจังหวัด เช่น ตู้ฟักไข่อัจฉริยะ Smart Incubator เครื่องคั่วกาแฟโอ่งอัตโนมัติ และการเลี้ยงหอยนางรมด้วยตะแกรงพลาสติก 3 ชั้น (เป็นผลงานที่ได้รับรางวัลการประกวด AIC Award 2022 รองชนะเลิศอันดับ 1 ประเภทนวัตกรรมยอดเยี่ยม สาขานวัตกรรมเกษตรเพื่อเศรษฐกิจ)
นอกจากนี้ ศูนย์ความเป็นเลิศ (Center of Excellence: CoE)  จังหวัดอุทัยธานี ยังได้รายงานผลการดำเนินการของศูนย์ CoE กระบือลุ่มน้ำสะแกกรัง เพื่อเป็นแหล่งเรียนรู้ เป็นศูนย์กลาง ในการให้บริการแลกเปลี่ยนเรียนรู้และเชื่อมโยงความร่วมมือด้านเทคโนโลยีและนวัตกรรมระหว่างภาครัฐ ภาคเอกชน และภาคเกษตรกร ประกอบกับ จังหวัดอุทัยธานีเป็นจังหวัดที่มีกระบือจำนวนมากและมีคุณภาพ รวมทั้งมีตลาดที่เป็นแหล่งรับซื้อขายกัน จึงเห็นว่าควรให้มีการพัฒนาโครงการ “งานฟาร์มอนุรักษ์กระบือเชิงธุรกิจอย่างยั่งยืน ตามหลักปรัชญาของเศรษฐกิจพอเพียง” เพื่อเป็นแหล่งเรียนรู้ การอนุรักษ์ ต่อยอดเชิงธุรกิจ และพัฒนาคุณภาพกระบืออุทัยธานี

ที่มา : https://www.thaigov.go.th/news/contents/details/58338