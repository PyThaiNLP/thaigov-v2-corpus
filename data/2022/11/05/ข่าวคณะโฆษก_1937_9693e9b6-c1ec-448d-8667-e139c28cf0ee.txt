รัฐบาลไทย-ข่าวทำเนียบรัฐบาล-​โฆษกรัฐบาลเผย นายกฯ เสียใจต่อการจากไปของอดีตนายกรัฐมนตรีญี่ปุ่น พร้อมชื่นชมอดีตนายกฯ ญี่ปุ่น เป็นผู้มีบทบาทผลักดันสำคัญ ต่อความสัมพันธ์ทวิภาคีไทย-ญี่ปุ่น


วันศุกร์ที่ 8 กรกฎาคม 2565
พิมพ์
​โฆษกรัฐบาลเผย นายกฯ เสียใจต่อการจากไปของอดีตนายกรัฐมนตรีญี่ปุ่น พร้อมชื่นชมอดีตนายกฯ ญี่ปุ่น เป็นผู้มีบทบาทผลักดันสำคัญ ต่อความสัมพันธ์ทวิภาคีไทย-ญี่ปุ่น
​โฆษกรัฐบาลเผย นายกฯ เสียใจต่อการจากไปของอดีตนายกรัฐมนตรีญี่ปุ่น พร้อมชื่นชมอดีตนายกฯ ญี่ปุ่น เป็นผู้มีบทบาทผลักดันสำคัญ ต่อความสัมพันธ์ทวิภาคีไทย-ญี่ปุ่น
วันนี้ (8 กรกฎาคม 2565) นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ได้รับทราบด้วยความเสียใจอย่างยิ่งต่อการจากไปของนายชินโซ อาเบะ อดีตนายกรัฐมนตรีญี่ปุ่น ที่ถือเป็นบุคคลที่มีความรู้ ความสามารถ ประสบการณ์ และเป็นที่รักของทุกคน โดยเฉพาะประชาชนชาวญี่ปุ่น
ในช่วงแปดปีของตำแหน่งนายกรัฐมนตรี นายกรัฐมนตรีอาเบะ มีบทบาทสำคัญในการเสริมสร้างความสัมพันธ์ และมิตรภาพระหว่างญี่ปุ่น และราชอาณาจักรไทย การเยือนไทยในปี 2556 ของนายกรัฐมนตรีอาเบะ ถือเป็นการเยือนไทยอย่างเป็นทางการครั้งแรกของผู้นำรัฐบาลญี่ปุ่นในรอบ 11 ปี ซึ่งได้กระชับความร่วมมือ และได้มีส่วนในการวางรากฐานที่มั่นคงสำหรับความสัมพันธ์ทวิภาคี ที่ยาวนาน เติบโตของทั้งสองประเทศ ตลอดจน เป็นผู้ผลักดันความสัมพันธ์ระหว่างญี่ปุ่น-อาเซียน ในช่วงเวลาหลายปีที่ผ่านมา
นายกรัฐมนตรี ในนามของรัฐบาลไทยและประชาชนชาวไทย ขอแสดงความความเสียใจอย่างสุดซึ้งต่อครอบครัว รัฐบาลญี่ปุ่น และประชาชนชาวญี่ปุ่นสำหรับความสูญเสียในครั้งนี้

ที่มา : https://www.thaigov.go.th/news/contents/details/56703