รัฐบาลไทย-ข่าวทำเนียบรัฐบาล-“ชัยวุฒิ”เร่งจัดระบบฐานข้อมูลติดตามคดีออนไลน์ ร่วมหน่วยงานที่เกี่ยวข้อง ปรับปรุงแนวทางปฏิบัติ ตาม พ.ร.บ.คอมพิวเตอร์ พ.ศ.2550


วันพฤหัสบดีที่ 13 มกราคม 2565
“ชัยวุฒิ”เร่งจัดระบบฐานข้อมูลติดตามคดีออนไลน์ ร่วมหน่วยงานที่เกี่ยวข้อง ปรับปรุงแนวทางปฏิบัติ ตาม พ.ร.บ.คอมพิวเตอร์ พ.ศ.2550
“ชัยวุฒิ”เร่งจัดระบบฐานข้อมูลติดตามคดีออนไลน์ ร่วมหน่วยงานที่เกี่ยวข้อง ปรับปรุงแนวทางปฏิบัติ ตาม พ.ร.บ.คอมพิวเตอร์ พ.ศ.2550
เมื่อวันที่ 13 มกราคม 2564 นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม เป็นประธานการประชุมหารือแนวทางการปรับปรุงพระราชบัญญัติว่าด้วยการการะทำความผิดเกี่ยวกับคอมพิวเตอร์ ณห้องประชุม MDES1 ชั้น 9 กระทรวงดิจิทัลเพื่อเศรษฐกิจและสังคม โดยที่ประชุมได้พิจารณาวาระสำคัญ เรื่องแนวทางการปรับปรุงพระราชบัญญัติว่าด้วยการการะทำความผิดเกี่ยวกับคอมพิวเตอร์ พ.ศ.2550 และที่แก้ไขเพิ่มเติม รวมถึงการดำเนินการกับเนื้อหาที่เผยแพร่ในอินเทอร์เน็ตและสื่อออนไลน์กรณีที่เกี่ยวข้องกับสถาบัน
ทั้งนี้ แนวทางปรับปรุงฯ ได้แก่ โครงการจัดทำระบบฐานข้อมูลคอมพิวเตอร์และแนวทางปฏิบัติเพื่อควบคุมและติดตามคดีที่เกี่ยวข้องกับการเผยแพร่ข้อมูลคอมพิวเตอร์อันเป็นเท็จและการกระทำความผิดทางสื่อสังคมออนไลน์ซึ่งกระทรวงฯ มีเป้าหมายการสร้างระบบฐานข้อมูลของดีอีเอส รูปแบบระบบ OAS (Office Automation System) ที่บริหารจัดการโดยระบบปัญญาประดิษฐ์ เป็นระบบรวบรวม ติดตาม และเชื่อมต่อฐานข้อมูลอิเล็กทรอนิกส์กับหน่วยงานอื่นที่เกี่ยวข้อง และผู้ให้บริการคอมพิวเตอร์ เป็นต้น นอกจากนี้ยังหารือโครงการปรับปรุงแก้ไขกฎหมายเพื่อป้องกันปราบปรามอาชญากรรมทางคอมพิวเตอร์จากเทคโนโลยีสมัยใหม่
*****************

ที่มา : https://www.thaigov.go.th/news/contents/details/50510