รัฐบาลไทย-ข่าวทำเนียบรัฐบาล-รมว.วธ. เข้าร่วมงานวันต่อต้านความรุนแรงสากล หรือ International Day of Non-Violence ในฐานะแขกเกียรติยศ (Chief Guest)


วันจันทร์ที่ 4 ตุลาคม 2564
รมว.วธ. เข้าร่วมงานวันต่อต้านความรุนแรงสากล หรือ International Day of Non-Violence ในฐานะแขกเกียรติยศ (Chief Guest)
งานวันต่อต้านความรุนแรงสากล หรือ International Day of Non-Violence ในฐานะแขกเกียรติยศ (Chief Guest) และร่วมกล่าวถ้อยแถลงเพื่อสร้างความตระหนักถึงหลักสากลของการไม่ใช้ความรุนแรงและความปรารถนาในการรักษาวัฒนธรรมแห่งสันติภาพของโลก
วันที่ ๔ ตุลาคม ๒๕๖๔ เวลา ๑๐.๐๐ น. นายอิทธิพล คุณปลื้ม รัฐมนตรีว่าการกระทรวงวัฒนธรรม เข้าร่วมงานวันต่อต้านความรุนแรงสากล หรือ International Day of Non-Violence ในฐานะแขกเกียรติยศ (Chief Guest) และร่วมกล่าวถ้อยแถลงเพื่อสร้างความตระหนักถึงหลักสากลของการไม่ใช้ความรุนแรงและความปรารถนาในการรักษาวัฒนธรรมแห่งสันติภาพของโลก ร่วมกับ นางสุจิตรา ทุไร (H.E. Ms. Suchitra Durai) เอกอัครราชทูตสาธารณรัฐอินเดียประจำประเทศไทยและผู้แทนถาวรของสาธารณรัฐอินเดียประจำ UNESCAP และนางอาร์มิดา ซัลเซียะฮ์ อาลิสจะฮ์บานา (H.E. Ms. Armida Salsiah Alisjahbana) เลขาธิการบริหารคณะกรรมาธิการเศรษฐกิจและสังคมแห่งสหประชาชาติสำหรับเอเชียและแปซิฟิก (ESCAP) โดยมี นางสาวอุรุษยา อินทรสุขศรี ผู้อำนวยการกองการต่างประเทศ กระทรวงวัฒนธรรม และเจ้าหน้าที่ที่เกี่ยวข้อง เข้าร่วม ณ ศูนย์การประชุมสหประชาชาติ กรุงเทพฯ
โดยการจัดงานดังกล่าว สอดคล้องกับข้อมติสมัชชาสหประชาชาติ เมื่อปี พ.ศ. ๒๕๕๐ ที่เห็นชอบให้วันที่ ๒ ตุลาคมของทุกปี ซึ่งเป็นวันคล้ายวันเกิดของมหาตมะ คานธี ให้ถือเป็นวันต่อต้านความรุนแรงสากล การจัดงานฯ ในปีนี้ ยังถือเป็นการเฉลิมฉลองครบรอบ ๗๕ ปี การประกาศเอกราชของสาธารณรัฐอินเดีย และครบรอบ ๗๕ ปี การสถาปนาความสัมพันธ์ทางการทูตระหว่างไทยและอินเดีย ในปี พ.ศ. ๒๕๖๕

ที่มา : https://www.thaigov.go.th/news/contents/details/46551