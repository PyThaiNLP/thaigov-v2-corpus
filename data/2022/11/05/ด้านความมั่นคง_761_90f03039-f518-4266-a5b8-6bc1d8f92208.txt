รัฐบาลไทย-ข่าวทำเนียบรัฐบาล-"ผู้ช่วยทูตทหารสวีเดน เข้าเยี่ยมคำนับปลัดกระทรวงกลาโหมเพื่อแนะนำตัวในโอกาสเข้ารับหน้าที่"


วันพฤหัสบดีที่ 24 กุมภาพันธ์ 2565
"ผู้ช่วยทูตทหารสวีเดน เข้าเยี่ยมคำนับปลัดกระทรวงกลาโหมเพื่อแนะนำตัวในโอกาสเข้ารับหน้าที่"
ในวันพุธที่ ๒๓ ก.พ. ๒๕๖๕ พันโท Anders Nikanorsson (เอ็นเดอร์ส นิคานูซอน) ผู้ช่วยทูตทหารสวีเดนประจำกรุงเทพฯ เข้าเยี่ยมคำนับ พลเอก วรเกียรติ รัตนานนท์ ปลัดกระทรวงกลาโหม
ณ ห้องพระบารมีปกเกล้า ในศาลาว่าการกลาโหม เพื่อแนะนำตัวในโอกาสเข้ารับหน้าทึ่ รวมทั้งหารือและแลกเปลี่ยนข้อคิดเห็นในประเด็นที่มีความสนใจร่วมกัน เพื่อเป็นการกระชับความสัมพันธ์อันดีระหว่างกระทรวงกลาโหมของทั้งสองประเทศ
สำหรับไทยกับสวีเดนนั้น มีความสัมพันธ์อันใกล้ชิด และเป็นมิตรที่ดีต่อกันมายาวนานถึง ๑๕๔ ปี โดยเฉพาะอย่างยิ่งความสัมพันธ์ระหว่างสถาบันพระมหากษัตริย์ของทั้งสองประเทศ และความสัมพันธ์ทางการทหารที่เพิ่มมากขึ้นตามลำดับ จากการฝึกร่วม ผสม/Cobra Gold การจัดซื้ออาวุธยุทโธปกรณ์ การลงนามบันทึกความเข้าใจว่าด้วยความร่วมมือด้านการส่งกำลังบำรุง และไทยยังได้เชิญชวนให้สวีเดนซึ่งเป็นหนึ่งในประเทศที่มีอุตสาหกรรมป้องกันประเทศที่ทันสมัย มาร่วมกับไทยในแผนพัฒนาอุตสาหกรรมป้องกันประเทศในโครงการเขตพัฒนาพิเศษภาคตะวันออก หรือ EastemEconomic Comidor: EEC อีกด้วย

ที่มา : https://www.thaigov.go.th/news/contents/details/51883