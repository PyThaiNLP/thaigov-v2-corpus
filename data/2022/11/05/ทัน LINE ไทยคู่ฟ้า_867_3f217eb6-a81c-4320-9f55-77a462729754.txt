รัฐบาลไทย-ข่าวทำเนียบรัฐบาล-เปิดแล้ว! ด่านพรมแดน มาเลย์ - ไทย - ลาว รับนโยบายท่องเที่ยว 2 ประเทศ 1 จุดหมาย ร่วมฟื้นฟูเศรษฐกิจชายแดน


วันจันทร์ที่ 9 พฤษภาคม 2565
เปิดแล้ว! ด่านพรมแดน มาเลย์ - ไทย - ลาว รับนโยบายท่องเที่ยว 2 ประเทศ 1 จุดหมาย ร่วมฟื้นฟูเศรษฐกิจชายแดน
.....
พล.อ.ประยุทธ์ จันทร์โอชา นายกรัฐมนตรี และ รมว.กห. ยินดีที่ประเทศเพื่อนบ้านขานรับนโยบายเปิดประเทศร่วมกัน ตอกย้ำนโยบายส่งเสริมการท่องเที่ยวแบบ 2 ประเทศ 1 จุดหมาย โดยมาเลเซียได้เปิดด่านพรมแดน 3 ด่านที่ติดกับ จ.นราธิวาส ได้แก่ ด่านถาวรเปิงกาลันกุโบร์ - ด่านตาบา ด่านบูกิตบุหงา - ด่านบูเก๊ะตา และด่านรันเตาปันยัง - ด่านสุไหงโก-ลก โดยต้อนรับผู้ได้รับวัคซีนป้องกันโควิด-19 อย่างน้อย 2 เข็ม และลงทะเบียนผ่านแอปพลิเคชัน Mysejahtera ล่วงหน้า 2 วัน
.
ส่วน สปป.ลาว เปิดด่านสากลทุกด่านเต็มรูปแบบ ใช้เพียงผลตรวจ ATK ภายใน 48 ชั่วโมงก่อนออกเดินทางจากประเทศต้นทาง และไม่ต้องมีการตรวจเชื้อซ้ำเมื่อถึง สปป.ลาว ทั้งนี้ การเปิดด่านชายแดนดังกล่าวถือเป็นการแสดงถึงความสัมพันธ์ที่ใกล้ชิดระหว่าง 2 ประเทศ พร้อมสนับสนุนให้ประชาชนสามารถเดินทางไปมาหาสู่กันมากขึ้น เพื่อพื้นฟูเศรษฐกิจตามแนวชายแดนร่วมกัน
.
อ่านเพิ่มเติม คลิก >> https://www.thaigov.go.th/news/contents/details/54351
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/54377