รัฐบาลไทย-ข่าวทำเนียบรัฐบาล-อว. เดินเครื่องต่อ โครงการขยายผลต่อยอดนวัตกรรมเพลงพื้นบ้าน โชว์การผสมผสานเพลงไทยเดิมและสากล ดันเมืองลำปาง เมืองอันดับหนึ่งแห่งเพลงไทยเดิม


วันจันทร์ที่ 15 พฤศจิกายน 2564
อว. เดินเครื่องต่อ โครงการขยายผลต่อยอดนวัตกรรมเพลงพื้นบ้าน โชว์การผสมผสานเพลงไทยเดิมและสากล ดันเมืองลำปาง เมืองอันดับหนึ่งแห่งเพลงไทยเดิม
อว. เดินเครื่องต่อ โครงการขยายผลต่อยอดนวัตกรรมเพลงพื้นบ้าน โชว์การผสมผสานเพลงไทยเดิมและสากล ดันเมืองลำปาง เมืองอันดับหนึ่งแห่งเพลงไทยเดิม
11 พฤศจิกายน 2564 ศ.พิเศษ ดร.เอนก เหล่าธรรมทัศน์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม (อว.) เดินทางไปปฏิบัติราชการ ณ จังหวัดลำปาง โดยช่วงเช้าของวันดังกล่าว เดินทางไปสักการะพระธาตุดอยพระณาม ซึ่งภายในวิหารเป็นที่ประดิษฐานพระพุทธรูปนามว่า “สมเด็จพระพุทธสิกขีทศพลญาณ พิชิตมารวิกรม ปฐมสัมมาสัมโพธิญาณ ศรีพระฌานบรรพต” เดินทางไป “โรงเรียนอัสสัมชัญลําปาง” เพื่อเข้าพบ คณะกรรมการสมาคมศิษย์เก่าอัสสัมชัญลําปางและสมาคมผู้ปกครองและ ครูโรงเรียนอัสสัมชัญ “โรงเรียนอรุโณทัย”จังหวัดลําปาง เพื่อเข้าพบซิสเตอร์ เบญญาภา ไทยแก้วรอด ผู้จัดการ-ผู้อํานวยการโรงเรียนอรุโณทัย ผู้บริหาร และคณาจารย์ เยี่ยมชม “พิพิธภัณฑ์ธนาคารไทย (ธนาคารไทยพาณิชย์)” และเป็นประธานในพิธีเปิดการแสดง “ดนตรีเล่าร่องรอยประวัติศาสตร์” โครงการขยายผลต่อยอดนวัตกรรมเพลงพื้นบ้านเพื่อเผยแพร่ให้เป็นมรดกของชาติ ณ มหาวิทยาลัยสวนดุสิต ลําปาง
การเดินทางมาลำปางในเที่ยวนี้ เป็นภารกิจที่ผมจะไปเป็นประธานและร่วมรับฟังการแสดงดนตรีของวงออเครสต้าที่ได้รับทุนสนับสนุนจากวงออเครสต้าของ ดร.สุกรี เจริญสุข ที่บรรเลงร่วมกับมหาวิทยาลัยสวนดุสิต ซึ่งเป็นการผสมผสานบรรเลงในรูปแบบสากลและเพลงพื้นบ้าน หรือเรียกว่า ลาวลำปาง ซึ่งมีกำหนดการไปเยี่ยมชมในตอนเย็นของวันเดียวกันจะเดินทางไปมหาวิทยาลัยสวนดุสิต การมาเยี่ยมชมโรงเรียนอัสสัมชัญลำปางในครั้งนี้ เปรียบเสมือนการได้มาเยี่ยมสถานที่ที่สร้างผมมา ซึ่งพบว่าตอนนี้โรงเรียนได้เจริญก้าวหน้าและสภาพกาลก็เปลี่ยนแปลงไป พวกเราเปรียบเสมือนช้างเผือกที่อยู่ในป่า ซึ่งได้รับการขัดเกลาจากครูอาจารย์จนกลายมาเป็นผู้ประสบความสำเร็จในอนาคต ผมจึงอยากให้ศิษย์เก่าได้ตระหนักถึงพระคุณของครูอาจารย์และสถาบันที่สร้างเรามา ครูอาจารย์ไม่ใช่แค่ให้ความรู้อย่างเดียวแต่เป็นผู้นำสำหรับนักเรียนและลูกศิษย์ มีความหมายต่อลูกศิษย์ และเป็นต้นแบบที่ดี อัสสัมชัญลำปางให้โอกาสและผลิตบุคลคุณภาพ ทำให้เกิดคนที่ดีและสร้างสรรค์กลายเป็นกำลังสำคัญของประเศชาติมากมาย ในส่วนของการให้ความช่วยเหลือหรือสนับสนุนนั่น อว. มีหน่วยงานที่พร้อมและรองรับ สามารถสนับสนุนทั้งในเรื่องทางการศึกษา การวิจัย การพัฒนา นวัตกรรมและการคิดค้นสิ่งใหม่ๆ ซึ่งจะสามารถเปิดโอกาสให้กับน้องๆ นักเรียนได้ร่วมเป็นส่วนหนึ่งกับ อว. หากทางโรงเรียนมีโครงการหรืองานวิจัยอะไร สามารถแจ้งมาทาง อว. สุดท้ายผมคิดว่าโรงเรียนจะเจริญก้าวหน้าต่อไป
หลังจากนั้น ศ.(พิเศษ) ดร. เอนกได้เดินทางไปเยี่ยมชมโรงเรียนอรุโณทัย “ผมเคยศึกษาอยู่โรงเรียนอรุโณทัย เมื่อปี 2501 เรื่องที่ผมจำได้แม่นเลย คือ โรงเรียนแห่งนี้สร้างความสุขให้กับนักเรียน ทำให้นักเรียนมีความรู้สึกร่วมกับโรงเรียน โรงเรียนนี้สร้างและผลิตบุคลากรทางการศึกษาที่สำคัญ ผมขอให้กำลังใจและขอให้โรงเรียนเป็นตัวอย่างที่ดีและแรงบันดาลใจที่ดีให้แก่เด็กนักเรียน จนกลายเป็นเด็กที่เก่ง ดี มีความสุข ได้รับการยอมรับของสังคม และกลายเป็นทรัพยากรสำคัญและทรงคุณค่าของประเทศชาติ” รมว.อว. กล่าว
รมว. อว. กล่าวในพิธีเปิดการแสดง “ดนตรีเล่าร่องรอยประวัติศาสตร์” ว่า ดีใจที่ได้กลับมาลำปางซึ่งเป็นบ้านเกิดและสถานที่แห่งนี้ มหาวิทยาลัยราชภัฏสวนดุสิตในฐานะเจ้าภาพการแสดง ซึ่งผู้บริหารของมหาวิทยาลัยที่มีวิสัยทัศน์กว้างไกลและให้ความสำคัญของงานดนตรี การจัดงานดนตรีในครั้งนี้ เป็นการนำเสนอของดีของจังหวัดลำปาง ซึ่งนโยบายที่ผมเคยให้ไป คือ ให้เปรียบมหาวิทยาลัยในพื้นที่ ไม่เป็นเพียงกรมๆหนึ่งของกระทรวง อว. แต่เป็นส่วนหนึ่งของจังหวัด การแสดงดนตรีในครั้งนี้เป็นรูปธรรมแบบหนึ่ง อว. สนใจที่จะรักษาเพลงโบราณ เพลงไทยเดิม ให้เป็นเอกลักษณ์ของชาติจึงผุดโครงการขยายผลต่อยอดนวัตกรรมเพลงพื้นบ้านเพื่อเผยแพร่ให้เป็นมรดกของชาติ ซึ่งได้รับทุนสนับสนุนจากสำนักงานการวิจัยแห่งชาติ เพื่อที่เราจะได้รักษาเพลงไทยเดิมมากที่สุด โลกาภิวัตน์ปัจจุบันไม่ได้เป็นการรับอารยธรรมของโลกตะวันตกอีกต่อไป แต่เป็นการผสมผสานเอกลักษณ์เฉพาะถิ่น เป็นการนำเอาอดีตเพลงไทยโบราณ มาสร้างอนาคต สร้างรายได้ให้กับประเทศไทย การที่จะทำแบบนั้นได้ ต้องประยุกต์ใส่ซิมโฟนี เพื่อเจาะตลาดโลกได้มากกว่า คนทั้งโลกจะได้รู้จักประเทศไทยได้มากยิ่งขึ้น เหมือน นวดแผนไทย อาหารไทย มวยไทย ที่สร้างอิทธิพลแก่คนทั่งโลก เราต้องเปลี่ยนความคิดเดิม และนำสิ่งที่เป็นเอกลักษณ์ของไทยต่างๆ มาสร้างอนาคตให้กับประเทศไทย

ที่มา : https://www.thaigov.go.th/news/contents/details/48250