รัฐบาลไทย-ข่าวทำเนียบรัฐบาล-รัฐบาลเร่งแก้ปัญหาข่าวปลอมและข่าวบิดเบือน


วันอาทิตย์ที่ 29 สิงหาคม 2564
รัฐบาลเร่งแก้ปัญหาข่าวปลอมและข่าวบิดเบือน
วันอาทิตย์ที่ 29 สิงหาคม 2564
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลเดินหน้าแก้ไขปัญหาข่าวปลอมและข่าวบิดเบือนโดยบูรณาการการทำงานร่วมกันระหว่างส่วนราชการ โฆษกกระทรวง สำนักโฆษก กรมประชาสัมพันธ์ และศูนย์ต่อต้านข่าวปลอม โดยจัดตั้งศูนย์ต่อต้านข่าวปลอมภายในกระทรวงและกำหนดให้การชี้แจงข้อเท็จจริงและแก้ไขข่าวปลอมเป็นภารกิจของส่วนราชการและถือเป็นตัวชี้วัดผลการปฏิบัติงานของหัวหน้าส่วนราชการ รัฐวิสาหกิจ และองค์การมหาชนด้วย เนื่องจากข่าวปลอมและข่าวบิดเบือนหลายประเด็นส่งผลกระทบต่อความมั่นคงของประเทศและสวัสดิภาพความปลอดภัยของประชาชน โดยเฉพาะเรื่องที่เกี่ยวกับโรคโควิด-19 นอกจากนี้ รัฐบาลขอความร่วมมือประชาชนใช้วิจารณญาณในการติดตามข่าวสารและไม่ส่งต่อข้อมูลจากแหล่งที่มาที่ขาดความน่าเชื่อถือ
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/45270