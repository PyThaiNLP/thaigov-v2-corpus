รัฐบาลไทย-ข่าวทำเนียบรัฐบาล-นายกรัฐมนตรี มอบตัวแทน เยี่ยมตำรวจที่ได้รับบาดเจ็บจากการปฏิบัติหน้าที่ควบคุมฝูงชน


วันจันทร์ที่ 30 สิงหาคม 2564
พิมพ์
นายกรัฐมนตรี มอบตัวแทน เยี่ยมตำรวจที่ได้รับบาดเจ็บจากการปฏิบัติหน้าที่ควบคุมฝูงชน
นายกรัฐมนตรี มอบตัวแทน เยี่ยมตำรวจที่ได้รับบาดเจ็บจากการปฏิบัติหน้าที่ควบคุมฝูงชน
วันนี้ (30 สิงหาคม 2564) นาย ธนกร วังบุญคงชนะ โฆษกประจำสำนักนายกรัฐมนตรี เปิดเผยว่า พลเอกประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม มอบหมายนางสาวดวงสุดา ศรียงค์  รองเลขาธิการนายกรัฐมนตรีฝ่ายบริหาร เยี่ยม เจ้าหน้าที่ตำรวจจำนวน 2 รายที่ได้รับบาดเจ็บจากการปฏิบัติหน้าที่ควบคุมฝูงชนจากการชุมนุมเมื่อวันที่ 29 สิงหาคมที่ผ่านมา ได้แก่ ส.ต.ต.กิตติศักดิ์  เวฬุวนารักษ์  ผบ.หมู่ (ป.) สน.ลาดกระบัง ซึ่งประจำจุด  แยกดินแดง และ ส.ต.ต.ณรงค์ชัย แซ่ตั่น ผบ.หมู่ ป. สน.บางกอกน้อย ซึ่งประจำจุด ชุดเคลื่อนที่เร็ว ณ โรงพยาบาลตำรวจ
“ท่านนายกรัฐมนตรียังฝากความห่วยใยเจ้าหน้าที่ทั้งสองท่านได้รับบาดเจ็บ พร้อมทั้งเน้นให้ทุกภาคส่วนปฏิบัติหน้าที่ด้วยความความระมัดระวังในการเข้าระงับเหตุและควบคุมฝูงชน ยึดหลักสากล ปฏิบัติการตามสถานการณ์และความจำเป็นเท่านั้น พร้อมทั้งขอให้กลุ่มผู้ชุมนุมและผู้ที่ต้องการแสดงออกทางการเมืองเสนอความคิดเห็นหรือข้อร้องเรียนมายังรัฐบาลด้วยแนวทางอย่างสุจริต หลีกเลี่ยงการใช้ความรุนแรงและใช้ช่องทางตามกฎหมายที่มีอยู่” นายธนกร ฯ กล่าว
......................
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/45323