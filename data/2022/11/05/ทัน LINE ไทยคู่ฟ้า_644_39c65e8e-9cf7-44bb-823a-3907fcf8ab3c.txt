รัฐบาลไทย-ข่าวทำเนียบรัฐบาล-เริ่มแล้ว! ลดภาษีน้ำมันดีเซล 3 บ./ลิตร ถึง 20 พ.ค. 65 บรรเทาความเดือดร้อนประชาชน


วันเสาร์ที่ 19 กุมภาพันธ์ 2565
เริ่มแล้ว! ลดภาษีน้ำมันดีเซล 3 บ./ลิตร ถึง 20 พ.ค. 65 บรรเทาความเดือดร้อนประชาชน
.....
เว็บไซต์ราชกิจจานุเบกษา เผยแพร่ประกาศกฎกระทรวง กำหนดพิกัดอัตราภาษีสรรพสามิต (ฉบับที่ 19) พ.ศ. 2565 เพื่อปรับปรุงการใช้พิกัดอัตราสรรพสามิตสินค้าน้ำมันดีเซลใหม่ ส่งผลให้ภาษีสรรพสามิตน้ำมันดีเซลลดลงลิตรละ 3 บาท มีผลตั้งแต่วันที่ 18 ก.พ. – 20 พ.ค. 65
.
เนื่องจากสถานการณ์ราคาน้ำมันดิบและเชื้อเพลิงประเภทต่าง ๆ ในตลาดโลกปรับตัวสูงขึ้น กระทบต่อภาระค่าครองชีพและต้นทุนในการประกอบกิจการของประชาชนในช่วงที่ประเทศยังเผชิญกับสถานการณ์การแพร่ระบาดของโรคโควิด-19
.
ล่าสุด (18 ก.พ. 65) ผู้ค้าน้ำมัน เช่น ปตท. บางจาก ได้ปรับลดราคาน้ำมันในกลุ่มดีเซล 2 บาท/ลิตร โดยอีก 1 บาท กระทรวงพลังงานจะกันเงินไว้สำหรับต่ออายุกองทุนน้ำมันฯ ช่วยตรึงราคาน้ำมันส่วนหนึ่งได้ถึงวันที่ 31 พ.ค. 65 จากเดิม 31 มี.ค. 65
.
อ่านประกาศฉบับเต็ม คลิก http://www.ratchakitcha.soc.go.th/.../2565/A/011/T_0001.PDF
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/51686