รัฐบาลไทย-ข่าวทำเนียบรัฐบาล-รัฐบาลช่วยค่าเทอมนักเรียน-นักศึกษา


วันเสาร์ที่ 4 กันยายน 2564
พิมพ์
รัฐบาลช่วยค่าเทอมนักเรียน-นักศึกษา
วันเสาร์ที่ 4 กันยายน 2564
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลช่วยเหลือค่าใช้จ่ายด้านการศึกษาแก่นักเรียนนักศึกษาช่วงการแพร่ระบาดโควิด-19 โดยโอนจ่ายแล้วกว่า 2 หมื่นล้านบาท ประกอบด้วย สถาบันอุดมศึกษา รวมกว่า 2,000 ล้านบาท เพื่อเป็นส่วนลดแก่ น.ศ.ที่ยังไม่ได้จ่ายค่าเทอมสูงสุดร้อยละ 50 และเป็นเงินคืนแก่ น.ศ.ที่จ่ายค่าเทอม ภาคการศึกษาที่ 1/2564 แล้ว และหน่วยงานที่ดูแล รร. เช่น สำนักงานคณะกรรมการการศึกษาขั้นพื้นฐาน สำนักงานคณะกรรมการการอาชีวศึกษา และสำนักงาน กศน. รวมกว่า 21,000 ล้านบาท สำหรับนักเรียนกว่า 10 ล้านคน คนละ 2,000 บาท โดย รร. รัฐจ่ายเงินแก่ผู้ปกครองระหว่างวันที่ 1-7 ก.ย. เอกชน 6-10 ก.ย. หากผู้ปกครองไม่ได้รับเงินในเวลาดังกล่าว ติดต่อ รร. หรือโทรสายด่วน 1579
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/45515