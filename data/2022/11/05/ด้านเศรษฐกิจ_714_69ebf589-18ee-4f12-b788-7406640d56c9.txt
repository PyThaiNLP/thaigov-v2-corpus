รัฐบาลไทย-ข่าวทำเนียบรัฐบาล-รฟม. ห่วงใย จัดกิจกรรม “มอบกล่องทันใจเติมความสุขให้ประชาชน ครั้งที่ 2”


วันพุธที่ 25 สิงหาคม 2564
รฟม. ห่วงใย จัดกิจกรรม “มอบกล่องทันใจเติมความสุขให้ประชาชน ครั้งที่ 2”
ในวันที่ 23 สิงหาคม 2564 การรถไฟฟ้าขนส่งมวลชนแห่งประเทศไทย (รฟม.) ได้ส่งมอบอาหารกล่องจากร้านอาหารบริเวณแนวสายทางโครงการรถไฟฟ้า รฟม. ที่ได้รับผลกระทบจากสถานการณ์การแพร่ระบาดของเชื้อไวรัส COVID-19
โดยได้มอบอาหารกล่อง จำนวน 1,000 กล่อง เพื่อแจกจ่ายให้แก่ประชาชนที่อยู่บริเวณร้านค้า ทั้งนี้ อาหารกล่องดังกล่าว คัดเลือกมาจากร้านอาหารบริเวณแนวสายทางรถไฟฟ้าในความรับผิดชอบของ รฟม. ดังนี้
- ร้านครัวทองพูน อยู่บริเวณสถานีลาดพร้าว รถไฟฟ้ามหานครสายเฉลิมรัชมงคล (MRT สายสีน้ำเงิน) ใกล้โครงการ The Banyan Tree ลาดพร้าว 15
พิกัดร้าน https://goo.gl/maps/fsMPUZ3VmxrsWBut7
- ร้านก๋วยเตี๋ยวเรือเป็นเอก อยู่บริเวณทางออกที่ 1 สถานีวงศ์สว่าง รถไฟฟ้ามหานครสายฉลองรัชธรรม (MRT สายสีม่วง) อยู่บริเวณ ซอยกรุงเทพ-นนทบุรี 41
พิกัดร้าน https://goo.gl/maps/bJHfVJxZbSrNmZKe6
- ร้าน Meat & Milk  อยู่บริเวณสถานีน้อมเกล้า โครงการรถไฟฟ้าสายสีส้ม ช่วง ศูนย์วัฒนธรรมฯ - มีนบุรี (สุวินทวงศ์) ใกล้โรงเรียนเตรียมอุดมศึกษาน้อมเกล้า ติดถนนรามคำแหง
พิกัดร้าน https://goo.gl/maps/UUtU9ybZxqMBr3Ps9
- ร้านโจ๊กอิ่มจัง อยู่บริเวณสถานีบางกะปิ โครงการรถไฟฟ้าสายสีเหลือง ช่วงลาดพร้าว - สำโรง ใกล้แฮปปี้แลนด์ สาย 2 หลังห้างน้อมจิตต์  พิกัดร้าน
https://www.google.com/maps/place/13%C2%B046'06.4%22N+100%C2%B038'35.0%22E/@13.7684444,100.6430556,16z
- ร้านอ้วนผอมเมี่ยงปลาเผา อยู่บริเวณสถานีสนามบินน้ำโครงการรถไฟฟ้าสายสีชมพู ช่วงแคราย - มีนบุรี
พิกัดร้าน https://goo.gl/maps/z6CAmEUF14VE7FJc9
ทั้งนี้ กิจกรรมดังกล่าวเป็นส่วนหนึ่งของกิจกรรมเพื่อสังคม ที่ รฟม. ได้ดำเนินมาอย่างต่อเนื่อง โดยได้จัดขึ้นเป็นครั้งที่ 2 หลังจากครั้งแรก รฟม. ได้สนับสนุนร้านอาหารตามแนวสายทางรถไฟฟ้าเพื่อมอบแก่บุคลากรทางการแพทย์และโรงพยาบาลสนาม จำนวน 8,000 กล่อง และในครั้งนี้ รฟม. ได้ตั้งเป้าหมายที่จะสนับสนุนอาหารจากร้านอาหารตามแนวสายทางรถไฟฟ้าที่ได้รับผลกระทบจากสถานการณ์ COVID-19 ประมาณ 8,000 กล่อง รวมจำนวน 16,000 กล่อง โดยมีระยะเวลาดำเนินกิจกรรมตั้งแต่วันที่ 23 – 30 สิงหาคม 2564
ท่านสามารถติดตามข้อมูลข่าวสาร รฟม. ได้ที่ www.mrta.co.th และเฟซบุ๊กแฟนเพจการรถไฟฟ้าขนส่งมวลชนแห่งประเทศไทย

ที่มา : https://www.thaigov.go.th/news/contents/details/45119