รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม เผยกรมราชทัณฑ์เตรียมนำร่องใช้ที่นอนทัณฑสถานหญิงกลาง-เรือนจำพิเศษกรุงเทพบางแดน พร้อมขยายพื้นที่เป็น 1.6 ตารางเมตร ตามนโยบาย


วันอาทิตย์ที่ 7 พฤศจิกายน 2564
พิมพ์
รัฐมนตรีว่าการกระทรวงยุติธรรม เผยกรมราชทัณฑ์เตรียมนำร่องใช้ที่นอนทัณฑสถานหญิงกลาง-เรือนจำพิเศษกรุงเทพบางแดน พร้อมขยายพื้นที่เป็น 1.6 ตารางเมตร ตามนโยบาย
รัฐมนตรีว่าการกระทรวงยุติธรรม เผยกรมราชทัณฑ์เตรียมนำร่องใช้ที่นอนทัณฑสถานหญิงกลาง-เรือนจำพิเศษกรุงเทพบางแดน พร้อมขยายพื้นที่เป็น 1.6 ตารางเมตร ตามนโยบาย
นายสมศักดิ์ เทพสุทิน รัฐมนตรีว่าการกระทรวงยุติธรรม เปิดเผยว่า ในส่วนของข้อเสนอของตนที่ให้กรมราชทัณฑ์ไปพิจารณาการปรับให้ผู้ต้องขังมีที่นอน ล่าสุดกรมราชทัณฑ์ได้รายงานว่า กำลังจะทดลองใช้ที่ทัณฑสถานหญิงกลาง และเรือนจำพิเศษกรุงเทพฯในบางแดน เพื่อเป็นการทดสอบผลดีผลเสีย โดยที่นอนจะมีความหนาประมาณ 10 เซนติเมตร ส่วนเรื่องการขยายพื้นที่นอนจากที่ขณะนี้มี 1.2 ตร.ม. เป็น 1.6 ตร.ม. ตามนโยบายที่เราได้กำหนดไว้ เพื่อให้การปฏิบัติเป็นไปตามหลักที่สอดคล้องกับสิทธิมนุษยชนและนานาประเทศ ขณะนี้กรมราชทัณฑ์ได้ปรับอัตราความจุของเรือนจำต่างๆทั่วประเทศแล้ว โดยเมื่อสถานการณ์โควิด-19​ ดีขึ้น​ จะมีการเกลี่ยย้าย​ ผู้ต้องขังเพื่อให้สอดคล้องกับความจุของแต่ละเรือนจำต่อไป
นายสมศักดิ์ กล่าวอีกว่า จากนโยบายที่ตนได้ให้ไว้ในตอนแถลงนโยบาย เราพยายามเร่งดำเนินการให้เรียบร้อย เพื่อให้ผู้ต้องขังได้รับสิทธิสอดคล้องกับระบบของนานาประเทศและมีสิทธิตามหลักสิทธิมนุษยชน และเมื่อผู้ต้องขังมีที่นอนกว้างขึ้นจะทำให้ไม่เกิดความเครียด และยังเป็นการป้องกันโรคติดต่อต่างๆได้ดีขึ้นด้วย

ที่มา : https://www.thaigov.go.th/news/contents/details/47915