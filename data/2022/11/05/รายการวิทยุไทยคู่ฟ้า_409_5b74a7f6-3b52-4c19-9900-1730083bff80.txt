รัฐบาลไทย-ข่าวทำเนียบรัฐบาล-รัฐบาลเจาะตลาดอาหารแปรรูป คาดส่งออกปี 65 มากกว่า 1.3 ล้านล้านบาท


วันศุกร์ที่ 1 กรกฎาคม 2565
รัฐบาลเจาะตลาดอาหารแปรรูป คาดส่งออกปี 65 มากกว่า 1.3 ล้านล้านบาท
วันอังคารที่ 28 มิถุนายน 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลเร่งขับเคลื่อนแผนปฏิบัติการด้านการพัฒนาอุตสาหกรรมแปรรูปอาหาร ประกอบด้วย การสร้างนักรบอุตสาหกรรมอาหารพันธุ์ใหม่ โดยอบรม ให้คำปรึกษา เพื่อยกระดับผู้ประกอบการและวิสาหกิจชุมชน การสร้างนวัตกรรมอาหารอนาคตผ่านเครือข่ายเมืองนวัตกรรมอาหารในอุทยานวิทยาศาสตร์ประเทศไทย การสร้างโอกาสทางธุรกิจให้สอดคล้องกับสถานการณ์โควิด-19 และการสร้างปัจจัยพื้นฐานเพื่อเร่งการพัฒนา เช่น จัดทำมาตรฐานผลิตภัณฑ์ ทั้งนี้ ไทยเป็นผู้ผลิตและส่งออกอาหารที่สำคัญของโลก มีสินค้าหลัก คือ ข้าว แป้งมันสำปะหลัง โปรตีนจากไก่ และสุกร โดยคาดว่าการส่งออกอาหารแปรรูปของไทยในปีนี้ จะมีมูลค่ากว่า 1.3 ล้านล้านบาท และเชื่อมั่นว่าประเทศไทยจะไม่ประสบวิกฤตความมั่นคงด้านอาหารอย่างแน่นอน
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/56335