รัฐบาลไทย-ข่าวทำเนียบรัฐบาล-เอาจริง! ปรับ - จำคุก ผู้ค้าฉวยโอกาสขึ้นราคาฟ้าทะลายโจร


วันอาทิตย์ที่ 1 สิงหาคม 2564
เอาจริง! ปรับ - จำคุก ผู้ค้าฉวยโอกาสขึ้นราคาฟ้าทะลายโจร
....
“ฟ้าทะลายโจร” สมุนไพรทางเลือกช่วยรักษาผู้ป่วยโควิด-19 ที่ยังไม่มีอาการ หรือมีอาการน้อย (กลุ่มสีเขียว) และช่วยลดภาระระบบสาธารณสุข ส่งผลให้ประชาชนนิยมซื้อหากันเป็นจำนวนมาก จนขาดตลาดหรือผู้ค้าฉวยโอกาสขึ้นราคา
.
เรื่องนี้กระทรวงพาณิชย์ยืนยันว่า ได้ติดตามอย่างใกล้ชิดร่วมกับกระทรวงสาธารณสุข โดยแม้จะยังไม่มีการควบคุมราคา เพราะต้องการส่งเสริมการผลิตให้เพียงพอกับความต้องการ แต่หากค้ากำไรเกินควรจะมีความผิดตามมาตรา 29 ของ พ.ร.บ.ว่าด้วยราคาสินค้าและบริการ พ.ศ.2542 ซึ่งมีโทษจำคุก 7 ปี ปรับ 140,000 บาท หรือทั้งจำทั้งปรับ
.
ดังนั้น หากประชาชนพบเห็นการขายฟ้าทะลายโจรที่มีราคาสูงเกินควรหรือโก่งราคา สามารถร้องเรียน/แจ้งเบาะแสได้ที่ สายด่วน 1569 หรือ สนง.พาณิชย์ทุกจังหวัด โดยเจ้าหน้าที่จะเร่งดำเนินการทันที
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/44319