รัฐบาลไทย-ข่าวทำเนียบรัฐบาล-“กอช. ชวนประชาชนที่มีสิทธิสมัครออมเงิน และส่งเงินออมต่อเนื่อง ผ่านคลังจังหวัด และที่ว่าการอำเภอทั่วประเทศ เพื่อไม่พลาดรับเงินสมทบจากรัฐ”


วันจันทร์ที่ 21 มิถุนายน 2564
พิมพ์
“กอช. ชวนประชาชนที่มีสิทธิสมัครออมเงิน และส่งเงินออมต่อเนื่อง ผ่านคลังจังหวัด และที่ว่าการอำเภอทั่วประเทศ เพื่อไม่พลาดรับเงินสมทบจากรัฐ”
กองทุนการออมแห่งชาติ หรือ กอช. ชวนประชาชนที่มีสิทธิสมัครออมเงิน และชวนสมาชิก ส่งเงินออมสะสมต่อเนื่อง เพื่อรับบำนาญยามเกษียณ ได้ที่หน่วยรับสมัครคลังจังหวัด และที่ว่าการอำเภอทั่วประเทศ สอบถามข้อมูลเพิ่มเติมได้ที่ สายด่วนเงินออม โทร. 02-049-9000
นางสาวจารุลักษณ์ เรืองสุวรรณ เลขาธิการคณะกรรมการกองทุนการออมแห่งชาติ หรือ กอช. เปิดเผยว่า จากสถานการณ์โรคติดเชื้อไวรัสโคโรนา 2019 (โควิด-19) สะท้อนให้เห็นถึงการบริหารจัดการเงินเป็นสิ่งสำคัญ  กอช. ขอชวนประชาชนสร้างหลักประกันมีเงินออมไว้ใช้หลังเกษียณ โดยการสมัครออมเงินกับ กอช. และชวนสมาชิกส่งเงินออมสะสมต่อเนื่อง ตั้งแต่ 50 บาทต่อปี สูงสุด 13,200 บาทต่อปี พร้อมรับเงินสมทบเพิ่มตามช่วงอายุของสมาชิกสูงสุด 1,200 บาทต่อปี เพียงแสดงบัตรประจำตัวประชาชนได้ที่หน่วยรับสมัคร คลังจังหวัด และที่ว่าการอำเภอทั่วประเทศ  ทั้งนี้ สมาชิกสามารถติดตามดูบัญชีเงินออมของตนเอง ได้ที่แอปพลิเคชัน “กอช.” สอบถามข้อมูลเพิ่มเติมได้ที่ สายด่วนเงินออม โทร. 02-049-9000
“คุณออม รัฐช่วยออม คุณได้บำนาญ”

ที่มา : https://www.thaigov.go.th/news/contents/details/42903