รัฐบาลไทย-ข่าวทำเนียบรัฐบาล-จ.ภูเก็ต ยืนยัน “โครงการภูเก็ตแซนด์บ็อกซ์” ยังเดินหน้าต่อ


วันอาทิตย์ที่ 1 สิงหาคม 2564
จ.ภูเก็ต ยืนยัน “โครงการภูเก็ตแซนด์บ็อกซ์” ยังเดินหน้าต่อ
....
ผู้ว่าราชการจังหวัดภูเก็ตชี้แจง “โครงการภูเก็ตแซนด์บ็อกซ์” ยังเดินหน้าต่อ โดย คำสั่งจังหวัดภูเก็ต ที่ 4202/2564 ห้ามเฉพาะการเดินทางเข้าภูเก็ตทางบก ทางน้ำ และทางอากาศภายในประเทศ ตั้งแต่วันที่ 3 – 16 ส.ค.64 เท่านั้น ไม่รวมถึงการเดินทางของนักท่องเที่ยวที่เดินทางมาจากต่างประเทศตามโครงการภูเก็ตแซนด์บ็อกซ์
.
สำหรับการเดินทางของนักท่องเที่ยวต่างชาติที่เข้าไปยัง จ.ภูเก็ต ยังต้องปฏิบัติตามเงื่อนไขการคัดกรองของไทยอย่างเคร่งครัด เพื่อความปลอดภัยของทุกคน เช่น มีตั๋วโดยสารของวันที่เดินทางเท่านั้น ฉีดวัคซีนมาแล้วอย่างน้อย 14 วัน (ซิโนแวคหรือซิโนฟาร์ม ครบ 2 เข็ม หรือฉีดซิโนแวค เข็ม 1 และแอสตราเซเนกา เข็ม 2 หรือแอสตราเซเนกา ไฟเซอร์ โมเดอร์นา จอห์นสันแอนด์จอห์นสัน 1 เข็ม) มีผลตรวจเชื้อโควิดเป็นลบ ด้วยวิธี RT-PCT หรือ Antigen Test ไม่เกิน 72 ชม. เป็นต้น
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/44317