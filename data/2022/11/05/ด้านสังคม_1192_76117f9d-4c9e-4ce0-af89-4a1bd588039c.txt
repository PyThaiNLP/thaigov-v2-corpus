รัฐบาลไทย-ข่าวทำเนียบรัฐบาล-ดีอีเอส สร้างเครือข่ายอาสาสมัครดิจิทัล นำเทคโนโลยีขับเคลื่อนเศรษฐกิจชุมชน


วันพฤหัสบดีที่ 10 กุมภาพันธ์ 2565
ดีอีเอส สร้างเครือข่ายอาสาสมัครดิจิทัล นำเทคโนโลยีขับเคลื่อนเศรษฐกิจชุมชน
ดีอีเอส สร้างเครือข่ายอาสาสมัครดิจิทัล นำเทคโนโลยีขับเคลื่อนเศรษฐกิจชุมชน
เมื่อวันที่ 10 กุมภาพันธ์ 2565 นายณัฐพล ณัฏฐสมบูรณ์ อธิบดีกรมอุตุนิยมวิทยา รักษาราชการแทนรองปลัดกระทรวงดิจิทัลเพื่อเศรษฐกิจและสังคม (ดีอีเอส) เป็นประธานกล่าวเปิดงานการอบรมหลักสูตร “การพัฒนาอาสาสมัครดิจิทัล (อสด.) ประจำหมู่บ้าน” ครั้งที่ 2  ณ โรงแรม ปรินซ์พาเลซ กรุงเทพฯ ซึ่งเป็นหลักสูตรที่กระทรวงดิจิทัลฯ มีความตั้งใจที่จะพัฒนาอาสาสมัครดิจิทัล (อสด.) ให้เป็นผู้ที่มีบทบาทสำคัญในการส่งเสริมการใช้ดิจิทัลในพื้นที่ทั้งในระดับหมู่บ้าน ตำบล อำเภอ และจังหวัด ทั้งในส่วนภารกิจและบริการของหน่วยงานในสังกัดกระทรวงฯ รวมทั้งองค์ความรู้ในการประยุกต์ใช้ดิจิทัลที่จะเป็นประโยชน์และทันสมัยเพื่อนำไปให้คำแนะนำกับประชาชนในพื้นที่  เชื่อว่า“อาสาสมัครดิจิทัล” ได้รับความรู้พร้อมให้ความช่วยเหลือและให้คำแนะนำประชาชนให้ใช้งานอินเทอร์เน็ตได้อย่างถูกต้อง  อีกทั้งเป็นการสร้างเครือข่ายการทำงานด้านดิจิทัลในพื้นที่ เพื่อเป็นที่ปรึกษาด้านดิจิทัลให้แก่คนในชุมชนตอบสนองนโยบาย Thailand 4.0 (ไทยแลนด์ 4.0) ที่มุ่งเน้นที่จะเปลี่ยนเศรษฐกิจแบบเดิมไปสู่เศรษฐกิจที่ขับเคลื่อนด้วยเทคโนโลยีดิจิทัล (Digital economy) ซึ่งในส่วนนี้อาสาสมัครดิจิทัล หรือ อสด. จะเป็นกลไกสำคัญที่จะสามารถเข้าไปช่วยเหลือและให้คำแนะนำแก่ประชาชนตามพื้นที่ต่าง ๆ ได้อย่างทั่วถึง
**************

ที่มา : https://www.thaigov.go.th/news/contents/details/51434