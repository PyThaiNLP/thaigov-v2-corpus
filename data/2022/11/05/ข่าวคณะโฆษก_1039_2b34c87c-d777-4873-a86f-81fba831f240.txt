รัฐบาลไทย-ข่าวทำเนียบรัฐบาล-​โฆษกรัฐบาลเผย “นายกฯ บอกรักคนไทยห่วงใยประชาชนทุกกลุ่ม ขอให้วันนี้เป็นวันแห่งความรัก สามัคคีของไทยทุกคน”


วันจันทร์ที่ 14 กุมภาพันธ์ 2565
พิมพ์
​โฆษกรัฐบาลเผย “นายกฯ บอกรักคนไทยห่วงใยประชาชนทุกกลุ่ม ขอให้วันนี้เป็นวันแห่งความรัก สามัคคีของไทยทุกคน”
​โฆษกรัฐบาลเผย “นายกฯ บอกรักคนไทยห่วงใยประชาชนทุกกลุ่ม ขอให้วันนี้เป็นวันแห่งความรัก สามัคคีของไทยทุกคน”  ขณะที่ ผู้ติดเชื้อรายใหม่รวม 14,900 ราย เป็นผู้ป่วยจากในประเทศ 14,708 ราย และผู้ป่วยมาจากต่างประเทศ 192 ราย
วันนี้ (14 กุมภาพันธ์ 2565) นายธนกร วังบุญคงชนะ โฆษกประจำสำนักนายกรัฐมนตรี เปิดเผย พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ถือโอกาสวันวาเลนไทน์ เนื่องในวันแห่งความรัก นี้  “บอกรักคนไทยห่วงใยประชาชนทุกกลุ่ม ขอให้วันนี้เป็นวันแห่งความรัก สามัคคีของไทยทุกคน” ขอให้คนไทยมีความสุข มีความรัก สุข สดชื่นในจิตใจ เพื่อเป็นพลังเกื้อหนุนในการดำเนินชีวิต พร้อมปลื้มใจกับผลสำรวจกระทรวงวัฒนธรรมที่รายงานว่า วาเลนไทน์ปี 65 นี้ ประชาชนร้อยละ 71.05 อยากมอบความรักให้พ่อแม่/ผู้ปกครอง ถือเป็นการเริ่มต้นในการมอบความรักที่ดีต่อตนเอง ครอบครัว รักประเทศชาติ ซึ่งเป็นวัฒนธรรมความรักที่ดีงามในสังคมไทยมายาวนาน จึงขอให้เป็นความรักที่ต่อเนื่องทุก ๆ วัน ขณะเดียวกัน นายกรัฐมนตรียังฝากให้นักการเมืองทุกฝ่าย ขอให้มีความรักให้กับประเทศไทยและคนไทยด้วย
สำหรับยอดผู้ติดเชื้อโควิด - 19 รายใหม่วันนี้ รวม 14,900 ราย จำแนกเป็นผู้ป่วยจากในประเทศ 14,708 ราย ผู้ป่วยมาจากต่างประเทศ 192 ราย ผู้ป่วยสะสม 384,792 ราย (ตั้งแต่ 1 มกราคม 2565) หายป่วยกลับบ้าน 9,810 ราย หายป่วยสะสม 287,338 ราย (ตั้งแต่ 1 มกราคม 2565) ผู้ป่วยกำลังรักษา 129,933 ราย เสียชีวิต 26 ราย ล่าสุดการให้บริการวัคซีน โควิด-19  สะสมอยู่ที่ 120,005,314  โดส เข็มที่ 1 ฉีดสะสม 52,786,020 โดส เข็มที่ 2 ฉีดสะสม 49,216,750 โดส เข็มที่ 3 ฉีดสะสม 16,674,686 โดส เข็มที่ 4 ฉีดสะสม 1,327,858 โดส
……………………….

ที่มา : https://www.thaigov.go.th/news/contents/details/51514