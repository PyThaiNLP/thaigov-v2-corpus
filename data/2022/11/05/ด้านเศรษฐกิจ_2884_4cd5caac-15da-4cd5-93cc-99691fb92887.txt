รัฐบาลไทย-ข่าวทำเนียบรัฐบาล-กรมทางหลวงชนบทพัฒนาเส้นทางเข้าอุทยานแห่งชาติแก่งตะนะ จังหวัดอุบลราชธานี เชื่อมโยงโครงข่ายทางสนับสนุนการท่องเที่ยว เพิ่มประสิทธิภาพความสะดวกปลอดภัยในการเดินทางทุกฤดูกาล


วันอังคารที่ 15 กุมภาพันธ์ 2565
กรมทางหลวงชนบทพัฒนาเส้นทางเข้าอุทยานแห่งชาติแก่งตะนะ จังหวัดอุบลราชธานี เชื่อมโยงโครงข่ายทางสนับสนุนการท่องเที่ยว เพิ่มประสิทธิภาพความสะดวกปลอดภัยในการเดินทางทุกฤดูกาล
กรมทางหลวงชนบท (ทช.) กระทรวงคมนาคม โดยแขวงทางหลวงชนบทอุบลราชธานี ดำเนินโครงการพัฒนาเส้นทางเข้าสู่อุทยานแห่งชาติแก่งตะนะ อำเภอโขงเจียม จังหวัดอุบลราชธานี โดยการซ่อมสร้างผิวจราจรเป็นแบบแอสฟัลท์ติกคอนกรีต ระยะทาง 1.55 กิโลเมตร
กรมทางหลวงชนบท (ทช.) กระทรวงคมนาคม โดยแขวงทางหลวงชนบทอุบลราชธานี ดำเนินโครงการพัฒนาเส้นทางเข้าสู่อุทยานแห่งชาติแก่งตะนะ อำเภอโขงเจียม จังหวัดอุบลราชธานี โดยการซ่อมสร้างผิวจราจรเป็นแบบแอสฟัลท์ติกคอนกรีต ระยะทาง 1.55 กิโลเมตร ซึ่งอุทยานแห่งชาติแก่งตะนะเป็นสถานที่ท่องเที่ยวทางธรรมชาติได้รับความนิยมจากนักท่องเที่ยวเป็นจำนวนมาก เนื่องจากสามารถเดินทางมาท่องเที่ยวได้ตลอดทั้งปี และภายในมีสถานที่ท่องเที่ยวที่สวยงาม เช่น เกาะกลางลำน้ำดอนตะนะและสะพานแขวนข้ามแม่น้ำมูล การพัฒนาเส้นทางดังกล่าวจึงช่วยให้ประชาชนสามารถเดินทางเข้าสู่อุทยานได้อย่างสะดวกปลอดภัยในทุกฤดูกาลและสามารถรองรับปริมาณการจราจรจากถนนสายหลักที่เชื่อมต่อมายังอุทยานได้อย่างเต็มประสิทธิภาพ ตามนโยบายของนายศักดิ์สยาม ชิดชอบ รัฐมนตรีว่าการกระทรวงคมนาคม ที่ให้ความสำคัญกับการพัฒนาโครงสร้างพื้นฐานสนับสนุนการคมนาคม เพื่อเพิ่มประสิทธิภาพความสะดวกปลอดภัยในการเดินทางและการขนส่งให้กับประชาชน

ที่มา : https://www.thaigov.go.th/news/contents/details/51563