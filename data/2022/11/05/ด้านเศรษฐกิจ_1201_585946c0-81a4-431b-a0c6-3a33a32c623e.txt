รัฐบาลไทย-ข่าวทำเนียบรัฐบาล-คณะนักวิจัยพบ รมว.อว. : นำเสนอผลงานวิจัย “Latex 3D Printing”


วันพฤหัสบดีที่ 7 ตุลาคม 2564
คณะนักวิจัยพบ รมว.อว. : นำเสนอผลงานวิจัย “Latex 3D Printing”
คณะนักวิจัยพบ รมว.อว. : นำเสนอผลงานวิจัย “Latex 3D Printing”
เมื่อวันที่ 6 ตุลาคม 2564 : คณะนักวิจัยจากศูนย์เทคโนโลยีโลหะและวัสดุแห่งชาติ (MTEC) สำนักงานพัฒนาวิทยาศาสตร์และเทคโนโลยีแห่งชาติ (สวทช.) เข้าพบ ศาสตราจารย์พิเศษ ดร.เอนก เหล่าธรรมทัศน์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม เพื่อนำเสนอผลงานวิจัย “Latex 3D Printing” พร้อมทั้งรับฟังนโยบายในการพัฒนาและต่อยอดผลงานวิจัยเพื่อนำไปสู่การใช้ประโยชน์จริง และการสร้างความร่วมมือกับภาคส่วนต่างๆในอนาคต ณ ห้องประชุมรัฐมนตรี ชั้น 2 อาคารพระจอมเกล้า สป.อว.
Latex 3D Printing เป็นผลงานวิจัยที่จะสามารถนำไปสู่การเพิ่มมูลค่ายางพาราโดยการต่อยอดและออกแบบเป็นนวัตกรรมในรูปแบบต่างๆ อาทิ ชิ้นส่วนสำหรับเครื่องจักรในภาคอุตสาหกรรม อุปกรณ์ทางการแพทย์ เป็นต้น นอกจากนี้ยังสามารถสร้างความร่วมมือกับภาคการศึกษาเพื่อส่งต่อไปยังวิสาหกิจชุมชน เพื่อให้เกิดผลลัพธ์ในการสร้างขีดความสามารถในภาคการศึกษา การส่งเสริมการส่งออกผลิตภัณฑ์ยางพารามูลค่าสูง และการใช้ประโยชน์ทางการแพทย์เพื่อความเป็นอยู่ที่ดีขึ้น

ที่มา : https://www.thaigov.go.th/news/contents/details/46660