รัฐบาลไทย-ข่าวทำเนียบรัฐบาล-รฟม. ห่วงใย จัดกิจกรรม “มอบกล่องทันใจเติมความสุขให้ประชาชน ครั้งที่ 2” เป็นวันที่ 8


วันจันทร์ที่ 30 สิงหาคม 2564
รฟม. ห่วงใย จัดกิจกรรม “มอบกล่องทันใจเติมความสุขให้ประชาชน ครั้งที่ 2” เป็นวันที่ 8
โดยคัดเลือกมาจากร้านอาหารบริเวณแนวสายทางรถไฟฟ้าในความรับผิดชอบของ รฟม.
วันนี้ (30 สิงหาคม 2564) การรถไฟฟ้าขนส่งมวลชนแห่งประเทศไทย (รฟม.) กระทรวงคมนาคม ได้ส่งมอบอาหารกล่องจากร้านอาหารบริเวณแนวสายทางโครงการรถไฟฟ้า รฟม. ที่ได้รับผลกระทบจากสถานการณ์การแพร่ระบาดของเชื่อไวรัส COVID - 19 ภายใต้กิจกรรม “กล่องทันใจเติมความสุขให้ประชาชน ครั้งที่ 2”  เป็นวันที่ 8 โดยได้มอบอาหารกล่อง จำนวน 1,000 กล่อง เพื่อแจกจ่ายให้แก่ประชาชนบริเวณหน้าร้านค้า ทั้งนี้ อาหารกล่องดังกล่าว คัดเลือกมาจากร้านอาหารบริเวณแนวสายทางรถไฟฟ้าในความรับผิดชอบของ รฟม. ดังนี้
1. ร้านสถานีไก่ทอด อยู่บริเวณทางออกที่ 1 สถานีเพชรบุรี รถไฟฟ้ามหานคร สายเฉลิมรัชมงคล (MRT สายสีน้ำเงิน)  ติดกับลานจอดรถ
พิกัดร้าน https://goo.gl/maps/cXCusiRx459xWwo88
2. ร้านหมูทอดเบรกแตก อยู่บริเวณสถานีพหลโยธิน  รถไฟฟ้ามหานคร สายเฉลิมรัชมงคล (MRT สายสีน้ำเงิน
พิกัดร้าน https://maps.app.goo.gl/QzLUemrCmKo71Nc56
3. ร้านโจ๊กมัลลิกา อยู่บริเวณสถานีพหลโยธิน  รถไฟฟ้ามหานคร สายเฉลิมรัชมงคล (MRT สายสีน้ำเงิน) หน้าซอยลาดพร้าว 1  อยู่ข้างร้านขายทอง
พิกัดร้าน https://goo.gl/maps/5oSjjkk5kkaa7b5G6
4. ร้านหมีมีหนวดก๋วยเตี๋ยวเรือหม้อไฟ  อยู่บริเวณสถานีศูนย์วัฒนธรรมแห่งประเทศไทย  รถไฟฟ้ามหานคร สายเฉลิมรัชมงคล (MRT สายสีน้ำเงิน) ภายในซอยรัชดาภิเษก 7 หน้า Fitness 7
พิกัดร้าน https://goo.gl/maps/DZUCePnmDdskccnV8
5. ร้านครัวจำแลงแปลงกาย อยู่บริเวณสถานีรามคำแหง 12 โครงการรถไฟฟ้าสายสีส้ม ช่วงศูนย์วัฒนธรรมแห่งประเทศไทย – มีนบุรี (สุวินทวงศ์) เข้าไปในซอยรามคำแหง 4 ประมาณ 300 เมตร
พิกัดร้าน https://g.page/kruajamlang?share
ทั้งนี้ กิจกรรมดังกล่าวเป็นส่วนหนึ่งของกิจกรรมเพื่อสังคม ที่ รฟม. ได้ดำเนินมาอย่างต่อเนื่อง โดยได้จัดขึ้นเป็นครั้งที่ 2 หลังจากครั้งแรก รฟม. ได้สนับสนุนร้านอาหารตามแนวสายทางรถไฟฟ้าเพื่อมอบแก่บุคลากรทางการแพทย์และโรงพยาบาลสนาม จำนวน 8,000 กล่อง และในครั้งนี้ รฟม. ได้ตั้งเป้าหมายที่จะสนับสนุนอาหารจากร้านอาหารตามแนวสายทางรถไฟฟ้าที่ได้รับผลกระทบจากสถานการณ์ COVID-19 จำนวน 8,000 กล่อง รวมจำนวนทั้งสิ้น  16,000 กล่อง โดยมีระยะเวลาดำเนินกิจกรรมตั้งแต่วันที่ 23 - 30 สิงหาคม 2564 ท่านสามารถติดตามข้อมูลข่าวสาร รฟม. ได้ที่ www.mrta.co.th และเฟซบุ๊กแฟนเพจการรถไฟฟ้าขนส่งมวลชนแห่งประเทศไทย

ที่มา : https://www.thaigov.go.th/news/contents/details/45320