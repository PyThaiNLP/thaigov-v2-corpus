รัฐบาลไทย-ข่าวทำเนียบรัฐบาล-ศบค. ระงับการลงทะเบียนเข้าไทยแบบ Test & Go ชั่วคราว ส่วนผู้ลงทะเบียนแล้วสามารถเดินทางได้ถึง 10 ม.ค. 65


วันพุธที่ 22 ธันวาคม 2564
ศบค. ระงับการลงทะเบียนเข้าไทยแบบ Test & Go ชั่วคราว ส่วนผู้ลงทะเบียนแล้วสามารถเดินทางได้ถึง 10 ม.ค. 65
.....
ที่ประชุม ศบค. เร่งหารือการปรับมาตรการเข้าราชอาณาจักร เพื่อป้องกันการแพร่ระบาดของโรคโควิด-19 สายพันธุ์ B.1.1.529 หรือ “โอมิครอน” (Omicron) โดยมีมติเห็นชอบปรับมาตรการฯ ตั้งแต่วันที่ 21 ธ.ค. 64 - 4 ม.ค. 65 ดังนี้
.
1.ระงับการลงทะเบียนชั่วคราวประเภท Test & Go และ Sandbox สำหรับผู้เดินทางเข้าราชอาณาจักร ยกเว้นภูเก็ตแซนด์บ็อกซ์
2.ปรับมาตรการตรวจหาเชื้อเป็น RT-PCR 2 ครั้ง และต้องมีการติดตามอาการ การเดินทางในพื้นที่นำร่องท่องเที่ยว รวมถึงการตรวจหาเชื้อครั้งที่ 2 ให้ได้ 100%
3.ประชาสัมพันธ์ให้คนไทยที่จะเดินทางต่างประเทศชะลอหรือยกเลิกการเดินทางที่ไม่จำเป็น แต่หากจำเป็นขอให้ตรวจ ATK ด้วยตัวเองเป็นระยะ
4.ส่งเสริมให้มีการฉีดวัคซีนอย่างทั่วถึง รวมทั้งจุดฉีดวัคซีนในสถานีขนส่ง ท่าเรือ หรือท่าอากาศยาน
.
ย้ำ! ผู้ที่ลงทะเบียนในระบบ Test & Go แล้ว ยังสามารถเดินทางเข้าประเทศได้ถึงวันที่ 10 ม.ค. 65 แต่จะมีมาตรการติดตามที่เข้มขึ้น เช่น การตรวจ RT-PCR 2 ครั้ง คือ วันแรกที่เดินทางเข้าประเทศ และวันที่ 7 โดยการตรวจครั้งที่ 2 รัฐบาลจะเป็นผู้รับผิดชอบค่าใช้จ่าย และหลังจากนี้ ศบค. จะติดตามสถานการณ์อย่างใกล้ชิดเพี่อพิจารณามาตรการหลัง 4 ม.ค. 65 อีกครั้ง
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/49739