รัฐบาลไทย-ข่าวทำเนียบรัฐบาล-กอช. ชวนประชาชนที่มีสิทธิ์ออมเงินกับ กอช. สร้างบำนาญไว้ใช้ในอนาคต พร้อมรับของที่ระลึกในงานมหกรรมการเงิน ครั้งที่ 22 Money EXPO 2022 บูธ P11 – 12 ณ ชาเลนเจอร์ 2 – 3 อิมแพ็ค เมืองทอง


วันจันทร์ที่ 9 พฤษภาคม 2565
พิมพ์
กอช. ชวนประชาชนที่มีสิทธิ์ออมเงินกับ กอช. สร้างบำนาญไว้ใช้ในอนาคต พร้อมรับของที่ระลึกในงานมหกรรมการเงิน ครั้งที่ 22 Money EXPO 2022 บูธ P11 – 12 ณ ชาเลนเจอร์ 2 – 3 อิมแพ็ค เมืองทอง
กอช. ร่วมออกบูธในงาน “มหกรรมการเงิน ครั้งที่ 22 Money  EXPO 2022” จัดกิจกรรมโปรโมชันพิเศษและมอบของที่ระลึก วันที่ 12 – 15  พฤษภาคม 2565 ที่ บูธ กอช. (บูธ P11 – 12) ณ ชาเลนเจอร์ 2 – 3  อิมแพ็ค เมืองทองธานี
กองทุนการออมแห่งชาติ หรือ กอช. เชิญชวนประชาชนในพื้นที่กรุงเทพมหานครและพื้นที่จังหวัดใกล้เคียง สมัครสมาชิก กอช. ออมเงินสร้างความมั่นคงให้กับชีวิตยามเกษียณ โดยเริ่มออมขั้นต่ำเพียง 50 บาท สูงสุด 13,200 บาทต่อปี  ทั้งนี้ กอช. ร่วมออกบูธในงาน “มหกรรมการเงิน ครั้งที่ 22 Money  EXPO 2022” จัดกิจกรรมโปรโมชันพิเศษและมอบของที่ระลึก วันที่ 12 – 15  พฤษภาคม 2565 ที่ บูธ กอช. (บูธ P11 – 12) ณ ชาเลนเจอร์ 2 – 3  อิมแพ็ค เมืองทองธานี
นางสาวจารุลักษณ์ เรืองสุวรรณ เลขาธิการคณะกรรมการกองทุนการออมแห่งชาติ หรือ กอช. เปิดเผยว่า  กอช. เชิญชวนประชาชนผู้ที่มีสิทธิ์สมัครเป็นสมาชิก กอช. ในพื้นที่กรุงเทพมหานครและพื้นที่จังหวัดใกล้เคียง ออมเงินสร้างความมั่นคงให้กับชีวิตยามเกษียณ โดยการออมเงินกับ กอช. สามารถออมได้ตั้งแต่วัยเรียน อายุ 15 ปี จนถึงอายุ 60 ปี โดยการออมเงินกับ กอช. เป็นการวางแผนทางการเงินในระยะยาวเพื่อไว้ใช้ในอนาคต ซึ่งเริ่มออมเงินขั้นต่ำได้ตั้งแต่ 50 บาท สูงสุด 13,200 บาทต่อปี รัฐสมทบเพิ่มตามช่วงอายุของสมาชิก   โดยช่วงอายุ 15 - 30 ปี รัฐสมทบให้ 50% ของเงินออมแต่ละครั้ง รวมกันทั้งปีไม่เกิน 600 บาท ช่วงอายุมากกว่า 30 – 50 ปี รัฐสมทบให้ 80% ของเงินออมแต่ละครั้ง รวมกันทั้งปีไม่เกิน 960 บาท ช่วงอายุมากกว่า 50 – 60 ปี รัฐสมทบให้ 100% ของเงินออมแต่ละครั้ง รวมกันทั้งปีไม่เกิน 1,200 บาท
ทั้งนี้ ผู้ที่สนใจสามารถพบกับ กอช. ได้ในงาน “มหกรรมการเงิน ครั้งที่ 22 Money  EXPO 2022” บูธ กอช. (บูธ P11 – 12) ณ ชาเลนเจอร์ 2 – 3  อิมแพ็ค เมืองทองธานี วันที่ 12 – 15 พฤษภาคม 2565 ซึ่ง กอช. ได้จัดโปรโมชันพิเศษพร้อมมอบของสมนาคุณ สำหรับผู้สมัครสมาชิกใหม่ที่ส่งเงินสะสมงวดแรก รวมทั้งสมาชิกที่ส่งเงินออมสะสมต่อเนื่องที่บูธ กอช. และในวันศุกร์ที่ 13 พฤษภาคม 2565 เวลา 11.00 – 12.30 น. พบกับกิจกรรมสัมมนากับ กอช. ในหัวข้อ "ลงทุนเพื่อเกษียณกับ กอช. No risk, high return" โดยวิทยากร นายอรุณศักดิ์ จรูญวงศ์นิรมล รองเลขาธิการคณะกรรมการกองทุนการออมแห่งชาติ ด้านลงทุน ภายในบูธกิจกรรม กอช. ยังมีกิจกรรมอีกมากมาย ซึ่งมีให้เลือกทั้งดาวน์โหลดแอป กอช. ดูยอดเงินออมสะสมของตนเอง รวมทั้งยังมีบริการตรวจสอบสิทธิ์หรือทดลองคำนวณบำนาญ  สอบถามข้อมูลเพิ่มเติมได้ที่ สายด่วนเงินออม โทร. 02-049-9000
“คุณออม  รัฐช่วยออม  คุณได้บำนาญ”

ที่มา : https://www.thaigov.go.th/news/contents/details/54361