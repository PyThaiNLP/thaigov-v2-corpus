รัฐบาลไทย-ข่าวทำเนียบรัฐบาล-นายนฤตม์ เทอดสถีรศักดิ์ รองเลขาธิการบีโอไอ ได้นำคณะเจ้าหน้าที่บีโอไอ เดินทางเยือนประเทศสวีเดนและฟินแลนด์


วันจันทร์ที่ 6 มิถุนายน 2565
นายนฤตม์ เทอดสถีรศักดิ์ รองเลขาธิการบีโอไอ ได้นำคณะเจ้าหน้าที่บีโอไอ เดินทางเยือนประเทศสวีเดนและฟินแลนด์
นายนฤตม์ เทอดสถีรศักดิ์ รองเลขาธิการบีโอไอ ได้นำคณะเจ้าหน้าที่บีโอไอ เดินทางเยือนประเทศสวีเดนและฟินแลนด์
นายนฤตม์ เทอดสถีรศักดิ์ รองเลขาธิการบีโอไอ ได้นำคณะเจ้าหน้าที่บีโอไอ เดินทางเยือนประเทศสวีเดนและฟินแลนด์ ระหว่างวันที่ 30 พฤษภาคม – 3 มิถุนายน 2565 โดยได้พบปะหารือกับผู้บริหารบริษัทชั้นนำในอุตสาหกรรมดิจิทัล ไบโอเทค และระบบชาร์จยานยนต์ไฟฟ้า กว่า 10 ราย เพื่อนำเสนอศักยภาพของประเทศไทย มาตรการสนับสนุน และโอกาสการลงทุนในประเทศไทย  นอกจากนี้ ยังได้หารือกับศูนย์บ่มเพาะสตาร์ตอัปและ Tech House ชั้นนำของยุโรป เช่น Epicenter, Ignite Sweden, The Techno Creatives เพื่อเชิญชวนให้มาจัดตั้งสาขาและนำสตาร์ตอัปยุโรปเข้ามาทำงานร่วมกับสตาร์ตอัปไทย
สำหรับการสร้างความร่วมมือในการส่งเสริมการลงทุน คณะได้หารือร่วมกับหน่วยงานพันธมิตร เช่น Business Sweden, Business Finland, Helsinki Partners รวมทั้งได้เข้าเยี่ยมคารวะและหารือโอกาสทางธุรกิจระหว่างไทย-สวีเดน ร่วมกับเอกอัครราชทูตไทย ณ กรุงสตอกโฮล์ม

ที่มา : https://www.thaigov.go.th/news/contents/details/55397