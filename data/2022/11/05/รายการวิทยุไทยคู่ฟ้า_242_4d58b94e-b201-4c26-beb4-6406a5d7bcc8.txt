รัฐบาลไทย-ข่าวทำเนียบรัฐบาล-ไทย-ญี่ปุ่น ร่วมมือด้านพลังงาน


วันพฤหัสบดีที่ 13 มกราคม 2565
พิมพ์
ไทย-ญี่ปุ่น ร่วมมือด้านพลังงาน
วันพฤหัสบดีที่ 13 มกราคม 2565
ต่อจากนี้ไป ขอเชิญรับฟังไทยคู่ฟ้า ค่ะ
วันนี้ (13 ม.ค.65) พลเอก ประยุทธ์ จันทร์โอชา นายกรัฐมนตรี เป็นสักขีพยานในการลงนามในบันทึกความร่วมมือว่าด้วยการเป็นหุ้นส่วนด้านพลังงานระหว่างกระทรวงพลังงานแห่งราชอาณาจักรไทย กับกระทรวงเศรษฐกิจ การค้า และอุตสาหกรรมของประเทศญี่ปุ่น เพื่อกำหนดทิศทางและกรอบความร่วมมือด้านพลังงานของทั้ง 2 ประเทศให้ชัดเจน ประกอบด้วย การร่วมมือด้านน้ำมันและก๊าซ ไฟฟ้า พลังงานทดแทนและการอนุรักษ์พลังงาน พลังงานนิวเคลียร์ นวัตกรรม เทคโนโลยี และพลังงานอัจฉริยะ เทคโนโลยีการลดก๊าซคาร์บอนไดออกไซด์ และด้านอื่น ๆ โดยรูปแบบของความร่วมมือ เช่น การแลกเปลี่ยนข้อมูล การฝึกอบรม การส่งเสริมการลงทุน และการทำ Roadmap มุ่งสู่เป้าหมายการปล่อยก๊าซคาร์บอนไดออกไซด์เป็นศูนย์ ในปี ค.ศ.2050
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/50486