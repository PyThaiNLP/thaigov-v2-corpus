รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม ประชุมติดตามการดำเนินงานของหน่วยงานในสังกัดกระทรวงยุติธรรม


วันพฤหัสบดีที่ 8 กรกฎาคม 2564
พิมพ์
รัฐมนตรีว่าการกระทรวงยุติธรรม ประชุมติดตามการดำเนินงานของหน่วยงานในสังกัดกระทรวงยุติธรรม
รัฐมนตรีว่าการกระทรวงยุติธรรม ประชุมติดตามการดำเนินงานของหน่วยงานในสังกัดกระทรวงยุติธรรม
ในวันพฤหัสบดีที่ ๘ กรกฎาคม ๒๕๖๔ เวลา ๑๐.๐๐ น. ณ ห้องประชุม ๑๐ - ๐๑ ชั้น ๑๐ อาคารกระทรวงยุติธรรม นายสมศักดิ์ เทพสุทิน รัฐมนตรีว่าการกระทรวงยุติธรรม
เป็นประธานการประชุมผู้บริหารกระทรวงยุติธรรม ครั้งที่ ๑๒/๒๕๖๔ โดยมี ว่าที่ ร.ต.ธนกฤต จิตรอารีย์​รัตน์ เลขานุการรัฐมนตรีว่าการกระทรวงยุติธรรม นางสาวณัฐธ์ภัสส์ ยงใจยุทธ ผู้ช่วยรัฐมนตรีประจำกระทรวงยุติธรรม นายธนวัชร นิติกาญจนา ที่ปรึกษารัฐมนตรีว่าการกระทรวงยุติธรรม และผู้บริหารของหน่วยงานในสังกัดกระทรวงยุติธรรม เข้าร่วมฯ
โดยที่ประชุมได้รับทราบผลการเบิกจ่ายงบประมาณกระทรวงยุติธรรม และการฉีดวัคซีนของเจ้าหน้าที่และผู้ต้องขัง นอกจากนี้ ที่ประชุมรับทราบโครงการติดตั้งระบบผลิตพลังงานทดแทนเพื่อใช้เป็นไฟฟ้าสำรอง สำหรับระบบรักษาความปลอดภัยในเรือนจำ รวมทั้งมาตรฐานการปฏิบัติต่อผู้ต้องขังในเรือนจำ การคำนวณมาตรฐานพื้นที่เรือนนอน พื้นที่ใช้สอยอื่น และสิ่งอำนวยความสะดวก (Facility)ของเรือนจำทั่วประเทศความคืบหน้าการดำเนินงานเฝ้าระวังความปลอดภัยของประชาชน (JSOC)
การจัดทำคำสั่งกระทรวงยุติธรรม แต่งตั้งคณะทำงานขับเคลื่อนร่างพระราชบัญญัติป้องกันการกระทำผิดซ้ำ
ของผู้กระทำผิดคดีอุกฉกรรจ์ที่ใช้ความรุนแรง พ.ศ. ....
และการจัดทำคำสั่งกระทรวงยุติธรรม แต่งตั้งคณะทำงานส่งเสริมการปลูกพืชสมุนไพรในเรือนจำ /ทัณฑสถาน เป็นต้น

ที่มา : https://www.thaigov.go.th/news/contents/details/43588