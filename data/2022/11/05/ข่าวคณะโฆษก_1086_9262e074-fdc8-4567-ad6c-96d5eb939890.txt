รัฐบาลไทย-ข่าวทำเนียบรัฐบาล-ครม. อนุมัติจัดสรรอัตราข้าราชการตั้งใหม่ให้กับสำนักงานคณะกรรมการนโยบายที่ดินแห่งชาติ (สคทช.) รวมทั้งสิ้น 65 อัตรา มีค่าใช้จ่ายด้านบุคคลเพิ่มขึ้น 22 ล้านบาทต่อปี


วันอังคารที่ 22 กุมภาพันธ์ 2565
พิมพ์
ครม. อนุมัติจัดสรรอัตราข้าราชการตั้งใหม่ให้กับสำนักงานคณะกรรมการนโยบายที่ดินแห่งชาติ (สคทช.) รวมทั้งสิ้น 65 อัตรา มีค่าใช้จ่ายด้านบุคคลเพิ่มขึ้น 22 ล้านบาทต่อปี
ครม. อนุมัติจัดสรรอัตราข้าราชการตั้งใหม่ให้กับสำนักงานคณะกรรมการนโยบายที่ดินแห่งชาติ (สคทช.) รวมทั้งสิ้น 65 อัตรา มีค่าใช้จ่ายด้านบุคคลเพิ่มขึ้น 22 ล้านบาทต่อปี
วันที่ 22 กุมภาพันธ์ 2565 น.ส.ไตรศุลี ไตรสรณกุล รองโฆษกประจำสำนักนายกรัฐมนตรี กล่าวว่า คณะรัฐมนตรี (ครม.) อนุมัติจัดสรรอัตราข้าราชการตั้งใหม่ให้กับสำนักงานคณะกรรมการนโยบายที่ดินแห่งชาติ(สคทช.) สำนักนายกรัฐมนตรี รวมทั้งสิ้น 65 อัตรา โดยจะมีค่าใช้จ่ายด้านบุคคลเพิ่มขึ้นประมาณ 22 ล้านบาทต่อปี  ซึ่งสคทช.เป็นส่วนราชการที่จัดตั้งขึ้นใหม่เมื่อวันที่ 11 กุมภาพันธ์ 2564 มีบทบาทเป็นผู้รับผิดชอบในการดำเนินงานของคณะกรรมการนโยบายที่ดินแห่งชาติ(คทช.) โดยมีภารกิจในการเสนอแนะนโยบายและแผนการบริหารจัดการที่ดินและทรัพยากรที่ดินของประเทศ ขับเคลื่อนการดำเนินการตามมาตรการและแนวทางการกระจายการถือครองที่ดินอย่างเป็นธรรม และแก้ไขปัญหาเกี่ยวกับที่ดินของรัฐ รวมทั้งการติดตามประเมินผลการบริหารจัดการที่ดินและทรัพยากรดินของประเทศ
นอกจากนี้ยังมีภารกิจสำคัญเร่งด่วนตามนโยบายรัฐบาล คือ การแก้ปัญหาลดความเหลื่อมล้ำการถือครองที่ดิน การปรับปรุงแผนที่แนวเขตที่ดินของรัฐแบบบูรณาการ มาตราส่วน 1:4000 (One Map) และกำหนดแนวทางมาตรการช่วยเหลือผู้ที่ได้รับผลกระทบจากการดำเนินการและการพิสูจน์สิทธิการครอบครองที่ดินของบุคคลในเขตที่ดินของรัฐ โดยสคทช.มีการแบ่งส่วนราชการตามกฎกระทรวง ประกอบด้วย 6 กอง และ 3 กลุ่มงาน
---------------

ที่มา : https://www.thaigov.go.th/news/contents/details/51818