รัฐบาลไทย-ข่าวทำเนียบรัฐบาล-กระทรวงเกษตรฯ เข้าร่วมประชุมคณะกรรมการแม่น้ำโขงแห่งชาติไทย


วันอังคารที่ 2 พฤศจิกายน 2564
กระทรวงเกษตรฯ เข้าร่วมประชุมคณะกรรมการแม่น้ำโขงแห่งชาติไทย
กระทรวงเกษตรฯ เข้าร่วมประชุมคณะกรรมการแม่น้ำโขงแห่งชาติไทย
วันที่ 2 พ.ย. 64 นายประยูร อินสกุล รองปลัดกระทรวงเกษตรและสหกรณ์ ร่วมประชุมคณะกรรมการแม่น้ำโขงแห่งชาติไทย ครั้งที่ 2/2564 โดยมีพลเอก ประวิตร วงษ์สุวรรณ รองนายกรัฐมนตรี เป็นประธาน ดำเนินการประชุมผ่านระบบวิดีทัศน์ทางไกล (Video Conference) จากห้องประชุม 301 ชั้น 3 ตึกบัญชาการ 1 ทำเนียบรัฐบาล โดยมีสาระสำคัญในการประชุม ดังนี้
1. ติดตามความก้าวหน้าการดำเนินการตามข้อสั่งการของประธานกรรมการแม่น้ำโขงแห่งชาติไทย ประกอบด้วย
1.1 ความคืบหน้าสถานการณ์น้ำแม่น้ำโขงและการคาดการณ์
1.2 ความคืบหน้าแนวทางการแก้ไขปัญหาผลกระทบจากการเปลี่ยนแปลงระบบนิเวศแม่น้ำโขงต่อวิถีชีวิตของประชาชนในลุ่มแม่น้าโขง 7 จังหวัด
1.3 ความคืบหน้าสถานะกระบวนการปรึกษาหารือล่วงหน้าภายใต้ระเบียบปฏิบัติคณะกรรมาธิการแม่น้ำโขง เรื่อง การแจ้ง การปรึกษาหารือล่วงหน้า และข้อตกลง โครงการไฟฟ้าพลังน้ำเขื่อนสานะคาม สปป.ลาว
1.4 ความคืบหน้าแผนพัฒนาเขื่อนไฟฟ้าพลังน้ำในแม่น้ำโขง
1.5 ความคืบหน้าร่างแผนปฏิบัติการระดับประเทศ (National Indicative Plan: NIP)
2. รับทราบสถานการณ์น้ำแม่น้ำโขงและการคาดการณ์ และการปรับปรุงสถานีอุตุ–อุทกวิทยาของลุ่มน้ำโขงตอนล่าง และผลการประชุมสำคัญของคณะกรรมาธิการแม่น้ำโขง ช่วงเดือนพฤษภาคมถึงกันยายน 2564
3. พิจารณาการปรับปรุงองค์ประกอบของคณะกรรมการแม่น้ำโขงแห่งชาติไทย
4. พิจารณาการเตรียมการประชุมคณะมนตรี คณะกรรมาธิการแม่น้ำโขง ครั้งที่ 28
5. พิจารณาการแต่งตั้งคณะทำงานกำหนดกรอบการศึกษาร่วม ไทย-สาธารณรัฐประชาธิปไตยประชาชนลาว เรื่อง โครงการไฟฟ้าพลังน้ำในแม่น้ำโขงสายประธาน
6. พิจารณาท่าทีฝ่ายไทยต่อกระบวนการปรึกษาหารือล่วงหน้าภายใต้ระเบียบปฏิบัติคณะกรรมาธิการแม่น้ำโขง เรื่อง การแจ้ง การปรึกษาหารือล่วงหน้า และข้อตกลงโครงการไฟฟ้าพลังน้ำเขื่อนสานะคาม สปป.ลาว

ที่มา : https://www.thaigov.go.th/news/contents/details/47749