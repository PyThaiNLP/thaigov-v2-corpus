รัฐบาลไทย-ข่าวทำเนียบรัฐบาล-ผู้ประกันตน ม.39 พื้นที่สีแดง 13 จังหวัด เฮ! รับเงินเยียวยา 23 สิงหา นี้


วันจันทร์ที่ 23 สิงหาคม 2564
ผู้ประกันตน ม.39 พื้นที่สีแดง 13 จังหวัด เฮ! รับเงินเยียวยา 23 สิงหา นี้
รัฐมนตรีว่าการกระทรวงแรงงาน เปิดเผยถึงความคืบหน้าการโอนเงินช่วยเหลือผู้ประกันตนที่ได้รับผลกระทบจากประกาศ “เคอร์ฟิว” และ “ล็อกดาวน์”  23 สิงหาคม 2564 นี้
เมื่อวันที่ 23 สิงหาคม 2564 นายสุชาติ ชมกลิ่น รัฐมนตรีว่าการกระทรวงแรงงาน เปิดเผยถึงความคืบหน้าการโอนเงินช่วยเหลือผู้ประกันตนที่ได้รับผลกระทบจากประกาศ “เคอร์ฟิว” และ “ล็อกดาวน์” ว่าในวันนี้ (23 สิงหาคม 2564) จะโอนเงินเยียวยาผ่านพร้อมเพย์เลขบัตรประชาชนแก่ผู้ประกันตนมาตรา 39 คนละ 5,000 บาท จำนวน 1,123,746 คน คิดเป็นเงินกว่า 5.6 พันล้านบาท เพื่อบรรเทาความเดือดร้อน ลดภาระค่าครองชีพและค่าใช้จ่ายในการดำรงชีวิตประจำวันของพี่น้องแรงงานผู้ประกันตน
นายสุชาติ ชมกลิ่น รัฐมนตรีว่าการกระทรวงแรงงาน กล่าวเพิ่มเติมว่า ตนมีความห่วงใยพี่น้องแรงงานในพื้นที่ที่ได้รับการเยียวยาให้ได้รับสิทธิอย่างครบถ้วน ได้เร่งให้สำนักงานประกันสังคม (สปส.) ดำเนินการโอนเงินเยียวยา แต่ที่ผ่านมาพบว่ายังมีผู้ประกันตนบางส่วนยังไม่ได้รับเงิน จากปัญหาการโอนเงินไม่สำเร็จ ด้วยสาเหตุหลักคือ ยังไม่ผูกพร้อมเพย์เลขบัตรประชาชน จึงขอฝากไปยังผู้ประกันตนทุกมาตราทั้งมาตรา 33 มาตรา 39 และมาตรา 40 ที่ได้รับสิทธิในพื้นที่ทั้ง 29 รวมถึงผู้ที่ตกหล่นจากรอบการโอนที่ผ่านมา ให้ท่านเร่งตรวจสอบข้อมูลตนเอง หากเช็คแล้วว่าเงินยังไม่เข้าบัญชี ให้รีบไปติดต่อธนาคารด่วน ท่านที่ยังไม่ผูกพร้อมเพย์เลขบัตรประชาชน ให้รีบไปดำเนินการผูกบัญชีพร้อมเพย์เลขบัตรประชาชน หรือเปลี่ยนจากผูกพร้อมเพย์เบอร์โทรศัพท์เป็นพร้อมเพย์เลขบัตรประชาชนเพื่อรับเงินช่วยเหลือเยียวยา ทั้งนี้ สำนักงานประกันสังคม (สปส.) ได้เปิดให้นายจ้างและผู้ประกันตนทุกมาตรา ทั้ง มาตรา 33 มาตรา 39 และมาตรา 40 ตรวจสอบข้อมูลได้ที่ www.sso.go.th
หากมีข้อสงสัยสามารถสอบถามได้ที่สายด่วนกระทรวงแรงงาน โทร 1506 ได้ตลอด 24 ชั่วโมง

ที่มา : https://www.thaigov.go.th/news/contents/details/45058