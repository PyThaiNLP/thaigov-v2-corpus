รัฐบาลไทย-ข่าวทำเนียบรัฐบาล-รฟม. มอบสิ่งของอุปโภคบริโภค ให้แก่สำนักงานเขตดุสิต


วันอังคารที่ 13 กรกฎาคม 2564
รฟม. มอบสิ่งของอุปโภคบริโภค ให้แก่สำนักงานเขตดุสิต
เพื่อบรรเทาความเดือดร้อนของประชาชนจากสถานการณ์การแพร่ระบาดของเชื้อไวรัสโควิด-19
ในวันที่ 12 กรกฎาคม 2564 นางสาวจิรฐา วัฒนประดิษฐ์ ผู้อำนวยการสำนักสื่อสารองค์กร การรถไฟฟ้าขนส่งมวลชนแห่งประเทศไทย (รฟม.) กระทรวงคมนาคม เป็นผู้แทน รฟม. มอบสิ่งของอุปโภค บริโภคที่จำเป็นต่อการดำรงชีวิตประจำวัน ให้แก่ สำนักงานเขตดุสิต เพื่อบรรเทาความเดือดร้อนของประชาชนจากสถานการณ์การแพร่ระบาดของเชื้อไวรัสโควิด-19 และเป็นส่วนหนึ่งของกิจกรรมเพื่อสังคม ที่ รฟม. ได้จัดขึ้นเป็นประจำอย่างต่อเนื่อง โดยมี นายดิชา คงศรี ผู้อำนวยการเขตดุสิต เป็นผู้รับมอบ ณ หน้าอาคารเปรมประชากร ชั้น 1 สำนักงานเขตดุสิต    เพื่อให้ทางสำนักงานเขตดุสิตได้นำไปแจกจ่ายให้แก่ประชาชนในชุมชนเป็นลำดับต่อไป

ที่มา : https://www.thaigov.go.th/news/contents/details/43695