รัฐบาลไทย-ข่าวทำเนียบรัฐบาล-ก.อุตฯ จัดกิจกรรมจิตอาสา “มีแล้วแบ่งปัน” มูลนิธิช่วยคนปัญญาอ่อนแห่งประเทศไทย


วันจันทร์ที่ 28 มิถุนายน 2564
พิมพ์
ก.อุตฯ จัดกิจกรรมจิตอาสา “มีแล้วแบ่งปัน” มูลนิธิช่วยคนปัญญาอ่อนแห่งประเทศไทย
นายบรรจง สุกรีฑา และ นายใบน้อย สุวรรณชาตรี ผู้ตรวจราชการกระทรวงอุตสาหกรรม  ได้รับมอบหมายจาก ปลัดกระทรวงอุตสาหกรรม ให้เป็นผู้แทนทำกิจกรรมจิตอาสา  ณ ที่ทำการมูลนิธิฯ ถนนเพชรบุรี เขตราชเทวี กรุงเทพฯ
วันนี้ (28 มิถุนายน 2564) นายบรรจง สุกรีฑา และ นายใบน้อย สุวรรณชาตรี ผู้ตรวจราชการกระทรวงอุตสาหกรรม ได้รับมอบหมายจาก ปลัดกระทรวงอุตสาหกรรม ให้เป็นผู้แทนทำกิจกรรมจิตอาสา “มีแล้วแบ่งปัน” มอบสิ่งของอุปโภคบริโภค ได้แก่ น้ำดื่ม นม น้ำตาลทราย ขนมจีบซาลาเปา แอลกอฮอล์ฆ่าเชื้อโรค หน้ากากอนามัย ของใช้ในชีวิตประจำวัน ของผู้บริหารและข้าราชการ สปอ. ร่วมบริจาคให้กับ มูลนิธิช่วยคนปัญญาอ่อนแห่งประเทศไทยในพระบรมราชินูปถัมภ์ โดยมี นายสุริยะ ประสาทบัณฑิตย์ รองประธานมูลนิธิฯ คนที่ 1 เป็นตัวแทนรับมอบ และจะนำไปส่งมอบต่อให้ศูนย์ย่อยในกำกับ จำนวน 6 แห่งในเขตกรุงเทพฯ
โดยกิจกรรมดังกล่าวจัดขึ้นเพื่อเฉลิมพระเกียรติสมเด็จพระนางเจ้าฯ พระบรมราชินี เนื่องในโอกาสวันเฉลิมพระชนมพรรษา โดยมีกรรมการ ผู้บริหารของมูลนิธิฯ คุณวิภารัตน์ ฉิมบุรุษ รองผู้จัดการฝ่ายประสานรัฐกิจ บจก. ซีพีแรม นางพงษ์ศิริ วรรณศรี ผู้อำนวยการกองตรวจราชการ และข้าราชการ สำนักงานปลัดกระทรวงอุตสาหกรรม เข้าร่วมกิจกรรมดังกล่าว ณ ที่ทำการมูลนิธิฯ ถนนเพชรบุรี เขตราชเทวี กรุงเทพฯ

ที่มา : https://www.thaigov.go.th/news/contents/details/43199