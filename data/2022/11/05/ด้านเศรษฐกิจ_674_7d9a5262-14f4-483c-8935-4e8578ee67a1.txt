รัฐบาลไทย-ข่าวทำเนียบรัฐบาล-รองปลัดฯ วรวรรณ ลงพื้นที่ปทุมธานีตรวจเยี่ยมสถานประกอบการที่ปฎิบัติตามมาตรการ Bubble and Seal บริษัท ลูเมนตั้ม อินเตอร์เนชั่นแนล (ประเทศไทย) จำกัด


วันพฤหัสบดีที่ 19 สิงหาคม 2564
พิมพ์
รองปลัดฯ วรวรรณ ลงพื้นที่ปทุมธานีตรวจเยี่ยมสถานประกอบการที่ปฎิบัติตามมาตรการ Bubble and Seal บริษัท ลูเมนตั้ม อินเตอร์เนชั่นแนล (ประเทศไทย) จำกัด
ตรวจเยี่ยมสถานประกอบการตามแนวทางมาตรการ Bubble and Seal และ Factory Isolation ภายในสถานประกอบการ
วันนี้ (19 สิงหาคม 2564) นางวรวรรณ ชิตอรุณ รองปลัดกระทรวงอุตสาหกรรม พร้อมด้วย นายเดชา  จาตุธนานันท์  ผู้ตรวจราชการกระทรวงอุตสาหกรรม  ลงพื้นที่จังหวัดปทุมธานี ตรวจเยี่ยมสถานประกอบการตามมาตรการป้องกันและควบคุมการแพร่ระบาดของโรคติดเชื้อไวรัสโคโรนา 2019 ของบริษัท ลูเมนตั้ม อินเตอร์เนชั่นแนล (ประเทศไทย) จำกัด ประกอบธุรกิจให้บริการด้าน การผลิตอุปกรณ์สื่อสารข้อมูลที่ใช้ในการส่งสัญญาณอิเล็กทรอนิกส์ไปตามสายหรือออกอากาศ   เพื่อศึกษาแลกเปลี่ยนแนวทางการรับมือกับสถานการณ์การแพร่ระบาดของโรคติดเชื้อไวรัสโคโรนา 2019 ที่กำลังระบาดหนักในพื้นที่กลุ่มโรงงานอุตสาหกรรม ตามแนวทางมาตรการ Bubble and Seal และ Factory Isolation ภายในสถานประกอบการ เพื่อให้เหมาะสมกับโรงงานทุกขนาด
โดยมีนายเศรษฐรัชต์ เลือดสกุล อุตสาหกรรมจังหวัดปทุมธานี นางพงษ์ศิริ วรรณศรี ผู้อำนวยการกองตรวจราชการ สำนักงานปลัดกระทรวงอุตสาหกรรม ร่วมด้วย ณ บริษัท ลูเมนตั้ม อินเตอร์เนชั่นแนล (ประเทศไทย) จังหวัดปทุมธานี

ที่มา : https://www.thaigov.go.th/news/contents/details/44925