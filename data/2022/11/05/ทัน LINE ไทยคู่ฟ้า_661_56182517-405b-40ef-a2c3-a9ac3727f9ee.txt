รัฐบาลไทย-ข่าวทำเนียบรัฐบาล-นายกฯ ยินดี กรุงเทพฯ ติดอันดับ 6 จุดหมายการจัดประชุมนานาชาติ มั่นใจทุกจังหวัดมีเอกลักษณ์ ที่เป็นจุดขายได้


วันพฤหัสบดีที่ 24 กุมภาพันธ์ 2565
นายกฯ ยินดี กรุงเทพฯ ติดอันดับ 6 จุดหมายการจัดประชุมนานาชาติ มั่นใจทุกจังหวัดมีเอกลักษณ์ ที่เป็นจุดขายได้
.....
พล.อ.ประยุทธ์ จันทร์โอชา นายกรัฐมนตรี และ รมว.กห. ยินดีที่ กรุงเทพฯ ได้อันดับที่ 6 ของการจัดอันดับเมืองที่เป็นจุดหมายจัดการประชุมนานาชาติ ประจำปี 2564 (International Convention Destination Competitive Index 2021) จาก 101 เมืองทั่วโลก โดยประเมินจากคุณภาพของปัจจัย 3 ด้าน คือ ด้านสุขอนามัย ด้านความได้เปรียบในการแข่งขัน และด้านการสร้างความแตกต่าง
.
ผลการจัดอันดับแสดงให้เห็นโอกาสที่ดีของไทยในการพัฒนาอุตสากรรม MICE ให้เติบโตอย่างต่อเนื่อง และแสดงถึงความพร้อมในการรองรับการจัดงานทุกรูปแบบ ซึ่งนายกฯ มั่นใจว่าทุกจังหวัดในไทยมีศักยภาพ เอกลักษณ์ และความโดดเด่นที่แตกต่างกัน ล้วนเป็นจุดขายเพื่อสร้างรายได้และฟื้นฟูเศรษฐกิจของประเทศ ซึ่งรัฐบาลพร้อมส่งเสริมและสนับสนุน
.
อ่านเพิ่มเติม คลิก >> https://www.thaigov.go.th/news/contents/details/51876
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/51902