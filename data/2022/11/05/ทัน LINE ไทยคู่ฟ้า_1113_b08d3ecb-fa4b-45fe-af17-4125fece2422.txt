รัฐบาลไทย-ข่าวทำเนียบรัฐบาล-ครม. ไฟเขียว! ไทยเสนอตัวเป็นเจ้าภาพจัดการประชุมคณะกรรมการมรดกโลกสมัยสามัญ ครั้งที่ 46 หวังกระตุ้นเศรษฐกิจประเทศหลังโควิด


วันอาทิตย์ที่ 28 สิงหาคม 2565
ครม. ไฟเขียว! ไทยเสนอตัวเป็นเจ้าภาพจัดการประชุมคณะกรรมการมรดกโลกสมัยสามัญ ครั้งที่ 46 หวังกระตุ้นเศรษฐกิจประเทศหลังโควิด
.....
ที่ประชุม ครม. (23 ส.ค. 65) เห็นชอบให้ประเทศไทยสมัครเข้ารับการคัดเลือกเป็นเจ้าภาพจัดการประชุมคณะกรรมการมรดกโลกสมัยสามัญ ครั้งที่ 46 พร้อมเห็นชอบกรอบวงเงินในการจัดประชุม 350 ล้านบาท และหากไทยได้รับคัดเลือกเป็นเจ้าภาพฯ คาดว่าจะมีการจัดประชุมในช่วงเดือน มิ.ย. - ก.ค. 66 ณ กรุงเทพมหานคร นับเป็นการส่งเสริมบทบาทของไทยในฐานะผู้นำการดำเนินการภายใต้กรอบการดำเนินงานของอนุสัญญาคุ้มครองมรดกโลกฯ
.
ประเทศไทยจะได้รับประโยชน์ในการพัฒนาองค์ความรู้ รวมถึงโอกาสในการเข้าถึงโครงการ กิจกรรม และข้อริเริ่มใหม่ ๆ สู่การต่อยอด - ขยายความร่วมมือ เพื่อกระชับความสัมพันธ์กับองค์กรต่าง ๆ และนานาชาติต่อไป และยังช่วยกระตุ้นเศรษฐกิจประเทศภายหลังสถานการณ์โรคโควิด-19 โดยคาดว่าจะมีผู้เข้าร่วมประชุมไม่ต่ำกว่า 2,300 คน เกิดเม็ดเงินหมุนเวียนจากการใช้จ่ายด้านต่าง ๆ ทั้งในการเดินทาง ที่พัก การท่องเที่ยว ฯลฯ
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/58537