รัฐบาลไทย-ข่าวทำเนียบรัฐบาล-จัดทีมค้นหาผู้ป่วยโควิด-19 รอเตียง เข้าสู่ระบบการรักษา


วันอาทิตย์ที่ 22 สิงหาคม 2564
พิมพ์
จัดทีมค้นหาผู้ป่วยโควิด-19 รอเตียง เข้าสู่ระบบการรักษา
วันพฤหัสบดีที่ 15 กรกฎาคม 2564
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลจัดทีมปฏิบัติการเชิงรุกลงพื้นที่ กทม. เพื่อลาดตระเวนค้นหาผู้ป่วยโควิด-19 ที่ยังรอเตียงอยู่ที่บ้าน ซึ่งมีจำนวนมาก โดยจะนำผู้ป่วยเข้าสู่ระบบการรักษาตามระดับของอาการ เช่น ผู้ป่วยสีเขียว ส่งไปยัง รพ.สนาม ผู้ป่วยสีเหลือง หรือกลุ่มเสี่ยง เช่น ผู้สูงอายุ ผู้ที่มีโรคประจำตัวเรื้อรัง ส่งไปยัง รพ.บุษราคัม เป็นต้น นอกจากนี้ ยังมีศูนย์แรกรับและส่งต่อนิมิบุตร ที่จะตรวจสอบระยะเวลาการรอเตียง และสอบถามอาการ รวมถึงตรวจสอบกลับไปยังต้นทาง โดยหากพบว่าเป็นผู้ป่วยที่รอเตียงมาแล้วหลายวัน หรือไม่มีรถพยาบาลไปรับ จะส่งรถพยาบาลของสถาบันการแพทย์ฉุกเฉินไปรับที่บ้าน เพื่อนำตัวเข้าสู่การรักษาต่อไป
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/44955