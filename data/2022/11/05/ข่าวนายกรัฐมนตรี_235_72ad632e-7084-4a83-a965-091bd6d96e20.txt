รัฐบาลไทย-ข่าวทำเนียบรัฐบาล-นายกฯ ยืนยัน ยังคงการตรวจหาเชื้อแบบ RT-PCR ไว้เช่นเดิม ป้องกันสายพันธุ์โอไมครอน เผย เตรียมเดินทางไป จ.อุดรธานี เพื่อพบปะประชาชน


วันอังคารที่ 30 พฤศจิกายน 2564
พิมพ์
นายกฯ ยืนยัน ยังคงการตรวจหาเชื้อแบบ RT-PCR ไว้เช่นเดิม ป้องกันสายพันธุ์โอไมครอน เผย เตรียมเดินทางไป จ.อุดรธานี เพื่อพบปะประชาชน
นายกฯ ยืนยัน ยังคงการตรวจหาเชื้อแบบ RT-PCR ไว้เช่นเดิม ป้องกันสายพันธุ์โอไมครอน เผย เตรียมเดินทางไป จ.อุดรธานี เพื่อพบปะประชาชน
วันนี้ (30 พฤศจิกายน 2564) เวลา 13.20 น. บริเวณทางเชื่อมตึกสินติไมตรีและตึกไทยคู่ฟ้า ทำเนียบรัฐบาลภายหลังการประชุมคณะรัฐมนตรี พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ตอบคำถามสื่อมวลชนถึงกรณี ศบค. มีมติเมื่อวันที่ 26 พ.ย. 64 เตรียมปรับวิธีการตรวจหาเชื้อโควิด-19 สำหรับนักเดินทางชาวไทยและชาวต่างชาติที่มาจากประเทศที่เข้าข่ายยกเว้นการกักตัว 63 ประเทศ/พื้นที่ หรือนักท่องเที่ยวรูปแบบ Test & Go จาก RT-PCR เป็นการตรวจแบบ ATK แทน โดยนายกรัฐมนตรียืนยันว่าจะยังคงใช้วิธีการตรวจหาเชื้อแบบ RT-PCR ไว้เช่นเดิม ตามข้อเสนอของกระทรวงสาธารณสุขและหน่วยงานที่เกี่ยวข้องที่มีการหารือในที่ประชุมคณะรัฐมนตรี เพื่อเป็นการป้องกันและควบคุมการแพร่ระบาดของเชื้อไวรัสสายพันธุ์โอไมครอน ซึ่งจะมีการประกาศในราชกิจจานุเบกษาต่อไป
นายกรัฐมนตรี ยังกล่าวต่อสื่อมวลชนว่า ในวันพรุ่งนี้จะนำคณะ เดินทางไปตรวจราชการ ณ จังหวัดอุดรธานี เพื่อเยี่ยมเยียนประชาชน โดยช่วงที่ผ่านมานายกรัฐมนตรีได้เดินทางไปหลายจังหวัด แต่ละพื้นที่ก็มีอัตลักษณ์ที่แตกต่างกัน จึงต้องไปรับฟังปัญหาของประชาชน เพื่อร่วมกันแก้ไข และสร้างความเข้มแข็งในระดับพื้นที่ รวมถึงจะได้มีการเดินทางไปไหว้พระเพื่อความเป็นสิริมงคลอีกด้วย
....................

ที่มา : https://www.thaigov.go.th/news/contents/details/48889