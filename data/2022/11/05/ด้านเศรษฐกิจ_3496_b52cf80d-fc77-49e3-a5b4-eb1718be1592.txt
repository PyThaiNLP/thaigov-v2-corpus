รัฐบาลไทย-ข่าวทำเนียบรัฐบาล-กระทรวงคมนาคม เตรียมการรองรับการเดินทางกลับของประชาชนในระบบขนส่งสาธารณะ


วันอาทิตย์ที่ 17 เมษายน 2565
กระทรวงคมนาคม เตรียมการรองรับการเดินทางกลับของประชาชนในระบบขนส่งสาธารณะ
...
ในวันที่ 17 เมษายน 2565 ซึ่งเป็นวันหยุดส่งท้ายของช่วงเทศกาลสงกรานต์ 2565 กระทรวงคมนาคมได้คาดการณ์ว่า ประชาชนจะเดินทางกลับจากการท่องเที่ยวและกลับจากภูมิลำเนากลับมายังกรุงเทพฯ เป็นจำนวนมาก ซึ่งหน่วยงานในสังกัดของกระทรวงฯ ที่ให้บริการขนส่งสาธารณะได้เตรียมการให้บริการรองรับความต้องการของประชาชน ดังนี้
1. บริษัท ขนส่ง จำกัด (บขส.) ได้จัดเตรียมรถให้บริการ จำนวน 4,279 เที่ยว ให้บริการประชาชนได้ 46,258 คน
โดยมีการเตรียมความพร้อม ดังนี้
- จัดเจ้าหน้าที่ให้บริการช่วยเหลือด้านการจราจร และพนักงานรักษาความปลอดภัย ดูแล
จัดระเบียบชานชาลาตลอดเวลา
- ประสานงานกับศูนย์วิทยุ จส.100 และ สวพ.91 ประชาสัมพันธ์ไปยังรถแท็กซี่ เพื่อเข้ามาให้บริการประชาชนอย่างเพียงพอ ในสถานีขนส่งผู้โดยสารกรุงเทพฯแต่ละแห่ง
2. การรถไฟแห่งประเทศไทย (รฟท.) ได้จัดเตรียมรถให้บริการ จำนวน 83 เที่ยว ให้บริการประชาชนได้ 26855 คน โดยมีการเตรียมความพร้อม ดังนี้
- จัดเดินขบวนรถพิเศษเพิ่ม 5 ขบวน ในวันที่ 16 - 17 เมษายน 2565
- เพิ่มตู้โดยสารโดยเฉพาะขบวนรถด่วน รถเร็ว ระหว่างวันที่ 11 -17 เมษายน 2565 ขบวนละ
1 - 2 ตู้ หรือให้เต็มหน่วยลากจูง
3. บริษัท ท่าอากาศยานไทย จำกัด (มหาชน) หรือ ทอท. ได้จัดเตรียมรถให้บริการ จำนวน 471 เที่ยว (ท่าอากาศยานสุวรรณภูมิ 260 เที่ยว และท่าอากาศยานดอนเมือง จำนวน 211 เที่ยว) ให้บริการประชาชนได้ 54,519 คน (ท่าอากาศยานสุวรรณภูมิ จำนวน 28,388 คน และท่าอากาศยานดอนเมือง จำนวน 26,131 คน) โดยมีการเตรียมความพร้อม ดังนี้
- ท่าอากาศยานดอนเมือง (ทดม.) ให้บริการรถโดยสารสาธารณะ (แท็กซี่) Carpool Taxi คลังสินค้าจอดได้ 225 คัน จุดพักคอย Taxi จอดได้ ประมาณ 100 คัน และอาคาร 2 Stand by ได้ 20 คัน
- ท่าอากาศยานสุวรรณภูมิ (ทสภ.)
- จัดเตรียมรถ Shuttle Bus ให้บริการภายใน ทสภ. เพื่อไปยังอาคารต่าง ๆ เพื่อให้ผู้ใช้บริการได้รับความสะดวก รวดเร็ว โดยให้บริการอย่างต่อเนื่อง 24 ชั่วโมง ในช่วงเทศกาลสงกรานต์ 2565
- การเตรียมความพร้อมของการให้บริการรถรับจ้างสาธารณะ (รถแท็กซี่) และได้เพิ่ม
จุดการให้บริการรถรับจ้างสาธารณะ (รถแท็กซี่) อีกจำนวน 1 จุด บริเวณชั้น 2 ประตู 10 อาคารผู้โดยสาร ซึ่งเป็นรถแท็กซี่ที่เข้าร่วมโครงการ Alternative Quarantine (AQ)
4. องค์การขนส่งมวลชนกรุงเทพฯ (ขสมก.) ได้เตรียมพร้อมรถให้บริการ จำนวน 15,592 เที่ยว ให้บริการประชาชนได้ 396,296 คน โดยมีการเตรียมความพร้อม ดังนี้
• จัดเดินรถเชื่อมต่อสถานีขนส่งกรุงเทพ 5 สถานี จำนวน 36 เส้นทาง
- สถานีขนส่งผู้โดยสารกรุงเทพ (จตุจักร) จำนวน 11 เส้นทาง 1,752 เที่ยววิ่งต่อวัน ได้แก่  สาย 3, 16, 77, 96, 134, 136, 138 ,145, 509, 517 และ 536
- สถานีขนส่งผู้โดยสารกรุงเทพ (สายใต้ใหม่) จำนวน 6 เส้นทาง 935 เที่ยววิ่งต่อวัน ได้แก่  สาย 66, 79, 511, 515, 516 และ 556
- สถานีขนส่งผู้โดยสารกรุงเทพ (เอกมัย) จำนวน 8 เส้นทาง 898 เที่ยววิ่งต่อวัน ได้แก่
สาย 2, 23, 25, 71, 72, 501, 508 และ 511
- สถานีรถไฟกรุงเทพ (หัวลำโพง) จำนวน 6 เส้นทาง 863 เที่ยววิ่งต่อวัน ได้แก่ สาย 4, 21, 25, 34, 73 และ  501
- สถานีรถไฟกรุงเทพ (สถานีกลางบางซื่อ) จำนวน 2 เส้นทาง 167 เที่ยววิ่งต่อวัน ได้แก่
สาย 49 และ 67
• จัดเดินรถ AIRPORT BUS  ดังนี้
- สาย A1 ท่าอากาศยานดอนเมือง - รถไฟฟ้า BTS จตุจักร จัดเดินรถเฉลี่ยวันละ 16 คัน
- สาย A2 ท่าอากาศยานดอนเมือง - อนุสาวรีย์ชัย จัดเดินรถเฉลี่ยวันละ 12 คัน
- สาย A3 ท่าอากาศยานดอนเมือง - สวนลุมพินี จัดเดินรถเฉลี่ยวันละ 8 คัน
- สาย A4 ท่าอากาศยานดอนเมือง - สนามหลวง จัดเดินรถเฉลี่ยวันละ 8 คัน
- สาย S1 ท่าอากาศยานสุวรรณภูมิ - สนามหลวง จัดเดินรถเฉลี่ยวันละ 4 คัน

ที่มา : https://www.thaigov.go.th/news/contents/details/53662