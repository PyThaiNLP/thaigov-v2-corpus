รัฐบาลไทย-ข่าวทำเนียบรัฐบาล-นายกฯ สั่งจับตาป้องกันฝุ่น PM2.5 มาพร้อมลมหนาว ห่วงประชาชนให้ดูแลสุขภาพเป็นพิเศษ


วันเสาร์ที่ 4 ธันวาคม 2564
นายกฯ สั่งจับตาป้องกันฝุ่น PM2.5 มาพร้อมลมหนาว ห่วงประชาชนให้ดูแลสุขภาพเป็นพิเศษ
.....
นายธนกร วังบุญคงชนะ โฆษกรัฐบาล เผย พลเอก ประยุทธ์ จันทร์โอชา นายกรัฐมนตรี และ รมว.กลาโหม ติดตามสถานการณ์ฝุ่นละออง PM2.5 ที่มาช่วงหน้าหนาวอย่างใกล้ชิด ซึ่งทำให้สภาพอากาศนิ่ง ส่งผลให้ฝุ่นละออง PM2.5 สะสมเกินค่ามาตรฐาน
.
ซึ่งพื้นที่กรุงเทพฯ และปริมณฑล อาจมีแนวโน้มสูงขึ้นและเกินมาตรฐาน สาเหตุหลักมาจากยานพาหนะกว่า 50% โดยเฉพาะรถที่ใช้เครื่องยนต์ดีเซล ส่วนต่างจังหวัดมาจากลมที่พัดนำฝุ่นละอองจากการเผาในที่โล่งและประเทศเพื่อนบ้าน จึงได้เร่งรัดและเน้นย้ำให้หน่วยงานที่เกี่ยวข้อง เพิ่มประสิทธิภาพการแก้ไขปัญหา ภายใต้แนวคิด “1 สื่อสาร 5 ป้องกัน 3 เผชิญเหตุ” เพื่อควบคุมมลพิษทางอากาศให้อยู่ในเกณฑ์มาตรฐานและปลอดภัยต่อสุขภาพของประชาชน
.
พร้อมส่งความห่วงใยถึงประชาชน โดยเฉพาะผู้สูงอายุ และเด็กเล็ก ขอให้ดูแลสุขภาพเป็นพิเศษ สวมหน้ากากอนามัยที่เหมาะสมโดยเฉพาะหน้ากาก N95 งดทำกิจกรรมกลางแจ้ง ลดการเผาเศษวัสดุการเกษตรในพื้นที่โล่งแจ้ง รวมถึงติดตามข่าวสารเกี่ยวกับฝุ่น PM2.5 เพื่อป้องกันตัวเองและช่วยสิ่งแวดล้อมด้วย
.
อ่านเพิ่มเติม คลิก https://www.thaigov.go.th/news/contents/details/49034
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/49106