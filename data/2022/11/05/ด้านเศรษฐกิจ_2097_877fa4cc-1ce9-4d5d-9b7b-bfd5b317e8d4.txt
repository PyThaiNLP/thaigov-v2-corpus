รัฐบาลไทย-ข่าวทำเนียบรัฐบาล-กรมทางหลวงชนบท รายงานสถานการณ์ถนนที่ได้รับผลกระทบจากอุทกภัยในพื้นที่ภาคใต้ 5 จังหวัดประจำวันที่ 3 ธันวาคม 2564 เวลา 08.30 น. สามารถสัญจรผ่านได้ 4 สายทาง ไม่สามารถผ่านได้ 9 สายทาง


วันศุกร์ที่ 3 ธันวาคม 2564
กรมทางหลวงชนบท รายงานสถานการณ์ถนนที่ได้รับผลกระทบจากอุทกภัยในพื้นที่ภาคใต้ 5 จังหวัดประจำวันที่ 3 ธันวาคม 2564 เวลา 08.30 น. สามารถสัญจรผ่านได้ 4 สายทาง ไม่สามารถผ่านได้ 9 สายทาง
กรมทางหลวงชนบท รายงานสถานการณ์ถนนที่ได้รับผลกระทบจากอุทกภัยในพื้นที่ภาคใต้ 5 จังหวัดประจำวันที่ 3 ธันวาคม 2564 เวลา 08.30 น. สามารถสัญจรผ่านได้ 4 สายทาง ไม่สามารถผ่านได้ 9 สายทาง
กรมทางหลวงชนบท (ทช.) กระทรวงคมนาคม โดยสำนักบำรุงทาง รายงานถึงสถานการณ์อุทกภัยประจำวันที่ 3 ธันวาคม 2564 เวลา 08.30 น. ว่า มีถนนทางหลวงชนบทที่ประสบอุทกภัยในพื้นที่ 5 จังหวัด ได้แก่ สุราษฎร์ธานี นครศรีธรรมราช พัทลุง ตรัง และชุมพร รวม 13 สายทาง สามารถสัญจรผ่านได้ 4 สายทาง และไม่สามารถผ่านได้ 9 สายทาง แบ่งเป็น น้ำท่วมสูง 8 สายทาง (8 แห่ง) ทางขาด โครงสร้างทางชำรุด กัดเซาะ 1 สายทาง (1 แห่ง) รายละเอียดดังนี้
1. สายทาง สฎ.2036 แยก ทล.41 (กม. ที่ 180+575) - บ้านแม่แขก อำเภอพุนพิน จังหวัดสุราษฎร์ธานี น้ำท่วมสูง 50 เซนติเมตร (ช่วง กม. ที่ 3+000 - 11+100)
2. สายทาง ชพ.4011 แยก ทล.4198 (กม. ที่ 14+350) - บ้านท้องเกร็ง อำเภอทุ่งตะโก และสวี จังหวัดชุมพร เส้นทางขาด (ช่วง กม. ที่ 5+000 - 5+100 และช่วง กม. ที่ 5+400 - 5+450)
3. สายทาง ชพ.2016 แยก ทล.41 (กม. ที่ 52+600) - บ้านหนองไม้แก่น อำเภอทุ่งตะโก จังหวัดชุมพร น้ำท่วมสูง 40 เซนติเมตร (ช่วง กม. ที่ 3+500 - 4+600)
4. สายทาง ชพ.2032 แยก ทล.41 (กม. ที่ 33+650) - บ้านในแหลม อำเภอสวี จังหวัดชุมพร น้ำท่วมสูง 40 - 50 เซนติเมตร (ช่วง กม. ที่ 0+000 - 1+250 และช่วง กม. ที่ 2+500 - 6+500)
5. สายทาง ชพ.2063 แยก ทล.41 (กม. ที่ 44+950) - เทศบาลปากตะโก อำเภอทุ่งตะโก จังหวัดชุมพร น้ำท่วมสูง 40 เซนติเมตร (ช่วง กม. ที่ 2+500 - 3+000)
6. สายทาง พท.1002 แยก ทล.4 (กม. ที่ 1178+082) - บ้านคู อำเภอเมือง และกงหรา จังหวัดพัทลุง น้ำท่วมสูง 60 เซนติเมตร (ช่วง กม. ที่ 2+200 - 6+700)
7. สายทาง พท.1021 แยก ทล.4 (กม. ที่ 1157+700) - บ้านทุ่งนาชี อำเภอเมือง ศรีนครินทร์ และกงหรา จังหวัดพัทลุง น้ำท่วมสูง 50 เซนติเมตร (ช่วง กม. ที่ 14+800 - 15+600)
8. สายทาง นศ.3109 แยก ทล.403 - บ้านเทวบุรี อำเภอพรหมเมือง จังหวัดนครศรีธรรมราช
น้ำท่วมสูง 40 เซนติเมตร (ช่วง กม. ที่ 6+000 - 6+371)
9. สายทาง นศ.4021 แยก ทล.4151 - บ้านบางคลุ้ง อำเภอเชียรใหญ่ และชะอวด จังหวัดนครศรีธรรมราช น้ำท่วมสูง 50 เซนติเมตร (ช่วง กม. ที่ 14+900 - 16+750)
ทั้งนี้ ทช. ได้ดำเนินการติดตั้งป้ายเตือน ป้ายแนะนำเส้นทางเลี่ยงบริเวณสายทางที่ได้รับผลกระทบจากอุทกภัยเพื่อแจ้งให้ประชาชนใช้ความระมัดระวังในการขับขี่เป็นที่เรียบร้อยแล้ว พร้อมทั้งได้จัดเจ้าหน้าที่   ติดตามสถานการณ์อุทกภัยอย่างใกล้ชิด เตรียมลงพื้นที่ฟื้นฟูเส้นทางทันทีหลังระดับน้ำลดลง ตามนโยบายของนายศักดิ์สยาม ชิดชอบ รัฐมนตรีว่าการกระทรวงคมนาคม หากเกิดเหตุอุทกภัยบริเวณสายทาง สามารถแจ้งเหตุได้ที่สายด่วนกรมทางหลวงชนบท โทร. 1146

ที่มา : https://www.thaigov.go.th/news/contents/details/49044