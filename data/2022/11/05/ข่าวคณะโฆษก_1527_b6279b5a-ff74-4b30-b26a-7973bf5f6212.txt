รัฐบาลไทย-ข่าวทำเนียบรัฐบาล-โฆษกรัฐบาลสวน “ปลอดประสพ” นายกฯ ตั้งใจเข้ามาเพื่อเปลี่ยนแปลงแก้ไข เน้นทำงานมากกว่าเล่นเกมการเมือง ลั่น “บิ๊กตู่” คือผู้นำที่ดีตั้งใจทำงานเพื่อประชาชน ขอทุกฝ่ายเพลาการเมือง


วันศุกร์ที่ 6 พฤษภาคม 2565
พิมพ์
โฆษกรัฐบาลสวน “ปลอดประสพ” นายกฯ ตั้งใจเข้ามาเพื่อเปลี่ยนแปลงแก้ไข เน้นทำงานมากกว่าเล่นเกมการเมือง ลั่น “บิ๊กตู่” คือผู้นำที่ดีตั้งใจทำงานเพื่อประชาชน ขอทุกฝ่ายเพลาการเมือง
โฆษกรัฐบาลสวน “ปลอดประสพ” นายกฯ ตั้งใจเข้ามาเพื่อเปลี่ยนแปลงแก้ไข เน้นทำงานมากกว่าเล่นเกมการเมือง ลั่น “บิ๊กตู่” คือผู้นำที่ดีตั้งใจทำงานเพื่อประชาชน ขอทุกฝ่ายเพลาการเมือง
วันที่ 6 พฤษภาคม 2565 นายธนกร วังบุญคงชนะ โฆษกประจำสำนักนายกรัฐมนตรี กล่าวถึงกรณีที่นายปลอดประสพ สุรัสวดี อดีตรองนายกรัฐมนตรี ระบุว่า ประเทศไทยเป็นอะไรไปแล้ว สังคมถดถอย ตกต่ำ ถ้าได้ผู้นำใหม่น่าจะดีว่า พล.อ.ประยุทธ์ จันทร์โอชา นายกฯ และ รมว.กลาโหม เข้ามาบริหารประเทศโดยผ่านการโหวตของ ส.ส.ส่วนใหญ่ในสภาฯ ซึ่งถือเป็นเสียงตัวแทนของประชาชนที่เลือกท่านนายกฯ ให้เข้ามาแก้ปัญหาของประชาชนที่มีมากมายในขณะนั้น เนื่องจากรัฐบาลชุดที่แล้วปล่อยให้มีการทุจริตมากมายจนประชาชนรับไม่ได้ อดีตรัฐมนตรีหลายคนก็ถูกตัดสินจำคุก ทั้งนี้ พล.อ.ประยุทธ์มีความเหมาะสมมากที่สุด เพราะมีความเด็ดขาดกับการทุจริต ทุกนโยบายของรัฐบาลก็เข้าถึงตั้งแต่ระดับรากหญ้า จนประชาชนต่างเรียกร้องให้มีการขยายโครงการออกไปเรื่อยๆ ยืนยันว่า พล.อ.ประยุทธ์คือทางออกที่ดีที่สุดในปัจจุบัน มีนโยบายที่ดีที่สุด และสามารถนำไปปฏิบัติได้จริง
“นายกฯ ตั้งใจเข้ามาเพื่อเปลี่ยนแปลงแก้ไข ไม่เน้นแก้ตัวแล้วโยนผิดให้คนอื่นเหมือนรัฐบาลในอดีต นายกฯ เน้นทำงานมากกว่าเล่นเกมการเมือง ขอให้ทุกฝ่ายเพลาการเมืองลงบ้าง ที่สำคัญ จริงจังกับการทุจริตและการปฏิบัติหน้าที่โดยมิชอบ ซึ่งนายปลอดประสพน่าจะทราบดี หลังถูกศาลฎีกาพิพากษา จำคุก 1 ปี 8 เดือน โดยไม่รอลงอาญา  ในคดีโยกย้ายไม่ชอบ ตามความผิดตามมาตรา 157” นายธนกร กล่าว

ที่มา : https://www.thaigov.go.th/news/contents/details/54284