รัฐบาลไทย-ข่าวทำเนียบรัฐบาล-ครม. ไฟเขียว โครงการ "อาชีวะ สร้างช่างฝีมือ ตามแนวทางโรงเรียนพระดาบส" จำนวน 30 แห่ง วงเงิน 1,169 ล้านบาท สร้างโอกาสทางการศึกษาให้ประชาชนในพื้นที่ห่างไกล


วันศุกร์ที่ 26 พฤศจิกายน 2564
ครม. ไฟเขียว โครงการ "อาชีวะ สร้างช่างฝีมือ ตามแนวทางโรงเรียนพระดาบส" จำนวน 30 แห่ง วงเงิน 1,169 ล้านบาท สร้างโอกาสทางการศึกษาให้ประชาชนในพื้นที่ห่างไกล
.....
ที่ประชุม ครม. (23 พ.ย.) เห็นชอบในหลักการโครงการอาชีวะ สร้างช่างฝีมือ ตามแนวทางโรงเรียนพระดาบส จำนวน 30 แห่ง เป็นระยะเวลา 10 ปี ตั้งแต่ปีงบประมาณ 2566 - 2575 พร้อมอนุมัติกรอบวงเงิน 1,169 ล้านบาท สำหรับเป็นค่าใช้จ่ายดำเนินโครงการ
.
โครงการดังกล่าว มีวัตถุประสงค์เพื่อสร้างโอกาสทางการศึกษาให้แก่เด็ก เยาวชน และประชาชนในพื้นที่ห่างไกล ที่มีฐานะยากจน ขาดโอกาสทางการศึกษาหรือว่างงาน จะได้มีทักษะวิชาชีพติดตัว สามารถทำงานประกอบอาชีพได้
.
มีเป้าหมายจำนวน 900 คนต่อปี รวม 9,000 คน โดยเป็นการศึกษาหลักสูตรระยะสั้นด้านอาชีพ 1 ปี คือ
> 6 เดือนแรก จัดฝึกทักษะช่างพื้นฐาน 11 ทักษะอาชีพ
> 3 เดือน ผู้เรียนสามารถเลือกทักษะที่สนใจเพื่อฝึกเป็นทักษะเฉพาะทาง
> 2 เดือน ผู้เรียนออกฝึกงานในสถานประกอบการ เพื่อฝึกทักษะอาชีพที่แท้จริง
> เดือนสุดท้าย ผู้เรียนเข้ารับการทดสอบมาตรฐานฝีมือแรงงานหรือมาตรฐานคุณวุฒิวิชาชีพ
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/48726