รัฐบาลไทย-ข่าวทำเนียบรัฐบาล-ศักราชใหม่ไทย - ซาอุฯ! นายกฯ ย้ำสร้างสัมพันธ์ระหว่างประชาชน ศอ.บต. จัดเวทีระดมความคิด ขานรับโอกาสสู่ จว.ชายแดนใต้


วันจันทร์ที่ 31 มกราคม 2565
ศักราชใหม่ไทย - ซาอุฯ! นายกฯ ย้ำสร้างสัมพันธ์ระหว่างประชาชน ศอ.บต. จัดเวทีระดมความคิด ขานรับโอกาสสู่ จว.ชายแดนใต้
.....
น.ส.รัชดา ธนาดิเรก รองโฆษกประจำสำนักนายกรัฐมนตรี เผย จากการเดินทางเยือนราชอาณาจักรซาอุดิอาระเบียอย่างเป็นทางการของนายกรัฐมนตรี เมื่อวันที่ 25 ม.ค. ที่ผ่านมา นำไปสู่การเปิดศักราชใหม่ของความสัมพันธ์ไทย - ซาอุดิอาระเบียอย่างสมบูรณ์ สำหรับศูนย์อำนวยการบริหารจังหวัดชายแดนภาคใต้ (ศอ.บต.) ได้กำหนดแนวทางต่อยอดจากการรื้อฟื้นความสัมพันธ์ดังกล่าว เพื่อประโยชน์แก่ประชาชนในพื้นที่อย่างเป็นรูปธรรม
.
ศอ.บต. เตรียมจัดเวทีระดมสมองจากผู้นำศาสนา ผู้นำท้องถิ่น ข้าราชการ แรงงานไทย และประชาชนรวมกว่า 500 คน ในหัวข้อ “โอกาสและศักยภาพของจังหวัดชายแดนภาคใต้ ภายหลังไทย - ซาอุฯ ฟื้นความสัมพันธ์” ในเดือน ก.พ. นี้ เพื่อเป็นข้อมูลเสนอต่อรัฐบาลในการจัดทำนโยบายและแนวทางการพัฒนาร่วมกับซาอุดิอาระเบียต่อไป และจะนำเสนอต่อการประชุมเอกอัครราชทูตและทูตานุทูตโลกอิสลามประจำประเทศไทยและเครือข่ายองค์กรนานาชาติด้านโลกอิสลามในช่วงเดือน มี.ค. 65 ด้วย
.
การเปิดศักราชใหม่ความสัมพันธ์ไทย - ซาอุฯ ครั้งนี้ จะนำไปสู่ความร่วมมือและประโยชน์ในด้านต่าง ๆ เช่น เศรษฐกิจ สังคม สิ่งแวดล้อม พลังงาน การศึกษาวิจัย ความมั่นคง การท่องเที่ยวและกีฬา ฯลฯ โดยนายกรัฐมนตรีได้เน้นย้ำถึงการสร้างความสัมพันธ์ระหว่างประชาชนทั้งสองประเทศ ซึ่งจะเป็นรากฐานสำคัญสำหรับความร่วมมือในทุก ๆ ด้านต่อไป
.
อ่านเพิ่มเติม คลิก https://www.thaigov.go.th/news/contents/details/51051
#ไทยคู่ฟ้า #ร่วมต้านโควิด19
-------------------
อัลบั้มภาพ
ข่าวที่เกี่ยวข้อง
รัฐบาลเข้ม...
แจ้งเตือน...
อย่าแชร์...
กรุงเทพฯ...
ปลื้ม...

ที่มา : https://www.thaigov.go.th/news/contents/details/51070