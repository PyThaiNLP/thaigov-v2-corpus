รัฐบาลไทย-ข่าวทำเนียบรัฐบาล-ใช้ได้แล้ว! "Antigen test self-test kits" ตรวจโควิดเอง


วันพฤหัสบดีที่ 15 กรกฎาคม 2564
ใช้ได้แล้ว! "Antigen test self-test kits" ตรวจโควิดเอง
....
เว็บไซต์ราชกิจจานุเบกษา เผยแพร่ประกาศกระทรวงสาธารณสุข เรื่องชุดตรวจและน้ำยาที่เกี่ยวข้องกับการวินิจฉัยการติดเชื้อ SARS-CoV-2 (เชื้อก่อโรค COVID-19) แบบตรวจหาแอนติเจนด้วยตนเอง (COVID-19 Antigen test self-test kits) พ.ศ. 2564 โดยมีสาระสำคัญ ให้ประชาชนสามารถใช้ชุดตรวจเพื่อหาภาวะการติดเชื้อโควิด-19 ของตนเองตั้งแต่ระยะเริ่มแรก นำไปสู่การตรวจวินิจฉัย รักษา และป้องกันที่เหมาะสมโดยเร็ว โดยให้มีผลตั้งแต่วันที่ 12 ก.ค. 64 เป็นต้นไป
.
ซึ่งชุดตรวจโควิดแบบเร่งด่วนนี้ เป็นเครื่องมือแพทย์ที่ต้องผ่านการรับรองจากคณะกรรมการอาหารและยา (อย.) ให้ขายได้เฉพาะสถานพยาบาล คลินิกเวชกรรม คลินิกเทคนิคการแพทย์ และร้านขายยาที่มีเภสัชกร หรือช่องทางอื่นตามที่คณะกรรมการอาหารและยากำหนด ปัจจุบันมีชุดตรวจที่ได้รับการอนุญาตให้ผลิต/นำเข้าแล้ว ทั้งสิ้น 26 บริษัท
.
โดยสถานพยาบาลสามารถดำเนินการใช้ชุดตรวจนี้ได้ทันทีเมื่อมีความพร้อม และในระยะต่อไปจะอนุญาตให้นำไปใช้ในกลุ่มประชาชนทั่วไปแบบ Home Use ที่ประชาชนสามารถไปหาซื้อเองได้
อ่านประกาศฉบับเต็ม คลิก http://www.ratchakitcha.soc.go.th/.../2564/E/155/T_0019.PDF
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/43769