รัฐบาลไทย-ข่าวทำเนียบรัฐบาล-วธ.ร่วมสถานเอกอัครราชทูต 26 ประเทศและคณะผู้แทนสหภาพยุโรป จัดทำคลิปอวยพร “วันสงกรานต์” ปี 2565 ส่งความสุขความปรารถนาดีแก่คนไทย ร่วมสืบสานประเพณีสงกรานต์


วันศุกร์ที่ 15 เมษายน 2565
วธ.ร่วมสถานเอกอัครราชทูต 26 ประเทศและคณะผู้แทนสหภาพยุโรป จัดทำคลิปอวยพร “วันสงกรานต์” ปี 2565 ส่งความสุขความปรารถนาดีแก่คนไทย ร่วมสืบสานประเพณีสงกรานต์
วธ.ร่วมสถานเอกอัครราชทูต 26 ประเทศและคณะผู้แทนสหภาพยุโรป จัดทำคลิปอวยพร “วันสงกรานต์” ปี 2565 ส่งความสุขความปรารถนาดีแก่คนไทย ร่วมสืบสานประเพณีสงกรานต์ ชูมิติทางวัฒนธรรมเชื่อมความสัมพันธ์นานาประเทศ
วธ.ร่วมสถานเอกอัครราชทูต 26 ประเทศและคณะผู้แทนสหภาพยุโรป จัดทำคลิปอวยพร “วันสงกรานต์” ปี 2565 ส่งความสุขความปรารถนาดีแก่คนไทย ร่วมสืบสานประเพณีสงกรานต์ ชูมิติทางวัฒนธรรมเชื่อมความสัมพันธ์นานาประเทศ
นายอิทธิพล คุณปลื้ม รัฐมนตรีว่าการกระทรวงวัฒนธรรม เปิดเผยว่า กระทรวงวัฒนธรรม (วธ.) มีนโยบายในการพัฒนาความสัมพันธ์ด้านวัฒนธรรมกับต่างประเทศและส่งเสริมบทบาททางวัฒนธรรมของไทยในเวทีโลก จึงเชิญชวนสถานเอกอัครราชทูตต่างประเทศในประเทศไทย ร่วมอวยพรวันสงกรานต์และส่งความปรารถนาดีให้แก่ประชาชนชาวไทย เนื่องในเทศกาลประเพณีสงกรานต์ ปี พ.ศ. 2565 ซึ่งเทศกาลสงกรานต์เป็นวันขึ้นปีใหม่ไทยและเป็นประเพณีที่สำคัญของประเทศไทย รวมทั้งเป็นที่รู้จักของชาวต่างชาติอย่างกว้างขวาง โดยได้รับการตอบรับเป็นอย่างดีและมีสถานเอกอัครราชทูตฯ 26 ประเทศ ได้แก่ อาร์เจนตินา ออสเตรีย บาห์เรน เบลเยียม จีน เดนมาร์ก ฝรั่งเศส อินเดีย อินโดนีเซีย อิสราเอล เคนยา เกาหลี มาเลเซีย เม็กซิโก โมร็อกโก เนปาล ไนจีเรีย นอร์เวย์ ปานามา เปรู สิงคโปร์ แอฟริกาใต้ ศรีลังกา สวีเดน  สวิสเซอร์แลนด์ ติมอร์-เลสเตและสหภาพยุโรป ร่วมจัดทำวีดิทัศน์อวยพรวันสงกรานต์เพื่อร่วมส่งความสุขความปรารถนาดีให้แก่พี่น้องชาวไทย โดยรับชมได้ที่ https://youtu.be/K6wP1gBLZVU
รัฐมนตรีว่าการกระทรวงวัฒนธรรม กล่าวอีกว่า วธ.ขอขอบคุณสถานเอกอัครราชทูตฯทุกประเทศที่ได้ร่วมจัดทำวีดิทัศน์ส่งความสุขความปรารถนาดีแก่ชาวไทย เนื่องในโอกาสเทศกาลสำคัญและร่วมกันสืบสานคุณค่าประเพณีสงกรานต์ของไทย  ซึ่งวธ.จะเผยแพร่วีดิทัศน์ดังกล่าวทั้งในประเทศไทยและต่างประเทศ เพื่อเชื่อมความสัมพันธ์ระหว่างประเทศและส่งเสริมการท่องเที่ยวประเทศไทยในมิติทางวัฒนธรรม และทำให้ชาวต่างชาติได้รู้จักประเพณีสงกรานต์ของไทยมากยิ่งขึ้น ทั้งนี้ ที่ผ่านมาสถานเอกอัครราชทูตต่างประเทศในประเทศไทยได้ร่วมมือกับวธ.เผยแพร่ศิลปวัฒนธรรมของไทยด้วยดีตลอดมา โดยสถานเอกอัครราชทูตฯได้จัดทำวีดิทัศน์เนื่องในโอกาสต่างๆอย่างต่อเนื่อง เช่น  วันภาษาไทยแห่งชาติ วันปีใหม่ และวันปีใหม่ไทยหรือวันสงกรานต์ เป็นต้น

ที่มา : https://www.thaigov.go.th/news/contents/details/53622