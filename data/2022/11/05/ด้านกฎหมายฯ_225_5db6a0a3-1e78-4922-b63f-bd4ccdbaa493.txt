รัฐบาลไทย-ข่าวทำเนียบรัฐบาล-กระทรวงยุติธรรม นำเสนอผลการพัฒนางานบริการสำหรับให้บริการประชาชนในระบบ Citizen Portal บนแอปพลิเคชัน “ทางรัฐ”


วันศุกร์ที่ 24 กันยายน 2564
พิมพ์
กระทรวงยุติธรรม นำเสนอผลการพัฒนางานบริการสำหรับให้บริการประชาชนในระบบ Citizen Portal บนแอปพลิเคชัน “ทางรัฐ”
กระทรวงยุติธรรม นำเสนอผลการพัฒนางานบริการสำหรับให้บริการประชาชนในระบบ Citizen Portal บนแอปพลิเคชัน “ทางรัฐ”
ในวันพุธที่ ๒๓ กันยายน ๒๕๖๔ เวลา ๐๘.๓๐ น. นายนิยม เติมศรีสุข รองปลัดกระทรวงยุติธรรม เป็นประธานกล่าวเปิดการประชุมหารือเพื่อนำเสนอผลการพัฒนางานบริการสำหรับให้บริการประชาชนในระบบ Citizen Portal บนแอปพลิเคชัน “ทางรัฐ” สำนักงานปลัดกระทรวงยุติธรรม และกรมคุ้มครองสิทธิและเสรีภาพ ผ่านระบบ Zoom Meeting โดยมีนายวัลลภ นาคบัว รองปลัดกระทรวงยุติธรรม นางอารีย์พันธ์ เจริญสุข รองเลขาธิการ ก.พ.ร. ผู้บริหารสำนักงานพัฒนารัฐบาลดิจิทัล ผู้อำนวยการกลุ่มพัฒนาระบบบริหาร ผู้อำนวยการสำนักงานกองทุนยุติธรรม ผู้แทนจากศูนย์เทคโนโลยีสารสนเทศ และผู้แทนจากกรมคุ้มครองสิทธิและเสรีภาพ พร้อมด้วยข้าราชการและเจ้าหน้าที่ เข้าร่วมการประชุม
โดยสำนักงานพัฒนารัฐบาลดิจิทัล (องค์การมหาชน) ได้นำเสนอผลการพัฒนางานบริการของสำนักงานปลัดกระทรวงยุติธรรม และกรมคุ้มครองสิทธิและเสรีภาพ ประกอบด้วยงานบริการ ดังนี้ ๑.วางเงินประกันการปล่อยตัวชั่วคราว/ขอเงินประกันปล่อยชั่วคราว ๒.ค่าดำเนินคดี (ค่าจ้างทนายความ,ค่าธรรมเนียมศาลฯ) ๓.ขอเงินเยียวยากรณีถูกละเมิดสิทธิมนุษยชน ๔.โครงการให้ความรู้ทางกฎหมาย ๕.การช่วยเหลือทางการเงินแก่ผู้เสียหายและจำเลยในคดีอาญา การพิจารณาและให้ความเห็นต่อการนำเสนอผลการพัฒนางานบริการและหารือแนวทางและแผนการดำเนินการในระยะต่อไป เพื่อเพิ่มศักยภาพการให้บริการประชาชนในระบบ Citizen Portal  ตามรูปแบบ “รู้ ยื่น จ่าย รับ”

ที่มา : https://www.thaigov.go.th/news/contents/details/46161