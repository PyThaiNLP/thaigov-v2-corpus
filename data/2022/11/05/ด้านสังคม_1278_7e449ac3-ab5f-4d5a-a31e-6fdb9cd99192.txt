รัฐบาลไทย-ข่าวทำเนียบรัฐบาล-"ปลัดกลาโหม สร้างรอยยิ้มให้ชุมชน นำทัพจิตอาสา Big cleaning 4 พื้นที่ จว.นนทบุรี"


วันพุธที่ 2 มีนาคม 2565
"ปลัดกลาโหม สร้างรอยยิ้มให้ชุมชน นำทัพจิตอาสา Big cleaning 4 พื้นที่ จว.นนทบุรี"
พลเอก วรเกียรติ รัตนานนท์ ปลัดกระทรวงกลาโหม เป็นประธานในการตรวจเยี่ยมกิจกรรมโครงการจิตอาสาพัฒนา “เราทำความ ดี ด้วยหัวใจ”
ของ สำนักงานปลัดกระทรวงกลาโหม (พื้นที่ศรีสมาน) ณ โรงเรียนนวมินทราชินูทิศ หอวัง นนทบุรี, ชุมชนหมู่บ้านมิตรประชา, วัดเรืองเวชมงคล และคลองบ้านเก่า จว.นนทบุรี เพื่อเป็นการบำเพ็ญสาธารณประโยชน์ ตามโครงการจิตอาสาพระราชทาน
สำหรับการดำเนินกิจกรรมในครั้งนี้ มีผู้เข้าร่วมกิจกรรมทำความสะอาดปรับปรุงภูมิทัศน์ ประกอบด้วยข้าราชการจาก สำนักงานปลัดกระทรวงกลาโหม ส่วนราชการในพื้นที่ และประชาชนในพื้นที่โดยรอบ ร่วมกันปรับปรุงภูมิทัศน์ให้เกิดความเรียบร้อย มีความสวยงาม โดยร่วมกันทำความสะอาด เก็บขยะ ตัดแต่งกิ่งไม้ ทาสีจราจรและศาลารถเมล์ เพื่อสุขอนามัยที่ดีของประชาชนในพื้นที่โดยรอบให้มีสภาพความเป็นอยู่ที่ดีขึ้น อีกทั้ง ยังเป็นการเสริมสร้างความสัมพันธ์อันดีระหว่างทหารกับพี่น้องประชาชนในการช่วยเหลือและพัฒนาชุมชนอีกด้วย

ที่มา : https://www.thaigov.go.th/news/contents/details/52117