รัฐบาลไทย-ข่าวทำเนียบรัฐบาล-รองปลัดภานุวัฒน์ฯ ลงพื้นที่ติดตามความคืบหน้าโครงการพัฒนาท่าเรืออุตสาหกรรมมาบตาพุด ระยะที่ 3 (ช่วงที่ 1)


วันพุธที่ 22 มิถุนายน 2565
พิมพ์
รองปลัดภานุวัฒน์ฯ ลงพื้นที่ติดตามความคืบหน้าโครงการพัฒนาท่าเรืออุตสาหกรรมมาบตาพุด ระยะที่ 3 (ช่วงที่ 1)
รองปลัดภานุวัฒน์ฯ ลงพื้นที่ติดตามความคืบหน้าโครงการพัฒนาท่าเรืออุตสาหกรรมมาบตาพุด ระยะที่ 3 (ช่วงที่ 1)
วันนี้ (21 มิถุนายน 2565) นายภานุวัฒน์ ตริยางกูรศรี รองปลัดกระทรวงอุตสาหกรรม ในฐานะคณะกรรมการบริหารสัญญา โครงการพัฒนาท่าเรืออุตสาหกรรมมาบตาพุด ระยะที่ 3 (ช่วงที่ 1) ลงพื้นที่ติดตามความคืบหน้าโครงการฯ ตั้งแต่รับฟังการบรรยายสรุปขั้นตอนการผลิตหินเพื่อใช้ในการถมทะเลของโรงโม่หิน บริษัท อิตาเลียนไทย ดีเวล๊อปเมนต์ จำกัด (มหาชน) จนถึงสำรวจความคืบหน้าบริเวณจุดก่อสร้างเขื่อนหินกันทรายรอบพื้นที่ถมทะเล และเยี่ยมชมห้องนิทรรศการ ณ สำนักงานท่าเรืออุตสาหกรรมมาบตาพุด อำเภอเมืองระยอง จังหวัดระยอง
โครงการพัฒนาท่าเรืออุตสาหกรรมมาบตาพุด ระยะที่ 3 เป็นโครงการที่รัฐบาลได้มอบหมายให้การนิคมอุตสาหกรรมแห่งประเทศไทย (กนอ.) เป็นผู้ดำเนินการพัฒนาพื้นที่บริเวณชายฝั่งทะเลตะวันออก โดยมีการขุดลอกและถมทะเล เพื่อรองรับความต้องการของภาคอุตสาหกรรม พื้นที่โครงการฯ 1,000 ไร่ แบ่งเป็นพื้นที่ใช้ประโยชน์ 550 ไร่ ได้แก่ ท่าเรือก๊าซและสินค้าเหลว ท่าเทียบเรือบริการ คลังสินค้าและธุรกิจเกี่ยวเนื่อง และอีก 450 ไร่ เป็นพื้นที่กักเก็บตะกอน และนับเป็นโครงการส่งเสริมการขนส่งแบบ Green Logistic ด้วย

ที่มา : https://www.thaigov.go.th/news/contents/details/55984