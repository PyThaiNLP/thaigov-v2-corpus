รัฐบาลไทย-ข่าวทำเนียบรัฐบาล- กระทรวงคมนาคมสรุปรายงานอุทกภัยในเส้นทางคมนาคม ข้อมูล ณ วันที่ 3 ธันวาคม 2564


วันศุกร์ที่ 3 ธันวาคม 2564
กระทรวงคมนาคมสรุปรายงานอุทกภัยในเส้นทางคมนาคม ข้อมูล ณ วันที่ 3 ธันวาคม 2564
กระทรวงคมนาคม โดยศูนย์ Command Center ภัยพิบัติกระทรวงคมนาคม สรุปรายงานอุทกภัยในเส้นทางคมนาคม รายละเอียดดังนี้
1. มีโครงข่ายคมนาคมได้รับผลกระทบ รวม 24 เส้นทาง จำนวน 28 แห่ง สามารถสัญจรผ่านได้ 15 แห่ง สัญจรผ่านไม่ได้ 13 แห่ง
2. ถนนทางหลวง ได้รับผลกระทบ รวม 11 เส้นทาง จำนวน 11 แห่ง สามารถสัญจรผ่านได้ 9 แห่ง สัญจรผ่านไม่ได้ 2 แห่ง
3. ถนนทางหลวงชนบท ได้รับผลกระทบ รวม 13 เส้นทาง จำนวน 17 แห่ง สามารถสัญจรผ่านได้ 6 แห่ง สัญจรผ่านไม่ได้ 11 แห่ง
4. มีจังหวัดที่ได้รับผลกระทบจากเหตุอุทกภัย 7 จังหวัด ได้แก่
- จังหวัดชุมพร
- จังหวัดพัทลุง
- จังหวัดสุราษฎร์ธานี
- จังหวัดนครศรีธรรมราช
- จังหวัดนราธิวาส
- จังหวัดสงขลา
- จังหวัดตรัง
5. การรถไฟแห่งประเทศไทย และบริษัท ขนส่ง จำกัด สามารถเดินรถได้ตามปกติ
6. กรมเจ้าท่า ให้ความช่วยเหลือและบรรเทาความเดือดร้อนแก่ประชาชนในพื้นที่ที่ประสบอุทกภัย รวมทั้งเฝ้าระวังติดตามระดับน้ำในพื้นที่ที่ได้รับผลกระทบอย่างใกล้ชิด
7. กรมทางหลวงและกรมทางหลวงชนบท ติดตั้งป้ายและอุปกรณ์เพื่ออำนวยความสะดวกประชาชนในการสัญจรในพื้นที่เกิดประสบเหตุอุทกภัย รวมทั้งเตรียมความพร้อมเครื่องมือและเจ้าหน้าที่ให้การช่วยเหลือ และติดตามสถานการณ์อุทกภัยอย่างใกล้ชิด
8. ในส่วนของท่าเรือและท่าอากาศยาน ยังไม่มีรายงานการได้รับผลกระทบจากเหตุอุทกภัย
ทั้งนี้ สามารถสอบถามเส้นทาง ข้อมูลเพิ่มเติมหรือแจ้งเหตุอุทกภัย ได้ที่
- ศูนย์ปฏิบัติการความปลอดภัยคมนาคม โทร. 1356
- สายด่วนกรมทางหลวง โทร. 1586
- สายด่วนกรมทางหลวงชนบท โทร. 1146
- สายด่วนบริษัท ขนส่ง จำกัด โทร. 1490 เรียก บขส.
- สายด่วนการรถไฟแห่งประเทศไทย โทร. 1690
- สายด่วนกรมเจ้าท่า โทร. 1199

ที่มา : https://www.thaigov.go.th/news/contents/details/49064