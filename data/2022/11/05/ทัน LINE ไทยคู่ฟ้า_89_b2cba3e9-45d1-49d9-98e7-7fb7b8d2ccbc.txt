รัฐบาลไทย-ข่าวทำเนียบรัฐบาล-เริ่มแล้ว คาราวานรถพุ่มพวง ลดราคาช่วยประชาชน


วันพฤหัสบดีที่ 15 กรกฎาคม 2564
เริ่มแล้ว คาราวานรถพุ่มพวง ลดราคาช่วยประชาชน
....
รอชอปปิงกันที่หน้าบ้านได้เลยครับ กับรถโมบายพาณิชย์ ลดราคา! ช่วยประชาชน ที่จะขนของเด็ดราคาประหยัดไปเสิร์ฟกันถึงที่ โดยในระยะแรกจะเริ่มที่ 10 จังหวัด ที่มีการล็อกดาวน์ – เคอร์ฟิว (กทม. นนทบุรี ปทุมธานี นครปฐม สมุทรสาคร สมุทรปราการ นราธิวาส ปัตตานี ยะลา และสงขลา) รวมกว่า 300 คัน เพื่อลดภาระค่าครองชีพประชาชนในช่วงวิกฤตโควิดเช่นนี้
.
ไอเท็มเด็ดที่ไม่ควรพลาด ประกอบด้วย ข้าวหอมไทย 5 กก. 120 บ./ ไข่ไก่ แผง 30 ฟอง 89 บ./ น้ำมันพืช 1 ลิตร 42 บาท/ น้ำตาลทราย กก. ละ 20 บ./ หน้ากากอนามัย 50 ชิ้น 55 บาท/ เจลล้างมือ 30 มล. 10 บาท/ ยาลดไข้ ลดราคา 17 - 27% และสินค้าอื่น ๆ อีกมากมายที่จำเป็นในชีวิตประจำวัน
.
สำหรับเรื่องความปลอดภัยก็มั่นใจได้เลย เพราะรถทุกคันที่ออกจำหน่ายสินค้าจะต้องปฏิบัติตามมาตรการของกระทรวงสาธารณสุข ดังนี้
1.จนท. จำหน่ายสินค้า ต้องเข้ารับการตรวจเชื้อซ้ำทุกสัปดาห์ สวมหน้ากากอนามัย ถุงมือตลอดเวลา
2.สินค้าทั้งหมดต้องผ่านการฉีดพ่นฆ่าเชื้อ
3.ผู้ซื้อสั่งสินค้าผ่านใบสั่งซื้อ โดย จนท. จะเป็นผู้จัดสินค้าใส่ถุงและส่งให้กับผู้ซื้อทุกคน
.
นอกจากนี้ ยังสามารถติดตามรถโมบายพาณิชย์ฯ แบบเรียลไทม์ได้จาก LINE@ mobilepanich หรือเว็บไซต์ https://โมบายพาณิชย์ .com สำหรับจังหวัดอื่น ๆ รอติดตามได้เลยนะครับ เพราะได้มีการตั้งเป้าไว้แล้วว่าจะกระจายให้ครบทุกจังหวัดทั่วประเทศ รวมกว่า 1,000 คัน อย่างแน่นอน
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/43771