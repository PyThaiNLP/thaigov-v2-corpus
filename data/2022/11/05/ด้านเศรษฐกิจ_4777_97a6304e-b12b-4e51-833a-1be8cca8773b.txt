รัฐบาลไทย-ข่าวทำเนียบรัฐบาล-ไอแบงก์ ขานรับนโยบายตรึง ‘อัตรากำไรสินเชื่อ’ ไปถึงสิ้นปี 65 เพื่อช่วยเหลือประชาชนและผู้ประกอบการ


วันศุกร์ที่ 12 สิงหาคม 2565
พิมพ์
ไอแบงก์ ขานรับนโยบายตรึง ‘อัตรากำไรสินเชื่อ’ ไปถึงสิ้นปี 65 เพื่อช่วยเหลือประชาชนและผู้ประกอบการ
ไอแบงก์ชะลอการปรับอัตรากำไรสินเชื่อของธนาคารจนถึงสิ้นปีหรือจนกว่าธนาคารมีการประกาศเปลี่ยนแปลงต่อไป และถึงแม้ว่าไอแบงก์เป็นธนาคารที่มีหลักในการดำเนินธุรกิจที่ไม่ผูกพันกับดอกเบี้ย แต่การขึ้นลงของดอกเบี้ยในตลาด ก็เป็นปัจจัยหนึ่งต่อการกำหนดราคาของธนาคาร
นายวุฒิชัย สุระรัตน์ชัยกรรมการและผู้จัดการธนาคารอิสลามแห่งประเทศไทย (ไอแบงก์) เปิดเผยภายหลังจากที่ประชุมคณะกรรมการนโยบายการเงิน (กนง.) วานนี้ (10 สิงหาคม 2565) มีมติให้ปรับขึ้นอัตราดอกเบี้ยนโยบาย 0.25% ต่อปี หรือจาก 0.50% ต่อปี เป็น 0.75% ต่อปี ว่าเป็นสิ่งที่สถาบันการเงินคาดการณ์ไว้แล้วเพราะเป็นไปตามนโยบายของธนาคารแห่งประเทศไทย อย่างไรก็ตาม ไอแบงก์ในฐานะสถาบันการเงินของรัฐ ตระหนักถึงผลกระทบของลูกค้า และพร้อมดูแลให้ความช่วยเหลือลูกค้าทั้งบุคคลและผู้ประกอบการ ประคับประคองโดยไม่สร้างภาระเพิ่มเติมหรืออุปสรรคในการฟื้นตัวในระยะนี้ จึงได้ชะลอการปรับอัตรากำไรสินเชื่อของธนาคารจนถึงสิ้นปีหรือจนกว่าธนาคารมีการประกาศเปลี่ยนแปลงต่อไป และถึงแม้ว่าไอแบงก์เป็นธนาคารที่มีหลักในการดำเนินธุรกิจที่ไม่ผูกพันกับดอกเบี้ย แต่การขึ้นลงของดอกเบี้ยในตลาด ก็เป็นปัจจัยหนึ่งต่อการกำหนดราคาของธนาคาร ซึ่งก็ไม่ได้ผิดต่อหลักการของศาสนาแต่อย่างใด นายวุฒิชัยทิ้งท้าย

ที่มา : https://www.thaigov.go.th/news/contents/details/57951