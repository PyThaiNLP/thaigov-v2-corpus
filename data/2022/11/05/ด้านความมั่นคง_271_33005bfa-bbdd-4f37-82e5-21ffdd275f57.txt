รัฐบาลไทย-ข่าวทำเนียบรัฐบาล-สำนักงานปลัดกระทรวงกลาโหม จัดพิธีประกาศเกียรติคุณ สำหรับกำลังพล สำนักงานปลัดกระทรวงกลาโหม ที่รับราชการจนเกษียณอายุราชการ ประจำปีงบประมาณ 2564


วันพฤหัสบดีที่ 30 กันยายน 2564
สำนักงานปลัดกระทรวงกลาโหม จัดพิธีประกาศเกียรติคุณ สำหรับกำลังพล สำนักงานปลัดกระทรวงกลาโหม ที่รับราชการจนเกษียณอายุราชการ ประจำปีงบประมาณ 2564
ในวันพฤหัสบดีที่ 30 กันยายน 2564 เวลา 8.30 น. พลเอก ณัฐ อินทรเจริญ ปลัดกระทรวงกลาโหม เป็นประธานในพิธีประกาศเกียรติคุณ สำหรับกำลังพลสังกัด สำนักงานปลัดกระทรวงกลาโหม ที่รับราชการจนเกษียณอายุราชการ ประจำปีงบประมาณ 2564
เพื่อเป็นการสดุดี แก่ผู้เกษียณอายุราชการ ซึ่งปฏิบัติหน้าที่ด้วยความอุตสาหะ วิริยะ ทุ่มเท กำลังกาย กำลังใจ กำลังสติปัญญา บนพื้นฐานของความถูกต้อง ยุติธรรม มาโดยตลอดชีวิตรับราชการ ซึ่งสำนักงานปลัดกระทรวงกลาโหม ได้จัดพิธีสวนสนามของกองทหารเกียรติยศผสม 3 เหล่าทัพ สำหรับเทิดเกียรติ ปลัดกระทรวงกลาโหม / รองปลัดกระทรวงกลาโหม / นายทหารชั้นนายพล และกำลังพลสังกัดสำนักงานปลัดกระทรวงกลาโหม ณ ลานด้านหน้าพระบรมราชานุสาวรีย์ พระบาทสมเด็จพระจุลจอมเกล้าเจ้าอยู่หัว ตึกบัญชาการ สำนักงานปลัดกระทรวงกลาโหม (ศรีสมาน)
ในโอกาสนี้ปลัดกระทรวงกลาโหม ได้กล่าวสดุดี กำลังพล ที่รับราชการจนเกษียณอายุราชการว่า ทุกท่านที่ยืนอยู่ ณ ที่นี้ ได้ปฏิบัติภารกิจได้อย่างสมเกียรติ สมศักดิ์ศรี อย่างเต็มภาคภูมิ ของทหารแห่งกองทัพไทย ท่านได้ปฏิบัติหน้าที่ของตนเต็มความสามารถ ด้วยความเสียสละ นับเป็นความภาคภูมิใจเป็นอย่างยิ่ง
สำหรับปีงบประมาณ พุทธศักราช 2564 มีกำลังพลที่รับราชการ จนครบกำหนดเกษียณอายุราชการ จำนวนทั้งสิ้น 273 นาย

ที่มา : https://www.thaigov.go.th/news/contents/details/46407