รัฐบาลไทย-ข่าวทำเนียบรัฐบาล-ปลัด วธ. เป็นประธานการประชุมรับฟังความคิดเห็นกลุ่มศิลปินและกลุ่มเครือข่ายในอุตสาหกรรมสร้างสรรค์


วันจันทร์ที่ 9 สิงหาคม 2564
ปลัด วธ. เป็นประธานการประชุมรับฟังความคิดเห็นกลุ่มศิลปินและกลุ่มเครือข่ายในอุตสาหกรรมสร้างสรรค์
การประชุมรับฟังความคิดเห็นกลุ่มศิลปินและกลุ่มเครือข่ายในอุตสาหกรรมสร้างสรรค์ ผ่านระบบ ZOOM
วันที่ ๙ สิงหาคม ๒๕๖๔ เวลา ๑๐.๐๐ น. นางยุพา ทวีวัฒนะกิจบวร ปลัดกระทรวงวัฒนธรรม เป็นประธานการประชุมรับฟังความคิดเห็นกลุ่มศิลปินและกลุ่มเครือข่ายในอุตสาหกรรมสร้างสรรค์ ผ่านระบบ ZOOM โดยมีนายกิตติพันธ์ พานสุวรรณ รองปลัดกระทรวงวัฒนธรรม นายประสพ เรียงเงิน รองปลัดกระทรวงวัฒนธรรม ผู้บริหาร ศิลปินแห่งชาติ ศิลปินศิลปาธร ศิลปินพื้นบ้าน สมาคมลิเกประเทศไทย สมาคมหมอลำอีสาน สมาคมอุปรากรจีน สหพันธ์สมาคมโนราแห่งประเทศไทย สมาคมกลองและศิลปะการแสดงล้านนา สมาคมนักร้องลูกทุ่งแห่งประเทศไทย และสมาคมที่เกี่ยวข้องเข้าร่วม ณ ห้องแถลงข่าวชั้น ๑ อาคารวัฒนธรรมวิศิษฏ์ กระทรวงวัฒนธรรม
การประชุมดังกล่าว เป็นการเปิดรับฟังความคิดเห็นของเครือข่ายศิลปินและนำข้อเสนอแนวทางแก้ไขปัญหา การช่วยเหลือ เยียวยาผู้ได้รับผลกระทบจากสถานการณ์การแพร่ระบาดของโรคติดเชื้อไวรัสโคโรนา 2019 (โควิด-19) รวมไปถึงแนวทางการพัฒนากลุ่มศิลปินและกลุ่มเครือข่ายในอุตสาหกรรมสร้างสรรค์ทั้งระยะเร่งด่วน ระยะกลางและระยะยาวต่อรัฐบาล

ที่มา : https://www.thaigov.go.th/news/contents/details/44592