รัฐบาลไทย-ข่าวทำเนียบรัฐบาล-บขส. ย้ำยังเปิดให้บริการตามปกติ พร้อมเดินหน้าเอาผิดผู้แชร์ข่าวปลอม “บขส. หยุดวิ่งรถ ทุกเส้นทางทั่วประเทศ”


วันอังคารที่ 23 พฤศจิกายน 2564
บขส. ย้ำยังเปิดให้บริการตามปกติ พร้อมเดินหน้าเอาผิดผู้แชร์ข่าวปลอม “บขส. หยุดวิ่งรถ ทุกเส้นทางทั่วประเทศ”
...
นายสัญลักข์ ปัญวัฒนลิขิต กรรมการผู้จัดการใหญ่ บริษัท ขนส่ง จำกัด (บขส.) กระทรวงคมนาคม เปิดเผยว่า ตามที่มีสื่อโซเชียลมีเดียแชร์ข่าว บขส. หยุดวิ่งรถทุกเส้นทางทั่วประเทศ เริ่มวันพรุ่งนี้ (23 พฤศจิกายน 2564) นั้น บขส. ขอแจ้งว่า ข่าวดังกล่าวเป็น “ข่าวปลอม”  บขส. ยังเปิดให้บริการเดินรถตามปกติ ผู้โดยสารสามารถจองตั๋วเดินทางผ่านช่องทางต่าง ๆ ของ บขส. อาทิ Application E-Ticket, website บขส. www.transport.co.th และเคาน์เตอร์เซอร์วิสทุกสาขา หรือตัวแทนจำหน่ายตั๋วของ บขส. สอบถามข้อมูลเพิ่มเติมได้ที่ Call Center 1490 เรียก บขส. ตลอด 24 ชั่วโมง
ทั้งนี้ บขส. ได้มอบหมายให้ฝ่ายกฎหมาย เข้าแจ้งความดำเนินคดีกับผู้ที่แชร์ข่าวปลอม เนื่องจากมีการนำข้อมูลเท็จ หรือข่าวปลอม ไปเผยแพร่สร้างความเสียหายให้กับองค์กร รวมทั้งสร้างความสับสนให้แก่ประชาชนผู้ใช้บริการเป็นวงกว้าง

ที่มา : https://www.thaigov.go.th/news/contents/details/48572