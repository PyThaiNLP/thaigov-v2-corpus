รัฐบาลไทย-ข่าวทำเนียบรัฐบาล-2 ชั่วโมง 45 นาที จำหน่ายหมดเกลี้ยง “ยิ่งออมยิ่งได้บนวอลเล็ต สบม.” รอพบ “ยิ่งออมยิ่งได้” ผ่าน 4 ธนาคารตัวแทน วันที่ 12 กรกฎาคม 2564 นี้


วันจันทร์ที่ 5 กรกฎาคม 2564
พิมพ์
2 ชั่วโมง 45 นาที จำหน่ายหมดเกลี้ยง “ยิ่งออมยิ่งได้บนวอลเล็ต สบม.” รอพบ “ยิ่งออมยิ่งได้” ผ่าน 4 ธนาคารตัวแทน วันที่ 12 กรกฎาคม 2564 นี้
การจำหน่ายพันธบัตรออมทรัพย์พิเศษ “ยิ่งออมยิ่งได้บนวอลเล็ต สบม.” รุ่นอายุ 3 ปี อัตราดอกเบี้ยเฉลี่ย 1.80% ต่อปี ประสบความสำเร็จและได้รับการตอบรับจากประชาชนเป็นอย่างดี โดยจำหน่ายได้ครบ 10,000 ล้านบาท ในเวลา 11.15 น.
นางแพตริเซีย มงคลวนิช ผู้อำนวยการสำนักงานบริหารหนี้สาธารณะ เปิดเผยว่า การจำหน่ายพันธบัตรออมทรัพย์พิเศษ “ยิ่งออมยิ่งได้บนวอลเล็ต สบม.” รุ่นอายุ 3 ปี อัตราดอกเบี้ยเฉลี่ย 1.80% ต่อปี ประสบความสำเร็จและได้รับการตอบรับจากประชาชนเป็นอย่างดี โดยจำหน่ายได้ครบ 10,000 ล้านบาท ในเวลา 11.15 น.
สบน. ขอขอบคุณประชาชนที่ให้ความสนใจลงทุนพันธบัตรออมทรัพย์พิเศษรุ่น “ยิ่งออมยิ่งได้บนวอลเล็ต สบม.” และพบกับพันธบัตรออมทรัพย์พิเศษ “ยิ่งออมยิ่งได้” ที่จะจำหน่ายผ่าน 4 ธนาคารตัวแทนจำหน่าย ได้แก่ ธนาคารกรุงเทพฯ ธนาคารกรุงไทยฯ ธนาคารกสิกรไทยฯ และธนาคารไทยพาณิชย์ฯ ซึ่งจะจำหน่ายพร้อมกันทั้งประชาชนและนิติบุคคลไม่แสวงหาผลกำไร ในวันที่ 12 – 23 กรกฎาคม 2564 โดยจำหน่าย รุ่นอายุ 4 ปี อัตราดอกเบี้ยแบบขั้นบันไดเฉลี่ยร้อยละ 1.90 ต่อปี ให้กับประชาชน และรุ่นอายุ 10 ปี อัตราดอกเบี้ยคงที่ร้อยละ 2.20 ต่อปี ตามลำดับ
สำนักพัฒนาตลาดตราสารหนี้ สำนักงานบริหารหนี้สาธารณะ
โทร. 0 2271 7999 ต่อ 5809/ 0 2265 8050 ต่อ 5307

ที่มา : https://www.thaigov.go.th/news/contents/details/43452