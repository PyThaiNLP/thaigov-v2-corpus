รัฐบาลไทย-ข่าวทำเนียบรัฐบาล-โฆษกรัฐบาลเผย "นายกฯ" พอใจภาพรวมอภิปรายงบฯ วันแรก ยืนยันงบประมาณมีความจำเป็นอย่างยิ่งต่อการขับเคลื่อนประเทศ นำมาใช้พัฒนาฟื้นฟูประเทศในทุก ๆ ด้าน


วันพุธที่ 1 มิถุนายน 2565
พิมพ์
โฆษกรัฐบาลเผย "นายกฯ" พอใจภาพรวมอภิปรายงบฯ วันแรก ยืนยันงบประมาณมีความจำเป็นอย่างยิ่งต่อการขับเคลื่อนประเทศ นำมาใช้พัฒนาฟื้นฟูประเทศในทุก ๆ ด้าน
โฆษกรัฐบาลเผย "นายกฯ" พอใจภาพรวมอภิปรายงบฯ วันแรก ยืนยันงบประมาณมีความจำเป็นอย่างยิ่งต่อการขับเคลื่อนประเทศ นำมาใช้พัฒนาฟื้นฟูประเทศในทุก ๆ ด้าน
วันนี้ (1 มิถุนายน 2565) นายธนกร วังบุญคงชนะ โฆษกประจำสำนักนายกรัฐมนตรีเปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม พอใจภาพรวมวันแรกของการอภิปรายร่างพระราชบัญญัติงบประมาณรายจ่ายประจำปี 2566 โดยในส่วนของรัฐบาลใช้เวลาได้คุ้มค่า ชี้แจงให้ประชาชนได้รับทราบข้อเท็จจริง และข้อมูลที่เป็นประโยชน์ โดยนายกรัฐมนตรี ยืนยัน ร่างพระราชบัญญัติงบประมาณรายจ่ายประจำปี 2566 มีความจำเป็นอย่างยิ่งต่อการขับเคลื่อนประเทศ นำมาใช้พัฒนาฟื้นฟูประเทศในทุก ๆ ด้าน  ขอให้ความมั่นใจกับประชาชนว่า การใช้งบประมาณของรัฐบาลยึดหลักกรอบวินัยการเงินการคลังเป็นสำคัญ รัฐบาลจะใช้งบประมาณอย่างคุ้มค่า เกิดประโยชน์สูงสุด ซึ่งได้มีการพิจารณาอย่างละเอียดรอบคอบแล้ว
“นายกรัฐมนตรีหวังให้การอภิปรายฯ เป็นไปด้วยความเรียบร้อย ให้ประชาชนได้รับข้อมูลที่ถูกต้อง ขอให้ทุกท่านในสภาฯ ทำหน้าที่ของตัวเองทั้งในการซักถาม และชี้แจงประเด็นที่เป็นประโยชน์สร้างการรับรู้ ขออย่าใช้เวทีการอภิปรายฯ สร้างความสับสนเพื่อหวังผลทางการเมือง” นายธนกรฯ ย้ำ
...........................

ที่มา : https://www.thaigov.go.th/news/contents/details/55240