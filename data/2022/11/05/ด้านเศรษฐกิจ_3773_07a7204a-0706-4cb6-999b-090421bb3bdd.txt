รัฐบาลไทย-ข่าวทำเนียบรัฐบาล-ธ.ก.ส. เสริมทัพโปรโมชั่นพิเศษร่วมงาน Money Expo กรุงเทพฯ ครั้งที่ 22


วันพฤหัสบดีที่ 12 พฤษภาคม 2565
พิมพ์
ธ.ก.ส. เสริมทัพโปรโมชั่นพิเศษร่วมงาน Money Expo กรุงเทพฯ ครั้งที่ 22
ธ.ก.ส.นำทัพผลิตภัณฑ์ทางการเงินให้บริการในงาน Money Expo กรุงเทพฯ ครั้งที่ 22 ณ อาคารชาเลนเจอร์ 2-3 อิมแพ็ค เมืองทองธานี 12 - 15 พฤษภาคมนี้
ธ.ก.ส.นำทัพผลิตภัณฑ์ทางการเงินให้บริการในงาน Money Expo กรุงเทพฯ ครั้งที่ 22 พร้อมบริการสินเชื่ออัตราดอกเบี้ยพิเศษทั้งสินเชื่อนวัตกรรมดีมีเงินทุน สินเชื่อเสริมแกร่ง SME เกษตร หนุนธุรกิจ Smart Farmer และเติมเงินทุนฉุกเฉินผ่านสินเชื่อธ.ก.ส ออนไลน์โดยใช้สลากค้ำประกันผ่าน ธ.ก.ส. A-Mobile เงินฝากออมทรัพย์ทวีโชค และ A-Savings เงินฝากดิจิทัลเพื่อเป็นทางเลือกในการออมเงินในยุคดิจิทัล รวมถึงการให้คำปรึกษาด้านผลิตภัณฑ์และบริการ พร้อมโปรโมชั่นสุดพิเศษและของที่ระลึกมากมาย ณ อาคารชาเลนเจอร์ 2-3 อิมแพ็ค เมืองทองธานี 12 - 15 พฤษภาคมนี้
นายไพศาล หงษ์ทอง ผู้ช่วยผู้จัดการ ธนาคารเพื่อการเกษตรและสหกรณ์การเกษตร (ธ.ก.ส.)  เปิดเผยว่า ธ.ก.ส. เข้าร่วมงานมหกรรมการเงิน Money Expo กรุงเทพฯ ครั้งที่ 22 ณ อาคารชาเลนเจอร์ 2-3 อิมแพ็ค เมืองทองธานี จังหวัดนนทบุรี จัดขึ้นระหว่างวันที่ 12 – 15 พฤษภาคม 2565 โดยนำผลิตภัณฑ์และบริการทางการเงินรวมถึงสินเชื่อต่าง ๆ มาให้บริการภายในงาน ได้แก่ สินเชื่อนวัตกรรมดีมีเงินทุน เพื่อเป็นค่าใช้จ่ายหรือค่าลงทุนในการประกอบอาชีพเกษตรกรรมให้กับผู้ประกอบการและ Smart Farmer อัตราดอกเบี้ยร้อยละ 4 ต่อปี สินเชื่อสานฝันสร้างอาชีพ เพื่อเป็นทุนในการประกอบอาชีพ วงเงินไม่เกิน 100,000 บาทต่อราย อัตราดอกเบี้ยร้อยละ 4 ต่อปี สินเชื่อเสริมแกร่ง SME เกษตร เพื่อเสริมความเข้มแข็งให้กับสถาบันเกษตรกร ผู้ประกอบการเกษตรให้เข้าถึงแหล่งเงินทุนในการดำเนินธุรกิจได้ง่ายยิ่งขึ้น วงเงินไม่เกินรายละ 100 ล้านบาท อัตราดอกเบี้ยร้อยละ 4 ต่อปี และสินเชื่อ ธ.ก.ส. ออนไลน์ โดยใช้สลากออมทรัพย์ในการค้ำประกัน เพื่อเป็นเงินทุนสำรองสำหรับใช้จ่ายฉุกเฉินในครัวเรือน วงเงินขั้นต่ำ 9,000 บาท สูงสุดไม่เกิน 500,000 บาท อัตราดอกเบี้ย MRR – 2.75 (ปัจจุบัน MRR เท่ากับ ร้อยละ 6.50)
สำหรับบริการเงินฝาก ได้แก่ เงินฝากออมทรัพย์ทวีโชค ซึ่งเป็นเงินฝากที่ได้รับดอกเบี้ยและรางวัลในระดับจังหวัด   ปีละ 2 ครั้ง โดยฝากทุก 2,000 บาท ติดต่อกันทุก 3 เดือน จะได้รับสิทธิ์จับรางวัล 1 สิทธิ์ และเมื่อมียอดเงินฝากคงเหลือทุก 10,000 บาท ฝากติดต่อกันทุก 7 เดือนจะได้รับสิทธิ์จับรางวัลระดับประเทศปีละ 1 ครั้ง พิเศษ ! เมื่อฝากติดต่อกัน 10 เดือน จะได้รับเพิ่มอีก 1 สิทธิ์ เงินฝาก A-Savings บัญชีเงินฝาก Digital ดอกเบี้ยร้อยละ 0.45 ต่อปี  โดยลูกค้าสามารถตรวจสอบยอดเงิน ถอน โอน จ่ายผ่านแอปพลิเคชั่น ธ.ก.ส. A-Mobile เงินฝากผู้สูงอายุ Senior Savings สำหรับผู้มีอายุ 50 ปีขึ้นไป อัตราดอกเบี้ยร้อยละ 0.25 ต่อปี หากยอดเงินฝากคงเหลือตั้งแต่ 20,000 บาท  ขึ้นไป รับดอกเบี้ยร้อยละ 0.45 ต่อปี ฝากได้คนละ 1 บัญชี สูงสุดไม่เกิน 10 ล้าน เงินฝากออมทรัพย์พิเศษ เปิดบัญชี 10,000 บาท และครั้งต่อไป ฝากเงินขั้นต่ำ 1,000 บาท รับดอกเบี้ยร้อยละ 0.45 ต่อปี ไม่เสียภาษี เงินฝากประจำปลอดภาษี 24 เดือน ฝากตั้งแต่ 1,000 บาทขึ้นไป แต่ไม่เกิน 25,000 บาทต่อเดือน รับดอกเบี้ยร้อยละ 1.30 ต่อปี  ด้านบริการเงินฝากคุ้มครองชีวิต ได้แก่ ธ.ก.ส. เพิ่มรัก 2 12/10 ธกส ทวีรัก 99 และธกส รักคุณ รวมทั้งเปิดตัวบริการ BAACLife Online เพื่ออำนวยความสะดวกให้ลูกค้าเงินฝากสงเคราะห์ชีวิตด้วยฟังก์ชันที่หลากหลายตอบโจทย์ยุคดิจิทัล
นอกจากนี้ ยังมีผลิตภัณฑ์ด้านการประกันภัย ได้แก่ ประกันภัยอุบัติเหตุส่วนบุคคล “ทิพยมั่นใจ” วงเงินคุ้มครองสูงสุด 1 ล้านบาทและประกันภัยสำหรับผู้สูงอายุ ค่าเบี้ยเริ่มต้น 1,319 บาท คุ้มครองสูงสุด 500,000 บาท และเพื่อมุ่งหน้าไปสู่สังคมไร้เงินสด ธ.ก.ส. มีบริการสมัครใช้บริการแอปพลิเคชัน ธ.ก.ส. A-Mobile เพื่อให้การถอน โอน เติม จ่ายเงินบนมือถือสะดวกรวดเร็วและง่ายเพียงปลายนิ้ว และ A-Rewards บริการฝากเงินเข้าบัญชีรับคะแนนเพื่อแลกของสมนาคุณง่าย ๆ ผ่าน Line Official: BAAC Family บริการ SMS Alert  บริการ BAAC Connect    แจ้งเตือนเงินเข้าออกบัญชีผ่าน Line Official: BAAC Family รวมถึงการให้บริการยืนยันตัวตนผ่านอิเล็กทรอนิกส์    (e – KYC) เพื่อรองรับการทำธุรกรรมการเงินออนไลน์
พิเศษ! สำหรับลูกค้าบัตรเดบิตและ ATM ธ.ก.ส. พบกับแคมเปญ “Extra Bonus 56” รับโบนัสพิเศษสูงสุดถึงร้อยละ 10.56 โดยฝากเงินขั้นต่ำ 50,000 บาท สูงสุด 250,000 บาท และคงยอดเงินไว้ 156 วัน จำนวนจำกัด แคมเปญ “Wow Wow Wow” รับปรึกษาสินเชื่อพร้อมรับส่วนลดพิเศษค่าธรรมเนียม (จำกัด 50 สิทธิ์) แคมเปญ Loan On A-Mobile กู้ง่าย จ่ายสะดวก กับสินเชื่อสลากค้ำบน ธ.ก.ส. A-Mobile สำหรับลูกค้าที่กู้เงิน ตั้งแต่ 9,000 บาทขึ้นไป รับเลย ! กระปุกออมทรัพย์ A-Pigeon นอกจากนี้ยังมีแคมเปญ Happy ทวีโชค เพียงเปิดบัญชีเงินฝากออมทรัพย์ทวีโชคและฝากเงินตั้งแต่ 2,000 บาทขึ้นไป คงยอดไว้ 3 เดือน พร้อมลงทะเบียนแอปพลิเคชั่น ธ.ก.ส. A-Mobile และ A-Rewards หรือใช้บริการเงินฝากประเภทต่าง ๆ รับฟรีของที่ระลึกมากมายภายในงาน

ที่มา : https://www.thaigov.go.th/news/contents/details/54524