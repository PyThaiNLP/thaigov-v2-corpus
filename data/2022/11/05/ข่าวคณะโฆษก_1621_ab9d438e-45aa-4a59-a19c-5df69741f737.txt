รัฐบาลไทย-ข่าวทำเนียบรัฐบาล-โฆษกรัฐบาลเผย นายกรัฐมนตรียินดี กับนายชัชชาติฯ ชนะการเลือกตั้งผู้ว่า กทม. ยืนยันรัฐบาลพร้อมร่วมทำงานเพื่อขับเคลื่อน พัฒนากรุงเทพฯ ให้ดียิ่งขึ้น


วันจันทร์ที่ 23 พฤษภาคม 2565
พิมพ์
โฆษกรัฐบาลเผย นายกรัฐมนตรียินดี กับนายชัชชาติฯ ชนะการเลือกตั้งผู้ว่า กทม. ยืนยันรัฐบาลพร้อมร่วมทำงานเพื่อขับเคลื่อน พัฒนากรุงเทพฯ ให้ดียิ่งขึ้น
โฆษกรัฐบาลเผย นายกรัฐมนตรียินดี กับนายชัชชาติฯ ชนะการเลือกตั้งผู้ว่า กทม. ยืนยันรัฐบาลพร้อมร่วมทำงานเพื่อขับเคลื่อน พัฒนากรุงเทพฯ ให้ดียิ่งขึ้น
วันนี้ (23 พฤษภาคม 2565) นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรี แสดงความยินดีกับนายชัชชาติ สิทธิพันธุ์ ที่ได้รับความไว้วางใจจากพี่น้องชาวกรุงเทพมหานครเลือกเป็นผู้ว่าราชการกรุงเทพมหานคร
“นายกรัฐมนตรียืนยัน รัฐบาลพร้อมร่วมทำงานกับนายชัชชาติฯ และทีมงานทุกคน เพื่อขับเคลื่อนและพัฒนา อะไรที่เป็นผลดี มีประโยชน์ต่อชาวกรุงเทพมหานคร รัฐบาลพร้อมสนับสนุน ตามที่รัฐบาลเองก็มีนโยบายชัดเจนเพื่อคุณภาพชีวิตที่ดีของพี่น้องชาวกรุงเทพมหานคร ให้ดียิ่งขึ้นต่อไป นายกรัฐมนตรีย้ำไม่ว่าใครจะเป็นผู้ว่าราชการ มาจากพรรคการเมืองไหน ตนเองในฐานะนายกรัฐมนตรีพร้อมทำงานร่วมกับทุกคน ยึดผลประโยชน์ของประเทศชาติเป็นหลัก” โฆษกประจำสำนักนายกรัฐมนตรี กล่าว
...........................

ที่มา : https://www.thaigov.go.th/news/contents/details/54862