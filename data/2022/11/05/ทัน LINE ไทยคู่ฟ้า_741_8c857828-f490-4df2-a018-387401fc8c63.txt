รัฐบาลไทย-ข่าวทำเนียบรัฐบาล-รัฐบาลมุ่งส่งเสริมยานยนต์ไฟฟ้า มั่นใจมาตรการลดภาษีสรรพสามิต หนุนการลงทุนรถยนต์ไฟฟ้าในประเทศเพิ่มขึ้น


วันศุกร์ที่ 25 มีนาคม 2565
รัฐบาลมุ่งส่งเสริมยานยนต์ไฟฟ้า มั่นใจมาตรการลดภาษีสรรพสามิต หนุนการลงทุนรถยนต์ไฟฟ้าในประเทศเพิ่มขึ้น
.....
พล.อ.ประยุทธ์ จันทร์โอชา นายกรัฐมนตรีและ รมว.กลาโหม รับทราบผลสำรวจการจัดงานมอเตอร์โชว์ ครั้งที่ 43 ณ เมืองทองธานี เพื่อติดตามความคืบหน้ามาตรการส่งเสริมการใช้ยานยนต์ไฟฟ้า ภายหลัง ครม.เห็นชอบมาตรการส่งเสริมการใช้รถอีวี จากการสำรวจภายในงานพบว่า ประชาชนให้ความสนใจเข้าร่วมชมนวัตกรรมยานยนต์เป็นจำนวนมาก ภายใต้มาตรการสาธารณสุขอย่างเคร่งครัด ซึ่งประชาชนให้ความสนใจกับบูธยานยนต์ไฟฟ้าเป็นพิเศษ
.
ซึ่งรัฐบาลจะใช้งบประมาณอุดหนุนเงินส่วนลดตั้งแต่ 70,000 - 150,000 บาท กับค่ายรถยนต์ที่เข้าร่วมโครงการ เพื่อทำโปรโมชันส่วนลดให้ประชาชน ทั้งนี้ กรมสรรพสามิต ได้เตรียมงบประมาณในการอุดหนุนไว้แล้ว 3,000 ล้านบาท หากมีความต้องการมากกว่านั้น จะพิจารณาขอขยายกรอบงบประมาณอีกครั้ง เชื่อว่ามาตรการนี้จะมีส่วนช่วยส่งเสริมการลงทุนรถยนต์ไฟฟ้าในประเทศเพิ่มมากขึ้น
.
อ่านเพิ่มเติม คลิก https://www.thaigov.go.th/news/contents/details/52922
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/52954