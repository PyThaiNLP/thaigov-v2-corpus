รัฐบาลไทย-ข่าวทำเนียบรัฐบาล-วธ.จัดพิธีทำบุญตักบาตรถวายเป็นพระราชกุศล – พิธีถวายราชสักการะและลงนามถวายพระพรสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง


วันพุธที่ 10 สิงหาคม 2565
วธ.จัดพิธีทำบุญตักบาตรถวายเป็นพระราชกุศล – พิธีถวายราชสักการะและลงนามถวายพระพรสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง
วธ.จัดพิธีทำบุญตักบาตรถวายเป็นพระราชกุศล – พิธีถวายราชสักการะและลงนามถวายพระพรสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง
วธ.จัดพิธีทำบุญตักบาตรถวายเป็นพระราชกุศล – พิธีถวายราชสักการะและลงนามถวายพระพรสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสมหามงคลเฉลิมพระชนมพรรษา 90 พรรษา 12 สิงหาคม 2565 รวมใจภักดิ์ ภาครัฐ เอกชน เครือข่ายวัฒนธรรมทั่วประเทศ จัดกิจกรรมเฉลิมพระเกียรติฯ ทั่วประเทศโดยพร้อมเพรียงกัน
วันที่ 10 สิงหาคม 2565 นายอิทธิพล คุณปลื้ม รัฐมนตรีว่าการกระทรวงวัฒนธรรม  เป็นประธานพิธีทำบุญตักบาตรถวายเป็นพระราชกุศล พิธีถวายราชสักการะและลงนามถวายพระพรสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสมหามงคลเฉลิมพระชนมพรรษา 90 พรรษา 12 สิงหาคม 2565 โดยมีนางยุพา ทวีวัฒนะกิจบวร ปลัดกระทรวงวัฒนธรรม นายพิกิฏ ศรีชนะ เลขานุการรัฐมนตรีว่าการกระทรวงวัฒนธรรม นายกฤษฎา คงคะจันทร์ รองปลัดกระทรวงวัฒนธรรม ผู้บริหาร ข้าราชการและเจ้าหน้าที่เข้าร่วม ณ ชั้น 1 และบริเวณด้านหน้าอาคารวัฒนธรรมวิศิษฏ์ กระทรวงวัฒนธรรม (วธ.)
รัฐมนตรีว่าการกระทรวงวัฒนธรรม กล่าวว่า รัฐบาลกำหนดจัดงานเฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสมหามงคลเฉลิมพระชนมพรรษา 90 พรรษา 12 สิงหาคม 2565 โดยในส่วนของ วธ. หน่วยงานในสังกัด ร่วมกับหน่วยงานภาครัฐ ภาคเอกชน และประชาชน เครือข่ายทางวัฒนธรรม จัดกิจกรรมเฉลิมพระเกียรติโดยพร้อมเพรียงกันทั้งส่วนกลางและส่วนภูมิภาค ประกอบด้วย พิธีทำบุญตักบาตรถวายเป็นพระราชกุศล การจัดตั้งโต๊ะหมู่ประดิษฐานพระฉายาลักษณ์ พร้อมเครื่องราชสักการะ ตกแต่งสถานที่ประดับพระฉายาลักษณ์ ประดับธงชาติคู่กับธงตราสัญลักษณ์พระราชพิธีมหามงคลเฉลิมพระชนมพรรษา 90 พรรษา 12 สิงหาคม 2565 พร้อมประดับผ้าระบายสีฟ้าร่วมกับผ้าระบายสีขาว ตามอาคารสถานที่ของหน่วยงานและบ้านเรือน การจัดทำสารคดีโทรทัศน์เฉลิมพระเกียรติฯ เพื่อเผยแพร่ จัดทำคำถวายพระพรชัยมงคลเผยแพร่ทางเว็บไซต์และสื่อออนไลน์ของหน่วยงาน การลงนามถวายพระพรชัยมงคลภายในหน่วยงานหรือทางเว็บไซต์ โดย วธ.ขอร่วมเชิญชวนประชาชน ข้าราชการในสังกัดร่วมลงนามถวายพระพรสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสวันเฉลิมพระชนมพรรษา วันที่ 12 สิงหาคม 2565 ผ่านระบบออนไลน์ ที่เว็บไซต์หน่วยราชการในพระองค์ https://wellwishes.royaloffice.th  ระหว่างวันที่ 7 – 13 สิงหาคม 2565 ด้วย
รัฐมนตรีว่าการกระทรวงวัฒนธรรม กล่าวต่อไปว่า วธ.ยังได้ร่วมกิจกรรมเฉลิมพระเกียรติสำคัญของรัฐบาล อาทิ กรมการศาสนา จัดพิธีทางศาสนามหามงคล 5 ศาสนา ถวายพระราชกุศล ได้แก่ ศาสนาพุทธ ศาสนาอิสลาม ศาสนาคริสต์ ศาสนาพราหมณ์-ฮินดู และศาสนาซิกข์ ในวันที่ 12 สิงหาคม 2565 ณ ท้องสนามหลวง  และการจัดกิจกรรมเฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสมหามงคลเฉลิมพระชนมพรรษา 90 พรรษา 12 สิงหาคม 2565 “ภูษาศิลป์ จากท้องถิ่นสู่สากล” วันที่ 11-14 สิงหาคม 2565 ณ รอยัล พารากอน ฮอลล์ ชั้น 5 ศูนย์การค้าสยามพารากอน เพื่อน้อมสำนึกในพระมหากรุณาธิคุณของสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ที่ทรงมีพระวิริยะอุตสาหะ ปฏิบัติพระราชกรณียกิจในการส่งเสริมเรื่อง “ผ้าไทย” เป็นที่ประจักษ์มายาวนานตลอด 70 ปี ให้เป็นที่รู้จักในระดับสากล โดยกิจกรรมต่าง ๆ อาทิ นิทรรศการเฉลิมพระเกียรติฯ , การแสดงแบบผ้าไทย , การแสดง “จินตลีลาพัสตราภรณ์ : มโนราห์บัลเลต์” ,การแสดงโขน  , การจำหน่ายผ้าและผลิตภัณฑ์ผ้าจากชุมชน การเจรจาธุรกิจ (Business Matching) การเสวนาให้ความรู้การอนุรักษ์ผ้าเชิงนวัตกรรม เป็นต้น สอบถามรายละเอียดได้ที่ สายด่วนวัฒนธรรม 1765

ที่มา : https://www.thaigov.go.th/news/contents/details/57881