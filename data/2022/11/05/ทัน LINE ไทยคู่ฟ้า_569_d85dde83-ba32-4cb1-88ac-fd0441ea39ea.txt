รัฐบาลไทย-ข่าวทำเนียบรัฐบาล-ครม. อนุมัติโครงการเพิ่มกำลังซื้อแก่ผู้มีบัตรสวัสดิการแห่งรัฐ – กลุ่มต้องการความช่วยเหลือเป็นพิเศษ เป็นเวลา 3 เดือน เริ่ม 1 ก.พ. 65


วันอังคารที่ 25 มกราคม 2565
ครม. อนุมัติโครงการเพิ่มกำลังซื้อแก่ผู้มีบัตรสวัสดิการแห่งรัฐ – กลุ่มต้องการความช่วยเหลือเป็นพิเศษ เป็นเวลา 3 เดือน เริ่ม 1 ก.พ. 65
.....
ที่ประชุม ครม. (24 ม.ค. 65) เห็นชอบโครงการเพิ่มกำลังซื้อแก่ผู้มีบัตรสวัสดิการแห่งรัฐ ระยะที่ 4 กรอบวงเงิน 8,070.724 ล้านบาท และโครงการเพิ่มกำลังซื้อแก่ผู้ที่ต้องการความช่วยเหลือเป็นพิเศษ ระยะที่ 2 กรอบวงเงิน 1,351.981 ล้านบาท เพื่อช่วยเหลือ เยียวยา และลดภาระค่าใช้จ่ายประชาชนในช่วงการแพร่ระบาดของโรคโควิด-19 โดยเพิ่มวงเงินใช้จ่าย￼อีกเดือนละ 200 บาท/คน เป็นเวลา 3 เดือน เริ่มเดือน ก.พ. 65
.
ประชาชนผู้ถือบัตรจากทั้ง 2 โครงการ ซึ่งมีจำนวนกว่า 15.7 ล้านคน สามารถซื้อสินค้าจากร้านธงฟ้า ร้านค้าหรือผู้ให้บริการที่เข้าร่วมโครงการคนละครึ่งได้ตั้งแต่วันที่ 1 ก.พ. 65 เป็นต้นไป จากเดิมที่กำหนดไว้วันที่ 21 ก.พ. 65 เพื่อเร่งช่วยเหลือประชาชนผู้มีรายได้น้อยในช่วงสถานการณ์ที่ค่าครองชีพมีแนวโน้มเพิ่มสูงขึ้น
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/50859