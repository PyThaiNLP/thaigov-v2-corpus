รัฐบาลไทย-ข่าวทำเนียบรัฐบาล-นรม. เตรียมลงพื้นที่นครศรีธรรมราชตรวจการบริหารจัดการน้ำและอุทกภัย พร้อมมอบอุปกรณ์และครุภัณฑ์ให้แก่ศูนย์ดิจิทัลชุมชน


วันอังคารที่ 5 ตุลาคม 2564
พิมพ์
นรม. เตรียมลงพื้นที่นครศรีธรรมราชตรวจการบริหารจัดการน้ำและอุทกภัย พร้อมมอบอุปกรณ์และครุภัณฑ์ให้แก่ศูนย์ดิจิทัลชุมชน
นรม. เตรียมลงพื้นที่นครศรีธรรมราชตรวจการบริหารจัดการน้ำและอุทกภัย พร้อมมอบอุปกรณ์และครุภัณฑ์ให้แก่ศูนย์ดิจิทัลชุมชน
นายธนกร วังบุญคงชนะ โฆษกประจำสำนักนายกรัฐมนตรีเปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหมมีกําหนดการลงพื้นที่ตรวจราชการจังหวัดนครศรีธรรมราช ในวันพฤหัสบดีที่ 7 ตุลาคม 2564 นี้
โดย นายกรัฐมนตรีจะตรวจการบริหารจัดการน้ำในเขตเทศบาลนครนครศรีธรรมราช และตรวจแผนการป้องกันอุทกภัยและการบริหารจัดการน้ำในพื้นที่จังหวัดนครศรีธรรมราช จากนั้น นายกรัฐมนตรีตรวจเยี่ยมศูนย์ดิจิทัลชุมชนตําบลมะม่วงสองต้น โดยจะเป็นประธานในพิธีเปิดและมอบอุปกรณ์และครุภัณฑ์ให้แก่ศูนย์ดิจิทัลชุมชน พร้อมเยี่ยมชมบูธแสดงผลงานที่สำคัญ เช่น เน็ตประชารัฐกับบริการดิจิทัลเพื่อการยกระดับคุณภาพชีวิตประชาชน โดย บริษัท โทรคมนาคมแห่งชาติ จํากัด (มหาชน) (NT)  รู้เร็ว รู้ทัน รู้ป้องกันภัยธรรมชาติ โดย กรมอุตุนิยมวิทยา การส่งเสริมการขายและการตลาดผ่านระบบออนไลน์ โดย บริษัท ไปรษณีย์ไทย จํากัด เป็นต้น จากนั้น นายกรัฐมนตรีจะพบปะประชาชนในพื้นที่
"ท่านนายกฯ ห่วงใยในสถานการณ์น้ำทุกพื้นที่ พยายามลงพื้นที่ด้วยตัวเองเพื่อเร่งแก้ปัญหาต่างๆ ให้ทันถ่วงที ซึ่งการลงพื้นที่ จ.นครศรีธรรมราช ในครั้งนี้ก็เพื่อติดตามการเตรียมความพร้อมการบริหารจัดการน้ำ เยี่ยมเยียน เป็นขวัญกำลังใจ ให้กับพี่น้องประชาชนให้ผ่านวิกฤติภัยพิบัติทั้งโควิด-19 และน้ำท่วมไปได้โดยเร็ว" นายธนกร กล่าว
...............

ที่มา : https://www.thaigov.go.th/news/contents/details/46580