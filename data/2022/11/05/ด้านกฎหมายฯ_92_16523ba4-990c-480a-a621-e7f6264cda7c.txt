รัฐบาลไทย-ข่าวทำเนียบรัฐบาล-กระทรวงยุติธรรม ประชุมคณะกรรมการกองทุนยุติธรรม ครั้งที่ ๕/๒๕๖๔ ผ่านระบบการประชุมทางไกล (Video Conference)


วันศุกร์ที่ 23 กรกฎาคม 2564
พิมพ์
กระทรวงยุติธรรม ประชุมคณะกรรมการกองทุนยุติธรรม ครั้งที่ ๕/๒๕๖๔ ผ่านระบบการประชุมทางไกล (Video Conference)
กระทรวงยุติธรรม ประชุมคณะกรรมการกองทุนยุติธรรม ครั้งที่ ๕/๒๕๖๔ ผ่านระบบการประชุมทางไกล (Video Conference)
ในวันศุกร์ที่ ๒๓ กรกฎาคม ๒๕๖๔ เวลา ๑๔.๐๐ น. ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมคณะกรรมการกองทุนยุติธรรม ครั้งที่ ๕/๒๕๖๔  ผ่านระบบการประชุมทางไกล (Video Conference) โดยมี นางสาวณัฐธ์ภัสส์ ยงใจยุทธ ผู้ช่วยรัฐมนตรีประจำกระทรวงยุติธรรม นายวัลลภ นาคบัว รองปลัดกระทรวงยุติธรรม นายมนินธ์ สุทธิวัฒนานิติ ผู้อำนวยการสำนักงานกองทุนยุติธรรม และคณะกรรมการฯ เข้าร่วมฯ
โดยที่ประชุมได้รายงานผลการดำเนินงานตามบันทึกข้อตกลงการประเมินของกองทุนยุติธรรม ประจำปีบัญชี ๒๕๖๔ รายงานผลการช่วยเหลือเยียวยาแก่ผู้เสียหายและจำเลยในคดีอาญาของสำนักงานช่วยเหลือทางการเงินแก่ผู้เสียหายและจำเลยในคดีอาญา และรายงานความคืบหน้าด้านคดี
ทั้งนี้ คณะกรรมการได้หารือร่วมกันในการใช้หนังสือรับรองการชำระเงินของกองทุนยุติธรรมในรูปแบบอิเล็กทรอนิกส์ และประเด็นที่เกี่ยวข้องกับกองทุนยุติธรรมในรายงานผลการประเมินสถานการณ์ด้านสิทธิมนุษยชนของประเทศไทย ประจำปี ๒๕๖๓
นอกจากนี้ ที่ประชุมได้พิจารณาแผนใช้จ่ายงบประมาณ ประจำปีงบประมาณ พ.ศ. ๒๕๖๕ (ทบทวนตามมติที่ประชุมคณะกรรมการกองทุนยุติธรรม ครั้งที่ ๔/๒๕๖๔) การขออนุมัติเปลี่ยนแปลงรายการในแผนใช้จ่ายงบประมาณ ประจำปีงบประมาณ พ.ศ. ๒๕๖๔ รวมทั้งการพิจารณา (ร่าง) คำสั่งคณะกรรมการกองทุนยุติธรรม เรื่อง แต่งตั้งคณะอนุกรรมการบริหารความเสี่ยงกองทุนยุติธรรม และการแก้ไขสัญญาจ้างทนายความในชั้นบังคับคดี

ที่มา : https://www.thaigov.go.th/news/contents/details/44071