รัฐบาลไทย-ข่าวทำเนียบรัฐบาล-ชัยวุฒิ เผย call center ป่วนตำรวจ เหตุเพราะรัฐลุกปราบหนัก ชมสื่อช่วยกันดี วอนทุกฝ่าย เตือน ปชช.


วันจันทร์ที่ 21 กุมภาพันธ์ 2565
ชัยวุฒิ เผย call center ป่วนตำรวจ เหตุเพราะรัฐลุกปราบหนัก ชมสื่อช่วยกันดี วอนทุกฝ่าย เตือน ปชช.
ชัยวุฒิ เผย call center ป่วนตำรวจ เหตุเพราะรัฐลุกปราบหนัก ชมสื่อช่วยกันดี วอนทุกฝ่าย เตือน ปชช.
รมว.ดิจิทัลเพื่อเศรษฐกิจเเละสังคม เผยเเก๊งคอลเซ็นเตอร์ป่วนตำรวจ เหตุเพราะ รัฐรุกปราบปรามหนัก ชื่นชมสื่อเสนอข่าว พร้อมฝากทุกคนช่วยกันเตือนคนไม่ให้ใกล้ตัวตกเป็นเหยื่อ
นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจเเละสังคม เปิดเผยถึงสาเหตุที่เเก๊งคอลเซ็นเตอร์ ระบาดหนักถึงขั้นโทรศัพท์ไปหาตำรวจ เนื่องจาก ขณะนี้ รัฐบาล โดยท่านนายกรัฐมนตรี พลเอกประยุทธ์ จันทร์โอชา ได้มีคำสั่งให้ทุกฝ่ายที่เกี่ยวข้อง ช่วยกัน กวดขันดูเเล เเละมีมาตรการเชิงรุกปราบปรามอย่างหนัก จะเห็นได้จากการเตรียมลงนาม MOU กับประเทศกัมพูชา และ การเเก้กฎหมายเกี่ยวกับบัญชีม้า สิ่งต่างๆเหล่านี้ เป็นเหตุผลที่ทำให้เเก๊งมิจฉาชีพ รู้ว่าจากนี้ ต่อไปไม่ง่าย เเล้วที่เขา จะหลอกกลวงประชาชน แก๊งคอลเซ็นเตอร์คนร้ายที่มาหลอกลวงประชาชนก็แพร่ระบาดไปทุกกลุ่มทุกอาชีพ ไม่เลือกกลุ่มเป้าหมาย แม้แต่เจ้าหน้าที่ตำรวจ ยังถูกแก๊งคอลเซ็นเตอร์โทรเข้ามา สิ่งเหล่านี้เกิดจากกระบวนการแก๊งคอลเซ็นเตอร์ได้เร่งทำงานอย่างหนัก เพราะว่าทางเจ้าหน้าที่ตำรวจก็เข้าไปกดดัน ปราบปราม จับกุม รวมถึงทลายบัญชีม้า ทำให้การทำงานของแก๊งคอลเซ็นเตอร์ยากขึ้น มิจฉาชีพก็ต้องเร่งทำงานแข่งกับเวลาที่เรา เข้าไปปราบปรามเขาเช่นกัน
อย่างไรก็ตามผมต้องขอขอบคุณพี่น้องสื่อมวลชนทุกท่าน ที่ให้การเสนอข่าวเกี่ยวกับแก๊งคอลเซ็นเตอร์ การหลอกลวงพี่น้องประชาชน ซึ่งการแจ้งเตือนประชาชนคือสิ่งที่ดีที่สุดในตอนนี้ เราต้องช่วยกันพูด ช่วยกันเตือน เพราะทางกระทรวงดิจิทัล ไม่สามารถไปปิดกั้นการติดต่อสื่อสารระหว่างพี่น้องประชาชนได้เป็นสิทธิ เสรีภาพ ตามรัฐธรรมนูญทุกคนมีสิทธิที่จะโทร ติดต่อสื่อสารกัน แต่ถ้าท่านพบว่ามีคนร้ายเข้ามาหลอกลวงท่าน และมีกลุ่มมิจฉาชีพเข้ามาสร้างปัญหาให้พี่น้องประชาชน ท่านร้องเรียนหรือแจ้งความเข้ามาที่เจ้าหน้าที่ตำรวจหรือที่กระทรวงดิจิทัล เราจะเร่งดำเนินการแก้ไขปัญหาให้พี่น้องประชาชนครับ เเต่สิ่งที่สำคัญที่สุด ทุกคนควรเตือนคนใกล้ชิด คนในครอบครัวเพื่อไม่ให้ตกเป็นเหยื่อครับ
***********************

ที่มา : https://www.thaigov.go.th/news/contents/details/51778