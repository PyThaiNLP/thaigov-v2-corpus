รัฐบาลไทย-ข่าวทำเนียบรัฐบาล-กระทรวงยุติธรรม จัดอบรมพัฒนาบุคลากรที่ปฏิบัติงานด้านประชาสัมพันธ์ให้มีทักษะการสื่อสารประชาสัมพันธ์ที่เป็นเลิศ ในรูปแบบออนไลน์


วันอังคารที่ 28 มิถุนายน 2565
พิมพ์
กระทรวงยุติธรรม จัดอบรมพัฒนาบุคลากรที่ปฏิบัติงานด้านประชาสัมพันธ์ให้มีทักษะการสื่อสารประชาสัมพันธ์ที่เป็นเลิศ ในรูปแบบออนไลน์
กระทรวงยุติธรรม จัดอบรมพัฒนาบุคลากรที่ปฏิบัติงานด้านประชาสัมพันธ์ให้มีทักษะการสื่อสารประชาสัมพันธ์ที่เป็นเลิศ ในรูปแบบออนไลน์
ในวันจันทร์ที่ ๒๗ มิถุนายน ๒๕๖๕ เวลา ๐๘.๓๐ น. นายวัลลภ นาคบัว รองปลัดกระทรวงยุติธรรม เป็นประธานในพิธีเปิดโครงการอบรมพัฒนาบุคลากรที่ปฏิบัติงานด้านประชาสัมพันธ์ให้มีทักษะการสื่อสารประชาสัมพันธ์ที่เป็นเลิศ รูปแบบออนไลน์ผ่านระบบ Cisco Webex Meetings และห้องประชุม ๔-๐๓ ชั้น ๔ อาคารกระทรวงยุติธรรม โดยมี นายมนินธ์ สุทธิวัฒนานิติ ผู้อำนวยการสำนักงานกองทุนยุติธรรม กล่าวรายงาน สำหรับผู้เข้ารับการอบรม ประกอบด้วย ข้าราชการ พนักงานกองทุนยุติธรรม และผู้ปฏิบัติงานด้านกองทุนยุติธรรม ทั้งในส่วนกลางและส่วนภูมิภาค รวมจำนวนทั้งสิ้น ๑๐๐ คน จัดขึ้นเพื่อสร้างความรู้ ความเข้าใจเรื่องการประชาสัมพันธ์ทั้งภายในและภายนอกองค์กร ให้กับผู้เข้าอบรมสามารถนำความรู้ที่ได้รับไปพัฒนา ต่อยอด และสั่งสมประสบการณ์จากการปฏิบัติจริง ตลอดจนเสริมสร้างทักษะและสมรรถนะให้บุคลากรและผู้ปฏิบัติงานฯ มีสมรรถนะที่พร้อมสนับสนุนงานกองทุนยุติธรรมได้อย่างมีประสิทธิภาพต่อไป

ที่มา : https://www.thaigov.go.th/news/contents/details/56229