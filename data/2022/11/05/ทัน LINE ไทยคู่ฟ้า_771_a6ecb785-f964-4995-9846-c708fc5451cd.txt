รัฐบาลไทย-ข่าวทำเนียบรัฐบาล-นายกฯ หนุนมาตรการ "รีไซเคิลรถยนต์เก่า" ลดปัญหาฝุ่น PM2.5 ลดต้นทุน ลดนำเข้าเหล็กจากต่างประเทศ


วันจันทร์ที่ 4 เมษายน 2565
นายกฯ หนุนมาตรการ "รีไซเคิลรถยนต์เก่า" ลดปัญหาฝุ่น PM2.5 ลดต้นทุน ลดนำเข้าเหล็กจากต่างประเทศ
.....
พลเอก ประยุทธ์ จันทร์โอชา นายกรัฐมนตรี รับทราบการดำเนินการสนับสนุน "รีไซเคิลซากรถทั่วประเทศ" ตามมาตรการรองรับขยะจากซากรถยนต์เก่าที่หมดอายุการใช้งานในประเทศ
.
จากสถิติประเทศไทย พบว่า มีจำนวนรถยนต์ที่มีอายุการใช้งานมากกว่า 20 ปี (ทุกประเภท) จำนวน 5,033,307 คัน ถ้าหากไม่ได้รีไซเคิลให้ถูกต้องเหมาะสมอีก 20 ปีข้างหน้า จะเพิ่มเป็น 16 ล้านคัน
.
การนำรถยนต์เก่าเหล่านี้เข้าสู่กระบวนการรีไซเคิลจะได้ประโยชน์หลายด้าน เช่น ลดปัญหาฝุ่น PM2.5, เป็นชิ้นส่วนที่เป็นประโยชน์ต่อภาคอุตสาหกรรม, ลดปริมาณการนำเข้าเหล็กจากต่างประเทศ เป็นต้น เนื่องจากรถยนต์หนึ่งคันมีสัดส่วนเหล็กมากถึง 69%
.
ล่าสุด ก.อุตสาหกรรม การนิคมอุตสาหกรรมแห่งประเทศไทย และองค์การพัฒนาพลังงานใหม่และเทคโนโลยีอุตสาหกรรมแห่งประเทศญี่ปุ่น (NEDO) ได้ลงนามบันทึกความร่วมมือ (MOU) ระหว่างกันแล้ว
.
เพื่อดำเนินโครงการสาธิตสำหรับการใช้ทรัพยากรหมุนเวียนที่คำนึงถึงการอนุรักษ์พลังงาน เพื่อการรีไซเคิลทรัพยากรอย่างมีประสิทธิภาพ และเหมาะสมสำหรับซากยานพาหนะที่หมดอายุใช้งานในประเทศไทย
.
นายกฯ เชื่อมั่นว่าจะเป็นโอกาสที่ดี ที่จะช่วยเสริมสร้างศักยภาพและการแข่งขันให้ประเทศไทย นำไปสู่การเป็น "ต้นแบบการรีไซเคิล" ทั้งในประเทศและภูมิภาคเอเชียได้ในอนาคต
.
อ่านเพิ่มเติม คลิก https://www.thaigov.go.th/news/contents/details/53251
#ไทยคู่ฟ้า #ร่วมต้านโควิด19
-------------------
อัลบั้มภาพ
ข่าวที่เกี่ยวข้อง
รัฐบาลเข้ม...
แจ้งเตือน...
อย่าแชร์...
กรุงเทพฯ...
ปลื้ม...

ที่มา : https://www.thaigov.go.th/news/contents/details/53286