รัฐบาลไทย-ข่าวทำเนียบรัฐบาล-​ยกระดับ ภูเก็ต เป็นเมืองท่องเที่ยวเชิงสุขภาพระดับโลก


วันพฤหัสบดีที่ 3 มีนาคม 2565
พิมพ์
​ยกระดับ ภูเก็ต เป็นเมืองท่องเที่ยวเชิงสุขภาพระดับโลก
วันพฤหัสบดีที่ 3 มีนาคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลเดินหน้ายกระดับ จ.ภูเก็ต สู่การเป็นเมืองท่องเที่ยวเชิงสุขภาพระดับโลก โดยอนุมัติวงเงิน 1,411 ล้านบาท เพื่อดำเนินการจัดสร้างศูนย์บริการทางการแพทย์ครบวงจร ประกอบด้วย ศูนย์บริการทางการแพทย์และสาธารณสุขระดับนานาชาติครบวงจร ศูนย์อภิบาลสุขภาพผู้สูงอายุนานาชาติ ศูนย์ใจรักษ์ หรือ ศูนย์การดูแลแบบประคับประคองในระยะสุดท้ายของชีวิต และศูนย์เวชศาสตร์ฟื้นฟูครบวงจร คาดว่าจะเกิดการจ้างงานและกระจายรายได้จากการเดินทางเข้ามาของนักท่องเที่ยว รวมทั้งส่งเสริมภูมิปัญญาท้องถิ่นด้านการแพทย์แผนไทย การแพทย์ทางเลือก และสมุนไพรไทย โดยเป็นส่วนหนึ่งของการยกระดับอุตสาหกรรมการท่องเที่ยวกลุ่มรายได้ดีและการท่องเที่ยวเชิงสุขภาพ ซึ่งเป็น 1 ใน 12 อุตสาหกรรมเป้าหมาย
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/52121