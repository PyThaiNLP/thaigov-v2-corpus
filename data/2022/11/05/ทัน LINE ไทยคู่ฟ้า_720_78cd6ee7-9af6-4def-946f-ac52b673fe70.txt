รัฐบาลไทย-ข่าวทำเนียบรัฐบาล-ปลื้ม “อาคารศาลาไทย” คว้ารางวัล “ขวัญใจมหาชน Honorable mention” จากนิตยสารชั้นนำ Exhibitor Magazine


วันศุกร์ที่ 18 มีนาคม 2565
ปลื้ม “อาคารศาลาไทย” คว้ารางวัล “ขวัญใจมหาชน Honorable mention” จากนิตยสารชั้นนำ Exhibitor Magazine
.....
อีกหนึ่งข่าวดี สำหรับคนไทย “อาคารศาลาไทย (Thailand pavilion)” ที่จัดแสดงในงานเวิลด์เอ็กซ์โป 2020 ดูไบ (World Expo Dubai 2020) ณ สหรัฐอาหรับเอมิเรตส์ (UAE) ได้รับรางวัลขวัญใจมหาชน Honorable mention ประเภท EDITOR'S CHOICE AWARD 2022 จากนิตยสาร Exhibitor Magazine ซึ่งเป็นนิตยสารชั้นนำด้าน Exhibition จากสหรัฐอเมริกา
.
อาคารดังกล่าว ได้รับความนิยมตั้งแต่เริ่มจัดแสดง มีผู้เข้าชมกว่า 1 แสนคน ภายในเวลาเพียง 2 สัปดาห์ และมีแนวโน้มเพิ่มขึ้นอย่างต่อเนื่อง ถือว่าเป็นหนึ่งความสำเร็จที่รัฐบาลมุ่งผลักดัน Soft Power ของไทยให้เป็นที่รู้จักและได้รับการชื่นชมในระดับนานาชาติ ภายใต้แนวคิด “การขับเคลื่อนสู่อนาคต (Mobility for the Future)"
.
ทั้งนี้ นายกฯ ได้ชื่นชม พร้อมขอบคุณหน่วยงานที่เกี่ยวข้อง ที่บูรณาการการทำงานร่วมกันอย่างแข็งขัน สามารถถ่ายทอดเอกลักษณ์วัฒนธรรมไทยให้เป็นที่รู้จักไปทั่วโลก และย้ำว่าให้นำผลความสำเร็จดังกล่าวไปต่อยอดในการขับเคลื่อนเศรษฐกิจ โดยเฉพาะภาคการท่องเที่ยว การค้า และการลงทุน
.
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/52684