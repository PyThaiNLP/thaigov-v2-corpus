รัฐบาลไทย-ข่าวทำเนียบรัฐบาล-รัฐบาลเชิญชวน “ผู้มีภูมิคุ้มกันต่ำ” เข้ารับการฉีด LAAB เสริมภูมิคุ้มกันโควิด ตั้งแต่วันที่ 1 ส.ค. 65 เป็นต้นไป


วันจันทร์ที่ 1 สิงหาคม 2565
รัฐบาลเชิญชวน “ผู้มีภูมิคุ้มกันต่ำ” เข้ารับการฉีด LAAB เสริมภูมิคุ้มกันโควิด ตั้งแต่วันที่ 1 ส.ค. 65 เป็นต้นไป
.....
นับตั้งแต่รัฐบาลได้เริ่มดำเนินการฉีดวัคซีนป้องกันโรคโควิด-19 เมื่อวันที่ 28 ก.พ. 64 เป็นต้นมา ปัจจุบันได้ฉีดวัคซีนไปแล้วกว่า 140 ล้านโดส แต่ยังมีประชากรบางกลุ่มที่มีภูมิคุ้มกันต่ำ หรือเมื่อได้รับวัคซีนแล้วร่างกายไม่สามารถสร้างภูมิคุ้มกันได้เพียงพอต่อการป้องกันโรค
.
ปัญหาดังกล่าวรัฐบาลไม่ได้นิ่งนอนใจ และกระทรวงสาธารณสุขได้เร่งจัดหา LAAB ซึ่งเป็นภูมิคุ้มกันสำเร็จรูปที่สามารถออกฤทธิ์ลบล้างเชื้อไวรัสก่อโรคโควิด-19 ทั้งสายพันธุ์ดั้งเดิมและกลายพันธุ์ได้แล้ว โดยรับมอบ LAAB ล็อตแรกจำนวน 7,000 โดสเมื่อวันที่ 25 ก.ค.ที่ผ่านมา จากที่สั่งซื้อไป 2.5 แสนโดส และที่เหลือจะทยอยจัดส่งเข้ามาจนครบภายในปีนี้
.
ดังนั้น ประชาชนผู้มีภูมิคุ้มกันโรคโควิด-19 ต่ำ หรือผู้ที่ได้รับวัคซีนแล้วร่างกายไม่สามารถสร้างภูมิคุ้มกันได้ สามารถติดต่อเข้ารับการฉีดภูมิคุ้มกันสำเร็จรูป หรือ Long Acting Antibody (LAAB) ได้ที่สถานพยาบาลตามคณะกรรมการโรคติดต่อจังหวัดกำหนดไว้ทั่วประเทศ ตั้งแต่วันที่ 1 ส.ค. 65 เป็นต้นไป
.
อ่านเพิ่มเติม คลิก https://www.thaigov.go.th/news/contents/details/57438
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/57478