รัฐบาลไทย-ข่าวทำเนียบรัฐบาล-กปภ.ช. ประชุมพิจารณาร่างนโยบาย-แผนการป้องกันและบรรเทาสาธารณภัยแห่งชาติ​ พ.ศ.​ 2564–2570 มุ่งขับเคลื่อนยกระดับการจัดการด้านสาธารณภัย​ของไทย รับมือความเปลี่ยนแปลงที่อาจเกิดขึ้นในอนาค


วันพฤหัสบดีที่ 24 มิถุนายน 2564
พิมพ์
กปภ.ช. ประชุมพิจารณาร่างนโยบาย-แผนการป้องกันและบรรเทาสาธารณภัยแห่งชาติ​ พ.ศ.​ 2564–2570 มุ่งขับเคลื่อนยกระดับการจัดการด้านสาธารณภัย​ของไทย รับมือความเปลี่ยนแปลงที่อาจเกิดขึ้นในอนาค
กปภ.ช. ประชุมพิจารณาร่างนโยบาย-แผนการป้องกันและบรรเทาสาธารณภัยแห่งชาติ​ พ.ศ.​ 2564–2570 มุ่งขับเคลื่อนยกระดับการจัดการด้านสาธารณภัย​ของไทย รับมือความเปลี่ยนแปลงที่อาจเกิดขึ้นในอนาคต
วันนี้ (24 มิ.ย. 64) เวลา 10.00 น. ณ ห้องประชุม​ 1 ปภ.​ อาคาร​ 3​ ชั้น​ 5​ กรมป้องกันและบรรเทาสาธารณภัย พลเอก ประวิตร วงษ์สุวรรณ รองนายกรัฐมนตรี เป็นประธานการประชุมคณะกรรมการป้องกันและบรรเทาสาธารณภัยแห่งชาติ (กปภ.ช.)​ ครั้งที่ 1/2564 โดยมี พลเอก อนุพงษ์ เผ่าจินดา รัฐมนตรีว่าการกระทรวงมหาดไทย นายอรรษิษฐ์ สัมพันธรัตน์ รองปลัดกระทรวงมหาดไทย หัวหน้ากลุ่มภารกิจด้านสาธารณภัยและพัฒนาเมือง นายบุญธรรม เลิศสุขีเกษม อธิบดีกรมป้องกันและบรรเทาสาธารณภัย พร้อมด้วยคณะกรรมการป้องกันและบรรเทาสาธารณภัยแห่งชาติ และผู้ทรงคุณวุฒิ เข้าร่วมการประชุมดังกล่าว​ โดยเป็นการประชุมผ่านระบบการประชุมด้วยสื่ออิเล็กทรอนิกส์ ร่วมกับห้องประชุม​ ณ​ สถานที่ตั้งของหน่วยงานที่เกี่ยวข้อง​ โดยมีวาระที่สำคัญเพื่อพิจารณานโยบายการป้องกันและบรรเทาสาธารณภัยแห่งชาติ และแผนการป้องกันและบรรเทาสาธารณภัยแห่งชาติ พ.ศ. 2564–2570 พร้อมทั้งปรับปรุงโครงสร้างคณะอนุกรรมการด้านต่าง ๆ​ ก่อนเสนอคณะรัฐมนตรีอนุมัติให้เป็นแนวทางหลักในการจัดการสาธารณภัยของประเทศต่อไป
.
พลเอก ประวิตร วงษ์สุวรรณ กล่าวว่า จากสถานการณ์ภัยพิบัติที่เกิดขึ้นในประเทศไทยในช่วงที่ผ่านมานั้น สะท้อนให้เห็นว่า​หลายพื้นที่มีความเสี่ยงต่อการเกิดภัยพิบัติ ทั้งอุทกภัย ภัยแล้ง วาตภัย ไฟป่า และหมอกควัน ซึ่งมีแนวโน้มทวีความรุนแรงมากยิ่งขึ้น ประกอบกับพระราชบัญญัติป้องกันและบรรเทาสาธารณภัย พ.ศ. 2550 กำหนดให้จัดทำ ปรับปรุง หรือทบทวนแผนให้สอดคล้องกับสถานการณ์ในปัจจุบัน จึงเป็นที่มาของการจัดทำร่างนโยบายการป้องกันและบรรเทาสาธารณภัยแห่งชาติ และแผนการป้องกันและบรรเทาสาธารณภัยแห่งชาติ พ.ศ. 2564–2570 เพื่อเสนอคณะกรรมการป้องกันและบรรเทาสาธารณภัยแห่งชาติ​ (กปภ.ช.)​ พิจารณาเห็นชอบ ก่อนเสนอคณะรัฐมนตรีอนุมัติให้เป็นแนวทางหลักของการจัดการสาธารณภัยของประเทศต่อไป​
.
ด้าน​ พลเอก​ อนุ​พงษ์​ เผ่าจินดา​ กล่าวว่า​ ร่างนโยบายการป้องกันและบรรเทาสาธารณภัยแห่งชาติ และแผนการป้องกันและบรรเทาสาธารณภัยแห่งชาติ พ.ศ.2564–2570 ที่นำเสนอในที่ประชุมวันนี้​ ถือได้ว่าครอบคลุมประเด็นด้านการป้องกันและบรรเทาสาธารณภัยในมิติต่าง ๆ​ อย่างไรก็ตาม​ ในส่วนของรายละเอียดและข้อสังเกตบางประการตามที่ผู้ทรงคุณวุฒิ​ได้มีการเสนอแนะมานั้น​ กรมป้องกันและบรรเทาสาธารณภัย​ (ปภ.)​ ในฐานะฝ่ายเลขานุการคณะกรรมการป้องกันและบรรเทาสาธารณภัยแห่งชาติ​ (กปภ.ช.)​ จะนำประเด็นดังกล่าวไปใช้ประกอบการปรับเนื้อหาให้มีความสมบูรณ์และกระชับมากยิ่งขึ้น​ ก่อนเสนอคณะรัฐมนตรีพิจารณาอนุมัติในลำดับถัดไป​
.
นอกจากนี้ ที่ประชุมได้มีการพิจารณาแต่งตั้งคณะอนุกรรมการป้องกันและบรรเทาสาธารณภัยแห่งชาติในคณะต่าง ๆ ทั้งคณะอนุกรรมการจัดทำแผนการป้องกันและบรรเทาสาธารณภัยแห่งชาติ พ.ศ.​ 2564–2570 คณะอนุกรรมการป้องกันและแก้ไขปัญหาอัคคีภัย และคณะอนุกรรมการป้องกันและแก้ไขปัญหาไฟป่า หมอกควัน และฝุ่นละออง รวมถึงรับทราบมติคณะรัฐมนตรี เรื่องการแต่งตั้งกรรมการผู้ทรงคุณวุฒิในคณะกรรมการป้องกันและบรรเทาสาธารณภัยแห่งชาติ จำนวน 5 ท่าน ได้แก่ 1) รองศาสตราจารย์ เสรี ศุภราทิตย์ 2) นายสมเกียรติ ประจำวงษ์ 3)​ ร้อยโท วโรดม สุจริตกุล 4) ผู้ช่วยศาสตราจารย์ ทวิดา กมลเวชช และ 5) ศาสตราจารย์ สุชัชวีร์ สุวรรณสวัสดิ์
.

ที่มา : https://www.thaigov.go.th/news/contents/details/43076