รัฐบาลไทย-ข่าวทำเนียบรัฐบาล-นายกฯ แนะเตรียมพร้อมก่อนเดินทางช่วงเทศกาล เน้นมาตรการ Self Clean Up สำรวจอาการตนเองอย่างสม่ำเสมอ ลดความเสี่ยงในการแพร่เชื้อ ขณะที่ผู้ติดเชื้อโควิด-19 รายใหม่วันนี้ 25,139 ราย เสียชีวิต 108 ราย


วันอาทิตย์ที่ 10 เมษายน 2565
พิมพ์
นายกฯ แนะเตรียมพร้อมก่อนเดินทางช่วงเทศกาล เน้นมาตรการ Self Clean Up สำรวจอาการตนเองอย่างสม่ำเสมอ ลดความเสี่ยงในการแพร่เชื้อ  ขณะที่ผู้ติดเชื้อโควิด-19 รายใหม่วันนี้  25,139 ราย เสียชีวิต 108 ราย
นายกฯ แนะเตรียมพร้อมก่อนเดินทางช่วงเทศกาล เน้นมาตรการ Self Clean Up สำรวจอาการตนเองอย่างสม่ำเสมอ ลดความเสี่ยงในการแพร่เชื้อ  ขณะที่ผู้ติดเชื้อโควิด-19 รายใหม่วันนี้  25,139 ราย เสียชีวิต 108 ราย
วันที่ 10 เมษายน 2565 นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม แนะประชาชนที่จะเดินทางกลับสู่ภูมิลำเนาในช่วงเทศกาลสงกรานต์ เตรียมพร้อมก่อนเดินทางเน้นมาตรการ Self Clean Up เพื่อให้มั่นใจว่าตนเองปลอดจากเชื้อโควิด-19 ตรวจ ATK คัดกรองตนเองเพื่อลดความเสี่ยงในการแพร่เชื้อและเมื่อถึงภูมิลำเนาควรออกนอกบ้านเท่าที่จำเป็น ไม่ไปในสถานที่เสี่ยง แออัด พร้อมสำรวจอาการตนเองเข้าข่ายได้รับเชื้อโควิด – 19 หรือไม่ อาทิ อาการไอ น้ำมูก เจ็บคอ ปวดเมื่อยเนื้อตัว
มาตรการเตรียมพร้อมก่อนเดินทาง Self Clean Up มีดังนี้ 1) ขอให้บุตรหลานพาพ่อแม่ญาติผู้ใหญ่ โดยฉพาะกลุ่มเสี่ยง 608 ไปฉีดวัคซีน หรือวัคซีนเข็มกระตุ้น 2) ให้ปฏิบัติตามมาตรการ Universal Prevention เน้นการสวมหน้ากาก 100% เว้นระยะห่าง  ล้างมือบ่อย ๆ อย่าใช้มือสัมผัสใบหน้า  3) หลังกลับจากสงกรานต์ ให้สังเกตอาการตนเอง 7 วัน ตรวจ ATK เมื่อมีอาการสงสัยติดเชื้อ และ WFH ตามความเหมาะสม
ขณะที่ผู้ติดเชื้อโควิด-19 รายใหม่วันนี้ (10 เมษายน 2565)  รวม 25,139 ราย จำแนกเป็น ผู้ป่วยจากในประเทศ 25,072 ราย  ผู้ป่วยมาจากต่างประเทศ 67 ราย ผู้ป่วยสะสม 1,660,050 ราย (ตั้งแต่ 1 มกราคม 2565) หายป่วยกลับบ้าน 25,509 ราย หายป่วยสะสม 1,437,935 ราย (ตั้งแต่ 1 มกราคม 2565) และผู้ป่วยกำลังรักษา 250,973 ราย เสียชีวิต 108 ราย
………………

ที่มา : https://www.thaigov.go.th/news/contents/details/53473