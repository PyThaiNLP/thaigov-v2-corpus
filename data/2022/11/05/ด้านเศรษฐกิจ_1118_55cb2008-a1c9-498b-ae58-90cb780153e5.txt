รัฐบาลไทย-ข่าวทำเนียบรัฐบาล-กระทรวงอุตสาหกรรม ปล่อยรถขนถุงยังชีพช่วยเหลือผู้ประสบภัยน้ำท่วมจากพายุโซนร้อน "เตี้ยนหมู่" จ.ชัยภูมิ


วันพฤหัสบดีที่ 30 กันยายน 2564
พิมพ์
กระทรวงอุตสาหกรรม ปล่อยรถขนถุงยังชีพช่วยเหลือผู้ประสบภัยน้ำท่วมจากพายุโซนร้อน "เตี้ยนหมู่" จ.ชัยภูมิ
กระทรวงอุตสาหกรรมร่วมใจช่วยเหลือผู้ประสบภัยน้ำท่วม ปล่อยรถขนถุงยังชีพ
วันนี้ (30 กันยายน 2564) นางวรวรรณ ชิตอรุณ รองปลัดกระทรวงอุตสาหกรรม พร้อมด้วย นายทาวัน ทวีถาวรสวัสดิ์ ผู้ช่วยปลัดกระทรวงอุตสาหกรรม ปล่อยรถขนถุงยังชีพ "กระทรวงอุตสาหกรรมร่วมใจช่วยเหลือผู้ประสบภัยน้ำท่วม" ซึ่งจะนำไปแจกจ่ายให้แก่ประชาชนที่ได้รับผลกระทบจากพายุโซนร้อน "เตี้ยนหมู่" จำนวน 500 ชุด ซึ่งภายในถุงยังชีพประกอบด้วยสิ่งของเครื่องอุปโภค บริโภคที่จำเป็น อาทิ บะหมี่กึ่งสำเร็จรูป ปลากระป๋อง ซีอิ้ว ข้าวสาร สบู่ ยาสีฟัน ทิชชู่ น้ำตาล ยาสระผม เป็นต้น ณ อาคารสำนักงานปลัดกระทรวงอุตสาหกรรม
กระทรวงอุตสาหกรรมหวังเป็นส่วนหนึ่งที่ช่วยบรรเทาความเดือดร้อนให้ประชาชนและส่งกำลังใจให้แก่ทุกภาคส่วนร่วมผ่านสถานการณ์วิกฤตนี้ไปด้วยกัน

ที่มา : https://www.thaigov.go.th/news/contents/details/46434