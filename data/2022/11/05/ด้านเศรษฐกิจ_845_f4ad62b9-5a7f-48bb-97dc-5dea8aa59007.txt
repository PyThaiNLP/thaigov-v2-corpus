รัฐบาลไทย-ข่าวทำเนียบรัฐบาล-การรถไฟแห่งประเทศไทย ชี้แจงอุโมงค์ถนนกำแพงเพชร 6 ถนนเลียบทางรถไฟสายเหนือ ช่วงบางซื่อ- จตุจักร – วัดเสมียนนารี ฝนตกหนัก มีน้ำท่วมขัง และมีขยะมูลฝอย


วันจันทร์ที่ 6 กันยายน 2564
การรถไฟแห่งประเทศไทย ชี้แจงอุโมงค์ถนนกำแพงเพชร 6 ถนนเลียบทางรถไฟสายเหนือ ช่วงบางซื่อ- จตุจักร – วัดเสมียนนารี ฝนตกหนัก มีน้ำท่วมขัง และมีขยะมูลฝอย
ตามที่มีสื่อสังคมออนไลน์ได้โพสต์ข้อความ และรูปภาพ เมื่อวันที่ 6 กันยายน 2564 เกี่ยวกับภายในบริเวณอุโมงค์ถนนกำแพงเพชร 6 มีน้ำท่วมขัง และมีขยะมูลฝอย นั้น เนื่องจากในวันดังกล่าวมีฝนตกหนัก ทำให้มีน้ำท่วมขัง และมีขยะมูลฝอยเข้าไปอุดตัน
ตามที่มีสื่อสังคมออนไลน์ได้โพสต์ข้อความ และรูปภาพ เมื่อวันที่ 6 กันยายน 2564 เกี่ยวกับภายในบริเวณอุโมงค์ถนนกำแพงเพชร 6 ถนนเลียบทางรถไฟสายเหนือ ช่วงบางซื่อ- จตุจักร - วัดเสมียนนารี มีน้ำท่วมขัง และมีขยะมูลฝอย นั้น
ศูนย์ประชาสัมพันธ์ การรถไฟแห่งประเทศไทย (รฟท.) ขอเรียนชี้แจงว่า ภาพเหตุการณ์ดังกล่าวเป็นภาพภายในบริเวณอุโมงค์ถนนกำแพงเพชร 6 ถนนเลียบทางรถไฟสายเหนือ ช่วงบางซื่อ- จตุจักร - วัดเสมียนนารี เมื่อวันเสาร์ที่ 4 กันยายน 2564 เนื่องจากในวันดังกล่าวมีฝนตกหนัก ทำให้มีน้ำท่วมขัง และมีขยะมูลฝอยเข้าไปอุดตันทำให้เครื่องสูบน้ำไม่สามารถทำงานได้อย่างเต็มประสิทธิภาพ
อย่างไรก็ตาม รฟท. ได้จัดส่งเจ้าหน้าที่ลงพื้นที่จัดเก็บขยะมูลฝอยบริเวณพื้นผิวจราจร และบริเวณเครื่องสูบน้ำที่อยู่ภายในอุโมงค์ในวันอาทิตย์ที่ 5 กันยายน 2564 เรียบร้อยแล้ว ทำให้ขณะนี้ไม่มีปัญหาน้ำท่วมขัง และเครื่องสูบน้ำภายในอุโมงค์สามารถทำงาน ระบายน้ำได้เป็นปกติ
ทั้งนี้ รฟท. ขอความร่วมมือประชาชนร่วมกันรักษาความสะอาด ไม่ทิ้งขยะมูลฝอยและสิ่งปฏิกูล ลงบนพื้นผิวจราจร และภายในอุโมงค์ต่างๆ เพื่อความเป็นระเบียบเรียบร้อย สร้างภาพลักษณ์ที่ดี ตลอดจนสามารถป้องกันปัญหาน้ำท่วมขังได้อีกด้วย

ที่มา : https://www.thaigov.go.th/news/contents/details/45568