รัฐบาลไทย-ข่าวทำเนียบรัฐบาล-ภูเก็ตพร้อม! ฉีดวัคซีนให้ประชาชนแล้ว เกิน 60%


วันศุกร์ที่ 18 มิถุนายน 2564
ภูเก็ตพร้อม! ฉีดวัคซีนให้ประชาชนแล้ว เกิน 60%
....
1 ก.ค. 64 นี้ ถือเป็นดีเดย์สำหรับพี่น้องชาวภูเก็ตในการเปิดรับนักท่องเที่ยวต่างชาติที่จะเดินทางเข้าประเทศไทย (Phuket Sandbox) ดังนั้น เพื่อเป็นการเตรียมความพร้อมในการเปิดพื้นที่ได้อย่างปลอดภัยด้วยการสร้างภูมิคุ้มกันหมู่ รัฐบาลจึงเร่งฉีดวัคซีนป้องกันโรคโควิด-19 ให้กับพี่น้องชาวภูเก็ตให้ได้มากที่สุด
.
ล่าสุด ประชาชนที่อาศัยอยู่บนเกาะภูเก็ต จำนวน 346,855 คน (คิดเป็น 63.3% ของประชาชนในพื้นที่) ได้รับวัคซีนเข็มที่ 1 แล้ว และมีผู้ที่ได้รับวัคซีนครบ 2 เข็มแล้ว จำนวน 165,439 คน (คิดเป็น 30.2% ของประชาชนในพื้นที่) ซึ่งไปตามเป้าหมายที่วางไว้
.
นอกจากการสร้างภูมิคุ้มกันหมู่แล้ว จังหวัดภูเก็ตยังได้เตรียมการรองรับนักท่องเที่ยวอย่างเป็นระบบ ทั้งการปรับปรุงภูมิทัศน์ การดูแลรักษาความปลอดภัย การประเมินสถานประกอบการตามมาตรฐานสัญลักษณ์ SHA รวมถึงการต้อนรับนักท่องเที่ยวตั้งแต่ก่อนการเดินทางเข้าประเทศ การเข้าพัก การท่องเที่ยวและเข้าร่วมกิจกรรมต่าง ๆ จนถึงการเดินทางออกจากจังหวัด เพื่อเป็นต้นแบบให้จังหวัดท่องเที่ยวอื่น ๆ ต่อไป
#ไทยคู่ฟ้า #รวมไทยสร้างชาติ #ร่วมต้านโควิด19
-------------------
อัลบั้มภาพ
ข่าวที่เกี่ยวข้อง
รัฐบาลเข้ม...
แจ้งเตือน...
อย่าแชร์...
กรุงเทพฯ...
ปลื้ม...

ที่มา : https://www.thaigov.go.th/news/contents/details/42843