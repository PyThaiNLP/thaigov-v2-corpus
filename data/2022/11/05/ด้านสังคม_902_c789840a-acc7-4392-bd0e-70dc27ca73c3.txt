รัฐบาลไทย-ข่าวทำเนียบรัฐบาล-ดีอีเอส ร่วมพิธีเปิดการประชุม APT สมัยที่ ๔๕ ผลักดันการพัฒนาศักยภาพด้านโทรคมนาคมและเทคโนโลยีสารสนเทศในภูมิภาคเอเชียและแปซิฟิก


วันอังคารที่ 30 พฤศจิกายน 2564
ดีอีเอส ร่วมพิธีเปิดการประชุม APT สมัยที่ ๔๕ ผลักดันการพัฒนาศักยภาพด้านโทรคมนาคมและเทคโนโลยีสารสนเทศในภูมิภาคเอเชียและแปซิฟิก
ดีอีเอส ร่วมพิธีเปิดการประชุม APT สมัยที่ ๔๕ ผลักดันการพัฒนาศักยภาพด้านโทรคมนาคมและเทคโนโลยีสารสนเทศในภูมิภาคเอเชียและแปซิฟิก
เมื่อวันที่ ๓๐ พฤศจิกายน ๒๕๖๔ นางสาวชมภารี ชมภูรัตน์ ผู้ช่วยปลัดกระทรวงดิจิทัลเพื่อเศรษฐกิจและสังคม ในฐานะหัวหน้าคณะผู้แทนไทย ได้เข้าร่วมกล่าวถ้อยแถลงในพิธีเปิดการประชุมคณะกรรมการจัดการ สมัยที่ ๔๕ ขององค์การโทรคมนาคมแห่งเอเชียและแปซิฟิก (APT) ซึ่งจัดขึ้นระหว่างวันที่ ๓๐ พฤศจิกายน – ๓ ธันวาคม ๒๕๖๔ ในรูปแบบการประชุมทางไกล โดยที่การประชุมคณะกรรมการจัดการ เป็นการประชุมประจำปีของ APT เพื่อพิจารณาโครงการและกิจกรรมของ APT และรายงานผลการดำเนินงานในปีที่ผ่านมา โดยการประชุมครั้งนี้ มีผู้เข้าร่วม ๒๒๔ คน จากประเทศสมาชิก ๓๑ ประเทศ รวมถึงสมาชิกสมทบ สมาชิกในเครือ และองค์การระหว่างประเทศอื่น ๆ ซึ่งไทยในฐานะประเทศสมาชิกที่ร่วมก่อตั้ง APT จะให้ความร่วมมือและสนับสนุน APT ในการผลักดันให้เกิดการพัฒนาศักยภาพด้านโทรคมนาคมและเทคโนโลยีสารสนเทศในภูมิภาคเอเชียและแปซิฟิก
********************

ที่มา : https://www.thaigov.go.th/news/contents/details/48906