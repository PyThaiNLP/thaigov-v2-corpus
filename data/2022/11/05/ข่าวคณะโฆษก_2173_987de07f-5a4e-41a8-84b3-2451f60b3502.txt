รัฐบาลไทย-ข่าวทำเนียบรัฐบาล-โฆษกรัฐบาลเผย “นายก” ฝากเตือน ปชช. 15 จังหวัด ระวังอันตรายจากพายุดีเปรสชัน "มู่หลาน" สั่งเตรียมพร้อมทุกพื้นที่ พร้อมกำชับทุกหน่วยงานช่วยเหลือประชาชนทันที


วันศุกร์ที่ 12 สิงหาคม 2565
พิมพ์
โฆษกรัฐบาลเผย “นายก” ฝากเตือน ปชช. 15 จังหวัด ระวังอันตรายจากพายุดีเปรสชัน "มู่หลาน" สั่งเตรียมพร้อมทุกพื้นที่ พร้อมกำชับทุกหน่วยงานช่วยเหลือประชาชนทันที
โฆษกรัฐบาลเผย “นายก” ฝากเตือน ปชช. 15 จังหวัด ระวังอันตรายจากพายุดีเปรสชัน "มู่หลาน" สั่งเตรียมพร้อมทุกพื้นที่ พร้อมกำชับทุกหน่วยงานช่วยเหลือประชาชนทันที
วันนี้ (12 สิงหาคม 2565) นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า ตามประกาศเตือนภัย "พายุดีเปรสชัน มู่หลาน” ของกรมอุตุนิยมวิทยา ทำให้ประเทศไทยมีฝนตกหนักถึงหนักมากบางแห่งในภาคเหนือ และภาคตะวันออกเฉียงเหนือ ขอให้ประชาชนบริเวณดังกล่าวระวังอันตรายจากฝนตกหนักถึงหนักมากและฝนที่ตกสะสมซึ่งอาจทำให้เกิดน้ำท่วมฉับพลันและน้ำป่าไหลหลาก โดยเฉพาะพื้นที่ลาดเชิงเขาใกล้ทางน้ำไหลผ่านและพื้นที่ลุ่ม
โฆษกประจำสำนักนายกรัฐมนตรี กล่าวว่า ขอให้ประชาชนในที่อาศัยอยู่ใน 15 จังหวัด ระวังอันตราย ได้แก่ จังหวัดแม่ฮ่องสอน เชียงใหม่ เชียงราย ลำพูน ลำปาง พะเยา น่าน แพร่ อุตรดิตถ์ ตาก พิษณุโลก เลย หนองบัวลำภู หนองคาย และอุดรธานี ทั้งนี้ ขอให้ติดตามประกาศจากกรมอุตุนิยมวิทยา และสามารถติดตามข้อมูลที่เว็บไซต์กรมอุตุนิยมวิทยา http://www.tmd.go.th หรือที่ 0-2399-4012-13 และ 1182 ได้ตลอด 24 ชั่วโมง
"พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหมกำชับหน่วยงานในพื้นที่เตรียมความพร้อมรับมือกับสถานการณ์ ขอให้คำนึงถึงความปลอดภัยในชีวิตเป็นหลัก หากสถานการณ์คลี่คลายแล้ว ขอให้เร่งฟื้นฟูช่วยเหลือให้ประชาชนกลับมาใช้ชีวิตได้ตามปกติ บ้านเรือนที่ได้รับความเสียหายขอให้เร่งซ่อมแซม พร้อมลงพื้นที่สำรวจเพื่อเร่งเยียวยาประชาชนที่ได้รับผลกระทบตามระเบียบราชการต่อไป" โฆษกประจำสำนักนายกรัฐมนตรี กล่าว
.................

ที่มา : https://www.thaigov.go.th/news/contents/details/57946