รัฐบาลไทย-ข่าวทำเนียบรัฐบาล-กำหนดให้ร้านอาหารแสดงข้อมูลการใช้กัญชาในอาหาร


วันอังคารที่ 21 มิถุนายน 2565
พิมพ์
กำหนดให้ร้านอาหารแสดงข้อมูลการใช้กัญชาในอาหาร
วันจันทร์ที่ 20 มิถุนายน 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลห่วงใยผู้บริโภคกรณีที่ผู้ประกอบการร้านอาหารเริ่มใช้ใบกัญชาเป็นส่วนประกอบของอาหารมากขึ้น จึงปรับปรุง ประกาศกรมอนามัย เพื่อกำหนดให้สถานประกอบกิจการ รวมถึงตลาด สถานที่จำหน่ายอาหารต่าง ๆ ที่ใช้ใบกัญชาในการประกอบอาหาร จัดเก็บใบกัญชาอย่างเป็นสัดส่วน สะอาด ถูกสุขลักษณะ จัดทำข้อความแสดงข้อมูลว่าเป็นสถานประกอบกิจการอาหารที่มีการใช้กัญชา แสดงรายการอาหารที่มีการใช้กัญชาทั้งหมด แสดงข้อมูลปริมาณใบกัญชาในแต่ละรายการอาหาร แสดงข้อแนะนำเพื่อความปลอดภัยในการบริโภค และแสดงคำเตือนแก่ผู้บริโภคที่มีความเสี่ยง เช่น เด็กอายุต่ำกว่า 18 ปี สตรีมีครรภ์ สตรีให้นมบุตร ไม่ควรรับประทาน ทั้งนี้ ห้ามแสดงข้อความหรือโฆษณาสรรพคุณในการป้องกันหรือรักษาโรค
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/55932