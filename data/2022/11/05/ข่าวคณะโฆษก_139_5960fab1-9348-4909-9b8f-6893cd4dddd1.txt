รัฐบาลไทย-ข่าวทำเนียบรัฐบาล-นายกรัฐมนตรีมอบตัวแทน เยี่ยมเจ้าหน้าที่ตำรวจที่ได้รับบาดเจ็บจากการปฏิบัติหน้าที่ควบคุมฝูงชน ณ โรงพยาบาลตำรวจ


วันพฤหัสบดีที่ 12 สิงหาคม 2564
พิมพ์
นายกรัฐมนตรีมอบตัวแทน เยี่ยมเจ้าหน้าที่ตำรวจที่ได้รับบาดเจ็บจากการปฏิบัติหน้าที่ควบคุมฝูงชน ณ โรงพยาบาลตำรวจ
นายกรัฐมนตรีมอบตัวแทน เยี่ยมเจ้าหน้าที่ตำรวจที่ได้รับบาดเจ็บจากการปฏิบัติหน้าที่ควบคุมฝูงชน ณ โรงพยาบาลตำรวจ
วันที่ 12 ส.ค.64 นายอนุชา บูรพชัยศรี โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม มอบหมายนางนันทวรรณ ชื่นศิริ  รองเลขาธิการนายกรัฐมนตรีฝ่ายบริหาร เยี่ยมเจ้าหน้าที่ตำรวจจำนวน 9 ราย ซึ่งได้รับบาดเจ็บจากการปฏิบัติหน้าที่ควบคุมการชุมนุมเมื่อวันที่ 10 สิงหาคม ที่ผ่านมา ณ โรงพยาบาลตำรวจ
“ท่านนายกรัฐมนตรียังฝากความห่วยใยเจ้าหน้าที่ท่านอื่น ๆ ที่ได้รับบาดเจ็บจากเหตุการณ์ดังกล่าว พร้อมทั้งเน้นให้ทุกภาคส่วนปฏิบัติหน้าที่ด้วยความความระมัดระวังในการเข้าระงับเหตุและควบคุมฝูงชน ยึดหลักสากล ปฏิบัติการตามสถานการณ์และความจำเป็นเท่านั้น พร้อมทั้งขอบคุณประชาชนที่ให้ความร่วมมือ หลีกเลี่ยง ไม่เข้าร่วมหรือไปยังพื้นที่ชุมนุม นายกรัฐมนตรียังรู้สึกเสียใจที่การชุมนุมก่อให้เกิดความเสียหายแก่ทรัพย์สิน สร้างความเดือดร้อนและสร้างผลกระทบให้กับประชาชนที่อยู่ในพื้นที่และผู้ที่เดินทางทั่วไปด้วย” นายอนุชาฯ กล่าว

ที่มา : https://www.thaigov.go.th/news/contents/details/44692