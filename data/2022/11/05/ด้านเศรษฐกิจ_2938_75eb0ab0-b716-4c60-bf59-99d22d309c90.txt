รัฐบาลไทย-ข่าวทำเนียบรัฐบาล-“กอช. จัดส่งใบแจ้งยอดเงินสมาชิกประจำปีให้สมาชิกทั่วประเทศ”


วันจันทร์ที่ 21 กุมภาพันธ์ 2565
พิมพ์
“กอช. จัดส่งใบแจ้งยอดเงินสมาชิกประจำปีให้สมาชิกทั่วประเทศ”
กอช. จัดส่งใบแจ้งยอดเงินสมาชิก ให้สมาชิกทั่วประเทศ เพื่อแจ้งยอดเงินออมประจำปีและใช้เป็นหลักฐานในการลดหย่อนภาษี สอบถามข้อมูลเพิ่มเติม สายด่วนเงินออม โทร. 02-049-9000
กองทุนการออมแห่งชาติ หรือ กอช. จัดส่งใบแจ้งยอดเงินสมาชิก ให้สมาชิกทั่วประเทศ เพื่อแจ้งยอดเงินออมประจำปีและใช้เป็นหลักฐานในการลดหย่อนภาษี สอบถามข้อมูลเพิ่มเติม สายด่วนเงินออม โทร. 02-049-9000
นางสาวจารุลักษณ์ เรืองสุวรรณ เลขาธิการคณะกรรมการกองทุนการออมแห่งชาติ หรือ กอช. เปิดเผยว่า กอช. จัดส่งใบแจ้งยอดเงินสมาชิก (Statement) ให้แก่สมาชิกทั่วประเทศ โดยเริ่มตั้งแต่บัดนี้เป็นต้นไป ทั้งนี้ เพื่อให้สมาชิกทราบยอดเงินออมประจำปีและใช้เป็นเอกสารหลักฐานในการคำนวณและยื่นลดหย่อนภาษีเงินได้บุคคลธรรมดา ภ.ง.ด.90 หรือ ภ.ง.ด.91 ได้เต็มจำนวน สูงสุดไม่เกิน 13,200 บาท หากสมาชิกต้องการข้อมูลเพิ่มเติมสามารถติดต่อสอบถาม ได้ที่ สายด่วนเงินออม โทร. 02-049-9000 ในวันและเวลาทำการ
นอกจากนี้ สมาชิก กอช. สามารถดาวน์โหลด แอปพลิเคชัน “กอช.” เพื่อตรวจสอบยอดเงินออมสะสมส่งเงินออมสะสม รวมถึงติดตามข่าวสารและโปรโมชันได้ตลอดเวลา
“คุณออม รัฐช่วยออม คุณได้บำนาญ”

ที่มา : https://www.thaigov.go.th/news/contents/details/51745