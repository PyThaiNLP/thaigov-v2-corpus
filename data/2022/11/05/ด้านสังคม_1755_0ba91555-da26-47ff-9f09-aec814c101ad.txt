รัฐบาลไทย-ข่าวทำเนียบรัฐบาล-ชาวบ้านดีใจ “ชัยวุฒิ” ทำทันที ปิดท่อ เก็บสายไฟ


วันศุกร์ที่ 1 กรกฎาคม 2565
ชาวบ้านดีใจ “ชัยวุฒิ” ทำทันที ปิดท่อ เก็บสายไฟ
ชาวบ้านดีใจ “ชัยวุฒิ” ทำทันที ปิดท่อ เก็บสายไฟ
หลังจากที่ นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจเเละสังคม (ดีอีเอส) ลงพื้นที่รับเรื่องร้องเรียนเรื่องสายสื่อสารที่ ถ.วังสิงห์คำ อ.เมือง จ.เชียงใหม่  ล่าสุด ภายหลังการลงพื้นที่ไม่กี่ชั่วโมง ทั้งสายสื่อสารจากที่ห้อยรกรุงรังก็มีการเก็บเรียบร้อยเเละฝาท่อที่เปิดทิ้งไว้จากการดำเนินการเรื่องสายสื่อสาร ก็ถูกโบกปูนปิดอย่างดี โดยบริษัท โทรคมนาคมแห่งชาติ จำกัด (มหาชน) หรือ NT ร่วมกับ การไฟฟ้าส่วนภูมิภาค (กฟภ.) จังหวัดเชียงใหม่ ซึ่งลงพื้นที่บริการประชาชนทันที โดยเมื่อวานมาจัดการโบกปูนปิดท่อ เเละเช้าวันนี้ มาเก็บสายไฟ ที่รกรุงรัง จนเป็นระเบียบเรียบร้อย สร้างความดีใจให้กับชาวบ้านที่มาร้องเรียนเป็นอย่างมาก
โดย นายสุรีย์ ฉอสันเทียะ ชาวบ้านในชุมชนวังสิงห์คำ เจ้าของร้านตะวันสูท ผู้ร้องเรียน ได้โพสต์ผ่านเฟซบุ๊กของตนเองขอบคุณ นายชัยวุฒิ ธนาคมานุสรณ์ รมว.ดิจิทัลเพื่อเศรษฐกิจเเละสังคม  โดยระบุว่า "ขอบคุณท่านจากใจ ไม่คิดว่าจะเเก้ปัญหาได้เร็วขนาดนี้ ชาวบ้านวังสิงห์คำทุกคนดีใจมากครับ"
************************

ที่มา : https://www.thaigov.go.th/news/contents/details/56420