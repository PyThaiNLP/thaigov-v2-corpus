รัฐบาลไทย-ข่าวทำเนียบรัฐบาล-ภาวะลองโควิด (Long Covid) ที่คนหายป่วยจากโควิด-19 ต้องรู้


วันเสาร์ที่ 18 กันยายน 2564
ภาวะลองโควิด (Long Covid) ที่คนหายป่วยจากโควิด-19 ต้องรู้
....
กรมควบคุมโรค กระทรวงสาธารณสุข แนะนำผู้ป่วยโควิด-19 ที่รักษาหายและตรวจไม่พบเชื้อไวรัสในร่างกายแล้ว อาจมีอาการหลงเหลืออยู่ ซึ่งองค์การอนามัยโลก (WHO) เรียกอาการนี้ว่า “ภาวะลอง โควิด” (Long COVID) หรืออาการหลงเหลือของเชื้อโควิด-19 ระยะยาว
.
ส่วนใหญ่จะมีอาการหลังจากหายป่วยในช่วง 1 - 3 เดือนแรก พบได้ร้อยละ 30 - 50 ของผู้ป่วยโรคโควิด-19 โดยเฉพาะกลุ่มที่ป่วยรุนแรง ซึ่งแต่ละคนจะมีอาการแตกต่างกันไป เช่น มีไข้ ปวดศีรษะ การรับรู้กลิ่นหรือรสชาติลดลง เจ็บหน้าอก หายใจไม่อิ่ม ปวดกล้ามเนื้อ เหนื่อยล้า ปวดข้อหรือกล้ามเนื้อ ท้องเสีย เป็นต้น
หากผู้ที่หายป่วยจากโรคโควิด-19 แล้วยังมีอาการที่กล่าวมา แนะนำให้พบแพทย์เพื่อหาสาเหตุที่แท้จริง และทำการรักษาให้ตรงกับปัญหาที่เกิดขึ้น กรณีมีข้อสงสัย สอบถามข้อมูลเพิ่มเติมได้ที่ สายด่วนกรมควบคุมโรค โทร. 1422
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/45960