รัฐบาลไทย-ข่าวทำเนียบรัฐบาล-ดีอีเอส ร่วมหารือ World Bank เร่งพัฒนาเศรษฐกิจท้องถิ่น สร้างความเข้มแข็งให้ชุมชน หลังสถานการณ์ COVID - 19


วันอังคารที่ 27 กรกฎาคม 2564
ดีอีเอส ร่วมหารือ  World Bank  เร่งพัฒนาเศรษฐกิจท้องถิ่น สร้างความเข้มแข็งให้ชุมชน หลังสถานการณ์ COVID - 19
ดีอีเอส ร่วมหารือ  World Bank  เร่งพัฒนาเศรษฐกิจท้องถิ่น สร้างความเข้มแข็งให้ชุมชน หลังสถานการณ์ COVID - 19
เมื่อวันที่ 27 กรกฎาคม 2564 นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม ได้ร่วมประชุมหารือร่วมกับธนาคารโลก (World Bank)  เกี่ยวกับข้อเสนอโครงการ The Proposed Project for Strengthening Community Innovation for COVID - 19 Socio - Economic Recovery ซึ่งมีวัตถุประสงค์ในการสนับสนุนรัฐบาลไทยในการพัฒนาเศรษฐกิจในท้องถิ่น และนโยบาย Thailand 4.0 ในรูปแบบการประชุมทางไกล ซึ่งการหารือครั้งนี้ World Bank ได้นำเสนอและหารือความร่วมมือในการดำเนินโครงการเพื่อช่วยเหลือการพัฒนาเศรษฐกิจท้องถิ่น สร้างความเข้มแข็งให้ชุมชนที่ยากจน และฟื้นฟูเศรษฐกิจหลังสถานการณ์ COVID - 19 นอกจากนี้ ยังเป็นการแลกเปลี่ยนประสบการณ์และส่งเสริมแพลตฟอร์ม Community Driven Development Platform เพื่อใช้ในการบริหารจัดการและติดตามโครงการ  โดยกระทรวงดิจิทัลเพื่อเศรษฐกิจและสังคมยินดีให้ความร่วมมือกับ World Bank ในการดำเนินโครงการดังกล่าว โดยสำนักงานส่งเสริมเศรษฐกิจดิจิทัล (DEPA) จะทำหน้าที่เป็นหน่วยประสานงานหลักของกระทรวงฯ  ทั้งนี้ World Bank ยังได้หารือกับกระทรวงมหาดไทยและกระทรวงการคลัง และจะมีการนำร่องใน 10 จังหวัดของประเทศไทย รวมทั้งจะมีการจัดสัมมนาเชิงปฏิบัติการ (Workshop)  ในวันที่ 9สิงหาคม 2564  เพื่อเป็นการ kick off โครงการดังกล่าว
***********

ที่มา : https://www.thaigov.go.th/news/contents/details/44178