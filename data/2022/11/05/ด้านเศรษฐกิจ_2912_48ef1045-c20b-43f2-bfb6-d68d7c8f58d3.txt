รัฐบาลไทย-ข่าวทำเนียบรัฐบาล-รมว.เกษตรฯ มอบ ‘เลขาฯ ธนา’ พบกลุ่มสหพันธ์เกษตรกรแห่งประเทศไทย (สกท.)


วันพฤหัสบดีที่ 17 กุมภาพันธ์ 2565
รมว.เกษตรฯ มอบ ‘เลขาฯ ธนา’ พบกลุ่มสหพันธ์เกษตรกรแห่งประเทศไทย (สกท.)
รมว.เกษตรฯ มอบ ‘เลขาฯ ธนา’ พบกลุ่มสหพันธ์เกษตรกรแห่งประเทศไทย (สกท.) เพื่อขอบคุณการแก้ไขปัญหาในการจัดสรรงบกลาง ให้เกิดผลสำเร็จ
รมว.เกษตรฯ มอบ ‘เลขาฯ ธนา’ พบกลุ่มสหพันธ์เกษตรกรแห่งประเทศไทย (สกท.) เพื่อขอบคุณการแก้ไขปัญหาในการจัดสรรงบกลาง ให้เกิดผลสำเร็จ
ดร.เฉลิมชัย ศรีอ่อน รัฐมนตรีว่าการกระทรวงเกษตรและสหกรณ์ มอบหมายให้นายธนา ชีรวินิจ เลขานุการรัฐมนตรีว่าการกระทรวงเกษตรและสหกรณ์ พบปะกลุ่มสหพันธ์เกษตรกรแห่งประเทศไทย (สกท.) นำโดยนายยศวัจน์ ชัยวัฒนสิริกุล พร้อมด้วยมวลชน จำนวนกว่า 500 คน ณ บริเวณหน้ากระทรวงเกษตรและสหกรณ์ ถนนราชดำเนิน เพื่อเดินทางมายื่นหนังสือเรียน รัฐมนตรีว่าการกระทรวงเกษตรฯ (ดร.เฉลิมชัย
ศรีอ่อน) เพื่อขอบคุณการสนับสนุนการแก้ไขปัญหาในการจัดสรรงบกลาง ให้เกิดผลสำเร็จ แก่สำนักงานกองทุนฟื้นฟูและพัฒนาเกษตรกร และแก้ไขปัญหา 4 ธนาคารรัฐ
.     “ดร.เฉลิมชัย ศรีอ่อน รมว.เกษตรฯ มีความจริงใจและมุ่งมั่น ที่จะแก้ไขปัญหาความเดือดร้อนให้พี่น้องเกษตรกรสมาชิกกองทุนฟื้นฟูฯ สหพันธ์เกษตรกรแห่งประเทศไทย และสมาชิกกว่า 500,000 คน อย่างรวดเร็ว และเร่งด่วน จนสามารถทำให้ปัญหาต่างๆ ที่ต่อสู้กันมาหลายปีจบในยุคนี้ได้ ไม่ว่าจะเป็นเขื่อนราษีไศล และเขื่อนหัวนา เป็นต้น ซึ่งรมว.เกษตรฯ ได้เน้นย้ำว่ากระทรวงเกษตรฯ จะต้องช่วยเหลือ ฟื้นฟู และพัฒนาอาชีพเกษตรกรรม เพื่อปกป้องและรักษาที่ดินทำกินไว้ให้ลูกหลาน รวมทั้งให้เกษตรกรดำรงอยู่ได้อย่างมั่นคง ยั่งยืน ตามหลักปรัชญาเศรษฐกิจพอเพียง” เลขานุการ รมว.เกษตรฯ กล่าว

ที่มา : https://www.thaigov.go.th/news/contents/details/51657