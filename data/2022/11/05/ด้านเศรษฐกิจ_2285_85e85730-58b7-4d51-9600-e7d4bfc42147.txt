รัฐบาลไทย-ข่าวทำเนียบรัฐบาล-การรถไฟฟ้าขนส่งมวลชนแห่งประเทศไทย ขอเชิญชวนผู้สนใจเข้าร่วมกิจกรรม Road Show


วันศุกร์ที่ 17 ธันวาคม 2564
การรถไฟฟ้าขนส่งมวลชนแห่งประเทศไทย  ขอเชิญชวนผู้สนใจเข้าร่วมกิจกรรม Road Show
วันจันทร์ที่ 20 ธันวาคม 2564 เวลา 13.30 - 15.00 น. โรงพยาบาลรามคำแหง
การรถไฟฟ้าขนส่งมวลชนแห่งประเทศไทย (รฟม.) กระทรวงคมนาคม ร่วมกับ โครงการรถไฟฟ้าสายสีส้ม (ตะวันออก) ช่วงศูนย์วัฒนธรรมแห่งประเทศไทย - มีนบุรี (สุวินทวงศ์) เตรียมจัดกิจกรรมเผยแพร่ความรู้ความเข้าใจเกี่ยวกับการขอข้อมูลข่าวสาร ตามพระราชบัญญัติข้อมูลข่าวสารของราชการ พ.ศ. 2540 ในรูปแบบ Road Show วันจันทร์ที่ 20 ธันวาคม 2564 เวลา 13.30 - 15.00 น. บริเวณแยกรามคำแหง - โรงพยาบาลรามคำแหง
โดยกิจกรรมดังกล่าว จะมีการให้ความรู้เกี่ยวกับพระราชบัญญัติข้อมูลข่าวสารของราชการ พ.ศ. 2540 ซึ่งจะช่วยให้ประชาชนมีความเข้าใจเกี่ยวกับสิทธิของตนเองในการเข้าถึงข้อมูลข่าวสารเกี่ยวกับโครงการต่าง ๆ ของภาครัฐ ซึ่งล้วนเกี่ยวพันต่อการดำรงชีวิตของภาคประชาชนไม่ทางใดก็ทางหนึ่งมากยิ่งขึ้น พร้อมกันนี้ ภายในกิจกรรมยังมีการแนะนำการเข้าถึงข้อมูลข่าวสารของ รฟม. และช่องทางในการติดต่อศูนย์ข้อมูลข่าวสารของ รฟม. ตลอดจนมีการประชาสัมพันธ์มาตรการลดผลกระทบสิ่งแวดล้อมและจราจรจากการก่อสร้าง และความคืบหน้างานก่อสร้างของโครงการรถไฟฟ้าสายสีส้มฯ อีกด้วย
รฟม. จึงขอเชิญชวนประชาชนที่อยู่ตามแนวสายทางโครงการรถไฟฟ้าสายสีส้มฯ และหรือ มีความสนใจทุกท่าน เข้าร่วมรับฟังสาระน่ารู้จากกิจกรรม และร่วมสนุกตอบคำถามเพื่อรับของที่ระลึกสุดพิเศษจาก รฟม. ได้ตามวัน เวลาและสถานที่ข้างต้น ติดตามข้อมูลข่าวสาร รฟม. เพิ่มเติมได้ที่เว็บไซต์ รฟม. www.mrta.co.th และเฟซบุ๊กแฟนเพจการรถไฟฟ้าขนส่งมวลชนแห่งประเทศไทย หรือ Call Center รฟม. โทร. 0 2716 4044

ที่มา : https://www.thaigov.go.th/news/contents/details/49588