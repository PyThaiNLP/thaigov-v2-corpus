รัฐบาลไทย-ข่าวทำเนียบรัฐบาล-รัฐบาลลาวมอบ “ประกาศเกียรติคุณสูงย้องยอ” แด่ “ดร.เฉลิมชัย ศรีอ่อน รมว.เกษตรฯ”


วันศุกร์ที่ 11 มีนาคม 2565
รัฐบาลลาวมอบ “ประกาศเกียรติคุณสูงย้องยอ” แด่ “ดร.เฉลิมชัย ศรีอ่อน รมว.เกษตรฯ”
รัฐบาลลาวมอบ “ประกาศเกียรติคุณสูงย้องยอ” แด่ “ดร.เฉลิมชัย ศรีอ่อน รมว.เกษตรฯ” ในวาระ 70 ปีความสัมพันธ์ลาว - ไทย
รัฐบาลสาธารณรัฐประชาธิปไตยประชาชนลาว ได้มอบประกาศเกียรติคุณสูงสุดระดับ “ประกาศเกียรติคุณสูงย้องยอ” แด่ ดร.เฉลิมชัย ศรีอ่อน รัฐมนตรีว่าการกระทรวงเกษตรและสหกรณ์ ในฐานะผู้ทำคุณประโยชน์ให้แก่รัฐบาลและประชาชน สปป.ลาว ในโอกาสครบรอบ 70 ปี แห่งการสถาปนาความสัมพันธ์ทางการทูตระหว่าง สปป.ลาว กับราชอาณาจักรไทย ณ สถานเอกอัครราชทูตแห่ง สปป.ลาว โดย ฯพณฯ แสง สุขะทิวง (H.E. Mr. Seng Soukhathivong) เอกอัครราชทูตสาธารณรัฐประชาธิปไตยประชาชนลาว เป็นผู้มอบในนามรัฐบาลลาว
ดร.เฉลิมชัย กล่าวว่า ขอขอบคุณรัฐบาล สปป.ลาว และรู้สึกเป็นเกียรติอย่างยิ่งที่ได้รับประกาศเกียรติคุณสูงย้องยอในวาระ70 ปี แห่งความสัมพันธ์ระหว่างประเทศไทยกับ สปป.ลาว ซึ่งเสมือนบ้านพี่เมืองน้องที่มีความสัมพันธ์อันแนบแน่นและจะต้องช่วยกันเสริมสร้างความร่วมมือในทุกมิติระหว่าง 2 ประเทศให้ยั่งยืนตลอดไป.

ที่มา : https://www.thaigov.go.th/news/contents/details/52458