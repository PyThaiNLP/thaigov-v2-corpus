รัฐบาลไทย-ข่าวทำเนียบรัฐบาล-ระวัง! กลลวงคอลเซ็นเตอร์ ขอให้โอนเงินเพื่อตรวจสอบ แจ้งเบาะแสได้ที่ 191 และ 1599


วันอาทิตย์ที่ 12 ธันวาคม 2564
ระวัง! กลลวงคอลเซ็นเตอร์ ขอให้โอนเงินเพื่อตรวจสอบ แจ้งเบาะแสได้ที่ 191 และ 1599
.....
สำนักงานตำรวจแห่งชาติ แจ้งเตือนประชาชนให้รู้เท่าทันถึงอาชญากรรมทางเทคโนโลยี หากได้รับการติดต่อจากผู้ที่อ้างว่าเป็นเจ้าหน้าที่ตำรวจ เจ้าหน้าที่รัฐ หรือบริษัทขนส่งสินค้า โดยแจ้งว่าบัญชีหรือพัสดุของท่านมีส่วนเกี่ยวข้องกับการกระทำความผิด ต้องโอนเงินเพื่อให้ตรวจสอบ ขอให้สันนิษฐานไว้ก่อนว่าเป็นมิจฉาชีพแก๊งคอลเซ็นเตอร์
.
เนื่องจากธนาคารหรือหน่วยงานบังคับใช้กฎหมายต่าง ๆ ไม่มีความจำเป็นต้องให้เจ้าของบัญชีธนาคารโอนเงินเพื่อทำการตรวจสอบ เพราะหากพบการกระทำความผิด พนักงานสอบสวนหรือเจ้าหน้าที่จะใช้อำนาจตามกฎหมายในการยึด – อายัดบัญชีธนาคาร โดยจะติดต่อกับธนาคารโดยตรงเท่านั้น
.
ประชาชนที่พบเห็นพฤติกรรมดังกล่าว สามารถแจ้งเบาะแสได้ที่สายด่วน 191 หรือสายด่วนสำนักงานตำรวจแห่งชาติ 1599 ตลอด 24 ชม.
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/49362