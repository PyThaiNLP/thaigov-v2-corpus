รัฐบาลไทย-ข่าวทำเนียบรัฐบาล-ส่งออกไทยยังรุ่ง! เดือน ก.พ. 65 ทำรายได้ 23,483.1 ล้านเหรียญสหรัฐ โต 16.2%


วันเสาร์ที่ 26 มีนาคม 2565
ส่งออกไทยยังรุ่ง! เดือน ก.พ. 65 ทำรายได้ 23,483.1 ล้านเหรียญสหรัฐ โต 16.2%
.....
กระทรวงพาณิชย์ เผยตัวเลขการส่งออกเดือน ก.พ. 65 ยังอยู่ในเกณฑ์ดี มีมูลค่าถึง 23,483.1 ล้านเหรียญสหรัฐ (ประมาณ 770,819 ล้านบาท) เพิ่มขึ้น 16.2% และยอดรวม 2 เดือนแรกของปี 65 มีมูลค่า 44,741.7 ล้านเหรียญสหรัฐ (ประมาณ 1,479,131 ล้านบาท) เพิ่มขึ้น 12.2% เกินเป้าที่ตั้งไว้ 3 - 4%
.
10 ตลาดส่งออกที่ขยายตัวสูงสุด ได้แก่ รัสเซีย อาเซียน ฮ่องกง เกาหลีใต้ สหรัฐฯ อินเดีย ไต้หวัน สหราชอาณาจักร CLMV และตะวันออกกลาง โดยปัจจัยสำคัญมาจากภาคการผลิตทั่วโลกขยายตัวต่อเนื่อง ซึ่งเป็นโอกาสสำหรับการส่งออกของไทย แต่ในเดือน มี.ค. - เม.ย. ยังคงต้องติดตามสถานการณ์รัสเซีย - ยูเครน อย่างใกล้ชิด
.
ขณะที่รัฐบาลเร่งเดินหน้ายุทธศาสตร์ “เกษตรผลิต พาณิชย์ตลาด” เพื่อขับเคลื่อนการส่งออก เน้นรายสินค้า เช่น ข้าว ที่ปีนี้คาดว่าจะส่งออกได้ไม่ต่ำกว่า 7 ล้านตัน รวมถึงสินค้าไก่ ที่มีตลาดเพิ่มในตะวันออกกลาง เช่น ซาอุดีอาระเบีย
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/52964