รัฐบาลไทย-ข่าวทำเนียบรัฐบาล-กสร. ปรับ Mindset ข้าราชการ “จิตสำราญสู่งานสัมฤทธิ์”


วันพุธที่ 22 ธันวาคม 2564
พิมพ์
กสร. ปรับ Mindset ข้าราชการ “จิตสำราญสู่งานสัมฤทธิ์”
กรมสวัสดิการและคุ้มครองแรงงาน (กสร.) จัดโครงการฝึกอบรมหลักสูตร จิตสำราญสู่งานสัมฤทธิ์ ปั้นข้าราชการกรมสู่การเป็นผู้ให้บริการแก่ประชาชนด้วยจิตบริการที่ดี และปรับทัศนคติเชิงบวกสู่การปฏิบัติงานอย่างเป็นสุขด้วยหลักคุณธรรมและจริยธรรม
นายนิยม สองแก้ว อธิบดีกรมสวัสดิการและคุ้มครองแรงงาน กล่าวในฐานะประธานพิธีเปิดโครงการฝึกอบรมหลักสูตร จิตสำราญสู่งานสัมฤทธิ์ ว่า หนึ่งในการเป็นข้าราชการที่ดีต้องมีทัศนคติต่องานบริการเชิงบวก สามารถให้บริการและสร้างความประทับใจต่อผู้รับบริการได้อย่างมีประสิทธิภาพและเป็นที่ยอมรับ และปรับ Mindset เพื่อการสร้างความสมดุลในการดำเนินชีวิตและการทำงานให้มีความสุข ซึ่งจะนำไปสู่การให้บริการแก่ประชาชนผู้มาติดต่อด้วยจิตบริการที่ดีจึงเป็นสิ่งสำคัญในการปฏิบัติงานของข้าราชการกรม กสร. จึงได้จัดโครงการฝึกอบรมหลักสูตร จิตสำราญสู่งานสัมฤทธิ์ เพื่อส่งเสริมค่านิยมที่ดีในการบริการประชาชน เนื่องจากกรมสวัสดิการและคุ้มครองแรงงานเป็นหน่วยงานที่ต้องให้ความช่วยเหลือนายจ้าง ลูกจ้าง และประชาชนผู้มารับบริการให้ได้รับความเท่าเทียมและเป็นธรรมตามกฎหมาย ในการปฏิบัติงานของทุกหน่วยงานนั้น สิ่งสำคัญ คือ บทบาทหน้าที่ในการเป็นผู้ให้บริการแก่ประชาชนด้วยจิตบริการที่ดี (Service Mind) เพื่อให้ข้าราชการกรมได้เสริมสร้างความรู้ ความเข้าใจหลักการให้บริการด้วยจิตบริการ มีทัศนคติต่องานบริการเชิงบวก สามารถให้บริการและสร้างความประทับใจต่อผู้รับบริการได้อย่างมีประสิทธิภาพและเป็นที่ยอมรับ ลดการถูกกล่าวหาร้องเรียนในเรื่องการให้บริการ ส่งผลต่อภาพลักษณ์ที่ดีขององค์กร สามารถปรับเปลี่ยนวิธีคิด (Mindset) เพื่อการสร้างความสมดุลในการดำเนินชีวิตและการทำงานให้มีความสุข รวมทั้งสามารถปฏิบัติงานให้บรรลุผลสัมฤทธิ์และทันต่อสถานการณ์พร้อมรับมือกับการเปลี่ยนแปลงอยู่เสมอ
อธิบดี กสร. กล่าวเพิ่มเติมว่า ผู้เข้ารับการอบรมประกอบด้วย ข้าราชการตำแหน่งประเภทวิชาการ ระดับปฏิบัติการ สังกัดส่วนกลางและส่วนภูมิภาค จำนวน 110 คน ระยะเวลาการฝึกอบรม จำนวน 3 วัน ระหว่างวันที่ 22 - 24 ธันวาคม 2564 โดยให้ผู้เข้ารับการฝึกอบรมสังกัดส่วนกลาง เข้ารับการฝึกอบรม ณ กรมสวัสดิการและคุ้มครองแรงงาน และผู้เข้ารับการฝึกอบรมสังกัดส่วนภูมิภาค เข้ารับการฝึกอบรมรูปแบบออนไลน์ผ่านวีดิทัศน์ทางไกล (Video Conference) ณ หน่วยงานต้นสังกัดหรือสถานที่อื่น ที่มีความเหมาะสม โดยมุ่งหวังว่าผู้เข้ารับการอบรมจะได้รับการเสริมสร้างความรู้ ความเข้าใจหลักการให้บริการด้วยจิตบริการ มีทัศนคติต่องานบริการเชิงบวก สามารถให้บริการและสร้างความประทับใจต่อผู้รับบริการได้อย่างมีประสิทธิภาพและเป็นที่ยอมรับ สามารถปรับวิธีคิด (Mindset) เพื่อการดำเนินชีวิตและทำงานอย่างมีความสุข และมุ่งเน้นผลสัมฤทธิ์ของงาน โดยยึดหลักคุณธรรมและจริยธรรม

ที่มา : https://www.thaigov.go.th/news/contents/details/49770