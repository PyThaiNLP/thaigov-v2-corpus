รัฐบาลไทย-ข่าวทำเนียบรัฐบาล-ขับเคลื่อนโครงการ 1 ตำบล 1 กลุ่มเกษตรทฤษฎีใหม่ ด้านการพัฒนาอาชีพและการตลาด


วันพฤหัสบดีที่ 17 มิถุนายน 2564
ขับเคลื่อนโครงการ 1 ตำบล 1 กลุ่มเกษตรทฤษฎีใหม่ ด้านการพัฒนาอาชีพและการตลาด
ก.เกษตรฯ ประชุมขับเคลื่อนงานคณะอนุกรรมการภายใต้โครงการ 1 ตำบล 1 กลุ่มเกษตรทฤษฎีใหม่ ด้านการพัฒนาอาชีพและการตลาด
นายอำพันธุ์ เวฬุตันติ รองปลัดกระทรวงเกษตรและสหกรณ์ เป็นประธานการประชุมคณะอนุกรรมการภายใต้โครงการ 1 ตำบล 1 กลุ่มเกษตรทฤษฎีใหม่ ด้านการพัฒนาอาชีพและการตลาด ครั้งที่ 2/2564 ผ่านระบบทางไกลออนไลน์ Application Zoom ณ ห้องประชุมกระทรวงเกษตรและสหกรณ์ โดยที่ประชุมได้พิจารณากำหนดแนวทางการพัฒนาอาชีพและการตลาดของเกษตรกรที่เข้าร่วมโครงการ 1 ตำบล 1 กลุ่มเกษตรทฤษฎีใหม่ และแนวทางการปฏิบัติงานภายใต้การขับเคลื่อนของคณะอนุฯ โดยกำหนดแนวทาง 5 ขั้นตอน ได้แก่ 1) สำรวจและประเมินกลุ่มเป้าหมาย 2) ส่งเสริมการรวมกลุ่ม 3) อบรมถ่ายทอดความรู้ด้านการผลิตและการตลาด 4) จัดทำแผนการผลิตและการตลาด และ 5) ประชาสัมพันธ์ โดยมุ่งเน้นให้เกิดกลุ่มเกษตรทฤษฎีใหม่ต้นแบบได้ภายหลังเสร็จสิ้นโครงการ เพื่อการขยายผลการทำเกษตรกรในรูปแบบเกษตรทฤษฎีใหม่อย่างเป็นรูปธรรมต่อไป

ที่มา : https://www.thaigov.go.th/news/contents/details/42830