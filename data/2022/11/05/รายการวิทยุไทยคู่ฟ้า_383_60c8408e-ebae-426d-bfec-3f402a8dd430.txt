รัฐบาลไทย-ข่าวทำเนียบรัฐบาล-รัฐบาลอนุมัติ 789 ล้านชดเชยดอกเบี้ย หนุนชาวไร่อ้อยใช้เทคโนโลยี


วันพฤหัสบดีที่ 2 มิถุนายน 2565
พิมพ์
รัฐบาลอนุมัติ 789 ล้านชดเชยดอกเบี้ย หนุนชาวไร่อ้อยใช้เทคโนโลยี
วันพุธที่ 2 มิถุนายน 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลเดินหน้าส่งเสริมให้เกษตรกรก้าวสู่การเป็นสมาร์ทฟาร์มเมอร์ โดยเห็นชอบโครงการชดเชยดอกเบียแก่เกษตรกรชาวไร่อ้อย วงเงิน 789 ล้านบาท เพื่อใช้ในการบริหารจัดการแหล่งน้ำ และซื้อเครื่องจักรกลการเกษตรนำไปสู่การเพิ่มประสิทธิภาพการผลิตอ้อยและแก้ไขปัญหาฝุ่นละอองขนาดเล็ก ปี 2565-2567 โดย ธ.ก.ส. สนับสนุนสินเชื่อแก่เกษตรกรชาวไร่อ้อย วงเงินปีละ 2,000 ล้านบาท และรัฐบาลชดเชยดอกเบี้ยให้แก่เกษตรกรร้อยละ 2-3 เพื่อให้เกษตรกรเข้าถึงแหล่งเงินกู้ดอกเบี้ยต่ำนำไปบริหารจัดการแหล่งน้ำในไร่ ปรับพื้นที่ปลูกอ้อยเป็นแปลงใหญ่ และจัดซื้อเครื่องจักรกลการเกษตร เช่น รถตัดอ้อย รถคีบอ้อย รถแทรกเตอร์ คาดว่าโครงการนี้จะมีพื้นที่ปลูกอ้อยได้รับประโยชน์ประมาณ 1.5 ล้านไร่
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/55218