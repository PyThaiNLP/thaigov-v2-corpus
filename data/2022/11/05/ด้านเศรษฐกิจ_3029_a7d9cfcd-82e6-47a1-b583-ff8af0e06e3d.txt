รัฐบาลไทย-ข่าวทำเนียบรัฐบาล-ไอแบงก์ เพิ่มโอกาสให้ผู้ฝากบัญชีอัลฮัจย์ได้ไปแสวงบุญ เป็น 12 รางวัล มูลค่ารวม 3 ล้านบาท


วันอังคารที่ 1 มีนาคม 2565
พิมพ์
ไอแบงก์ เพิ่มโอกาสให้ผู้ฝากบัญชีอัลฮัจย์ได้ไปแสวงบุญ เป็น 12 รางวัล มูลค่ารวม 3 ล้านบาท
ไอแบงก์ยังมอบโอกาสให้ลูกค้าได้ไปทำฮัจย์ฟรีกับ “กิจกรรมจับสลากเงินฝากอัลฮัจย์เพื่อไปประกอบพิธีฮัจย์ ปี 2565” เป็นปีที่ 8 ปีนี้เพิ่มจำนวนรางวัลเป็น 12 รางวัล
ธนาคารอิสลามแห่งประเทศไทย (ไอแบงก์) ยังคงเดินหน้าส่งเสริมความดีและมอบโอกาสให้ลูกค้าได้ไปทำฮัจย์ฟรี กับ “กิจกรรมจับสลากเงินฝากอัลฮัจย์เพื่อไปประกอบพิธีฮัจย์ ปี 2565” เป็นปีที่ 8 โดยปีนี้ได้เพิ่มจำนวนรางวัล เป็น 12 รางวัล และเพิ่มมูลค่ารางวัลเป็นรางวัลละ 250,000 บาท  รวมมูลค่าทั้งสิ้น 3,000,000 บาท
กิจกรรมจับสลากเงินฝากบัญชีอัลฮัจย์ เพื่อไปประกอบพิธีฮัจย์ ปี 2565 เป็นกิจกรรมที่ไอแบงก์จัดต่อเนื่องเป็นปีที่ 8 แล้ว เพื่อเป็นการคืนกำไรให้กับลูกค้าที่ฝากเงินในบัญชีเงินฝาก อัลฮัจย์ ที่นอกจากจะได้รับผลตอบแทนตามสัดส่วนที่ได้ตกลงกับธนาคารแล้ว ยังจะได้รับสิทธิ์ลุ้นรางวัลแพ็กเกจไปประกอบพิธีฮัจย์ ณ ประเทศซาอุดิอาระเบีย ฟรี! ซึ่งในปีนี้ธนาคารได้เพิ่มจำนวนรางวัลอีก 4 รางวัล จากเดิม 8 รางวัล เป็น 12 รางวัล พร้อมกันนี้ ได้เพิ่มค่าแพ็กเกจจากเดิมรางวัลละ 220,000 บาท เป็น 250,000 บาท รวมมูลค่าทั้งสิ้น 3,000,000 บาท
โดยลูกค้าที่จะมีสิทธิ์ลุ้นรางวัล ต้องเป็นลูกค้าที่มีเงินฝากในบัญชีเงินฝากอัลฮัจย์ทั้งที่เป็นลูกค้าเดิมหรือลูกค้าที่เปิดบัญชีใหม่ที่มียอดเงินฝากเฉลี่ยรายวันทุกๆ 2,000 บาทต่อเดือน และดำรงเงินฝากติดต่อกัน 3 เดือน จะได้รับสิทธิ์ลุ้นรางวัล จำนวน 1 สิทธิ์ ดังนั้นหากลูกค้ามีเงินฝากจำนวนมาก ก็จะมีสิทธิ์ลุ้นรางวัลมากขึ้นด้วยตามเงื่อนไขของธนาคาร และสำหรับลูกค้าที่ฝากเงินภายในเดือนมีนาคม 2565 และคงเงินในบัญชีไว้จนถึงวันที่ 31 ตุลาคม 2565 ทุก ๆ 2,000 บาท จะได้รับสิทธิ์เป็น 2 สิทธิ์  ซึ่งธนาคารจะนำสิทธิ์ดังกล่าวไปจับสลากหาผู้โชคดีในวันที่ 7 ธันวาคม 2565 หรือตามประกาศธนาคาร
ผู้ที่สนใจเข้าร่วมกิจกรรมสามารถเปิดบัญชีและฝากเงินกับบัญชีเงินฝากอัลฮัจย์ V.2 โดยเปิดบัญชีขั้นต่ำ 500 บาท ฝากได้สูงสุดไม่จำกัดจำนวน รับผลตอบแทนทุกสิ้นเดือนมิถุนายนและธันวาคม เปิดบัญชีได้แล้วตั้งแต่วันนี้ – 1 สิงหาคม 2565  สอบถามรายละเอียดเพิ่มเติมได้ที่ ไอแบงก์ ทุกสาขา ใกล้บ้านท่าน หรือโทร. iBank Call Center 1302
*หมายเหตุ ธนาคารจะหยุดให้บริการเปิดบัญชีและรับฝากเพิ่มเติมสำหรับบัญชีอัลฮัจย์ V.1 ตั้งแต่วันที่ 1 มีนาคม 2565 เป็นต้นไป กรณีลูกค้าที่ต้องการฝากเงินเพิ่มสามารถเปิดบัญชีอัลฮัจย์  V.2 แทน อย่างไรก็ตามลูกค้าที่มีบัญชีอัลฮัจย์ V.1 ยังสามารถเข้าร่วมกิจกรรมจับสลากบัญชีเงินรับฝากอัลฮัจย์ได้ตามเงื่อนไขของธนาคาร

ที่มา : https://www.thaigov.go.th/news/contents/details/52087