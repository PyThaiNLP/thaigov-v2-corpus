รัฐบาลไทย-ข่าวทำเนียบรัฐบาล-นายกฯ ปลื้มและชื่นชมช้างศึกชนะนัดแรกในรอบชิงชนะเลิศ AFF Suzuki Cup 2020


วันพฤหัสบดีที่ 30 ธันวาคม 2564
พิมพ์
นายกฯ ปลื้มและชื่นชมช้างศึกชนะนัดแรกในรอบชิงชนะเลิศ AFF Suzuki Cup 2020
นายกฯ ปลื้มและชื่นชมช้างศึกชนะนัดแรกในรอบชิงชนะเลิศ AFF Suzuki Cup 2020
นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า พลเอกประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหมชื่นชมผลงานนักบอลทีมชาติไทยที่เอาชนะอินโดนีเซียด้วยประตู 4 ต่อ 0 ในการแข่งขันฟุตบอลชิงแชมป์อาเซียน AFF Suzuki Cup 2020 (ฟุตบอล เอเอฟเอฟ ซูซูกิ คัพ 2020) ที่สิงคโปร์ เนชั่นแนล สเตเดี้ยม ประเทศสิงคโปร์ ในคืนวันที่ 29 ธันวาคม 2564 นัดที่ 1
โฆษกประจำสำนักนายกฯ กล่าวว่า นายกรัฐมนตรียินดีกับช้างศึกไทยที่เอาชนะคู่ต่อสู้ได้อย่างสมเกียรติ สมศักดิ์ศรี ชัยชนะในวันนี้จะเป็นขวัญและกำลังใจในการแข่งขันรองชิงชนะเลิศ นัดที่สองในวันที่ 1 มกราคม 2565 ซึ่งนายกรัฐมนตรีได้กล่าวเชิญชวนชาวไทยร่วมเป็นกำลังใจให้ทีมชาติบอลไทยในการแข่งขันวันที่ 1 มกราคม ด้วย

ที่มา : https://www.thaigov.go.th/news/contents/details/50044