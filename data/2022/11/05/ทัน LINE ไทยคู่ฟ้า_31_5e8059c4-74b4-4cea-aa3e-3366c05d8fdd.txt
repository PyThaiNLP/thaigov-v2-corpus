รัฐบาลไทย-ข่าวทำเนียบรัฐบาล-ผ่านร่าง กม.กำหนดมาตรฐานผลิตภัณฑ์ของเล่น เน้นคุณภาพ - ความปลอดภัย


วันจันทร์ที่ 28 มิถุนายน 2564
ผ่านร่าง กม.กำหนดมาตรฐานผลิตภัณฑ์ของเล่น เน้นคุณภาพ - ความปลอดภัย
....
ปัจจุบันมีผลิตภัณฑ์ของเล่นออกมาจำหน่ายในรูปแบบต่าง ๆ จำนวนมาก ซึ่งของเล่นเป็นสินค้าที่ผลิตโดยใช้วิธีการทางอุตสาหกรรมที่ใช้นวัตกรรมหรือเทคโนโลยีสมัยใหม่ เพื่อให้ผู้ประกอบธุรกิจสามารถลดต้นทุนและตอบสนองความต้องการของผู้บริโภคได้อย่างรวดเร็ว ด้วยเหตุนี้ เด็กและผู้ปกครองจึงไม่อาจประเมินความเสี่ยงได้ด้วยตนเองว่าของเล่นนั้นมีความปลอดภัยหรือไม่
.
และเพื่อลดความเสี่ยงของสินค้าที่ไม่ได้คุณภาพที่อาจก่อให้เกิดอันตรายต่อผู้เล่น ล่าสุด รัฐบาลได้อนุมัติหลักการร่างกฎกระทรวงกำหนดให้ผลิตภัณฑ์อุตสาหกรรมของเล่นต้องเป็นไปตามมาตรฐาน เพื่อปรับปรุงมาตรฐานผลิตภัณฑ์อุตสาหกรรมของเล่น ให้สอดคล้องกับความก้าวหน้าทางวิชาการและเทคโนโลยีการผลิตในปัจจุบัน และส่งเสริมการทำผลิตภัณฑ์อุตสาหกรรมของเล่นภายในประเทศให้เป็นผลิตภัณฑ์ที่มีคุณภาพและมีความปลอดภัย

ที่มา : https://www.thaigov.go.th/news/contents/details/43165