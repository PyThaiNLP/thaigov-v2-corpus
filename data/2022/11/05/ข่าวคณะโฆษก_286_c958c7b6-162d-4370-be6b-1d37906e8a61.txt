รัฐบาลไทย-ข่าวทำเนียบรัฐบาล-ครม. เห็นชอบแผนจัดซื้อวัคซีนโควิด-19 จาก บริษัท AstraZeneca สำหรับ ปี 2565 จำนวน 60 ล้านโดส


วันอังคารที่ 28 กันยายน 2564
พิมพ์
ครม. เห็นชอบแผนจัดซื้อวัคซีนโควิด-19 จาก บริษัท AstraZeneca สำหรับ ปี 2565 จำนวน 60 ล้านโดส
ครม. เห็นชอบแผนจัดซื้อวัคซีนโควิด-19 จาก บริษัท AstraZeneca สำหรับ ปี 2565 จำนวน 60 ล้านโดส
นายธนกร วังบุญคงชนะ  โฆษกประจำสำนักนายกรัฐมนตรี  เผย ที่ประชุมคณะรัฐมนตรี เห็นชอบให้กรมควบคุมโรค กระทรวงสาธารณสุข เป็นผู้ดำเนินการจัดซื้อวัคซีนป้องกันโรคติดเชื้อไวรัสโคโรนา 2019 สำหรับปี 2565 จากบริษัท AstraZeneca  และเห็นชอบการลงนามในสัญญาซื้อระหว่างกรมควบคุมโรค กระทรวงสาธารณสุข และบริษัท AstraZeneca และอนุมัติให้อธิบดีกรมควบคุมโรคเป็นผู้มีอำนาจลงนามในสัญญาดังกล่าว
"ภายใต้สถานการณ์การแพร่ระบาดของโรคติดเชื้อไวรัสโคโรนา 2019 ระลอกใหม่ ที่มีการกลายพันธุ์ของเชื้อไวรัส ทำให้มีผู้ติดเชื้อเพิ่มขึ้นในแต่ละวันเป็นจำนวนมาก จึงถือเป็นวาระสำคัญของชาติที่ทุกฝ่ายต้องร่วมกันดำเนินการแก้ไขปัญหาอย่างเร่งด่วน  รวมทั้งความจำเป็นเร่งจัดหาวัคซีนเพิ่มเติม สำหรับปี 2565
โดยมีแผนการส่งมอบวัคซีน AstraZeneca ในปี 2565 ภายในไตรมาสแรก จำนวน 15 ล้านโดส ไตรมาสที่สอง จำนวน 30 ล้านโดส และไตรมาสที่สาม จำนวน 15 ล้านโดส" นายธนกร กล่าว

ที่มา : https://www.thaigov.go.th/news/contents/details/46314