รัฐบาลไทย-ข่าวทำเนียบรัฐบาล-Thailand pass พร้อมใช้งาน 100% รับนักท่องเที่ยวลงทะเบียนผ่านดิจิทัล


วันพฤหัสบดีที่ 18 พฤศจิกายน 2564
Thailand pass พร้อมใช้งาน 100% รับนักท่องเที่ยวลงทะเบียนผ่านดิจิทัล
....
นายชัยวุฒิ ธนาคมานุสรณ์ รมว. ดิจิทัลเพื่อเศรษฐกิจและสังคม ยืนยัน Thailand pass หรือระบบลงทะเบียนล่วงหน้า เพื่อขอรับเอกสารรับรองก่อนเดินทางเข้าประเทศไทย ขณะนี้พร้อมใช้งานอย่างเต็มรูปแบบ ด้วยระบบดิจิทัล 100% ต้อนรับการเปิดประเทศอย่างเป็นทางการ
.
เรื่องนี้เป็นไปตามข้อห่วงใยของนายกรัฐมนตรี ต่อการดูแลนักท่องเที่ยวที่จะเดินทางเข้าประเทศ เพื่อประสิทธิภาพและความชัดเจนของข้อมูล และลดปัญหาการรอคอย ไม่เป็นภาระของนักท่องเที่ยว
.
ซึ่งวันนี้สามารถเชื่อมโยงระบบต่าง ๆ โดยไม่ต้องถือกระดาษ เอกสารใด ๆ มา เพียงแค่ผู้เดินทางกรอกข้อมูลใน Thailand pass ที่ต้นทาง เมื่อมาถึงเมืองไทย เพียงสแกนคิวอาร์โค้ด หรือให้หมายเลขหนังสือเดินทาง การตรวจสอบก็จะรวดเร็วมากขึ้น มั่นใจว่าจะสามารถรองรับนักท่องเที่ยว ตามที่กระทรวงการท่องเที่ยวและกีฬาคาดการณ์ในเดือนมีนาคม ไม่ต่ำกว่า 1 ล้านคน
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/48423