รัฐบาลไทย-ข่าวทำเนียบรัฐบาล-สปสช. ย้ำ! ประชาชนยังรักษาโรคโควิด-19 ฟรี หากป่วยฉุกเฉินวิกฤติเข้า รพ. เอกชน ได้


วันอังคารที่ 15 กุมภาพันธ์ 2565
สปสช. ย้ำ! ประชาชนยังรักษาโรคโควิด-19 ฟรี หากป่วยฉุกเฉินวิกฤติเข้า รพ. เอกชน ได้
.....
สำนักงานหลักประกันสุขภาพแห่งชาติ (สปสช.) เผยถึงกรณีการปลดโควิด-19 ออกจากโรคฉุกเฉินวิกฤติว่า ขณะนี้ยังไม่มีการปลดแต่อย่างใด แต่หากมีการประกาศออกมา ประชาชนจะยังคงได้รับการรักษาโดยไม่มีค่าใช้จ่ายเช่นเดิม ไม่ได้ "หมดสิทธิรักษาฟรี” เพียงแต่กลับมาเข้าช่องทางการรักษาตามสิทธิของแต่ละคน ส่วน รพ. เอกชน ยังคงเข้ารับบริการได้หากมีอาการเจ็บป่วยฉุกเฉินวิกฤติ
.
สำหรับการเข้ารักษาใน รพ. เอกชน จะดูอาการเป็นหลัก หากป่วยโควิดแล้วมีอาการฉุกเฉินด้วย เช่น มีไข้สูง หายใจไม่สะดวก หอบเหนื่อย ความดันต่ำ ไม่ค่อยรู้สึกตัว ก็สามารถเข้า รพ. เอกชน ที่อยู่นอกระบบได้ โดยกองทุนสุขภาพของผู้ป่วยรายนั้น ๆ จะตามไปดูแลให้
.
สอบถามข้อมูลเพิ่มเติมได้ที่ สายด่วน สปสช. 1330 ตลอด 24 ชม. หรือ LINE @nhso >> https://lin.ee/zzn3pU6
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/51595