รัฐบาลไทย-ข่าวทำเนียบรัฐบาล-คปภ. ส่ง SMS ถึงผู้เอาประกันภัยของบริษัท เอเชียประกันภัย ที่ถูกเพิกถอนใบอนุญาตประกอบธุรกิจประกันวินาศภัย


วันศุกร์ที่ 22 ตุลาคม 2564
พิมพ์
คปภ. ส่ง SMS ถึงผู้เอาประกันภัยของบริษัท เอเชียประกันภัย ที่ถูกเพิกถอนใบอนุญาตประกอบธุรกิจประกันวินาศภัย
คปภ. ส่ง SMS ถึงผู้เอาประกันภัยของบริษัท เอเชียประกันภัย ที่ถูกเพิกถอนใบอนุญาตประกอบธุรกิจประกันวินาศภัย เพื่อให้สามารถใช้สิทธิผ่าน Web Application ในการขอคืนเบี้ยประกันภัย หรือเปลี่ยนแปลงกรมธรรม์ได้รวดเร็วขึ้น
คปภ. ส่ง SMS ถึงผู้เอาประกันภัยของบริษัท เอเชียประกันภัย ที่ถูกเพิกถอนใบอนุญาตประกอบธุรกิจประกันวินาศภัย เพื่อให้สามารถใช้สิทธิผ่าน Web Application ในการขอคืนเบี้ยประกันภัย หรือเปลี่ยนแปลงกรมธรรม์ได้รวดเร็วขึ้น
ดร. สุทธิพล ทวีชัยการ เลขาธิการคณะกรรมการกำกับและส่งเสริมการประกอบธุรกิจประกันภัย (เลขาธิการ คปภ.) เปิดเผยว่า ตามที่ได้มีคำสั่งกระทรวงการคลังที่ 1936/2564 ให้เพิกถอนใบอนุญาตประกอบธุรกิจประกันวินาศภัยบริษัท เอเชียประกันภัย 1950 จำกัด (มหาชน) และคำสั่งคณะกรรมการกำกับและส่งเสริมการประกอบธุรกิจประกันภัยที่ 2/2564 แต่งตั้งให้กองทุนประกันวินาศภัยเป็นผู้ชำระบัญชี ตั้งแต่วันที่ 15 ตุลาคม 2564 เป็นต้นไป นั้น
เพื่อให้สามารถติดต่อสื่อสารกับผู้เอาประกันภัยได้ทันที สำนักงาน คปภ. ซึ่งได้รับมอบหมายจากกองทุนประกันวินาศภัย (ในฐานะผู้ชำระบัญชี) ได้พัฒนา Web Application ชื่อ “ระบบแจ้งข้อมูลและสิทธิกรณีบริษัท ประกันภัย 1950 จำกัด (มหาชน)” และได้แจ้งข้อมูลไปยังผู้เอาประกันภัยผ่าน SMS ตามหมายเลขโทรศัพท์ที่ได้จากระบบของบริษัท เอเชียประกันภัย 1950 จำกัด (มหาชน) เพื่อให้ผู้เอาประกันภัยสามารถบริหารความเสี่ยงได้อย่างเหมาะสมตามขั้นตอนและสิทธิต่าง ๆ ผ่านช่องทาง Web Application ดังนี้ กรณีที่ 1 กรมธรรม์ประกันภัยมีความเสียหายเกิดขึ้นแล้ว ให้ผู้เอาประกันภัยยื่นขอทวงหนี้ที่กองทุนประกันวินาศภัย หรือสำนักงาน คปภ. ทั่วประเทศ กรณีที่ 2 ผู้ถือกรมธรรม์ประกันภัยที่ให้ความคุ้มครองโรคติดเชื้อไวรัสโคโรนา 2019 (COVID-19) ที่ยังมีผลบังคับใช้อยู่ ผู้เอาประกันภัยสามารถเลือกใช้สิทธิตามที่ระบุไว้ กรณีที่ 3 ผู้ถือกรมธรรม์ประกันภัยประเภทอื่นๆ ที่ยังมีผลบังคับใช้อยู่ ผู้เอาประกันภัยสามารถเลือกใช้สิทธิตามที่ระบุไว้เช่นกัน ซึ่งมี 19 บริษัทประกันวินาศภัยที่เข้าร่วมโครงการช่วยเหลือผู้เอาประกันภัยในกรณีดังกล่าว ทั้งนี้ ผู้เอาประกันภัยสามารถเข้าไปใช้งาน Web Application ดังกล่าวผ่านช่องทางเว็บไซต์สำนักงาน คปภ. และ Chatbot “คปภ. รอบรู้”(LINE : @OICConnect) และสำนักงาน คปภ. จะรวบรวมข้อมูลจากผู้เอาประกันภัยที่แจ้งข้อมูลเพื่อส่งให้กองทุนประกันวินาศภัยดำเนินการต่อไป โดยกองทุนประกันวินาศภัยจะแจ้งเป็นหนังสือทางไปรษณีย์ควบคู่ไปด้วย ซึ่งจะต้องใช้เวลาในการดำเนินการ
“การส่ง SMS และการทำรายการผ่านช่องทาง Web Application ดังกล่าว จะไม่ทำให้ผู้เอาประกันภัยเสียสิทธิที่พึงมีตามสัญญาประกันภัยแต่อย่างใด โดยเป็นการอำนวยความสะดวกในการติดต่อสื่อสารกับผู้เอาประกันภัยเพื่อให้กระบวนการชำระหนี้รวดเร็วขึ้น ทั้งนี้ หากผู้เอาประกันภัยมีข้อสงสัยสามารถสอบถามได้ที่สายด่วน คปภ. 1186” เลขาธิการ คปภ. กล่าวในตอนท้าย

ที่มา : https://www.thaigov.go.th/news/contents/details/47284