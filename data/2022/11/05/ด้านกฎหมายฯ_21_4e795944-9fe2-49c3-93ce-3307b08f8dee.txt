รัฐบาลไทย-ข่าวทำเนียบรัฐบาล-รมว.ยุติธรรม รับมอบเครื่องอุปโภคบริโภค พร้อมเครื่องมืออุปกรณ์ทางการแพทย์ จากสันนิบาตสหกรณ์แห่งประเทศไทย


วันพุธที่ 23 มิถุนายน 2564
พิมพ์
รมว.ยุติธรรม รับมอบเครื่องอุปโภคบริโภค พร้อมเครื่องมืออุปกรณ์ทางการแพทย์ จากสันนิบาตสหกรณ์แห่งประเทศไทย
นายสมศักดิ์ เทพสุทิน รัฐมนตรีว่าการกระทรวงยุติธรรม รับมอบเครื่องอุปโภคบริโภค พร้อมเครื่องมืออุปกรณ์ทางการแพทย์ จากสันนิบาตสหกรณ์แห่งประเทศไทย เพื่อเป็นกำลังใจแก่ผู้ต้องขังและเพื่อป้องกันการแพร่ระบาดของโรคติดเชื้อไวรัสโคโรนา 2019 (COVID-19) ในเรือนจำ
ในวันพุธที่ ๒๓ มิถุนายน ๒๕๖๔ เวลา ๑๐.๐๐ น. ณ กระทรวงยุติธรรม ถนนแจ้งวัฒนะ กรุงเทพฯ นายสมศักดิ์ เทพสุทิน รัฐมนตรีว่าการกระทรวงยุติธรรม รับมอบเครื่องอุปโภคบริโภค ข้าวสาร จำนวน 100 กระสอบ และเครื่องมืออุปกรณ์ทางการแพทย์ ได้แก่ หน้ากากอนามัย และชุด PPE จากนายปรเมศวร์ อินทรชุมนุม ประธานกรรมการ สันนิบาตสหกรณ์แห่งประเทศไทย เพื่อเป็นกำลังใจแก่ผู้ต้องขังและเพื่อป้องกันการแพร่ระบาดของโรคติดเชื้อไวรัสโคโรนา 2019 (COVID-19) ในเรือนจำและทัณฑสถาน โดยมี ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม นายกฤช กระแสร์ทิพย์ รองอธิบดีกรมราชทัณฑ์ และผู้แทนที่เกี่ยวข้อง เข้าร่วม
ในการนี้ รมว.ยุติธรรม ได้กล่าวขอบคุณสันนิบาตสหกรณ์แห่งประเทศไทย ที่เห็นความสำคัญของผู้ต้องขังในเรือนจำและทัณฑสถาน อีกทั้งเป็นการช่วยเหลือเกษตรกรไทยอีกด้วย โดย กระทรวงยุติธรรมจะนำอุปกรณ์ดังกล่าวไปมอบให้กับเรือนจำและทัณฑสถานที่ได้รับผลกระทบ เพื่อนำไปใช้ในการป้องกันการแพร่ระบาดของ COVID-19 ให้เกิดประโยชน์สูงสุดต่อไป

ที่มา : https://www.thaigov.go.th/news/contents/details/42996