รัฐบาลไทย-ข่าวทำเนียบรัฐบาล-กระทรวงเกษตรฯ รับหนังสือข้อชี้แจงกลุ่มสหกรณ์ผู้เลี้ยงโคมนม กรณีจัดสรรโควตานมโรงเรียน


วันอังคารที่ 1 มีนาคม 2565
กระทรวงเกษตรฯ รับหนังสือข้อชี้แจงกลุ่มสหกรณ์ผู้เลี้ยงโคมนม กรณีจัดสรรโควตานมโรงเรียน
กระทรวงเกษตรฯ รับหนังสือข้อชี้แจงกลุ่มสหกรณ์ผู้เลี้ยงโคมนม กรณีจัดสรรโควตานมโรงเรียน
ดร.เฉลิมชัย ศรีอ่อน รัฐมนตรีว่าการกระทรวงเกษตรและสหกรณ์ มอบหมายให้ นายประยูร อินสกุล รองปลัดกระทรวงเกษตรและสหกรณ์ เป็นผู้แทนกระทรวงเกษตรและสหกรณ์ รับหนังสือชี้แจงจากกลุ่มสหกรณ์ผู้เลี้ยงโคมนม นำโดย นายนัยฤทธิ์ จำเล ประธานชุมนุมสหกรณ์โคนมแห่งประเทศไทย และคณะ ณ กระทรวงเกษตรและสหกรณ์ ซึ่งเดินทางเข้าพบเพื่อยื่นหนังสือชี้แจงเหตุผลตามข้อเรียกร้องต่าง ๆ กรณีที่ผู้ประกอบการโคนม 8 บริษัท-สหกรณ์ได้ยื่นหนังสือถึง พลเอก ประยุทธ์ จันทร์โอชา นายกรัฐมนตรีฯ เพื่อร้องเรียนเรื่องการจัดสรรสิทธิการจําหน่ายนมโรงเรียนที่ไม่เป็นธรรม เมื่อวันที่ 22 กุมภาพันธ์ 2565 ที่ผ่านมา
ทั้งนี้ จะนำเรียนปลัดกระทรวงเกษตรและสหกรณ์ เพื่อเสนอต่อรัฐมนตรีว่าการกระทรวงเกษตรและสหกรณ์ รับทราบและพิจารณาดำเนินการต่อไป

ที่มา : https://www.thaigov.go.th/news/contents/details/52082