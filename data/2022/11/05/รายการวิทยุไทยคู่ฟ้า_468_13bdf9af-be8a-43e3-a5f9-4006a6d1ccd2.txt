รัฐบาลไทย-ข่าวทำเนียบรัฐบาล-​รัฐบาลติดตามโบราณวัตถุไทยในต่างแดนกลับคืนแผ่นดิน


วันศุกร์ที่ 26 สิงหาคม 2565
พิมพ์
​รัฐบาลติดตามโบราณวัตถุไทยในต่างแดนกลับคืนแผ่นดิน
วันศุกร์ที่ 26 สิงหาคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลเดินหน้าติดตามโบราณวัตถุของไทยในต่างแดนกลับคืนสู่ประเทศไทย โดยโบราณวัตถุ 2
รายการที่รับคืนเมื่อปีที่แล้ว ปัจจุบันจัดแสดงในพื้นที่แหล่งกำเนิด ได้แก่ ทับหลังจากปราสาทหนองหงส์
เข้าชมได้ที่ศูนย์ข้อมูลอุทยานประวัติศาสตร์ พนมรุ้ง จ.บุรีรัมย์ และ ทับหลังจากปราสาทเขาโล้น
เข้าชมได้ที่ศูนย์ข้อมูลอุทยานประวัติศาสตร์สด๊กก๊อกธม จ.สระแก้ว มีโบราณวัตถุอีก 3
รายการอยู่ระหว่างขยายเวลาให้ส่งคืน ได้แก่ พระโพธิสัตว์อวโลกิเตศวร ศิลปะเขมรสมัยก่อนเมืองพระนคร
และพระพุทธรูปยืนศิลปะทวารวดี 2 องค์ ทั้งนี้ เพื่อรักษาแหล่งมรดกทางวัฒนธรรมที่ถ่ายทอดศิลปะ
วิทยาการ ภูมิปัญญา วิถีชีวิต และประวัติศาสตร์
อันยาวไกลของผู้คนในอดีตให้เยาวชนรุ่นหลังได้ศึกษาเรียนรู้สืบไป
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/58423