รัฐบาลไทย-ข่าวทำเนียบรัฐบาล-ยืนยัน ยาและเวชภัณฑ์มีเพียงพอ พร้อมรักษาผู้ป่วยโควิด


วันพฤหัสบดีที่ 15 กรกฎาคม 2564
ยืนยัน ยาและเวชภัณฑ์มีเพียงพอ พร้อมรักษาผู้ป่วยโควิด
....
อัปเดตสถานการณ์การบริหารทรัพยากรยา รวมถึงเวชภัณฑ์ที่ใช้ในการรักษาผู้ป่วยโรคโควิด-19 ในประเทศ ล่าสุด กระทรวงสาธารณสุขรายงานว่า ขณะนี้มียาฟาวิพิราเวียร์ 4 ล้านเม็ด รวมถึงยาเรมดิซิเวียร์ 1,613 ไวอัล ที่พร้อมกระจายให้แต่ละพื้นที่อย่างเพียงพอ
.
โดยในเดือน ก.ค. 64 จะมียาฟาวิพิราเวียร์ทยอยเข้ามาอีกถึง 16 ล้านเม็ด ซึ่งเป็นไปตามแผนที่วางไว้ แต่หากสถานการณ์เปลี่ยนแปลงก็สามารถจัดหาเพิ่มเติมได้อย่างรวดเร็ว เนื่องจากได้ประสานผู้ผลิตในต่างประเทศไว้แล้ว
.
สำหรับเวชภัณฑ์ อุปกรณ์ป้องกัน ทั้งหน้ากาก N95, ชุด Coverall&Gown, Shoe cover, Hood cover, Face shield, Leg cover, Disposable cap, Surgical mask, Nitrile glove และ Disposable glove ได้มีการจัดซื้ออย่างต่อเนื่อง เพื่อให้ รพ. ทุกแห่งมีอุปกรณ์ป้องกันในการดูแลผู้ป่วย และป้องกันภาวะขาดแคลนในประเทศ ซึ่งขณะนี้ยังคงมีเพียงพอสำหรับการใช้งาน
Cr. กระทรวงสาธารณสุข
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/43786