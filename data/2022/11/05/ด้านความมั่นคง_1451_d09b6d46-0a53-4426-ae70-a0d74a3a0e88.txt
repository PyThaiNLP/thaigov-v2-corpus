รัฐบาลไทย-ข่าวทำเนียบรัฐบาล-"ถึงใกล้ไกลแค่ไหน ผู้ว่าฯ ก็ไปถึง" ผู้ว่าฯสมุทรสงคราม เยี่ยมให้กำลังใจผู้สูงอายุที่ไม่มีบุตรหลานดูแล โดยคุณยายร้องขอวิทยุเพื่อฟังข่าวสารบ้านเมือง


วันศุกร์ที่ 19 สิงหาคม 2565
พิมพ์
"ถึงใกล้ไกลแค่ไหน ผู้ว่าฯ ก็ไปถึง" ผู้ว่าฯสมุทรสงคราม เยี่ยมให้กำลังใจผู้สูงอายุที่ไม่มีบุตรหลานดูแล โดยคุณยายร้องขอวิทยุเพื่อฟังข่าวสารบ้านเมือง
"ถึงใกล้ไกลแค่ไหน ผู้ว่าฯ ก็ไปถึง" ผู้ว่าฯสมุทรสงคราม เยี่ยมให้กำลังใจผู้สูงอายุที่ไม่มีบุตรหลานดูแล โดยคุณยายร้องขอวิทยุเพื่อฟังข่าวสารบ้านเมือง
นายขจร ศรีชวโนทัย ผู้ว่าราชการจังหวัดสมุทรสงคราม พร้อมด้วยนางณัฐสุดา วงษ์สุวรรณ รองนายกเหล่ากาชาดจังหวัดฯ นายอนุกูล เรือนแก้ว ปลัดจังหวัด นายวุฒิชัย ยามโคกสูง นายอำเภอบางคนที ผู้แทนเกษตรจังหวัด พัฒนาการอำเภอบางคนทีพร้อมคณะ นั่งเรือไปเยี่ยมนางสาวบุญนาค ซึ้มงึ้น อายุ 76 ปี ณ บ้านเลขที่ 31 หมู่ที่ 1 ตำบลดอนมะโนรา อำเภอบางคนที เพื่อเป็นกำลังใจและพูดคุย สามารถสร้างรอยยิ้มให้กับคุณยายพร้อมทั้งขอบคุณผู้ว่าฯและทุกคนที่มาเยี่ยมและนำสิ่งของมามอบให้ และยังบอกกับผู้ว่าฯ ว่าอยากได้วิทยุมาฟังข่าวสารบ้านเมืองบ้าง
ผู้ว่าราชการจังหวัดสมุทรสงคราม กล่าวว่า จากกรณีที่มอบหมายให้นายอำเภอบางคนทีและพัฒนาการอำเภอบางคนที ผู้นำท้องถิ่นและท้องที่ตำบลดอนมะโนรา ได้ลงสำรวจพื้นที่และพบว่า นางสาวบุญนาค ฯ อาศัยอยู่คนเดียวเนื่องจากสามีเสียชีวิต มีรายได้จากเบี้ยยังชีพผู้สูงอายุและบัตรสวัสดิการแห่งรัฐเดือนละ 1,000 บาท สภาพบ้านมีความชำรุดทรุดโทรมมากกันฝนไม่ได้ จึงมอบหมายให้ที่ทำการปกครองจังหวัดสมุทรสงคราม นำกำลังอส.และอบต.ดอนมะโนรา และกำนัน/ผู้ใหญ่บ้านในพื้นที่เร่งดำเนินการก่อสร้างบ้านใหม่ โดยใช้วัสดุอุปกรณ์จากการรื้อถอนโรงพยาบาลสนาม มาจัดสร้างให้ส่วนหนึ่ง และจากงบประมาณจากกองทุนจังหวัดสมุทรสงคราม นำมาสมทบก่อสร้างบ้าน ห้องน้ำ ให้ใหม่ พร้อมทั้งจัดหาไฟฟ้าส่องสว่าง น้ำประปา โดยจะเร่งดำเนินการให้แล้วเสร็จภายใน 3 วัน เนื่องจากบ้านคุณยายฯไม่มีไฟฟ้าและน้ำประปา ใช้น้ำฝน และน้ำในคลองอุปโภคบริโภค ใช้กิ่งไม้แห้งนำมาเป็นเชื้อเพลิงในการหุงข้าวและทำอาหารกินเอง โดยมีนางสมหวัง ธรรมสวัสดิ์ ซึ่งเป็น อสม.คอยซื้อข้าวสาร อาหาร พายเรือนำมาส่งให้อาทิตย์ละ 1 ครั้ง และทำมาเช่นนี้ตลอดเวลา 21 ปี โดยไม่ได้เป็นญาติพี่น้อง

ที่มา : https://www.thaigov.go.th/news/contents/details/58236