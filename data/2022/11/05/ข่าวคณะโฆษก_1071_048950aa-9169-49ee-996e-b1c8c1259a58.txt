รัฐบาลไทย-ข่าวทำเนียบรัฐบาล-โฆษกรัฐบาลโต้ฝ่ายค้าน หูไม่ได้สนใจจะฟังคำตอบจากรัฐบาล หวังแค่เอามัน-ดิสเครดิตรัฐบาล จวกแก้ รธน.ตัดอำนาจ ส.ว.เป็นหน้าที่ ส.ส.ว่ากันเอง ไม่ใช่อำนาจนายกฯ อย่าโบ้ยทั้งที่รู้อยู่แก่ใจดี


วันอาทิตย์ที่ 20 กุมภาพันธ์ 2565
พิมพ์
โฆษกรัฐบาลโต้ฝ่ายค้าน หูไม่ได้สนใจจะฟังคำตอบจากรัฐบาล หวังแค่เอามัน-ดิสเครดิตรัฐบาล จวกแก้ รธน.ตัดอำนาจ ส.ว.เป็นหน้าที่ ส.ส.ว่ากันเอง ไม่ใช่อำนาจนายกฯ อย่าโบ้ยทั้งที่รู้อยู่แก่ใจดี
โฆษกรัฐบาลโต้ฝ่ายค้าน หูไม่ได้สนใจจะฟังคำตอบจากรัฐบาล หวังแค่เอามัน-ดิสเครดิตรัฐบาล จวกแก้ รธน.ตัดอำนาจ ส.ว.เป็นหน้าที่ ส.ส.ว่ากันเอง ไม่ใช่อำนาจนายกฯ อย่าโบ้ยทั้งที่รู้อยู่แก่ใจดี
วันที่ 20 ก.พ. 65 นายธนกร วังบุญคงชนะ โฆษกประจำสำนักประจำสำนักนายกรัฐมนตรี กล่าวถึงกรณีที่นายประเสริฐ จันทรรวงทอง เลขาธิการพรรคเพื่อไทย ระบุว่า ภาพรวมการอภิปรายทั่วไปโดยไม่ลงมติ ตามรัฐธรรมนูญมาตรา 152 คำชี้แจงของ พล.อ.ประยุทธ์ จันทร์โอชา นายกฯ และรมว.กลาโหม รวมถึงรัฐมนตรีแต่ละท่าน ตอบไม่ตรงคำถาม ถามวัวตอบควาย บางคำถามก็ไม่มีคำตอบว่า ถ้าหากฝ่ายค้านเปิดใจกว้างก็จะพบกับความจริงว่า ท่านนายกฯ ตอบคำถามได้ครอบคลุมชัดเจนในทุกประเด็น ซึ่งอาจจะไม่ตรงกับที่ฝ่ายค้านหวังเอาไว้ว่า รัฐบาลอาจจะตอบได้ไม่ชัดเจน ฝ่ายค้านเองจึงออกอาการเป๋ ทำตัวไม่ถูก เปลี่ยนจากอภิปรายแบบ ส.ส.อภิปรายในสภาฯ กลายเป็นนักเลงอันธพาล เน้นยั่วยุ เสียดสี สาดโคลนชนิดที่ประชาชนไม่ได้ประโยชน์อะไรเลย ดังนั้น หากบอกว่าบางคำถามไม่มีคำตอบนั้น เชื่อว่าฝ่ายค้านเองก็คงไม่ได้หวังจะได้คำตอบ หรือพูดชัด ๆ ก็คือ หูไม่ได้สนใจจะฟังคำตอบเลย แต่หวังเอามัน ขอให้ได้ดิสเครดิตรัฐบาลก็พอ
“การอ้างว่า การแก้ไขรัฐธรรมนูญประชาชนเรียกร้องให้ตัดอำนาจ ส.ว.ไม่ให้เลือกนายกฯ นั้น ไม่แน่ใจว่าประชาชนหรือฝ่ายค้านกันแน่ที่เรียกร้อง ทั้ง ๆ ที่ฝ่ายค้านเองทราบดีอยู่เต็มอกว่า เรื่องนี้ไม่ใช่อำนาจของท่านนายกฯ แต่เป็นเรื่องที่ ส.ส.ต้องไปพิจารณากันเองในสภาฯ ส่วนที่บอกว่า ท่านนายกฯ ลุกขึ้นตอบโต้ด้วยอารมณ์ แต่ไม่มีเนื้อหาชี้แจงประเด็นข้อซักถามนั้น ฝ่ายค้านควรหันกลับไปมองตัวเองก่อนจะดีกว่าว่า จริง ๆ แล้วฝ่ายค้านถามด้วยเนื้อหาหรือว่าถามแบบอารมณ์อันธพาล และเนื้อหาที่ว่าเป็นข้อซักถามนั้นเป็นการซักถามจริงหรือไม่ หรือแค่หวังก่อกวนไปวัน ๆ เท่านั้น อยากให้เลิกนิสัยว่าแต่เขาอิเหนาเป็นเองเสียที เพราะประชาชนไม่ได้ประโยชน์อะไร ทุกวันนี้จะมีหรือไม่มีฝ่ายค้านก็แทบจะไม่ต่างกันอยู่แล้ว เพราฝ่ายค้านไม่เคยทำหน้าที่ของตัวเอง” นายธนกร กล่าว
---------------------

ที่มา : https://www.thaigov.go.th/news/contents/details/51729