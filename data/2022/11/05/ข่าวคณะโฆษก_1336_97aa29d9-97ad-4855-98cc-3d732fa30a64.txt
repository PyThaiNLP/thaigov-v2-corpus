รัฐบาลไทย-ข่าวทำเนียบรัฐบาล-นายกฯสั่งจัดระบบคัดแยกผู้ป่วยโควิด กลุ่ม608 เข้ารับการรักษาในสถานพยาบาลโดยพลัน ลดเสี่ยงเสียชีวิต


วันศุกร์ที่ 1 เมษายน 2565
พิมพ์
นายกฯสั่งจัดระบบคัดแยกผู้ป่วยโควิด กลุ่ม608 เข้ารับการรักษาในสถานพยาบาลโดยพลัน ลดเสี่ยงเสียชีวิต
นายกฯสั่งจัดระบบคัดแยกผู้ป่วยโควิด กลุ่ม608 เข้ารับการรักษาในสถานพยาบาลโดยพลัน ลดเสี่ยงเสียชีวิต
วันที่ 1 เมษายน 2565 นางสาวรัชดา ธนาดิเรก รองโฆษกประจำสำนักนายกรัฐมนตรี เปิดเผยว่านายกรัฐมนตรี ได้สั่งการให้ฝ่ายปฏิบัติการที่เกี่ยวข้องทั้งหมดปรับระบบการคัดแยกผู้ป่วยโควิด19 หากพบว่าเป็นกลุ่ม608 กล่าวคือ  ผู้สูงอายุเกินหกสิบปี ผู้ป่วยโรคเรื้อรัง และเด็กเล็ก  ให้ดำเนินการประสานเพื่อส่งตัวไปรับการรักษาที่สถานพยาบาลโดยพลัน ไม่ต้องรอรักษาตามอาการ เพื่อลดการสูญเสีย
ทั้งนี้ สืบเนื่องจากในช่วงเวลาที่ผ่านมา จำนวนผู้ป่วยโควิด19และเสียชีวิต โดยมากเป็นผู้ป่วยกลุ่ม608 อย่างตัวเลขวันนี้ ผู้เสียชีวิต 92 ราย เป็นผู้สูงอายุเกิน 60 ปี ผู้ป่วยโรคเรื้อรัง และเด็กเล็ก รวม 86 ราย คิดเป็น 93%
ขณะนี้ ศบค. สาธารณสุข และ สปสช. อยู่ระหว่างการดำเนินการเพื่อปรับเข้าสู่การคัดแยกตามข้อสั่งการนายกรัฐมนตรี
---------------

ที่มา : https://www.thaigov.go.th/news/contents/details/53185