รัฐบาลไทย-ข่าวทำเนียบรัฐบาล-รมว.พม. ย้ำประเทศไทยพร้อมสนับสนุนกรอบแนวคิด UN - Habitat ช่วยเหลือประชาชนด้านที่อยู่อาศัย อาหาร และยารักษาโรค พร้อมเสนอไทยเป็นเจ้าภาพจัดการประชุม WUF ปี 2030


วันศุกร์ที่ 1 กรกฎาคม 2565
รมว.พม. ย้ำประเทศไทยพร้อมสนับสนุนกรอบแนวคิด UN - Habitat ช่วยเหลือประชาชนด้านที่อยู่อาศัย อาหาร และยารักษาโรค พร้อมเสนอไทยเป็นเจ้าภาพจัดการประชุม WUF ปี 2030
รมว.พม. ย้ำประเทศไทยพร้อมสนับสนุนกรอบแนวคิด UN - Habitat ช่วยเหลือประชาชนด้านที่อยู่อาศัย อาหาร และยารักษาโรค พร้อมเสนอไทยเป็นเจ้าภาพจัดการประชุม WUF ปี 2030
เมื่อวันที่ 29 มิถุนายน 2565 นายจุติ ไกรฤกษ์ รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) พร้อมด้วย นางพัชรี  อาระยะกุล ปลัดกระทรวงการพัฒนาสังคมและความมั่นคงของมนุษย์ (ปลัด พม.) นายทวีพงษ์  วิชัยดิษฐ ผู้ว่าการการเคหะแห่งชาติ และคณะ เข้าร่วมการประชุมทวิภาคี (Bilateral Meeting) กับ  Ms. Maimunah Mohd Sharif, Executive Director of the United Nations Human Settlements Programme (UN - Habitat) ในการประชุม  World Urban Forum ครั้งที่ 11 (WUF 11) ณ เมืองคาโตวิทเซ (Katowice) สาธารณรัฐโปแลนด์
นายจุติ กล่าวว่า Ms. Maimunah Mohd Sharif  ได้กล่าวขอบคุณผู้แทนจากประเทศไทยที่ให้การสนับสนุน UN - Habitat หรือ โครงการตั้งถิ่นฐานมนุษย์แห่งสหประชาชาติ มาโดยตลอด ทั้งนี้ พลเอก ประยุทธ์  จันทร์โอชา นายกรัฐมนตรีประเทศไทย ยินดีให้การสนับสนุนกรอบแนวคิดของ UN - Habitat ในการให้ความช่วยเหลือประชาชน ทั้งด้านที่อยู่อาศัย อาหาร และยารักษาโรค สำหรับด้านที่อยู่อาศัย กระทรวง พม. โดยการเคหะแห่งชาติ (กคช.) ได้ดำเนินโครงการที่อยู่อาศัยในรูปแบบเช่าโดยเฉพาะกลุ่มผู้มีรายได้น้อย เพื่อช่วยเหลือประชาชนให้สามารถเข้าถึงที่อยู่อาศัยได้อย่างทั่วถึง นอกจากนี้ ตนยังขอความร่วมมือ UN - Habitat ให้การสนับสนุนหน่วยงานในการทำงานร่วมกับ NGOs (Non Governmental Organizations) รวมทั้งแสดงเจตจำนงเสนอรัฐบาลไทยเป็นเจ้าภาพจัดการประชุม World Urban Forum (WUF) ในปี 2030

ที่มา : https://www.thaigov.go.th/news/contents/details/56403