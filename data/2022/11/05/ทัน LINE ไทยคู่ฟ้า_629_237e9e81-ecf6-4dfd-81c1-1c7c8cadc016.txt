รัฐบาลไทย-ข่าวทำเนียบรัฐบาล-รัฐบาลเดินหน้าแก้ปัญหาฝุ่นละออง PM2.5 ต่อเนื่อง ปี 65 ใช้หลัก “1 สื่อสาร 5 ป้องกัน 3 เผชิญเหตุ”


วันอังคารที่ 15 กุมภาพันธ์ 2565
รัฐบาลเดินหน้าแก้ปัญหาฝุ่นละออง PM2.5 ต่อเนื่อง ปี 65 ใช้หลัก “1 สื่อสาร 5 ป้องกัน 3 เผชิญเหตุ”
.....
ปัญหาฝุ่นละอองขนาดเล็ก PM2.5 ที่ส่งผลต่อสุขภาพประชาชนนั้น รัฐบาลให้ความสำคัญมาอย่างต่อเนื่อง ในแต่ละปีได้ทำการประเมินและทบทวนการดำเนินงานเพื่อยกระดับมาตรการให้มีความเข้มงวดขึ้น
.
ในปี 64 ที่ผ่านมา หากเทียบกับปี 63 พบว่าพื้นที่ภาคเหนือ 17 จังหวัด กรุงเทพฯ และปริมณฑล มีจำนวนวันที่เกินมาตรฐานลดลง 8 - 9%
.
สำหรับปี 65 กรมควบคุมมลพิษได้จัดทำแผนเฉพาะกิจเพื่อการแก้ไขปัญหามลพิษด้านฝุ่นละอองภายใต้แนวคิด “1 สื่อสาร 5 ป้องกัน 3 เผชิญเหตุ” ดังนี้
.
1.ประยุกต์ใช้เทคโนโลยีในการป้องกันและแก้ไขปัญหา PM2.5 ได้แก่ การพัฒนาระบบคาดการณ์ฝุ่นละอองล่วงหน้า 7 วัน, ประยุกต์ใช้ภาพถ่ายดาวเทียมในการรายงานปริมาณฝุ่นละอองเชิงพื้นที่, พัฒนาแอปพลิเคชันบริหารจัดการเชื้อเพลิง
.
2.เก็บขนเชื้อเพลิงในพื้นที่ป่าไม่น้อยกว่า 3,000 ตัน พร้อมขยายพื้นที่การบริหารจัดการเชื้อเพลิงให้ครอบคลุมทั่วประทศและนำไปใช้ประโยชน์
.
3.เพิ่มความเข้มงวดในการตรวจสอบรถควันดำบูรณาการร่วมกับกรมการขนส่งทางบก สำนักงานตำรวจแห่งชาติ กรุงเทพฯ ตรวจวัดควันดำอย่างต่อเนื่อง
.
4.สื่อสารประชาสัมพันธ์และเผยแพร่ข้อมูลที่ถูกต้องแก่ประชาชน รูปแบบ One Voice One Team ผ่าน 4 ช่องทางหลักของกรมประชาสัมพันธ์และเครือข่าย เพื่อสื่อสารให้ใกล้ชิดกลุ่มเป้าหมาย ได้แก่ On Air, Online, On Ground และ On influ’s
.
5.เจรจาสร้างความร่วมมือกับประเทศเพื่อนบ้านทั้งระดับอาเซียน ทวิภาคี และพื้นที่ชายแดน ผ่านกลไกอาเซียน กำหนดตัวชี้วัดร่วม ASEAN Joint KPI ลดจุดความร้อนในภูมิภาคอาเซียน 20%
.
6.ขยายเครือข่ายการติดตามตรวจสอบคุณภาพอากาศเพิ่มอีก 10 จังหวัด ปี 2565 จะมีสถานีตรวจวัดคุณภาพอากาศใน 56 จังหวัด
.
7.กำหนดเขตควบคุมไฟป่า และกำหนดช่วงเวลาห้ามเผาเด็ดขาด พร้อมเตรียมกำลังพลในพื้นที่ 17 จังหวัดภาคเหนือ รวม 4,150 และเครือข่ายแก้ไขปัญหาไฟป่า จำนวน 1,615 หมู่บ้าน
.
คาดว่า คุณภาพอากาศในบรรยากาศ และฝุ่นละอองขนาดไม่เกิน 2.5 ไมครอน (PM2.5) จะอยู่ในเกณฑ์มาตรฐาน สามารถป้องกันและลดผลกระทบต่อสุขภาพของประชาชนได้
.
ประชาชนสามารถติดตามสถานการณ์ผ่านทางเว็บไซต์ Air4Thai.com และ bangkokairquality.com แอปพลิเคชัน Air4Thai และ AirBKK
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/51590