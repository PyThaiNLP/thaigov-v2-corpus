รัฐบาลไทย-ข่าวทำเนียบรัฐบาล-โครงการส่งนักศึกษาชายแดนใต้เข้าศึกษาต่อมหาวิทยาลัย


วันอาทิตย์ที่ 23 มกราคม 2565
พิมพ์
โครงการส่งนักศึกษาชายแดนใต้เข้าศึกษาต่อมหาวิทยาลัย
วันอาทิตย์ที่ 23 มกราคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลเห็นชอบโครงการจัดส่งนักศึกษาจังหวัดชายแดนภาคใต้เข้าศึกษาต่อมหาวิทยาลัย โดยจัดสรรทุนการศึกษาระดับปริญญาตรี จำนวน 44 ทุน ประกอบด้วย สาขาวิชาวิทยาศาสตร์ 27 ทุน ทุนละ 40,000 บาท/ปี และสาขาวิชาสังคมศาสตร์ 17 ทุน ทุนละ 30,000 บาท/ปี ให้แก่ จ.ปัตตานี 12 คน จ.นราธิวาส 13 คน จ.ยะลา 8 คน จ.สตูล 7 คน จ.สงขลา เฉพาะ อ.จะนะ อ.เทพา อ.นาทวี และอ.สะบ้าย้อย 4 คน เพื่อเข้าศึกษาต่อในมหาวิทยาลัยของรัฐ 9 แห่งทั่วประเทศ โดยเมื่อผู้รับทุนสำเร็จการศึกษาแล้วจะต้องกลับไปปฏิบัติราชการในพื้นที่ จ.ชายแดนภาคใต้ไม่น้อยกว่า 3 ปี เพื่อเพิ่มโอกาสให้เด็กและเยาวชนในพื้นที่จังหวัดชายแดนภาคใต้ได้เข้าศึกษาต่อระดับอุดมศึกษาของรัฐและมีส่วนร่วมในการพัฒนาพื้นที่ภูมิลำเนาของตนเอง
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/50766