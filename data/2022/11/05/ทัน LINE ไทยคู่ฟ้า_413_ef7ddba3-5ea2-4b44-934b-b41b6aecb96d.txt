รัฐบาลไทย-ข่าวทำเนียบรัฐบาล-ครม. เห็นชอบขยายเวลาสมัคร “โครงการส่งเสริมและรักษาระดับการจ้างงานในธุรกิจ SMEs” ถึง 20 ธ.ค. 64


วันพุธที่ 24 พฤศจิกายน 2564
ครม. เห็นชอบขยายเวลาสมัคร “โครงการส่งเสริมและรักษาระดับการจ้างงานในธุรกิจ SMEs” ถึง 20 ธ.ค. 64
....
ที่ประชุม ครม. (23 พ.ย.) เห็นชอบการปรับปรุง “โครงการส่งเสริมและรักษาระดับการจ้างงานในธุรกิจ SMEs” เพื่อช่วยให้ธุรกิจ SMEs ฟื้นตัวจากสถานการณ์โควิด-19 และสามารถดำเนินกิจการต่อไปได้ ดังนี้
.
✅ขยายเวลาการลงทะเบียน : ถึงวันที่ 20 ธ.ค. 64 โดยนายจ้างที่ลงทะเบียนรอบใหม่นี้ จะได้รับเงินอุดหนุนตามจำนวนลูกจ้างสัญชาติไทย คนละ 3,000 บาท สูงสุด 200 คน เป็นเวลา 2 เดือน (ธ.ค. 64 – ม.ค. 65)
✅เงื่อนไขการจ่ายเงินอุดหนุน : นายจ้างต้องนำส่งข้อมูลเงินสมทบผ่านระบบ e-Service ของประกันสังคม ภายในวันที่ 15 ธ.ค. 64
✅วิธีดำเนินงาน : เพิ่มช่องทางการลงทะเบียน ทั้งทางเว็บไซต์ ส่งเสริมการจ้างงานเอสเอ็มอี.doe.go.th และยื่นแบบฟอร์มพร้อมหลักฐาน ณ สนง.จัดหางาน หรือหน่วยเคลื่อนที่
.
ที่สำคัญ! เงินอุดหนุนที่นายจ้างได้รับจากโครงการนี้ จะได้รับการยกเว้นภาษีเงินได้นิติบุคคล/ภาษีเงินได้บุคคลธรรมดา จึงไม่ต้องนำเงินดังกล่าวไปคำนวณเป็นรายได้และรายจ่ายในการหักภาษีแต่อย่างใด
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/48640