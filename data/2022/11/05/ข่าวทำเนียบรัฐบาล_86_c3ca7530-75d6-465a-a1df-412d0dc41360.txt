รัฐบาลไทย-ข่าวทำเนียบรัฐบาล-ศบค. ชี้แจงการฉีดวัคซีนในเด็ก 5-11 ปี ล็อตแรกมาถึงประเทศไทยพรุ่งนี้ (26 มกราคม 2565)


วันศุกร์ที่ 28 มกราคม 2565
พิมพ์
ศบค. ชี้แจงการฉีดวัคซีนในเด็ก 5-11 ปี ล็อตแรกมาถึงประเทศไทยพรุ่งนี้ (26 มกราคม 2565)
ศบค. ชี้แจงการฉีดวัคซีนในเด็ก 5-11 ปี ล็อตแรกมาถึงประเทศไทยพรุ่งนี้ (26 มกราคม 2565)
วันนี้ (25 มกราคม 2565) เวลา 12.30 น. ณ ทำเนียบรัฐบาล พญ.สุมนี วัชรสินธุ์ ผู้อำนวยการสำนักสื่อสารความเสี่ยงและพัฒนาพฤติกรรมสุขภาพ กรมควบคุมโรค ในฐานะผู้ช่วยรองโฆษก ศบค. ได้ตอบคำถามสื่อมวลชนในการแถลงข่าวศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 (ศบค.) ต่อกรณีวัคซีนโควิค – 19 ในเด็ก 5 – 11 ปี
วัคซีนเพื่อใช้กับเด็ก 5 - 11 ปี ได้รับการอนุมัติให้ใช้แล้ว เป็นไฟเซอร์ฝาสีส้มอนุมัติให้ใช้เฉพาะเด็ก ล๊อตแรกจะมาถึงประเทศไทยพรุ่งนี้ วันที่ 26 มกราคม 2565 โดยจะฉีดให้เด็กที่มีโรคประจำตัว 7 กลุ่มโรคก่อน ซึ่งเด็กที่เข้าข่ายการรับวัคซีนจะต้องไปรับวัคซีนที่สถานพยาบาล และล๊อตถัดไปจะเป็นการรับวัคซีนที่สถานศึกษาในทุกจังหวัด ตามที่ คณะกรรมการโรคติดต่อจังหวัดได้รับการลงทะเบียน โดยจะเริ่มจากเด็ก ป.6 ก่อน แล้วลดหลั่นไปตามระดับชั้น ป.5 ป.4 ลงไป
ทั้งนี้ ขอเน้นย้ำว่า วัคซีนเด็กคือไฟเซอร์ที่ให้ใช้กับเด็กคือไฟเซอร์ฝาสีส้มเท่านั้น ส่วนไฟเซอร์ฝาสีม่วงของผู้ใหญ่ ใช้กับเด็กไม่ได้ โดยในช่วงสัปดาห์แรกหลังรับวัคซีน ขอให้เด็กที่ได้รับวัคซีนไม่ร่วมกิจกรรมที่มีการออกกำลังกายอย่างหนัก เพื่อลดผลข้างเคียงให้น้อยที่สุด และเป็นไปตามข้อแนะนำสำหรับการรับวัคซีนในเด็ก

ที่มา : https://www.thaigov.go.th/news/contents/details/50869