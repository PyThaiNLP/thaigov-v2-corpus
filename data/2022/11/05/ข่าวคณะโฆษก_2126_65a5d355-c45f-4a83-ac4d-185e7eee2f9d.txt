รัฐบาลไทย-ข่าวทำเนียบรัฐบาล-โฆษกรัฐบาลเผย "นายกฯ" ขอกลุ่ม 608 และเด็กนักเรียน เร่งฉีดวัคซีนเข็มกระตุ้นเพื่อลดเหตุที่ทำให้อาการหนักและเสียชีวิต


วันศุกร์ที่ 5 สิงหาคม 2565
พิมพ์
โฆษกรัฐบาลเผย "นายกฯ" ขอกลุ่ม 608 และเด็กนักเรียน เร่งฉีดวัคซีนเข็มกระตุ้นเพื่อลดเหตุที่ทำให้อาการหนักและเสียชีวิต
โฆษกรัฐบาลเผย "นายกฯ" ขอกลุ่ม 608 และเด็กนักเรียน เร่งฉีดวัคซีนเข็มกระตุ้นเพื่อลดเหตุที่ทำให้อาการหนักและเสียชีวิต   พร้อมเตือนผู้ที่ลักลอบจำหน่ายยารักษาโควิด-19 โดยไม่ได้รับอนุญาต ถูกจับกุม ต้องรับโทษทั้งปรับและจำคุก
วันนี้ (5 ส.ค.65) นายธนกร วังบุญคงชนะ โฆษกประจำสำนักนายกรัฐมนตรี เปิดเผยรายงานสถานการณ์การแพร่ระบาดของโควิด-19 วันนี้  (5 สิงหาคม 2565)  พบผู้ติดเชื้อโควิด-19 ผู้ป่วยรายใหม่ (รักษาตัวในโรงพยาบาล) จำนวน 2,253 ราย โดยเป็นผู้ป่วยในประเทศทั้ง 2,253 ราย รวมผู้ป่วยสะสม 2,377,543 ราย (ตั้งแต่ 1 มกราคม 2565) ขณะที่หายป่วยกลับบ้าน 2,483 ราย รวมหายป่วยสะสม 2,379,845 ราย (ตั้งแต่ 1 มกราคม 2565) โดยมีผู้ป่วยกำลังรักษา 21,113 รายและเสียชีวิต 34 ราย รวมเสียชีวิตสะสม 9,828 ราย (ตั้งแต่ 1 มกราคม 2565) ทั้งนี้มีจำนวนผู้ป่วยปอดอักเสบ รักษาตัวอยู่ในโรงพยาบาล 911 ราย ส่วนภาพรวมการฉีดวัคซีนโควิด-19 สรุปจำนวนผู้ที่ได้รับวัคซีนสะสม ตั้งแต่ 28 ก.พ. 2564 - 3 ส.ค. 2565 รวมทั้งสิ้น 141,722,388 โดส (ซึ่งรวมยอดสะสมการให้บริการฉีดวัคซีนโควิด - 19 แก่กลุ่มเด็กอายุ 5 - 11 ปี ตั้งแต่วันที่ 1 ก.พ. - 3 ส.ค. 2565 จำนวน 5,536,728 โดส) จำแนกเป็นผู้ที่ได้รับวัคซีนเข็มที่ 1 จำนวน 57,147,522 โดส วัคซีนเข็มที่ 2 จำนวน 53,516,671 โดส และวัคซีนเข็มที่ 3 (ขึ้นไป) จำนวน 31,058,195 โดส
โฆษกประจำสำนักนายกรัฐมนตรี กล่าวเพิ่มเติมว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ได้ติดตามสถานการณ์การแพร่ระบาดของโควิด-19  โดยเฉพาะตัวเลขผู้ป่วยอาการหนักและเสียชีวิตที่มีนัยเพิ่มขึ้น  ซึ่งรายงานพบว่าส่วนใหญ่ของผู้ที่มีอาการหนักและเสียชีวิตยังไม่ได้รับวัคซีนเข็มกระตุ้นและอยู่ในกลุ่ม 608 จึงขอให้ประชาชน โดยเฉพาะในกลุ่ม 608 และเด็กนักเรียน เร่งเข้ารับการฉีดวัคซีนเข็มกระตุ้นให้ครอบคลุมมากขึ้น  ซึ่งขณะนี้สถานพยาบาลภาครัฐและเอกชนหลายแห่งได้มีการเปิด walk in เพื่อให้บริการฉีดวัคซีนฟรีสำหรับประชาชนแล้ว พร้อมกันนี้นายกรัฐมนตรียังย้ำไปถึงประชนให้หลีกเลี่ยงการซื้อยาเถื่อนรักษาโควิด-19 มารับประทานเอง เพราะหากได้รับยาที่ไม่มีคุณภาพทำให้เกิดการดื้อยา และไม่หายจากการเจ็บป่วย รวมทั้งยังเสี่ยงต่อการแพร่เชื้อไปยังผู้อื่นส่งผลถึงชีวิตได้  และขอเตือนผู้ที่ลักลอบจำหน่ายยารักษาโควิด-19 โดยไม่ได้รับอนุญาตนั้น ต้องรับโทษทั้งปรับและจำคุก ซึ่งหากตรวจพบเจ้าหน้าที่จะมีการดำเนินคดีถึงที่สุด
-----------------

ที่มา : https://www.thaigov.go.th/news/contents/details/57663