รัฐบาลไทย-ข่าวทำเนียบรัฐบาล-ที่ปรึกษารัฐมนตรี ก.อุตฯ ลงพื้นที่เยี่ยมชมโครงการผลิตกัญชา-กัญชง ในรูปแบบอุตสาหกรรมแบบครบวงจร ม.พะเยา


วันพฤหัสบดีที่ 16 มิถุนายน 2565
พิมพ์
ที่ปรึกษารัฐมนตรี ก.อุตฯ ลงพื้นที่เยี่ยมชมโครงการผลิตกัญชา-กัญชง ในรูปแบบอุตสาหกรรมแบบครบวงจร ม.พะเยา
ที่ปรึกษารัฐมนตรี ก.อุตฯ ลงพื้นที่เยี่ยมชมโครงการผลิตกัญชา-กัญชง ในรูปแบบอุตสาหกรรมแบบครบวงจร ม.พะเยา
เมื่อวันที่ 14 มิถุนายน 2565 นายสุชาติ ไตรแสงรุจิระ ที่ปรึกษารัฐมนตรีว่าการกระทรวงอุตสาหกรรม พร้อมด้วยนายจุลพงษ์ ทวีศรี รองปลัดกระทรวงอุตสาหกรรม ลงพื้นที่เยี่ยมชมโครงการผลิตกัญชา-กัญชง ในรูปแบบอุตสาหกรรมแบบครบวงจร ณ โครงการผลิตกัญชา – กัญชง มหาวิทยาลัยพะเยา โดยมีรองศาสตราจารย์ ดร.สุภกร พงศบางโพธิ์ อธิการบดีมหาวิทยาลัยพะเยา พร้อมด้วย ศาสตราจารย์ ดร.เสมอ ถาน้อย รองอธิการบดีฝ่ายวิจัยและนวัตกรรม รองศาสตราจารย์ ดร.ผณินทรา ธีรานนท์ ผู้ช่วยอธิการบดี ให้การต้อนรับ
ศาสตราจารย์ ดร.เสมอ ถาน้อย รองอธิการบดีฝ่ายวิจัยและนวัตกรรม พร้อมด้วย ผู้ช่วยศาสตราจารย์ ดร.บุญฤทธิ์ สินค้างาม ผู้ดำเนินกิจการโครงการผลิตกัญชา-กัญชงฯ ได้นำเสนอโครงการผลิตกัญชา - กัญชง ในรูปแบบอุตสาหกรรมแบบครบวงจร เกี่ยวกับวิธีการปลูกและวิธีการดูแลรักษาต้นกัญชาเมื่อได้เพาะปลูกไปเรียบร้อยแล้ว พร้อมนำเยี่ยมชมพื้นที่ปฏิบัติการภายในศูนย์การเรียนรู้เศรษฐกิจพอเพียง ทั้งนี้ โครงการผลิตกัญชา ในรูปแบบอุตสาหกรรมแบบครบวงจร เพื่อประโยชน์ทางการแพทย์ และเพื่อการศึกษาวิจัยทางการแพทย์ เกิดขึ้นภายใต้ความร่วมมือระหว่าง มหาวิทยาลัยพะเยา และ บริษัท อภิญญา เมดิคอล จำกัด เพื่อทำการผลิตและปลูกกัญชา และกัญชง เพื่อนำสารสกัดผลิตยารักษา ใช้ในการพัฒนาร่วมกับผลิตภัณฑ์ต่างๆ ในทางการแพทย์ และเป็นพื้นที่ศึกษางานวิจัยสำหรับนักวิจัยและนิสิตต่อไปในอนาคต

ที่มา : https://www.thaigov.go.th/news/contents/details/55768