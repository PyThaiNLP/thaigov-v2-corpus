รัฐบาลไทย-ข่าวทำเนียบรัฐบาล-เตือน! 6 จว. ภาคใต้ ระวังฝนตกหนักและน้ำหลาก 15 – 19 ธ.ค. 64


วันพฤหัสบดีที่ 16 ธันวาคม 2564
เตือน! 6 จว. ภาคใต้ ระวังฝนตกหนักและน้ำหลาก 15 – 19 ธ.ค. 64
.....
กรมป้องกันและบรรเทาสาธารณภัย (ปภ.) แจ้งเตือนหน่วยงานในพื้นที่และประชาชน 6 จังหวัดภาคใต้ ได้แก่ นครศรีธรรมราช พัทลุง สงขลา ปัตตานี ยะลา และนราธิวาส เฝ้าระวังอุทกภัย ในช่วงวันที่ 15 - 19 ธ.ค. นี้ แบ่งเป็น
.
1.พื้นที่เฝ้าระวังน้ำหลาก ดินถล่ม ได้แก่ จ.นครศรีธรรมราช พัทลุง สงขลา ปัตตานี ยะลา นราธิวาส
2.พื้นที่เฝ้าระวังอ่างเก็บน้ำที่มีปริมาณน้ำมากกว่า 80% และมีแนวโน้มเพิ่มสูงขึ้น เสี่ยงน้ำล้นกระทบท้ายอ่างเก็บน้ำคลองป่าบอน จ.พัทลุง อ่างเก็บน้ำคลองหลา และอ่างเก็บน้ำคลองสะเดา จ.สงขลา
3.พื้นที่เฝ้าระวังระดับน้ำล้นตลิ่งเข้าท่วมบริเวณพื้นที่ลุ่มต่ำ รวมถึงบริเวณปากแม่น้ำและหลังแนวคันกั้นน้ำทะเล ได้แก่ จ.นครศรีธรรมราช สงขลา ปัตตานี ยะลา นราธิวาส
.
พร้อมเตรียมการเฝ้าระวัง ติดตามสถานการณ์อย่างใกล้ชิด รวมถึงเครื่องมือเครื่องจักรกลและทีมปฏิบัติการให้พร้อมเผชิญเหตุและช่วยเหลือประชาชนในพื้นที่ทันที โดยประชาชนสามารถแจ้งเหตุ – ขอความช่วยเหลือได้ที่ LINE “ปภ.รับแจ้งเหตุ1784” @1784DDPM/ แอปฯ “พ้นภัย”/ สายด่วนนิรภัย 1784 ตลอด 24 ชม.
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/49506