รัฐบาลไทย-ข่าวทำเนียบรัฐบาล-ไทยคุมเข้มเฝ้าระวัง “ฝีดาษวานร” ต่อเนื่อง แม้ยังไม่พบในประเทศ


วันอังคารที่ 7 มิถุนายน 2565
ไทยคุมเข้มเฝ้าระวัง “ฝีดาษวานร” ต่อเนื่อง แม้ยังไม่พบในประเทศ
.....
กระทรวงสาธารณสุข เผยสถานการณ์โรคฝีดาษวานร (Monkeypox) ทั่วโลกขณะนี้ พบผู้ป่วยยืนยันแล้วกว่า 900 คน ใน 43 ประเทศ โดยในประเทศไทยยังไม่มีรายงานผู้ป่วย หลังจัดระบบเฝ้าระวัง - คัดกรองคนเดินทางจากต่างประเทศอย่างเข้มงวด พร้อมเตรียมจัดหาวัคซีนหากจำเป็นต้องใช้ ขณะที่องค์การอนามัยโลก (WHO) จัดให้โรคดังกล่าวมีความเสี่ยงปานกลาง ยังไม่ประกาศภาวะฉุกเฉินและโรคติดต่ออันตราย
.
ข้อมูลทางคลินิกของโรคฝีดาษวานร :
- ระยะฟักตัวยาว 5 - 21 วัน (ต่างจากโควิดสายพันธุ์โอมิครอนที่ระยะเวลาเพียง 2 - 7 วัน)
- มีไข้ ปวดหัว ปวดหลัง ปวดเมื่อยตามตัว เหมือนไข้หวัดทั่วไป แต่ไม่ค่อยมีน้ำมูก
- หลังเป็นไข้ 1-3 วัน จะมีผื่นขึ้น กระจายที่แขนขา ลำตัว และใบหน้า
- ลักษณะตุ่มมีหลายแบบตามระยะ ตั้งแต่ตุ่มแดง ตุ่มใส ตุ่มหนอง เป็นรอยบุ๋ม แห้งเป็นสะเก็ดและหลุดออก ส่วนใหญ่หายเองได้
.
และขอย้ำว่า การดูตุ่มอย่างเดียวบอกไม่ได้ว่าเป็นฝีดาษวานร เพราะคล้ายกับหลายโรค จะต้องมีการตรวจทางห้องปฏิบัติการด้วย RT-PCR หากประชาชนมีตุ่มขึ้นขอให้รีบเข้ารับการรักษาเพื่อวินิจฉัยโรค เข้าระบบแยกกักผู้ป่วย สอบสวนโรคต่อไป เพื่อให้ตรวจจับได้เร็ว และไม่ให้เกิดการแพร่ระบาด
.
อ่านเพิ่มเติม คลิก https://www.thaigov.go.th/news/contents/details/55436
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/55484