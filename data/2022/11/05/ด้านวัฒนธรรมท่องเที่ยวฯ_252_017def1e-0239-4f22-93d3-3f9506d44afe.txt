รัฐบาลไทย-ข่าวทำเนียบรัฐบาล-รัฐมนตรีว่าการกระทรวงวัฒนธรรม ชมการแสดงร่วมสมัย School of Ganesh ในโครงการพัฒนาองค์ความรู้โขนและเผยแพร่ในระดับสากลแบบร่วมสมัย


วันจันทร์ที่ 15 พฤศจิกายน 2564
รัฐมนตรีว่าการกระทรวงวัฒนธรรม ชมการแสดงร่วมสมัย School of Ganesh ในโครงการพัฒนาองค์ความรู้โขนและเผยแพร่ในระดับสากลแบบร่วมสมัย
รัฐมนตรีว่าการกระทรวงวัฒนธรรม ชมการแสดงร่วมสมัย School of Ganesh ในโครงการพัฒนาองค์ความรู้โขนและเผยแพร่ในระดับสากลแบบร่วมสมัย
วันที่ ๑๒ พฤศจิกายน ๒๕๖๔ เวลา ๑๙.๐๐ น. นายอิทธิพล คุณปลื้ม รัฐมนตรีว่าการกระทรวงวัฒนธรรม ชมการแสดงร่วมสมัย School of Ganesh ในโครงการพัฒนาองค์ความรู้โขนและเผยแพร่ในระดับสากลแบบร่วมสมัย ซึ่งมีท่านผู้หญิงสิริกิติยา เจนเซน เป็นประธานที่ปรึกษาโครงการ ณ ลิโด้คอนเน็คท์ กรุงเทพฯ โดยมี นางยุถิกา อิศรางกูร ณ อยุธยา รองปลัดกระทรวงวัฒนธรรม ผู้บริหารกระทรวงวัฒนธรรม และกระทรวงการต่างประเทศ คณะทูตานุทูต แขกผู้มีเกียรติ และสื่อมวลชนร่วมชมการแสดงด้วย
ทั้งนี้ การแสดงร่วมสมัย School of Ganesh โดยศิลปินจากกรมศิลปากร สถาบันบัณฑิตพัฒนศิลป์ นักแสดงจากคณะ 18monkeysdancetheatre และนักเต้นจาก Conservatoire National Superieur Musique et Danse de Lyon สาธารณรัฐฝรั่งเศส แบ่งเป็น ๓ รอบ ได้แก่ รอบแขกรับเชิญ วันที่ ๑๒ - ๑๓ พฤศจิกายน ๒๕๖๔ รอบบุคคลทั่วไป วันที่ ๑๔ พฤศจิกายน ๒๕๖๔ และรอบนักเรียน นักศึกษา วันที่ ๑๕ พฤศจิกายน ๒๕๖๔

ที่มา : https://www.thaigov.go.th/news/contents/details/48240