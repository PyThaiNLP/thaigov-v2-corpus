รัฐบาลไทย-ข่าวทำเนียบรัฐบาล-รฟม. ให้การต้อนรับคณะเยี่ยมชมดูงานจากการท่าเรือแห่งประเทศไทย


วันพฤหัสบดีที่ 28 เมษายน 2565
รฟม. ให้การต้อนรับคณะเยี่ยมชมดูงานจากการท่าเรือแห่งประเทศไทย
ในโอกาสเยี่ยมชมศูนย์ข้อมูลข่าวสารของ รฟม.
นางสาวจิรฐา วัฒนประดิษฐ์ ผู้อำนวยการสำนักสื่อสารองค์กร เป็นผู้แทนการรถไฟฟ้าขนส่งมวลชน
แห่งประเทศไทย (รฟม.) กระทรวงคมนาคม ให้การต้อนรับนายพิสุทธิ์ จียาศักดิ์ นักบริหาร 13 ประจำผู้อำนวยการ และคณะเยี่ยมชม ดูงานจากการท่าเรือแห่งประเทศไทย เนื่องในโอกาสเยี่ยมชมและศึกษาดูงานศูนย์ข้อมูลข่าวสารของ รฟม. ซึ่งได้รับรางวัลประกาศเกียรติคุณศูนย์ข้อมูลข่าวสารของราชการโดดเด่น 3 ปีซ้อน ในปี พ.ศ. 2562 - 2564
ในโอกาสนี้ รฟม. ได้นำเสนอข้อมูลภาพรวมการดำเนินงานของศูนย์ฯ พร้อมทั้งได้ร่วมแลกเปลี่ยนข้อมูลระหว่างหน่วยงาน เช่น การบริหารจัดการศูนย์และแนวทางปฏิบัติด้านการพัฒนาศูนย์ตามเกณฑ์ศูนย์ข้อมูลข่าวสารโดดเด่น เป็นต้น เพื่อเป็นประโยชน์ในการนำไปปรับใช้หรือเป็นแนวทางในการพัฒนาการดำเนินงานศูนย์ข้อมูลข่าวสารของแต่ละหน่วยงาน รวมถึงอำนวยความสะดวกให้แก่ประชาชนต่อไป
สำหรับศูนย์ข้อมูลข่าวสารของ รฟม. ได้ให้บริการข้อมูลข่าวสารของราชการตามพระราชบัญญัติ ข้อมูลข่าวสารของราชการ พ.ศ. 2540 โดยให้บริการประชาชนตามหลักการ “เปิดเผยเป็นหลัก ปกปิดเป็นข้อยกเว้น”  ทั้งนี้ประชาชนสามารถติดต่อศูนย์ข้อมูลข่าวสารได้ที่ศูนย์ราชการสะดวก การรถไฟฟ้าขนส่งมวลชนแห่งประเทศไทย อาคาร 1 ชั้น 1 เลขที่ 175 ถนนพระราม 9 แขวงห้วยขวาง เขตห้วยขวาง กรุงเทพมหานคร หรือเว็บไซต์ ศูนย์ข้อมูลข่าวสารอิเล็กทรอนิกส์ http://www.oic.go.th/infocenter6/603/ หรือช่องทางออนไลน์ที่ Line@mrtacontactcenter และ Call Center 0 2716 4044 ในวันและเวลาราชการ
“30 ปี รฟม. เชื่อมต่อเส้นทางสู่ความยั่งยืน Completing Connection, Mission for All”

ที่มา : https://www.thaigov.go.th/news/contents/details/54020