รัฐบาลไทย-ข่าวทำเนียบรัฐบาล-รองปลัดฯ ภานุวัฒน์​ นำคณะฯ​ เข้าเยี่ยมชมศูนย์ความเป็นเลิศ (Center of Excellence: CoE) จังหวัดปราจีนบุรี​


วันอังคารที่ 28 มิถุนายน 2565
พิมพ์
รองปลัดฯ ภานุวัฒน์​ นำคณะฯ​ เข้าเยี่ยมชมศูนย์ความเป็นเลิศ (Center of Excellence: CoE) จังหวัดปราจีนบุรี​
รองปลัดฯ ภานุวัฒน์​ นำคณะฯ​ เข้าเยี่ยมชมศูนย์ความเป็นเลิศ (Center of Excellence: CoE) จังหวัดปราจีนบุรี​
วันนี้ (28 มิถุนายน 2565) นายภานุวัฒน์ ตริยางกูรศรี รองปลัดกระทรวงอุตสาหกรรม พร้อมด้วยคณะผู้บริหาร สถาบันเครือข่ายและหน่วยงานภายใต้สังกัดของกระทรวงอุตสาหกรรม เข้าเยี่ยมชม ศูนย์ความเป็นเลิศ (Center of Excellence: CoE) บริษัทเวสเทิร์น ดิจิตอล สตอเรจ เทคโนโลยีส์ (ประเทศไทย) จำกัด​ จังหวัดปราจีนบุรี ซึ่งได้รับรางวัล Global Lighthous Network จาก World Economic Forum (WEF) โดยกิจกรรมดังกล่าวเป็นส่วนหนึ่งของกิจกรรมภายใต้บันทึกความเข้าใจว่าด้วยความร่วมมือในการยกระดับขีดความสามารถในการแข่งขันภาคอุตสาหกรรม และการพัฒนาอุตสาหกรรมไทยเข้าสู่อุตสาหกรรม 4.0 ระหว่าง กระทรวงอุตสาหกรรม และ บริษัท เวสเทิร์น ดิจิตอล สตอเรจ เทคโนโลยีส์ (ประเทศไทย) จำกัด ในการเพิ่มศักยภาพและพัฒนาบุคลากรตลอดจนการสร้างช่องทางและเครือข่ายผู้เชี่ยวชาญด้านอุตสาหกรรม 4.0 อาทิ การเพิ่มศักยภาพกระบวนการผลิต โดยใช้หุ่นยนต์และระบบอัตโนมัติ (Automation Technology & Process), การวิเคราะห์ผ่านระบบอัตโนมัติ (Analytics), ระบบการหมุนเวียนอย่างยั่งยืน(Sustainability), การเพิ่มทักษะและสมรรถนะของบุคลากร(Upskill Reskill Program ) เป็นต้น

ที่มา : https://www.thaigov.go.th/news/contents/details/56263