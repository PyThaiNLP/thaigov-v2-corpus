รัฐบาลไทย-ข่าวทำเนียบรัฐบาล-“ชัยวุฒิ” ตรวจเยี่ยมศูนย์ดิจิทัลชุมชน จ.เชียงราย กระตุ้นประชาชนเรียนรู้การใช้เทคโนโลยีรู้ทันกลโกงซื้อขายออนไลน์ ร้องเรียนปัญหาออนไลน์ผ่าน 1212 ได้ทันที


วันเสาร์ที่ 25 กันยายน 2564
“ชัยวุฒิ” ตรวจเยี่ยมศูนย์ดิจิทัลชุมชน จ.เชียงราย กระตุ้นประชาชนเรียนรู้การใช้เทคโนโลยีรู้ทันกลโกงซื้อขายออนไลน์ ร้องเรียนปัญหาออนไลน์ผ่าน 1212  ได้ทันที
“ชัยวุฒิ” ตรวจเยี่ยมศูนย์ดิจิทัลชุมชน จ.เชียงราย กระตุ้นประชาชนเรียนรู้การใช้เทคโนโลยีรู้ทันกลโกงซื้อขายออนไลน์ ร้องเรียนปัญหาออนไลน์ผ่าน 1212  ได้ทันที
เมื่อวันที่ 25 กันยายน 2564 นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอีเอส) ลงพื้นที่ จ.เชียงราย ตรวจเยี่ยมศูนย์ดิจิทัลชุมชนองค์การบริหารจังหวัดเชียงราย ในโอกาสนี้ รัฐมนตรีได้กล่าวย้ำว่า ปัจจุบันวิถีการใช้ชีวิตของคนไทยเปลี่ยนไปจากการแพร่ระบาดของไวรัสโควิด-19 ส่งผลให้พฤติกรรมการบริโภคของประชาชนเปลี่ยน โดยหันมาใช้ประโยชน์จากอินเตอร์เน็ตเพิ่มขึ้นมีการทำธุรกรรมต่างๆผ่านทางออนไลน์ไม่ว่าจะเป็นการสั่งซื้อสินค้าออนไลน์ การสั่งอาหารออนไลน์ ผ่านแอปพิเคชั่นหรือแพลตฟอร์มต่างๆ หรือแม้แต่การทำธุรกรรมทางการเงินต่างๆผ่านช่องทางออนไลน์ ซึ่งบางครั้งอาจจะมีช่องโหว่งให้กลุ่มมิฉาชีพใช้ช่องทางดังกล่าวหลอกลวงผู้บริโภคซึ่งเกิดขึ้นบ่อยครั้งและนับวันจะเพิ่มขึ้นอย่างต่อเนื่อง
ในการลงพื้นที่ จ.เชียงราย ตรวจเยี่ยมศูนย์ดิจิทัลชุมชนฯครั้งนี้ เพื่อรับทราบปัญหา และกระตุ้นชุมชนและเป็นการให้ความรู้ สร้างความเข้าใจเรื่องการนำเทคโนโลยี ไปใช้ในการต่อยอดทางธุรกิจชุมชน โดย ประชาชน สามารถร้องเรียนได้ที่ หมายเลข1212  ซึ่งเรื่องนี้พลเอกประยุทธ์ จันทร์โอชา นายกรัฐมนตรีได้กำชับให้เร่งดำเนินการอย่างเด็ดขาด
ที่ผ่านมาข้อมูลศูนย์รับเรื่องร้องเรียนปัญหาออนไลน์1212 รายงานตัวเลขผู้บริโภคที่แจ้งเรื่องร้องเรียนในช่วง 8 เดือน(มกราคม-สิงหาคม) พบว่า มียอดร้องเรียนมากว่า28,000ครั้ง โดยส่วนใหญ่จะเป็นเรื่องเกี่ยวกับปัญหาการซื้อขายของทางออนไลน์ถึง 62.59%  ซึ่งส่วนใหญ่จะเป็นปัญหาสั่งซื้อสินค้าแล้วไม่ได้รับสินค้า หรือสินค้าไม่ตรงตามที่สั่ง  และสินค้าที่ได้รับไม่ได้มาตรฐาน เป็นต้น รองลงมาคือปัญหาเว็บไซต์ผิดกฎหมาย ถึง 27.06%
**********

ที่มา : https://www.thaigov.go.th/news/contents/details/46210