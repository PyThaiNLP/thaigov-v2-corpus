รัฐบาลไทย-ข่าวทำเนียบรัฐบาล-​โฆษกรัฐบาลเผย นายกฯ เตือนประชาชนอย่าหลงเชื่อข่าวปลอม/ความเชื่อผิดการดื่มแอลกอฮอล์ไม่ทำให้ติดเชื้อโควิด 19 สธ. ยืนยัน แอลกอฮอล์ ทำให้ร่างกายอ่อนแอติดเชื้อได้ง่าย


วันศุกร์ที่ 11 มีนาคม 2565
พิมพ์
​โฆษกรัฐบาลเผย  นายกฯ เตือนประชาชนอย่าหลงเชื่อข่าวปลอม/ความเชื่อผิดการดื่มแอลกอฮอล์ไม่ทำให้ติดเชื้อโควิด 19  สธ. ยืนยัน แอลกอฮอล์ ทำให้ร่างกายอ่อนแอติดเชื้อได้ง่าย
​โฆษกรัฐบาลเผย  นายกฯ เตือนประชาชนอย่าหลงเชื่อข่าวปลอม/ความเชื่อผิดการดื่มแอลกอฮอล์ไม่ทำให้ติดเชื้อโควิด 19  สธ. ยืนยัน แอลกอฮอล์ ทำให้ร่างกายอ่อนแอติดเชื้อได้ง่าย  พาผู้ติดเชื้อโควิด-19 รายใหม่ วันนี้ รวม 24,792 ราย
วันนี้ (11 มี.ค. 65) นายธนกร วังบุญคงชนะ โฆษกประจำสำนักนายกรัฐมนตรี เปิดเผย พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม  เตือนประชาชน อย่าหลงเชี่อกระแสข่าวปลอม/ความเชื่อผิดๆ ที่เผยแพร่ในสื่อโซเชียลที่ว่า ผู้ที่ดื่มแอลกอฮอล์ จะไม่ติดเชื้อโควิด 19 และดื่มทุกวันจะให้ผลดีกว่าการออกกำลังกาย  โดย กระทรวงสาธารณสุข ยืนยันว่า คำแนะนำ/ความเชื่อดังกล่าวไม่ถูกต้อง เพราะการดื่มแอลกอฮอล์เป็นประจำทำให้ภูมิคุ้มกันร่างกายลดลงเม็ดเลือดขาวทำงานฆ่าเชื้อโรคในร่างกายได้ไม่เต็มที่ มีโอกาสติดเชื้อต่างๆ ได้ง่ายขึ้น รวมถึงการติดเชื้อโควิด 19 ด้วย ทั้งนี้ การรวมกลุ่มเพื่อดื่มสังสรรค์จะเพิ่มความเสี่ยงให้เกิดการแพร่ระบาดมากยิ่งขึ้น อีกทั้งยังพบผู้ป่วยที่มีประวัติดื่มสุรา ติดเชื้อโควิด 19 และต้องเข้ารับการรักษา ทำให้ผู้ป่วยติดเชื้อโควิด 19 มีความเสี่ยงต้องใส่ท่อช่วยหายใจ และเสียชีวิตสูงเมื่อเทียบกับคนไข้ที่ไม่มีประวัติดื่มแอลกอฮอล์   ดังนั้น ขอให้ประชาชนอย่าหลงเชื่อข้อมูลดังกล่าว และขอความร่วมมือไม่ส่งหรือแชร์ข้อมูลดังกล่าวต่อในช่องทางสื่อสังคมออนไลน์ต่างๆ อีกด้วย
โฆษกประจำสำนักนายกรัฐมนตรี เผยผู้ติดเชื้อโควิด-19 รายใหม่ วันนี้ รวม 24,792 ราย จำแนกเป็นผู้ป่วยจากในประเทศ 24,712 ราย ผู้ป่วยมาจากต่างประเทศ 80 ราย ผู้ป่วยสะสม 913,214 ราย (ตั้งแต่ 1 มกราคม 2565) หายป่วยกลับบ้าน 22,065 ราย หายป่วยสะสม 721,582 ราย (ตั้งแต่ 1 มกราคม 2565) ผู้ป่วยกำลังรักษา 222,998 ราย   เสียชีวิต 63 ราย   ล่าสุดการให้บริการวัคซีน โควิด-19 สะสมอยู่ที่ 125,670,273 โดส เข็มที่ 1 ฉีดสะสม 54,230,434 โดส เข็มที่ 2 ฉีดสะสม 49,929,580 โดส เข็มที่ 3 ฉีดสะสม 19,684,237 โดส เข็มที่ 4 ฉีดสะสม 1,825,963 โดส  อย่างไรก็การฉีดวัคซีนโควิด-19 ทั่วโลกแล้ว 10,926 ล้านโดส ใน 205 ประเทศ/เขตปกครอง ในขณะที่สหรัฐอเมริกามีจำนวนการฉีดวัคซีนสูงที่สุดที่ 556 ล้านโดส ด้านอาเซียนขณะนี้ทุกประเทศได้ฉีดวัคซีนป้องกันโรคโควิด-19 แล้ว มียอดรวมกันที่ประมาณ 990.1 ล้านโดส  อินโดนีเซียฉีดวัคซีนในจำนวนมากที่สุดที่ 354.8 ล้านโดส สำหรับประเทศไทยข้อมูล ณ วันที่ 9 มีนาคม 2565 ได้ฉีดวัคซีนแล้วกว่า 125,199,011 โดส
********************************************

ที่มา : https://www.thaigov.go.th/news/contents/details/52429