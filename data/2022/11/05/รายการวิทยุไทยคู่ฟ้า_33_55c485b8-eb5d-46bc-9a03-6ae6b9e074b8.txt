รัฐบาลไทย-ข่าวทำเนียบรัฐบาล-สปสช. เพิ่มสิทธิตรวจรักษาภาวะหลอดเลือดอุดตันหลังฉีดวัคซีนโควิด-19


วันจันทร์ที่ 28 มิถุนายน 2564
สปสช. เพิ่มสิทธิตรวจรักษาภาวะหลอดเลือดอุดตันหลังฉีดวัคซีนโควิด-19
วันศุกร์ที่ 18 มิถุนายน 2564
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลเพิ่มสิทธิประโยชน์ในการตรวจรักษาภาวะเกล็ดเลือดต่ำที่มีอาการหลอดเลือดอุดตันร่วมด้วย หรือ ภาวะ VITT ที่อาจเกิดขึ้นหลังฉีดวัคซีนบางชนิด เช่น แอสตราเซนเนกา และจอห์นสันแอนด์จอห์นสัน เพราะถึงแม้จะมีโอกาสเกิดขึ้นน้อย แต่อาจสร้างความกังวลใจให้แก่ประชาชน โดยผู้ที่ได้รับวัคซีนไปแล้ว 4 – 30 วันแรก หากมีอาการปวดศีรษะ ปวดท้อง หรือปวดหลังรุนแรง ตามัว แขนขาชา เหนื่อยหอบ ปากเบี้ยว พูดไม่ชัด หายใจลำบากหรือติดขัด หรือเจ็บแน่นหน้าอก ซึ่งเป็นอาการบ่งชี้ว่าอาจมีหลอดเลือดอุดตัน ให้รีบเข้ารับการตรวจรักษาทันที โดยสำนักงานหลักประกันสุขภาพแห่งชาติจะสนับสนุนค่าใช้จ่ายให้ตามหลักเกณฑ์ที่กำหนด
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/43200