รัฐบาลไทย-ข่าวทำเนียบรัฐบาล-นายกฯ เตรียมร่วมการประชุม "ผู้นำด้านน้ำแห่งภูมิภาคเอเชีย - แปซิฟิก" ขับเคลื่อนปฏิญญาคุมาโมโตะ 23 - 24 เม.ย. 65


วันศุกร์ที่ 22 เมษายน 2565
นายกฯ เตรียมร่วมการประชุม "ผู้นำด้านน้ำแห่งภูมิภาคเอเชีย - แปซิฟิก" ขับเคลื่อนปฏิญญาคุมาโมโตะ 23 - 24 เม.ย. 65
.....
พลเอก ประยุทธ์ จันทรโอชา นายกรัฐมนตรี ได้ตอบรับเข้าร่วมการประชุมระดับผู้นำด้านน้ำแห่งภูมิภาคเอเชีย - แปซิฟิก ครั้งที่ 4 ภายใต้หัวข้อ “Water for Sustainable Development - Best Practices and the Next Generation” ตามคำเชิญของนายคิชิดะ ฟูมิโอะ นายกรัฐมนตรีญี่ปุ่น ระหว่างวันที่ 23 - 24 เม.ย. 65 ณ เมืองคุมาโมโตะ ประเทศญี่ปุ่น ผ่านระบบวีดิทัศน์แบบถ่ายทอดสด
.
ทั้งนี้ ที่ประชุม ครม. (19 เม.ย. 65) ได้เห็นชอบร่างปฏิญญาคุมาโมโตะ (Kumamoto Declaration) สำหรับการประชุมระดับผู้นำด้านน้ำแห่งภูมิภาคเอเชีย - แปซิฟิก ครั้งที่ 4 ตามที่สำนักงานทรัพยากรน้ำแห่งชาติเสนอแล้ว ซึ่งสาระสำคัญของร่างปฏิญญาประกอบด้วย 4 ประเด็นที่เกี่ยวกับ "การจัดการน้ำ"
.
โดยผลลัพธ์ที่ได้จากการประชุมครั้งนี้ จะนำไปหารือต่อในเวที "ด้านน้ำ" ระดับโลกอีกหลายเวที เช่น การประชุมทบทวนการดำเนินการด้านน้ำในห้วงครึ่งแรกของทศวรรษฯ (Midterm Review of the Water Action Decade) ของสหประชาชาติ ซึ่งจะจัดขึ้นในเดือน มี.ค. 2566 เป็นต้น
.
อ่านเพิ่มเติม คลิก https://www.thaigov.go.th/news/contents/details/53713
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/53801