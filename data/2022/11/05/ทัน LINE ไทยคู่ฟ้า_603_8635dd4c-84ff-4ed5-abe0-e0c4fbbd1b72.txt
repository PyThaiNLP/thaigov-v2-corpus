รัฐบาลไทย-ข่าวทำเนียบรัฐบาล-นายกฯ ปลื้ม คนละครึ่งเฟส 4 วันแรกคึกคัก เงินสะพัดกว่าพันล้านบาท ขอความร่วมมือ "ห้ามแลกเป็นเงินสด"


วันพฤหัสบดีที่ 3 กุมภาพันธ์ 2565
นายกฯ ปลื้ม คนละครึ่งเฟส 4 วันแรกคึกคัก เงินสะพัดกว่าพันล้านบาท ขอความร่วมมือ "ห้ามแลกเป็นเงินสด"
.....
นายธนกร วังบุญคงชนะ โฆษกประจำสำนักนายกรัฐมนตรี เผยว่านายกรัฐมนตรีได้ติดตามมาตรการลดภาระค่าครองชีพ และฟื้นฟูเศรษฐกิจจากผลกระทบโรคโควิด-19 ของรัฐรอบใหม่ปี 65 และพอใจกับสถานการณ์เศรษฐกิจช่วงต้นปี
.
ล่าสุด 1 ก.พ. ที่ผ่านมา ซึ่งเป็นวันแรกของโครงการคนละครึ่ง ระยะที่ 4 นั้น มีผู้กดยืนยันสิทธิเข้าร่วมโครงการกว่า 16.93 ล้านคน และมีผู้ใช้สิทธิ 5.1 ล้านคน ส่งผลให้มีเงินหมุนเวียนในระบบรวม 1,155 ล้านบาท ซึ่งแบ่งเป็นยอดใช้จ่ายจากประชาชน 585 ล้านบาท และจากรัฐ 570 ล้านบาท
.
ทั้งนี้ ขอความร่วมมือประชาชนและผู้ประกอบการร้านค้าให้ใช้จ่ายตรงตามวัตถุประสงค์ของโครงการฯ ห้ามแลกเป็นเงินสด ซึ่งเป็นการกระทำที่ผิดกฎหมาย หากระบบตรวจพบว่าทุจริตจะถูกดำเนินคดีแพ่งและอาญา และต้องชดใช้ค่าเสียหายให้กับทางราชการ
.
อ่านเพิ่มเติม คลิก https://www.thaigov.go.th/news/contents/details/51157
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/51189