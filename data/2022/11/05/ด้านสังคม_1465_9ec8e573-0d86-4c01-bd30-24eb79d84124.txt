รัฐบาลไทย-ข่าวทำเนียบรัฐบาล-ดีอีเอส หารือการจัดทำเว็บไซต์ศูนย์ฯ หนุนโครงการเผยแผ่ในรูปแบบต่างๆ ของคณะกรรมการพระพุทธศาสนาแห่งชาติ


วันพุธที่ 27 เมษายน 2565
ดีอีเอส หารือการจัดทำเว็บไซต์ศูนย์ฯ หนุนโครงการเผยแผ่ในรูปแบบต่างๆ ของคณะกรรมการพระพุทธศาสนาแห่งชาติ
ดีอีเอส หารือการจัดทำเว็บไซต์ศูนย์ฯ หนุนโครงการเผยแผ่ในรูปแบบต่างๆ ของคณะกรรมการพระพุทธศาสนาแห่งชาติ
เมื่อวันที่ 26 เมษายน 2565 พ.ต.อ. อัครพล บุณโยปัยฎัมภ์ ผู้ช่วยปลัดกระทรวงดิจิทัลเพื่อเศรษฐกิจและสังคม ร่วมประชุมคณะกรรมการการเผยแผ่พระพุทธศาสนาแห่งชาติครั้งที่ 1/2565 ณ ห้องประชุมอาคารสิริภักดิ์ธรรม (ชั้น3) วัดประยูรวงศาวาส เขตธนบุรี กรุงเทพฯ โดยที่ประชุมมีการบรรยายพิเศษ เรื่อง “โครงการทุนเล่าเรียนหลวงสำหรับพระสงฆ์ไทย” ซึ่งอยู่ในวาระเพื่อพิจารณา รวมทั้งวาระอื่นๆที่สำคัญ อาทิ การจัดอบรมพระนักเทศน์ทุนเล่าเรื่องหลวง การแต่งตั้งคณะกรรมการเผยแผ่พระพุทธศาสนาจังหวัด การแต่งตั้งคณะกรรมการประเมินผล การจัดสัมมนาพระนักเผยแผ่พระพุทธศาสนา โครงการบูรณาการแนวทางความร่วมมือทางศาสนาในการต่อต้านทุจริต โดยการประยุกต์หลักธรรมคำสอนกับหลักสูตรด้านทุจริตศึกษา และการจัดทำเว็บไซต์ศูนย์การเผยแผ่พระพุทธศาสนาแห่งชาติ เป็นต้น
**************************

ที่มา : https://www.thaigov.go.th/news/contents/details/53991