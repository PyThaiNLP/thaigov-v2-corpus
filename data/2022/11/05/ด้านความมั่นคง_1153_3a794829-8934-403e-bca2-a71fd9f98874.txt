รัฐบาลไทย-ข่าวทำเนียบรัฐบาล-​สานต่อความสัมพันธ์ที่มีมาอย่างยั่งยืนยาวนานระหว่างไทยสหรัฐ


วันพฤหัสบดีที่ 9 มิถุนายน 2565
​สานต่อความสัมพันธ์ที่มีมาอย่างยั่งยืนยาวนานระหว่างไทยสหรัฐ
วัน พุธ ที่ 8 มิ.ย.65 พล.อ.ชัยชาญ ช้างมงคล รมช.กห.ได้ให้การต้อนรับ พล.ร.อ. John C.Aquilino (จอก์น ซี อากีลีโน) ผบ.กกล.สหรัฐอเมริกา(สหรัฐฯ)ภาคพื้นอินโด -แปซิฟิก
ในโอกาสเดินทางเยือนไทยเพื่อเข้าร่วมการประชุมระดับ ผบ.ทสส.กับผบ.กกล.สหรัฐอเมริกา(สหรัฐฯ)ภาคพื้นอินโด -แปซิฟิก ครั้งที่ 1
โดยทั้งสองฝ่ายยืนยันที่จะสานต่อความร่วมมือทางทหาร และอุตสาหกรรมป้องกันประเทศ อีกทั้งพัฒนาความร่วมมือทางไซเบอร์และอวกาศ การต่อสู้กับภัยคุกคามทุกรูปแบบในการที่จะรักษาสันติภาพและเสรีภาพความมั่นคงในภูมิภาค
รมช.กห.ได้กล่าวต้อนรับและกล่าวถึงความสัมพันธ์ที่มีมาอย่างแน่นแฟ้นยาวนานระหว่างทั้งสองประเทศ ขอบคุณในความร่วมมือทางการทหารในทุกด้าน อาทิ ด้านการฝึก ศึกษา และด้านอุตสาหกรรมป้องกันประเทศ รวมทั้งดำรงไว้ซึ่งนโยบายความมั่นคงของประเทศภายใต้กรอบวิสัยทัศน์และความเป็นแกนกลางอาเซียน ที่มุ่งความเป็นหนึ่งเดียว ส่งเสริมสันติภาพ ความมั่นคง
ผบ.กกล.สหรัฐอเมริกา(สหรัฐฯ)ภาคพื้นอินโด -แปซิฟิก ได้ขอบคุณในการต้อนรับ และพร้อมที่จะสานต่อความร่วมมือที่มีมาให้แน่นแฟ้นมากขึ้นรวมทั้งจะสนับสนุนไทยในด้านอุตสาหกรรมป้องกันประเทศ การส่งเสริมความเป็นปึกแผ่นเพื่อลดความขัดแย้งในภูมิภาค

ที่มา : https://www.thaigov.go.th/news/contents/details/55542