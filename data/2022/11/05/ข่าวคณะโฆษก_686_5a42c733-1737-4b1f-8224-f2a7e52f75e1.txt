รัฐบาลไทย-ข่าวทำเนียบรัฐบาล-​โฆษกรัฐบาล เผย นายกฯ ยินดีกับความสำเร็จอันยิ่งใหญ่ของ บาส-ปอป้อ 2 นักกีฬาแบดมินตันคู่ผสมทีมชาติ ที่สร้างประวัติศาสตร์คว้าแชมป์โลกให้ประเทศไทย


วันจันทร์ที่ 20 ธันวาคม 2564
พิมพ์
​โฆษกรัฐบาล เผย นายกฯ ยินดีกับความสำเร็จอันยิ่งใหญ่ของ บาส-ปอป้อ 2 นักกีฬาแบดมินตันคู่ผสมทีมชาติ ที่สร้างประวัติศาสตร์คว้าแชมป์โลกให้ประเทศไทย
​โฆษกรัฐบาล เผย นายกฯ ยินดีกับความสำเร็จอันยิ่งใหญ่ของ บาส-ปอป้อ 2 นักกีฬาแบดมินตันคู่ผสมทีมชาติ ที่สร้างประวัติศาสตร์คว้าแชมป์โลกให้ประเทศไทย
นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ทราบข่าวดีของวงการกีฬาไทย และประเทศไทย ที่แบดมินตัน คู่ผสมไทย "บาส-ปอป้อ" หรือ "บาส" เดชาพล พัววรานุเคราะห์ และ "ปอป้อ" ทรัพย์สิรี แต้รัตนชัย คว้าแชมป์รายการล่าสุด TotalEnergies BWF World Championships 2021 ประเภทแบดมินตันคู่ผสม ที่เมืองอูเอลบา ประเทศสเปน
โฆษกรัฐบาลกล่าวว่านายกรัฐมนตรีชื่นชมนักกีฬาทั้งสองคน และทีมงานทุกคน เป็นอย่างมากที่เป็นความสุขและความภูมิใจของคนไทย โดยเป็นคู่ผสมคู่แรกของประเทศไทยที่คว้าแชมป์โลกได้สำเร็จ นักกีฬาทั้งสองถือเป็นแบบอย่างให้กับเยาวชน ถึงความมุ่งมั่น ตั้งใจ ทุ่มเท และพัฒนาต่อยอดสิ่งที่ชอบและประสบความสำเร็จ
“ขอส่งกำลังใจและขอบคุณนักกีฬา และผู้มีส่วนเกี่ยวข้องกับประวัติศาสตร์ความสำเร็จนี้ นับเป็นการมอบของขวัญปีใหม่ให้ประชาชนและแฟนกีฬาในไทย ซึ่งทั้งสองคนมีผลงานที่ยอดเยี่ยมหลายรายการตลอดปี 2564” นายธนกรฯ กล่าวเพิ่มเติม

ที่มา : https://www.thaigov.go.th/news/contents/details/49638