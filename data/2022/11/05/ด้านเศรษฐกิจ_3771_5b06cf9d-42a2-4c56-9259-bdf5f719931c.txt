รัฐบาลไทย-ข่าวทำเนียบรัฐบาล-กรุงไทยเปิดตัวแคมเปญใหม่ “ติดปีกให้ชีวิตคนไทย” ชูคอนเซ็ปต์ติดปีกให้ลูกค้าพุ่งไปข้างหน้าอย่างยั่งยืน


วันพฤหัสบดีที่ 12 พฤษภาคม 2565
พิมพ์
กรุงไทยเปิดตัวแคมเปญใหม่ “ติดปีกให้ชีวิตคนไทย” ชูคอนเซ็ปต์ติดปีกให้ลูกค้าพุ่งไปข้างหน้าอย่างยั่งยืน
ธนาคารกรุงไทย เปิดตัวแคมเปญการสื่อสารภายใต้แนวคิดใหม่ “ติดปีกให้ชีวิตคนไทย” มุ่งนำนวัตกรรมพัฒนาผลิตภัณฑ์และบริการรูปแบบใหม่ๆ เสริมความแข็งแกร่งทางการเงินในทุกมิติ ติดปีกให้ลูกค้าทุกกลุ่ม ทั้งลูกค้าธุรกิจ ลูกค้าบุคคล และลูกค้าองค์กร เติบโตอย่างยั่งยืน
แนวคิดการสื่อสารได้พัฒนา Corporate Identity ใหม่ ด้วยการอัพเกรดโลโก้ปักษาวายุภักษ์เดิมที่เป็นที่ คุ้นเคย ให้กลายร่างเป็นปักษาวายุภักษ์เหล็ก เพื่อสื่อถึงความมุ่งมั่นอันแข็งแกร่งที่พร้อมจะติดปีกให้ชีวิตคนไทยพุ่งทะยานยกระดับคุณภาพชีวิตของคนไทยทุกกลุ่ม ซึ่งในส่วนของกลุ่มลูกค้าธุรกิจ ธนาคารได้พัฒนาแอปพลิเคชัน Krungthai Business ให้ตอบโจทย์ทุกโซลูชั่นการทำธุรกิจ รวบรวมฟีเจอร์เด่นขั้นเทพ มาช่วยให้การจัดการเรื่องการเงินให้เป็นเรื่อง ง่าย ครบ จบในแอปฯ เดียว เพื่ออำนวยความสะดวกให้เจ้าของกิจการมีเวลาเหลือในการคิดต่อยอดธุรกิจให้เติบโตยิ่งขึ้น
นอกจากนี้ ยังตอบโจทย์กลุ่มลูกค้าบุคคลที่มีความต้องการหลากหลาย ตามอายุและสถานะทางการเงิน ด้วยกลุ่มผลิตภัณฑ์และบริการ ที่คัดสรรมาเพื่อลูกค้าแต่ละกลุ่มโดยเฉพาะ อาทิ ผลิตภัณฑ์ด้านการใช้จ่าย ความคุ้มครอง และการลงทุนที่ตรงตามไลฟ์สไตล์ สำหรับกลุ่มเริ่มต้นทำงาน ผลิตภัณฑ์สินเชื่อดอกเบี้ยต่ำเพื่อลดภาระและประกันสำหรับกลุ่มคนทำงานที่มีครอบครัว ผลิตภัณฑ์สินเชื่อดอกเบี้ยต่ำเพื่อลดภาระและความคุ้มครอง ที่ตอบโจทย์สำหรับกลุ่มเตรียมตัวเกษียณ ผลิตภัณฑ์และบริการให้คำแนะนำด้านการลงทุนและธุรกิจ รวมไปถึงเอกสิทธิ์สำหรับกลุ่ม wealth ที่ตอบโจทย์ทั้งด้านการสร้างความมั่งคั่งทางการเงิน พร้อมกับสิทธิพิเศษที่สอดคล้องกับไลฟ์สไตล์แต่ละบุคคล
ธนาคารมุ่งมั่นสร้างความเข้มแข็งให้ชุมชนต่างๆ ผ่านโครงการ “กรุงไทยรักชุมชน” ส่งเสริมความรู้ทางการเงินซึ่งเป็นพื้นฐานสำคัญสำหรับการพัฒนาเศรษฐกิจชุมชน เพื่อให้แต่ละชุมชมพึ่งพาตัวเองและเติบโตได้อย่างยั่งยืน พร้อมเดินหน้าสร้างโอกาสให้ประชาชนคนไทยทุกคนเข้าถึงบริการทางการเงินอย่างทั่วถึง เพื่อลดความเหลื่อมล้ำ สร้างความเข้มแข็งของเศรษฐกิจทุกระดับ พัฒนาขีดความสามารถในการแข่งขันของประเทศ ผ่านทุกแพลตฟอร์มของธนาคาร ทั้งแอปพลิเคชัน “เป๋าตัง” ซึ่งเป็นThailand Open Digital Platform มีผู้ใช้งานกว่า 34 ล้านคน “Krungthai Next” มีผู้ใช้งานกว่า 14 ล้านคน แอปพลิเคชัน “ถุงเงิน” มีผู้ใช้งานกว่า 1.5 ล้านร้านค้า และ “Krungthai Connext” มีผู้ใช้งานกว่า 16 ล้านคน สะท้อนถึงความเป็นผู้นำดิจิทัลแพลตฟอร์มด้านการเงินของประเทศ
ทั้งนี้ ธนาคารกรุงไทย ได้นำแนวคิดการสื่อสารใหม่ไปเปิดตัวในงาน Money Expo 2022 ที่จัดขึ้นระหว่างวันที่ 12-15 พฤษภาคม 2565 โดยนำเส้นสายจากธรรมชาติสร้างความพลิ้วไหวเสมือนนกที่ “สยายปีกบิน” ตามแนวคิด “ติดปีกไทย สู่ความยั่งยืน : Empower Better Life for All Thais” ถ่ายทอดผ่านโครงสร้างสถาปัตยกรรมรูปทรงเรขาคณิตแบบสมมาตร ที่ถอดความหมายจากสมการ อันหมายถึง “ความเท่าเทียม” โครงสร้างหลักประกอบด้วยชิ้นส่วนทรงเรขาคณิตแบบสมมาตรหลากหลายทรง ยึดโยงจนกลายเป็นหลังคารูปตัว X เปรียบเสมือนปีกนกขนาดใหญ่ที่โอบอุ้มชีวิตคนไทย ภายใต้สมการ X2G2X ที่มีจุดเริ่มต้นจาก ภาครัฐ เป็นเสมือนเสาหลักที่ธนาคารจะนำสมการตัวอื่นมาเชื่อมต่อผสานเข้ากับเส้นสายและโครงสร้างที่มีความสมดุลในทุกมิติ เชื่อมโยงและต่อยอดธุรกิจสร้างแรงเคลื่อนไหวพุ่งทะยานสู่อนาคตที่ดีขึ้นอย่างไม่รู้จบ สอดคล้องกับพันธกิจหลักของธนาคารกรุงไทย ในการขับเคลื่อนสังคมด้วยนวัตกรรมทางการเงิน เพื่อลดความเหลื่อมล้ำ ให้สังคมเดินหน้าไปพร้อมกัน โดยไม่ทิ้งใครไว้ข้างหลัง

ที่มา : https://www.thaigov.go.th/news/contents/details/54521