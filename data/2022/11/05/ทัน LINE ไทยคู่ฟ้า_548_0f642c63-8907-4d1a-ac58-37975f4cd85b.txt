รัฐบาลไทย-ข่าวทำเนียบรัฐบาล-นายกฯ ห่วงผู้สูงวัย ผู้ป่วยติดเตียง กลุ่มเสี่ยงป่วยโควิด-19 ย้ำ! ให้เข้ารับวัคซีนสร้างภูมิคุ้มกัน


วันอังคารที่ 18 มกราคม 2565
นายกฯ ห่วงผู้สูงวัย ผู้ป่วยติดเตียง กลุ่มเสี่ยงป่วยโควิด-19 ย้ำ! ให้เข้ารับวัคซีนสร้างภูมิคุ้มกัน
.....
นายธนกร วังบุญคงชนะ โฆษกรัฐบาล เผย พล.อ.ประยุทธ์ จันทร์โอชา นายกรัฐมนตรี และ รมว.กลาโหม ฝากความห่วงใยไปถึงครอบครัวที่มีคนอยู่ร่วมกันหลายวัย ผู้สูงอายุ ผู้ป่วยติดเตียง ขอให้เพิ่มความระวังสูงสุด แยกส่วนที่ใช้พื้นที่ร่วมกัน ลดการติดเชื้อในครอบครัว เพราะเมื่อมีบุคคลที่เป็นความเสี่ยง สูงอายุ ติดเตียง อาจป่วยและเสียชีวิตได้ พร้อมแสดงความเสียใจกับครอบครัวผู้ชีวิตด้วยโรคโควิด-19 สายพันธุ์โอมิครอน ซึ่งเป็นผู้ป่วยติดเตียงและอัลไซเมอร์ จังหวัดสงขลา
.
ขณะเดียวกัน ยืนยันว่า วัคซีนทุกสูตรมีประสิทธิภาพป้องกันการป่วยหนักและเสียชีวิต แต่ประสิทธิผลของวัคซีนในส่วนการป้องกันการติดเชื้อมีสูง จะลดลงเมื่อเวลาผ่านไป
.
การฉีดวัคซีนเข็มกระตุ้นถือเป็นนโยบายที่สำคัญที่จะช่วยควบคุมการระบาดของโรค และช่วยปกป้องให้ผู้คนปลอดภัยจากโรคนี้ได้ จึงขอเชิญชวนให้กลุ่มเปราะบาง ที่เป็นผู้สูงอายุและป่วยเรื้อรัง ที่รับวัคซีนครบ 2 เข็มแล้ว ให้ไปรับวัคซีนเข็มกระตุ้นหรือเข็มที่ 3 เพื่อสร้างภูมิคุ้มกันด้วย
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/50616