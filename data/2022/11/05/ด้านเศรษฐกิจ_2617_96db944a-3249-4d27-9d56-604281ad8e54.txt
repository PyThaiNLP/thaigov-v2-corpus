รัฐบาลไทย-ข่าวทำเนียบรัฐบาล-รฟม. ลงพื้นที่ตรวจการปฏิบัติงานก่อสร้าง โครงการรถไฟฟ้าสายสีเหลือง ช่วงลาดพร้าว - สำโรง


วันอังคารที่ 18 มกราคม 2565
รฟม. ลงพื้นที่ตรวจการปฏิบัติงานก่อสร้าง โครงการรถไฟฟ้าสายสีเหลือง ช่วงลาดพร้าว - สำโรง
--------------------------------------------------------
การรถไฟฟ้าขนส่งมวลชนแห่งประเทศไทย (รฟม.) กระทรวงคมนาคม โดยสำนักงานความปลอดภัย อาชีวอนามัยและสภาพแวดล้อมในการทำงาน (สปอ.)  ลงพื้นที่ตรวจสอบความปลอดภัยในการปฏิบัติงานก่อสร้างโครงการรถไฟฟ้าสายสีเหลือง ช่วงลาดพร้าว-สำโรง บริเวณสถานีลาดพร้าว สถานีภาวนา และสถานีโชคชัย 4 โดยได้ตรวจสอบอุปกรณ์และมาตรการความปลอดภัยการทำงานในที่สูง การป้องกันวัสดุตกหล่น และเน้นย้ำให้เจ้าหน้าที่ทุกคนปฏิบัติตามมาตรฐานความปลอดภัยอย่างเคร่งครัด ตามนโยบาย “การก่อสร้างปลอดภัย 100%” ตลอดจนให้ปฏิบัติตามมาตรการป้องกันการแพร่ระบาดของเชื้อไวรัส COVID-19 ตามข้อกำหนดของกระทรวงสาธารณสุข ติดตามข้อมูลโครงการฯ ได้ที่เว็บไซต์ www.mrta-yellowline.com และไลน์ : @mrtyellowline

ที่มา : https://www.thaigov.go.th/news/contents/details/50660