รัฐบาลไทย-ข่าวทำเนียบรัฐบาล-สธ. แนะ ปชช. หากฉีดวัคซีนโควิด-19 แล้ว แต่ข้อมูลในระบบ "ไม่ขึ้น - ไม่ถูกต้อง" ให้รีบแจ้งหน่วยบริการที่ฉีดวัคซีน


วันจันทร์ที่ 22 พฤศจิกายน 2564
สธ. แนะ ปชช. หากฉีดวัคซีนโควิด-19 แล้ว แต่ข้อมูลในระบบ "ไม่ขึ้น - ไม่ถูกต้อง" ให้รีบแจ้งหน่วยบริการที่ฉีดวัคซีน
....
กระทรวงสาธารณสุข ชี้แจงกรณีประชาชนฉีดวัคซีนโควิด-19 แล้ว แต่ไม่พบข้อมูลในระบบหมอพร้อม ทำให้ไม่มีข้อมูลการนัดหมายฉีดวัคซีนเข็มต่อไป ไม่มีข้อมูลใน Digital Health Pass ทำให้ไม่สามารถออกใบรับรองการฉีดวัคซีน หรือเข้าสถานที่ต่าง ๆ ได้นั้น
.
ขณะนี้ ได้ประสานไปยังหน่วยบริการและผู้รับผิดชอบโครงการฉีดวัคซีนให้เร่งบันทึกผลการฉีดให้เป็นปัจจุบัน
.
สำหรับประชาชน เมื่อฉีดวัคซีนแล้วขอให้ตรวจสอบข้อมูลการฉีดวัคซีนใน Application หรือ LINE OA “หมอพร้อม” เช่น ชื่อ นามสกุล เลขประจำตัวประชาชน วันที่ฉีดวัคซีน ชนิดวัคซีน จำนวนเข็ม ว่าถูกต้องหรือไม่
.
หากพบว่าไม่ถูกต้อง หรือไม่มีข้อมูลแสดงในระบบขอให้ติดต่อหน่วยบริการ หรือโครงการที่ลงทะเบียนเข้ารับการฉีดวัคซีน
.
ทั้งนี้ ได้สั่งการให้ทุกจังหวัดเปิดศูนย์รับเรื่อง (call center) เพื่อลงข้อมูลสำหรับผู้ที่ไม่มีข้อมูลในระบบ MOPH IC หรือแก้ไขข้อมูลที่ไม่ถูกต้อง ส่วนพื้นที่กรุงเทพฯ สามารถติดต่อได้ที่สถานีกลางบางซื่อ/หน่วยบริการที่กรุงเทพฯ กำหนดขึ้น
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/48532