รัฐบาลไทย-ข่าวทำเนียบรัฐบาล-นายกฯ ยินดี ''รุ่งโรจน์ ไทยนิยม” คว้าเหรียญที่สอง ให้ทัพนักกีฬาไทยใน “Tokyo 2020 Paralympics”


วันเสาร์ที่ 28 สิงหาคม 2564
พิมพ์
นายกฯ ยินดี ''รุ่งโรจน์ ไทยนิยม” คว้าเหรียญที่สอง ให้ทัพนักกีฬาไทยใน “Tokyo 2020 Paralympics”
นายกฯ ยินดี ''รุ่งโรจน์ ไทยนิยม” คว้าเหรียญที่สอง ให้ทัพนักกีฬาไทยใน “Tokyo 2020 Paralympics”
วันนี้ (28 สิงหาคม 2564) นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม แสดงความยินดี และขอบคุณรุ่งโรจน์  ไทยนิยม นักกีฬาเทเบิลเทนนิสทีมชาติไทย ที่สามารถคว้าเหรียญทองแดงที่สอง ให้กับทัพนักกีฬาพาราลิมปิกทีมชาติไทย ในการแข่งขันพาราลิมปิกเกมส์ 2020 ที่กรุงโตเกียว ประเทศญี่ปุ่น
นายกรัฐมนตรีชื่นชมนักกีฬาทุกคนที่ร่วมการแข่งขันอย่างมุ่งมั่น ตั้งใจ
เป็นส่วนสำคัญที่นำพาชื่อเสียงมาสู่ประเทศ และจะติดตามการแข่งขันเป็นกำลังใจให้นักกีฬาไทยต่อไปตลอดการแข่งขัน
โฆษกรัฐบาล กล่าวว่าถึงแม้ว่า รุ่งโรจน์ จะแพ้ ปีเตอร์ โรเซนไมเออร์ (Peter Rosenmeier) นักกีฬาเทเบิลเทนนิสทีมชาติเดนมาร์ก ในการแข่งขันประเภทชายเดี่ยวในรอบรองชนะเลิศ แต่ถือว่าสร้างความสุขและความภาคภูมิใจแก่ประเทศไทยเป็นอย่างมาก ซึ่งในตอนนี้ทัพนักกีฬาไทยได้รับเหรียญทองแดงสองเหรียญแล้ว

ที่มา : https://www.thaigov.go.th/news/contents/details/45254