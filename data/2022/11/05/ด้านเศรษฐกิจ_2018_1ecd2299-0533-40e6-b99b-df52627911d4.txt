รัฐบาลไทย-ข่าวทำเนียบรัฐบาล-ทริป รถไฟ ม่วนแต้​ ๆ แอ่ว “แม่เมาะ” By SRT x EGAT  เส้นทาง กรุงเทพ​ - ลำปาง สุดปัง!!! จองเต็มเร็วภายใน 1 ชั่วโมง การรถไฟแห่งประเทศไทย ลั่นเตรียม จัดทริปท่องเที่ยวทางรถไฟต่อเนื่อง


วันจันทร์ที่ 29 พฤศจิกายน 2564
ทริป รถไฟ ม่วนแต้​ ๆ แอ่ว “แม่เมาะ” By SRT x EGAT  เส้นทาง กรุงเทพ​ - ลำปาง สุดปัง!!! จองเต็มเร็วภายใน 1 ชั่วโมง การรถไฟแห่งประเทศไทย ลั่นเตรียม จัดทริปท่องเที่ยวทางรถไฟต่อเนื่อง
ทริป รถไฟ ม่วนแต้​ ๆ แอ่ว “แม่เมาะ” By SRT x EGAT  เส้นทาง กรุงเทพ​ - ลำปาง สุดปัง!!!  จองเต็มเร็วภายใน 1 ชั่วโมง การรถไฟแห่งประเทศไทย​ (รฟท.)​ ลั่นเตรียม จัดทริปท่องเที่ยวทางรถไฟต่อเนื่องทุกเดือน ช่วยส่งเสริมการท่องเที่ยวภายในประเทศ
ทริป รถไฟ ม่วนแต้​ ๆ แอ่ว “แม่เมาะ” By SRT x EGAT  เส้นทาง กรุงเทพ​ - ลำปาง สุดปัง!!!  จองเต็มเร็วภายใน 1 ชั่วโมง การรถไฟแห่งประเทศไทย​ (รฟท.)​ ลั่นเตรียม จัดทริปท่องเที่ยวทางรถไฟต่อเนื่องทุกเดือน ช่วยส่งเสริมการท่องเที่ยวภายในประเทศ นายเอกรัช ศรีอาระยันพงษ์ ผู้อำนวยการศูนย์ประชาสัมพันธ์ การรถไฟแห่งประเทศไทย​ เปิดเผยว่า ตามที่ การรถไฟแห่งประเทศไทย (รฟท.)​ กระทรวงคมนาคม ได้ร่วมมือกับการไฟฟ้าฝ่ายผลิตแห่งประเทศไทย (กฟผ.) จัดโครงการส่งเสริมการท่องเที่ยวภายในประเทศ นั่งรถไฟ ม่วนแต้​ ๆ แอ่ว “แม่เมาะ” By SRT x EGAT  กรุงเทพ​ - ลำปาง แบบ 3 วัน 2 คืน ในราคาโปรโมชั่น 1,999  บาท และได้มีการเปิดจองเป็นวันแรกเมื่อวันที่ 28 พฤศจิกายน 2564 ซึ่งปรากฏว่าได้รับความสนใจจากพี่น้องประชาชนจำนวนมาก เข้าจองเต็มทุกที่นั่งอย่างรวดเร็วภายใน 1 ชั่วโมง “รฟท. และ กฟผ. จึงขอแจ้งปิดการจองตั๋ว และขอขอบคุณทุกคนที่ให้ความสนใจเดินทางท่องเที่ยวในทริปนี้ ส่วนประชาชนที่พลาดหวังไป ไม่ต้องเสียใจ ขอให้คอยติดตามทริปการท่องเที่ยวดี​ ๆ​ ทางรถไฟ ได้ที่เฟซบุ๊คเพจทีมพีอาร์การรถไฟแห่งประเทศไทย ซึ่งจะคอยประชาสัมพันธ์ทริปการท่องเที่ยวของ​ รฟท.​ อย่างต่อเนื่องเป็นประจำทุกเดือน เพื่อช่วยส่งเสริมการท่องเที่ยว และรองรับการเปิดประเทศตามนโยบายของรัฐบาล และกระทรวงคมนาคม” สำหรับโครงการ นั่งรถไฟ ม่วนแต้​ ๆ แอ่ว "แม่เมาะ" By SRT x EGAT  จัดทำขึ้นตามนโยบายของนายนิรุฒ มณีพันธ์ ผู้ว่าการรถไฟแห่งประเทศไทย และนายบุญญนิตย์ วงศ์รักมิตร ผู้ว่าการการไฟฟ้าฝ่ายผลิตแห่งประเทศไทย (กฟผ.) ที่ต้องการร่วมมือกันส่งเสริมการท่องเที่ยวภายในประเทศ และสนับสนุนให้คนไทยเดินทางท่องเที่ยวโดยรถไฟเพิ่มขึ้น เพื่อเป็นการช่วยกระตุ้นเศรษฐกิจกระจายรายได้สู่ท้องถิ่น ตลอดจนลดการใช้รถส่วนบุคคลและหันมาเดินทางด้วยระบบขนส่งสาธารณะมากขึ้น
ท้ายนี้ รฟท. ขอฝากถึงนักท่องเที่ยวที่ร่วมเดินทางทริปการท่องเที่ยว จะต้องได้รับการฉีดวัคซีน ครบ 2 เข็ม ซึ่งสามารถแสดงหลักฐานผ่าน Digital Health Pass บนหมอพร้อม Application หรือแสดงผลตรวจ ATK ไม่เกิน 72 ชั่วโมง ต่อเจ้าหน้าที่ ณ จุดคัดกรองในวันเดินทาง

ที่มา : https://www.thaigov.go.th/news/contents/details/48862