รัฐบาลไทย-ข่าวทำเนียบรัฐบาล-​รองปลัดภานุวัฒน์ฯ เป็นประธานในพิธีเปิดงาน ออโต้โมทีพ ซัมมิท 2022 และแมนูแฟกเจอริ่ง เอ็กซ์โป 2022 พร้อมกล่าวปาฐกถาพิเศษ และเยี่ยมชมงาน


วันพุธที่ 22 มิถุนายน 2565
พิมพ์
​รองปลัดภานุวัฒน์ฯ เป็นประธานในพิธีเปิดงาน ออโต้โมทีพ ซัมมิท 2022 และแมนูแฟกเจอริ่ง เอ็กซ์โป 2022 พร้อมกล่าวปาฐกถาพิเศษ และเยี่ยมชมงาน
​รองปลัดภานุวัฒน์ฯ เป็นประธานในพิธีเปิดงาน ออโต้โมทีพ ซัมมิท 2022 และแมนูแฟกเจอริ่ง เอ็กซ์โป 2022 พร้อมกล่าวปาฐกถาพิเศษ และเยี่ยมชมงาน
วันนี้ (22 มิถุนายน 2565) นายภานุวัฒน์ ตริยางกูรศรี รองปลัดกระทรวงอุตสาหกรรม เป็นประธานในพิธีเปิดงาน ออโต้โมทีพ ซัมมิท 2022 และแมนูแฟกเจอริ่ง เอ็กซ์โป 2022 เพื่อเป็นประโยชน์และเป็นแนวทางในการเตรียมความพร้อม รวมถึงส่งเสริมความเข้าใจและความร่วมมือระหว่างภาครัฐและภาคเอกชน ในการร่วมกันพัฒนาเศรษฐกิจทั้งในระดับประเทศและภูมิภาค พร้อมกล่าวปาฐกถาพิเศษในหัวข้อ ความเป็นกลางทางคาร์บอน : จุดเปลี่ยนของยานยนต์แห่งอนาคต และเยี่ยมชมบูธแสดงเครื่องจักรอุตสาหกรรมภายในงาน โดยมีนายพิสิฐ รังสฤษฎ์วุฒิกุล ผู้อำนวยการสถาบันยานยนต์ และนางวราภรณ์ ธรรมจรีย์ กรรมการผู้จัดการบริษัท อาร์เอ็กซ์ เทรดเด็กซ์ จำกัด เข้าร่วม ณ ศูนย์นิทรรศการและการประชุมไบเทค บางนา
สำหรับงานออโตโมทีฟ ซัมมิท 2022 เป็นงานสัมมนาวิชาการที่จัดขึ้นระหว่างวันที่ 22-23 มิถุนายน 2565 ภายใต้ความร่วมมือระหว่างสถาบันยานยนต์ และบริษัท อาร์เอ็กเทรดเด็กซ์ จำกัด เพื่อแลกเปลี่ยนความรู้ มุมมอง ข้อมูลเชิงนโยบาย และการเตรียมพร้อมทางธุรกิจ รวมถึงประสานความร่วมมือกันในกลุ่มนักอุตสาหกรรม
ส่วนงาน แมนูแฟกเจอริ่ง เอ็กซ์โป 2022 เป็นงานที่รวบรวมเทคโนโลยีของเครื่องจักรอุตสาหกรรมรุ่นใหม่กว่าพันแบรนด์จาก 30 ประเทศ เพื่อการผลิตและอุตสาหกรรมสนับสนุน รวมไปถึงกิจกรรมคลินิกให้คำปรึกษา การสาธิตระบบปฏิบัติงาน อินดัสเตรียล ทรานฟอร์เมชั่น และแพลตฟอร์ม ซึ่งจัดขึ้นระหว่างวันที่ 22-25 มิถุนายน 2565 เพื่อช่วยขยายเครือข่ายทางธุรกิจจากการพบปะกับผู้นำและนักอุตสาหกรรมในวงการ

ที่มา : https://www.thaigov.go.th/news/contents/details/56005