รัฐบาลไทย-ข่าวทำเนียบรัฐบาล-สบน. ยืนยัน ระดับ "หนี้สาธารณะ" ไม่ได้ทำให้ไทยเสี่ยงล้มละลาย ย้ำ! รัฐบาลมีความสามารถในการชำระหนี้ (Debt affordability)


วันพุธที่ 20 เมษายน 2565
สบน. ยืนยัน ระดับ "หนี้สาธารณะ" ไม่ได้ทำให้ไทยเสี่ยงล้มละลาย ย้ำ! รัฐบาลมีความสามารถในการชำระหนี้ (Debt affordability)
.....
กรณีที่มีข่าวเผยแพร่ข้อมูลและความคิดเห็นเกี่ยวกับหนี้สาธารณะในประเด็นการกู้เงินของรัฐบาล อัตราดอกเบี้ย การชำระคืนหนี้ การปรับโครงสร้างหนี้ประเทศ หรือประเทศไทยเสี่ยงล้มละลาย ผ่านสื่อต่าง ๆ นั้น
.
สำนักงานบริหารหนี้สาธารณะ (สบน.) เผยว่า ระดับหนี้สาธารณะในปัจจุบันยังไม่ก่อให้เกิดปัญหาการคลังแต่อย่างใด เนื่องจากรัฐบาลยังคงมีความสามารถในการชำระหนี้ (Debt affordability)
.
โดย สบน. ได้ติดตามสัดส่วนภาระดอกเบี้ยต่อประมาณการรายได้ประจำปีอย่างใกล้ชิด และประมาณการสัดส่วนภาระดอกเบี้ยของรัฐบาลต่อรายได้ ณ สิ้นปีงบประมาณ 65 คาดว่าอยู่ที่ประมาณร้อยละ 8 และในอีก 5 ปีข้างหน้า ยังคงต่ำกว่าระดับเกณฑ์มาตรฐานสากลที่กำหนดไว้ไม่เกินร้อยละ 10
.
นอกจากนี้ บริษัท Moody’s Investors Service (Moody’s) ได้คงอันดับความน่าเชื่อถือของประเทศไทยที่ BBB+ และมุมมองมีเสถียรภาพ (Stable Outlook) (8 เม.ย. 65)
.
เชื่อมั่นว่า แม้หนี้รัฐบาลเพิ่มสูงขึ้น แต่ตัวชี้วัดภาคการคลังและหนี้สาธารณะยังคงแข็งแกร่ง เมื่อเปรียบเทียบกับกลุ่มประเทศที่มีอันดับความน่าเชื่อถือในระดับเดียวกัน และมีแนวโน้มที่จะรักษาระดับความแข็งแกร่งดังกล่าวได้ต่อไป
.
อ่านเพิ่มเติม คลิก https://www.thaigov.go.th/news/contents/details/53702
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/53737