รัฐบาลไทย-ข่าวทำเนียบรัฐบาล-บขส. เตือนอย่าหลงเชื่อข่าวปลอม “บขส.หยุดวิ่งรถทุกเส้นทางทั่วประเทศ”


วันพฤหัสบดีที่ 17 มีนาคม 2565
บขส. เตือนอย่าหลงเชื่อข่าวปลอม “บขส.หยุดวิ่งรถทุกเส้นทางทั่วประเทศ”
ย้ำ บขส. ยังเปิดเดินรถปกติ และอยู่ระหว่างเตรียมความพร้อมจัดรถรองรับประชาชนเดินทางในช่วงเทศกาลสงกรานต์ที่จะถึงนี้
นายสัญลักข์ ปัญวัฒนลิขิต กรรมการผู้จัดการใหญ่ บริษัท ขนส่ง จำกัด กระทรวงคมนาคม เปิดเผยว่า ตามที่มีสื่อโซเซียลมีเดีย แชร์ข่าว “บขส. หยุดวิ่งรถทุกเส้นทางทั่วประเทศ เริ่มวันพรุ่งนี้” นั้น บริษัท ขนส่ง จำกัด (บขส.) ขอแจ้งว่า ข่าวดังกล่าวเป็น “ข่าวปลอม”  บขส. ยังเปิดให้บริการเดินรถตามปกติ จึงขอให้ประชาชนอย่าหลงเชื่อและหยุดแชร์ข่าวปลอมดังกล่าว
ทั้งนี้ผู้โดยสารสามารถจองตั๋วเดินทางผ่านช่องทางต่าง ๆ ของ บขส. อาทิ Application: E-Ticket  Website: www.transport.co.th เคาน์เตอร์เซอวิสทุกสาขา หรือตัวแทนจำหน่ายตั๋วของ บขส. สอบถามข้อมูลเพิ่มเติมได้ที่ Call Center 1490 เรียก บขส. ตลอด 24 ชั่วโมง
ขณะนี้ บขส. อยู่ระหว่างจัดทำแผนจัดการเดินรถในช่วงเทศกาลสงกรานต์ 2565 เพื่อเตรียมความพร้อมอำนวยความสะดวกในการเดินทางของประชาชน โดยจะมีการเชิญหน่วยงานภายนอกเข้าร่วมประชุม ณ สถานีขนส่งผู้โดยสารกรุงเทพ (จตุจักร) ในวันที่ 29 มีนาคม 2565

ที่มา : https://www.thaigov.go.th/news/contents/details/52678