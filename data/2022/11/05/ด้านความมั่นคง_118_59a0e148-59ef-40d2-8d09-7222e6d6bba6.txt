รัฐบาลไทย-ข่าวทำเนียบรัฐบาล-มหาดไทยสั่งการผู้ว่าฯ ทุกจังหวัด กำชับ อปท.-เจ้าหน้าที่ ใช้จ่ายงบประมาณเงินอุดหนุนเฉพาะกิจ เพื่อแก้ปัญหาความเดือดร้อนให้กับประชาชน (เงินเหลือจ่าย) ให้เป็นไปตามกฎหมาย


วันพฤหัสบดีที่ 29 กรกฎาคม 2564
พิมพ์
มหาดไทยสั่งการผู้ว่าฯ ทุกจังหวัด กำชับ อปท.-เจ้าหน้าที่ ใช้จ่ายงบประมาณเงินอุดหนุนเฉพาะกิจ เพื่อแก้ปัญหาความเดือดร้อนให้กับประชาชน (เงินเหลือจ่าย) ให้เป็นไปตามกฎหมาย
มหาดไทยสั่งการผู้ว่าฯ ทุกจังหวัด กำชับ อปท.-เจ้าหน้าที่ ใช้จ่ายงบประมาณเงินอุดหนุนเฉพาะกิจ เพื่อแก้ปัญหาความเดือดร้อนให้กับประชาชน (เงินเหลือจ่าย) ให้เป็นไปตามกฎหมาย ระเบียบที่เกี่ยวข้อง ตอบสนองความต้องการประชาชน
มหาดไทยสั่งการผู้ว่าฯ ทุกจังหวัด กำชับ อปท.-เจ้าหน้าที่ ใช้จ่ายงบประมาณเงินอุดหนุนเฉพาะกิจ เพื่อแก้ปัญหาความเดือดร้อนให้กับประชาชน (เงินเหลือจ่าย) ให้เป็นไปตามกฎหมาย ระเบียบที่เกี่ยวข้อง ตอบสนองความต้องการประชาชน หากพบการกระทำส่อไปในทางไม่สุจริตให้เร่งดำเนินการทั้งทางวินัยและอาญา
วันนี้ (29 ก.ค.64) นายฉัตรชัย พรหมเลิศ ปลัดกระทรวงมหาดไทย เปิดเผยว่า กระทรวงมหาดไทยโดยกรมส่งเสริมการปกครองท้องถิ่น ได้แจ้งทุกจังหวัดเกี่ยวกับแนวทางการขอรับการสนับสนุนงบประมาณรายจ่ายประจำปีงบประมาณ พ.ศ. 2564 แผนงานยุทธศาสตร์ส่งเสริมการกระจายอำนาจให้แก่องค์กรปกครองส่วนท้องถิ่น งบเงินอุดหนุนเฉพาะกิจ เพื่อนำไปใช้จ่ายในการแก้ไขปัญหาความเดือดร้อนให้กับประชาชน (เงินเหลือจ่าย)
.
นายฉัตรชัย พรหมเลิศ กล่าวว่า เพื่อให้การใช้จ่ายงบประมาณฯ ดังกล่าว เป็นไปด้วยความถูกต้อง เหมาะสม เกิดประโยชน์สูงสุดต่อทางราชการ ตอบสนองความต้องการของประชาชน โดยเฉพาะอย่างยิ่ง พึงระมัดระวังกลุ่มบุคคลที่กระทำการโดยไม่สุจริต แอบอ้างเพื่อแสวงหาประโยชน์ หรือกระทำการอื่นใดซึ่งไม่ชอบด้วยระเบียบกฎหมาย ขาดหลักธรรมาภิบาล จึงได้สั่งการไปยังผู้ว่าราชการจังหวัดทุกจังหวัด แจ้งกำชับให้องค์กรปกครองส่วนท้องถิ่นและเจ้าหน้าที่ที่เกี่ยวข้อง ดำเนินการให้เป็นไปตามกฎหมาย ระเบียบ ข้อบังคับ มติคณะรัฐมนตรี หนังสือสั่งการที่เกี่ยวข้อง และเป็นไปอย่างเปิดเผย โปร่งใส ตรวจสอบได้ เปิดโอกาสให้มีการแข่งขันอย่างเป็นธรรม โดยคำนึงถึงประโยชน์ของทางราชการ การมีส่วนร่วมของประชาชน การแก้ไขปัญหาความเดือดร้อน และตอบสนองต่อความต้องการที่แท้จริงของประชาชนเป็นสำคัญ ทั้งนี้ ในกรณีที่พบข้อมูลเกี่ยวกับการกระทำที่ส่อไปในทางไม่สุจริต หรือมีการแอบอ้างเพื่อแสวงหาประโยชน์จากงบประมาณเงินอุดหนุนเฉพาะกิจ (เงินเหลือจ่าย) ให้รีบดำเนินการทางวินัย และหรือทางอาญากับผู้เกี่ยวข้องอย่างเคร่งครัด พร้อมทั้งรายงานให้กระทรวงมหาดไทยทราบ

ที่มา : https://www.thaigov.go.th/news/contents/details/44240