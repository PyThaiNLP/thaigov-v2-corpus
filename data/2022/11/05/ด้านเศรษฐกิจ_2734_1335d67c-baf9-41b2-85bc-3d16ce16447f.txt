รัฐบาลไทย-ข่าวทำเนียบรัฐบาล-ท่าอากาศยานเบตงเตรียมพร้อมให้บริการเที่ยวบินพาณิชย์ หลังได้รับใบรับรองการดำเนินงานสนามบินสาธารณะจาก CAAT


วันเสาร์ที่ 29 มกราคม 2565
ท่าอากาศยานเบตงเตรียมพร้อมให้บริการเที่ยวบินพาณิชย์ หลังได้รับใบรับรองการดำเนินงานสนามบินสาธารณะจาก CAAT
สำนักงานการบินพลเรือนแห่งประเทศไทย (CAAT) โดยนายสุทธิพงษ์ คงพูล ผู้อำนวยการ CAAT มอบใบรับรองการดำเนินงานสนามบินสาธารณะของท่าอากาศยานเบตง ให้กรมท่าอากาศยาน (ทย.) โดยมีนายสมเกียรติ  มณีสถิตย์ รองอธิบดีกรมท่าอากาศยาน เป็นผู้รับมอบแทนอธิบดีกรมท่าอากาศยาน
สำนักงานการบินพลเรือนแห่งประเทศไทย (CAAT) โดยนายสุทธิพงษ์ คงพูล ผู้อำนวยการ CAAT มอบใบรับรองการดำเนินงานสนามบินสาธารณะของท่าอากาศยานเบตง ให้กรมท่าอากาศยาน (ทย.) โดยมีนายสมเกียรติ  มณีสถิตย์ รองอธิบดีกรมท่าอากาศยาน เป็นผู้แทนอธิบดีกรมท่าอากาศยานรับมอบใบรับรอง ฯ ในวันที่ 28 มกราคม 2565 ณ ห้องประชุมอู่ตะเภา CAAT
เส้นทางการบินใหม่ของประเทศไทย หาดใหญ่ - เบตง - หาดใหญ่ และดอนเมือง - เบตง - ดอนเมือง กำลังเตรียมพร้อมที่จะเปิดให้บริการเที่ยวบินเชิงพาณิชย์อย่างเป็นทางการในเร็ว ๆ นี้ หลังจากท่าอากาศยานเบตงได้รับใบรับรองการดำเนินงานสนามบินสาธารณะ (Public Aerodrome Aerodrome Operating Certificate: PAOC) จาก CAAT ทำให้ท่าอากาศยานแห่งนี้สามารถให้บริการแบบสาธารณะได้ตามกฎหมายตั้งแต่นี้เป็นต้นไป
อย่างไรก็ตาม แม้ท่าอากาศยานเบตงจะยังไม่ได้เปิดให้บริการเชิงพาณิชย์อย่างเป็นทางการ แต่สามารถให้บริการเที่ยวบินของราชการและเที่ยวบินส่วนบุคคลที่สนใจทำการบินได้แล้ว

ที่มา : https://www.thaigov.go.th/news/contents/details/51049