รัฐบาลไทย-ข่าวทำเนียบรัฐบาล-โฆษกรัฐบาลรายงานความคืบหน้าการแจ้งเบาะแส ร้องทุกข์ฯ เกี่ยวกับโควิด-19 ผ่าน 5 ช่องทาง 1111 ของรัฐบาล ยุติเรื่องได้แล้วกว่า 2.5 แสนเรื่อง


วันพฤหัสบดีที่ 24 มิถุนายน 2564
พิมพ์
โฆษกรัฐบาลรายงานความคืบหน้าการแจ้งเบาะแส ร้องทุกข์ฯ เกี่ยวกับโควิด-19 ผ่าน 5 ช่องทาง 1111 ของรัฐบาล ยุติเรื่องได้แล้วกว่า 2.5 แสนเรื่อง
โฆษกรัฐบาลรายงานความคืบหน้าการแจ้งเบาะแส ร้องทุกข์ฯ เกี่ยวกับโควิด-19 ผ่าน 5 ช่องทาง 1111 ของรัฐบาล ยุติเรื่องได้แล้วกว่า 2.5 แสนเรื่อง
นายอนุชา บูรพชัยศรี โฆษกประจำสำนักนายกรัฐมนตรี เปิดเผยถึงการดำเนินการการรับแจ้งเบาะแส ร้องทุกข์ขอความช่วยเหลือ สอบถามข้อมูล เสนอความคิดเห็นและข้อเสนอแนะเกี่ยวกับโควิด-19 ผ่าน 5 ช่องทาง 1111 ของรัฐบาล ศูนย์บริการประชาชน สำนักงานปลัดสำนักนายกรัฐมนตรีรายงานตั้งแต่วันที่ 7 มกราคม – 23 มิถุนายน 2564 พบว่า มีการแจ้งข้อมูลต่าง ๆ เข้ามา ทั้งหมด 249,448 เรื่อง แบ่งเป็น 1) แจ้งเบาะแสบ่อนการพนัน จำนวน 652 เรื่อง  2) แจ้งเบาะแสการไม่ปฏิบัติตามข้อกำหนดตามความในมาตรา 9 แห่ง พ.ร.ก. ฉุกเฉินฯ และแรงงานเข้าเมืองผิดกฎหมาย จำนวน  432 เรื่อง และ 3) ร้องทุกข์ขอความช่วยเหลือ สอบถามข้อมูล เสนอความคิดเห็นหรือข้อเสนอแนะเกี่ยวกับโควิด-19 จำนวน 248,364 เรื่อง โดยขณะนี้สามารถยุติเรื่องได้แล้ว จำนวน 248,166 เรื่องและรอผลการพิจารณาอีก 1,282 เรื่อง
โฆษกประจำสำนักนายกรัฐมนตรี เปิดเผยการดำเนินการดังกล่าวที่เกิดผลเป็นรูปธรรมนั้น เป็นไปตามนโยบายของรัฐบาลและนายกรัฐมนตรี ที่ต้องการสนับสนุนการมีส่วนร่วมตรวจสอบของภาคประชาชน โดยการเสนอเรื่องราวร้องทุกข์ การแจ้งเบาะแสการ กระทำผิดกฎหมาย และการเสนอข้อคิดเห็น ข้อเสนอแนะ คำติชมได้ด้วยตนเอง หรือผ่านทางจดหมาย โทรศัพท์ โทรสาร และทางเว็บไซต์ “www.1111.go.th”  ซึ่งเป็นช่องทางการให้บริการประชาชน ที่มีความสะดวกและรวดเร็ว สามารถให้บริการได้ตลอดเวลาด้วย
...................

ที่มา : https://www.thaigov.go.th/news/contents/details/43056