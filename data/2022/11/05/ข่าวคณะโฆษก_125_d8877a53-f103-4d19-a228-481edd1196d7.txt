รัฐบาลไทย-ข่าวทำเนียบรัฐบาล-นายกรัฐมนตรีขอบคุณทุกฝ่าย เจ้าหน้าที่ตำรวจ ในการดูแลการชุมนุม ระงับเหตุตามสถานการณ์และความจำเป็น ยึดหลักสากล


วันเสาร์ที่ 7 สิงหาคม 2564
นายกรัฐมนตรีขอบคุณทุกฝ่าย เจ้าหน้าที่ตำรวจ ในการดูแลการชุมนุม ระงับเหตุตามสถานการณ์และความจำเป็น ยึดหลักสากล
นายกรัฐมนตรีขอบคุณทุกฝ่าย เจ้าหน้าที่ตำรวจ ในการดูแลการชุมนุม ระงับเหตุตามสถานการณ์และความจำเป็น ยึดหลักสากล
วันนี้ (7 สิงหาคม 2564) นายอนุชา บูรพชัยศรี โฆษกประจำสำนักนายกรัฐมนตรี เผย พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ขอบคุณเจ้าหน้าที่ทุกฝ่ายที่ดูแลการชุมนุม ทั้งเจ้าหน้าที่ตำรวจ ในการเข้าระงับเหตุและควบคุมฝูงชน  ยึดหลักสากล ปฏิบัติการตามสถานการณ์และความจำเป็นเท่านั้น  พร้อมทั้งขอบคุณประชาชนที่ให้ความร่วมมือ หลีกเลี่ยง ไม่เข้าร่วมหรือไปยังพื้นที่ชุมนุม นายกรัฐมนตรียังรู้สึกเสียใจที่การชุมนุมก่อให้เกิดความเสียหายแก่ทรัพย์สิน สร้างความเดือดร้อนและสร้างผลกระทบให้กับประชาชนที่อยู่ในพื้นที่และผู้ที่เดินทางทั่วไปด้วย
นายอนุชา ฯ กล่าวว่า​ นายกรัฐมนตรียังได้ย้ำว่า การชุมนุมที่มีการใช้ความรุนแรงนั้น  ถือเป็นการชุมนุมที่ผิดกฎหมาย ทั้งพ.ร.บ. โรคติดต่อ พ.ร.ก.การบริหารราชการในสถานการณ์ฉุกเฉิน รวมทั้งยังได้มีประกาศหัวหน้าผู้รับผิดชอบในการแก้ไขสถานการณ์ฉุกเฉินในส่วนที่เกี่ยวข้องกับความมั่นคง  เรื่องการห้ามชุมนุม การทำกิจกรรม การมั่วสุม ที่ก่อให้เกิดการแพร่ระบาดของโรคติดเชื้อไวรัสโคโรนา 2019 (โควิด-19)  ฉบับที่ 9  ที่ห้ามชุมนุม ซึ่งมีความผิดจำคุก 2 ปี ปรับ 40,000 บาท จึงอยากให้กลุ่มผู้ชุมนุม และผู้ที่ต้องการแสดงออกทางการเมืองเสนอความคิดเห็นหรือข้อร้องเรียนมายังรัฐบาลด้วยแนวทางอย่างสุจริต หลีกเลี่ยงการใช้ความรุนแรงและใช้ช่องทางตามกฎหมายที่มีอยู่
............................

ที่มา : https://www.thaigov.go.th/news/contents/details/44552