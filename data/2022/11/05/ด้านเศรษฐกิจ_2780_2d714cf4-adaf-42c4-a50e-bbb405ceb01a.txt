รัฐบาลไทย-ข่าวทำเนียบรัฐบาล-ธอส. ชวนมอบอั่งเปารับเทศกาลตรุษจีน ด้วยสลากต่อเงินต่อทอง ซื้อวันนี้มีสิทธิ์ลุ้นรางวัลเป็นสลากออมทรัพย์มูลค่าสูงสุด 1 ล้านบาท


วันพฤหัสบดีที่ 3 กุมภาพันธ์ 2565
พิมพ์
ธอส. ชวนมอบอั่งเปารับเทศกาลตรุษจีน ด้วยสลากต่อเงินต่อทอง ซื้อวันนี้มีสิทธิ์ลุ้นรางวัลเป็นสลากออมทรัพย์มูลค่าสูงสุด 1 ล้านบาท
ธอส.เอาใจคนรักการออมที่กำลังมองหาของขวัญเพื่อมอบเป็นอั่งเปาให้ญาติผู้ใหญ่ หรือบุตรหลาน เนื่องในโอกาสวันตรุษจีน ปี 2565 ด้วยสลากออมทรัพย์ ธอส. ชุดต่อเงินต่อทอง หน่วยละ 10,000 บาท อายุสลาก 3 ปี ผลตอบแทนหน้าสลาก 0.50% ต่อปี
ธนาคารอาคารสงเคราะห์ เอาใจคนรักการออมที่กำลังมองหาของขวัญเพื่อมอบเป็นอั่งเปาให้ญาติผู้ใหญ่ หรือบุตรหลาน เนื่องในโอกาสวันตรุษจีน ปี 2565 ด้วยสลากออมทรัพย์ ธอส. ชุดต่อเงินต่อทอง หน่วยละ 10,000 บาท อายุสลาก 3 ปี ผลตอบแทนหน้าสลาก 0.50% ต่อปี โดยผู้ซื้อมีสิทธิ์ลุ้นรางวัลตลอด 36 งวด เป็นสลากออมทรัพย์ชุดต่อเงินต่อทองเพื่อเพิ่มโอกาสในการถูกรางวัลมากขึ้น รางวัลที่ 1 ได้รับสลากมูลค่า 1 ล้านบาท รางวัลที่ 2 รับสลากมูลค่า 100,000 บาท รางวัลที่ 3 สลากมูลค่า 20,000 บาท รางวัลที่ 4 สลากมูลค่า 10,000 บาท พร้อมรางวัลพิเศษ เลขต่อเงินต่อทอง (เลขวิ่งหลักหน่วย 1 ตัว) รางวัลละ 30 บาท หากซื้อสลาก 10 หน่วย หรือ 100,000 บาท จะถูกรางวัลเลขท้ายทุกงวด เมื่อรวมกับผลตอบแทนหน้าสลากแล้ว จะได้ผลตอบแทนขั้นต่ำ 0.86%ต่อปี พิเศษ!! สำหรับลูกค้าสลากต่อเงินต่อทองจะได้รับผลิตภัณฑ์สินเชื่อที่อยู่อาศัยอัตราดอกเบี้ยพิเศษเมื่อฝากครบกำหนดอายุสลาก 3 ปี ด้วย ซึ่งสลากออมทรัพย์ ธอส. ชุดต่อเงินต่อทอง ได้รับความสนใจจากลูกค้าเป็นจำนวนมาก ล่าสุด ณ วันที่ 31 มกราคม 2565 สามารถจำหน่ายได้แล้วถึง 350,000 หน่วย คิดเป็นมูลค่า 3,500 ล้านบาท สอบถามรายละเอียดเพิ่มเติมหรือติดตามข้อมูลข่าวสารของธนาคารได้ที่ศูนย์ลูกค้าสัมพันธ์ (Call Center) โทร 0-2645-9000 หรือ www.ghbank.co.th, Facebook Fanpage ธนาคารอาคารสงเคราะห์ และ  Application : GHB ALL

ที่มา : https://www.thaigov.go.th/news/contents/details/51205