รัฐบาลไทย-ข่าวทำเนียบรัฐบาล-รมช.มนัญญา มอบอุปกรณ์ทางการแพทย์ให้กับโรงพยาบาลบ้านไร่ จ.อุทัยธานี


วันพุธที่ 4 สิงหาคม 2564
รมช.มนัญญา มอบอุปกรณ์ทางการแพทย์ให้กับโรงพยาบาลบ้านไร่ จ.อุทัยธานี
รมช.มนัญญา มอบอุปกรณ์ทางการแพทย์ให้กับโรงพยาบาลบ้านไร่ จ.อุทัยธานี
รมช.มนัญญา มอบอุปกรณ์ทางการแพทย์ให้กับโรงพยาบาลบ้านไร่จ.อุทัยธานี
​นางสาวมนัญญา ไทยเศรษฐ์ รัฐมนตรีช่วยว่าการกระทรวงเกษตรละสหกรณ์มอบอุปกรณ์ทางการแพทย์ เพื่อใช้ในการดูแลผู้ป่วยโรคโควิด-19 และกล่าวให้กำลังใจแก่บุคลากรทางการแพทย์โรงพยาบาลบ้านไร่ ซึ่งจากสถานการณ์การแพร่ระบาดของโควิด-19 ตั้งแต่ช่วงเดือนเมษายนที่ผ่านมา ประเทศไทยมีผู้ติดเชื้อเพิ่มขึ้นจำนวนมาก ทำให้โรงพยาบาลเริ่มขาดแคลนอุปกรณ์การแพทย์ในการรับมือกับวิกฤติโควิด การส่งมอบในครั้งนี้เพื่อร่วมเป็นส่วนหนึ่งในการช่วยเหลือชีวิตผู้ที่ติดเชื้อที่เพิ่มมากขึ้นอย่างต่อเนื่อง รวมถึงอุปกรณ์ป้องกันและควบคุมการแพร่ระบาดของไวรัสโควิดสำหรับบุคลากรทางการแพทย์ เพื่อป้องกันการติดเชื้อและไม่ให้แพร่กระจายไปยังผู้ป่วยอื่น ๆ ณ โรงพยาบาลบ้านไร่ อ.บ้านไร่ จ.อุทัยธานี
​“กระทรวงเกษตรและสหกรณ์ขอเป็นกำลังใจให้ทีมบุคลากรทางการแพทย์ในการปฏิบัติหน้าที่บุคลากรด่านหน้าทุกท่าน รวมถึงฝากความห่วงใยไปยังพี่น้องประชาชนทุกคนให้ดูแลตัวเองตามมาตรการที่ภาครัฐกำหนดอย่างเคร่งครัด เพื่อที่เราจะได้ผ่านวิกฤติในครั้งนี้ไปด้วยกัน ในส่วนของภาคเกษตรเราก็ไม่ทอดทิ้ง ได้เร่งให้ความช่วยเหลือในการกระจายผลไม้ที่มีการกระจุกตัวเนื่องจากได้รับผลกระทบจากโควิด-19 ทำให้ไม่สามารถขายได้ จึงมีนโยบายในการกระจายผลผลิตผ่านขบวนการสหกรณ์ เน้นผลไม้ที่ได้คุณภาพมาตรฐาน GAP ก่อนนำมาคัดเกรดบรรจุลงกล่อง เพื่อสนับสนุนเกษตรกร สำหรับผู้ที่สนใจต้องการอุดหนุนผลไม้สหกรณ์ภาคใต้ สามารถสั่งซื้อผ่านเครือข่ายสหกรณ์ในจังหวัดของท่าน ส่วนกลางในเขตกรุงเทพและปริมณฑล สามารถสั่งซื้อได้ที่ชุมนุมสหกรณ์การเกษตรแห่งประเทศไทย จำกัด โทร. 081-823 3639” รมช.มนัญญา กล่าว

ที่มา : https://www.thaigov.go.th/news/contents/details/44441