รัฐบาลไทย-ข่าวทำเนียบรัฐบาล-วธ.รวมใจภักดิ์ ภาครัฐ เอกชน เครือข่ายวัฒนธรรมทั่วประเทศ จัดกิจกรรมเฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง


วันอังคารที่ 9 สิงหาคม 2565
วธ.รวมใจภักดิ์ ภาครัฐ เอกชน เครือข่ายวัฒนธรรมทั่วประเทศ จัดกิจกรรมเฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง
วธ.รวมใจภักดิ์ ภาครัฐ เอกชน เครือข่ายวัฒนธรรมทั่วประเทศ จัดกิจกรรมเฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสมหามงคลเฉลิมพระชนมพรรษา 90 พรรษา 12 สิงหาคม 2565
วธ.รวมใจภักดิ์ ภาครัฐ เอกชน เครือข่ายวัฒนธรรมทั่วประเทศ จัดกิจกรรมเฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสมหามงคลเฉลิมพระชนมพรรษา 90 พรรษา 12 สิงหาคม 2565 จัดพิธีทางศาสนา 5 ศาสนา การแสดงโขน งานจำหน่ายผ้าไทยแห่งปี ภูษาศิลป์ จากท้องถิ่นสู่สากล 11-14 ส.ค.นี้ ณ ชั้น 5 ศูนย์การค้าสยามพารากอน
วันที่ 8 สิงหาคม 2565 นายอิทธิพล คุณปลื้ม รัฐมนตรีว่าการกระทรวงวัฒนธรรม กล่าวว่า รัฐบาลกำหนดจัดงานเฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสมหามงคลเฉลิมพระชนมพรรษา 90 พรรษา 12 สิงหาคม 2565 โดยขอเชิญชวนหน่วยงานภาครัฐ ภาคเอกชน และประชาชน ร่วมน้อมสำนึกในพระมหากรุณาธิคุณและแสดงความจงรักภักดี ร่วมจัดทำโครงการและกิจกรรมเฉลิมพระเกียรติฯ และถวายพระราชกุศลให้เป็นไปอย่างสมพระเกียรติ ในโอกาสดังกล่าว ในส่วนของกระทรวงวัฒนธรรม (วธ.) หน่วยงานในสังกัด ร่วมกับ หน่วยงานภาครัฐ ภาคเอกชน และประชาชน เครือข่ายทางวัฒนธรรม จัดกิจกรรมเฉลิมพระเกียรติโดยพร้อมเพรียงกันทั้งส่วนกลางและส่วนภูมิภาค ประกอบด้วย การจัดตั้งโต๊ะหมู่ประดิษฐานพระฉายาลักษณ์ พร้อมเครื่องราชสักการะ ตกแต่งสถานที่ประดับพระฉายาลักษณ์ ประดับธงชาติคู่กับธงตราสัญลักษณ์พระราชพิธีมหามงคลเฉลิมพระชนมพรรษา 90 พรรษา 12 สิงหาคม 2565 พร้อมประดับผ้าระบายสีฟ้าร่วมกับผ้าระบายสีขาว ตามอาคารสถานที่ของหน่วยงานและบ้านเรือน การจัดทำสารสารคดีโทรทัศน์เฉลิมพระเกียรติฯ เพื่อเผยแพร่ จัดทำคำถวายพระพรชัยมงคลเผยแพร่ทางเว็บไซต์และสื่อออนไลน์ของหน่วยงาน การลงนามถวายพระพรชัยมงคลภายในหน่วยงานหรือทางเว็บไซต์ โดย วธ.ขอร่วมเชิญชวนประชาชน ข้าราชการในสังกัดร่วมลงนามถวายพระพร สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสวันเฉลิมพระชนมพรรษา วันที่ 12 สิงหาคม 2565 ผ่านระบบออนไลน์ ที่เว็บไซต์หน่วยราชการในพระองค์ https://wellwishes.royaloffice.th ระหว่างวันที่ 7 – 13 สิงหาคม 2565 ด้วย
รัฐมนตรีว่าการกระทรวงวัฒนธรรม กล่าวต่อไปว่า  วธ.ยังได้ร่วมกิจกรรมเฉลิมพระเกียรติสำคัญของรัฐบาล อาทิ กรมการศาสนา จัดพิธีทางศาสนามหามงคล 5 ศาสนา ถวายพระราชกุศล ได้แก่ ศาสนาพุทธ ศาสนาอิสลาม ศาสนาคริสต์ ศาสนาพราหมณ์-ฮินดู และศาสนาซิกข์ ในวันที่ 12 สิงหาคม 2565 ณ ท้องสนามหลวง ส่วนภูมิภาคสำนักงานวัฒนธรรมจังหวัดทุกจังหวัดจัดพิธี ณ ศาลากลางจังหวัดหรือสถานที่ที่เหมาะสม  ,  นิทรรศการเฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสมหามงคลเฉลิมพระชนมพรรษา 90 พรรษา 12 สิงหาคม 2565 ภายใต้ชื่อนิทรรศการ “โขน” ฟื้นศาสตร์ ฟื้นศิลป์ สืบสานไว้ในแผ่นดิน ด้วยพระบารมี ณ หอศิลป์ร่วมสมัยราชดำเนิน และการจัดกิจกรรมเฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสมหามงคลเฉลิมพระชนมพรรษา 90 พรรษา 12 สิงหาคม 2565 “ภูษาศิลป์ จากท้องถิ่นสู่สากล” วันที่ 11-14 สิงหาคม 2565 ณ รอยัล พารากอน ฮอลล์ ชั้น 5 ศูนย์การค้าสยามพารากอน       เพื่อน้อมสำนึกในพระมหากรุณาธิคุณของสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ที่ทรงมีพระวิริยะอุตสาหะ ปฏิบัติพระราชกรณียกิจในการส่งเสริมเรื่อง “ผ้าไทย” เป็นที่ประจักษ์มายาวนานมาตลอด 70 ปี ให้เป็นที่รู้จักในระดับสากล โดยกิจกรรมต่าง ๆ อาทิ นิทรรศการเฉลิมพระเกียรติฯ , การแสดงแบบผ้าไทย , การแสดง “จินตลีลาพัสตราภรณ์ : มโนราห์บัลเลต์” ,การแสดงโขน  , การจำหน่ายผ้าและผลิตภัณฑ์ผ้าจากชุมชน การเจรจาธุรกิจ (Business Matching) การเสวนาให้ความรู้การอนุรักษ์ผ้าเชิงนวัตกรรม เป็นต้น สอบถามรายละเอียดได้ที่ สายด่วนวัฒนธรรม 1765

ที่มา : https://www.thaigov.go.th/news/contents/details/57777