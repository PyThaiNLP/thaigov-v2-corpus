รัฐบาลไทย-ข่าวทำเนียบรัฐบาล-ลดค่าเล่าเรียนและค่าธรรมเนียมการศึกษา ปีการศึกษา 2564


วันอาทิตย์ที่ 22 สิงหาคม 2564
พิมพ์
ลดค่าเล่าเรียนและค่าธรรมเนียมการศึกษา ปีการศึกษา 2564
วันพฤหัสบดีที่ 29 กรกฎาคม 2564
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลเห็นชอบหลักการแนวทางลดค่าใช้จ่ายด้านการศึกษาของนักเรียนนักศึกษา ปีการศึกษา 2564 โดยสถาบันอุดมศึกษาของรัฐ ลดค่าเล่าเรียนและค่าธรรมเนียมการศึกษาเป็นขั้นบันได ได้แก่ ส่วนที่ไม่เกิน 50,000 บาท ลดร้อยละ 50 ส่วนที่เกิน 50,000 แต่ไม่เกิน 100,000 บาท ลดร้อยละ 30 ส่วนที่เกิน 100,000 บาท ลดร้อยละ 10 แบ่งเป็นรัฐบาลสนับสนุนงบประมาณส่วนนี้ร้อยละ 60 และสถาบันอุดมศึกษาสมทบร้อยละ 40 สำหรับสถาบันอุดมศึกษาเอกชนนั้น รัฐบาลสนับสนุนค่าเล่าเรียนและค่าธรรมเนียมการศึกษาคนละ 5,000 บาท และให้สถาบันแต่ละแห่งพิจารณาลดค่าเล่าเรียนเพิ่มเติม รวมทั้งสนับสนุนมาตรการอื่น เช่น ขยายเวลาผ่อนชำระ ลดค่าหอพัก หรือจัดสวัสดิการแก่นักศึกษาที่ติดเชื้อโควิด-19 เป็นต้น
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/44974