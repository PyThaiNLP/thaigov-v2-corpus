รัฐบาลไทย-ข่าวทำเนียบรัฐบาล-“ไทย” ติด Top 4 จุดหมายปลายทางท่องเที่ยวที่น่าเดินทางไปเยือนมากที่สุดในโลก


วันอาทิตย์ที่ 8 พฤษภาคม 2565
“ไทย” ติด Top 4 จุดหมายปลายทางท่องเที่ยวที่น่าเดินทางไปเยือนมากที่สุดในโลก
.....
กระทรวงวัฒนธรรม เผยข่าวดีล่าสุดถึงผลสำรวจเกี่ยวกับแผนการท่องเที่ยวระดับโลกของวีซ่า (Visa Global Travel Intentions Study) พบว่า ประเทศไทยได้รับการจัดอันดับให้เป็นจุดหมายปลายทางการท่องเที่ยวลำดับ 4 ที่น่าเดินทางไปเยือนมากที่สุดในโลก เมื่อมีการเปิดประเทศรับนักท่องเที่ยวหลังสถานการณ์โควิด-19 (สหรัฐอเมริกา ลำดับ 1/ สหราชอาณาจักร ลำดับ 2/ อินเดีย ลำดับ 3)
.
เมืองท่องเที่ยวยอดนิยมในไทยที่นักท่องเที่ยวค้นหาข้อมูลผ่านออนไลน์มากที่สุด คือ กรุงเทพฯ ภูเก็ต เชียงใหม่ และ อ.หัวหิน จ.ประจวบคีรีขันธ์ สำหรับกิจกรรมที่นักท่องเที่ยวสนใจมากที่สุด คือ นวดแผนไทย รับประทานอาหารไทยในคาเฟ่ - ร้านอาหาร การใช้เวลาพักผ่อนในรีสอร์ต และการเปิดประสบการณ์ด้านวัฒนธรรมไทย เช่น การเยี่ยมชมวัดไทย
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/54345