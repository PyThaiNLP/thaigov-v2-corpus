รัฐบาลไทย-ข่าวทำเนียบรัฐบาล-สำเร็จ! อาเซียนเลือกไทยเป็น “ศูนย์ ACPHEED” รัฐบาลเดินหน้าต่อ เร่งผลักดันไทยเป็น Medical Hub


วันพุธที่ 24 สิงหาคม 2565
สำเร็จ! อาเซียนเลือกไทยเป็น “ศูนย์ ACPHEED” รัฐบาลเดินหน้าต่อ เร่งผลักดันไทยเป็น Medical Hub
.....
พล.อ.ประยุทธ์ จันทร์โอชา นายกรัฐมนตรี และ รมว.กลาโหม รับทราบและยินดีที่ประเทศไทยได้รับเลือกให้เป็นสถานที่ตั้ง สำนักงานเลขาธิการของศูนย์อาเซียนด้านการรับมือกับภาวะฉุกเฉินและโรคอุบัติใหม่ (ACPHEED)
.
ทั้งนี้ ประเทศสมาชิกอาเซียนใช้เวลากว่า 2 ปี เพื่อเลือกประเทศใดประเทศหนึ่งที่มีความพร้อมด้านสาธารณสุขให้เป็นที่ตั้งของศูนย์ดังกล่าว จากผลการดำเนินมาตรการต่าง ๆ ของประเทศไทย เพื่อรับมือกับการแพร่ระบาดของโรคโควิด-19 นั้น ก็เป็นส่วนสำคัญที่ทำให้ได้รับการยอมรับจากนานาชาติ ทั้งนี้รัฐบาลจะเดินหน้าตามยุทธศาสตร์การพัฒนาประเทศ เพื่อให้ไทยเป็นศูนย์กลางสุขภาพนานาชาติ (Medical Hub) ต่อไป
.
โดยภารกิจของศูนย์ APHEED คือ การเสริมสร้างขีดสมรรถนะของภูมิภาคอาเซียนในการเตรียมความพร้อม การป้องกัน ตรวจจับ และตอบโต้ต่อภาวะฉุกเฉินด้านสาธารณสุขและโรคอุบัติใหม่ และจะมีการเปิดตัว (Soft Opening) ในวันที่ 26 ส.ค. 65 ซึ่งเป็นช่วงการประชุมระดับสูงเอเปคว่าด้วยสาธารณสุขและเศรษฐกิจ ครั้งที่ 12 (APEC Health Week) ณ อาคารศูนย์การแพทย์บางรัก กรมควบคุมโรค ถนนสาทร
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/58397