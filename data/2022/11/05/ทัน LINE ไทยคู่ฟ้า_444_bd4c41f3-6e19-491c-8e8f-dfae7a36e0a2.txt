รัฐบาลไทย-ข่าวทำเนียบรัฐบาล-มีผลแล้ว! ประกาศยกเลิกใช้สำเนาบัตรประชาชน – ทะเบียนบ้าน อำนวยความสะดวก ลดภาระประชาชน


วันอังคารที่ 7 ธันวาคม 2564
มีผลแล้ว! ประกาศยกเลิกใช้สำเนาบัตรประชาชน – ทะเบียนบ้าน อำนวยความสะดวก ลดภาระประชาชน
.....
เว็บไซต์ราชกิจจานุเบกษา เผยแพร่ประกาศกรมการปกครอง เรื่อง ยกเลิกการเรียกสำเนาบัตรประจำตัวประชาชน และสำเนาทะเบียนบ้าน เพื่อรองรับการเป็นรัฐบาลดิจิทัล ช่วยอำนวยความสะดวกและลดภาระของประชาชน โดยให้มีผลตั้งแต่บัดนี้เป็นต้นไป และกำหนดสาระสำคัญ ดังนี้
.
ให้ยกเลิกการเรียกสำเนาบัตรประจำตัวประชาชน - ทะเบียนบ้าน จากผู้ยื่นคำขอ อนุมัติ อนุญาต จดทะเบียน จดแจ้ง แจ้ง หรือการดำเนินการใด ๆ ตามกฎหมาย กฎระเบียบ คำสั่ง ข้อบังคับ หรือประกาศ ซึ่งอยู่ในความรับผิดชอบของกรมการปกครอง
.
กรณีจำเป็นและต้องการใช้สำเนาบัตรประจำตัวประชาชน - ทะเบียนบ้าน ให้เจ้าหน้าที่ผู้รับคำขอเป็นผู้จัดทำสำเนาเอกสารดังกล่าวขึ้นเอง โดยห้ามเรียกเก็บค่าใช้จ่าย
.
กรณีมอบอำนาจให้บุคคลอื่นดำเนินการแทน ให้ผู้รับมอบอำนาจยื่นสำเนาบัตรประจำตัวประชาชนของผู้มอบอำนาจพร้อมรับรองสำเนาถูกต้อง เพื่อประกอบการพิจารณาด้วย
.

ที่มา : https://www.thaigov.go.th/news/contents/details/49196