รัฐบาลไทย-ข่าวทำเนียบรัฐบาล-โฆษกรัฐบาลป้อง ”นายก” สวน พท. นายกฯ พร้อมแจงศึกซักฟอกทุกประเด็น ระวังจะหน้าแตกกลางสภาฯ เสียเอง แนะถ้าในอดีตยังแสดงให้เห็นถึงความโปร่งใสไม่ได้ ก็ไม่ควรจะมาขอโอกาสอีกครั้ง


วันศุกร์ที่ 29 เมษายน 2565
พิมพ์
โฆษกรัฐบาลป้อง ”นายก” สวน พท. นายกฯ พร้อมแจงศึกซักฟอกทุกประเด็น ระวังจะหน้าแตกกลางสภาฯ เสียเอง แนะถ้าในอดีตยังแสดงให้เห็นถึงความโปร่งใสไม่ได้ ก็ไม่ควรจะมาขอโอกาสอีกครั้ง
โฆษกรัฐบาลป้อง ”นายก” สวน พท. นายกฯ พร้อมแจงศึกซักฟอกทุกประเด็น ระวังจะหน้าแตกกลางสภาฯ เสียเอง แนะถ้าในอดีตยังแสดงให้เห็นถึงความโปร่งใสไม่ได้ ก็ไม่ควรจะมาขอโอกาสอีกครั้ง
วันที่ 29 เมษายน 2565 นายธนกร วังบุญคงชนะ โฆษกประจำสำนักนายกรัฐมนตรี กล่าวถึงกรณีที่แกนนำพรรคเพื่อไทยทั้งนายประเสริฐ จันทรรวงทอง เลขาธิการพรรคเพื่อไทยและนายยุทธพงศ์ จรัสเสถียร ส.ส.มหาสารคาม และรองหัวหน้าพรรคเพื่อไทย ระบุว่า พรรคเพื่อไทยมีความพร้อมในการอภิปรายไม่ไว้วางใจรัฐบาล เพราะ พล.อ.ประยุทธ์ จันทร์โอชา นายกฯ และรมว.กลาโหม บริหารงานล้มเหลวไม่สมควรเป็นนายกฯ ต่อ และจะน็อกในสภาฯ ว่า หากฝ่ายค้านเรียกการโหมโรงรายวันของตัวเองว่าหนังตัวอย่าง ก็คงเป็นหนังที่เตรียมตัวเจ๊งได้เลย เพราะขนาดตัวอย่างยังไม่เห็นว่ามีอะไรน่าสนใจ ทำท่าว่าจะออกแนวน้ำท่วมทุ่งผักบุ้งโหรงเหรง บางทีอาจจะเป็นฝ่ายค้านเองที่ถูกรัฐบาลเอาข้อเท็จจริงมาชี้แจงจนต้องหน้าแตกกลางสภาฯ ก็ได้ เพราะที่ผ่านมาหลายต่อหลายครั้งจนถึงวันนี้ประชาชนก็แทบจะไม่ไว้วางใจฝ่ายค้านเสียเองแล้ว โหมโรงว่าดี โหมโรงว่าข้อมูลเด็ด แต่สุดท้ายก็ทะเลาะกันเองว่าถูกคนในพรรคกีดกันไม่ให้อภิปราย
“ยืนยันว่ารัฐบาลโดยเฉพาะนายกฯ นั้นพร้อมชี้แจงทุกประเด็น เพราะไม่ได้ทำอะไรผิด เพียงแต่อาจจะขัดใจที่ยังอยู่ขวางหูขวางตาคนที่อยากจะกลับมามีอำนาจอีกครั้งก็เท่านั้น แม้ว่าหลายนโยบายของรัฐบาลจะถูกใจประชาชน ก็จะถูกฝ่ายค้านเอาไปบิดเบือน โดยไม่สนปัญหาความทุกข์ร้อนของประชาชนที่กำลังรอรับการช่วยเหลือจากรัฐบาล แล้วแบบนี้จะให้ประชาชนไว้วางใจเลือกเข้ามาบริหารประเทศได้อย่างไร ไม่อยากให้ฝ่ายค้านมือถือสากปากถือศีล ที่ผ่านมาอดีตรัฐมนตรีของพรรคตัวเองติดคุกเพราะทุจริตไปแล้วกี่คนเคยนับหรือไม่ ถ้าในอดีตยังแสดงให้เห็นถึงความโปร่งใสไม่ได้ ก็ไม่ควรจะมาขอโอกาสอีกครั้ง” นายธนกร กล่าว
........................

ที่มา : https://www.thaigov.go.th/news/contents/details/54053