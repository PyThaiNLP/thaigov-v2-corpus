รัฐบาลไทย-ข่าวทำเนียบรัฐบาล-นายกรัฐมนตรี ตรวจราชการ จ.อุบลราชธานี


วันศุกร์ที่ 15 ตุลาคม 2564
พิมพ์
นายกรัฐมนตรี ตรวจราชการ จ.อุบลราชธานี
วันศุกร์ที่ 15 ตุลาคม 2564
ต่อจากนี้ไป ขอเชิญรับฟังไทยคู่ฟ้า ค่ะ
วันนี้ (15 ต.ค.64) พลเอก ประยุทธ์ จันทร์โอชา นายกรัฐมนตรี ลงพื้นที่ตรวจราชการ จ.อุบลราชธานี โดยติดตามแนวทางการบริหารจัดการน้ำ เยี่ยมชมการดำเนินงานของโรงเรียนวัดป่าศรีแสงธรรม ซึ่งปลูกฝังแนวคิดเศรษฐกิจพอเพียงและเสริมสร้างความรู้คู่คุณธรรม พร้อมทั้งบูรณาการเรื่องสิ่งแวดล้อมสอดคล้องกับบริบทของชุมชนคือพลังงานและการเกษตร จนปัจจุบันได้ชื่อว่าเป็นโรงเรียนพลังงานทดแทนต้นแบบ และเยี่ยมชมโครงการพระราชทานโคก หนอง นา แห่งน้ำใจและความหวัง ซึ่งเป็นความร่วมมือของภาครัฐและชุมชนในการสร้างศูนย์การเรียนรู้ให้เกษตรกรและประชาชนประกอบสัมมาชีพตามแนวทางศาสตร์พระราชา เป็นตัวอย่างของการใช้วัดและโรงเรียนเป็นฐานในการพัฒนาชุมชนอย่างแท้จริง
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/47005