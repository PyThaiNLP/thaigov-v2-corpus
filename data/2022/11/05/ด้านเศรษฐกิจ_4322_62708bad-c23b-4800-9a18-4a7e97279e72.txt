รัฐบาลไทย-ข่าวทำเนียบรัฐบาล-กรมทางหลวงชนบทซ่อมสร้างผิวจราจรพร้อมขยายถนนสาย สร.3027 แยก ทล.214 - บ้านเมืองลีง อำเภอท่าตูมและจอมพระ จังหวัดสุรินทร์


วันจันทร์ที่ 4 กรกฎาคม 2565
กรมทางหลวงชนบทซ่อมสร้างผิวจราจรพร้อมขยายถนนสาย สร.3027 แยก ทล.214 - บ้านเมืองลีง อำเภอท่าตูมและจอมพระ จังหวัดสุรินทร์
ส่งเสริมเศรษฐกิจการท่องเที่ยวศูนย์การศึกษาหมู่บ้านช้าง เพิ่มศักยภาพการคมนาคมระหว่างจังหวัดให้มีประสิทธิภาพ เพื่อความสะดวกปลอดภัยของป
กรมทางหลวงชนบท (ทช.) กระทรวงคมนาคม ดำเนินโครงการซ่อมสร้างผิวทางแอสฟัลท์ติกคอนกรีต งานบำรุงถนนทางหลวงชนบทสาย สร.3027 แยกทางหลวงแผ่นดินหมายเลข 214 - บ้านเมืองลีง อำเภอท่าตูมและจอมพระ จังหวัดสุรินทร์
ถนนทางหลวงชนบทสาย สร.3027 แยกทางหลวงแผ่นดินหมายเลข 214 - บ้านเมืองลีง อำเภอท่าตูมและจอมพระ จังหวัดสุรินทร์ เป็นเส้นทางที่เชื่อมระหว่างอำเภอท่าตูม จังหวัดสุรินทร์ กับอำเภอสตึก จังหวัดบุรีรัมย์ เป็นเส้นทางเข้าสู่แหล่งท่องเที่ยวที่สำคัญ คือ ศูนย์การศึกษาหมู่บ้านช้างบ้านตากลาง จึงทำให้มีประชาชนและนักท่องเที่ยวใช้ถนนเส้นดังกล่าวเป็นจำนวนมากถึง 6,879 คันต่อวัน ทั้งนี้ เพื่อเป็นการส่งเสริมเศรษฐกิจการท่องเที่ยวและการขนส่งพืชผลทางการเกษตรในพื้นที่ให้สามารถขนส่งออกสู่ตลาดได้อย่างสะดวกรวดเร็วปลอดภัยในทุกฤดู รวมถึงช่วยเพิ่มศักยภาพการคมนาคมขนส่งระหว่างจังหวัดสุรินทร์ไปยังจังหวัดบุรีรัมย์ ให้ประชาชนและนักท่องเที่ยวเดินทางได้อย่างสะดวกรวดเร็วปลอดภัยมากยิ่งขึ้น ตามนโยบายของนายศักดิ์สยาม ชิดชอบ รัฐมนตรีว่าการกระทรวงคมนาคม ทช. จึงได้ดำเนินการซ่อมสร้างผิวจราจรและบำรุงถนนสายดังกล่าว ประกอบด้วย การขยายความกว้างจากถนนเดิมเป็น 8 - 12 เมตร ระยะทาง 9.3 กิโลเมตร งานเสริมผิวจราจร รวมระยะทาง 2.2 กิโลเมตร รวมถึงการติดตั้งไฟฟ้าส่องสว่าง อุปกรณ์อำนวยความปลอดภัย โดยใช้งบประมาณในการดำเนินงาน 99.952 ล้านบาท ปัจจุบันขั้นตอนการดำเนินงานอยู่ระหว่างงานดินถมคันทาง ซึ่งคาดว่าจะแล้วเสร็จสมบูรณ์ในช่วงเดือนมีนาคม 2566

ที่มา : https://www.thaigov.go.th/news/contents/details/56495