รัฐบาลไทย-ข่าวทำเนียบรัฐบาล-DES เดินหน้า ปิด 344 บัญชีม้า เเก้ call center


วันจันทร์ที่ 28 มีนาคม 2565
DES เดินหน้า ปิด 344 บัญชีม้า เเก้ call center
DES เดินหน้า ปิด 344 บัญชีม้า เเก้ call center
ชัยวุฒิ เผย กวาดล้างบัญชีม้า จับกุมไปแล้ว 344 บัญชี มูลค่าความเสียหายกว่า 869 ล้านบาท เเก้ปัญหาเเก็งคอลเซ็นเตอร์
นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอีเอส) กล่าวภายหลังเป็นประธานการประชุมคณะกรรมการป้องกันปราบปรามและแก้ไขปัญหาอาชญากรรมทางออนไลน์ ครั้งที่ 2/2565 วันนี้ (28 มี.ค.65) ว่าได้มีการนำเสนอความคืบหน้าในการทางานบูรณาการระหว่างหน่วยงานต่างๆ เพื่อเร่งประสิทธิภาพการแก้ไขปัญหาความเดือดร้อนของประชาชนจากมิจฉาชีพและอาชญากรรมออนไลน์ โดยหนึ่งในนั้นคือ การแก้ปัญหาบัญชีม้า สกัดเส้นทางการรับและโอนเงินในขบวนการของมิจฉาชีพ ซึ่งจะลดปัญหาความเดือดร้อนของประชาชนจากอาชญากรรมเหล่านี้ได้มาก
โดยมีการนำเสนอรายงานต่อที่ประชุมถึงผลการดาเนินการปราบปรามจับกุมดำเนินคดีกับผู้กระทำผิด ของกองบัญชาการตำรวจสืบสวนสอบสวนอาชญากรรมทางเทคโนโลยี (บช.สอท.) ในรอบปีที่ผ่านมา จนถึงปัจจุบัน จำนวนทั้งสิ้น 5,517 คดี ผู้ต้องหา 6,348 คน และได้มีการระดมกวาดล้างจับกุมผู้ที่เปิดบัญชีธนาคารแล้วนำไปใช้ในการกระทำผิดผ่านทางออนไลน์ (บัญชีม้า) แล้วจำนวน 344 ราย (บัญชี) มีมูลค่าความเสียหายกว่า 869 ล้านบาท โดยเรียงลำดับมูลค่าความเสียหาย    ดังนี้ อันดับ 1 การหลอกลวงออนไลน์ทางด้านการเงิน ครอบคลุมทั้งการหลอกลวงโอนเงิน (Scam/Call Center) และแชร์ลูกโซ่หลอกให้ลงทุนทางออนไลน์ ความเสียหายกว่า 693 ล้านบาท อันดับ 2 การพนันออนไลน์ ความเสียหาย 154 ล้านบาท อันดับ 3 คดีความตาม พ.ร.บ.คอมพิวเตอร์ฯ ความเสียหายกว่า 13 ล้านบาท อันดับ 4 การหลอกลวงจำหน่ายสินค้าออนไลน์ ความเสียหายประมาณ 8 ล้านบาท
ทั้งนี้ ในช่วง 3 เดือนแรกของปี 65 ในส่วนเว็บพนันออนไลน์ ได้มีคำสั่งศาลปิดกั้นแล้ว 742 ยูอาร์แอล นายชัยวุฒิ กล่าวว่า นอกจากนี้ที่ประชุมยังได้รับทราบการแต่งตั้งคณะอนุกรรมการปราบปรามอาชญากรรมทางออนไลน์ โดยมีพลโท สุชาติ แดงประไพ ผู้ทรงคุณวุฒิกองทัพบก  เป็นประธาน ทั้งนี้เพื่อให้การดำเนินการด้านป้องกันปราบปรามและแก้ไขอาชญากรรมทางออนไลน์ เป็นไปอย่างมีประสิทธิภาพ และมีการบูรณาการ สาหรับคณะอนุกรรมการฯ ชุดดังกล่าว มีอำนาจหน้าที่ ดังนี้ 1. ปฏิบัติการและบูรณาการป้องกันปราบปรามและแก้ไขปัญหาอาชญากรรมทางออนไลน์ เพื่อเพิ่มประสิทธิภาพในการป้องกันปราบปรามและแก้ไขปัญหาอาชญากรรมทางออนไลน์ 2. ประสานงานหรือเชิญทั้งบุคคลและหน่วยงานที่เกี่ยวข้อง เพื่อแสวงหาข้อเท็จจริง ในการดำเนินการป้องกันปราบปรามและแก้ไขปัญหาอาชญากรรมทางออนไลน์ และดำเนินการอื่นใด เพื่อให้การดำเนินการของคณะอนุกรรมการฯ เกิดผลเป็นรูปธรรม 3.แต่งตั้งคณะทำงาน เพื่อช่วยคณะอนุกรรมการทำงานตามความจำเป็น และ 4. ดำเนินการอื่นใดตามที่คณะกรรมการป้องกันปราบปรามและแก้ไขปัญหาอาชญากรรมทางออนไลน์ หรือประธานกรรมการป้องกันปราบปรามและแก้ไขปัญหาอาชญากรรมทางออนไลน์มอบหมาย
************************

ที่มา : https://www.thaigov.go.th/news/contents/details/53028