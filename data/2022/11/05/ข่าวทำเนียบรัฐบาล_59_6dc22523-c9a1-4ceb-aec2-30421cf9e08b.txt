รัฐบาลไทย-ข่าวทำเนียบรัฐบาล- บ่ายนี้ ที่ประชุมศบค. ครั้งที่ 12/2564 เตรียมพิจารณาประเมินมาตรการป้องกันควบคุมโรคติดเชื้อโควิด-19


วันจันทร์ที่ 16 สิงหาคม 2564
บ่ายนี้ ที่ประชุมศบค. ครั้งที่ 12/2564  เตรียมพิจารณาประเมินมาตรการป้องกันควบคุมโรคติดเชื้อโควิด-19
บ่ายนี้ ที่ประชุมศบค. ครั้งที่ 12/2564  เตรียมพิจารณาประเมินมาตรการป้องกันควบคุมโรคติดเชื้อโควิด-19
วันนี้ (16 สิงหาคม 2564) เวลา 12.30 น. ณ โถงกลาง ตึกสันติไมตรี ทำเนียบรัฐบาล นายแพทย์ทวีศิลป์ วิษณุโยธิน โฆษกศูนย์บริหารสถานการณ์โควิด-19 เผยในช่วงบ่ายวันนี้ พลเอกประยุทธ์ จันทร์โฮชา นายกรัฐมนตรีและรัฐมนตรีว่าการกระทรวงกลาโหม ในฐานะผู้อำนวยการ ศบค. จะเป็นประธานการประชุมคณะกรรมการบริหารสถานการณ์การแพร่ระบาดของโรคติดเชื้อไวรัสโคโรนา 2019 ครั้งที่ 12/2564 ผ่าน Video Conference  โดยมีวาระพิจารณาสำคัญ 4 เรื่อง ได้แก่ 1. แผนการให้บริการวัคซีนโควิด-19  2. การรับความช่วยเหลือด้านการแพทย์ สาธารณสุข จากต่างประเทศ ทั้งการแลกวัคซีนระหว่างรัฐบาลภูฏานและรัฐบาลไทย การรับบริจาค Monoclonal antibody หรือ ยารักษาโควิด-19 จากสาธารณสุข ประเทศเยอรมนี 3. การประเมินผลการปรับมาตรการป้องกันควบคุมโรคติดเชื้อโควิด-19 และ 4. การเปิดพื้นที่นำร่องรับนักท่องเที่ยวในจังหวัดภูเก็ต เชื่อมต่อกับการนำร่องในพื้นอื่น ๆ  โฆษก ศบค. จะแถลงผลการประชุมเมื่อการประชุมเสร็จสิ้นลงอีกครั้ง
...................
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/44799