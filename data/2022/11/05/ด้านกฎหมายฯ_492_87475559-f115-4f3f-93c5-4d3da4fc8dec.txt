รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม ประชุมผู้บริหารกระทรวงฯ ครั้งที่ ๑๐/๒๕๖๕ เพื่อติดตามความคืบหน้าการดำเนินงานของหน่วยงานในสังกัด


วันพฤหัสบดีที่ 7 เมษายน 2565
พิมพ์
รัฐมนตรีว่าการกระทรวงยุติธรรม ประชุมผู้บริหารกระทรวงฯ ครั้งที่ ๑๐/๒๕๖๕ เพื่อติดตามความคืบหน้าการดำเนินงานของหน่วยงานในสังกัด
รัฐมนตรีว่าการกระทรวงยุติธรรม ประชุมผู้บริหารกระทรวงฯ ครั้งที่ ๑๐/๒๕๖๕ เพื่อติดตามความคืบหน้าการดำเนินงานของหน่วยงานในสังกัด
ในวันพฤหัสบดีที่ ๗ เมษายน ๒๕๖๕ เวลา ๑๐.๓๐ น.
นายสมศักดิ์ เทพสุทิน รัฐมนตรีว่าการกระทรวงยุติธรรม
เป็นประธานการประชุมผู้บริหารกระทรวงยุติธรรม ครั้งที่ ๑๐/๒๕๖๕
โดยมี ว่าที่ร้อยตรี ธนกฤต จิตรอารีย์รัตน์ เลขานุการรัฐมนตรีว่าการกระทรวงยุติธรรม
นางสาวณัฐธ์ภัสส์ ยงใจยุทธ ผู้ช่วยรัฐมนตรีประจำกระทรวงยุติธรรม
นายธนวัชร นิติกาญจนา ที่ปรึกษารัฐมนตรีว่าการกระทรวงยุติธรรม
นายวัลลภ นาคบัว รองปลัดกระทรวงยุติธรรม
นายสหการณ์ เพ็ชรนรินทร์ รองปลัดกระทรวงยุติธรรม
พร้อมด้วยผู้บริหารของหน่วยงานในสังกัดกระทรวงยุติธรรม
เข้าร่วมผ่านระบบการประชุมทางไกล (Video Conference)
โดยที่ประชุมรับทราบสรุปผลการจัดมหกรรมไกล่เกลี่ยหนี้สินครัวเรือนและยุติธรรมพบประชาชน ครั้งที่ ๔/๒๕๖๕
จังหวัดนครศรีธรรมราช รายงานความคืบหน้าการก่อสร้างเรือนจำ รวมทั้งรับทราบรายงานความคืบหน้า
การกำกับติดตามและบูรณาการภารกิจของหน่วยงานในสังกัดกระทรวงยุติธรรมในพื้นที่ที่ได้รับมอบหมาย
โดยเลขานุการรัฐมนตรีว่าการกระทรวงยุติธรรม รับผิดชอบในพื้นที่ภาคกลาง ผู้ช่วยรัฐมนตรีประจำกระทรวงยุติธรรม รับผิดชอบในพื้นที่ภาคตะวันออกเฉียงเหนือ และที่ปรึกษารัฐมนตรีว่าการกระทรวงยุติธรรม รับผิดชอบในพื้นที่ภาคตะวันตก

ที่มา : https://www.thaigov.go.th/news/contents/details/53394