รัฐบาลไทย-ข่าวทำเนียบรัฐบาล-Moody’s คงอันดับความน่าเชื่อถือของไทย คาดเศรษฐกิจไทยจะโตขึ้นต่อเนื่อง


วันจันทร์ที่ 11 เมษายน 2565
Moody’s คงอันดับความน่าเชื่อถือของไทย คาดเศรษฐกิจไทยจะโตขึ้นต่อเนื่อง
.....
สำนักงานบริหารหนี้สาธารณะ กระทรวงการคลัง เผย บริษัท Moody’s Investors Service (Moody’s) คงอันดับความน่าเชื่อถือของประเทศไทยที่ Baa1 และมุมมองความน่าเชื่อถือที่ระดับมีเสถียรภาพ (Stable Outlook) โดยมีสาระสำคัญ ดังนี้
.
1.ไทยมีเศรษฐกิจขนาดใหญ่ มีความหลากหลาย และมีประสิทธิผลของนโยบายเศรษฐกิจมหภาคที่มีประสิทธิภาพและแข็งแกร่ง ทำให้มีความยืดหยุ่นทางเศรษฐกิจที่สามารถรองรับการเปลี่ยนแปลงทางเศรษฐกิจและแรงกระทบที่เกิดขึ้นอย่างรุนแรง (Shock) ในอนาคตได้
.
2.ภาคการคลังสาธารณะ (Public Finance) ของไทยมีความแข็งแกร่ง เมื่อเปรียบเทียบกับกลุ่มประเทศที่มีอันดับความน่าเชื่อถือในระดับเดียวกัน (Baa Peers)
.
3.ภาคการเงินต่างประเทศ (External Finance) มีความเข้มแข็ง ทุนสำรองระหว่างประเทศยังคงอยู่ในระดับสูง
.
4.ปัจจัยสำคัญที่จะทำให้ Moody’s เพิ่มอันดับความน่าเชื่อถือของไทย คือ การเพิ่มระดับการลงทุนและขีดความสามารถในการแข่งขันของประเทศ ซึ่งจะนำไปสู่การเติบโตของผลผลิต (Productivity Growth) อย่างยั่งยืน
.
5.ความเชื่อมั่นต่อเศรษฐกิจไทยสะท้อนได้จาก ล่าสุด ธนาคารพัฒนาเอเชีย (Asian Development Bank: ADB) คาดว่า เศรษฐกิจไทยจะขยายตัวเป็นบวกได้ต่อเนื่อง ในปี 2565 - 2566
#ไทยคู่ฟ้า #ร่วมต้านโควิด19
-------------------
อัลบั้มภาพ
ข่าวที่เกี่ยวข้อง
รัฐบาลเข้ม...
แจ้งเตือน...
อย่าแชร์...
กรุงเทพฯ...
ปลื้ม...

ที่มา : https://www.thaigov.go.th/news/contents/details/53484