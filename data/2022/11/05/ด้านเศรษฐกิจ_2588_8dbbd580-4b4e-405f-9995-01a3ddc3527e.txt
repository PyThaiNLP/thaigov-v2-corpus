รัฐบาลไทย-ข่าวทำเนียบรัฐบาล-บขส. ชวนเที่ยวเดือนมกราคม “ไหว้พระเมืองเก่า เล่าเรื่องประวัติศาสตร์ บรรยากาศอโยธยา” แบบ One Day Trip ในวันที่ 29 มกราคม 2565


วันศุกร์ที่ 14 มกราคม 2565
บขส. ชวนเที่ยวเดือนมกราคม “ไหว้พระเมืองเก่า เล่าเรื่องประวัติศาสตร์ บรรยากาศอโยธยา” แบบ One Day Trip ในวันที่ 29 มกราคม 2565
ติดต่อสอบถาม โทร. 02-5378737 หรือ 083-4209987
นายสัญลักข์ ปัญวัฒนลิขิต กรรมการผู้จัดการใหญ่ บริษัท ขนส่ง จำกัด (บขส.) กระทรวงคมนาคม เปิดเผยว่า บขส.
ได้จัดโครงการ “ไหว้พระเมืองเก่า เล่าเรื่องประวัติศาสตร์ บรรยากาศอโยธยา” เพื่อส่งเสริมการท่องเที่ยวในรูปแบบ
วิถีใหม่ จึงขอเชิญชวนผู้ที่สนใจร่วมเที่ยวอยุธยาเมืองเก่าและไหว้พระขอพร เสริมสร้างความเป็นสิริมงคลต้อนรับปี 2565 ในรูปแบบ One Day Trip (ไป-กลับ) ในวันที่ 29 มกราคม 2565 อัตรา ค่าโดยสาร 359 บาทต่อท่าน
รวมประกันอุบัติเหตุทุกที่นั่ง แต่ไม่รวมค่าใช้จ่ายส่วนตัวอื่น ๆ เช่น ค่าอาหาร ค่าเครื่องดื่ม และค่าธรรมเนียมสถานที่ท่องเที่ยว ทั้งนี้ ผู้ที่เดินทางจะต้องเป็นผู้ที่ได้รับวัคซีนป้องกัน COVID-19 ครบจำนวน 2 เข็ม สามารถสมัครเข้าร่วมโครงการและสำรองที่นั่งได้ที่งานการตลาดและลูกค้าสัมพันธ์กองสื่อสารองค์กรและการตลาด โทร. 02-5378737 หรือ 083-4209987 ได้ตั้งแต่วันนี้เป็นต้นไป
บขส. ได้รับมาตรฐานความปลอดภัยด้านสุขอนามัย SHA Plus พร้อมให้บริการด้วยรถโดยสาร พนักงานที่มีคุณภาพ โดยพนักงานด่านหน้าที่ให้บริการประชาชนได้รับวัคซีนบูสเตอร์โดสครบ 100% รวมทั้ง บขส. ได้จัดการเดินรถ
ตามมาตรการสาธารณสุขอย่างเคร่งครัด พร้อมขอความร่วมมือผู้ใช้บริการ สวมหน้ากากอนามัย สแกนแอปพลิเคชันไทยชนะ ก่อนและหลังใช้บริการ เพื่อความปลอดภัยในการเดินทาง

ที่มา : https://www.thaigov.go.th/news/contents/details/50549