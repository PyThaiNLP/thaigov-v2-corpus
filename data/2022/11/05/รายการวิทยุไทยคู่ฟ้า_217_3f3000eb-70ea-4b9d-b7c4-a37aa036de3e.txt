รัฐบาลไทย-ข่าวทำเนียบรัฐบาล-รัฐบาลเดินหน้าพัฒนาระบบขนส่งทางราง ยกระดับคุณภาพชีวิตคนไทย


วันอังคารที่ 21 ธันวาคม 2564
รัฐบาลเดินหน้าพัฒนาระบบขนส่งทางราง ยกระดับคุณภาพชีวิตคนไทย
วันจันทร์ที่ 20 ธันวาคม 2564
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลเดินหน้าพัฒนาระบบการขนส่งทางรางโดยปัจจุบันมีรถไฟฟ้าเปิดให้บริการแล้ว 11 สาย ระยะทางรวม 211.94 กม. อยู่ระหว่างก่อสร้างอีก 34.5 กม. ซึ่งคืบหน้ากว่าร้อยละ 80 คาดว่าจะเปิดให้บริการได้ในปีหน้า ทั้งนี้ โครงข่ายรถไฟฟ้าในเขต กทม.และปริมณฑล มี 14 สายทาง ระยะทางรวม 547.65 กม. ในภูมิภาคมีการพัฒนาใน 6 จังหวัด ได้แก่ จ.เชียงใหม่ ภูเก็ต นครราชสีมา พิษณุโลก สงขลา และขอนแก่น นอกจากนี้ ยังมีรถไฟความเร็วสูงอยู่ระหว่างก่อสร้าง 2 โครงการ ระยะทางรวม 473 กม. และเตรียมขออนุมัติอีก 1 โครงการ ระยะทาง 355 กม. โดยมีเป้าหมายเพื่อยกระดับคุณภาพชีวิตคนไทย ขับเคลื่อนเศรษฐกิจไทย และเป็นศูนย์กลางเชื่อมต่อการคมนาคมในภูมิภาค
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/49707