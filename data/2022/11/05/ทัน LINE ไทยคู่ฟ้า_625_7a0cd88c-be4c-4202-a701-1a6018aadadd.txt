รัฐบาลไทย-ข่าวทำเนียบรัฐบาล-เร่งตรวจสอบลักลอบเล่นพนันออนไลน์ หากพบการกระทำผิดให้ดำเนินคดีโดยเด็ดขาด


วันพฤหัสบดีที่ 10 กุมภาพันธ์ 2565
เร่งตรวจสอบลักลอบเล่นพนันออนไลน์ หากพบการกระทำผิดให้ดำเนินคดีโดยเด็ดขาด
.....
นายธนกร วังบุญคงชนะ โฆษกรัฐบาล เผย พล.อ.ประยุทธ์ จันทร์โอชา นายกรัฐมนตรี และ รมว.กลาโหม ห่วงใยกรณีมีการลักลอบเล่นพนันออนไลน์ ซึ่งปรับเปลี่ยนรูปแบบวิธีการเล่นที่แยบยล แปลกใหม่ขึ้น เพื่อหลีกเลี่ยงการจับกุมของเจ้าหน้าที่ตำรวจ
.
พร้อมกำชับสำนักงานตำรวจแห่งชาติ (สตช.) ฝ่ายปกครอง กระทรวงดิจิทัลเพื่อเศรษฐกิจและสังคม (ดีอีเอส) และหน่วยงานที่เกี่ยวข้อง ตรวจสอบการลักลอบเปิดโต๊ะพนันในพื้นที่ต่าง ๆ รวมถึงการพนันออนไลน์อย่างเข้มงวดยิ่งขึ้น หากพบการกระทำความผิด ให้ดำเนินคดีตามกฎหมายอย่างเคร่งครัด
.
ฝากเตือนประชาชนช่วยกันเป็นหูเป็นตา ดูแลบุคคลในครอบครัวที่มีพฤติกรรมเกี่ยวข้องกับการเล่นการพนัน โดยเฉพาะในช่วงนี้ที่เด็กนักเรียนเรียนออนไลน์ ที่อาจถูกชักจูงเข้าไปเกี่ยวข้องกับการพนันได้ง่ายกว่าเดิม
.
หากพบการลักลอบเปิดโต๊ะพนัน แหล่งพนันออนไลน์ สามารถแจ้งข้อมูลได้ที่ ศูนย์ PCT 081-8663000 หรือสายด่วน บช.สอท. 1441 รวมถึงสายด่วน 1111 และเจ้าหน้าที่ตำรวจในพื้นที่ได้ทันที
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/51433