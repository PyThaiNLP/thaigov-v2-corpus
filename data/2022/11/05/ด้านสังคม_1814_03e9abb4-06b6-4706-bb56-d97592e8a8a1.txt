รัฐบาลไทย-ข่าวทำเนียบรัฐบาล-ปลัด พม. สั่งเร่งตรวจสอบข้อเท็จจริง กรณีเกิดเหตุเสียชีวิตในศูนย์คุ้มครองคนไร้ที่พึ่ง จ.ชลบุรี พร้อมกำชับทุกศูนย์ฯ ทั่วประเทศ เข้มงวดเรื่องความปลอดภัยยิ่งขึ้น


วันพฤหัสบดีที่ 4 สิงหาคม 2565
ปลัด พม. สั่งเร่งตรวจสอบข้อเท็จจริง กรณีเกิดเหตุเสียชีวิตในศูนย์คุ้มครองคนไร้ที่พึ่ง จ.ชลบุรี พร้อมกำชับทุกศูนย์ฯ ทั่วประเทศ เข้มงวดเรื่องความปลอดภัยยิ่งขึ้น
ปลัด พม. สั่งเร่งตรวจสอบข้อเท็จจริง กรณีเกิดเหตุเสียชีวิตในศูนย์คุ้มครองคนไร้ที่พึ่ง จ.ชลบุรี พร้อมกำชับทุกศูนย์ฯ ทั่วประเทศ เข้มงวดเรื่องความปลอดภัยยิ่งขึ้น
วันที่ 17 ก.ค. 65 เวลา 14.00 น. นางพัชรี อาระยะกุล  ปลัดกระทรวงการพัฒนาสังคมและความมั่นคงของมนุษย์ (ปลัด พม.) เปิดเผยว่า ตามที่มีการนำเสนอข่าว กรณี วันนี้ เมื่อเวลา 01.00 น. เจ้าหน้าที่ตำรวจ สภ.บางละมุง จังหวัดชลบุรี ได้รับแจ้งเหตุการเสียชีวิตภายในศูนย์คุ้มครองคนไร้ที่พึ่งจังหวัดชลบุรี โดยชายผู้เสียชีวิต อายุ 21 ปี ถูกชายผู้ก่อเหตุ อายุ 41 ปี ทำร้ายร่างกายจนเสียชีวิต เนื่องจากผู้ก่อเหตุรู้สึกโมโหมากที่ผู้เสียชีวิตได้ขโมยเงินไป นั้น
นางพัชรี กล่าวเพิ่มเติมว่า ตนรู้สึกเสียใจกับเหตุการณ์ที่เกิดขึ้น และไม่อยากให้ความสูญเสียเกิดขึ้นกับใครอีก ทั้งนี้ จึงได้สั่งการ อธิบดีกรมพัฒนาสังคมและสวัสดิการ ซึ่งดูแลรับผิดชอบศูนย์คุ้มครองคนไร้ที่พึ่งจังหวัดชลบุรี ให้ตรวจสอบข้อเท็จจริงโดยเร็วที่สุด เพราะกระทรวง พม. มีความห่วงใยในความปลอดภัยของทุกฝ่าย ไม่ว่าจะเป็นผู้ใช้บริการที่เป็นคนไร้ที่พึ่งและเจ้าหน้าที่ผู้ดูแล อีกทั้งให้ประสานความช่วยเหลือไปยังครอบครัวผู้เสียชีวิตและติดตามการดำเนินคดีกับผู้ก่อเหตุ นอกจากนี้ ยังได้กำชับให้ศูนย์คุ้มครองคนไร้ที่พึ่งทั่วประเทศเข้มงวดยิ่งขึ้นในการดูแลและเฝ้าระวังในเรื่องความปลอดภัยภายในศูนย์ฯ เพื่อป้องกันไม่ให้เกิดเหตุการณ์ในลักษณะนี้ซ้ำอีก

ที่มา : https://www.thaigov.go.th/news/contents/details/56967