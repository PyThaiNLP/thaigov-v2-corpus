รัฐบาลไทย-ข่าวทำเนียบรัฐบาล-เปิดลงทะเบียนเข้าประเทศแบบ Test & Go วันแรก


วันอังคารที่ 1 กุมภาพันธ์ 2565
พิมพ์
เปิดลงทะเบียนเข้าประเทศแบบ Test & Go วันแรก
วันอังคารที่ 1 กุมภาพันธ์ 2565
ต่อจากนี้ไป ขอเชิญรับฟังไทยคู่ฟ้า ค่ะ
วันนี้ (1ก.พ.65) เป็นวันแรกที่ผู้ที่ต้องการเดินทางเข้ามาในประเทศไทยจากทุกประเทศทั้งชาวไทยและชาวต่างชาติสามารถลงทะเบียนในรูปแบบ Test and Go ได้ โดยจะต้องมีหลักฐานการจองที่พักในโรงแรมที่มีโรงพยาบาลคู่ปฏิบัติการในวันแรกและวันที่ 5 ของการเดินทางซึ่งเป็นโรงแรมต่างพื้นที่กันได้ และหลักฐานการชำระเงินเพื่อตรวจคัดกรองโรคโควิด-19 ด้วยวิธี RT-PCR จำนวน 2 ครั้ง คือ ในวันแรกและวันที่ 5 ของการเดินทางโดยจะต้องรอในที่พักจนกว่าจะได้ผลตรวจ มีประกันภัยวงเงินคุ้มครองไม่น้อยกว่า 50,000 ดอลลาร์สหรัฐ ยกเว้นผู้ที่มีสิทธิรักษาพยาบาลของไทยอยู่แล้ว หรือนายจ้างรับผิดชอบค่าใช้จ่ายให้ และมีผลการตรวจหาเชื้อโควิด-19 ด้วยวิธี RT-PCR ภายใน 72 ชม.ก่อนเดินทาง ยกเว้น เด็กอายุต่ำกว่า 6 ปี
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/51042