รัฐบาลไทย-ข่าวทำเนียบรัฐบาล-ปรับโฉมคลองช่องนนทรีเป็นสวนสาธารณะใจกลางกรุง


วันพฤหัสบดีที่ 4 พฤศจิกายน 2564
พิมพ์
ปรับโฉมคลองช่องนนทรีเป็นสวนสาธารณะใจกลางกรุง
วันพฤหัสบดีที่ 4 พฤศจิกายน 2564
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลเดินหน้าเพิ่มพื้นที่สีเขียวให้เป็นที่พักผ่อนของคน กทม. โดยพัฒนาคลองช่องนนทรีซึ่งเป็นพื้นที่ใจกลางเมืองย่านธุรกิจให้เป็นสวนสาธารณะคลองใจกลางกรุงแห่งแรกของประเทศไทยให้ทุกคนได้ใช้ประโยชน์ร่วมกัน โดยปัจจุบันการก่อสร้างอยู่ในช่วงที่ 2 ระยะจาก ถ.สาทร ถึง ซ.นราธิวาสราชนครินทร์ 7 ประกอบด้วยทางเดินบนคลอง ลานกิจกรรมที่ให้ประชาชนใช้เป็นที่พักผ่อนหย่อนใจ หรือออกกำลังกาย และน้ำตกซึ่งเป็นน้ำในคลองที่บำบัดแล้วแยกส่วนจากน้ำทิ้งที่อยู่ด้านล่างในท่อระบายน้ำใต้คลอง คาดว่าจะเริ่มเปิดให้บริการได้ในวันที่ 25 ธ.ค. 2564 ทั้งนี้ การก่อสร้างทั้งหมดแบ่งออกเป็น 5 ช่วง ระยะทาง 2 ฝั่งคลองรวม 9 กม. คาดว่าจะสร้างแล้วเสร็จในเดือน ส.ค.2565
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/47660