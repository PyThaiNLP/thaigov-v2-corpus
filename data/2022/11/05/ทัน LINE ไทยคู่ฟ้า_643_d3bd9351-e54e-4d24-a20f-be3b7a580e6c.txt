รัฐบาลไทย-ข่าวทำเนียบรัฐบาล-นายกฯ แจงปัญหาเงินเฟ้อเกิดขึ้นทั่วโลก ซึ่งไทยรับมือได้ดี เน้นแก้ปัญหาอย่างสมดุล


วันศุกร์ที่ 18 กุมภาพันธ์ 2565
นายกฯ แจงปัญหาเงินเฟ้อเกิดขึ้นทั่วโลก ซึ่งไทยรับมือได้ดี เน้นแก้ปัญหาอย่างสมดุล
.....
พล.อ.ประยุทธ์ จันทร์โอชา นายกรัฐมนตรี และ รมว.กห. ชี้แจงในที่ประชุมสภาผู้แทนราษฎรสมัยสามัญประจำปี ครั้งที่ 2 ยอมรับว่าสินค้าแพงขึ้น ซึ่งเป็นเหตุการณ์ที่เกิดขึ้นทั่วโลกจากสถานการณ์โควิด-19 โดยไทยมีมาตรการช่วยเหลือและแก้ไขปัญหาที่ดีกว่าหลายประเทศ และอัตราเงินเฟ้อของไทยปัจจุบันอยู่ที่ 1.2% ซึ่งถือเป็นท้ายตาราง
.
ปัจจัยที่ส่งผลให้สินค้าราคาแพงทั่วโลก คือ การปิดเมืองทำให้ของขาดตลาด และมาตรการช่วยเหลือประชาชนที่ทำให้กำลังซื้อสูงขึ้น ทำให้สินค้ามีราคาสูงขึ้นตามกลไกตลาด และการฉวยโอกาสของบุคคลบางส่วนนำไปสู่สถานการณ์เงินเฟ้อ
.
รัฐบาลไม่ได้นิ่งนอนใจ มีมาตรการบรรเทาผลกระทบมาโดยตลอด เช่น ตรึงราคาสินค้า จัดชุดปฏิบัติการตรวจสอบการขายของ ลดภาระค่าครองชีพผ่านโครงการคนละครึ่ง โครงการเพิ่มกำลังซื้อฯ ซึ่งเริ่มส่งผลในทางดี สินค้าหลายอย่างปรับราคาลง และคาดว่าจะดีขึ้นต่อไปอีก ซึ่งนายกฯ พร้อมตั้งใจทำงานจนกว่าสถานการณ์จะเข้าสู่ภาวะปกติ
.
อ่านเพิ่มเติม คลิก https://www.thaigov.go.th/news/contents/details/51670
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/51680