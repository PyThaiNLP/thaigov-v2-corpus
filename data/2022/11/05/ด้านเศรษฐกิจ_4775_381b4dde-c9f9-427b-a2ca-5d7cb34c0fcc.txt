รัฐบาลไทย-ข่าวทำเนียบรัฐบาล-ธอส. ชวนประชาชนออมเงินรับวันแม่ เปิดตัว “เงินฝากออมทรัพย์วันแม่” ให้อัตราดอกเบี้ยสูงถึง 2.00% ต่อปี


วันศุกร์ที่ 12 สิงหาคม 2565
พิมพ์
ธอส. ชวนประชาชนออมเงินรับวันแม่  เปิดตัว “เงินฝากออมทรัพย์วันแม่” ให้อัตราดอกเบี้ยสูงถึง 2.00% ต่อปี
ธอส. เปิดตัวผลิตภัณฑ์เงินฝากใหม่ “เงินฝากออมทรัพย์วันแม่” ให้อัตราดอกเบี้ยสูงถึง 2.00% ต่อปี ตั้งแต่วันที่เปิดบัญชีถึงวันที่ 14 กุมภาพันธ์ 2567 บุคคลธรรมดาได้รับการยกเว้นภาษี เพียงเปิดบัญชีเงินฝากขั้นต่ำ 10,000 บาท ตั้งแต่วันนี้ถึง 31 สิงหาคม 2565
ธนาคารอาคารสงเคราะห์ ต้อนรับวันแม่ปี 2565 ชวนลูกค้าออมเงินรับผลตอบแทนสูง และดูแลเงินฝากของประชาชนรายย่อย เปิดตัวผลิตภัณฑ์เงินฝากใหม่ “เงินฝากออมทรัพย์วันแม่” ให้อัตราดอกเบี้ยสูงถึง 2.00% ต่อปี ตั้งแต่วันที่เปิดบัญชีถึงวันที่ 14 กุมภาพันธ์ 2567 บุคคลธรรมดาได้รับการยกเว้นภาษี เพียงเปิดบัญชีเงินฝากขั้นต่ำ 10,000 บาท ตั้งแต่วันนี้ถึง 31 สิงหาคม 2565 ฝากได้ 1 รายต่อ 1 บัญชี ด่วน!! วงเงินจำกัด กรอบวงเงินผลิตภัณฑ์รวมไม่เกิน 50,000 ล้านบาท
นายฉัตรชัย ศิริไล กรรมการผู้จัดการ ธนาคารอาคารสงเคราะห์ (ธอส.) เปิดเผยว่า เพื่อเป็นการสนับสนุนการออมเงินของประชาชนต้อนรับวันแม่ปี 2565 พร้อมสร้างทางเลือกให้กับผู้ที่ต้องการเก็บออมเงินกับผลิตภัณฑ์เงินฝากที่ให้ผลตอบแทนดี และดูแลเงินฝากของประชาชนรายย่อย ภายหลังจากคณะกรรมการนโยบายการเงิน(กนง.) มีมติปรับขึ้นอัตราดอกเบี้ยนโยบาย 0.25% ต่อปีเมื่อวันที่ 10 สิงหาคม 2565 ธอส. ในฐานะสถาบันการเงินเฉพาะกิจของรัฐ จึงได้จัดทำผลิตภัณฑ์ใหม่ “เงินฝากออมทรัพย์วันแม่” ให้อัตราดอกเบี้ยสูงถึง 2.00% ต่อปี ตั้งแต่วันที่เปิดบัญชีถึงวันที่ 14 กุมภาพันธ์ 2567 โดยไม่มีการถอนเงินฝาก(สำหรับบุคคลธรรมดาไม่ต้องเสียภาษีเงินได้บุคคลธรรมดา คิดเป็นดอกเบี้ยเทียบเท่าอัตราดอกเบี้ยเงินฝากประจำที่ 2.35% ต่อปี) เพียงเปิดบัญชีเงินฝากขั้นต่ำ 10,000 บาท ตั้งแต่วันนี้ถึง 31 สิงหาคม 2565 เปิดบัญชีเงินฝากได้ 1 รายต่อ 1 บัญชี กรอบวงเงินผลิตภัณฑ์รวมไม่เกิน 50,000 ล้านบาท
ทั้งนี้ ธอส. จะนำเงินฝากที่ได้รับไปจัดทำเป็นผลิตภัณฑ์สินเชื่อบ้านอัตราดอกเบี้ยต่ำเพื่อสร้างโอกาสในการทำให้คนไทยมีบ้านตามนโยบายของรัฐบาลได้ง่ายขึ้นต่อไป สอบถามรายละเอียดเพิ่มเติมได้ที่ ธอส.ทุกสาขาทั่วประเทศ หรือ ที่ G H Bank Call Center โทร 0-2645-9000 หรือ Facebook Fanpage ธนาคารอาคารสงเคราะห์ และติดตามข้อมูลข่าวสารของธนาคารได้ที่เว็บไซต์ธนาคารอาคารสงเคราะห์ www.ghbank.co.th

ที่มา : https://www.thaigov.go.th/news/contents/details/57949