รัฐบาลไทย-ข่าวทำเนียบรัฐบาล-นายชยธรรม์ พรหมศร ปลัดกระทรวงคมนาคม เป็นประธานพิธีปิดการฝึกอบรมหลักสูตร “นักบริหารระดับสูงกระทรวงคมนาคม (นบส.คค.)” รุ่นที่ 4 พร้อมมอบวุฒิบัตรและเข็มวิทยฐานะ


วันอังคารที่ 16 สิงหาคม 2565
นายชยธรรม์ พรหมศร ปลัดกระทรวงคมนาคม เป็นประธานพิธีปิดการฝึกอบรมหลักสูตร “นักบริหารระดับสูงกระทรวงคมนาคม (นบส.คค.)” รุ่นที่ 4 พร้อมมอบวุฒิบัตรและเข็มวิทยฐานะ
...
นายชยธรรม์ พรหมศร ปลัดกระทรวงคมนาคม เป็นประธานพิธีปิดการฝึกอบรมหลักสูตร “นักบริหารระดับสูงกระทรวงคมนาคม (นบส.คค.)” รุ่นที่ 4 พร้อมมอบวุฒิบัตรและเข็มวิทยฐานะ ให้แก่ข้าราชการและพนักงานรัฐวิสาหกิจ ทั้งในและนอกสังกัดกระทรวงคมนาคม จำนวน 40 คน ในวันที่ 16 สิงหาคม 2565 ณ อาคารสโมสรและหอประชุมกระทรวงคมนาคม
นายชยธรรม์ พรหมศร ปลัดกระทรวงคมนาคม กล่าวว่า ขอแสดงความยินดีกับทุกท่านที่ผ่านการประเมินผลและได้รับวุฒิบัตร นับว่าเป็นโอกาสที่ดีอย่างยิ่งที่ทุกท่านได้เข้ารับการฝึกอบรมในหลักสูตรนี้ เพราะตลอดระยะเวลาการฝึกอบรมที่ผ่านมาถือเป็นช่วงเวลาที่มีค่า ควรแก่การเรียนรู้เพื่อที่จะก้าวไปสู่การเป็นนักบริหารในระดับที่สูงขึ้นต่อไป การรับฟังวิทยากรผู้มีประสบการณ์ จะมีส่วนช่วยให้ได้รับประสบการณ์ สามารถมองเห็นภาพอนาคตของกระทรวงคมนาคมและทิศทางของประเทศ ด้วยศักยภาพของทุกท่านจะช่วยพัฒนากระทรวงคมนาคม ให้สามารถรองรับภารกิจในการพัฒนาประเทศได้อย่างยั่งยืน นำความรู้ที่ได้รับทั้งจากในและนอกห้องเรียนมาปรับใช้กับการปฏิบัติงาน ซึ่งสิ่งที่จำเป็นสำหรับการเป็นนักบริหารที่ดี คือ ความสามารถ    ในการพัฒนาความรู้ให้มีความทันสมัย เพื่อรองรับการเปลี่ยนแปลงในบริบทของสังคม ปฏิบัติตนให้เป็นแบบอย่างที่ดีแก่ผู้ใต้บังคับบัญชา นอกจากนี้ยังต้องมีความสามารถในการผลักดันการดำเนินการด้านคมนาคม ให้มีความสะดวก ปลอดภัย ตรงเวลา ในราคาสมเหตุสมผล อันจะเป็นผลดีต่อตนเอง องค์กร และประเทศชาติ ขอให้ตระหนักอยู่เสมอว่าทุกท่านเป็นกำลังสำคัญในการขับเคลื่อนกระทรวงคมนาคม และประเทศชาติ
ทั้งนี้ การดำเนินโครงการฝึกอบรมหลักสูตร “นักบริหารระดับสูงกระทรวงคมนาคม (นบส.คค.)” รุ่นที่ 4 มีข้าราชการและพนักงานรัฐวิสาหกิจ ทั้งในและนอกสังกัดกระทรวงคมนาคม เข้าร่วมโครงการทั้งสิ้น 40 คน ประกอบด้วย บุคลากรจากส่วนราชการและรัฐวิสาหกิจในสังกัดกระทรวงคมนาคม จำนวน 35 คน ได้แก่ 1) กรมเจ้าท่า จำนวน 2 คน 2) กรมการขนส่งทางบก จำนวน 4 คน 3) กรมทางหลวง จำนวน 8 คน 4) กรมทางหลวงชนบท จำนวน 10 คน 5) การรถไฟแห่งประเทศไทย จำนวน 1 คน 6) การท่าเรือแห่งประเทศไทย จำนวน 1 คน 7) การทางพิเศษแห่งประเทศไทย จำนวน 2 คน 8) การรถไฟฟ้าขนส่งมวลชนแห่งประเทศไทย จำนวน 1 คน 9) องค์การขนส่งมวลชนกรุงเทพ จำนวน 1 คน 10) บริษัท ขนส่ง จำกัด จำนวน 1 คน 11) บริษัท วิทยุการบินแห่งประเทศไทย จำกัด จำนวน 1 คน 12) บริษัท ท่าอากาศยานไทย จำกัด (มหาชน) จำนวน 1 คน 13) บริษัท รถไฟฟ้า ร.ฟ.ท. จำกัด จำนวน 1 คน และ 14) สำนักงานการบินพลเรือนแห่งประเทศไทย จำนวน 1 คน และจากหน่วยงานนอกสังกัดกระทรวงคมนาคม จำนวน 5 คน ได้แก่ 1) กระทรวงการคลัง จำนวน 2 คน 2) กระทรวงการท่องเที่ยวและกีฬา จำนวน 1 คน 3) กระทรวงอุตสาหกรรม จำนวน 1 คน และ 4) บริษัท แบงคอกเมโทร เน็ทเวิร์คส์ จำกัด จำนวน 1 คน โดยดำเนินการฝึกอบรมระหว่างวันที่ 1 มิถุนายน - 16 สิงหาคม 2565 ในรูปแบบการอบรมผ่าน Video Conference ด้วยโปรแกรม Zoom Cloud Meeting และอบรมนอกสถานที่ ณ โรงแรมมิราเคิล แกรนด์ คอนเวนชัน กรุงเทพมหานคร

ที่มา : https://www.thaigov.go.th/news/contents/details/58100