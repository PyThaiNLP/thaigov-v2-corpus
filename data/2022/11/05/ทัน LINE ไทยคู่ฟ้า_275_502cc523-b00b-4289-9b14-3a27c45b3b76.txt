รัฐบาลไทย-ข่าวทำเนียบรัฐบาล-ศธ. - สธ. ตั้งเป้าฉีด "ไฟเซอร์" เข็ม 1 ให้ นร. - นศ. กว่า 4.5 ล้านคน ภายในเดือน ต.ค. นี้ นำร่อง 29 จว. สีแดงเข้ม


วันอังคารที่ 14 กันยายน 2564
ศธ. - สธ. ตั้งเป้าฉีด "ไฟเซอร์" เข็ม 1 ให้ นร. - นศ. กว่า 4.5 ล้านคน ภายในเดือน ต.ค. นี้ นำร่อง 29 จว. สีแดงเข้ม
....
กระทรวงศึกษาธิการ (ศธ.) และกระทรวงสาธารณสุข (สธ.) ได้วางแผนฉีดวัคซีนไฟเซอร์ (Pfizer) เข็ม 1 ให้กับนักเรียนนักศึกษาทุกสังกัด ทั้งภาครัฐและเอกชน อายุระหว่าง 12 - 18 ปีจำนวนกว่า 4.5 ล้านคน ภายในเดือน ต.ค. นี้
.
โดยจะนำร่องฉีดวัคซีนให้นักเรียนนักศึกษาที่อยู่ในพื้นที่ควบคุมสูงสุดและเข้มงวด (สีแดงเข้ม) 29 จังหวัดก่อน รวมทั้งครูและบุคลากรทางการศึกษาที่ยัง "ไม่ได้รับวัคซีน" ด้วย เพื่อรองรับแผนการเปิดภาคเรียนที่ 2/2564 ในเดือน พ.ย. 64 ซึ่งการฉีดวัคซีนนั้น เป็นไปตามความสมัครใจ และต้องได้รับความยินยอมจากผู้ปกครอง
.
ปัจจุบัน รัฐบาลได้จัดหาวัคซีน mRNA ที่มีประสิทธิภาพและมีคุณภาพ คือ ไฟเซอร์ และโมเดอร์นา จำนวน 30 ล้านโดส คาดว่าจะนำเข้ามาในประเทศช่วงปลายเดือน ก.ย. นี้ และยืนยันว่าวัคซีนที่จัดหามาฉีดให้นักเรียนนักศึกษานั้น เป็นวัคซีนที่มีประสิทธิภาพและมีคุณภาพอย่างแน่นอน
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/45792