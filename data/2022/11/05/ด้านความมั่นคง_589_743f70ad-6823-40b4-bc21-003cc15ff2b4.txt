รัฐบาลไทย-ข่าวทำเนียบรัฐบาล-ก.แรงงาน หารือร่วมสมาคมประมง เร่งแก้ไขปัญหาการขาดแคลนแรงงานในภาคการประมงทะเล


วันอังคารที่ 21 ธันวาคม 2564
พิมพ์
ก.แรงงาน หารือร่วมสมาคมประมง เร่งแก้ไขปัญหาการขาดแคลนแรงงานในภาคการประมงทะเล
..
ก.แรงงาน หารือร่วมสมาคมประมง เร่งแก้ไขปัญหาการขาดแคลนแรงงานในภาคการประมงทะเล
วันที่ 21 ธันวาคม 2564 นายสุชาติ ชมกลิ่น รัฐมนตรีว่าการกระทรวง มอบหมายให้ นายบุญชอบ สุทธมนัสวงษ์ ปลัดการทรวงแรงงาน ร่วมเข้าการประชุมฟังข้อเสนอของสมาคมการประมงแห่งประเทศไทยโดยมีนายอรเทพ อินทรสกุล ผู้ตรวจราชการกระทรวงแรงงาน นายไพโรจน์ โชติกเสถียร อธิบดีกรมการจัดหางาน ผู้แทนจากสมาคมประมงแห่งประเทศไทย และผู้เกี่ยวข้อง เข้าร่วมฯ ณ ห้องเทียน อัชกุล ชั้น 10 กรมการจัดหางาน อาคารกระทรวงแรงงาน
ที่ประชุมได้หารือการใช้อำนาจตามมาตรา 83 แห่งพระราชกำหนดการประมงพ.ศ. 2558 โดยมีเงื่อนไข แรงงานต่างด้าวต้องมีหนังสือเดินทาง หรือเอกสารใช้แทนหนังสือเดินทางที่ยังไม่หมดอายุและมีรอยประทับการเข้าราชอาณาจักรและได้รับการอนุญาตให้อยู่ในราชอาณาจักรเป็นการชั่วคราวและการอนุญาตให้อยู่ในราชอาณาจักรเป็นการชั่วคราวและทำงานครั้งละไม่เกิน 2 ปี โดยกำหนดการอนุญาตดังกล่าวสิ้นสุดพร้อมกันในแต่ละรอบและสามารถต่ออายุได้ก่อนที่หนังสือคนประจำเรือ การดำเนิน การจัดทำหนังสือคนประจำเรือ (Seabook เล่มเหลือง) ใช้หลักเกณฑ์เช่นการดำเนินการตามมติคณะรัฐมนตรีเมื่อวันที่ 29 มิถุนายน 2564 ในส่วนของเงื่อนไขรายละเอียด มอบหมายให้กรมประมงและกรมการจัดหางาน ได้หารือรายละเอียด ก่อนเสนอคณะอนุกรรมการนโยบายการบริหารจัดการการทำงานของคนต่างด้าวและคณะกรรมการบริหารจัดการการทำงานของคนต่างด้าวต่อไป
ปลัดฯ บุญชอบ กล่าวว่า สืบเนื่องจากสถานการณ์โควิด-19 ทำให้การจัดการแรงงานต่างด้าวให้ถูกต้องตามกฎหมายเป็นไปตามเป้าหมายที่ตั้งไว้ได้ยาก จึงเป็นที่มาของโครงการต่างๆเพื่อรักษาแรงงานไว้และเน้นย้ำให้กรมจัดหางานและกรมสวัสดิการและคุ้มครองแรงงานดำเนินการ เรื่องการเปลี่ยนแปลงของแรงงานต่างด้าวที่ไม่ถูกต้องให้กลับมาถูกต้องตามกฎหมาย หากหน่วยงานใดมีแรงงานผิดกฎหมายสามารถดำเนินคดีได้ตามกฎหมายและการดำเนินการนำแรงงานต่างด้าวมาทำงานกับนายจ้างในประเทศตาม MoU

ที่มา : https://www.thaigov.go.th/news/contents/details/49725