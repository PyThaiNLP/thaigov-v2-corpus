รัฐบาลไทย-ข่าวทำเนียบรัฐบาล-ตั้งเป้าฉีดวัคซีน 13 จว. สีแดงเข้ม 70% เริ่ม ส.ค. 64


วันศุกร์ที่ 30 กรกฎาคม 2564
ตั้งเป้าฉีดวัคซีน 13 จว. สีแดงเข้ม 70% เริ่ม ส.ค. 64
....
กระทรวงสาธารณสุขกำหนดแนวทางการฉีดวัคซีนตั้งแต่เดือน ส.ค. 64 เป็นต้นไป โดยจะเร่งฉีดให้กับประชาชนในต่างจังหวัดให้มากขึ้น โดยเฉพาะพื้นที่ 13 จังหวัดสีแดงเข้ม ให้ได้อย่างน้อย 70% ของประชากร ส่วนจังหวัดอื่นๆ ตั้งเป้าฉีดให้ได้ 50% ของประชากร เพื่อให้ภาพรวมทั้งประเทศครอบคลุม 70% ของประชากรทั้งหมด ตามนโยบาย “ฉีดวัคซีนเป็นวาระแห่งชาติ”
.
กลุ่มเป้าหมายหลัก คือ ผู้สูงอายุ ผู้ป่วย 7 กลุ่มโรคเรื้อรัง หญิงตั้งครรภ์ ทั้งชาวไทยและต่างชาติที่อยู่ในประเทศไทย และกลุ่ม อสม. โดยจะสำรวจและติดตามแผนการฉีดวัคซีนของแต่ละจังหวัด เพื่อจัดสรรวัคซีนอย่างเหมาะสมต่อไป
.
สำหรับวัคซีนไฟเซอร์ที่กำลังเข้ามานั้น สธ. จะเร่งจะกระจายไปให้กลุ่มบุคลากรทางการแพทย์ทุกจังหวัด รวมถึงประชาชนในพื้นที่สีแดงเข้มที่พบการแพร่ระบาดของเชื้อโควิด-19 เป็นจำนวนมาก
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/44258