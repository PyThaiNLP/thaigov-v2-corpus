รัฐบาลไทย-ข่าวทำเนียบรัฐบาล-รองปลัดกระทรวงอุตสาหกรรม เป็นประธานเปิดศูนย์ดิจิทัลชุมชนเมืองอุทัยธานี


วันพฤหัสบดีที่ 11 พฤศจิกายน 2564
พิมพ์
รองปลัดกระทรวงอุตสาหกรรม เป็นประธานเปิดศูนย์ดิจิทัลชุมชนเมืองอุทัยธานี
นางวรวรรณ ชิตอรุณ รองปลัดกระทรวงอุตสาหกรรม พร้อมด้วย นายจุลพงษ์ ทวีศรี รองปลัดกระทรวงอุตสาหกรรม เป็นประธานในพิธีเปิดศูนย์ดิจิทัลชุมชนเมืองอุทัยธานี (Uthaithani Digital Community Center : UDCC)
รองปลัดกระทรวงอุตสาหกรรม เป็นประธานเปิดศูนย์ดิจิทัลชุมชนเมืองอุทัยธานี
วันนี้ (11 พฤศจิกายน 2564) เวลา 10.00 น. นางวรวรรณ ชิตอรุณ รองปลัดกระทรวงอุตสาหกรรม พร้อมด้วย นายจุลพงษ์ ทวีศรี รองปลัดกระทรวงอุตสาหกรรม เป็นประธานในพิธีเปิดศูนย์ดิจิทัลชุมชนเมืองอุทัยธานี (Uthaithani Digital Community Center : UDCC) ซึ่งตั้งอยู่ ณ บริเวณ สำนักงานอุตสาหกรรมจังหวัดอุทัยธานี โดยได้รับเกียรติจาก นายขจรเกียรติ รักพาณิชมณี ผู้ว่าราชการจังหวัดอุทัยธานี และนางไพรินทร์ กันทะวงษ์ อุตสาหกรรมจังหวัดอุทัยธานี ให้การต้อนรับ
ศูนย์ดิจิทัลชุมชนเมืองอุทัยธานี ได้รับการสนับสนุนจากสำนักงานคณะกรรมการเพื่อเศรษฐกิจและสังคมแห่งชาติ กระทรวงดิจิทัลเพื่อเศรษฐกิจและสังคม โดยมีวัตถุประสงค์เพื่อให้ประชาชนในชุมชนสามารถเข้าใช้งานคอมพิวเตอร์และอินเทอร์เน็ตสำหรับค้นคว้าข้อมูล ต่อยอดความรู้ และส่งเสริมการเรียนรู้ตลอดชีวิตรวมถึงเป็นช่องทางการเข้าถึงบริการภาครัฐ (e-Services) และสร้างผู้ชำนาญการในชุมชนให้มีความรู้ ความชำนาญด้านเทคโนโลยีสารสนเทศและการสื่อสารและสามารถเรียนรู้ได้ด้วยตนเอง โดยเน้นแนวทางการพึ่งตนเองและความยั่งยืน รวบรวมความรู้ภูมิปัญญาท้องถิ่น และสารสนเทศที่มีประโยชน์ต่อการดำรงชีวิต การสร้างงาน สร้างอาชีพ ตลอดจนสนับสนุนการตัดสินใจของคนในชุมชน และสนับสนุนปรัชญาเศรษฐกิจพอเพียง รวมถึงเป็นสื่อกลางแลกเปลี่ยนข้อมูลของคนในชุมชนระหว่างชุมชนโดยเฉพาะเรื่องภูมิปัญญาท้องถิ่น เกษตรกรรม สร้างอาชีพ แลกเปลี่ยนประสบการณ์ และต่อยอดความรู้ของชุมชนเชื่อมโยงการท่องเที่ยว โดยปัจจุบันมีศูนย์ดิจิทัล จำนวน 600 แห่ง ทั่วประเทศ

ที่มา : https://www.thaigov.go.th/news/contents/details/48100