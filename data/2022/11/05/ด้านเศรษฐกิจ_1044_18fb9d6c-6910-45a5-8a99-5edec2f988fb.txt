รัฐบาลไทย-ข่าวทำเนียบรัฐบาล-รฟม. ห่วงใย จัดกิจกรรม “มอบกล่องทันใจเติมความสุขให้ประชาชน ครั้งที่ 3”


วันอังคารที่ 28 กันยายน 2564
รฟม. ห่วงใย จัดกิจกรรม “มอบกล่องทันใจเติมความสุขให้ประชาชน ครั้งที่ 3”
แก่ชุมชนที่มีประชาชนรักษาตัวอยู่ที่บ้าน (Home Isolation)
การรถไฟฟ้าขนส่งมวลชนแห่งประเทศไทย (รฟม.) กระทรวงคมนาคม ได้ส่งมอบอาหารกล่องจากร้านอาหารบริเวณแนวสายทางโครงการรถไฟฟ้า รฟม. ที่ได้รับผลกระทบจากสถานการณ์การแพร่ระบาดของเชื้อไวรัส COVID-19 ภายใต้กิจกรรม “กล่องทันใจ เติมความสุขให้ประชาชน ครั้งที่ 3”  ในวันที่ 23 และ 27 กันยายน 2564 โดยได้มอบอาหารกล่อง จำนวน 2,450 กล่อง และอุปกรณ์ทางการแพทย์ ได้แก่ หน้ากากอนามัย จำนวน 8,000 ชิ้น สเปรย์แอลกอฮอล์แบบกพา จำนวน 1,200 ชิ้น น้ำยาฆ่าเชื้อ จำนวน 10 แกลลอน  ชุด PPE จำนวน 25 ชุด และถุงมือยาง จำนวน 125 คู่ ให้แก่เพื่อแจกจ่ายให้แก่ชุมชนที่มีประชาชนรักษาตัวอยู่ที่บ้านภายในชุมชน (Home Isolation) ได้แก่ ชุมชนวัดจันทร์ใน ชุมชนวัดสร้อยทอง และชุมชนคลองเตย 43 ชุมชน ทั้งนี้ อาหารกล่องดังกล่าวคัดเลือกมาจากร้านอาหารบริเวณแนวสายทางรถไฟฟ้ามหานคร สายเฉลิมรัชมงคล (MRT สายสีน้ำเงิน) ดังนี้
-  ร้านเสน่ห์ชาย อยู่บริเวณใกล้สถานีท่าพระ ทางออกที่ 2
พิกัดร้าน https://goo.gl/maps/8RVGaAJneaKxrJ1q9
- ร้านครัวบ้านปู อยู่บริเวณถนนประชาราษฎร์ สาย 1 สถานีบางโพ
พิกัดร้าน https://goo.gl/maps/y3BSMWDDEPSgGxbQ9
- ร้านหมูตกมันส์ข้าวหมูทอด อยู่บริเวณริมถนนราชวิถี ใกล้ทางลงสะพานซังฮี้
พิกัดร้าน https://g.page/MOOTOKMON?share
- ร้านครัวรุ่งอรุณ อยู่ภายในซอยบรมราชชนนี 5 ไม่มีหน้าร้าน รับจัด Catering บริเวณสถานีบางยี่ขัน พิกัดร้าน https://goo.gl/maps/GWiPnss4teVuceex9
- ร้านแซ่บซู้ด อยู่ใกล้ยูเนี่ยนมอลล์ บริเวณสถานีพหลโยธิน
พิกัดร้าน https://g.page/zabzood?share
- ร้านราดหน้ายอดผักนายเคี้ยงเอ็มไพร์ ซังฮี้ อยู่ใกล้สะพานซังฮี้ บริเวณสถานีสิรินธร
พิกัดร้าน https://goo.gl/maps/7Bm1PrahQihrSYCF9
ทั้งนี้ กิจกรรมดังกล่าวเป็นส่วนหนึ่งของกิจกรรมเพื่อสังคม ที่ รฟม. ได้ดำเนินการมาอย่างต่อเนื่อง ซึ่งได้จัดขึ้นเป็นครั้งที่ 3 โดยในครั้งที่ 1 จัดขึ้นในเดือนพฤษภาคม – มิถุนายน 2564 ส่งมอบอาหารจำนวน 8,000 กล่อง ให้แก่ บุคลากรทางการแพทย์และผู้ป่วยในสถานพยาบาลและโรงพยาบาลสนาม ส่วนครั้งที่ 2 จัดขึ้นในเดือนสิงหาคม – กันยายน 2564 ส่งมอบอาหารจำนวน 8,000 กล่อง ให้แก่ประชาชนที่อาศัยอยู่ในชุมชนบริเวณใกล้เคียงกับร้านอาหารที่เข้าร่วมกิจกรรม และในครั้งนี้ รฟม. ได้ตั้งเป้าหมายที่จะสนับสนุนอาหารจากร้านอาหารตามแนวสายทางรถไฟฟ้าที่ได้รับผลกระทบจากสถานการณ์ COVID-19 จำนวน 5,200 กล่อง รวมจำนวน 21,200 กล่อง โดยมีระยะเวลาดำเนินกิจกรรมตั้งแต่วันที่  20 – 28 กันยายน 2564 ท่านสามารถติดตามข้อมูลข่าวสาร รฟม. ได้ที่ www.mrta.co.th และเฟซบุ๊กแฟนเพจ : การรถไฟฟ้าขนส่งมวลชนแห่งประเทศไทย

ที่มา : https://www.thaigov.go.th/news/contents/details/46277