รัฐบาลไทย-ข่าวทำเนียบรัฐบาล-กระทรวงดิจิทัลฯ ประชุมร่วมกับผู้ให้บริการอินเทอร์เน็ต และสำนักงาน กสทช เร่งปิดกั้นเว็บไซต์ผิดกฎหมาย


วันอังคารที่ 28 มิถุนายน 2565
กระทรวงดิจิทัลฯ ประชุมร่วมกับผู้ให้บริการอินเทอร์เน็ต และสำนักงาน กสทช เร่งปิดกั้นเว็บไซต์ผิดกฎหมาย
กระทรวงดิจิทัลฯ ประชุมร่วมกับผู้ให้บริการอินเทอร์เน็ต และสำนักงาน กสทช เร่งปิดกั้นเว็บไซต์ผิดกฎหมาย
นายเวทางค์ พ่วงทรัพย์ รองปลัดกระทรวงดิจิทัลเพื่อเศรษฐกิจและสังคม ประชุมร่วมกับผู้ให้บริการอินเทอร์เน็ตรายหลัก และสำนักงาน กสทช.ในวันที่ 28 มิ.ย. 65 เพื่อหาแนวทางปิดกับเว็บไซต์ผิดกฎหมาย โดยเฉพาะกรณีที่มีคำสั่งศาลแล้ว แต่พบว่าบางกรณียังไม่สามารถปิดกั้นเว็บไซต์ได้
ทั้งนี้ ในปีที่ผ่านมา กระทรวงดิจิทัลฯ ได้ดำเนินการและได้รับคำสั่งศาลให้ปิดกั้นเว็บไซต์ผิดกฎหมายมากกว่า7,000 + Urls แต่ยังพบว่าในบางกรณียังไม่ปิดกั้น จึงเชิญผู้ให้บริการอินเทอร์เน็ตมาเพื่อรับฟังข้อปัญหาติดขัดและข้อเสนอแนะ ในเรื่องดังกล่าว เพื่อให้มีประสิทธิภาพมากขึ้น ในการประชุมผู้แทนสำนักงาน กสทช. แจ้งว่าการดำเนินการให้เป็นไปตามกฎหมายดังกล่าว เป็นเรื่องที่ทางสำนักงานได้ช่วยให้การสนับสนุนมาตลอด สำหรับ ผู้ให้บริการอินเตอร์เน็ตได้กล่าวว่า พร้อมให้ความร่วมมือปฏิบัติตามกฎหมายเช่นกัน
นายเวทางค์ กล่าวขอบคุณผู้ให้บริการอินเทอร์เน็ต และ สำนักงาน กสทช. ที่ให้ความร่วมมือในการดำเนินการมาตลอด อย่างไรก็ตาม หากพบเว็บไซต์ที่ผิดกฎหมาย ขอให้ช่วยเร่งปฏิบัติตามกฎหมายอย่างเคร่งครัด ”
**************

ที่มา : https://www.thaigov.go.th/news/contents/details/56238