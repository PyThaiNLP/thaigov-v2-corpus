รัฐบาลไทย-ข่าวทำเนียบรัฐบาล-พม. ติดตามช่วยเหลือเด็กหญิงอายุ 2 เดือน และครอบครัว ติดเชื้อโควิด-19 ทั้ง 3 ราย ต้องรักษาตัวแบบ Home Isolation ที่ย่านบางแคเหนือ กทม.


วันศุกร์ที่ 13 สิงหาคม 2564
พม. ติดตามช่วยเหลือเด็กหญิงอายุ 2 เดือน และครอบครัว ติดเชื้อโควิด-19 ทั้ง 3 ราย  ต้องรักษาตัวแบบ Home Isolation ที่ย่านบางแคเหนือ กทม.
พม. ติดตามช่วยเหลือเด็กหญิงอายุ 2 เดือน และครอบครัว ติดเชื้อโควิด-19 ทั้ง 3 ราย ต้องรักษาตัวแบบ Home Isolation ที่ย่านบางแคเหนือ กทม.
เมื่อวันที่ 29 ก.ค. 64 เวลา 12.00 น. นางสาวแรมรุ้ง วรวัธ รองปลัดกระทรวงการพัฒนาสังคมและความมั่นคงของมนุษย์ เปิดเผยว่า จากกรณีมีสื่อช่อง Nation ขอความช่วยเหลือเด็กหญิงอายุ 2 เดือน ติดเชื้อโควิด-19 ทั้งนี้ กระทรวง พม.ได้ติดต่อสอบถามข้อมูลไปยังครอบครัวของเด็ก พบว่า เด็กหญิงอยู่ย่านบางแคเหนือ กทม. อาศัยอยู่กับตาและยาย ซึ่งทั้ง 3 ราย ติดเชื้อโควิด-19 ทั้งหมด แต่ไม่มีเตียงรักษา ทาง รพ. ได้ให้ยามาทาน และให้กลับมารักษาตัวที่บ้านแบบ Home Isolation แทน ซึ่งขณะนี้ทั้ง 3 ราย มีอาการดีขึ้นและยังทานยาอย่างต่อเนื่อง ทั้งนี้ เจ้าหน้าที่ของกระทรวง พม. ได้ให้คำแนะนำในการดูแลตนเอง และปฏิบัติตามคำแนะนำของแพทย์ พร้อมทั้งแนะนำให้ทางแม่ของเด็กหญิงนำข้อมูลการเจ็บป่วยของเด็กลงระบบการรักษาพยาบาลของ รพ.เด็ก COVID QSNICH เพื่อมีการติดตามผลการรักษาอย่างต่อเนื่อง และแนะนำเบอร์ติดต่อศูนย์ช่วยเหลือสังคม โทร.1300 บริการฟรีตลอด 24 ชม. เพื่อเป็นช่องทางในการติดต่อขอความช่วยเหลือต่อไป ทั้งนี้ กรมกิจการเด็กและเยาวชน (ดย.) โดยบ้านพักเด็กและครอบครัวกรุงเทพมหานคร ได้ลงพื้นที่เพื่อให้กำลังใจ พร้อมมอบเครื่องอุปโภคบริโภคและของใช้สำหรับเด็กอ่อน เพื่อบรรเทาความเดือดร้อนในเบื้องต้นแล้ว

ที่มา : https://www.thaigov.go.th/news/contents/details/44716