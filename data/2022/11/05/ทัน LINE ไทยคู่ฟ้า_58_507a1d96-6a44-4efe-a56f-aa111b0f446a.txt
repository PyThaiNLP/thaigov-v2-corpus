รัฐบาลไทย-ข่าวทำเนียบรัฐบาล-เตือน ’Delivery’ รับสิทธิ ’คนละครึ่ง’ ไม่ได้ ต้องมาเจอหน้ากันเท่านั้น


วันอังคารที่ 6 กรกฎาคม 2564
เตือน ’Delivery’ รับสิทธิ ’คนละครึ่ง’ ไม่ได้ ต้องมาเจอหน้ากันเท่านั้น
....
กรณีมีข้อสงสัยเกี่ยวกับโครงการ "คนละครึ่งเฟส 3" ที่มีผู้ให้บริการแพลตฟอร์มส่งอาหาร Delivery รายหนึ่ง เปิดบริการรับชำระเงินค่าอาหารด้วยสิทธิ “คนละครึ่ง” ว่าสามารถทำได้หรือไม่?
.
เรื่องนี้! กระทรวงการคลังย้ำว่า ไม่สามารถทำได้ เนื่องจากเงื่อนไขการใช้จ่ายในทุกโครงการ จะต้องเป็นการจ่ายเงินระหว่างประชาชนกับร้านค้าหรือผู้ให้บริการแบบพบหน้า (face-to-face) เท่านั้น ไม่รองรับการซื้อขายผ่านช่องทางออนไลน์ เพราะถือเป็นการใช้จ่ายผ่านคนกลาง ที่หลีกเลี่ยงการทำธุรกรรมแบบพบหน้า เช่น การนำ QR Code ไปคัดลอกส่งต่อแก่บุคคลอื่นเพื่อสแกนจ่ายเงิน เป็นต้น
.
ซึ่งที่ผ่านมาผู้ให้บริการดังกล่าวไม่ได้ขออนุญาตดำเนินการแต่อย่างใด กรณีนี้ กระทรวงการคลังจะส่งหนังสือแจ้งเตือนไปยังผู้ประกอบการรายดังกล่าว
.
ทั้งนี้ เพื่อให้การใช้จ่ายเป็นไปตามวัตถุประสงค์ของโครงการและตรวจสอบความถูกต้องได้ นอกจากนี้ การสแกนจ่ายค่าสินค้าหรือบริการจะต้องระบุยอดเงินให้ตรงตามมูลค่าสินค้าหรือบริการนั้น เนื่องจากไม่สามารถทอนเงินหรือรับแลกสินค้าหรือบริการคืนเป็นเงินสดได้
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/43495