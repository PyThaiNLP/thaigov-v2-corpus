รัฐบาลไทย-ข่าวทำเนียบรัฐบาล-ข่าวดี “พื้นที่แหล่งอนุรักษ์ทะเลอันดามัน” อยู่ในบัญชีรายชื่อเบื้องต้นแล้ว (Tentative List) เตรียมเสนอขึ้นทะเบียนเป็นมรดกโลกทางธรรมชาติ


วันพฤหัสบดีที่ 20 มกราคม 2565
ข่าวดี “พื้นที่แหล่งอนุรักษ์ทะเลอันดามัน” อยู่ในบัญชีรายชื่อเบื้องต้นแล้ว (Tentative List) เตรียมเสนอขึ้นทะเบียนเป็นมรดกโลกทางธรรมชาติ
.....
นายธนกร วังบุญคงชนะ โฆษกประจำสำนักนายกรัฐมนตรี เผย ภายหลังคณะรัฐมนตรีเห็นชอบนำเสนอแหล่งมรดกทางธรรมชาติพื้นที่แหล่งอนุรักษ์ทะเลอันดามัน เพื่อเสนอขึ้นทะเบียนเป็นแหล่งมรดกโลกต่อศูนย์มรดกโลก องค์การยูเนสโก กรุงปารีส ประเทศฝรั่งเศสนั้น
.
ล่าสุด เว็บไซต์ของศูนย์มรดกโลก องค์การยูเนสโกได้บรรจุ “พื้นที่แหล่งอนุรักษ์ทะเลอันดามัน” ไว้ในบัญชีรายชื่อเบื้องต้น (Tentative List) เพื่อเสนอขอขึ้นทะเบียนเป็นแหล่งมรดกโลกทางธรรมชาติเป็นที่เรียบร้อยแล้ว
.
ทั้งนี้ นายกฯ ได้แสดงความรู้สึกยินดีพร้อมกล่าวชื่นชมหน่วยงานที่เกี่ยวข้อง ที่ได้เดินหน้าผลักดันจนประสบความสำเร็จไปขั้นหนึ่ง พร้อมขอให้ทุกหน่วยงานคำนึงถึงทรัพยากรธรรมชาติ ประโยชน์ของประชาชนในพื้นที่ และประเทศเป็นหลัก
.
การขึ้นทะเบียนเป็นแหล่งมรดกโลกทางธรรมชาตินั้น จะนำมาซึ่งความภาคภูมิใจให้คนไทย รวมทั้งเป็นการอนุรักษ์ธรรมชาติอย่างยั่งยืนอีกทางหนึ่งด้วย
.
อ่านเพิ่มเติม คลิก https://www.thaigov.go.th/news/contents/details/50671
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/50718