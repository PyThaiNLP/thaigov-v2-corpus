รัฐบาลไทย-ข่าวทำเนียบรัฐบาล-รัฐบาลพัฒนาสมุนไพรไทยส่งออกแล้วกว่า 1.2 หมื่นล้านบาท


วันอังคารที่ 23 สิงหาคม 2565
พิมพ์
รัฐบาลพัฒนาสมุนไพรไทยส่งออกแล้วกว่า 1.2 หมื่นล้านบาท
วันอังคารที่ 23 สิงหาคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลขับเคลื่อนการพัฒนาสมุนไพรไทย ภายใต้แผนแม่บทแห่งชาติว่าด้วยการพัฒนาสมุนไพรไทย ฉบับที่ 1 พ.ศ. 2560-2565 ส่งผลให้ประเทศไทยส่งออกวัตถุดิบและผลิตภัณฑ์สมุนไพรได้เป็นอันดับ 1 ของภูมิภาคเอเชียตะวันออกเฉียงใต้ คิดเป็นมูลค่ารวมกว่า 12,211 ล้านบาท มีผลการดำเนินงานที่โดดเด่น เช่น ให้ความรู้ด้าน GAP และ Organic สมุนไพรแก่เกษตรกร เกิดพื้นที่ปลูกที่ได้มาตรฐานกว่า 67,000 ไร่ มีการจับคู่ธุรกิจและตลาดกลางวัตถุดิบ พัฒนาอุตสาหกรรมสมุนไพรไทยโดยยกระดับสถานประกอบการกว่า 377 แห่ง ขยายช่องทางตลาดทั้งในและต่างประเทศ ส่งเสริมการวิจัยจนมีผลงานกว่า 141 โครงการ ต่อยอดสมุนไพรแชมเปี้ยน 12 รายการ ตลอดจนพัฒนา 14 จังหวัดให้เป็นเมืองสมุนไพรแบบครบวงจร
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/58322