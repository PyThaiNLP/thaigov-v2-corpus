รัฐบาลไทย-ข่าวทำเนียบรัฐบาล-ทะลุ 7 หมื่นล้าน! ส่งออกข้าวไทยพุ่งกว่า 58% มั่นใจสิ้นปียอดถึง 7 ล้านตัน เดินหน้ายุทธศาสตร์ข้าว พัฒนาได้แล้ว 6 พันธุ์ใหม่


วันศุกร์ที่ 5 สิงหาคม 2565
ทะลุ 7 หมื่นล้าน! ส่งออกข้าวไทยพุ่งกว่า 58% มั่นใจสิ้นปียอดถึง 7 ล้านตัน เดินหน้ายุทธศาสตร์ข้าว พัฒนาได้แล้ว 6 พันธุ์ใหม่
.....
กระทรวงพาณิชย์จับมือกระทรวงเกษตรและสหกรณ์ ขับเคลื่อนยุทธศาสตร์ข้าวไทย ปี 2563 – 2567 มีความก้าวหน้าใน 3 ประเด็น ได้แก่ การพัฒนาพันธุ์ข้าว ได้ข้าวพันธุ์ใหม่แล้ว 6 สายพันธุ์ จากเป้าหมาย 12 สายพันธุ์ใหม่ การจัดประกวดข้าวพันธุ์ใหม่ปิดรับสมัครผู้เข้าร่วมโครงการแล้วเมื่อ 15 ก.ค. 65 และการเพิ่มหน่วยตรวจสอบเอกลักษณ์พันธุกรรมข้าวหอมมะลิไทยเพื่อให้บริการเชิงพาณิชย์ อยู่ระหว่างการพิจารณาของกรมการข้าว
.
การส่งออกข้าวไทยในครึ่งแรกของปี 2565 มีปริมาณ 3.99 ล้านตัน คิดเป็นมูลค่า 2,106 ล้านเหรียญสหรัฐ หรือราว 70,340 ล้านบาท ปริมาณเพิ่มขึ้นจากปีก่อน 58.28% กระทรวงพาณิชย์มั่นใจว่าแนวโน้มการส่งออกข้าวไทยปีนี้จะเป็นไปตามเป้าหมายที่ 7 ล้านตัน
.
อ่านเพิ่มเติม คลิก >> https://www.thaigov.go.th/news/contents/details/57561
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/57668