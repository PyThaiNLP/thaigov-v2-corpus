รัฐบาลไทย-ข่าวทำเนียบรัฐบาล-ผู้บริหารกระทรวงอุตสาหกรรม เยี่ยมชมการดำเนินงานของสถาบันไทย-เยอรมัน พร้อมยกระดับความสามารถด้านเทคโนโลยีและนวัตกรรมการผลิตอัจฉริยะ


วันพุธที่ 1 มิถุนายน 2565
พิมพ์
ผู้บริหารกระทรวงอุตสาหกรรม เยี่ยมชมการดำเนินงานของสถาบันไทย-เยอรมัน พร้อมยกระดับความสามารถด้านเทคโนโลยีและนวัตกรรมการผลิตอัจฉริยะ
ผู้บริหารกระทรวงอุตสาหกรรม เยี่ยมชมการดำเนินงานของสถาบันไทย-เยอรมัน พร้อมยกระดับความสามารถด้านเทคโนโลยีและนวัตกรรมการผลิตอัจฉริยะ
ผู้บริหารกระทรวงอุตสาหกรรม เยี่ยมชมการดำเนินงานของสถาบันไทย-เยอรมัน พร้อมยกระดับความสามารถด้านเทคโนโลยีและนวัตกรรมการผลิตอัจฉริยะ
.
เมื่อวันที่ 31 พฤษภาคม 2565  นายสุชาติ ไตรแสงรุจิระ ที่ปรึกษารัฐมนตรีว่าการกระทรวงอุตสาหกรรม พร้อมด้วยนาย
สุรพล ชามาตย์ รองปลัดกระทรวงอุตสาหกรรม และคณะฯ  เยี่ยมชมการดำเนินงานของสถาบันไทย-เยอรมัน
ณ นิคมอุตสาหกรรมอมตะซิตี้ จังหวัดชลบุรี  โดยมีนายสมชาย จักรกรีนทร์ ผู้อำนวยการสถาบันไทย-เยอรมัน และ
นายสมหวัง บุญรักษ์เจริญ ที่ปรึกษาสถาบันไทย-เยอรมันพร้อมทีมงาน ให้การต้อนรับและนำเสนอการดำเนินงานของสถาบันฯ
.
สถาบันไทย-เยอรมัน  สถาบันเครือข่ายของกระทรวงอุตสาหกรรม เป็นกลไกของรัฐในการพัฒนาและยกระดับความสามารถในการแข่งขันของผู้ประกอบการด้านระบบอัตโนมัติและหุ่นยนต์ ซึ่งสถาบันฯ มี 2 ศูนย์หลัก ได้แก่ 1) ศูนย์เทคโนโลยีการผลิตอัตโนมัติและหุ่นยนต์ และ 2) ศูนย์แม่พิมพ์และเครื่องมือกล  ซึ่งให้บริการด้านการออกแบบ ผลิตชิ้นงานอุตสาหกรรมและต้นแบบ รวมทั้งสอบเทียบและรับรองประสิทธิภาพเครื่องจักร บริการงานเชื่อม การพัฒนา
บุคลากรเทคโนโลยีการผลิต การปรับปรุงคุณภาพวัสดุและงานผลิต ให้คำปรึกษา และวิจัยและพัฒนา
.
ซึ่งกระทรวงอุตสาหกรรมมีนโยบายสนับสนุนผู้ประกอบการให้ปรับเปลี่ยนอุตสาหกรรมไทยไปสู่อุตสาหกรรมอนาคต จึงได้มอบหมายให้สถาบันไทย-เยอรมัน ดูเรื่องของหุ่นยนต์และระบบอัตโนมัติเป็นหลัก โดยเป็นองค์กรนำในการเพิ่มผลิตภาพของอุตสาหกรรมเป้าหมาย ด้วยการยกระดับเทคโนโลยี นวัตกรรมและบุคลากร ด้านระบบอัตโนมัติ และหุ่นยนต์ รวมทั้งเครื่องจักรกลและแม่พิมพ์ ให้สามารถแข่งขันได้ในยุคอุตสาหกรรม 4.0 และทางสถาบันฯ มีผู้เชี่ยวชาญจากเครือข่ายศูนย์เทคโนโลยีความเป็นเลิศด้านหุ่นยนต์และระบบอัตโนมัติ ที่พร้อมในการให้คำปรึกษาเทคโนโลยีที่เหมาะสม เพื่อให้สอดคล้องกับอุตสาหกรรมเป้าหมาย เช่น อุตสาหกรรมหุ่นยนต์  อุตสาหกรรมอิเล็กทรอนิกส์อัจฉริยะ อุตสาหกรรมยานยนต์สมัยใหม่ และอุตสาหกรรมเครื่องมือทางการแพทย์

ที่มา : https://www.thaigov.go.th/news/contents/details/55255