รัฐบาลไทย-ข่าวทำเนียบรัฐบาล-ปลัดเกษตรฯ เปิดงานสัมมนา Upskill for Next Normal บุลลากรในสังกัดกระทรวงเกษตรฯ 20 จังหวัดภาคอีสาน พร้อมย้ำนโยบายตลาดนำการผลิต


วันจันทร์ที่ 15 สิงหาคม 2565
ปลัดเกษตรฯ เปิดงานสัมมนา Upskill for Next Normal บุลลากรในสังกัดกระทรวงเกษตรฯ 20 จังหวัดภาคอีสาน พร้อมย้ำนโยบายตลาดนำการผลิต
ปลัดเกษตรฯ เปิดงานสัมมนา Upskill for Next Normal บุลลากรในสังกัดกระทรวงเกษตรฯ 20 จังหวัดภาคอีสาน พร้อมย้ำนโยบายตลาดนำการผลิต ร่วมเป็นสักขีพยานโลตัสมอบรถห้องเย็นรับซื้อผลผลิตการเกษตรวิสาหกิจชุมชนเกษตรอินทรีย์จังหวัดหนองคาย
ดร.ทองเปลว กองจันทร์ ปลัดกระทรวงเกษตรและสหกรณ์เปิดเผยภายหลังเป็นประธานเปิดการประชุมสัมมนา UpskillforNextNormal ของบุลลากรในสังกัดสำนักงานปลัดกระทรวงเกษตรและสหกรณ์ 20 จังหวัดของภาคตะวันออกเฉียงเหนือโดยมีนายโอภาส ทองยงค์ รองปลัดกระทรวงเกษตรและสหกรณ์ นายระพีภัทร์ จันทรศรีวงศ์อธิบดีกรมวิชาการเกษตรผู้บริหารกระทรวงเกษตรและสหกรณ์ หัวหน้าส่วนราชการ 20 จังหวัดภาคตะวันออกเฉียงเหนือ นางสาวสิริมา วัฒโน รองผู้ว่าราชการจังหวัดหนองคาย เข้าร่วม ณ ห้องประชุมโรงแรมหนองคายธาวิลล่า อำเภอเมืองหนองคาย จังหวัดหนองคาย ว่าการประชุมสัมมนาในครั้งนี้ มุ่งหวังให้หน่วยงานในสังกัดกระทรวงเกษตรและสหกรณ์ เข้าใจแนวทางการดำเนินงานและพัฒนาการทำงานไปในทิศทางเดียวกัน เพื่อให้การดำเนินงานเกิดการบูรณาการอย่างมีประสิทธิภาพมากยิ่งขึ้น ภายใต้วิสัยทัศน์ “เกษตรกรมีคุณภาพชีวิตที่ดี มีรายได้เพิ่มขึ้นไม่น้อยกว่าร้อยละ 10 ต่อปี”เชื่อมโยงกับยุทธศาสตร์ชาติ 20 ปี ซึ่งกระทรวงเกษตรและสหกรณ์เกี่ยวข้อง 5 ด้าน แต่ที่สำคัญที่สุดคือการสร้างความสามารถในการแข่งขัน ประกอบกับแผนพัฒนาเศรษฐกิจและสังคมแห่งชาติฉบับที่13มีหมุดหมายที่เกี่ยวข้องกับกระทรวงเกษตรและสหกรณ์หมุดหมายที่ (1)ไทยเป็นประเทศชั้นนำด้านสินค้าเกษตรและเกษตรแปรรูปมูลค่าสูง ซึ่งในการจะขับเคลื่อนให้หมุดหมายที่1ให้บรรลุเป้าหมายก็จะต้องเกี่ยวข้องกับหมุดหมายที่ (12)กำลังคนที่มีสมรรถนะสูงตอบโจทย์การพัฒนาแห่งอนาคตเพื่อพัฒนาคนในภาครัฐให้มีสมรรถนะสูง เป็น Smart Officerรวมทั้งตอบโจทย์ในหมุดหมายที่ (13)ไทยมีภาครัฐที่มีสมรรถนะสูงซึ่งเชื่อมโยงเกี่ยวเนื่องกัน
อย่างไรก็ตาม บุคลากรในสำนักงานเกษตรและสหกรณ์จังหวัด ซึ่งเป็นหน่วยงานหลักในการบูรณาการขับเคลื่อนนโยบายของรัฐบาลและนโยบายของกระทรวงเกษตรและสหกรณ์ รวมทั้งนโยบายของจังหวัด จำเป็นต้องเข้าใจ และได้รับการพัฒนาศักยภาพให้มีทักษะที่ทันสมัย ทันต่อการเปลี่ยนแปลงของโลก พร้อมสู่ความปกติถัดไป (Next Normal) รวมทั้งสร้างเครือข่ายการทำงานของคนรุ่นใหม่ พัฒนาสู่ Smart Officer เพื่อเตรียมความพร้อมรองรับการพัฒนา และขับเคลื่อนงานตามภารกิจในพื้นที่ให้เกิดการพัฒนาคุณภาพชีวิตเกษตรกร ภายใต้การบริหารจัดการทรัพยากรการเกษตรให้มีความสมดุลระหว่างการอนุรักษ์และการใช้ประโยชน์ ตามแผนปฏิบัติการด้านการขับเคลื่อนการพัฒนาประเทศไทยด้วยโมเดลเศรษฐกิจBCG พ.ศ. 2564 - 2570 เพื่อให้บรรลุตามวิสัยทัศน์ของกระทรวงเกษตรและสหกรณ์
นอกจากนี้ ดร.ทองเปลวกองจันทร์ ปลัดกระทรวงเกษตรและสหกรณ์ พร้อมด้วยคณะผูบริหารกระทรวงเกษตรและสหกรณ์ เดินทางไปยังเทสโก้ โลตัส สาขาหนองคายร่วมเป็นเกียรติในพิธีการส่งมอบรถขนส่งสินค้า โดยการจับคู่ค้าระหว่างวิสาหกิจชุมชนเกษตรอินทรีย์จังหวัดหนองคาย กับ เทสโก้ โลตัส สาขาหนองคาย​เพื่อใช้ในการขนส่งสินค้าเกษตรในโครงการรับซื้อผลผลิตตรงจากเกษตรกร โดยส่งพืชผักเข้าสู่ห้างสรรพสินค้าโลตัสหนองคายสาขาอำเภอเมืองหนองคายและสาขาท่าบ่อ ได้แก่ ผักบุ้งจีน ผักบุ้งไทย โหระพา ฟักทองฟักเขียว พริกหยวก เป็นต้น โดยโครงการดังกล่าวเป็นการจับคู่ค้า ตามนโยบายตลาดนำการผลิต ร่วมกับภาคเอกชนในพื้นที่ซึ่งช่วยพัฒนาและส่งเสริมกลุ่มผู้ผลิตสินค้าเกษตรที่ปลอดภัยได้มาตรฐาน สู่ตลาดนำการผลิต เพื่อการเติบโตที่ยั่งยืน โดยโลตัสได้ดำเนินโครงการรับซื้อผักตรงจากเกษตรกรโดยไม่ผ่านคนกลาง สร้างรายได้ที่เป็นธรรมและมั่นคงให้กับกลุ่มเกษตรกร และส่งมอบผักสดคุณภาพสูง ปลอดภัยสู่ผู้บริโภค ส่งผลให้เกิดความมั่นใจในการเลือกซื้อสินค้ามากขึ้น

ที่มา : https://www.thaigov.go.th/news/contents/details/58011