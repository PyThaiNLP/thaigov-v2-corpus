รัฐบาลไทย-ข่าวทำเนียบรัฐบาล-ปลัดกระทรวงกลาโหมเป็นประธานในพิธีทำบุญตักบาตร และพิธีสวดพระพุทธมนต์ถวายพระราชกุศลแด่พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร


วันศุกร์ที่ 3 ธันวาคม 2564
ปลัดกระทรวงกลาโหมเป็นประธานในพิธีทำบุญตักบาตร และพิธีสวดพระพุทธมนต์ถวายพระราชกุศลแด่พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร
เนื่องในวันคล้ายวันพระบรมราชสมภพ
ในวันศุกร์ที่ ๓ ธันวาคม ๒๕๖๔ พลเอก วรเกียรติ รัตนานนท์ ปลัดกระทรวงกลาโหม พร้อมด้วย พันตำรวจเอกหญิง อังศุวรรณ รัตนานนท์ นายกสมาคมภริยาข้าราชการสำนักงานปลัดกระทรวงกลาโหม เป็นประธานในพิธีทำบุญตักบาตร และพิธีสวดพระพุทธมนต์ถวายพระราชกุศล พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร เนื่องในวันคล้ายวันพระบรมราชสมภพ ๕ ธันวาคม ๒๕๖๔ ณ ห้องพินิตประชานาถ ในศาลาว่าการกลาโหม
โดยมีพิธีสวดพระพุทธมนต์ ถวายภัตตาหาร และจตุปัจจัยไทยธรรมแด่พระสงฆ์ทรงสมณศักดิ์ จำนวน ๑๐ รูป และ พิธีทำบุญตักบาตรพระสงฆ์ และสามเณร จำนวน ๘๙ รูป
ทั้งนี้ข้าราชการของสำนักงานปลัดกระทรวงกลาโหม จักน้อมนำแนวทางตามที่พระองค์ได้พระราชทานไว้เป็นเครื่องยึดเหนี่ยวในการปฏิบัติหน้าที่ และปฏิบัติตน เพื่อสร้างคุณประโยชน์แก่ประเทศชาติ และประชาชนสืบไป

ที่มา : https://www.thaigov.go.th/news/contents/details/49052