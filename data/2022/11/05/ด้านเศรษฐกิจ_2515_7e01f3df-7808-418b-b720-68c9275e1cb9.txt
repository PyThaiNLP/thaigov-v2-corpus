รัฐบาลไทย-ข่าวทำเนียบรัฐบาล-รถไฟฟ้าชานเมืองสายสีแดงจัดกิจกรรมส่งเสริมการตลาดในรูปแบบ “ออนไลน์” สุดพิเศษ! ร่วมเฉลิมฉลองวันเด็กแห่งชาติ


วันพฤหัสบดีที่ 6 มกราคม 2565
รถไฟฟ้าชานเมืองสายสีแดงจัดกิจกรรมส่งเสริมการตลาดในรูปแบบ “ออนไลน์” สุดพิเศษ! ร่วมเฉลิมฉลองวันเด็กแห่งชาติ
รถไฟฟ้าชานเมืองสายสีแดง จัดกิจกรรมส่งเสริมการตลาดในรูปแบบ “ออนไลน์” สุดพิเศษ ! เฉลิมฉลองวันเด็กแห่งชาติ ให้ผู้โดยสารได้ร่วมสนุกโพสต์ภาพในวัยเด็กสุดคิวท์ พร้อมคำขวัญวันเด็กที่ประทับใจ
รถไฟฟ้าชานเมืองสายสีแดง จัดกิจกรรมส่งเสริมการตลาดในรูปแบบ “ออนไลน์” สุดพิเศษ ! เฉลิมฉลองวันเด็กแห่งชาติ ให้ผู้โดยสารได้ร่วมสนุกโพสต์ภาพในวัยเด็กสุดคิวท์ พร้อมคำขวัญวันเด็กที่ประทับใจ ซึ่งเป็นคำขวัญที่คุณคิดเองหรือจากบุคคลที่มีชื่อเสียงใครก็ได้ ลุ้นรับ “จักรยานแอลเอไบซิเคิล รุ่น อี-สปอร์ตี้ 20” จำนวน 11 รางวัล ฟรี !!!!!
นายสุเทพ พันธุ์เพ็ง กรรมการผู้อำนวยการใหญ่ บริษัท รถไฟฟ้า ร.ฟ.ท. จำกัด กระทรวงคมนาคม ผู้ให้บริการรถไฟฟ้าชานเมืองสายสีแดง เปิดเผยว่า ตามสถานการณ์ปกติเมื่อถึงช่วงวันเด็กแห่งชาติในแต่ละปี บริษัทจะมีการจัดกิจกรรมการตลาดเพื่อส่งมอบความสุข และสร้างรอยยิ้มให้แก่เด็กๆ และผู้โดยสารมาโดยตลอด ทว่าในปีนี้ด้วยสถานการณ์การแพร่ระระบาดของไวรัสโควิด-19 ที่กำลังมีแนวโน้มกลับมาเพิ่มสูงขึ้นในปัจจุบัน บริษัทจึงได้ปรับรูปแบบการจัดกิจกรรมการตลาดจากเดิมที่เป็นการจัดกิจกรรมแบบออฟไลน์ เป็นการจัดกิจกรรมส่งเสริมการตลาดในรูปแบบ “ออนไลน์” แทน ด้วยการให้ผู้โดยสารได้ร่วมสนุกโพสต์ภาพวัยเด็กของตัวเอง พร้อมคำขวัญวันเด็กสุดประทับใจ โดยเป็นคำขวัญที่คุณคิดเองหรือจากบุคคลที่มีชื่อเสียงใครก็ได้ ในโพสต์กิจกรรม ซึ่งจะลงในวันที่ 8 มกราคม 2565 ทางเฟสบุค Airport Rail Link ( เฟซบุ๊กเพจปัจจุบันของรถไฟฟ้าชานเมืองสายสีแดง ) ซึ่งภาพ และคำขวัญที่ได้รับการโหวตจากคณะกรรมการมากที่สุด จะได้รับรางวัลจักรยานแอลเอไบซิเคิล รุ่น อี-สปอร์ตี้ 20 จำนวน 11 รางวัล โดยรางวัลจะจัดส่งถึงบ้าน ฟรี! ไม่เสียค่าใช้จ่าย ทั้งนี้ 1 บัญชีเฟสบุคแอคเคาท์สามารถร่วมสนุกได้เพียง 1 สิทธิ์เท่านั้น และการตัดสินของคณะกรรมการถือเป็นที่สิ้นสุด
สำหรับการประกาศรายชื่อผู้ที่ได้รับรางวัล บริษัทจะทำการประกาศผ่านเฟซบุ๊กออฟฟิเชียลเพจของรถไฟฟ้าชานเมืองสายสีแดงเพจใหม่ Red Line BKK  ในวันที่ 15 มกราคม 2565
หากมีข้อสงสัยสามารถติดต่อสอบถามรายละเอียดข้อมูลเพิ่มเติมได้ที่ส่วนบริการลูกค้า 1690 ตลอด 24 ชั่วโมง รถไฟฟ้าสายสีแดง ยกระดับคุณภาพชีวิตชานเมือง

ที่มา : https://www.thaigov.go.th/news/contents/details/50280