รัฐบาลไทย-ข่าวทำเนียบรัฐบาล-มหาดไทย เข้าร่วมการประชุม​ SOMRDPE +3 ครั้งที่​ 14​ พร้อมร่วมเสนอมุมมองของประเทศไทยต่อแนวคิดหลักของการประชุม​ฯ​ และแผน FAPRDPE 2021-2025


วันพุธที่ 24 พฤศจิกายน 2564
พิมพ์
มหาดไทย เข้าร่วมการประชุม​ SOMRDPE +3 ครั้งที่​ 14​ พร้อมร่วมเสนอมุมมองของประเทศไทยต่อแนวคิดหลักของการประชุม​ฯ​ และแผน FAPRDPE 2021-2025
มหาดไทย เข้าร่วมการประชุม​ SOMRDPE +3 ครั้งที่​ 14​ พร้อมร่วมเสนอมุมมองของประเทศไทยต่อแนวคิดหลักของการประชุม​ฯ​ และแผน FAPRDPE 2021-2025 ย้ำ​ รัฐบาลไทยให้ความสำคัญกับการพัฒนาชนบทและขจัดความยากจน มั่นใจ​ทุกคนสามารถเข้าถึงสิทธิและสวัสดิการของภาครัฐได้
วันนี้ (24 พ.ย. 2564) เวลา 09.00 น. ณ ห้องประชุมราชบพิธ ชั้น 5 อาคารดำรงราชานุสรณ์​ กระทรวงมหาดไทย​ นายสุทธิพงษ์ จุลเจริญ ปลัดกระทรวงมหาดไทย มอบหมายให้ นายชัยณรงค์​ วาสนะสมสิทธิ์​ รักษาการในตำแหน่งที่ปรึกษาด้านความมั่นคง​ เป็นผู้แทนกระทรวงมหาดไทย ในฐานะหน่วยประสานงานหลักด้านการพัฒนาชนบทและขจัดความยากจน ภายใต้กรอบความร่วมมืออาเซียน เข้าร่วมการประชุมเจ้าหน้าที่อาวุโสอาเซียนด้านการพัฒนาชนบทและขจัดความยากจนบวกสาม​ (สาธารณรัฐประชาชนจีน​ สาธารณรัฐเกาหลี​ และประเทศญี่ปุ่น)​ ครั้งที่​ 14​ (14th ASEAN Plus Three Senior Official Meeting on Rural Development and Poverty Eradication : 14th SOMRDPE +3) ซึ่งเป็นหนึ่งในวาระของการประชุมระดับรัฐมนตรีอาเซียนด้านการพัฒนาชนบทและขจัดความยากจน ครั้งที่ 12 (The 12th ASEAN Ministers Meeting on Rural Development and Poverty Eradication : The 12th AMRDPE) จัดขึ้นระหว่างวันที่ 23-26 พฤศจิกายน 2564 ผ่านระบบการประชุมทางไกล โดยมีสาธารณรัฐฟิลิปปินส์ทำหน้าที่เป็นประธานและเจ้าภาพจัดการประชุมฯ ภายใต้แนวคิดหลัก (Theme) ของการประชุม คือ "เร่งรัดการฟื้นฟูและการสร้างภูมิคุ้มกันที่เข้มแข็งของอาเซียนสำหรับการพัฒนาชนบทและขจัดความยากจนอย่างยั่งยืน (Accelerating Recovery and Strengthening Resiliency of ASEAN for Sustainable Rural Development and Poverty Eradication)" ดำเนินการโดย กองการต่างประเทศ สำนักงานปลัดกระทรวงมหาดไทย
สำหรับการประชุมเจ้าหน้าที่อาวุโสอาเซียนด้านการพัฒนาชนบทและขจัดความยากจนบวกสาม​ (สาธารณรัฐประชาชนจีน​ สาธารณรัฐเกาหลี​ และประเทศญี่ปุ่น)​ ครั้งที่​ 14​ (14th ASEAN Plus Three Senior Official Meeting on Rural Development and Poverty Eradication : 14th SOMRDPE +3) ในวันนี้​ ที่ประชุมได้มีการสรุปแนวทางการขับเคลื่อนแผนงานภายใต้แผนปฏิบัติการอาเซียนด้านการพัฒนาชนบทและขจัดความยากจน พ.ศ.​2564-2568​ (ASEAN Framework Action Plan on Rural Development and Poverty Eradication 2021-2025 : FAPRDPE 2021-2025) ร่วมกันระหว่างหน่วยประสานงานหลักกรอบความร่วมมืออาเซียนด้านการพัฒนาชนบทและขจัดความยากจน (SOMRDPE) กับประเทศพันธมิตรอาเซียนบวกสาม ได้แก่ สาธารณรัฐประชาชนจีน สาธารณรัฐเกาหลี และประเทศญี่ปุ่น และข้อริเริ่มสำหรับการจัดทำแผนแม่บทอาเซียนด้านการพัฒนาชนบทและขจัดความยากจน
นายชัยณรงค์ วาสนะสมสิทธิ์ รักษาการในตำแหน่งที่ปรึกษาด้านความมั่นคง ในฐานะ​หัวหน้าคณะผู้แทนไทย​ ได้ร่วมเสนอมุมมองระดับประเทศต่อแนวคิดหลัก (Theme) ของการประชุมฯ ครั้งนี้​ คือ​ “เร่งรัดการฟื้นฟูและการสร้างภูมิคุ้มกันที่เข้มแข็งของอาเซียนสำหรับการพัฒนาชนบทและขจัดความยากจนอย่างยั่งยืน (Acceleratiing Recovery and Strenthening Resiliency of ASEAN for Sustainable Rural Development and Poverty Eradication)” โดยกล่าวถึงการให้ความสำคัญของรัฐบาลไทยในด้านการดูแลและฟื้นฟูผลกระทบจากสถานการณ์การแพร่ระบาดของโควิด-19 ทั้งด้านเศรษฐกิจและสังคม การสร้างฐานรากในการพัฒนาชุมชนท้องถิ่นอย่างยั่งยืน โดยหยิบยกแผนยุทธศาสตร์ชาติ 20 ปี การบูรณาการระดับท้องถิ่น การขับเคลื่อนเศรษฐกิจชุมชน การสนันสนุนเงินงบประมาณในการเยียวยาผู้ประกอบการและแรงงาน และในส่วนของงานด้านสาธารณสุขนั้นได้มีการบูรณาการระดับท้องถิ่น ทั้งการเข้าถึงการรักษา การตรวจโรค และการจัดการวัคซีน โดยมีการปรับระบบสวัสดิการสังคมและบุคคลนอกประกันสังคม เพื่อให้มั่นใจว่าทุกคนสามารถเข้าถึงสิทธิและสวัสดิการของภาครัฐได้
นายชัยณรงค์ วาสนะสมสิทธิ์ รักษาการในตำแหน่งที่ปรึกษาด้านความมั่นคง ในฐานะ​หัวหน้าคณะผู้แทนไทย​ ได้ร่วมเสนอมุมมองระดับประเทศต่อแผนงานภายใต้แผนปฏิบัติการอาเซียนด้านการพัฒนาชนบทและขจัดความยากจน พ.ศ.​ 2564-2568​ (ASEAN Framework Action Plan on Rural Development and Poverty Eradication 2021-2025 : FAPRDPE 2021-2025) ว่า​ ​ประเทศไทย​ โดย​กระทรวงมหาดไทย​ ในฐานะหน่วยประสานงานหลักกรอบความร่วมมืออาเซียนด้านการพัฒนาชนบทและขจัดความยากจน (SOMRDPE) ได้นำร่างแผนปฏิบัติการอาเซียนด้านการพัฒนาชนบทและขจัดความยากจนเข้าสู่การรับรองจากคณะรัฐมนตรี​ และมีกลไกการบูรณาการระดับประเทศร่วมกับหน่วยงานระดับกระทรวง​ และกรมที่เกี่ยวข้อง​ เนื่องจากภารกิจด้านการพัฒนาชนบทและขจัดความยากจนนั้นมีประเด็นที่เกี่ยวข้องกับสาขาต่างๆ​ ภายใต้ประชาคมสังคมและวัฒนธรรม​ และทั้งสามประชาคมของอาเซียน​ รวมถึงต้องอาศัยความร่วมมือจากภาคีเครือข่ายภาคประชาสังคม​ ด้วยเหตุนี้จึงต้องขอรับการสนับสนุนจากประเทศพันธมิตรอาเซียนบวกสาม ได้แก่ สาธารณรัฐประชาชนจีน สาธารณรัฐเกาหลี และประเทศญี่ปุ่น​ เพื่อสนับสนุนโครงการและกิจกรรมภายใต้แผนงานนี้ให้สามารถขับเคลื่อนได้สำเร็จตามวัตถุประสงค์​ของยุทธศาสตร์สำคัญ​ทั้ง​ 5 ข้อ​ คือ​
(1) การส่งเสริมการปรับตัวของคนในชนบทให้สามารถเข้าถึงโอกาสทางเศรษฐกิจและสังคม (FastTrack Rural Transformation to Enable Participation in Socio-Economic Opportunities)
(2) การมีหลักประกันว่าคนยากจนมีโอกาสในการเข้าถึงการศึกษา สวัสดิการทางสังคมและระบบบริการด้านสุขภาพ รวมถึงการส่งเสริมสวัสดิการและสุขภาพ (Ensure Access to Education, Social Services and Healthcare towards Enhanced Welfare and Healthy Lifestyle in Rural Communities)
(3) การเตรียมความพร้อมของหน่วยงาน/องค์การ เพื่อรองรับการดำเนินงานที่และสถานการณ์ต่างๆ ที่อาจเกิดขึ้น (Institutionalized Disaster Preparedness Programs to Environment and Climate Change Risks towards Resilient Communities and Households)
(4) การเสริมสร้างศักยภาพในการดำเนินงานให้กับบุคลากร และการทำให้เกิดความคิดริเริ่มในการขับเคลื่อนการดำเนินงานด้านการพัฒนาชนบทและขจัดความยากจน (Good Governance Policy, Institutionalized Mechanisms & Process to Strengthen Convergence of RDPE Initiatives)
(5) การมีกลไกด้านการพัฒนาชนบทและขจัดความยากจนที่บูรณาการความร่วมมือจากทุกภาคส่วนที่เกี่ยวข้อง ทั้งภาครัฐ ภาคเอกชน และภาคประชาสังคม (Institutionalized Multi Stakeholder Rural Development Mechanisms)

ที่มา : https://www.thaigov.go.th/news/contents/details/48670