รัฐบาลไทย-ข่าวทำเนียบรัฐบาล-รมว.อว. ตรวจเยี่ยมโครงการ u2t ม.ทักษิณ ย้ำมีเฟส 2 แน่นอน ครอบคลุมทุกพื้นที่ แนะ ม.ทักษิณ ขับเคลื่อนนวัตกรรมสังคมและ เศรษฐกิจเชิงสร้างสรรค์ ตอบโจทย์ประเทศไทยและกระแสโลกาภิวัตน์


วันศุกร์ที่ 17 ธันวาคม 2564
รมว.อว. ตรวจเยี่ยมโครงการ u2t ม.ทักษิณ ย้ำมีเฟส 2 แน่นอน ครอบคลุมทุกพื้นที่ แนะ ม.ทักษิณ ขับเคลื่อนนวัตกรรมสังคมและ เศรษฐกิจเชิงสร้างสรรค์ ตอบโจทย์ประเทศไทยและกระแสโลกาภิวัตน์
รมว.อว. ตรวจเยี่ยมโครงการ u2t ม.ทักษิณ ย้ำมีเฟส 2 แน่นอน ครอบคลุมทุกพื้นที่ แนะ ม.ทักษิณ ขับเคลื่อนนวัตกรรมสังคมและ เศรษฐกิจเชิงสร้างสรรค์ ตอบโจทย์ประเทศไทยและกระแสโลกาภิวัตน์
12 ธันวาคม 2564 ศ.(พิเศษ) ดร.เอนก เหล่าธรรมทัศน์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม พร้อมด้วย ดร.ดนุช ตันเทอดทิตย์ กรรมการผู้ช่วยรัฐมนตรีประจำกระทรวงการอุดมศึกษา วิทยาศาสตร์ วิจัยและนวัตกรรม และคณะ เดินทางลงพื้นที่ตรวจเยี่ยมและติดตามผลการดำเนินงานโครงการยกระดับเศรษฐกิจและสังคมรายตำบลแบบบูรณาการ ณ ทักษิณาคาร มหาวิทยาลัยทักษิณ วิทยาเขตพัทลุง เยี่ยมชม "ศิลปะการแสดง" ของ คณะศิลปกรรมศาสตร์ มหาวิทยาลัยทักษิณ ๒ ชุด สลับด้วย "การแสดงดนตรีวงคณาจารย์ศิลปกรรมศาสตร์" พร้อมทั้งมอบนโยบายให้กับผู้บริหาร ณ ลานอาศรมศิลปกรรม สถาบันทักษิณคดีศึกษา จังหวัดสงขลา
ศาสตราจารย์พิเศษ ดร.เอนก เหล่าธรรมทัศน์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม กล่าวว่า มหาวิทยาลัยทักษิณ มีผลงานที่เป็นที่ประจักษ์มากมาย อีกทั้งยังเป็นมหาวิทยาลัยนวัตกรรมทางสังคม สิ่งที่ผมอยากจะแนะนำก็คือ นอกจากจะเน้นทางด้านนวัตกรรมทางสังคมให้เน้นเรื่องเศรษฐกิจเชิงสร้างสรรค์ วิทยาเขตที่พัทลุงเน้นไปด้านวิทยาศาสตร์ซึ่งปัจจุบันคนสนใจวิทยาศาสตร์น้อยลงเศรษฐกิจเชิงสร้างสรรค์เป็นอะไรที่สถาบันอุดมศึกษายังไม่ค่อยได้รู้จักและคิดทำ ปัจจุบันโลกกำลังปูทางให้ประเทศไทยมุ่งเน้นไปทางด้านเศรษฐกิจเชิงสร้างสรรค์ เห็นได้จากเว็บไซต์ US News and World Report ได้จัดอันดับให้ประเทศไทยเป็นอันดับ 7 ของโลก ที่มีมรดกทางวัฒนธรรมดีที่สุดในโลก ซึ่งการจัดอันดับประเทศที่มีมรดกทางวัฒนธรรมดีที่สุดนี้ มีการประเมินจากปัจจัยต่างๆ เช่น โอกาสการเข้าถึงวัฒนธรรม ประวัติศาสตร์อันยาวนาน ความดีเลิศด้านอาหาร สถานที่ท่องเที่ยวด้านวัฒนธรรม ทั้งทั้งที่เราให้ความสนใจไม่มากเท่าที่ควรแต่การจัดอันดับกลับอยู่ในอันดับสูง น่าจะเป็นเพราะดีเอ็นเอหรือเนื้อในของคนไทยที่มีความสามารถ มีความเก่งทางด้านสร้างสรรค์ศิลปะและอารยธรรม การสร้างคุณค่าทางจิตใจและคนไทย เป็นคนที่รับเอาของดีจากนานาประเทศมาใส่ให้กับประเทศได้เสมอ อยากจะแนะนำให้มหาวิทยาลัยสนใจฟื้นฟูรักษาอารยธรรม ศิลปวัฒนธรรม สุทรียภาพของดั้งเดิมของเราซึ่งเป็นสิ่งที่ดีมาก นำมาผสมผสานกับกระแสโลก อารยธรรมจากชาติตะวันตก และก้าวไปสู่ระดับโลก สถาบันอุดมศึกษาต้องคิดวิชาที่สามารถสื่อสารและอนุรักษ์ศิลปวัฒนธรรมสุทรียภาพ อารยธรรมต่างๆ ดนตรีนาฎศิลป์และอื่นๆ ถ่ายทอดไปให้กับนิสิตนักศึกษา เพื่อให้การจัดอันดับทางด้านวัฒนธรรมสูงขึ้นไปอีก ถ้ามหาวิทยาลัยทักษิณทำเรื่องวัฒนธรรมสังคมต่อไปบวกกับประยุกต์เอาเศรษฐกิจเชิงสร้างสรรค์เข้ามา จะกลายเป็นหลักสูตรที่น่าสนใจมาก นอกจากนี้เราต้องสามารถเชื่อมโยงกับกระแสสากลให้ได้เพื่อจะนำไปสู่ความทันต่อกระแสโลก จนประเทศไทยสามารถกลายเป็นอนาคตของโลก สำหรับทางด้านวิทยาศาสตร์ ถ้าเราสามารถเน้นไปทางด้าน วิทยาศาสตร์สมัยใหม่ อาทิ ai ควอนตัม แสงซินโครตรอน หรือเทคโนโลยีใหม่ๆ การเปลี่ยนรูปแบบการสอนที่ไม่ใช่ฟิสิกส์เคมีชีวะเสมอไป จะทำให้ประเทศไทยก้าวกระโดดแล้วไม่จมอยู่กับวิทยาศาสตร์แบบเดินกลายเป็นวิทยาศาสตร์แห่งอนาคต
ศ.(พิเศษ) ดร.เอนก เหล่าธรรมทัศน์ กล่าวมอบนโยบายให้กับผู้บริหาร ม. ทักษิณ ระหว่างชมศิลปะการแสดง ณ ลานอาศรมศิลปกรรม สถาบันทักษิณคดีศึกษา จังหวัดสงขลา ว่า ผมมาที่นี่หลายครั้งแต่ยังไม่เคยมีโอกาสมามหาวิทยาลัยทักษิณจริงๆจังๆ ครั้งนี้เป็นครั้งแรกที่มาเยี่ยมมหาวิทยาลัยแห่งนี้ และพบว่ามหาวิทยาลัยทักษิณ ทัเงวิทยาเขตพัทลุงแล้ววิทยาเขตสงขลา น่าสนใจมากและมีอะไรหลาอย่างที่เรายังไม่รู้ กระทรวง อว ในขณะนี้มุ่งเน้นในการพัฒนาประเทศชาติ เราจะไม่เพียงแค่สอน แค่ทำวิจัยเท่านั้น แต่เราจะนำพาประเทศไปสู่ประเทศที่พัฒนาแล้วให้ได้ภายในปี 2580 ครูอาจารย์หรือนักวิจัย จะไม่สอนไปเรื่อยเรื่อย วิจัยต่อไปเรื่อยๆ ทำนวัตกรรมไปเรื่อยๆ โดยไม่มีจุดหมายปลายทางหรือเวลาที่ชัดเจนว่าเราจะบรรลุอะไร เราจะปรับให้ประเทศไทยกลายเป็นประเทศที่พัฒนาแล้วให้ได้และกระทรวง อว. จะต้องเป็นกระทรวงที่พัฒนาแล้วภายในปี 2570 และจะต้องเป็นกลไกสำคัญที่ใช้การได้ในการขับเคลื่อนประเทศไทยให้เริ่มที่จะเดินไปสู่จุดหมายที่หวังเอาไว้ เพราะฉะนั้น เราเหลือเวลาอีกหกปีที่จะทำให้กระทรวง อว. สามารถเป็นกลไกสำคัญในการขยับประเทศไทยให้ก้าวไปอีกขั้น เรามีเวลาให้ประเทศชาติสังคมและรัฐบาลอีก 16 ปี แต่เรามีเวลาให้ตัวเองเพียงหกปีเท่านั้น ผมได้สั่งการและมอบนโยบายให้ผู้บริหารอว. ให้คิดเสมอว่าจะทำยังไงให้เราสามารถผลักดันงาน อว. ให้กลายเป็นกลไกสำคัญให้ได้ โดยเราจะเดินไปสองขาคือขาวิทยาศาสตร์และเทคโนโลยีและเศรษฐกิจเชิงสร้างสรรค์ เราจะต้องทำให้ประชาชนชาวไทยเปลี่ยน my set ว่าประเทศไทยจะหยุดอยู่แค่คำว่าประเทศกำลังพัฒนา เมืองไทยมีคนเก่งและคนดีจำนวนไม่น้อย ทั้งเฉพาะทางและเก่งหลากหลายทาง ซึ่งบุคคลเหล่านี่จะเป็นกำลังสำคัญในการพัฒนาประเทศ โดย อว. จะเป็นส่วนช่วยให้คนไทยเป็นคนที่เก่ง ดีและต้องมีความสามารถให้ได้ในที่สุด

ที่มา : https://www.thaigov.go.th/news/contents/details/49574