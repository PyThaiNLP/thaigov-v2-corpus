รัฐบาลไทย-ข่าวทำเนียบรัฐบาล-โฆษกรัฐบาล เผย "นายกฯ" เตือนประชาชน "การ์ดอย่าตก" ยึดหลัก "ดูแลตัวเองแบบครอบจักรวาล" คุมเข้มการแพร่ระบาด ป้องกันไม่ให้เกิดคลัสเตอร์ใหม่


วันอาทิตย์ที่ 10 ตุลาคม 2564
พิมพ์
โฆษกรัฐบาล เผย "นายกฯ" เตือนประชาชน "การ์ดอย่าตก" ยึดหลัก "ดูแลตัวเองแบบครอบจักรวาล" คุมเข้มการแพร่ระบาด ป้องกันไม่ให้เกิดคลัสเตอร์ใหม่
โฆษกรัฐบาล เผย "นายกฯ" เตือนประชาชน "การ์ดอย่าตก" ยึดหลัก "ดูแลตัวเองแบบครอบจักรวาล" คุมเข้มการแพร่ระบาด ป้องกันไม่ให้เกิดคลัสเตอร์ใหม่
วันนี้ (10 ต.ค.64) นายธนกร วังบุญคงชนะ  โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชานายกรัฐมนตรีและรัฐมนตรีว่าการกระทรวงกลาโหม ติดตามสถานการณ์โควิด-19 รายวัน หลังปรับมาตรการกิจการ/กิจกรรม ขยายระยะเวลาเคอร์ฟิว พบว่า ประชาชนเริ่มผ่อนคลายมาตรการป้องกันส่วนบุคคล มีการรวมกลุ่มสังสรรค์มากขึ้น จึงฝากย้ำเตือนพี่น้อง ประชาชน "อย่าประมาท"  "การ์ดอย่าตก" ยังต้องยึดหลักอนามัยส่วนบุคคล  ดูแลตัวเองแบบครอบจักรวาล  รวมทั้งผู้ประกอบการ  ชุมชน ตลาด  ต้องปฏิบัติตามมาตรการ COVID  Free Setting  อย่างเคร่งครัด และมีการตรวจ ATK ตามที่กำหนด  เพื่อลดจำนวนผู้เชื้อรายใหม่ในจังหวัดต่าง ๆ  ห้ามลักลอบรวมกลุ่มจัดงานสังสรรค์ ตั้งวงเหล้า-เล่นพนัน  เพราะนอกจากจะมีความผิดทั้ง พ.ร.บ. โรคติดต่อ และ พ.ร.ก. ฉุกเฉิน ยังอาจทำให้เกิดคลัสเตอร์ใหม่ขึ้นได้อีก
นายกรัฐมนตรีติดตามสถานการณ์โควิด-19  แม้การติดเชื้อโควิด-19 รายใหม่ในไทยอยู่ไนระดับคงที่  ยังต้องเฝ้าระวังอย่างต่อเนื่อง ซึ่งในการประชุม ศบค.ในวันที่ 14 ตุลาคมนี้  จะมีการประเมินสถานการณ์โควิด-19 ทั่วประเทศ  ยอดผู้ติดเชื้อ ผลการฉีดวัคซีน เข้าหารือ เพื่อพิจารณาปรับมาตรการในระยะต่อไปด้วย "  นายธนกรฯ กล่าว
————-

ที่มา : https://www.thaigov.go.th/news/contents/details/46803