รัฐบาลไทย-ข่าวทำเนียบรัฐบาล-"ปลัดกระทรวงกลาโหมเป็นประธานเปิดโครงการจัดกิจกรรมเนื่องในวันคล้ายวันพระบรมราชสมภพของพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร"


วันพุธที่ 1 ธันวาคม 2564
"ปลัดกระทรวงกลาโหมเป็นประธานเปิดโครงการจัดกิจกรรมเนื่องในวันคล้ายวันพระบรมราชสมภพของพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร"
ในวันพุธที่ ๑ ธันวาคม ๒๕๖๔ พลเอก วรเกียรติ รัตนานนท์ ปลัดกระทรวงกลาโหม เป็นประธานในพิธีเปิดโครงการจัดกิจกรรมเนื่องในวันคล้ายวันพระบรมราชสมภพของ พระบาทสมเด็จพระบรมชนกาธิเบศรมหาภูมิพลอดุลยเดชมหาราช บรมนาถบพิตร ๕ ธันวาคม ๒๕๖๔
ซึ่งจัดขึ้นระหว่างวันที่ ๑ - ๒ ธันวาคม ๒๕๖๔ เวลา ๐๗.๓๐ - ๑๖.๓๐ น. ณ ห้องศรีสมาน ๔ อาคารบริการ สป.(ศรีสมาน)
โดยรูปแบบของโครงการ แบ่งออกเป็น ๒ ส่วน ได้แก่ ๑.การจัดนิทรรศการเฉลิพระเกียรติพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร เกี่ยวกับพระราชประวัติ พระราชกรณียกิจในด้านต่างๆ รวมถึงด้านการพัฒนาและการจัดการที่ดิน ๒.การรับฟังการบรรยายพิเศษจากวิทยากรผู้ทรงคุณวุฒิ เกี่ยวกับพระราชประวัติ และพระราชกรณียกิจต่างๆ ของพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร ในด้านการอนุรักษ์ทรัพยากรธรรมชาติและการพัฒนาทรัพยากรดิน จากสำนักงานพิพิธภัณฑ์เกษตรเฉลิมพระเกียรติพระบาทสมเด็จพระเจ้าอยู่หัว (องค์การมหาชน) และมหาวิทยาลัยเกษตรศาสตร์
สำหรับการจัดโครงการในครั้งนี้ มีวัตถุประสงค์ เพื่อให้กำลังพลของหน่วยขึ้นตรงสำนักงานปลัดกระทรวงกลาโหม มีส่วนร่วมในการแสดงออกถึงความจงรักภักดีต่อสถาบันพระมหากษัตริย์ และช่วยกันสืบสานแนวพระราชดำริของพระบาทสมเด็จพระบรมชนกาธิเบศรมหาภูมิพลดุลยเดชมหาราช บรมนาถบพิตร ในด้านการอนุรักษ์ทรัพยากรธรรมชาติ และการพัฒนาทรัพยากรดินให้เกิดความอุดมสมบูรณ์ ซึ่งเป็นพื้นฐานสำคัญในการทำการเกษตรเพื่อสร้างความมั่นคงทางด้านอาหาร

ที่มา : https://www.thaigov.go.th/news/contents/details/48954