รัฐบาลไทย-ข่าวทำเนียบรัฐบาล- โครงการทุนอุดหนุนนักเรียนใน จ.ชายแดนใต้


วันอาทิตย์ที่ 22 สิงหาคม 2564
พิมพ์
โครงการทุนอุดหนุนนักเรียนใน จ.ชายแดนใต้
วันอาทิตย์ที่ 15 สิงหาคม 2564
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลอนุมัติงบประมาณสำหรับโครงการทุนอุดหนุนนักเรียนเรียนดีมีความสามารถในพื้นที่จังหวัดชายแดนภาคใต้ ปี 2564-2572 ในกรอบวงเงิน 181 ล้านบาทช่วยให้นักเรียนที่จบการศึกษาชั้น ม.3 และ ม.6 ที่มีความเสี่ยงจะออกนอกระบบการศึกษาเนื่องจากปัญหาเศรษฐกิจของครอบครัว หรือประสบปัญหาทางสังคม ได้ศึกษาต่อจนสำเร็จการศึกษา โดยในระดับ ปวช. ให้ทุน 30,000 บาท/คน/ปี จำนวน 1,800 คน และระดับ ปวส. ให้ทุน 40,000 บาท/คน/ปี จำนวน 600 คน ทั้งนี้ สถานศึกษาจะดูแลทั้งเรื่องที่พัก อาหาร และจัดการเรียนการสอนทั้งด้านวิชาการ คุณธรรม และจริยธรรม เพื่อให้เด็กและเยาวชนในพื้นที่จังหวัดชายแดนภาคใต้ได้รับการดูแลและเติบโตอย่างมีคุณภาพ
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/45032