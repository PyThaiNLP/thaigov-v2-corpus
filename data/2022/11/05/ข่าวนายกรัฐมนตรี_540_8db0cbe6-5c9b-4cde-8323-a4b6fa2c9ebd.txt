รัฐบาลไทย-ข่าวทำเนียบรัฐบาล-นายกฯ สั่งการหน่วยงานดูแลพื้นที่สำเพ็ง เตือนพื้นที่ชุมชนแออัด-หน่วยงานที่รับผิดชอบ ให้เฝ้าระวังตรวจสอบคุณภาพอุปกรณ์ไฟฟ้า เพื่อไม่ให้เกิดการสูญเสีย ยืนยันทำงานเพื่อส่วนร่วมทุกมิติ


วันจันทร์ที่ 27 มิถุนายน 2565
พิมพ์
นายกฯ สั่งการหน่วยงานดูแลพื้นที่สำเพ็ง เตือนพื้นที่ชุมชนแออัด-หน่วยงานที่รับผิดชอบ ให้เฝ้าระวังตรวจสอบคุณภาพอุปกรณ์ไฟฟ้า เพื่อไม่ให้เกิดการสูญเสีย ยืนยันทำงานเพื่อส่วนร่วมทุกมิติ
นายกฯ สั่งการหน่วยงานดูแลพื้นที่สำเพ็ง เตือนพื้นที่ชุมชนแออัด-หน่วยงานที่รับผิดชอบ ให้เฝ้าระวังตรวจสอบคุณภาพอุปกรณ์ไฟฟ้า เพื่อไม่ให้เกิดการสูญเสีย ยืนยันทำงานเพื่อส่วนร่วมทุกมิติ ไม่เลือกปฏิบัติ
วันที่ 27 มิถุนายน 2565 เวลา 14.50 น. ณ บริเวณทางเชื่อมตึกภักดีบดินทร์และตึกไทยคู่ฟ้า ทำเนียบรัฐบาล ภายหลังเป็นประธานการประชุมคณะกรรมการนโยบายที่ดินแห่งชาติ ครั้งที่ 2/2565 พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ให้สัมภาษณ์สื่อมวลชน เผยสั่งการให้หน่วยงานที่เกี่ยวข้องลงไปดูแลพื้นที่ไฟไหม้สำเพ็ง พร้อมฝากเตือนพื้นที่ชุมชนแออัดให้เฝ้าระวัง โดยเฉพาะเครื่องไม้เครื่องมือ อุปกรณ์ไฟฟ้าต่าง ๆ ที่เก่า ไม่ทันสมัย ซึ่งเป็นหน้าที่ของหน่วยงานที่รับผิดชอบในการตรวจสอบคุณภาพเครื่องมือให้ดี เพื่อไม่ให้เกิดการสูญเสียเกิดขึ้นอีก
นอกจากนี้ นายกรัฐมนตรีกล่าวถึงเรื่องผลโพลว่า ผลโพลเป็นเพียงการสำรวจ ซึ่งแต่ละโพลที่สำรวจก็มีผลไม่ตรงกัน ขอให้ดูและฟังไว้ โดยประเมินผลจากการทำงาน ผลสัมฤทธิ์เป็นหลัก ซึ่งนายกฯ ทำงานเพื่อส่วนร่วมในทุกมิติอยู่แล้ว ไม่ได้เลือกปฏิบัติ โดยแต่ละงานมีความยาก ง่าย ในการแก้ไขปัญหาที่ต่างกัน เราต้องดูแลคนทั้งประเทศให้ได้รับการดูแลที่ทั่วถึงซึ่งเป็นความตั้งใจ และเจตนารมณ์ ทั้งนี้ การบริหารงานกับคนหมู่มากย่อมพบปัญหา อุปสรรค ต้องใช้หน่วยงานหลายหน่วยเพื่อบูรณาการการทำงานให้ได้ร้อยเปอร์เซ็นต์ ขึ้นอยู่กับความเอาใจใส่ของเจ้าหน้าที่รัฐ และขึ้นอยู่กับความร่วมมือของประชาชนเป็นสิ่งสำคัญ ในการตัดสินใจดำเนินการงานต่าง ๆ ต้องได้รับความเห็นชอบจากประชาชนว่าจะสามารถดำเนินการได้หรือไม่

ที่มา : https://www.thaigov.go.th/news/contents/details/56209