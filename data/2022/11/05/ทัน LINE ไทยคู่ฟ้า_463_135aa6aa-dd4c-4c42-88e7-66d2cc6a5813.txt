รัฐบาลไทย-ข่าวทำเนียบรัฐบาล-ระวัง! มิจฉาชีพรับทำเอกสารรับรองวัคซีนปลอม ผิดกฎหมาย มีโทษทั้งจำทั้งปรับ


วันพฤหัสบดีที่ 16 ธันวาคม 2564
ระวัง! มิจฉาชีพรับทำเอกสารรับรองวัคซีนปลอม ผิดกฎหมาย มีโทษทั้งจำทั้งปรับ
.....
สำนักงานตำรวจแห่งชาติ แจ้งเตือนประชาชนอย่าหลงเชื่อประกาศรับจ้างทำเอกสารรับรองปลอมต่าง ๆ ที่เกี่ยวข้องกับการฉีดวัคซีนโควิด-19 พร้อมประสานผู้ประกอบการ - ร้านค้า เพิ่มความเข้มงวดในการตรวจสอบเอกสารรับรองการฉีดวัคซีน รวมถึง QR Code ให้สอดคล้องกับข้อมูลในแอปฯ “หมอพร้อม”
.
ผู้กระทำความผิดโดยการทำเอกสารรับรองปลอมจะต้องถูกดำเนินคดีตามกฎหมาย ทั้งความผิดฐานปลอมเอกสาร แก้ไขข้อความ หรือการประทับตรา - ลงลายมือชื่อปลอม มีโทษจำคุกไม่เกิน 3 ปี ปรับไม่เกิน 6,000 บาท หรือทั้งจำทั้งปรับ และหากเป็นการปลอมเอกสารสิทธิหรือเอกสารราชการ ต้องระวางโทษจำคุกสูงสุด 5 ปี และปรับตั้งแต่ 10,000 – 100,000 บาท เป็นต้น
.
จึงขอให้ประชาชนลงทะเบียนทำเอกสารตามระบบและช่องทางต่าง ๆ ที่ภาครัฐกำหนด เพื่อให้ได้รับเอกสารที่ถูกต้อง และหากพบเบาะแสหรือการกระทำความผิด สามารถแจ้งสายด่วน 191 หรือ 1599 ได้ตลอด 24 ชม.
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/49509