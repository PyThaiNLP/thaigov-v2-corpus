รัฐบาลไทย-ข่าวทำเนียบรัฐบาล-ชาวโคราชเฮ “จุรินทร์”จัดโมบายพาณิชย์ลดราคา! ขายของถูก ลดสูงสุด 60%


วันจันทร์ที่ 21 มิถุนายน 2564
ชาวโคราชเฮ “จุรินทร์”จัดโมบายพาณิชย์ลดราคา! ขายของถูก ลดสูงสุด 60%
วันที่ 19 มิถุนายน 2564 เวลา 14.30 น.
นายจุรินทร์ ลักษณวิศิษฏ์
หัวหน้าพรรคประชาธิปัตย์ รองนายกรัฐมนตรี และรัฐมนตรีว่าการกระทรวงพาณิชย์ เป็นประธานในพิธีเปิดและปล่อยขบวนรถโมบายพาณิชย์ลดราคา! ช่วยประชาชน จังหวัดนครราชสีมา ณ ลานเอนกประสงค์ ชุมชนหัวทะเล หน้าตลาดพระโคราช อําเภอเมือง จังหวัดนครราชสีมา
นายจุรินทร์ กล่าวว่า
วันนี้เปิดตัวโครงการโมบายพาณิชย์ลดราคา!ช่วยประชาชน ที่จังหวัดนครราชสีมาโดยจัดรถโมบายจำนวน 20 คัน เพื่อตระเวนไปจำหน่ายสินค้าราคาถูกในเขตในชุมชนต่างๆในเขตเทศบาลนครโคราชและพื้นที่ใกล้เคียง ซึ่งจะดำเนินการตั้งแต่วันที่ 17 มิ.ย.-16 ก.ค. 2564 เป็นเวลา 30 วัน
โดยสินค้าประกอบด้วยสินค้าอุปโภคและบริโภค สินค้าสำคัญ 6 รายการ เช่น ข้าวหอมมะลิถุงละ 5 กิโลกรัม 150 บาท ตกกิโลกรัมละ 30 บาท น้ำมันพืชขวดละ 43 บาท ปลากระป๋องกระป๋องละ 10 บาท น้ำตาลทรายกิโลกรัมละ 20 บาท บะหมี่กึ่งสำเร็จรูปซองละ 5 บาท และไข่ไก่แผงละ 30 ฟอง ราคา 83 บาท ฟองละ 2.77 บาท
และสินค้าอุปโภคอื่นๆ ซึ่งลดราคาสูงสุดถึง 60% โดยจะมีสินค้าทั้งหมด 75 รายการ
และผู้ที่ต้องการทราบว่ารถโมบายจะไปที่ไหนบ้างที่โคราชเข้าไปที่เว็บไซต์ https://โมบายพาณิชย์.com/ จะมีอะไรละเอียดบอกว่าไปชุมชนไหนวันที่เท่าไหร่ เพื่อช่วยลดภาระค่าครองชีพให้กับพี่น้องประชาชนในพื้นที่ทุกจังหวัดช่วงประสบภัยโควิด
โดยมี ดร.คุณหญิงกัลยา โสภณพานิช รัฐมนตรีช่วยว่าการกระทรวงศึกษาธิการ
นายวีรศักดิ์ หวังศุภกิจโกศล รัฐมนตรีช่วยว่าการกระทรวงคมนาคม
นายบุณยฤทธิ์ กัลยาณมิตร ปลัดกระทรวงพาณิชย์
นายวัฒนศักย์ เสือเอี่ยม อธิบดีกรมการค้าภายใน
นายบุณย์ธีร์ พานิชประไพ เลขานุการรัฐมนตรีว่าการกระทรวงพาณิชย์
นายกอบชัย บุญอรณะ ผู้ว่าราชการจังหวัดนครราชสีมา เข้าร่วมด้วย

ที่มา : https://www.thaigov.go.th/news/contents/details/42930