รัฐบาลไทย-ข่าวทำเนียบรัฐบาล-สถาบันการบินพลเรือน พร้อมเปิดภาคเรียนที่ 1 ปีการศึกษา 2564 ในวันที่ 28 มิถุนายน 2564


วันพฤหัสบดีที่ 24 มิถุนายน 2564
สถาบันการบินพลเรือน พร้อมเปิดภาคเรียนที่ 1 ปีการศึกษา 2564 ในวันที่ 28 มิถุนายน 2564
...
สถาบันการบินพลเรือน (สบพ.) กระทรวงคมนาคม เตรียมความพร้อมก่อนเปิดภาคเรียนที่ 1 ปีการศึกษา 2564 ในวันที่ 28 มิถุนายน 2564 โดย บุคลการของ สบพ. ใด้แก่ พนักงาน อาจารย์ นักศึกษา ศิษย์การบิน และผู้ประกอบการ รวมทั้ง นักศึกษาและศิษย์การบินได้ทยอยรับวัคซีน จนครบ 2 เข็ม ก่อนเปิดภาคเรียน และเข้มงวดปฏิบัติตามมาตรการสาธารณสุข เพื่อป้องกันการแพร่ระบาดของโรคติดเชื้อไวรัสโคโรนา 2019 (COVID-19) อย่างเคร่งครัด
นางสาวภัคณัฏฐ์ มากช่วย รองผู้ว่าการฝ่ายบริหาร รักษาการแทนผู้ว่าการ สบพ. กล่าวว่า ภาพรวมการฉีดวัคซีนของ สบพ. เป็นไปด้วยความเรียบร้อย นักศึกษาและศิษย์การบินได้ทยอยรับวัคซีน จนครบ 2 เข็ม ก่อนเปิดภาคเรียน ในวันที่ 28 มิถุนายน 2564 สร้างความเชื่อมั่นแก่ผู้ปกครองและเตรียมความพร้อมสำหรับการเป็นสถาบันการศึกษาที่มีความปลอดภัยและมีมาตรการป้องกันการแพร่ระบาดของเชื้อไวรัสโควิด-19 ทั้งนี้  สบพ. ได้ออกมาตรการการป้องกันการแพร่ระบาดของโรคติดเชื้อไวรัสโคโรนา 2019 (COVID-19) และติดตามสถานการณ์การแพร่ระบาดของโรคติดเชื้อไวรัสโคโรนา 2019 (COVID-19) แพร่ระบาดอย่างใกล้ชิด
สบพ. ตระหนักถึงความปลอดภัยและความรับผิดชอบต่อส่วนรวมในการป้องกันการแพร่ระบาดของโรคติดเชื้อไวรัสโคโรนา 2019 (COVID-19) และขอขอบคุณบุคลากรทางการแพทย์ เจ้าหน้าที่ทุกคนที่ร่วมกันเสียสละปฏิบัติงานในสถานการณ์โควิด-19 และขอเป็นกำลังใจให้ก้าวผ่านสถานการณ์โควิด-19 นี้ไปด้วยดี

ที่มา : https://www.thaigov.go.th/news/contents/details/43050