รัฐบาลไทย-ข่าวทำเนียบรัฐบาล-อนุมัติยื่นภาษีผ่านแอปพลิเคชัน อำนวยความสะดวกประชาชน


วันพุธที่ 8 ธันวาคม 2564
พิมพ์
อนุมัติยื่นภาษีผ่านแอปพลิเคชัน อำนวยความสะดวกประชาชน
วันเสาร์ที่ 4 ธันวาคม 2564
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลอำนวยความสะดวก ลดขั้นตอน และลดค่าใช้จ่ายในการเสียภาษีให้แก่ประชาชน โดยอนุมัติร่างกฎกระทรวงว่าด้วยการยื่นรายการแบบ คำร้อง คำขอ หรือเอกสารอื่นใดตามประมวลรัษฎากรบนระบบอิเล็กทรอนิกส์ ซึ่งกำหนดให้ประชาชนและผู้ประกอบการสามารถยื่นแบบแสดงรายการภาษี และเอกสารอื่นๆ แก่กรมสรรพากรผ่าน Application Programming Interface หรือ API และระบบอิเล็กทรอนิกส์อื่นได้ โดยให้มีการพิสูจน์และยืนยันตัวตนของผู้มีหน้าที่เสียภาษี ผู้นำส่งภาษี ผู้ประกอบการจดทะเบียน ที่สามารถระบุตัวตนเจ้าของลายมือชื่ออิเล็กทรอนิกส์ได้ และเมื่อดำเนินการเสร็จแล้วจะได้รับหลักฐานเป็นข้อมูลอิเล็กทรอนิกส์ที่กรมสรรพากรลงลายมือชื่ออิเล็กทรอนิกส์รับรองแล้วด้วย
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/49051