รัฐบาลไทย-ข่าวทำเนียบรัฐบาล-เริ่มพรุ่งนี้ (31ม.ค.65) ฉีดวัคซีนป้องกันโควิด-19 ในเด็ก 5-11 ปี


วันอังคารที่ 1 กุมภาพันธ์ 2565
พิมพ์
เริ่มพรุ่งนี้ (31ม.ค.65) ฉีดวัคซีนป้องกันโควิด-19 ในเด็ก 5-11 ปี
วันอาทิตย์ที่ 31 มกราคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลห่วงใยกรณีพบผู้ป่วยโควิด-19 เป็นเด็กจำนวนเพิ่มขึ้นอย่างต่อเนื่อง จึงเปิดบริการฉีดวัคซีนป้องกันโรคโควิด-19 แก่เด็กอายุ 5-11 ปี ให้เข้ารับบริการด้วยความสมัครใจ เริ่มวันพรุ่งนี้ (31ม.ค.65) ที่สถาบันสุขภาพเด็กแห่งชาติมหาราชินี หรือ รพ.เด็ก เป็นแห่งแรก โดยเบื้องต้นเน้นกลุ่มเด็กที่มีโรคประจำตัวเนื่องจากเป็นกลุ่มที่มีความเสี่ยง ก่อนที่จะกระจายบริการฉีดวัคซีนไปยัง รพ. และโรงเรียนต่าง ๆ ส่วนกลุ่มเด็กเล็กที่มีอายุน้อยกว่า 5 ปี ควรหลีกเลี่ยงการพาไปในสถานที่ที่มีคนจำนวนมากเพื่อลดโอกาสในการรับเชื้อ และผู้ปกครองที่อยู่ใกล้ชิดเด็กควรได้รับวัคซีนอย่างครบโดส ทั้งนี้ ขอความร่วมมือผู้ปกครองทำความเข้าใจแก่บุตรหลานถึงอาการของโรคโควิด-19 และเป็นโรคที่สามารถรักษาหายได้
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/51039