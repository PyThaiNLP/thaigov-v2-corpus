รัฐบาลไทย-ข่าวทำเนียบรัฐบาล-เริ่มบังคับใช้แล้ว “กลิ่น – ควัน” กัญชา กัญชง ถือเป็นเหตุรำคาญ ผู้ได้รับผลกระทบแจ้งความเอาผิดได้


วันศุกร์ที่ 17 มิถุนายน 2565
เริ่มบังคับใช้แล้ว “กลิ่น – ควัน” กัญชา กัญชง ถือเป็นเหตุรำคาญ ผู้ได้รับผลกระทบแจ้งความเอาผิดได้
.....
เว็บไซต์ราชกิจจานุเบกษา เผยแพร่ประกาศกระทรวงสาธารณสุข เรื่อง กำหนดให้การกระทำให้เกิดกลิ่น หรือควันกัญชา กัญชง หรือพืชอื่นใด เป็นเหตุรำคาญ พ.ศ. 2565”
.
เนื่องจากการใช้กัญชา กัญชง หรือพืชอื่นใด ในทางที่ไม่เหมาะสม เช่น สันทนาการ อาจส่งผลกระทบต่อสภาวะความเป็นอยู่โดยปกติสุข หรืออาจเป็นอันตรายต่อสุขภาพ โดยควันของพืชดังกล่าว จะมีอนุภาคขนาดเล็กที่สามารถเข้าสู่ปอดได้ด้วยการหายใจเอาควันเข้าไป ทำให้มีความเสี่ยงต่อการเจ็บป่วย เช่น โรคปอด หอบหืด หลอดลมอักเสบ
.
และเพื่อควบคุมและป้องกันไม่ให้เกิดผลกระทบที่อาจเป็นอันตรายต่อสุขภาพของผู้อยู่อาศัยบริเวณใกล้เคียง หรือผู้ที่ต้องประสบภัยกับเหตุนั้น จึงกำหนดให้การกระทำให้เกิดกลิ่น หรือควันกัญชา กัญชง หรือพืชอื่นใด เป็นเหตุรำคาญ ตามกฎหมายว่าด้วยการสาธารณสุข เริ่มมีผลบังคับใช้วันที่ 15 มิ.ย. 65 เป็นต้นไป (ผู้ใดฝ่าฝืนต้องระวางโทษจำคุกไม่เกิน 3 เดือน หรือปรับไม่เกิน 25,000 บาท ตาม พ.ร.บ.การสาธารณสุข พ.ศ. 2535)
.
อ่านประกาศฯ ฉบับเต็ม คลิก https://ratchakitcha2.soc.go.th/pdfdownload/...
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/55811