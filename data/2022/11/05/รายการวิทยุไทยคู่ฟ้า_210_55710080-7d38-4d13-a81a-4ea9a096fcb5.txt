รัฐบาลไทย-ข่าวทำเนียบรัฐบาล-กรมการปกครองยกเลิกการเรียกสำเนาบัตรประชาชน-ทะเบียนบ้าน


วันจันทร์ที่ 13 ธันวาคม 2564
พิมพ์
กรมการปกครองยกเลิกการเรียกสำเนาบัตรประชาชน-ทะเบียนบ้าน
วันจันทร์ที่ 13 ธันวาคม 2564
ต่อจากนี้ไป ขอเชิญรับฟังไทยคู่ฟ้า ค่ะ
เว็บไซต์ราชกิจจานุเบกษาเผยแพร่ประกาศกรมการปกครอง เรื่อง ยกเลิกการเรียกสำเนาบัตรประจำตัวประชาชนและสำเนาทะเบียนบ้าน สำหรับการขออนุมัติ อนุญาต จดทะเบียน จดแจ้ง หรือดำเนินการใด ๆ ตามกฎหมายที่อยู่ในความรับผิดชอบของกรมการปกครอง จะไม่มีการเรียกสำเนาบัตรประจำตัวประชาชนและสำเนาทะเบียนบ้านจากผู้ยื่นคำขอ หากจำเป็นต้องใช้เจ้าหน้าที่ผู้รับคำขอจะเป็นผู้จัดทำสำเนาเอกสารเอง โดยไม่ให้เรียกเก็บค่าใช้จ่ายจากการทำสำเนาเอกสารจากผู้ขอ เว้นแต่กรณี มอบอำนาจให้บุคคลอื่นดำเนินการแทน ผู้รับมอบอำนาจจะต้องยื่นสำเนาบัตรประจำตัวประชาชนของผู้มอบอำนาจที่มีการลงนามรับรองสำเนาถูกต้องด้วย เพื่ออำนวยความสะดวกและลดค่าใช้จ่ายแก่ประชาชน โดยมีผลบังคับใช้แล้ว
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/49381