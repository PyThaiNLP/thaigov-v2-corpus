รัฐบาลไทย-ข่าวทำเนียบรัฐบาล-ปลื้ม! “อัญมณี - เครื่องประดับไทย” ครึ่งปีแรก 65 ทำรายได้กว่า 3 พันล้านเหรียญสหรัฐ


วันจันทร์ที่ 22 สิงหาคม 2565
ปลื้ม! “อัญมณี - เครื่องประดับไทย” ครึ่งปีแรก 65 ทำรายได้กว่า 3 พันล้านเหรียญสหรัฐ
.....
พล.อ.ประยุทธ์ จันทร์โอชา นายกรัฐมนตรี และ รมว.กลาโหม รับทราบข้อมูลจากกระทรวงพาณิชย์ว่าการส่งออกสินค้าอัญมณีและเครื่องประดับ (ไม่รวมทองคำไม่ขึ้นรูป) ช่วงไตรมาสที่ 1 - 2 (ม.ค. - มิ.ย.) ของปี 65 มีมูลค่ารวม 3,884.21 ล้านเหรียญสหรัฐ เพิ่มขึ้น 40.96% จากช่วงเวลาเดียวกันในปีที่แล้ว หากรวมการขยายตัวเพิ่มขึ้น จากยอดส่งออกทั้งปี 65 อาจมีมูลค่าถึง 7,392.49 ล้านเหรียญสหรัฐ (233,647 ล้านบาท)
.
นายกฯ ขอบคุณทุกหน่วยงานที่เกี่ยวข้อง ที่ร่วมกันผลักดันศักยภาพสินค้าไทยเพื่อการส่งออก โดยเฉพาะอัญมณีและเครื่องประดับของไทย ทำให้เกิดการแพร่หลายในตลาดต่างประเทศ ซึ่งเป็นการสร้างรายได้ให้แก่ผู้ประกอบการ และส่งผลให้มีเงินหมุนเวียนในระบบเศรษฐกิจไทยอย่างมีประสิทธิภาพ
.
ทั้งนี้ ระหว่างวันที่ 7 - 11 ก.ย. 65 จะมีการจัดงานแสดงสินค้าอัญมณีและเครื่องประดับ (Bangkok Gems and Jewelry Fair) ครั้งที่ 67 ณ อิมแพค เมืองทองธานี คาดว่าจะมีผู้เข้าชมงานกว่า 10,000 รายจากทั่วโลก และเกิดการสั่งซื้อไม่ต่ำกว่า 1,200 ล้านบาท
.
อ่านเพิ่มเติม คลิก https://www.thaigov.go.th/news/contents/details/58183
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/58275