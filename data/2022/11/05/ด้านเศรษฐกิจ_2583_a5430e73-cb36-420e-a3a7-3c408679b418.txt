รัฐบาลไทย-ข่าวทำเนียบรัฐบาล-บขส. จับมือพันธมิตรร้านค้าภายในสถานีขนส่งหมอชิต 2 มอบส่วนลดราคาค่าเครื่องดื่ม ถึงวันที่ 31 ธันวาคม 2565


วันศุกร์ที่ 14 มกราคม 2565
บขส. จับมือพันธมิตรร้านค้าภายในสถานีขนส่งหมอชิต 2 มอบส่วนลดราคาค่าเครื่องดื่ม ถึงวันที่ 31 ธันวาคม 2565
และมอบคะแนนสะสมพิเศษ 100 คะแนน ให้ลูกค้าที่สมัครเป็นสมาชิก บขส. Card ตั้งแต่บัดนี้ - 31 มกราคม 2565
นายสัญลักข์ ปัญวัฒนลิขิต กรรมการผู้จัดการใหญ่ บริษัท ขนส่ง จำกัด (บขส.) กระทรวงคมนาคม เปิดเผยว่า บขส. ได้ร่วมกับพันธมิตรร้านค้าภายในสถานีขนส่งผู้โดยสารกรุงเทพ (จตุจักร) มอบสิทธิพิเศษส่วนลดค่าเครื่องดื่ม 5 บาท เมื่อแสดงตั๋วโดยสารของ บขส. และสแกน QR Code รับสิทธิ์ ได้ที่ร้านกาแฟมวลชน และร้านโนบิชา สาขาสถานีขนส่งผู้โดยสารกรุงเทพ (จตุจักร) โดยตั๋วโดยสาร 1 ใบ สามารถใช้เป็นส่วนลดเครื่องดื่มได้ 1 รายการเท่านั้น และไม่สามารถใช้ร่วมกับโปรโมชันอื่น ๆ ได้ ตั้งแต่บัดนี้ - 31 ธันวาคม 2565
สำหรับประชาชนที่สนใจสมัครเป็นสมาชิก บขส. Card ตั้งแต่บัดนี้ - 31 มกราคม 2565 จะได้รับคะแนนสะสมพิเศษ 100 คะแนน เพื่อใช้รับสิทธิพิเศษต่าง ๆ ตามที่บริษัทกำหนด ส่วนสมาชิก บขส. Card เดิม ที่ได้สมัครสมาชิก ระหว่างวันที่ 1 มิถุนายน 2559 - 31 พฤษภาคม 2564 ต้องแจ้งยืนยันตัวตนผ่านระบบออนไลน์ที่ https://tcl99web.transport.co.th หรือ Application บขส. E-ticket เพื่อรับคะแนนสะสมพิเศษ 100 คะแนน รวมทั้งต้องแจ้งแก้ไขข้อมูลลงทะเบียนเพื่อรับรหัสผู้ใช้งานได้ที่งานการตลาดและลูกค้าสัมพันธ์ โทร. 0 2537 8737
ทุกวันจันทร์ - ศุกร์ ในวันและเวลาทำการ สำหรับขั้นตอนการสมัครสมาชิก บขส. Card มีรายละเอียดดังนี้
1. กดเข้า Website : https://tcl99web.transport.co.th หรือ Application บขส. E-ticket
2. กรอกข้อมูลตามแบบฟอร์มที่กำหนดให้ครบถ้วน
3. เมื่อกรอกข้อมูลเรียบร้อยแล้ว กดยอมรับเพื่อลงทะเบียนและบันทึกข้อมูลสมัครสมาชิกในระบบ
4. กดยืนยันตัวตนทาง e-mail ที่ลงทะเบียนไว้
5. กดยืนยันการทำรายการตามลิงก์ใน e-mail แจ้งการลงทะเบียนสมาชิก เพื่อรับสิทธิพิเศษต่าง ๆ ของทาง บขส.
6. เข้าสู่ระบบด้วยชื่อผู้ใช้และรหัสผ่าน ที่ได้กำหนดไว้

ที่มา : https://www.thaigov.go.th/news/contents/details/50536