รัฐบาลไทย-ข่าวทำเนียบรัฐบาล-ธอส.เตือนประชาชน SMS ให้กู้จาก "GBH" ไม่เกี่ยวข้องกับธนาคาร


วันอาทิตย์ที่ 28 พฤศจิกายน 2564
พิมพ์
ธอส.เตือนประชาชน SMS ให้กู้จาก "GBH" ไม่เกี่ยวข้องกับธนาคาร
ธอส. เตือนประชาชนกรณีที่มีผู้ส่งข้อความ SMS โดยใช้ชื่อผู้ส่งว่า "GBH" ระบุว่า "คุณสามารถกู้ได้ 3600,000 จากทางเรา" พร้อมแนบลิงค์ ซึ่งอาจทำให้ประชาชนเกิดความเข้าใจผิดเนื่องชื่อผู้ส่งใกล้เคียงกับ SMS จาก ธอส.ที่ใช้ชื่อว่า "GHBank" หรือ GHBSmart"
ธนาคารอาคารสงเคราะห์ (ธอส.) เตือนประชาชนกรณีที่มีผู้ส่งข้อความ SMS โดยใช้ชื่อผู้ส่งว่า "GBH" ระบุว่า "คุณสามารถกู้ได้ 3600,000 จากทางเรา" พร้อมแนบลิงค์ ซึ่งอาจทำให้ประชาชนเกิดความเข้าใจผิดเนื่องชื่อผู้ส่งใกล้เคียงกับ SMS จาก ธอส.ที่ใช้ชื่อว่า "GHBank" หรือ GHBSmart" โดย ธอส. ขอยืนยันว่าข้อความ SMS จาก "GBH" ไม่มีส่วนเกี่ยวข้องกับ ธอส. ซึ่งปัจจุบันธนาคาร ไม่มีนโยบายส่ง SMS เพื่อแจ้งวงเงินให้กู้หรือเชิญให้ประชาชนทั่วไปกู้แต่อย่างใด
ทั้งนี้ หากลูกค้าประชาชนได้รับ SMS ในลักษณะเดียวกันนี้ ขอความร่วมมือไม่ส่งต่อหรือแชร์ข้อมูล เพื่อป้องกันไม่ให้เกิดความสับสน สอบถามรายละเอียด หรือ ติดต่อข้อมูลข่าวสารของธนาคารเพิ่มเติมได้ที่ www.ghbank.co.th หรือ ศูนย์ลูกค้าสัมพันธ์(Call Center) โทร 0-2645-9000 และ Facebook Fanpage ธนาคารอาคารสงเคราะห์

ที่มา : https://www.thaigov.go.th/news/contents/details/48808