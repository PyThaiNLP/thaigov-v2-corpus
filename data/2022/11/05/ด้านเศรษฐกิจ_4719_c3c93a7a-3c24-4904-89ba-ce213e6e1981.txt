รัฐบาลไทย-ข่าวทำเนียบรัฐบาล-กรมทางหลวงได้รับรางวัล “ระดับดีเด่น” ประเภทโครงการหน่วยงานรัฐที่มีการปฏิบัติตามมาตรการในรายงานการประเมินผลกระทบสิ่งแวดล้อมประจำปี 2564


วันจันทร์ที่ 8 สิงหาคม 2565
กรมทางหลวงได้รับรางวัล “ระดับดีเด่น” ประเภทโครงการหน่วยงานรัฐที่มีการปฏิบัติตามมาตรการในรายงานการประเมินผลกระทบสิ่งแวดล้อมประจำปี 2564
(EIA Monitoring Awards 2021) ประจำปี 2564
ตามที่กระทรวงคมนาคม โดยนายศักดิ์สยาม ชิดชอบ รัฐมนตรีว่าการกระทรวงคมนาคม มีนโยบายและติดตามกำชับให้หน่วยงานในสังกัดดำเนินการพัฒนาระบบโครงสร้างพื้นฐานด้านคมนาคมให้เกิดความสะดวกและปลอดภัยแก่ประชาชน โดยคำนึงถึงความยั่งยืนและเป็นมิตรต่อสิ่งแวดล้อม วันนี้ (8 ส.ค. 2565) นายสราวุธ ทรงศิวิไล อธิบดีกรมทางหลวง เข้ารับรางวัลสถานประกอบการที่ปฏิบัติตามมาตรการในรายงานการประเมินผลกระทบสิ่งแวดล้อมประจำปี 2564 (EIA Monitoring Awards 2021) โดยนายวราวุธ ศิลปอาชา รัฐมนตรีว่าการกระทรวงทรัพยากรธรรมและสิ่งแวดล้อมเป็นผู้มอบรางวัล ในงาน การประชุมวิชาการของสำนักงานนโยบายและแผนทรัพยากรธรรมชาติและสิ่งแวดล้อม (สผ.) ประจำปี พ.ศ.  2565 ภายใต้แนวคิด "47 ปี สผ. สืบสานปรัชญาเศรษฐกิจพอเพียง เพื่อการพัฒนาที่ยั่งยืน"  ณ  ห้องแกรนด์บอลลูม โรงแรมมิราเคิลแกรนด์ คอนเวนชั่น กรุงเทพมหานคร โดยมีโครงการของกรมทางหลวงได้รับรางวัล  "ระดับดีเด่น" จำนวน 2 โครงการ ได้แก่  โครงการทางหลวงพิเศษระหว่างเมือง สายพัทยา - มาบตาพุด และโครงการทางหลวงแนวใหม่เลี่ยงเมืองเชียงราย ตอนแยกทางหลวงหมายเลข 1211 - แยกทางหลวงหมายเลข 1207
การจัดงานมอบรางวัล ElA Monitoring Awards 2021 ครั้งนี้ เพื่อนำเสนอผลการดำเนินงานสำคัญของสำนักงานนโยบายและแผนทรัพยากรธรรมชาติและสิ่งแวดล้อม และผลสำเร็จของโครงการที่ได้รับการสนับสนุนงบประมาณจากกองทุนสิ่งแวดล้อมในโอกาส 30 ปี ของกองทุนสิ่งแวดล้อม โดยมีการมอบรางวัล EA Monitoring Awards 2021 มอบรางวัลเครือข่ายกองทุนสิ่งแวดล้อม และการมอบประกาศเกียรติคุณสำหรับเทศบาลภายใต้กรอบความร่วมมืออาเชียนด้านสิ่งแวดล้อมเมืองที่ยั่งยืน ประจำปี 2564 และในส่วนของการประชุมวิชาการฯ จะเป็นเวทีการแลกเปลี่ยนองค์ความรู้ ประสบการณ์ และเสริมสร้างศักยภาพความร่วมมือของภาคีเครือข่ายในการสนับสนุนการขับเคลื่อนการดำเนินงานที่เกี่ยวข้องด้านการบริหารจัดการทรัพยากรธรรมชาติและสิ่งแวดล้อมที่จะนำไปสู่การพัฒนาที่ยั่งยืนต่อไป

ที่มา : https://www.thaigov.go.th/news/contents/details/57778