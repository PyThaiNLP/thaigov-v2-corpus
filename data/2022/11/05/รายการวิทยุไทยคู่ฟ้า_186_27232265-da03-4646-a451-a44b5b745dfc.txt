รัฐบาลไทย-ข่าวทำเนียบรัฐบาล-กทม.ชวนเที่ยวงานลอยกระทง ประจำปี 2564


วันจันทร์ที่ 22 พฤศจิกายน 2564
กทม.ชวนเที่ยวงานลอยกระทง ประจำปี 2564
วันศุกร์ที่ 19 พฤศจิกายน 2564
ต่อจากนี้ไป ขอเชิญรับฟังไทยคู่ฟ้า ค่ะ
กทม.ชวนเที่ยวงานลอยกระทงประจำปี 2564 ในวันนี้ (19พ.ย.64) บริเวณใต้สะพานพระราม 8 เขตบางพลัด และคลองโอ่งอ่าง เขตสัมพันธวงศ์และเขตพระนคร ภายในงานมีการแสดงพื้นบ้าน จำลองตลาดนัดโบราณจำหน่ายอาหารและของดี 50 เขต พร้อมทั้งเปิดสวนสาธารณะ 30 แห่งทั่ว กทม. ตั้งแต่เวลา 05.00-24.00น. ให้ประชาชนลอยกระทงได้ใกล้บ้าน โดยขอให้ทุกคนร่วมสืบสานประเพณีไทยภายใต้วิถีใหม่แบบ New Normal และการป้องกันการติดเชื้อโควิด-19 แบบครอบจักรวาล ใช้กระทงที่ผลิตจากวัสดุธรรมชาติเพื่อลดปริมาณขยะและอนุรักษ์สิ่งแวดล้อม ทั้งนี้ ห้ามมิให้มีการจุดและปล่อยบั้งไฟ พลุ ตะไล โคมลอย โคมไฟ โคมควัน หรือวัตถุอื่นที่คล้ายกันขึ้นสู่อากาศ
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/48537