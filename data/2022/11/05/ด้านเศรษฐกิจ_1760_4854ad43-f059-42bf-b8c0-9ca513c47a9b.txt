รัฐบาลไทย-ข่าวทำเนียบรัฐบาล-การรถไฟแห่งประเทศไทยรายงานสถานการณ์น้ำท่วม ประกาศปรับเปลี่ยนสถานีต้นทางปลายทางและงดเดินขบวนรถในเส้นทางสายใต้


วันเสาร์ที่ 13 พฤศจิกายน 2564
การรถไฟแห่งประเทศไทยรายงานสถานการณ์น้ำท่วม ประกาศปรับเปลี่ยนสถานีต้นทางปลายทางและงดเดินขบวนรถในเส้นทางสายใต้
ตามที่เกิดสถานการณ์ฝนตกหนักหลายจังหวัดในพื้นที่ภาคใต้ ทำให้เกิดน้ำท่วมเฉียบพลันและนำ้ป่าไหลหลาก และมีมวลน้ำไหลเข้าท่วมทางรถไฟระหว่างสถานีสวี - เขาสวนทุเรียน อำเภอสวี จังหวัดชุมพร ส่งผลให้ขบวนรถในเส้นทางสายใต้ ไม่สามารถเดินรถผ่านได้
นายเอกรัช ศรีอาระยันพงษ์ ผู้อำนวยการศูนย์ประชาสัมพันธ์ การรถไฟแห่งประเทศไทย (รฟท.) กระทรวงคมนาคม เปิดเผยว่า ตามที่เกิดสถานการณ์ฝนตกหนักหลายจังหวัดในพื้นที่ภาคใต้ ทำให้เกิดน้ำท่วมเฉียบพลันและนำ้ป่าไหลหลาก และมีมวลน้ำไหลเข้าท่วมทางรถไฟระหว่างสถานีสวี - เขาสวนทุเรียน อำเภอสวี จังหวัดชุมพร ส่งผลให้ขบวนรถในเส้นทางสายใต้ ไม่สามารถเดินรถผ่านได้
รฟท. จึงจำเป็นต้องประกาศปรับเปลี่ยนสถานีต้นทางปลายทาง ของขบวนรถในเส้นทางสายใต้ จำนวน 3 ขบวน เพื่อเป็นการอำนวยความสะดวกให้กับประชาชนที่ยังมีความจำเป็นในการเดินทางและงดเดินขบวนรถ จำนวน 10 ขบวน เพื่อให้เหมาะสมกับสถานการณ์และความปลอดภัยในการเดินทางของผู้โดยสาร ตั้งแต่วันที่ 13 พฤศจิกายน 2564 เป็นต้นไปจนกว่ามีคำสั่งเปลี่ยนแปลง ดังนี้
ปรับเปลี่ยนสถานีต้นทางปลายทาง จำนวน 3 ขบวน
1. ขบวนรถด่วนพิเศษดีเซลรางที่ 43/40 กรุงเทพ - สุราษฎร์ธานี - กรุงเทพ ปรับเปลี่ยนเป็น กรุงเทพ - ชุมพร - กรุงเทพ
2. ขบวนรถธรรมดาที่ 255 ธนบุรี - หลังสวน ปรับเปลี่ยนเป็น ธนบุรี - ชุมพร
งดเดินขบวนรถ จำนวน 10 ขบวน
1. ขบวนรถด่วนพิเศษที่ 31/32 กรุงเทพ - ชุมทางหาดใหญ่ - กรุงเทพ
2. ขบวนรถด่วนที่ 83/84 กรุงเทพ - ตรัง - กรุงเทพ
3. ขบวนรถด่วนที่ 85/86 กรุงเทพ - นครศรีธรรมราช - กรุงเทพ
4. ขบวนรถเร็วที่ 171/172 กรุงเทพ - สุไหงโกลก - กรุงเทพ
5. ขบวนรถขนส่งหีบห่อวัตถุด่วนที่ 985/986 กรุงเทพ - สุไหงโกลก - กรุงเทพ
ส่วนสถานการณ์ล่าสุดในวันนี้ เจ้าหน้าที่ รฟท. ได้ลงพื้นที่ตรวจสอบพบว่าเส้นทางรถไฟช่วง สทล.  500/1 - 501/8 ระหว่างสถานีสวี - เขาสวนทุเรียน ระดับน้ำมีแนวโน้มเริ่มลดลง ระบบอาณัติสัญญาณ และทางรถไฟได้รับความเสียหายเล็กน้อย มีน้ำกัดเซาะหินบนทางรถไฟ  ระยะทางประมาณ 230 เมตร ทั้งนี้ หากระดับน้ำลดลงทางเจ้าหน้าที่ได้เตรียมความพร้อมดำเนินการซ่อมแซมอัดหิน โดยประมาณการซ่อมแซมแล้วเสร็จภายใน 1 วันหลังจากระดับน้ำลดลงสู่สภาวะปกติ
ติดต่อสอบถามรายละเอียดได้ที่ศูนย์บริการลูกค้าสัมพันธ์ หมายเลขโทรศัพท์ 1690 ตลอด 24 ชั่วโมง หรือเฟซบุ๊ก แฟนเพจ ทีมพีอาร์การรถไฟแห่งประเทศไทย

ที่มา : https://www.thaigov.go.th/news/contents/details/48192