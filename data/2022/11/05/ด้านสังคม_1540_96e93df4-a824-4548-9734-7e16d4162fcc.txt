รัฐบาลไทย-ข่าวทำเนียบรัฐบาล-“ชัยวุฒิ” ต้อนรับคณะทูตออสเตรียฯ แลกเปลี่ยนเทคโนโลยีและนวัตกรรม e-Learning และการพัฒนารัฐบาลอิเล็กทรอนิกส์


วันพฤหัสบดีที่ 12 พฤษภาคม 2565
“ชัยวุฒิ” ต้อนรับคณะทูตออสเตรียฯ แลกเปลี่ยนเทคโนโลยีและนวัตกรรม e-Learning และการพัฒนารัฐบาลอิเล็กทรอนิกส์
“ชัยวุฒิ” ต้อนรับคณะทูตออสเตรียฯ แลกเปลี่ยนเทคโนโลยีและนวัตกรรม e-Learning และการพัฒนารัฐบาลอิเล็กทรอนิกส์
เมื่อวันที่ 11 พฤษภาคม 2565 นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม ได้ให้การต้อนรับ Mr. Michael Schmeiser นักการทูตเลขานุการเอกและรองเอกอัครราชทูต สถานเอกอัครราชทูตสาธารณรัฐออสเตรียประจำประเทศไทย และ Mr. David Winkler นักพัฒนาโครงการอาวุโสจากบริษัท Bit Media E-Solutions พร้อมด้วยคณะจากสถานเอกอัครราชทูตออสเตรียฝ่ายพาณิชย์และคณะตัวแทนผู้บริหารบริษัทจากประเทศออสเตรีย เนื่องในโอกาสขอเข้าเยี่ยมคารวะและหารือความร่วมมือด้านการสนับสนุนและส่งเสริมการศึกษาในประเทศไทย ณ ห้องประชุม MDES1 ชั้น 9 กระทรวงดิจิทัลเพื่อเศรษฐกิจและสังคม
ในโอกาสนี้ ฝ่ายออสเตรียได้นำเสนอเทคโนโลยีและนวัตกรรมเพื่อสนับสนุนและส่งเสริมการเรียนรู้ในรูปแบบ e-Learning และการพัฒนารัฐบาลอิเล็กทรอนิกส์ ซึ่งนายชัยวุฒิ ธนาคมานุสรณ์ได้แสดงความสนใจการจัดทำระบบเลือกตั้งทางอิเล็กทรอนิกส์ที่จะต่อยอดจากการระบุตัวตนทางดิจิทัล ซึ่งเป็นงานที่เกี่ยวข้องกับการจัดตั้งรัฐบาลอิเล็กทรอนิกส์ และแสดงความสนใจต่อประเด็นการพัฒนาระบบสำหรับฝึกอบรมทักษะสำหรับการคุ้มครองข้อมูลส่วนบุคคล และการรักษาความมั่นคงปลอดภัยไซเบอร์ โดยทั้งสองฝ่ายจะมีการหารือกันเพิ่มเติมในประเด็นที่สนใจร่วมกันต่อไป
***************************

ที่มา : https://www.thaigov.go.th/news/contents/details/54525