รัฐบาลไทย-ข่าวทำเนียบรัฐบาล-กรมทางหลวง แนะนำเส้นทางเลือกจากกรุงเทพฯ สู่ภูมิภาคต่าง ๆ ช่วงเทศกาลปีใหม่ 2565


วันจันทร์ที่ 27 ธันวาคม 2564
กรมทางหลวง แนะนำเส้นทางเลือกจากกรุงเทพฯ สู่ภูมิภาคต่าง ๆ ช่วงเทศกาลปีใหม่ 2565
เพื่อให้ผู้ใช้ทางได้รับความสะดวกรวดเร็วในการเดินทาง สอบถามโทร 1586
นายสราวุธ ทรงศิวิไล อธิบดีกรมทางหลวง กระทรวงคมนาคม เปิดเผยว่า เพื่อเป็นการอำนวยความสะดวกแก่ผู้เดินทางและหลีกเลี่ยงปัญหาการจราจรติดขัดในช่วงเทศกาลปีใหม่ 2565 ตามข้อสั่งการของนายศักดิ์สยาม ชิดชอบ รัฐมนตรีว่าการกระทรวงคมนาคม กรมทางหลวง (ทล.) จึงได้แนะนำเส้นทางเลือกบนทางหลวงสายหลักและสายรอง ซึ่งจะช่วยให้ประชาชนวางแผนการเดินทางล่วงหน้าได้ ดังนี้
1. กรุงเทพฯ - ภาคเหนือ
เส้นทางที่ 1 จากกรุงเทพฯ ไปรังสิต (ทางหลวงหมายเลข 1 ถนนพหลโยธิน) - จังหวัดพระนครศรีอยุธยา - จังหวัดอ่างทอง - จังหวัดสิงห์บุรี (ทางหลวงหมายเลข 32 ถนนสายเอเชีย) - อำเภอมโนรมย์ (ทางหลวงหมายเลข 1 ถนนพหลโยธิน) จากนั้นมุ่งหน้าสู่จังหวัดนครสวรรค์
เส้นทางที่ 2 จากกรุงเทพฯ ไปจังหวัดนนทบุรี (ทางหลวงหมายเลข 340 บางบัวทอง - สุพรรณบุรี) - จังหวัดสุพรรณบุรี (ทางหลวงหมายเลข 340 สุพรรณบุรี - ชัยนาท) - จังหวัดชัยนาท (ทางหลวงหมายเลข 1 ถนนพหลโยธิน) จากนั้นมุ่งหน้า สู่จังหวัดนครสวรรค์
เส้นทางที่ 3 จากกรุงเทพฯ ไป รังสิต - อำเภอวังน้อย - จังหวัดสระบุรี - จังหวัดลพบุรี (ทางหลวงหมายเลข 1 ถนนพหลโยธิน) - อำเภอตากฟ้า (ทางหลวงหมายเลข 11) จากนั้นมุ่งหน้าสู่จังหวัดพิษณุโลก
เส้นทางที่ 4 จากกรุงเทพฯ ไปรังสิต - ต่างระดับคลองหลวง (ทางหลวงหมายเลข 1 ถนนพหลโยธิน) - เชียงรากน้อย (ทางหลวงหมายเลข 3214) - ทางหลวงหมายเลข 347 - ทางหลวงหมายเลข 32 จากนั้นมุ่งหน้าเข้าสู่ภาคเหนือ
เส้นทางที่5 จากกรุงเทพฯ ไปวงแหวนตะวันออก (ทางหลวงพิเศษระหว่างเมืองหมายเลข 9) - ต่างระดับมหาวิทยาลัยมหาจุฬาลงกรณราชวิทยาลัย (มจร.) - อ.วังน้อย (ทางหลวงหมายเลข 1 ถนนพหลโยธิน) -  ถนนโรจนะ (ทางหลวงหมายเลข 309) จากนั้นมุ่งหน้าสู่ทางหลวงหมายเลข 32 เข้าสู่ภาคเหนือ
2. กรุงเทพฯ - ภาคตะวันออกเฉียงเหนือ
เส้นทางที่ 1 จากกรุงเทพฯ ไป จ.สระบุรี (ทางหลวงหมายเลข 1 ถนนพหลโยธิน) - ตำบลม่วงค่อม (ทางหลวงหมายเลข 21) - อำเภอท่าหลวง (ทางหลวงหมายเลข 2256) - อำเภอด่านขุนทด (ทางหลวงหมายเลข 2148) - ทางหลวงหมายเลข 2 ถนนมิตรภาพ จากนั้นมุ่งหน้าสู่จังหวัดนครราชสีมา
เส้นทางที่ 2 จากกรุงเทพฯ ไปอำเภอวังน้อย (ทางหลวงหมายเลข 1 ถนนพหลโยธิน) - จังหวัดสระบุรี - อำเภอปากช่อง – อำเภอสีคิ้ว (ทางหลวงหมายเลข 2 ถนนมิตรภาพ) จากนั้นมุ่งหน้าสู่จังหวัดนครราชสีมา
เส้นทางที่ 3 จากกรุงเทพฯ ไปจังหวัดนครนายก (ทางหลวงหมายเลข 305) - อำเภอบ้านนา (ทางหลวงหมายเลข 3051) - อำเภอแก่งคอย (ทางหลวงหมายเลข 3222) - อำเภอปากช่อง (ทางหลวงหมายเลข 2 ถนนมิตรภาพ) จากนั้นมุ่งหน้าสู่จังหวัดนครราชสีมา หรือจากอำเภอบ้านนาไร่ ใช้ทางหลวงหมายเลข 33 มุ่งหน้าสู่อำเภอกบินทร์บุรี อำเภออรัญประเทศ
เส้นทางที่ 4 จากกรุงเทพฯ ไปจังหวัดฉะเชิงเทรา (ทางหลวงหมายเลข 314 หรือทางหลวงหมายเลข 304) - อำเภอพนมสารคาม - อำเภอกบินทร์บุรี - อำเภอวังน้ำเขียว - อำเภอปักธงชัย (ทางหลวงหมายเลข 304) จากนั้นมุ่งหน้าสู่จังหวัดนครราชสีมา
เส้นทางที่ 5 จากกรุงเทพฯ ไปอำเภอวังน้อย (ทางหลวงหมายเลข 1 ถนนพหลโยธิน) - จังหวัดสระบุรี - อำเภอปากช่อง - อำเภอสีคิ้ว (ทางหลวงหมายเลข 2 ถนนมิตรภาพ) - ทางหลวงพิเศษหมายเลข 6 (ทางเบี่ยงที่ กม. 65+200) จากนั้นมุ่งหน้าสู่จังหวัดนครราชสีมา
3. กรุงเทพฯ - ภาคตะวันออก
เส้นทางที่ 1 จากกรุงเทพฯ ไปจังหวัดชลบุรี (ทางหลวงพิเศษหมายเลข 7 สาย กรุงเทพฯ - ชลบุรี - พัทยา)
เส้นทางที่ 2 จากกรุงเทพฯ ไปอำเภอบางปะกง (ทางหลวงหมายเลข 34 ถนนบางนา - ตราด) จากนั้นมุ่งหน้าสู่จังหวัดชลบุรี โดยใช้ทางหลวงหมายเลข 3 ถนนสุขุมวิท
เส้นทางที่ 3 จากกรุงเทพฯ ไปอำเภอพนัสนิคม - จ.ชลบุรี (ทางหลวงหมายเลข 304)
เส้นทางที่ 4 จากกรุงเทพฯ ไปทางหลวงหมายเลข 34 ถนนเทพรัตน - ทางพิเศษบูรพาวิถี (บางนา - ชลบุรี) จากนั้นมุ่งหน้าสู่จังหวัดชลบุรี โดยใช้ทางหลวงหมายเลข 3 ถนนสุขุมวิท
4. กรุงเทพฯ - ภาคใต้
เส้นทางที่ 1 จากกรุงเทพฯ ไป จังหวัดสมุทรสาคร - จังหวัดสมุทรสงคราม (ทางหลวงหมายเลข 35) - แยกวังมะนาว - จังหวัดเพชรบุรี (ทางหลวงหมายเลข 4 ถนนเพชรเกษม) จากนั้นมุ่งหน้าสู่จังหวัดประจวบคีรีขันธ์
เส้นทางที่ 2 จากกรุงเทพฯ ไป อำเภอสามพราน - อำเภอนครชัยศรี - จังหวัดนครปฐม - จังหวัดราชบุรี - แยกวังมะนาว - จังหวัดเพชรบุรี (ทางหลวงหมายเลข 4 ถนนเพชรเกษม) จากนั้นมุ่งหน้าสู่จังหวัดประจวบคีรีขันธ์
เส้นทางที่ 3 จากกรุงเทพฯ ไปถนนบรมราชชนนี (ทางหลวงหมายเลข 338 ปิ่นเกล้า - นครชัยศรี) - อำเภอนครชัยศรี - จังหวัดนครปฐม - จังหวัดราชบุรี - แยกวังมะนาว - จังหวัดเพชรบุรี (ทางหลวงหมายเลข 4 ถนนเพชรเกษม) จากนั้นมุ่งหน้าสู่จังหวัดประจวบคีรีขันธ์
หากประชาชนต้องการสอบถามข้อมูลการเดินทางเพิ่มเติมหรือแจ้งเหตุด่วนเหตุร้ายระหว่างเดินทาง สามารถติดต่อได้ที่สายด่วนกรมทางหลวง 1586 (โทรฟรีทุกเครือข่ายตลอด 24 ชั่วโมง) สายด่วนมอเตอร์เวย์ 1586 กด 7 และตำรวจทางหลวง 1193

ที่มา : https://www.thaigov.go.th/news/contents/details/49931