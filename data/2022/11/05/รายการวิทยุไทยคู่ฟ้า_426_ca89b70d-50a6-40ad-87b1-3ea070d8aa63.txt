รัฐบาลไทย-ข่าวทำเนียบรัฐบาล-ยกเว้นภาษีนิติบุคคล 2 เท่าสำหรับจัดอบรมสัมมนาและจัดแสดงสินค้าในประเทศ


วันจันทร์ที่ 18 กรกฎาคม 2565
พิมพ์
ยกเว้นภาษีนิติบุคคล 2 เท่าสำหรับจัดอบรมสัมมนาและจัดแสดงสินค้าในประเทศ
วันศุกร์ที่ 15 กรกฎาคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลกระตุ้นเศรษฐกิจและฟื้นฟูอุตสาหกรรมท่องเที่ยวอย่างต่อเนื่อง โดยเห็นชอบร่าง พ.ร.ฎ. จำนวน
2 ฉบับ ซึ่งเป็นการยกเว้นภาษีเงินได้นิติบุคคลให้แก่บริษัทหรือห้างหุ้นส่วนนิติบุคคลเป็นจำนวน 2
เท่าของที่จ่ายจริง สำหรับการจัดอบรมสัมมนาในจังหวัดท่องเที่ยวรอง หรือพื้นที่ท่องเที่ยวอื่น ๆ
ยกเว้นภาษีเงินได้ 1.5 เท่า สำหรับการจัดอบรมสัมมนาในพื้นที่อื่น และยกเว้นภาษีเงินได้ 2 เท่าของที่จ่ายจริง
สำหรับค่าเช่าพื้นที่หรือค่าบริการในการเข้าร่วมงานออกร้าน นิทรรศการ หรือ การแสดงสินค้าภายในประเทศ
ที่จ่ายตั้งแต่วันนี้ (15ก.ค.) – 31 ธ.ค.2565 เพื่อส่งเสริมให้เกิดกิจกรรมในธุรกิจที่เกี่ยวเนื่องกับการท่องเที่ยว
สร้างรายได้หมุนเวียนในระบบเศรษฐกิจ และคาดว่าจะช่วยลดค่าใช้จ่ายทางภาษีแก่นิติบุคคลได้มากถึง 2,275
ล้านบาท
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/56946