รัฐบาลไทย-ข่าวทำเนียบรัฐบาล-รองปลัดฯ ดีอีเอส บรรยายพิเศษ เรื่อง “กฎหมายคุ้มครองข้อมูลส่วนบุคคลกับ บมจ.ไออาร์พีซี”


วันศุกร์ที่ 19 สิงหาคม 2565
รองปลัดฯ ดีอีเอส บรรยายพิเศษ เรื่อง “กฎหมายคุ้มครองข้อมูลส่วนบุคคลกับ บมจ.ไออาร์พีซี”
รองปลัดฯ ดีอีเอส บรรยายพิเศษ เรื่อง “กฎหมายคุ้มครองข้อมูลส่วนบุคคลกับ บมจ.ไออาร์พีซี”
เมื่อวันที่ 18 สิงหาคม  2565  ดร.เวทางค์ พ่วงทรัพย์ รองปลัดกระทรวงดิจิทัลเพื่อเศรษฐกิจและสังคม ทำหน้าที่เลขาธิการคณะกรรมการคุ้มครองข้อมูลส่วนบุคคล เป็นวิทยากรบรรยายพิเศษในรูปแบบการเสวนา เรื่อง พระราชบัญญัติคุ้มครองข้อมูลส่วนบุคคล พ.ศ.2562 กฎหมายลำดับรอง และแนวปฏิบัติของสำนักงานคณะกรรมการคุ้มครองข้อมูลส่วนบุคคล ให้กับ บริษัท ไออาร์พีซี จำกัด (มหาชน) ผ่านสื่ออิเล็กทรอนิกส์  ทั้งนี้เพื่อเสริมสร้างความรู้ความเข้าใจเกี่ยวกับหลักเกณฑ์และสาระสำคัญของ พ.ร.บ. คุ้มครองข้อมูลส่วนบุคคลฯ รวมทั้งแนวทางปฏิบัติเพื่อให้เป็นไปตามข้อกำหนดในกฎหมาย มีขอบเขตเนื้อหา ประกอบด้วย  หลักการของ พ.ร.บ.ข้อมูลส่วนบุคคลฯ ประเภทของข้อมูลเหตุผลในการคุ้มครองข้อมูลส่วนบุคคล  ขอบเขตการบังคับใช้ แนวทางการดำเนินงานให้สอดคล้องกับกฎหมายและกรณีศึกษาการละเมิดข้อมูลส่วนบุคคล โดยรองปลัดกระทรวงดิจิทัลฯ แลกเปลี่ยนข้อคิดเห็นและตอบข้อซักถามระหว่างการบรรยายพิเศษ
*******************

ที่มา : https://www.thaigov.go.th/news/contents/details/58182