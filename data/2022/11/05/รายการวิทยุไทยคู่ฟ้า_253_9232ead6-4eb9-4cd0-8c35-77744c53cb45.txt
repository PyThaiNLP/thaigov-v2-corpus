รัฐบาลไทย-ข่าวทำเนียบรัฐบาล-โครงการแว่นตาเพื่อเด็กไทย


วันจันทร์ที่ 24 มกราคม 2565
พิมพ์
โครงการแว่นตาเพื่อเด็กไทย
วันจันทร์ที่ 24 มกราคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลห่วงใยสุขภาพและพัฒนาการของเด็กไทยจึงจัดโครงการแว่นตาเพื่อเด็กไทย โดยให้องค์กรปกครองส่วนท้องถิ่นดำเนินโครงการภายใต้งบกองทุนหลักประกันสุขภาพท้องถิ่นหรือพื้นที่ ให้โรงเรียนพาเด็กนักเรียนตามสิทธิบัตรทองชั้นประถมศึกษาปีที่ 1 ทุกคน นักเรียนชั้นอนุบาล และนักเรียนชั้นประถมศึกษาปีที่ 2-6 ที่คุณครูสงสัยว่าอาจมีปัญหาสายตา เข้ารับการตรวจคัดกรองที่ รพ.ส่งเสริมสุขภาพตำบล หน่วยบริการปฐมภูมิ หรือ รพ.อำเภอ จากนั้นจะมีการส่งต่อให้จักษุแพทย์ตรวจวินิจฉัยยืนยัน วัดค่าสายตา และตัดแว่นตา ตลอดจนตรวจติดตามหลังได้รับแว่นตา ฟรี ให้เด็กไทยเข้าถึงบริการแว่นตาเพื่อแก้ปัญหาภาวะสายตาผิดปกติได้อย่างทั่วถึง ซึ่งมีผลกระทบโดยตรงต่อศักยภาพในการเรียนรู้ของเด็ก
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/50810