รัฐบาลไทย-ข่าวทำเนียบรัฐบาล-“บิ๊กช้าง”ลงพื้นที่จังหวัดชายแดนภาคใต้ ติดตามการขับเคลื่อนงานด้านการข่าว การพัฒนาระบบวิเคราะห์ข้อมูลเพื่อให้เกิดประสิทธิภาพสูงสุด


วันพฤหัสบดีที่ 5 พฤษภาคม 2565
“บิ๊กช้าง”ลงพื้นที่จังหวัดชายแดนภาคใต้ ติดตามการขับเคลื่อนงานด้านการข่าว การพัฒนาระบบวิเคราะห์ข้อมูลเพื่อให้เกิดประสิทธิภาพสูงสุด
เมื่อวันที่ ๕ พ.ค.๖๕ พล.อ.ชัยชาญ ช้างมงคล รมช.กห./ประธานกรรมการผู้แทนพิเศษของรัฐบาล ในการแก้ไขปัญหาจังหวัดชายแดนภาคใต้
พร้อมด้วย พล.อ.พูลศักดิ์ พงษ์สวัสดิ์, นายดลเดช พัฒนรัฐ ผศ.รัชดา ธนาดิเรก กรรมการฯ และ พล.อ.สุพจน์ มาลานิยม เลขา สมช. เดินทางไปปฏิบัติภารกิจ ณ ค่ายสิริธร อ.ยะรัง จ.ปัตตานี เพื่อติดตามการขับเคลื่อนงานบูรณาการ ฐานข้อมูลด้านความมั่นคง ในการสนับสนุนการแก้ไขปัญหาในพื้นที่จังหวัดชายแดนภาคใต้ ให้สามารถบูรณาการงานด้านการข่าว การพัฒนาระบบวิเคราะห์ข้อมูล ที่จะทำให้การปฏิบัติภารกิจเกิดประสิทธิภาพสูงสุด สร้างความมั่นคงปลอดภัยให้เกิดขึ้นแก่ประชาชนใน 3 จังหวัดชายแดนภาคใต้ อันจะนำมาซึ่งความสงบสุข สันติสุขอย่างยั่งยืนตลอดไป
#ชายแดนภาคใต้
#สำนักงานปลัดกระทรวงกลาโหม #กองบัญชาการกองทัพไทย #กองทัพบก #กองทัพเรือ #กองทัพอากาศ #สำนักงานตำรวจแห่งชาติ

ที่มา : https://www.thaigov.go.th/news/contents/details/54239