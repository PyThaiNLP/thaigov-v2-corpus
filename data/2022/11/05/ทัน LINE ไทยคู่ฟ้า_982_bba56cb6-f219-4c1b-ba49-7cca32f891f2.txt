รัฐบาลไทย-ข่าวทำเนียบรัฐบาล-สุดยอด! ส่งออกทุเรียนไทยไปจีนเกินเป้า 5 แสนตัน ก.เกษตรฯ เล็งส่ง “ทุเรียนใต้” เพิ่มรายได้อีก 50%


วันเสาร์ที่ 25 มิถุนายน 2565
สุดยอด! ส่งออกทุเรียนไทยไปจีนเกินเป้า 5 แสนตัน ก.เกษตรฯ เล็งส่ง “ทุเรียนใต้” เพิ่มรายได้อีก 50%
.....
พลเอก ประยุทธ์ จันทร์โอชา นายกรัฐมนตรีรับทราบและร่วมยินดีที่ยอดการส่งออกทุเรียนไทยไปจีน (1 ก.พ. - 17 มิ.ย. 65) มีจำนวนกว่า 5.09 แสนตัน สร้างมูลค่า 54,418.45 ล้านบาท ถือเป็นการทำลายสถิติตัวเลขการส่งออกในช่วงเวลาเดียวกันของปี 64 ที่จำนวน 4.25 แสนตัน
.
ทั้งนี้ นายกฯ ได้สั่งการให้ทุกหน่วยงานที่เกี่ยวข้อง เข้มงวดเรื่องการควบคุมมาตรฐานสินค้าทางการเกษตรก่อนส่งออกไปประเทศจีนตามนโยบาย Zero COVID ของจีน และการควบคุมมาตรฐานการผลิตตามหลัก GAP Plus (Good Agriculture Practices Plus) เพื่อเพิ่มความมั่นใจให้ผู้บริโภคชาวจีนว่าผลไม้จากไทยมีคุณภาพและความปลอดภัย
.
ล่าสุด ก.เกษตรฯ ได้เล็งส่งออกทุเรียนจากภาคใต้ เนื่องจากปีนี้ให้ผลผลิตเร็วกว่าทุกปี คือตั้งแต่เดือนมิ.ย. - ส.ค. คาดว่าจะมีรายได้จากการส่งออกเพิ่มขึ้น 50% พร้อมกับการส่งเสริมช่องทางการค้าระบบออนไลน์ ขณะที่ระบบออฟไลน์ก็ได้จัดกิจกรรมส่งเสริมการขาย เพื่อเพิ่มส่วนแบ่งตลาดสินค้าไทยในตลาดจีนผ่านห้างสรรพสินค้าท้องถิ่น ซึ่งจะส่งผลให้ตลาดผลไม้ไทยในจีนเกิดการขยายตัวผ่านห้างสรรพสินค้าและซุปเป้อร์มาร์เก้ตมากขึ้นในอนาคต
.
อ่านเพิ่มเติม คลิก https://www.thaigov.go.th/news/contents/details/56063
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/56138