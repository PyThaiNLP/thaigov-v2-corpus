รัฐบาลไทย-ข่าวทำเนียบรัฐบาล-กลับบ้านได้นะ! ผู้ติดเชื้อโควิด-19 ใน กทม. และปริมณฑล อยากกลับไปรักษาที่ภูมิลำเนา แจ้ง สปสช.


วันอาทิตย์ที่ 25 กรกฎาคม 2564
กลับบ้านได้นะ! ผู้ติดเชื้อโควิด-19 ใน กทม. และปริมณฑล อยากกลับไปรักษาที่ภูมิลำเนา แจ้ง สปสช.
....
ผู้ติดเชื้อโควิด-19 ในเขต กทม. และปริมณฑล จำนวนมากที่ยังไม่ได้เข้าสู่ระบบการรักษา สามารถเดินทางกลับไปรักษาตัวที่ภูมิลำเนาได้นะครับ โดยแจ้งความประสงค์ที่สายด่วน 1330 กด 15 หรือที่ เว็บไซต์ https://crmdci.nhso.go.th/
.
โดยจะต้องเป็นผู้ติดเชื้อสีเขียว คือไม่มีอาการ หรือมีเพียงเล็กน้อย อาการคงที่ สามารถเดินทางได้ และจังหวัดปลายทางยินยอมรับ ซึ่งที่ผ่านมา มีผู้ติดเชื้อที่เดินทางกลับไปรักษาที่ภูมิลำเนาแล้วกว่า 1,000 ราย
.
ขั้นตอน คือ เมื่อผู้ติดเชื้อแจ้งความประสงค์แล้ว สปสช. จะประสานจังหวัดปลายทาง เพื่อส่งผู้ป่วยเข้ารักษาที่ รพ. หรือ รพ.สนามในจังหวัดนั้น โดยค่าใช้จ่ายในการเดินทางนั้น รพ. จะเป็นผู้ดูแลและเบิกจ่ายกับ สปสช.
.
ส่วนมาตรการในการเคลื่อนย้าย เป็นไปตามข้อกำหนดของกรมควบคุมโรคและสถาบันการแพทย์ฉุกเฉินแห่งชาติ เช่น มีอุปกรณ์กั้นผู้ติดเชื้อกับคนขับ ภายในรถนั่งที่เว้นที่ ถ้าเป็นรถตู้ให้นั่งได้ไม่เกิน 5 คน มีแพทย์วีดิโอคอลให้คำปรึกษา รวมถึงมีอาหารและเครื่องดื่มให้ผู้ติดเชื้อ ระหว่างการเดินทางครับ
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/44103