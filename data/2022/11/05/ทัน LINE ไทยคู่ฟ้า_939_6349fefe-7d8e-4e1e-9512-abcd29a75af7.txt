รัฐบาลไทย-ข่าวทำเนียบรัฐบาล-ครม. ไฟเขียว! ร่าง พ.ร.บ.คู่ชีวิต เปิดทางคู่รักเพศเดียวกัน ให้รับเลี้ยงลูกบุญธรรม - จัดการมรดกได้


วันเสาร์ที่ 11 มิถุนายน 2565
ครม. ไฟเขียว! ร่าง พ.ร.บ.คู่ชีวิต เปิดทางคู่รักเพศเดียวกัน ให้รับเลี้ยงลูกบุญธรรม - จัดการมรดกได้
.....
ที่ประชุม ครม. (7 มิ.ย. 65) เห็นชอบร่าง พ.ร.บ.คู่ชีวิต และร่าง พ.ร.บ.แก้ไขเพิ่มเติมประมวลกฎหมายแพ่งและพาณิชย์ เพื่อเป็นกฎหมายที่รองรับความสัมพันธ์ของการอยู่ร่วมกันเป็นครอบครัวระหว่างบุคคลเพศเดียวกัน โดยมีการอุปการะเลี้ยงดูและมีความสัมพันธ์ในด้านอื่น ๆ ไม่แตกต่างไปจากคู่สมรส หลังรัฐบาลได้รับฟังความคิดเห็นครอบคลุมทุกกลุ่มในทุกมิติ เนื่องจากประเทศไทยเป็นสังคมพหุวัฒนธรรม
.
ตัวอย่างสิทธิและหน้าที่คู่ชีวิตตามกฎหมายดังกล่าว เช่น
1.หน้าที่ในการอุปการะเลี้ยงดูซึ่งกันและกัน
2.อำนาจจัดการแทนผู้เสียหายในคดีอาญาเช่นเดียวกับสามีหรือภริยา
3.สิทธิรับลูกบุญธรรมร่วมกัน
4.สิทธิรับมรดกในฐานะทายาทโดยธรรม
5.สิทธิและหน้าที่ในการเป็นผู้อนุบาลหรือผู้พิทักษ์ หากอีกฝ่ายเป็นคนไร้ หรือเสมือนไร้ความสามารถ
6.สิทธิเซ็นยินยอมให้รักษาพยาบาลอีกฝ่าย
7.สิทธิจัดการศพ
.
อ่านเพิ่มเติม คลิก https://www.thaigov.go.th/news/contents/details/55478
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/55608