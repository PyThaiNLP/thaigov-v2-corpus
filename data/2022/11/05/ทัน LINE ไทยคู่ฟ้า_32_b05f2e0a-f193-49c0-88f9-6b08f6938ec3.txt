รัฐบาลไทย-ข่าวทำเนียบรัฐบาล-ไฟเขียว! รถบ้าน รถส่วนบุคคล จดทะเบียนให้บริการรับจ้างผ่านแอปฯ


วันจันทร์ที่ 28 มิถุนายน 2564
ไฟเขียว! รถบ้าน รถส่วนบุคคล จดทะเบียนให้บริการรับจ้างผ่านแอปฯ
....
เว็บไซต์ราชกิจจานุเบกษา ประกาศเผยแพร่กฎกระทรวง รถยนต์รับจ้างผ่านระบบอิเล็กทรอนิกส์ พ.ศ. 2564 โดยมีสาระสำคัญอนุญาตให้ “รถยนต์ส่วนบุคคล” สามารถจดทะเบียนเปลี่ยนประเภท เป็นรถยนต์รับจ้างผ่านให้บริการผ่านระบบอิเล็กทรอนิกส์ หรือแอปพลิเคชัน แพลทฟอร์มออนไลน์ต่าง ๆ ได้
.
ซึ่งจะช่วยส่งเสริมและสนับสนุนให้ประชาชนนำทรัพยากรที่มีอยู่มาใช้ให้คุ้มค่าและเกิดประโยชน์สูงสุดตามแนวทางเศรษฐกิจแบ่งปัน (Sharing Economy) โดยสามารถนำรถยนต์ส่วนบุคคลมาให้บริการรับจ้างผ่านระบบอิเล็กทรอนิกส์ได้อย่างถูกต้อง สอดคล้องกับวิถีการใช้ชีวิตของประชาชนที่เปลี่ยนแปลงไปในปัจจุบัน รวมถึงอำนวยความสะดวกให้แก่ประชาชน และเพิ่มทางเลือกในการใช้บริการรถยนต์รับจ้าง
.
สำหรับขั้นตอนหลังจากนี้ กรมการขนส่งทางบก จะต้องออกประกาศกําหนดหลักเกณฑ์ วิธีการ เงื่อนไข การรับรองผู้ให้บริการ และแอปพลิเคชัน ที่จะนํามาให้บริการ โดยจะรับฟังความคิดเห็นผู้เกี่ยวข้องและออกประกาศให้ทราบอีกครั้ง
.
อ่านประกาศฉบับเต็ม คลิก http://www.ratchakitcha.soc.go.th/.../2564/A/041/T_0004.PDF
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/43166