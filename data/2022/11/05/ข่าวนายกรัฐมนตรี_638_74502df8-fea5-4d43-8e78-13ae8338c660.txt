รัฐบาลไทย-ข่าวทำเนียบรัฐบาล-รัฐบาลขอประชาชนเชื่อมั่นการทำงานของรัฐบาล ยืนยันรัฐบาลมีเสถียรภาพ มุ่งมั่น ยืนหยัดทำงานอย่างเข้มแข็ง เพื่อประโยชน์ของประเทศชาติและประชาชน


วันพฤหัสบดีที่ 29 กันยายน 2565
พิมพ์
รัฐบาลขอประชาชนเชื่อมั่นการทำงานของรัฐบาล ยืนยันรัฐบาลมีเสถียรภาพ มุ่งมั่น ยืนหยัดทำงานอย่างเข้มแข็ง เพื่อประโยชน์ของประเทศชาติและประชาชน
รัฐบาลขอประชาชนเชื่อมั่นการทำงานของรัฐบาล ยืนยันรัฐบาลมีเสถียรภาพ มุ่งมั่น ยืนหยัดทำงานอย่างเข้มแข็ง เพื่อประโยชน์ของประเทศชาติและประชาชน
วันนี้ (26 สิงหาคม 2565) นายอนุชา บูรพชัยศรี รองเลขาธิการนายกรัฐมนตรีฝ่ายการเมือง ปฏิบัติหน้าที่โฆษกประจำสำนักนายกรัฐมนตรี ยืนยันว่าในช่วงเวลานี้ รัฐบาลและเจ้าหน้าที่รัฐทุกภาคส่วน ยังคงปฏิบัติหน้าที่เพื่อพี่น้องประชาชนตามปกติ โดยในวันนี้ พลเอก ประยุทธ์ จันทร์โอชา ได้เข้าทำงานที่กระทรวงกลาโหม ในฐานะรัฐมนตรีว่าการกระทรวงกลาโหม ซึ่ง พลเอก ประยุทธ์ ได้กล่าวให้กำลังใจในการทำงานกับ พลเอก ประวิตร วงษ์สุวรรณ รองนายกรัฐมนตรี ซึ่งปฏิบัติหน้าที่รักษาราชการแทนนายกรัฐมนตรี ด้วย ทั้งนี้ พลเอก ประยุทธ์ จะทำหน้าที่ในตำแหน่งรัฐมนตรีว่าการกระทรวงกลาโหม เพื่อประชาชนและประเทศไทยต่อไป
“ขอให้พี่น้องประชาชนเชื่อมั่นในการทำงานของรัฐบาลและเจ้าหน้าที่รัฐในขณะนี้ ยืนยันว่ารัฐมนตรีทุกคนและพรรคร่วมรัฐบาล จะร่วมมือกันทำงานอย่างเต็มที่และมีเสถียรภาพ มุ่งมั่นตั้งใจทำงาน ดูแลประชาชนในทุกด้านให้ดีที่สุด โดยเฉพาะเรื่องสำคัญเร่งด่วนด้านเศรษฐกิจที่ต้องรีบดำเนินการขณะนี้ ทั้งการบรรเทาภาระค่าครองชีพของประชาชน และการควบคุมราคาพลังงาน ควบคู่กับการดูแลประชาชนด้านสาธารณสุข ย้ำว่ารัฐบาลจะยืนหยัดทำงานอย่างเข้มแข็งต่อไป เพื่อประโยชน์ของประเทศชาติและพี่น้องประชาชนเป็นสำคัญ” นายอนุชา กล่าว
.........................

ที่มา : https://www.thaigov.go.th/news/contents/details/58488