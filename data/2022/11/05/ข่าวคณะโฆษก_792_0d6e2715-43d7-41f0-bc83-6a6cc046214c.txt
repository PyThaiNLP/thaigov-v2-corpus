รัฐบาลไทย-ข่าวทำเนียบรัฐบาล-โฆษกรัฐบาลสวนฝ่ายค้าน ไม่เคยมองปัญหาประชาชนว่าเป็นเรื่องที่ถูกรุมเร้า แต่เป็นเรื่องเร่งด่วนที่รัฐบาลจะต้องเข้าไปแก้ปัญหาให้ เหน็บรีบตื่นจากฝันแล้วกลับมาทำหน้าที่ฝ่ายค้านในสภาฯ


วันพุธที่ 5 มกราคม 2565
พิมพ์
โฆษกรัฐบาลสวนฝ่ายค้าน ไม่เคยมองปัญหาประชาชนว่าเป็นเรื่องที่ถูกรุมเร้า แต่เป็นเรื่องเร่งด่วนที่รัฐบาลจะต้องเข้าไปแก้ปัญหาให้ เหน็บรีบตื่นจากฝันแล้วกลับมาทำหน้าที่ฝ่ายค้านในสภาฯ
โฆษกรัฐบาลสวนฝ่ายค้าน ไม่เคยมองปัญหาประชาชนว่าเป็นเรื่องที่ถูกรุมเร้า แต่เป็นเรื่องเร่งด่วนที่รัฐบาลจะต้องเข้าไปแก้ปัญหาให้ เหน็บรีบตื่นจากฝันแล้วกลับมาทำหน้าที่ฝ่ายค้านในสภาฯ
วันที่ 5 ม.ค. 65 นายธนกร วังบุญคงชนะ โฆษกประจำสำนักนายกรัฐมนตรี กล่าวถึงกรณีที่นายประเสริฐ จันทรรวงทอง ส.ส.นครราชสีมา และเลขาธิการพรรคเพื่อไทย ระบุว่า ปี 2565 จะเป็นปีที่พลเอก ประยุทธ์ จันทร์โอชา นายกรัฐมนตรี และรัฐมนตรีว่าการกระทรวงกลาโหม ต้องรับศึกหลายด้าน สารพัดปัญหาที่รัฐบาลหมดปัญญาแก้ ทั้งเศรษฐกิจ สังคม และการเมือง ที่มาจากการบริหารประเทศที่ไร้ประสิทธิภาพว่า รัฐบาลภายใต้การนำของพลเอก ประยุทธ์เข้ามาบริหารประเทศเพื่อมุ่งหวังที่จะแก้ปัญหาความเดือดร้อนให้กับประชาชนอยู่แล้ว จึงไม่เคยคิดว่าเรื่องเหล่านี้เป็นปัญหาที่จะมารุมเร้ารัฐบาล แต่มองว่าเป็นเรื่องเร่งด่วนที่รัฐบาลจะต้องเข้าไปแก้ปัญหาให้กับประชาชน คงเป็นเพียงแค่มุมมองของฝ่ายค้านเพียงฝ่ายเดียวเท่านั้นที่มองปัญหาของประชาชนเป็นเรื่องน่าหนักใจ อย่างไรก็ตาม ถ้าต้องรับศึกหนักจริง ๆ ก็คงจะเป็นศึกจากฝ่ายค้านที่จ้องแต่จะดิสเครดิตรัฐบาลรายวันโดยปราศจากข้อเท็จจริงและข้อเสนอแนะ ซึ่งมีแต่จะทำให้เสียเวลาในการแก้ปัญหาให้กับประชาชน
“ส่วนกรณีที่อ้างว่า นายกฯ บริหารประเทศมาเกือบ 8 ปี ไร้ผลงานที่ชัดเจน เชื่อว่าประชาชนไม่ต้องการให้ท่านนายกฯ อยู่ในตำแหน่งแล้วนั้น ถ้าพรรคเพื่อไทยจะหลอกตัวเองแบบนั้นเพื่อให้ตัวเองสบายใจก็ไม่ว่ากัน เพราะข้อเท็จจริงเห็นกันอยู่ชัดเจนว่า นโยบายของรัฐบาล ทั้งนโยบายหลัก 12 ด้าน และนโยบายเร่งด่วน 12 เรื่องนั้น ล้วนเข้าถึงประชาชน โดยเฉพาะคนรากหญ้า อาทิ โครงการคนละครึ่ง ยิ่งใช้ยิ่งได้ หรือเราเที่ยวด้วยกัน ที่ประชาชนต่างเรียกร้องให้เพิ่มเฟสใหม่ขึ้นเรื่อย ๆ อย่างไรก็ตาม ทางที่ดีอยากให้ฝ่ายค้านรีบตื่นจากฝัน เลิกละเมอ แล้วกลับมาทำหน้าที่ของตัวเองในสภาฯ เสียที”

ที่มา : https://www.thaigov.go.th/news/contents/details/50229