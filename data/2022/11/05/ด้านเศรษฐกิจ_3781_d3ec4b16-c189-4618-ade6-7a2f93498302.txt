รัฐบาลไทย-ข่าวทำเนียบรัฐบาล-“ชัยวุฒิ”ต้อนรับผู้แทน MasterCard หารือแนวทางพัฒนาบัตรประชาชน ให้ใช้ประโยชน์ได้มากขึ้น แสดงตัวตน และชำระเงินแบบดิจิทัล


วันศุกร์ที่ 13 พฤษภาคม 2565
“ชัยวุฒิ”ต้อนรับผู้แทน MasterCard หารือแนวทางพัฒนาบัตรประชาชน ให้ใช้ประโยชน์ได้มากขึ้น แสดงตัวตน และชำระเงินแบบดิจิทัล
“ชัยวุฒิ”ต้อนรับผู้แทน MasterCard หารือแนวทางพัฒนาบัตรประชาชน ให้ใช้ประโยชน์ได้มากขึ้น แสดงตัวตน และชำระเงินแบบดิจิทัล
เมื่อวันที่ 12 พฤษภาคม 2565 นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคมพร้อมด้วยนางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม ได้ให้การต้อนรับคณะผู้แทนจากบริษัท MasterCard ในโอกาสเยี่ยมคารวะและหารือในรูปแบบผสมผสาน (Hybrid)   ณ ห้องประชุม MDES1 ชั้น9 กระทรวงดิจิทัลเพื่อเศรษฐกิจและสังคม โดยผู้แทนบริษัท MasterCard ได้นำเสนอข้อมูลเกี่ยวกับบริการของบริษัทฯและโครงการ City Possible ที่ร่วมดำเนินการกับสำนักงานส่งเสริมเศรษฐกิจดิจิทัลในด้านเมืองอัจฉริยะ รวมถึงโซลูชั่นสำหรับการชำระเงินเชิงพาณิชย์ (Payment Solutions) และโซลูชั่นสำหรับข้อมูลและบริการ (Data & Service Solutions) เพื่อส่งเสริมประเทศไทยให้เปลี่ยนไปใช้การชำระเงินแบบดิจิทัล ทั้งนี้นายชัยวุฒิ ธนาคมานุสรณ์ได้แสดงความสนใจแนวคิดที่จะพัฒนาบัตรประชาชนให้สามารถใช้ประโยชน์ได้มากยิ่งขึ้น โดยสามารถใช้สำหรับแสดงตัวตนและชำระค่าบริการต่าง ๆ ได้ ซึ่งควรมีการหารือร่วมกันต่อไป
***********

ที่มา : https://www.thaigov.go.th/news/contents/details/54552