รัฐบาลไทย-ข่าวทำเนียบรัฐบาล-รัฐบาลดูแลนักเรียนด้อยโอกาส เพิ่มความเสมอภาคทางการศึกษาอย่างต่อเนื่อง


วันศุกร์ที่ 27 พฤษภาคม 2565
รัฐบาลดูแลนักเรียนด้อยโอกาส เพิ่มความเสมอภาคทางการศึกษาอย่างต่อเนื่อง
วันศุกร์ที่ 27 พฤษภาคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลช่วยเหลือนักเรียนด้อยโอกาสอย่างต่อเนื่อง โดยผลการดำเนินงานของกองทุนเพื่อความเสมอภาคทางการศึกษา ปี 2564 โดยเฉพาะมาตรการเร่งด่วนในช่วงการแพร่ระบาดของโรคโควิด-19 ได้ช่วยเหลือนักเรียนที่ครอบครัวยากจนพิเศษกลุ่มช่วงชั้นรอยต่อที่เสี่ยงหลุดออกจากระบบการศึกษา จำนวน 2.9 แสนคน สร้างโอกาสทางการศึกษาสำหรับเยาวชนยากจนหรือด้อยโอกาสให้เข้าถึงการศึกษา พัฒนาโรงเรียนในพื้นที่ห่างไกลตามเป้าหมาย จำนวน 600 แห่ง รวมทั้งจัดทำโครงการจัดการศึกษาเชิงพื้นที่เพื่อความเสมอภาคทางการศึกษา โดยสนับสนุนให้ท้องถิ่นมีระบบการช่วยเหลือเด็กและเยาวชนนอกระบบการศึกษาให้ได้รับโอกาสในการเรียนรู้อย่างเหมาะสมตามบริบทและสภาพปัญหาของแต่ละพื้นที่ด้วย
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/54980