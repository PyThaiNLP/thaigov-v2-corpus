รัฐบาลไทย-ข่าวทำเนียบรัฐบาล-รัฐบาล ชู “โคก หนอง นา โมเดล” สร้างงานสร้างรายได้ให้ชุมชน


วันพฤหัสบดีที่ 11 พฤศจิกายน 2564
รัฐบาล ชู “โคก หนอง นา โมเดล” สร้างงานสร้างรายได้ให้ชุมชน
....
รัฐบาลขับเคลื่อน “โคก หนอง นา โมเดล” สร้างงานสร้างรายได้แก่ เกษตรกร บัณฑิตจบใหม่ แรงงานที่อพยพกลับท้องถิ่น และชุมชนที่ได้รับผลกระทบจากโควิด-19 โดยดำเนินการแล้วใน 73 จว. 566 อำเภอ 22,773 หมู่บ้าน ประกอบด้วย การฝึกอบรมทักษะกสิกรรม สร้างพื้นที่เรียนรู้ชุมชนต้นแบบ สร้างงานสร้างรายได้รายเดือน กระตุ้นการบริโภค บูรณาการร่วมพัฒนาพื้นที่ระดับตำบล สร้างมาตรฐานผลผลิตและการตลาด และพัฒนาระบบดิจิทัลรองรับ Local Economy
.
“โคก หนอง นา โมเดล” เป็นการประยุกต์ใช้หลักทฤษฎีใหม่ของในหลวงรัชกาลที่ 9 และน้อมนำพระปฐมบรมราชโองการของในหลวงรัชกาลที่ 10 สืบสาน รักษา ต่อยอด สู่การออกแบบพื้นที่ทำการเกษตรอย่างยั่งยืน โดยเน้นแหล่งน้ำเพื่อใช้ในการเกษตร สร้างสมดุลระบบนิเวศ และใช้ประโยชน์พื้นที่ให้เกิดประสิทธิภาพสูงสุด ซึ่งนายกรัฐมนตรีได้กำชับให้ดำเนินการอย่างโปร่งใส ตรวจสอบได้ เพื่อให้เกิดประโยชน์ต่อประชาชนอย่างแท้จริง
.
อ่านเพิ่มเติม คลิก https://www.thaigov.go.th/news/contents/details/48014
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/48072