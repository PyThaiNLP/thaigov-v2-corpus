รัฐบาลไทย-ข่าวทำเนียบรัฐบาล-ผู้ช่วยปลัดกระทรวงวัฒนธรรม มอบถุงยังชีพเครื่องอุปโภคบริโภค ในโครงการปันน้ำใจ คนไทยไม่ทิ้งกัน


วันศุกร์ที่ 24 กันยายน 2564
ผู้ช่วยปลัดกระทรวงวัฒนธรรม มอบถุงยังชีพเครื่องอุปโภคบริโภค ในโครงการปันน้ำใจ คนไทยไม่ทิ้งกัน
ผู้ช่วยปลัดกระทรวงวัฒนธรรม มอบถุงยังชีพเครื่องอุปโภคบริโภค ในโครงการปันน้ำใจ คนไทยไม่ทิ้งกัน
วันที่ ๒๓ กันยายน ๒๕๖๔ เวลา ๑๑.๐๐ น. นางยุพา ทวีวัฒนะกิจบวร ปลัดกระทรวงวัฒนธรรม มอบหมายให้ นางโชติกา อัครกิจโสภากุล ผู้ช่วยปลัดกระทรวงวัฒนธรรม มอบถุงยังชีพเครื่องอุปโภคบริโภค ในโครงการปันน้ำใจ คนไทยไม่ทิ้งกัน โดยความร่วมมือของกระทรวงวัฒนธรรม กับ บริษัท ซีพี บีแอนด์เอฟ (ไทยแลนด์) จำกัด ให้แก่ นายซาฟีอี ยกยอคุณ ที่ปรึกษาคณะกรรมการมัสยิดสวนพลู เพื่อนำไปแจกจ่ายแก่เด็กและเยาวชน ประชาชนในชุมชนมุสลิมสวนพลู กรุงเทพฯ ที่ได้รับผลกระทบจากการแพร่ระบาดของโรคติดเชื้อไวรัสโคโรนา ๒๐๑๙ (โควิด-๑๙) โดยมีนางสุภัทร กิจเวช ผู้อำนวยการกองกลาง สำนักงานปลัดกระทรวงวัฒนธรรม ผู้บริหาร และทีมโครงการปันน้ำใจมัสยิดสวนพลู เข้าร่วม ณ บริเวณห้องโถง ชั้น ๑ อาคารวัฒนธรรมวิศิษฏ์ กระทรวงวัฒนธรรม

ที่มา : https://www.thaigov.go.th/news/contents/details/46162