รัฐบาลไทย-ข่าวทำเนียบรัฐบาล-สปสช. เปิดอาการ “กลุ่มเสี่ยงโควิด-19” ขอ ATK ได้ฟรี ผ่านแอปฯ เป๋าตัง หรือ หน่วยบริการ


วันพุธที่ 30 มีนาคม 2565
สปสช. เปิดอาการ “กลุ่มเสี่ยงโควิด-19” ขอ ATK ได้ฟรี ผ่านแอปฯ เป๋าตัง หรือ หน่วยบริการ
.....
สปสช. เผย ประชาชนกลุ่มเสี่ยงติดโรคโควิด-19 ทุกสิทธิการรักษา ขอรับชุดตรวจ ATK ได้ฟรี ผ่านแอปฯ “เป๋าตัง” ได้แก่ ผู้ที่มีไข้ 37.5 องศาเซลเซียสขึ้นไป ไอ มีน้ำมูก เจ็บคอ ไม่ได้กลิ่น ลิ้นไม่รับรส หายใจเร็ว หายใจเหนื่อย หรือหายใจลำบาก ตาแดง เป็นผื่น ถ่ายเหลว โดยก่อนมีอาการ 2-3 วัน สัมผัสใกล้ชิดผู้ติดเชื้อโควิด-19 หรือ ช่วง 14 วันที่ผ่านมาเดินทางไปในพื้นที่ระบาด หรือ ที่ที่พบผู้ติดเชื้อ
.
ส่วนผู้ที่ไม่มีมือถือสมาร์ทโฟน นำบัตรประชาชนไปทำแบบคัดกรองได้ที่หน่วยบริการ จะได้รับชุดตรวจ ATK คนละ 2 ชุดต่อครั้ง เมื่อตรวจแล้วขอให้บันทึกผลตรวจในระบบทันที และหากจำเป็นต้องตรวจอีก ก็สามารถขอรับชุดตรวจได้โดยเว้นระยะห่าง 10 วัน ตรวจสอบหน่วยบริการที่ร่วมแจกชุดตรวจ ATK ได้ที่เว็บ สปสช. คลิก >> https://bit.ly/3DkyTrT สอบถามเพิ่มเติมได้ที่ไลน์ สปสช. @nhso ตลอด 24 ชม. ทั้งนี้ ขอความร่วมมือประชาชนที่ไม่ใช่กลุ่มเสี่ยง อย่าเพิ่งขอรับชุดตรวจ ATK ฟรี ไปเก็บไว้ล่วงหน้า
.
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/53121