รัฐบาลไทย-ข่าวทำเนียบรัฐบาล-ในวันที่ 14 มิ.ย. 64 รฟม. สนับสนุนผู้ประกอบการร้านอาหารในแนวสายทาง ภายใต้โครงการรถไฟฟ้าส่งมอบกล่องทันใจเติมความสุข


วันอังคารที่ 15 มิถุนายน 2564
ในวันที่ 14 มิ.ย. 64 รฟม. สนับสนุนผู้ประกอบการร้านอาหารในแนวสายทาง ภายใต้โครงการรถไฟฟ้าส่งมอบกล่องทันใจเติมความสุข
ให้แก่ศูนย์การแพทย์ปัญญานันทภิกขุ ชลประทาน มหาวิทยาลัยศรีนครินทรวิโรฒ
วันที่ 14 มิถุนายน 2564 การรถไฟฟ้าขนส่งมวลชนแห่งประเทศไทย (รฟม.) กระทรวงคมนาคม โดย นางสาวจิรนันท์ วรจักร ผู้อำนวยการฝ่ายบัญชีและการเงิน ได้ส่งมอบอาหารกล่อง พร้อมข้อความอวยพรจากผู้บริหารและพนักงาน รฟม. ภายใต้กิจกรรม “กล่องทันใจ เติมความสุขให้ประชาชน” จำนวน 300 กล่อง ให้แก่ ศูนย์การแพทย์ปัญญานันทภิกขุ ชลประทาน มหาวิทยาลัยศรีนครินทรวิโรฒ ณ อาคารศูนย์การแพทย์ปัญญานันทภิกขุ ชลประทาน มหาวิทยาลัย          ศรีนครินทรวิโรฒ เพื่อสนับสนุนบุคลากรทางการแพทย์ และประชาชนที่รักษาตัวอยู่ในโรงพยาบาล เนื่องจากสถานการณ์การแพร่ระบาดของเชื้อไวรัส COVID–19 โดยอาหารกล่องดังกล่าว คัดเลือกมาจากร้านอาหารบริเวณแนวสายทางรถไฟฟ้ามหานคร สายฉลองรัชธรรม (MRT สายสีม่วง) ได้แก่
- ร้านเกษม (สถานีวงศ์สว่าง) อยู่บริเวณซอยรัชดาภิเษก 64 ตรงข้ามกับ บจก. อาร์เอ็กซ์
พิกัดร้าน https://maps.app.goo.gl/1pWsqVv2N2CizVKj6
- ร้านขาหมูบางกอก (สถานีสามแยกบางใหญ่) อยู่ภายในหมู่บ้านธนกาญจน์ ซ. 7
พิกัดร้าน https://maps.app.goo.gl/9a1LhKXqiakm7dRN6
ทั้งนี้ ในเบื้องต้น รฟม. ได้ตั้งเป้าหมายที่จะสนับสนุนอาหารจากร้านอาหารตามแนวสายทางรถไฟฟ้าที่ได้รับผลกระทบจากสถานการณ์ COVID-19 ประมาณ 8,000 กล่อง เพื่อนำไปส่งมอบให้แก่โรงพยาบาลและสถานพยาบาลต่างๆ โดยมีระยะเวลาดำเนินกิจกรรมตั้งแต่เดือนพฤษภาคม - มิถุนายน 2564 ท่านสามารถติดตามข้อมูลข่าวสาร รฟม. ได้ที่ www.mrta.co.th และเฟซบุ๊กแฟนเพจการรถไฟฟ้าขนส่งมวลชนแห่งประเทศไทย

ที่มา : https://www.thaigov.go.th/news/contents/details/42726