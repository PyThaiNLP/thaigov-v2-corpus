รัฐบาลไทย-ข่าวทำเนียบรัฐบาล-เตือน! จ้างเด็กอายุต่ำกว่า 15 ปี ทำงาน มีโทษทั้งจำ - ปรับ หากพบเห็นการใช้แรงงานเด็ก โทร. 1506 กด 3 หรือ 1546


วันศุกร์ที่ 8 ตุลาคม 2564
เตือน! จ้างเด็กอายุต่ำกว่า 15 ปี ทำงาน มีโทษทั้งจำ - ปรับ หากพบเห็นการใช้แรงงานเด็ก โทร. 1506 กด 3 หรือ 1546
....
กระทรวงแรงงาน ชี้แจงกรณีสื่อออนไลน์โพสต์ข้อความ เกี่ยวกับประเด็นกฎหมายใหม่ ที่ระบุว่าสามารถจ้างเด็กอายุต่ำกว่า 15 ปี ทำงานได้นั้น ยืนยัน! เป็นข่าวเท็จ
.
ปัจจุบัน กฎหมายที่บังคับใช้ คือ พระราชบัญญัติคุ้มครองแรงงาน พ.ศ. 2541 ระบุว่า
.
> ห้ามไม่ให้นายจ้างจ้างเด็กอายุต่ำกว่า 15 ปี เข้าทำงาน เป็นลูกจ้างในงานทั่วไปและงานเกษตรกรรม
.
> และอายุต่ำกว่า 18 ปี เข้าทำงานในงานประมงทะเล งานในโรงงานประกอบกิจการเกี่ยวกับสัตว์น้ำ ตามกฎหมายว่าด้วยโรงงานและในกิจการเกี่ยวกับการแปรรูปสัตว์น้ำ
.
หากนายจ้างฝ่าฝืนมีโทษปรับตั้งแต่ 400,000 บาท - 2,000,000 บาท /ลูกจ้าง 1 คน หรือจำคุกสูงสุดไม่เกิน 4 ปี หรือทั้งจำและปรับ
.
หากประชาชนท่านใด พบเห็นการใช้แรงงานเด็กอายุต่ำกว่าที่กฎหมายกำหนด สามารถแจ้งได้ที่สายด่วน 1506 กด 3 หรือ 1546
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/46709