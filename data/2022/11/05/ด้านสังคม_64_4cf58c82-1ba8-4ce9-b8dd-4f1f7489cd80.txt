รัฐบาลไทย-ข่าวทำเนียบรัฐบาล-ดีอีเอส เดินหน้า เน็ตเป็นสาธารณูปโภคพื้นฐานวางแนวทางช่วยเหลือ ผู้พิการ-ผู้มีรายได้น้อย – นักเรียนนักศึกษา


วันศุกร์ที่ 25 มิถุนายน 2564
ดีอีเอส เดินหน้า เน็ตเป็นสาธารณูปโภคพื้นฐานวางแนวทางช่วยเหลือ ผู้พิการ-ผู้มีรายได้น้อย – นักเรียนนักศึกษา
ดีอีเอส เดินหน้า เน็ตเป็นสาธารณูปโภคพื้นฐานวางแนวทางช่วยเหลือ ผู้พิการ-ผู้มีรายได้น้อย – นักเรียนนักศึกษา
เมื่อวันที่ 25 มิถุนายน 2564 นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม ประธานการประชุมคณะทำงานเสนอแนะแนวทางการดำเนินการใช้อินเทอร์เน็ตเป็นสาธารณูปโภคพื้นฐาน ครั้งที่ 3/2564 ณ ห้องประชุม 802 ชั้น 8 สำนักงานปลัดกระทรวงดิจิทัลเพื่อเศรษฐกิจและสังคม โดยที่ประชุมพิจารณาวาระสำคัญ ถึงแนวทางการช่วยเหลือ กลุ่มผู้มีรายได้น้อย กลุ่มคนพิการ กลุ่มนักเรียนนักศึกษา ที่รับทราบการรายงานข้อมูลที่น่าสนใจจากหน่วยงานที่เกี่ยวข้อง อาทิ สดช. กสทช. ประกอบด้วย ข้อมูลผู้ถือบัตรสวัสดิการแห่งรัฐและแนวทางการช่วยอุดหนุนค่าใช้จ่ายอินเทอร์เน็ตสำหรับผู้ถือบัตรฯ ข้อมูล ประสบการณ์และข้อเสนอแนวทางการช่วยเหลือด้านอินเทอร์เน็ตสำหรับคนพิการ นักเรียนนักศึกษา และผู้มีรายได้น้อย เป็นต้น
*********

ที่มา : https://www.thaigov.go.th/news/contents/details/43113