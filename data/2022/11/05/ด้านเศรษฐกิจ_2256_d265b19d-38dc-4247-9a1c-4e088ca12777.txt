รัฐบาลไทย-ข่าวทำเนียบรัฐบาล-บริษัท ขนส่ง จำกัด จัดรถโดยสารรับส่ง “กลุ่มจะนะรักษ์ถิ่น” กลับถึงบ้านเรียบร้อยแล้ว


วันพฤหัสบดีที่ 16 ธันวาคม 2564
บริษัท ขนส่ง จำกัด จัดรถโดยสารรับส่ง “กลุ่มจะนะรักษ์ถิ่น” กลับถึงบ้านเรียบร้อยแล้ว
...
นายสัญลักข์ ปัญวัฒนลิขิต กรรมการผู้จัดการใหญ่ บริษัท ขนส่ง จำกัด (บขส.) กระทรวงคมนาคม เปิดเผยว่า ตามที่ บขส. ได้รับมอบหมายจากรัฐบาลและกระทรวงคมนาคม ให้จัดรถโดยสารเพื่อรับ - ส่งกลุ่มจะนะรักษ์ถิ่น ผู้ร่วมชุมนุมบริเวณหน้าทำเนียบรัฐบาล กลับไปส่งที่อำเภอจะนะ จังหวัดสงขลา นั้น
บขส. ได้ดำเนินการในภารกิจดังกล่าวเป็นไปด้วยความเรียบร้อย โดยจัดรถโดยสาร 2 คัน เดินทางออกจากหน้าทำเนียบรัฐบาล เวลา 07.30 น. และถึงจุดหมายปลางทางอำเภอจะนะ จังหวัดสงขลา เวลา 23.00 น. ของวันที่ 15 ธันวาคม 2564 ด้วยความปลอดภัย

ที่มา : https://www.thaigov.go.th/news/contents/details/49517