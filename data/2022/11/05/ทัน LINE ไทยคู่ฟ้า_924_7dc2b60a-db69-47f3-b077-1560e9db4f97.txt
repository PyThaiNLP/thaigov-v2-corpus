รัฐบาลไทย-ข่าวทำเนียบรัฐบาล-นายกฯ สั่งเข้มติดตามผลเปิดสถานบันเทิง ย้ำมาตรการเฝ้าระวังไม่ให้เกิดคลัสเตอร์ใหม่


วันพฤหัสบดีที่ 2 มิถุนายน 2565
นายกฯ สั่งเข้มติดตามผลเปิดสถานบันเทิง ย้ำมาตรการเฝ้าระวังไม่ให้เกิดคลัสเตอร์ใหม่
.....
พลเอก ประยุทธ์ จันทร์โอชา นายกรัฐมนตรี และ รมว.กลาโหม กำชับหน่วยงานติดตาม ตรวจสอบสถานประกอบการหลัง ศบค. มีมติให้ สถานบริการ สถานบันเทิง ผับ บาร์ คาราโอเกะ หรือสถานที่อื่นที่มีลักษณะคล้ายกัน เปิดให้บริการเป็นวันแรก โดยยังต้องผ่านมาตรฐาน Thai Stop COVID 2Plus และที่ยื่นขออนุญาตกับสำนักงานเขตพื้นที่เรียบร้อยแล้ว ต้องปฏิบัติตาม COVID Free Setting ได้แก่
.
1.เปิดให้บริการและจำหน่าย และบริโภคเครื่องดื่มแอลกอฮอล์ได้ไม่เกิน 24.00 น. งดกิจกรรมที่ทำให้เกิดความแออัด
.
2.ผู้ประกอบการหรือผู้ให้บริการ ต้องได้รับวัคซีนตามเกณฑ์และเข็มกระตุ้นตรวจ ATK ทุก 7 วัน
.
3.ผู้ประกอบการต้องตรวจสอบประวัติการรับวัคซีนของผู้รับบริการ โดยต้องได้รับวัคซีนตามเกณฑ์และเข็มกระตุ้นเท่านั้น
.
พร้อมกำชับทั้งผู้ให้บริการและผู้เข้ารับบริการ ปฏิบัติตามมาตรการสาธารณสุขอย่างเคร่งครัดด้วย แม้ภาพรวมของสถานการณ์จะมีแนวโน้มดีขึ้นแต่ยังต้องเฝ้าระวัง ไม่ให้กลับมาระบาดจากคลัสเตอร์ใหม่โดยเด็ดขาด
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/55312