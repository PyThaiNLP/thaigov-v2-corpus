รัฐบาลไทย-ข่าวทำเนียบรัฐบาล-กระทรวงยุติธรรม โดยกรมคุ้มครองสิทธิและเสรีภาพ ร่วมกับ สำนักงานคณะกรรมการกลางอิสลามแห่งประเทศไทย ลงนามบันทึกข้อตกลงความร่วมมือ (MOU) การดำเนินงานด้านการส่งเสริมสิทธิและเสรีภาพของประ


วันพฤหัสบดีที่ 11 พฤศจิกายน 2564
พิมพ์
กระทรวงยุติธรรม โดยกรมคุ้มครองสิทธิและเสรีภาพ ร่วมกับ สำนักงานคณะกรรมการกลางอิสลามแห่งประเทศไทย ลงนามบันทึกข้อตกลงความร่วมมือ (MOU) การดำเนินงานด้านการส่งเสริมสิทธิและเสรีภาพของประ
กระทรวงยุติธรรม โดยกรมคุ้มครองสิทธิและเสรีภาพ ร่วมกับ สำนักงานคณะกรรมการกลางอิสลามแห่งประเทศไทย ลงนามบันทึกข้อตกลงความร่วมมือ (MOU) การดำเนินงานด้านการส่งเสริมสิทธิและเสรีภาพของประชาชน ภายใต้หลักการมีส่วนร่วม “บวร” บ้าน วัด โรงเรียน
วันพฤหัสบดีที่ 11 พฤศจิกายน 2564 เวลา 13.30 น. ณ ห้องประชุมชั้น 10-1 อาคารกระทรวงยุติธรรม กรุงเทพฯ ดร.โฆสิต สุวินิจจิต คณะที่ปรึกษารัฐมนตรีว่าการกระทรวงยุติธรรม ประธานคณะกรรมการยุทธศาสตร์พัฒนา และบูรณาการเครือข่ายภาคประชาชน กระทรวงยุติธรรม เป็นประธาน และสักขีพยานในพิธีลงนามบันทึกข้อตกลงความร่วมมือ (MOU) การดำเนินงานด้านการส่งเสริมสิทธิและเสรีภาพของประชาชน โดยมี นายเรืองศักดิ์ สุวารี อธิบดีกรมคุ้มครองสิทธิและเสรีภาพ พลตำรวจตรี สุรินทร์ ปาลาเร่ เลขาธิการคณะกรรมการกลางอิสลามแห่งประเทศไทย ร่วมลงนามในบันทึกข้อตกลงความร่วมมือ (MOU) ฯ ดังกล่าว พร้อมด้วย นายณรงค์เดช สุขจันทร์ รองเลขาธิการคณะกรรมการกลางอิสลามแห่งประเทศไทย และ นางสาวเปรมยุดา ตันติกนกพร ผู้เชี่ยวชาญเฉพาะด้านส่งเสริมสิทธิและเสรีภาพ ร่วมลงนามในฐานะพยาน พร้อมด้วย นายณัฐพล ด่านจิตร์ตรง ผู้อำนวยการกองส่งเสริมสิทธิและเสรีภาพ และผู้บริหารกรมคุ้มครองสิทธิและเสรีภาพ เข้าร่วมเป็นเกียรติ ในการจัดพิธีลงนามในครั้งนี้
สำหรับการจัดบันทึกข้อตกลงความร่วมมือ (MOU) การดำเนินงานด้านการคุ้มครองสิทธิและเสรีภาพของประชาชน ในครั้งนี้มีกรอบความร่วมมือที่สำคัญ ระหว่างกรมคุ้มครองสิทธิและเสรีภาพ กระทรวงยุติธรรม กับสำนักงานคณะกรรมการกลางอิสลามแห่งประเทศไทย กล่าวคือ
1. การสนับสนุนส่งเสริมและจัดการศึกษาเกี่ยวกับสิทธิ หน้าที่ เสรีภาพ และสิทธิมนุษยชน ผ่านหลักสูตรสิทธิมนุษยชนศึกษา และความรู้เกี่ยวกับกฎหมาย ให้เป็นส่วนหนึ่งของหลักสูตรการเรียนการสอนในกิจการของสำนักงานคณะกรรมการกลางอิสลามแห่งประเทศไทย ด้วยการพัฒนาบุคลากรของหน่วยงานให้มีความรู้เกี่ยวกับสิทธิ หน้าที่ เสรีภาพ สิทธิมนุษยชนและการคุ้มครองสิทธิเสรีภาพ การไกล่เกลี่ยข้อพิพาท โดยบูรณาการเครือข่ายความร่วมมือทางวิชาการ การพัฒนา ศึกษา วิจัย องค์ความรู้ทางด้านกฎหมาย ศาสนา หลักสิทธิเสรีภาพและสิทธิมนุษยชน และการบริหารงานยุติธรรม
2. การคุ้มครองสิทธิและเสรีภาพของประชาชน และการไกล่เกลี่ยข้อพิพาท ด้วยการมีส่วนร่วมภายใต้หลัก “บวร” บ้าน วัด โรงเรียน ซึ่งเป็นองค์กรที่สำคัญในการขับเคลื่อนการพัฒนาที่ยั่งยืน โดยการจัดสถานที่ตั้งศูนย์ไกล่เกลี่ยข้อพิพาทของภาคประชาชน เพื่อเป็นการส่งเสริมคุ้มครองสิทธิเสรีภาพให้กับประชาชนได้เป็นช่องทางการเข้าถึงกระบวนการยุติธรรม
ดร.โฆสิต สุวินิจจิต คณะที่ปรึกษารัฐมนตรีว่าการกระทรวงยุติธรรม ประธานคณะกรรมการยุทธศาสตร์ พัฒนาและบูรณาการเครือข่ายภาคประชาชน กระทรวงยุติธรรม กล่าวว่า กรมคุ้มครองสิทธิและเสรีภาพ กระทรวงยุติธรรม และสำนักงานคณะกรรมการกลางอิสลามแห่งประเทศไทย ได้ริเริ่มบูรณาการความร่วมมือการดำเนินงานด้านการคุ้มครองสิทธิและเสรีภาพของประชาชน และการไกล่เกลี่ยข้อพิพาท โดยบูรณาการความร่วมมือเครือข่ายทางวิชาการ และขยายขอบเขตการพัฒนาองค์ความรู้ ทางด้านกฎหมาย ศาสนา สิทธิเสรีภาพและสิทธิมนุษยชน รวมทั้งการบริหารงานยุติธรรม ซึ่งจะเป็นการพัฒนาประชาธิปไตย การดำรงอยู่อย่างมั่นคงและสังคมดำรงศีลธรรม เพื่อให้เกิดความสมานฉันท์ในสังคมและประเทศชาติ ต่อไป
นายเรืองศักดิ์ สุวารี อธิบดีกรมคุ้มครองสิทธิและเสรีภาพ เปิดเผยว่า กรมคุ้มครองสิทธิและเสรีภาพ กระทรวงยุติธรรม มีภารกิจสำคัญ คือ งานขับเคลื่อนแผนสิทธิมนุษยชนของประเทศไทย แผนปฏิบัติการระดับชาติว่าด้วยธุรกิจกับสิทธิมนุษยชน งานส่งเสริมการปฏิบัติงานตามกฎหมาย จำนวน 3 ฉบับ คือ การเยียวยาผู้เสียหายและจำเลยในคดีอาญา การคุ้มครองพยานในคดีอาญา การไกล่เกลี่ยข้อพิพาท การผลักดันร่างกฎหมายที่สำคัญเพื่อคุ้มครองสิทธิเสรีภาพพี่น้องประชาชน รวมถึงการปฏิบัติตามพันธกรณีว่าด้วยสิทธิมนุษยชน จำนวน 5 ฉบับ ที่ประเทศไทยได้เข้าร่วมตามหลักขององค์การสหประชาชาติ ซึ่งการจัดพิธีลงนามบันทึกข้อตกลง ฯ ในวันนี้ เป็นจุดเริ่มต้นที่ทั้งสองหน่วยงานจะได้ประสานความร่วมมือ สนับสนุนส่งเสริมและจัดการศึกษาเกี่ยวกับสิทธิเสรีภาพ สิทธิมนุษยชนศึกษา และความรู้เกี่ยวกับกฎหมาย รวมทั้งประสานความร่วมมือการดำเนินงานการพัฒนาทางวิชาการ การศึกษาวิจัย พัฒนาบุคลากรและฝึกอบรม การเผยแพร่องค์ความรู้ในด้านการส่งเสริมสิทธิ หน้าที่ เสรีภาพและสิทธิมนุษยชน ภายใต้หลักการ “บวร” บ้าน วัด โรงเรียน ซึ่งเป็นพระราชดำริของพระบาทสมเด็จพระเจ้าอยู่หัว ฯรัชกาลที่ 9 ซึ่งเป็นแนวทางการพัฒนาที่ยั่งยืนและสอดคล้องกับวิถีชีวิตด้วยการบ่งเพาะคุณธรรมให้แก่คนในสังคม ชุมชน ท้องถิ่นและทุกภาคส่วนของสังคมที่ยั่งยืน ต่อไป

ที่มา : https://www.thaigov.go.th/news/contents/details/48099