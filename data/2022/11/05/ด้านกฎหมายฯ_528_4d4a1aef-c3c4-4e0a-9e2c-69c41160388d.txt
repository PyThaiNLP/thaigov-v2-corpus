รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม มอบนโยบายการจัดงานมหกรรมไกล่เกลี่ยหนี้สินครัวเรือน และยุติธรรมพบประชาชน


วันอังคารที่ 17 พฤษภาคม 2565
พิมพ์
รัฐมนตรีว่าการกระทรวงยุติธรรม มอบนโยบายการจัดงานมหกรรมไกล่เกลี่ยหนี้สินครัวเรือน และยุติธรรมพบประชาชน
รัฐมนตรีว่าการกระทรวงยุติธรรม มอบนโยบายการจัดงานมหกรรมไกล่เกลี่ยหนี้สินครัวเรือน และยุติธรรมพบประชาชน
ในวันอังคารที่ ๑๗ พฤษภาคม ๒๕๖๕ เวลา ๑๕.๓๐ น.
นายสมศักดิ์ เทพสุทิน รัฐมนตรีว่าการกระทรวงยุติธรรม
เป็นประธานการประชุมเพื่อมอบนโยบายการจัดงาน
มหกรรมไกล่เกลี่ยหนี้สินครัวเรือน และยุติธรรมพบประชาชนโดยมี ว่าที่ร้อยตรี ธนกฤต จิตรอารีย์รัตน์ เลขานุการรัฐมนตรีว่าการกระทรวงยุติธรรม นางสาวณัฐธ์ภัสส์ ยงใจยุทธ ผู้ช่วยรัฐมนตรีประจำกระทรวงยุติธรรม นายวัลลภ นาคบัว รองปลัดกระทรวงยุติธรรม นางทัศนีย์ เปาอินทร์ อธิบดีกรมบังคับคดี นายเกิดโชค เกษมวงศ์จิตร รองอธิบดีกรมคุ้มครองสิทธิและเสรีภาพ พร้อมด้วย ยุติธรรมจังหวัดทั่วประเทศ เข้าร่วม ผ่านระบบการประชุมทางไกล (Video Conference)
โอกาสนี้ รัฐมนตรีว่าการกระทรวงยุติธรรม ได้กล่าวขอบคุณและแสดงความห่วงใยสำนักงานยุติธรรมจังหวัดทั่วประเทศที่ให้ความร่วมมือในการจัดงานมหกรรมไกล่เกลี่ยหนี้สินครัวเรือน และยุติธรรมพบประชาชน ทั้งนี้ขอให้สำนักงานยุติธรรมจังหวัดดำเนินการตามเป้าหมายให้ ลูกหนี้ กยศ. ที่จะเข้าสู่กระบวนการไกล่เกลี่ยในงานครั้งนี้ ไม่ต่ำกว่า ๓๐% พร้อมทั้งเน้นย้ำเรื่องการประชาสัมพันธ์ให้เข้าถึงมวลชนให้มากที่สุด และมอบแนวทางการประชาสัมพันธ์โดยให้เข้าถึงกลุ่มกำนัน ผู้ใหญ่บ้าน นายก อปท. และหน่วยงานทุกแห่งในพื้นที่จังหวัด จัดการประชุมชี้แจงร่วมกับหัวหน้าส่วนราชการระดับจังหวัด เพื่อสร้างการรับรู้และขอความร่วมมือ
ในการจัดงาน มีการประชาสัมพันธ์ผ่านสื่อต่างๆ ของจังหวัด เช่น สถานีวิทยุโทรทัศน์ เคเบิ้ลทีวีในพื้นที่ เสียงตามสายระดับหมู่บ้าน ตำบล รวมทั้งประชาสัมพันธ์ผ่านสื่อออนไลน์ เช่น เพจ Facebook Line Twitter Instagram และการจัดทำสื่อแผ่นพับ แจกรายบ้าน ทุกบ้าน จัดรถแห่ประชาสัมพันธ์ ป้ายติดตามสถานที่สำคัญๆ นอกจากนี้ จะมีหนังสือเชิญและโทรศัพท์ไปยังกลุ่มเป้าหมายโดยตรงและแจ้งสิทธิประโยชน์ที่ลูกหนี้จะได้รับให้ชัดเจน

ที่มา : https://www.thaigov.go.th/news/contents/details/54671