รัฐบาลไทย-ข่าวทำเนียบรัฐบาล-คงอัตราภาษีที่ดิน ปี 2565 เท่าเดิมต่อไปอีกระยะหนึ่ง


วันพุธที่ 8 ธันวาคม 2564
คงอัตราภาษีที่ดิน ปี 2565 เท่าเดิมต่อไปอีกระยะหนึ่ง
วันพุธที่ 8 ธันวาคม 2564
ต่อจากนี้ไป ขอเชิญรับฟังไทยคู่ฟ้า ค่ะ
สืบเนื่องจาก พ.ร.บ.ภาษีที่ดินและสิ่งปลูกสร้าง พ.ศ.2562 ได้กำหนดให้ใช้อัตราภาษีที่ดินตามมูลค่าของฐานภาษีที่ใช้อยู่ในปัจจุบัน เพียงแค่ใน 2 ปีแรก คือปี 2563-2564 ได้แก่ ที่ดินที่ประกอบเกษตรกรรม จัดเก็บภาษีในอัตราร้อยละ 0.01-0.1 ที่ดินสำหรับอยู่อาศัย ร้อยละ 0.02-0.1 ที่ดินที่ใช้ประโยชน์นอกเหนือจาก 2 ประเภทแรก เก็บร้อยละ 0.3-0.7 และที่ดินหรือสิ่งปลูกสร้างที่ทิ้งร้างว่างเปล่า หรือ ไม่ได้ทำประโยชน์ตามควรแก่สภาพ เก็บภาษีในอัตราร้อยละ 0.3-0.7 ทั้งนี้ เพื่อเป็นการบรรเทาภาระแก่ประชาชนผู้เสียภาษีในช่วงสถานการณ์ระบาดของโรคโควิด-19 รัฐบาลจึงอนุมัติให้อัตราภาษีที่ดินและสิ่งปลูกสร้างตั้งแต่ปี 2565 เป็นต้นไป คงเดิมเท่ากับปี 2563 และ 2564 ต่อไปอีกระยะหนึ่ง
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/49227