รัฐบาลไทย-ข่าวทำเนียบรัฐบาล-“ชัยวุฒิ”หารือผู้ช่วยรัฐมนตรีฯ ก.ต่างประเทศสหรัฐอาหรับเอมิเรตส์ฯ หนุนตั้งคณะทำงานร่วมกัน เน้นส่งเสริมพัฒนาด้านเศรษฐกิจดิจิทัลฯ เกษตรอัจฉริยะนวัตกรรมและเทคโนโลยีของ 2 ประเทศ


วันอังคารที่ 21 มิถุนายน 2565
“ชัยวุฒิ”หารือผู้ช่วยรัฐมนตรีฯ ก.ต่างประเทศสหรัฐอาหรับเอมิเรตส์ฯ หนุนตั้งคณะทำงานร่วมกัน เน้นส่งเสริมพัฒนาด้านเศรษฐกิจดิจิทัลฯ เกษตรอัจฉริยะนวัตกรรมและเทคโนโลยีของ 2 ประเทศ
“ชัยวุฒิ”หารือผู้ช่วยรัฐมนตรีฯ ก.ต่างประเทศสหรัฐอาหรับเอมิเรตส์ฯ หนุนตั้งคณะทำงานร่วมกัน เน้นส่งเสริมพัฒนาด้านเศรษฐกิจดิจิทัลฯ เกษตรอัจฉริยะนวัตกรรมและเทคโนโลยีของ 2 ประเทศ
นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม ได้ให้การต้อนรับ นายอับดุลนัซเซอร์ จามาล อัลชะลี (H.E. Mr. Abdulnasser Jamal Alshaali) ผู้ช่วยรัฐมนตรีประจำกระทรวงการต่างประเทศและความร่วมมือระหว่างประเทศสหรัฐอาหรับเอมิเรตส์ ด้านเศรษฐกิจและการค้า และนายซาอีฟ อับดุลลา มูอัมหมัด คัลฟาน อัลชัมซี (H.E. Mr. Saif Abdulla Mohammad Khalfan AlShamsi) เอกอัครราชทูตสหรัฐอาหรับเอมิเรตส์ประจำประเทศไทย ในโอกาสพบหารือ ณ ห้องรับรอง ชั้น ๙ กระทรวงดิจิทัลเพื่อเศรษฐกิจและสังคม
ในโอกาสนี้ นายชัยวุฒิ ธนาคมานุสรณ์ และนายอับดุลนัซเซอร์ จามาล อัลชะลี ได้ร่วมแลกเปลี่ยนแนวทางและมาตรการสำคัญในประเด็นต่าง ๆ อาทิ การท่องเที่ยว เศรษฐกิจและการลงทุน ความมั่นคง และสาธารณสุข รูปแบบใหม่ นอกจากนี้ ได้ร่วมหารือนโยบายสำคัญเกี่ยวกับดิจิทัลเพื่อเศรษฐกิจและสังคมของแต่ละฝ่าย รวมถึงแนวทางการสร้างความร่วมมือระหว่างไทยและสหรัฐอาหรับเอมิเรตส์ในสาขาที่มีความสนใจร่วมกัน อาทิ เศรษฐกิจดิจิทัลและพาณิชย์อิเล็กทรอนิกส์ เกษตรอัจฉริยะ นวัตกรรมและเทคโนโลยี และการเปลี่ยนเป็นดิจิทัล โดยทั้งสองฝ่ายได้เห็นพ้องให้มีการจัดตั้งคณะทำงานร่วมกัน เพื่อหารือการจัดทำบันทึกความเข้าใจระหว่างกันและหารือรายละเอียดแนวทางเพื่อส่งเสริมความร่วมมือระหว่างกันต่อไป
*************

ที่มา : https://www.thaigov.go.th/news/contents/details/55921