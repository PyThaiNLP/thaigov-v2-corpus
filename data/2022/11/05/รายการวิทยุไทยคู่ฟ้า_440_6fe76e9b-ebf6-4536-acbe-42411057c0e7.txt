รัฐบาลไทย-ข่าวทำเนียบรัฐบาล-รัฐบาลเพิ่มเงินอุดหนุนรายหัวการศึกษาขั้นพื้นฐาน


วันจันทร์ที่ 1 สิงหาคม 2565
รัฐบาลเพิ่มเงินอุดหนุนรายหัวการศึกษาขั้นพื้นฐาน
วันศุกร์ที่ 29 กรกฎาคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลให้ความสำคัญกับการศึกษา โดยเห็นชอบหลักการปรับเพิ่มอัตราเงินอุดหนุนค่าใช้จ่ายรายหัวแก่นักเรียนระดับการศึกษาขั้นพื้นฐานตั้งแต่ชั้นก่อนประถมศึกษา-มัธยมศึกษาตอนปลาย และประกาศนียบัตรวิชาชีพ ทั้งในสถานศึกษารัฐและเอกชน รวม 206,301 ล้านบาท ครอบคลุมค่าใช้จ่ายพื้นฐาน 5 รายการ คือ ค่าจัดการเรียนการสอน ค่าหนังสือเรียน อุปกรณ์การเรียน เครื่องแบบนักเรียน และค่ากิจกรรมพัฒนาคุณภาพผู้เรียน ตั้งแต่ปี 2566 – 2569 รวม 4 ปี โดยประเมินจากฐานข้อมูลนักเรียนและนักเรียนยากจน รวมถึงอัตราการเปลี่ยนแปลงจำนวนผู้เรียนทั้งในและนอกระบบ ทั้งนี้ เพื่อแบ่งเบาภาระผู้ปกครองและให้สถานศึกษาสามารถจัดการเรียนการสอนได้อย่างมีประสิทธิภาพสอดคล้องกับสภาพการณ์ปัจจุบัน
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/57471