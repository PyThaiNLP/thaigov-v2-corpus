รัฐบาลไทย-ข่าวทำเนียบรัฐบาล-หนุนเกษตรกร “ปลูกหม่อนเลี้ยงไหม” แทนข้าวโพดเลี้ยงสัตว์ ใช้ตลาดนำการผลิต เพิ่มความมั่นคงในอาชีพ คาดปี 65 สร้างรายได้ทะลุ 10 ล้านบาท


วันจันทร์ที่ 22 สิงหาคม 2565
หนุนเกษตรกร “ปลูกหม่อนเลี้ยงไหม” แทนข้าวโพดเลี้ยงสัตว์ ใช้ตลาดนำการผลิต เพิ่มความมั่นคงในอาชีพ คาดปี 65 สร้างรายได้ทะลุ 10 ล้านบาท
.....
กระทรวงเกษตรและสหกรณ์ ดำเนินโครงการส่งเสริมไหมอุตสาหกรรมรังเหลือง สนับสนุนให้เกษตรกรปลูกหม่อนเลี้ยงไหมตามแนวทางน่านโมเดลสร้างความมั่นคงแก่เกษตรกร โดยในปี 2564 ที่ผ่านมา มีเกษตรกรปลูกหม่อนเลี้ยงไหมอุตสาหกรรมรังเหลือง 305 ราย ได้ผลผลิต 58.3 ตัน สร้างรายได้กว่า 9 ล้านบาท ปี 2565 นี้ คาดว่าจะได้ผลผลิต 60 ตัน สร้างรายได้ไม่น้อยกว่า 10 ล้านบาท
.
ใช้ตลาดนำการผลิต โดยทำข้อตกลงซื้อขายในระบบเกษตรพันธสัญญา จับคู่กับเอกชนวางแผนการผลิตทั้งเชิงปริมาณและคุณภาพ พบว่ามีความต้องการผลผลิตรังไหมปีละ 5,000 ตัน ขณะที่กำลังการผลิตมีเพียงปีละ 2,000 ตัน จึงเป็นโอกาสที่จะส่งเสริมและสนับสนุนให้เกษตรกรปรับเปลี่ยนมาปลูกหม่อนเลี้ยงไหมทดแทนการปลูกข้าวโพดเลี้ยงสัตว์ ลดความเสี่ยงด้านผลผลิต ราคา และการบุกรุกทำลายป่า เพราะใช้พื้นที่น้อย ปลูกครั้งเดียวเก็บเกี่ยวได้หลายสิบปี
.
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/58273