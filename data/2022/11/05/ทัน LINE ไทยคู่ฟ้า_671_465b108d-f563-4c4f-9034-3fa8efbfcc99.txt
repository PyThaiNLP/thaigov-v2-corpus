รัฐบาลไทย-ข่าวทำเนียบรัฐบาล-รัฐบาลยืนยัน “เวชภัณฑ์ - เตียง - ยารักษาโควิด-19” มีเพียงพอรองรับผู้ป่วยทั่วประเทศ


วันจันทร์ที่ 28 กุมภาพันธ์ 2565
รัฐบาลยืนยัน “เวชภัณฑ์ - เตียง - ยารักษาโควิด-19” มีเพียงพอรองรับผู้ป่วยทั่วประเทศ
.....
กระแสข่าวต่าง ๆ ที่ปรากฏตามสื่อออนไลน์ว่า เวชภัณฑ์ เตียง และยารักษาโควิด-19 โดยเฉพาะยาฟาวิพิราเวียร์จะไม่เพียงพอนั้น รัฐบาลยืนยัน “มีเพียงพอ” รองรับผู้ป่วยโควิด-19 ทั่วประเทศ
.
โดยนายกฯ กำชับองค์การเภสัชกรรมให้บริหารจัดการสำรอง “ยาฟาวิพิราเวียร์ (Favipiravir)” ต้องสอดคล้องกับสถานการณ์โควิด-19 ในปัจจุบัน ล่าสุด ปริมาณยาที่สำรองไว้มีจำนวน 24 ล้านเม็ด กำลังทำการผลิตเพิ่มเติมอีก 60 ล้านเม็ด เมื่อแล้วเสร็จจะมียาสำรองทั้งสิ้น 84 ล้านเม็ด
.
ส่วนประเด็นที่คาดกันว่า เตียงผู้ป่วยใน กทม. จะไม่เพียงพอนั้น ทาง กทม. ได้รายงานว่า มีเตียงว่างสำหรับรองรับผู้ติดเชื้อโควิด-19 ในระบบ Community Isolation (CI) อีก 1,300 เตียง และสามารถเปิดเพิ่มได้อีก 9 แห่ง จำนวน 1,000 เตียง จึงขอยืนยันว่า เตียง CI ใน กทม. ยังมีเพียงพอรองรับผู้ติดเชื้อ
.
อ่านเพิ่มเติม คลิก https://www.thaigov.go.th/news/contents/details/52003
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/52026