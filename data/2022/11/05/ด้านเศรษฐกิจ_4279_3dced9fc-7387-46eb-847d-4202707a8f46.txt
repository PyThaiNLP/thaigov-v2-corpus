รัฐบาลไทย-ข่าวทำเนียบรัฐบาล-รองปลัดฯ จุลพงษ์ เป็นประธานมอบรางวัล Thailand Lean Award 202


วันพฤหัสบดีที่ 30 มิถุนายน 2565
พิมพ์
รองปลัดฯ จุลพงษ์ เป็นประธานมอบรางวัล Thailand Lean Award 202
รองปลัดฯ จุลพงษ์ เป็นประธานมอบรางวัล Thailand Lean Award 2022
วันนี้ (29 มิถุนายน 2565) เวลา 16.30 น. นายจุลพงษ์ ทวีศรี รองปลัดกระทรวงอุตสาหกรรม เป็นประธานมอบรางวัล Thailand Lean Award 2022 โดยหน่วยงานที่ได้รับรางวัลผลงาน 4 Lean Model จาก 3 องค์กรที่ผ่านเข้านำเสนอผลงานรอบชิงชนะเลิศ Thailand Lean Award 2022 ได้แก่ บริษัท โซนี่ เทคโนโลยี่ (ประเทศไทย) จำกัด บริษัท ไทยซัมมิท พีเคเค จำกัด และบริษัท ระยองวิศวกรรมและซ่อมบำรุง จำกัด รางวัล Popular Vole ได้แก่ โรงพยาบาลศิริราช และ 3 องค์กรผ่านเข้านำเสนอผลงานรอบชิงชนะเลิศ รางวัล Sliver Award ได้แก่ บริษัท ซีพีแรม จำกัด (ลาดกระบัง) รางวัล Golden Award ได้แก่ บริษัท สุราษฎร์ธานี เบเวอเรช จำกัด และรางวัล Diamond Award โรงพยาบาลศิริราช โดยมี นายสุพจน์ ชินวีระพันธุ์ ผู้อำนวยการสมาคมส่งเสริมเทคโนโลยี (ไทย-ญี่ปุ่น) ให้การต้อนรับ ณ ห้องแกรนด์ฮอลล์ ศูนย์นิทรรศการและการประชุมไบเทค บางนา กรุงเทพฯ
นายจุลพงษ์ ทวีศรี รองปลัดกระทรวงอุตสาหกรรม กล่าวว่า การนำระบบ Lean มาประยุกต์ใช้ในการบริหารองค์กรมีความจำเป็น เพื่อเป็นการช่วยเพิ่มประสิทธิภาพขององค์กร สามารถลดต้นทุน ลดความสูญเปล่า ตลอดจนเสริมความแข็งแกร่งให้กับบุคลากรและองค์กร ควบคู่ไปกับพัฒนาคุณภาพของผลิตภัณฑ์และบริการ เพื่อให้ลูกค้ามีความพึงพอใจต่อสินค้าและบริการ อีกทั้งยังต้องคำนึงถึงความปลอดภัย ผลกระทบด้านสิ่งแวดล้อม และต้นทุนในการผลิตด้วย เพื่อเพิ่มความเข้มแข็งให้แก่องค์กรให้สามารถฝ่าวิกฤติ และสร้างความเติบโตได้สำเร็จอย่างยั่งยืน
Lean หรือ Lean Product System เป็นระบบการผลิตที่มุ่งเน้นการลดต้นทุน กำจัดความสูญเปล่าและการสูญเสียโอกาสทางการผลิต ตลอดจนเป็นการส่งเสริมการปรับปรุงอย่างต่อเนื่องอยู่ตลอดเวลา ส่งผลทำให้คุณภาพของผลิตภัณฑ์และบริการดีขึ้น ต้นทุนต่ำลง ส่งมอบทันเวลา ทำให้หน่วยงานสามารถแข่งขันกับคู่แข่งจากทั้งในและนอกประเทศได้ ด้งนั้นไม่ว่าจะเป็นองค์กรขนาดใหญ่ ขนาดกลาง หรือขนาดย่อม ทั้งภาครัฐและภาคเอกชน ต้องร่วมมือกันเพื่อช่วยยกระดับขีดความสามารถในการแข่งขันของธุรกิจอุตสาหกรรมไทยให้มีความเข้มแข็งมากขึ้น พร้อมทั้งพัฒนาศักยภาพของบุคลากรให้มีความรู้ ความชำนาญ เพิ่มทักษะด้านการพัฒนาฝีมือแรงงาน เพื่อยกระดับมาตรฐานไปสู่ระดับสากล

ที่มา : https://www.thaigov.go.th/news/contents/details/56340