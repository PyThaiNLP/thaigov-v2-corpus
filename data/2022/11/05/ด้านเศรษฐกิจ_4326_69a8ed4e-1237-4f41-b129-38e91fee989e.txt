รัฐบาลไทย-ข่าวทำเนียบรัฐบาล-ปลัดกอบชัยฯ นำคณะผู้บริหาร ลงพื้นที่ติดตามความก้าวหน้า โครงการจัดตั้งศูนย์ทดสอบยานยนต์และยางล้อแห่งชาติ จ.ฉะเชิงเทรา


วันจันทร์ที่ 4 กรกฎาคม 2565
พิมพ์
ปลัดกอบชัยฯ นำคณะผู้บริหาร ลงพื้นที่ติดตามความก้าวหน้า โครงการจัดตั้งศูนย์ทดสอบยานยนต์และยางล้อแห่งชาติ จ.ฉะเชิงเทรา
ปลัดกอบชัยฯ นำคณะผู้บริหาร ลงพื้นที่ติดตามความก้าวหน้าโครงการ จัดตั้งศูนย์ทดสอบยานยนต์และยางล้อแห่งชาติ จ.ฉะเชิงเทรา
วันนี้ (4 กรกฎาคม 2565) เวลา 10.00 น. นายกอบชัย สังสิทธิสวัสดิ์ ปลัดกระทรวงอุตสาหกรรม พร้อมด้วย นายภานุวัฒน์ ตริยางกูรศรี รองปลัดกระทรวงอุตสาหกรรม นายเดชา จาตุธนานันท์ นายทาวัน ทวีถาวรสวัสดิ์ ผู้ตรวจราชการกระทรวงอุตสาหกรรม นายเอกนิติ  รมยานนท์ รองเลขาธิการสำนักงานมาตรผลิตภัณฑ์อุตสาหกรรม นายวันชัย เกาะสูงเนิน อุตสาหกรรมจังหวัดฉะเชิงเทรา นายพิสิฐ รังสฤษฎ์วุฒิกุล ผู้อำนวยการสถาบันยานยนต์ และเจ้าหน้าที่กระทรวงอุตสาหกรรม ลงพื้นที่เยี่ยมชมและติดตามความคืบหน้าโครงการจัดตั้งศูนย์ทดสอบยานยนต์และยางล้อแห่งชาติ (Automotive and Tyre Testing, Research and Innovation Center : ATTRIC) อำเภอสนามชัยเขต จังหวัดฉะเชิงเทรา
โครงการจัดตั้งศูนย์ทดสอบยานยนต์และยางล้อแห่งชาติ กระทรวงอุตสาหกรรม ได้มอบหมายให้สานักงานมาตรฐานผลิตภัณฑ์อุตสาหกรรม (สมอ.) ดำเนินโครงการจัดตั้งศูนย์ทดสอบยานยนต์และยางล้อแห่งชาติ (Automotive and Tyre Testing, Research and Innovation Center – ATTRIC) บนพื้นที่ 1,235 ไร่ ณ บริเวณเขตสวนป่าลาดกระทิง ตำบลลาดกระทิง อำเภอสนามชัยเขต จังหวัดฉะเชิงเทรา ในเขตพัฒนาพิเศษภาคตะวันออก (Eastern Economic Corridor : EEC)
.
โครงการจัดตั้งศูนย์ทดสอบยานยนต์และยางล้อแห่งชาติ เป็นส่วนหนึ่งในการส่งเสริมและยกระดับคุณภาพ ผลิตภัณฑ์ยานยนต์ ชิ้นส่วน ยานยนต์ และยางล้อของไทย ไปสู่การเป็นซุปเปอร์คลัสเตอร์ (Super Cluster) ตามยุทธศาสตร์ของประเทศและศักยภาพของพื้นที่ สนับสนุนให้มีการออกแบบ วิจัยพัฒนา และนวัตกรรม ตลอดจนเป็นศูนย์กลางการเรียนรู้และถ่ายทอด เทคโนโลยีให้กับภาคส่วนต่าง ๆ ที่เกี่ยวข้อง ทำให้ไทยเป็นผู้นำและเป็นศูนย์กลางการทดสอบและรับรองในภูมิภาคอาเซียน มีบุคลากรที่มีความรู้และความสามารถในด้านผลิตภัณฑ์ยานยนต์ ชิ้นส่วน ยานยนต์ และยางล้อ สามารถทดสอบและรับรองได้เองในประเทศ เป็นการอำนวยความสะดวกให้กับผู้ประกอบการในประเทศที่ไม่ต้องส่งผลิตภัณฑ์ยานยนต์ ชิ้นส่วนยานยนต์ และยางล้อ ไปทดสอบที่ต่างประเทศ พร้อมทั้งสร้างแรงจูงใจให้กับผู้ลงทุนตัดสินใจเข้ามาลงทุนในประเทศไทย ทำให้เศรษฐกิจของประเทศเกิดการพัฒนาและเจริญเติบโตยิ่งขึ้น และเป็นโครงการที่สำคัญที่จะช่วยสนับสนุนให้ไทยเป็นฐานการผลิตยานยนต์ไฟฟ้าที่สำคัญของโลกตามแผนพัฒนาเศรษฐกิจและสังคมแห่งชาติ โดยเฉพาะการเป็นศูนย์ทดสอบเพื่อรองรับมาตรฐานยานยนต์ไฟฟ้า ยางล้อ ชิ้นส่วนยานยนต์ รวมทั้งการทดสอบแบตเตอรี่ยานยนต์ไฟฟ้า
#กระทรวงอุตสาหกรรม
#สำนักงานมาตรฐานผลิตภัณฑ์อุตสาหกรรม
#ศูนย์ทดสอบยานยนต์และยางล้อแห่งชาติ
#AutomotiveandTyreTestingResearchandInnovationCenter
#ATTRIC
#PRMOI
#PRINDUSTRY

ที่มา : https://www.thaigov.go.th/news/contents/details/56513