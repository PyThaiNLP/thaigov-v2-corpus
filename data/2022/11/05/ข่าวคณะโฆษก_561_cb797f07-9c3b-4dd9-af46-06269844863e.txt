รัฐบาลไทย-ข่าวทำเนียบรัฐบาล-โฆษกรัฐบาลแจง รัฐบาลชุดนี้ ทำราคาปาล์มสูงสุดในรอบหลายปี วอนชาวสวนปาล์มเข้าใจการทำงาน ปัญหาทุกอย่างเป็นลูกโซ่ ต้องแก้ไขด้วยความเข้าใจซึ่งกันและกัน “นายกฯ” ห่วงใยประชาชนทุกกลุ่ม


วันศุกร์ที่ 26 พฤศจิกายน 2564
พิมพ์
โฆษกรัฐบาลแจง รัฐบาลชุดนี้ ทำราคาปาล์มสูงสุดในรอบหลายปี วอนชาวสวนปาล์มเข้าใจการทำงาน ปัญหาทุกอย่างเป็นลูกโซ่ ต้องแก้ไขด้วยความเข้าใจซึ่งกันและกัน “นายกฯ” ห่วงใยประชาชนทุกกลุ่ม
โฆษกรัฐบาลแจง รัฐบาลชุดนี้ ทำราคาปาล์มสูงสุดในรอบหลายปี วอนชาวสวนปาล์มเข้าใจการทำงานของรัฐบาล ปัญหาทุกอย่างเป็นลูกโซ่ ต้องแก้ไขด้วยความเข้าใจซึ่งกันและกัน “นายกฯ” ห่วงใยประชาชนทุกกลุ่ม
(26 พ.ย. 64) นายธนกร วังบุญคงชนะ โฆษกประจำสำนักนายกรัฐมนตรี กล่าวว่า พลเอก ประยุทธ์  จันทร์โอชา นายกรัฐมนตรีและรัฐมนตรีว่าการกระทรวงกลาโหม รับทราบข้อห่วงกังวลจากกลุ่มชาวสวนปาล์มที่หวั่นว่า การปรับสูตร ให้เหลือน้ำมันดีเซลหมุนเร็วเหลือเพียง บี7 และขอความร่วมมือกำหนดค่าการตลาดที่ 1.40/ ลิตร ในเดือนธันวาคม 2564 – เดือนมีนาคม 2565  จากมติคณะกรรมการบริหารนโยบายพลังงาน (กบง.) ล่าสุด ซึ่งต้องขอความเข้าใจจากพี่น้องเกษตรชาวสวนปาล์ม รัฐบาลพยายามแก้ปัญหาราคาพลังงานทั้งระบบ และพยายามอย่างที่สุดจะให้เกิดผลกระทบต่อผู้ที่ได้รับผลกระทบอย่างน้อยที่สุด  อย่างไรก็ตาม  ทั้งนี้ปัญหาทุกอย่าง เกี่ยวเนื่องเป็นวงจรห่วงโซ่ มีหลายกลุ่มอาชีพที่เกี่ยวข้องต้องอาศัยความเข้าใจซึ่งกันและกันในการแก้ปัญหา  รัฐบาลนี้ได้ความสำคัญกับการแก้ปัญหากับเกษตรกรทุกพืช เพราะเป็นประชากรกลุ่มใหญ่ที่สุดขงงประเทศและมีความสำคัญต่อระบบเศรษฐกิจ
โฆษกประจำสำนักนายกรัฐมนตรี กล่าวต่อไปว่า ราคาน้ำมันปาล์มดิบทำราคาสูงขึ้นมากในรัฐบาลชุดนี้ ถึงกิโลกรัมละเกือบ 9 บาท ซึ่งเป็นราคาที่สูงที่สุดในหลายปีที่ผ่านมา จากเดิมที่ชาวสวนปาล์มเคยขายได้ในราคากิโลกรัมละ 2-3 บาท อีกทั้ง ภาคการส่งออกและบริโภคในต่างประเทศที่เริ่มกลับมาฟื้นตัว ราคาน้ำมันปาล์มดิบในตลาดโลกอยู่ในทิศทางขาขึ้นตลอด 2 ปีที่ผ่านมา รัฐบาล โดยคณะรัฐมนตรี ได้มีมติเห็นชอบโครงการเร่งส่งออกปาล์มน้ำมัน 3 แสนตัน ภายในเดือน มีนาคม 2564 ที่ผ่านมา กระทรวงพลังงานในการเร่งหารือหน่วยงานเกี่ยวข้อง เพื่อจัดซื้อน้ำมันปาล์มดิบกว่า 100,000 ตัน เพื่อใช้ในโครงการผลิตไฟฟ้า และยังผลักดันให้เกิดโครงการประกันรายได้เกษตรกรชาวสวนปาล์มน้ำมันเพื่อรักษาเสถียรภาพของราคาเพื่อช่วยเหลือช่วยเหลือเกษตรกรผู้ปลูกปาล์มอีกด้วย
“ราคาน้ำมันโลกมีขึ้น-ลง เป็นไปตามหลักการ demand -supply และสถานการณ์โลกในระยะเวลานั้น มาตรการที่ออกมาจึงเป็นเพียงช่วงเวลาสั้นๆ  จึงอยากให้ทุกกลุ่มเข้าใจความพยายามของรัฐบาลในการเร่งแก้ไขปัญหาวิกฤตเฉพาะ  ซึ่งจุดมุ่งหมายคือ ผู้ประกอบการ ยังสามารถดำเนินกิจการ ต่อไปได้  ท่านนายกรัฐมนตรีเอง ก็สั่งให้มีการติดตามประเมินผลสัมฤทธ์ของมาตรการนี้  เพื่อจะนำมากำหนดเป็นแนวทางในการดำเนินมาตรการพลังงานในระยะต่อไป ” นายธนกร กล่าว
...................

ที่มา : https://www.thaigov.go.th/news/contents/details/48728