รัฐบาลไทย-ข่าวทำเนียบรัฐบาล-ก.แรงงาน จัดอบรม 10 หลักสูตร ส่งเสริมการท่องเที่ยวระเบียงเศรษฐกิจภาคใต้ (ชุมพร ระนอง สุราษฎร์ธานี นครศรีธรรมราช) ตั้งเป้าฝึกทักษะแรงงานกว่า 800 คน


วันเสาร์ที่ 30 เมษายน 2565
ก.แรงงาน จัดอบรม 10 หลักสูตร ส่งเสริมการท่องเที่ยวระเบียงเศรษฐกิจภาคใต้ (ชุมพร ระนอง สุราษฎร์ธานี นครศรีธรรมราช) ตั้งเป้าฝึกทักษะแรงงานกว่า 800 คน
.....
กระทรวงแรงงาน เผยว่าการพัฒนาพื้นที่ระเบียงเศรษฐกิจภาคใต้ (Southern Economic Corridor: SEC) อย่างยั่งยืน เป็นการพัฒนาเศษฐกิจในพื้นที่เศรษฐกิจใหม่ และทางออกทางทะเลของภาคใต้ตอนบน 4 จังหวัด คือ ชุมพร ระนอง สุราษฎร์ธานี และ นครศรีธรรมราช จึงจำเป็นต้องมีแรงงานที่มีทักษะความรู้ความสามารถ รองรับกับการพัฒนาดังกล่าว
.
ดังนั้น กรมพัฒนาฝีมือแรงงาน จึงเร่งดำเนินการฝึกทักษะให้แก่แรงงานทุกกลุ่ม ประมาณ 800 คน ผ่านหน่วยงานในสังกัดที่อยู่ในพื้นที่ระเบียงเศรษฐกิจภาคใต้ตอนบนประกอบด้วย
.
-สถาบันพัฒนาฝีมือแรงงาน 11 สุราษฎร์ธานี
-สถาบันพัฒนาฝีมือแรงงาน 22 นครศรีธรรมราช
-สำนักงานพัฒนาฝีมือแรงงานระนอง
-สำนักงานพัฒนาฝีมือแรงงานชุมพร
.
โดยจัดฝึกอบรมทักษะในหลักสูตรที่เกี่ยวกับการรองรับการท่องเที่ยว ดังนี้
.
1.ภาษาอังกฤษเพื่อการสื่อสารสำหรับพนักงานโรงแรม
2.การยกระดับคุณภาพงานบริการที่เป็นเลิศ
3.การทำเบเกอรี่ บาริสต้ามืออาชีพ
4.การแปรรูปอาหารทะเล
5.การนวดอโรมา
6.นวดฝ่าเท้าเพื่อสุขภาพ นักส่งเสริมสุขภาพแบบองค์รวม สปาตะวันตก (หัตถบำบัด)
7.การสร้างอินโฟกราฟิกส์เพื่อธุรกิจท่องเที่ยวและบริการ
8.การท่องเที่ยววิถีไทยในชุมชนยุค Thailand 4.0
9.การประกอบธุรกิจร้านกาแฟ
10.การจัดการด้านอาหารและโภชนาการบนเรือ
.
ผู้สนใจเข้ารับการฝึกอบรมในหลักสูตรอื่น ๆ นอกเหนือจากโครงการดังกล่าว สามารถดูหลักสูตรเปิดฝึกอบรมได้ที่เว็บไซต์ www.dsd.go.th หัวข้อ กำหนดการฝึกอบรม
.
และสามารถติดต่อสอบถามได้ที่สถาบันพัฒนาฝีมือแรงงาน สำนักงานพัฒนาฝีมือแรงงาน ทุกแห่งทั่วประเทศ หรือ สายด่วน 1506 กด 4
.
อ่านเพิ่มเติม คลิก https://www.thaigov.go.th/news/contents/details/53911
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/54101