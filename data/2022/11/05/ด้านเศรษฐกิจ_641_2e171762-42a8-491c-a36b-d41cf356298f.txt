รัฐบาลไทย-ข่าวทำเนียบรัฐบาล-การรถไฟแห่งประเทศไทยชี้แจงฟุตบาทชำรุด และพื้นหินแกรนิตในบริเวณชั้นโถงผู้โดยสารมีรอยด่าง


วันจันทร์ที่ 16 สิงหาคม 2564
การรถไฟแห่งประเทศไทยชี้แจงฟุตบาทชำรุด และพื้นหินแกรนิตในบริเวณชั้นโถงผู้โดยสารมีรอยด่าง
การรถไฟแห่งประเทศไทย (รฟท.) ขอเรียนชี้แจงว่า พื้นหินแกรนิตในบริเวณชั้นโถงผู้โดยสาร (Concourse) ของสถานีกลางบางซื่อ ดูดซึมน้ำ ด่าง เห็นเป็นรอยความชื้นรอบแผ่นนั้น จากการตรวจสอบพบว่า บริเวณที่เกิดปัญหาดังกล่าว อยู่ในพื้นที่บริเวณประตูทางเข้า- ออก และบริ
ตามที่มีสื่อสังคมออนไลน์ได้โพสต์ข้อความ รูปภาพ และคลิปเกี่ยวกับฟุตบาท และพื้นหินแกรนิตในบริเวณชั้นโถงผู้โดยสาร (Concourse) ภายในสถานีกลางบางซื่อ นั้น
ศูนย์ประชาสัมพันธ์ การรถไฟแห่งประเทศไทย (รฟท.) ขอเรียนชี้แจงว่า พื้นหินแกรนิตในบริเวณชั้นโถงผู้โดยสาร (Concourse) ของสถานีกลางบางซื่อ ดูดซึมน้ำ ด่าง เห็นเป็นรอยความชื้นรอบแผ่นนั้น จากการตรวจสอบพบว่า บริเวณที่เกิดปัญหาดังกล่าว อยู่ในพื้นที่บริเวณประตูทางเข้า- ออก และบริเวณภายในห้องสุขา
กรณีบริเวณประตูทางเข้า-ออก ความชื้นดังกล่าวเกิดจากน้ำฝนด้านนอกอาคารระบายไม่ทัน เกิดการอุดตันของรางระบายน้ำที่ติดตั้งอยู่ด้านหน้าประตูทางเข้า-ออก ส่งผลให้น้ำฝนไหลเข้าอาคารและซึมเข้าสู่ใต้แผ่นพื้นหินแกรนิต ก่อให้เกิดความชื้นกระจายตัวออกไปโดยรอบประตูทางเข้า-ออก ส่วนบริเวณภายในห้องสุขา เกิดจากการรั่วซึมของน้ำที่สุขภัณฑ์ซึมเข้าสู่ใต้แผ่นพื้นหินแกรนิตเช่นกัน นอกจากนี้ในส่วนของพื้นฟุตบาทด้านหน้าอาคารนั้นมีสาเหตุเกิดจากการยุบตัวของชั้นทรายใต้พื้น
ปัญหาดังกล่าวทั้งหมดนี้ รฟท. ได้สั่งการให้ผู้รับจ้างรีบดำเนินการแก้ไขโดยเร่งด่วน ซึ่งผลงานก่อสร้างนี้ยังอยู่ในช่วงระยะเวลาของการรับประกันผลงาน 2 ปี โดยภายในอาคารนั้น ได้มีการดำเนินการแก้ไขปัญหารางระบายน้ำเพื่อไม่ให้มีน้ำฝนเข้ามาภายในตัวอาคารได้ และดำเนินการอบพื้นหินแกรนิตด้วยความร้อนเพื่อไล่ความชื้นออก พร้อมทั้งขัดทำความสะอาดใหม่ ส่วนบริเวณพื้นฟุตบาทด้านหน้าอาคาร ได้สั่งการให้ผู้รับจ้างดำเนินการรื้อแล้วปูใหม่ โดยได้มีการเริ่มดำเนินการแก้ไขแล้วและจะดำเนินการให้แล้วเสร็จโดยเร็วที่สุด เพื่อประโยชน์ของประชาชนผู้มาใช้บริการ

ที่มา : https://www.thaigov.go.th/news/contents/details/44817