รัฐบาลไทย-ข่าวทำเนียบรัฐบาล-กทม. เร่งฉีดวัคซีนไฟเซอร์ นร. กลุ่มเสี่ยง ต.ค. นี้ ยันฉีดแล้ว 2,000 ราย ยังไม่พบผลข้างเคียง


วันพฤหัสบดีที่ 30 กันยายน 2564
กทม. เร่งฉีดวัคซีนไฟเซอร์ นร. กลุ่มเสี่ยง ต.ค. นี้ ยันฉีดแล้ว 2,000 ราย ยังไม่พบผลข้างเคียง
....
น.ส.รัชดา ธนาดิเรก รองโฆษกรัฐบาล เผยรัฐบาลเตรียมความพร้อมฉีดวัคซีนไฟเซอร์ให้แก่นักเรียนนักศึกษาที่มีอายุ 12 - 18 ปี ทุกคน ทุกสังกัด จำนวนกว่า 4.5 ล้านคน เริ่มเดือนตุลาคมนี้เป็นต้นไป ทั้งนี้จะต้องได้รับความยินยอมจากผู้ปกครองก่อน
.
ปัจจุบัน กทม. ได้ดำเนินการฉีดวัคซีนไฟเซอร์ให้นักเรียนนักศึกษาอายุ 12 - 18 ใน 7 โรคกลุ่มเสี่ยงไปแล้ว จำนวนกว่า 2,000 ราย ยังไม่พบผลข้างเคียง แบ่งเป็นผู้ได้รับ 1 เข็ม จำนวน 1,681 ราย และได้รับครบ 2 เข็ม จำนวน 614 ส่วนที่เหลืออีก 3,000 คน กทม. จะเร่งดำเนินการต่อไป
.
ขอให้น้อง ๆ นักเรียนนักศึกษามั่นใจว่า วัคซีนที่รัฐบาลนำมาให้บริการนั้น เป็นวัคซีนที่ได้รับการรับรองจากสำนักงานองค์การอาหารและยา องค์การอนามัยโลก และมีหลักฐานทางวิชาการที่สามารถบ่งชี้ได้ว่ามีประสิทธิภาพและความปลอดภัย
.
อ่านเพิ่มเติม คลิก https://www.thaigov.go.th/news/contents/details/46219
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/46423