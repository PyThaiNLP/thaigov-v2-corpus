รัฐบาลไทย-ข่าวทำเนียบรัฐบาล-ปลัดกอบชัยฯ เป็นประธานการประชุมผู้บริหารระดับสูงกระทรวงอุตสาหกรรม


วันพฤหัสบดีที่ 17 กุมภาพันธ์ 2565
พิมพ์
ปลัดกอบชัยฯ เป็นประธานการประชุมผู้บริหารระดับสูงกระทรวงอุตสาหกรรม
นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานการประชุมผู้บริหารระดับสูงกระทรวงอุตสาหกรรม
ปลัดกอบชัยฯ เป็นประธานการประชุมผู้บริหารระดับสูงกระทรวงอุตสาหกรรม
วันนี้ (17 กุมภาพันธ์ 2565) นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานการประชุมผู้บริหารระดับสูงกระทรวงอุตสาหกรรม โดยมีนางวรวรรณ ชิตอรุณ นายจุลพงษ์ ทวีศรี นายภานุวัฒน์ ตริยางกูรศรี รองปลัดกระทรวงอุตสาหกรรม และผู้บริหารเข้าร่วมประชุม ณ ห้องประชุม อก.1 อาคารสำนักงานปลัดกระทรวงอุตสาหกรรม
โดยที่ประชุม ได้ร่วมแสดงความยินดีกับรองอธิบดี 2 ท่าน ได้แก่ รองอธิบดีกรมโรงงานอุตสาหกรรม (นายพรยศ กลั่นกรอง) รองเลขาธิการคณะกรรมการอ้อยและน้ำตาลทราย (นายนรุณ สุขสมาน)  และการปรับเปลี่ยน รองอธิบดี 1 ท่าน คือ นายวิฤทธิ์ วิเศษสินธุ์ จาก รองเลขาธิการคณะกรรมการอ้อยและน้ำตาลทราย มาดำรงตำแหน่ง รองเลขาธิการสำนักงานมาตรฐานผลิตภัณฑ์อุตสาหกรรม พร้อมรับทราบ รายงานสถานการณ์และความคืบหน้า เหตุท่อน้ำมันดิบรั่วไหลใต้ทะเล รอบที่ 2 ของบริษัท สตาร์ ปิโตรเลียม รีไฟน์นิ่ง จำกัด (มหาชน) ตั้งอยู่ในนิคมอุตสาหกรรมมาบตาพุด อ.เมืองระยอง จ.ระยอง  ข้อมูลสถานการณ์ผลผลิตอ้อย   ความคืบหน้าโครงการบริการจัดการพลังงานติดตั้งระบบผลิตไฟฟ้าจากแสงอาทิตย์ชนิดติดตั้ง บนหลังคาของหน่วยงานในสังกัดกระทรวงอุตสาหกรรม ให้ทุกหน่วยงานเร่งรัดการใช้จ่ายงบประมาณปีงบประมาณ 2565 โดยเฉพาะงบลงทุน พร้อมกำชับให้อธิบดีทุกกรม ผวก.กนอ. และ MD SMEs Bank มอบหมายผู้เกี่ยวข้อง Stand By ติดตามการร่วมแถลงและชี้แจงตามญัตติขอเปิดอภิปรายทั่วไป  #กระทรวงอุตสาหกรรม #ประชุมผู้บริหารระดับสูง

ที่มา : https://www.thaigov.go.th/news/contents/details/51650