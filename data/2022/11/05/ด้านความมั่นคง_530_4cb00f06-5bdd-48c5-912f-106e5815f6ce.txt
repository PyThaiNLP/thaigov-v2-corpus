รัฐบาลไทย-ข่าวทำเนียบรัฐบาล-"ปลัดกระทรวงกลาโหมร่วมในพิธีทำบุญตักบาตร พิธีวางพานพุ่มดอกไม้และพิธีถวายบังคม เนื่องในวันคล้ายวันพระบรมราชสมภพ พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร"


วันอาทิตย์ที่ 5 ธันวาคม 2564
"ปลัดกระทรวงกลาโหมร่วมในพิธีทำบุญตักบาตร พิธีวางพานพุ่มดอกไม้และพิธีถวายบังคม เนื่องในวันคล้ายวันพระบรมราชสมภพ พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร"
ในวันอาทิตย์ที่ ๕ ธันวาคม ๒๕๖๔ พลเอก วรเกียรติ รัตนานนท์ ปลัดกระทรวงกลาโหม พร้อมด้วย พันตำรวจเอกหญิง อังศุวรรรณ รัตนานนท์ นายกสมาคมภริยาข้าราชการ สำนักงานปลัดกระทรวงกลาโหม
ร่วมในพิธีทำบุญตักบาตรเพื่อถวายเป็นพระราชกุศล พิธีวางพานพุ่มดอกไม้ และพิธีถวายบังคม เนื่องในวันคล้ายวันพระบรมราชสมภพ พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร วันชาติ และวันพ่อแห่งชาติ ๕ ธันวาคม ๒๕๖๔ ณ มณฑลพิธีท้องสนามหลวง
ทั้งนี้ทุกภาคส่วนได้พร้อมใจกันจัดกิจกรรมเนื่องในโอกาสดังกล่าว เพื่อน้อมรำลึกในพระมหากรุณาธิคุณฯ โดยเป็นการจัดกิจกรรมแบบชีวิตวิถีใหม่ หรือนิวนอร์มัล (New Normal) ซึ่งจำกัดจำนวนผู้เข้าร่วมงานได้เฉพาะผู้ที่ได้รับการฉีดวัคซีนป้องกันโรคโควิด-19 ครบแล้ว และต้องดำเนินการป้องกันการแพร่ระบาดของโรคโควิด-19 ตามมาตรการด้านสาธารณสุขอย่างเคร่งครัด

ที่มา : https://www.thaigov.go.th/news/contents/details/49138