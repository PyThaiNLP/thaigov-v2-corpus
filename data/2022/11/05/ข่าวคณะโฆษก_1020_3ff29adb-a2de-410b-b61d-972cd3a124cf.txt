รัฐบาลไทย-ข่าวทำเนียบรัฐบาล-​โฆษกรัฐบาลเผย นายกฯ ย้ำปฏิบัติมาตรการ Covid free setting และ Universal Prevention อย่างเคร่งครัด หลัง สธ. ประเมินผู้ติดเชี้อรายวันอาจเพิ่มสูงขึ้นอีก


วันพฤหัสบดีที่ 10 กุมภาพันธ์ 2565
พิมพ์
​โฆษกรัฐบาลเผย นายกฯ ย้ำปฏิบัติมาตรการ Covid free setting และ Universal Prevention อย่างเคร่งครัด หลัง สธ. ประเมินผู้ติดเชี้อรายวันอาจเพิ่มสูงขึ้นอีก
​โฆษกรัฐบาลเผย นายกฯ ย้ำปฏิบัติมาตรการ Covid free setting และ Universal Prevention อย่างเคร่งครัด หลัง สธ. ประเมินผู้ติดเชี้อรายวันอาจเพิ่มสูงขึ้นอีก วันนี้ ผู้ติดเชื้อรวม 14,822 ราย เป็นผู้ป่วยจากในประเทศ 14,576 ราย และผู้มาจากต่างประเทศ 246 ราย
วันที่ 10 กุมภาพันธ์ 2565 นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า พลเอกประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ย้ำประชาชน ผู้ประกอบการ ปฏิบัติตามมาตรการด้านสาธารณสุขภายใต้สถานการณ์โควิด – 19 ทั้งมาตรการ Covid Free Setting และ Universal Prevention รวมทั้งมาตรการอื่น ๆ ในการป้องกันการแพร่ระบาด ในทุกสถานที่ ห้างสรรพสินค้า ตลาด  ร้านอาหาร โดยเฉพาะผู้ประกอบการขนส่งสาธารณะ ลดความเสี่ยงการแพร่ระบาดโรคโควิด 19 งดให้บริการอาหารและเครื่องดื่มตลอดทาง  ควรตรวจ ATK ก่อนเดินทาง  นอกจากการปฏิบัติตามมาตรการของประชาชนแล้ว ยังย้ำให้สถานที่ทำงานทั้งของหน่วยงานภาครัฐและเอกชน ต้องปฏิบัติตามมาตรการปลอดภัยสำหรับองค์กรเพื่อควบคุมการแพร่ระบาดของโควิด - 19 อย่างเคร่งครัดด้วย หลังกระทรวงสาธารณสุขมีการประเมินว่าไทยอาจมีผู้ติดเชื้อโควิด-19 สายพันธ์ุโอมิครอน รายวันถึงเพิ่มสูงขึ้นอีกในปลายเดือนกุมภาพันธ์นี้
ขณะที่ยอดผู้ติดเชื้อโควิด - 19 รายใหม่วันนี้ รวม 14,822 ราย จำแนกเป็นผู้ป่วยจากในประเทศ 14,576 ราย ผู้ป่วยมาจากต่างประเทศ 246 ราย ผู้ป่วยสะสม 322,438 ราย (ตั้งแต่ 1 มกราคม 2565) หายป่วยกลับบ้าน 8,503 ราย หายป่วยสะสม 249,886 ราย (ตั้งแต่ 1 มกราคม 2565) ผู้ป่วยกำลังรักษา 105,129 ราย เสียชีวิต 20 ราย ล่าสุดการให้บริการวัคซีน โควิด-19 สะสมอยู่ที่ 118,955,590 โดส เข็มที่ 1 ฉีดสะสม 52,625,245 โดส เข็มที่ 2 ฉีดสะสม 49,072,436 โดส เข็มที่ 3 ฉีดสะสม 16,030,796 โดส เข็มที่ 4 ฉีดสะสม 1,227,113 โดส
..................................

ที่มา : https://www.thaigov.go.th/news/contents/details/51410