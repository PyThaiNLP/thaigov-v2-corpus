รัฐบาลไทย-ข่าวทำเนียบรัฐบาล-โฆษกรัฐบาลกล่าวอวยพรวันปีใหม่ ยืนยัน นายกฯ พร้อมทำงานอย่างหนัก ควบคุมการแพร่ระบาดโควิด-19 กระตุ้นเศรษฐกิจ “พลิกโฉมประเทศไทย”


วันเสาร์ที่ 1 มกราคม 2565
พิมพ์
โฆษกรัฐบาลกล่าวอวยพรวันปีใหม่ ยืนยัน นายกฯ พร้อมทำงานอย่างหนัก ควบคุมการแพร่ระบาดโควิด-19 กระตุ้นเศรษฐกิจ “พลิกโฉมประเทศไทย”
โฆษกรัฐบาลกล่าวอวยพรวันปีใหม่ ยืนยัน นายกฯ พร้อมทำงานอย่างหนัก ควบคุมการแพร่ระบาดโควิด-19 กระตุ้นเศรษฐกิจ “พลิกโฉมประเทศไทย”
วันนี้ (1 มกราคม 2565) นายธนกร วังบุญคงชนะ โฆษกประจำสำนักนายกรัฐมนตรี กล่าวอวยพรปีใหม่พี่น้องประชาชน ฝากความห่วงใยถึงพี่น้องประชาชน พร้อมขอให้ชาวไทยเชื่อมั่นการบริหารราชการของ พลเอก ประยุทธ์ จันทร์โอชา นายกรัฐมนตรี และรัฐมนตรีว่าการกระทรวงกลาโหม ซึ่งรัฐบาลพร้อมทำงานอย่างหนัก ควบคุมสถานการณ์ การระบาดของโรคโควิด-19 ตามมาตรการด้านสาธารณสุขที่ได้ดำเนินมาตลอดปี 2564 ทั้งมาตรการควบคุม แผนจัดหา และเร่งฉีดวัคซีนให้กับประชาชน ควบคู่ไปกับมาตรการเยียวยาและกระตุ้นเศรษฐกิจ
โฆษกประจำสำนักนายกฯ กล่าวอีกว่า รัฐบาลตั้งใจ พลิกโฉมประเทศไทย เร่งฟื้นฟูเศรษฐกิจและสังคมสู่อนาคต มั่นใจว่า ด้วยความร่วมมือร่วมใจ และกำลังใจจากประชาชนทุกคน ประเทศไทยจะกลับมาเข้มแข็งอีกครั้ง ขออวยพรให้ประชาชนชาวไทยสุขภาพสมบูรณ์แข็งแรง มีความสุข และสร้างความสมดุลระหว่างการอยู่ร่วมกับโควิดและดูแลตัวอย่างเคร่งครัดแบบ Universal Prevention และขอให้มีความสุขสมหวังทุกประการในปี 2565

ที่มา : https://www.thaigov.go.th/news/contents/details/50122