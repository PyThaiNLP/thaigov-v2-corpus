รัฐบาลไทย-ข่าวทำเนียบรัฐบาล-คุณภาพอากาศรอบ รง. หมิงตี้ กลับสู่ภาวะปกติ ไม่กระทบสุขภาพ


วันศุกร์ที่ 9 กรกฎาคม 2564
คุณภาพอากาศรอบ รง. หมิงตี้ กลับสู่ภาวะปกติ ไม่กระทบสุขภาพ
....
ยังคงต้องติดตามเรื่องคุณภาพอากาศบริเวณพื้นที่โรงงาน บ.หมิงตี้เคมิคอล จำกัด จ.สมุทรปราการ และชุมชนโดยรอบกันอย่างต่อเนื่องครับ เพราะหากยังมีไอระเหยของสารเคมีในอากาศที่เกิดจากการระเบิดและไฟไหม้อย่าง “สไตรีน” หลงเหลืออยู่ อาจส่งผลกระทบต่อสุขภาพของประชาชนได้
.
ล่าสุด กรมควบคุมมลพิษ ได้เผยผลการตรวจสอบเมื่อวันที่ 8 ก.ค. 64 พบว่า ในพื้นที่ชุมชนโดยรอบโรงงานในระยะ 0.5 – 2 กม. ส่วนใหญ่ไม่พบสารสไตรีนแล้ว โดยจะพบเพียงบริเวณที่เป็นด้านท้ายลมในปริมาณ 0.33 - 1.06 ppm ซึ่งอยู่ในระดับที่ปลอดภัยต่อประชาชน
.
สำหรับพื้นที่โรงงาน ในช่วงเที่ยง ตรวจพบสไตรีน 17.4 - 435 ppm และในช่วงบ่าย 4.1 - 299 ppm ซึ่งยังคงสูงเกินค่ามาตรฐานความปลอดภัย (ไม่ควรเกิน 100 ppm) ส่งผลให้ผู้ที่ต้องปฏิบัติงานในพื้นที่โรงงาน ควรสวมใส่อุปกรณ์ป้องกันไอระเหยสารเคมีที่เหมาะสม
.
สรุปได้ว่า คุณภาพอากาศในพื้นที่ชุมชนโดยรวมกลับเข้าสู่สภาวะปกติแล้ว เนื่องจากปริมาณสารมลพิษทางอากาศอยู่ในเกณฑ์มาตรฐาน ไม่มีผลกระทบต่อสุขภาพอนามัย ประชาชนสามารถทำกิจกรรมได้ตามปกติ โดยจะยังคงมีการเฝ้าระวังในพื้นที่โรงงานและชุมชนในรัศมี 1 กม. ต่อไป
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/43609