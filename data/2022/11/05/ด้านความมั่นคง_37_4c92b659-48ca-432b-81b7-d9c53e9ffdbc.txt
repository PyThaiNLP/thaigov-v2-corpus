รัฐบาลไทย-ข่าวทำเนียบรัฐบาล-รมว.เฮ้ง รับมอบเครื่องอุปโภคบริโภคจากภาคเอกชนช่วยเหลือคนงานตามมาตรการปิดแคมป์ สู้ภัยโควิด-19


วันพุธที่ 30 มิถุนายน 2564
รมว.เฮ้ง รับมอบเครื่องอุปโภคบริโภคจากภาคเอกชนช่วยเหลือคนงานตามมาตรการปิดแคมป์ สู้ภัยโควิด-19
นายสุชาติ ชมกลิ่น รัฐมนตรีว่าการกระทรวงแรงงาน รับมอบเครื่องอุปโภคบริโภคจากภาคเอกชนช่วยเหลือคนงานตามมาตรการปิดแคมป์ สู้ภัยโควิด-19
เมื่อวันที่ 30 มิถุนายน 2564 นายสุชาติ ชมกลิ่น รัฐมนตรีว่าการกระทรวงแรงงาน รับมอบไข่ไก่จากบริษัทเครือเจิญโภคภัณฑ์อาหาร จำกัด (มหาชน) หรือ ซีพีเอฟ จำนวน 200,000 ฟอง บริษัทในเครือแสงทอง – อัครา จำนวน 50,000 ฟอง บริษัท ทีเทค ดีเวลลอปเม้นท์ จำกัด โดยคุณเขมชาติ สิงห์ทอง และคุณอรุณ สิงห์ทอง มอบน้ำดื่ม 1,000 แพค และบริษัท  กรุงไทยผลิตภัณฑ์อาหาร จำกัด โดยคุณเขมชาติ สิงห์ทอง เป็นผู้แทนบริษัท มอบไส้กรอก 200 กิโลกรัม เพื่อร่วมสนับสนุนนำไปช่วยเหลือคนงานตามมาตรการปิดแคมป์คนงานสู้ภัยโควิด-19 โดยมี นางสาวอำพันธ์ ธุววิทย์ รองปลัดกระทรวงแรงงาน นายไพโรจน์ โชติกเสถียร อธิบดีกรมการจัดหางาน นางสาวบุปผา เรืองสุด ผู้ตรวจราชการกระทรวงแรงงาน เข้าร่วมในครั้งนี้ด้วย ณ ห้องจัตุมงคล ชั้น 6 อาคารกระทรวงแรงงาน
นายสุชาติ กล่าวว่า ท่าน พล.อ.ประยุทธ์ จันทร์โอชา นายกรัฐมนตรี และ รมว.กลาโหม และกระทรวงแรงงานภายใต้การกำกับดูแลของ พล.อ.ประวิตร วงษ์สุวรรณ รองนายกรัฐมนตรี ได้มีความห่วงใยพี่น้องผู้ใช้แรงงานจากกรณีที่ทาง ศบค.มีมติให้ปิดแคมป์คนงานก่อสร้าง งดการเดินทางและเคลื่อนย้ายแรงงานในพื้นที่จังหวัดสีแดงเข้ม ได้แก่ กรุงเทพมหานคร ปทุมธานี นนทบุรี สมุทรสาคร สมุทรปราการ นครปฐม เป็นเวลา 1 เดือน เพื่อควบคุมการแพร่ระบาดของโควิด-19 ในคลัสเตอร์แคมป์คนงานนั้น และได้มอบหมายให้กระทรวงแรงงานดูแลแรงงานที่ได้รับผลกระทบในครั้งนี้โดยการจ่ายเยียวยาสิทธิประโยชน์ทดแทนกรณีว่างงาน 50 เปอร์เซ็นของค่าจ้างนั้น
“ในวันนี้กระทรวงแรงงาน ขอขอบคุณภาคเอกชนอย่างบริษัท เจริญโภคภัณฑ์อาหาร หรือซีพีเอฟที่ได้มอบไข่ไก่ 200,000 ฟอง และบริษัทในเครือแสงทอง-อัครา ได้มอบไข่ไก่ 50,000 ฟอง บริษัท ทีเทค ดีเวลลอปเม้นท์ จำกัด  มอบน้ำดื่ม 1,000 แพค และบริษัท  กรุงไทยผลิตภัณฑ์อาหาร จำกัด มอบไส้กรอก 200 กิโลกรัม ที่ร่วมแรงร่วมใจกับภาครัฐ สนับสนุนเครื่องอุปโภคบริโภค ซึ่งกระทรวงแรงงานได้ส่งมอบให้แก่สมาคมอุตสาหกรรมก่อสร้างไทย ในพระบรมราชูปถัมภ์ เพื่อนำไปช่วยเหลือมอบให้พี่น้องผู้ใช้แรงงานตามมาตรการปิดแคมป์คนงานในแคมป์ต่าง ๆ ต่อไป” นายสุชาติ กล่าวในท้ายสุด

ที่มา : https://www.thaigov.go.th/news/contents/details/43263