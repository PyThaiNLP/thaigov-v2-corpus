รัฐบาลไทย-ข่าวทำเนียบรัฐบาล-รัฐบาลเตรียมพร้อมทุกมิติรองรับการเปลี่ยนผ่านการระบาดของโรคโควิด-19 สู่โรคประจำถิ่น


วันศุกร์ที่ 11 มีนาคม 2565
รัฐบาลเตรียมพร้อมทุกมิติรองรับการเปลี่ยนผ่านการระบาดของโรคโควิด-19 สู่โรคประจำถิ่น
.....
พล.อ.ประยุทธ์ จันทร์โอชา นายกรัฐมนตรีและ รมว.กลาโหม ให้ความสำคัญต่อการเตรียมความพร้อมของประเทศ เพื่อรองรับการเปลี่ยนผ่านการระบาดของโรคโควิด–19 สู่โรคประจำถิ่น ที่สอดคล้องกับระดับสถานการณ์ โดยคำนึงถึงสุขภาพของคนไทย และการฟื้นฟูเศรษฐกิจของประเทศ
.
เน้นบริหารจัดการเตรียมความพร้อม ครอบคลุมทั้งการเฝ้าระวังสำหรับผู้เดินทางเข้าประเทศ การบริหารจัดการวัคซีน มาตรการป้องกันและควบคุมโรค คู่ขนานกับการรักษาระบบเศรษฐกิจให้ประชาชนสามารถประกอบอาชีพและดำรงชีวิตได้เป็นปกติใหม่ภายใต้หลัก Universal Prevention
.
สำหรับมาตรการเตรียมความพร้อม มีแผนดำเนินการที่ครอบคลุมทุกมิติ โดยจะต้องควบคุมอัตราความรุนแรงของโรคได้ มีสถานพยาบาลที่รองรับผู้ป่วยได้อย่างเพียงพอ ประชาชนเข้าถึงระบบการรักษาได้อย่างรวดเร็ว ประกอบกับจำนวนผู้เสียชีวิตอยู่ภายใต้อัตราส่วนของสากล สอดคล้องกับมาตรฐานองค์การอนามัยโลก
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/52431