รัฐบาลไทย-ข่าวทำเนียบรัฐบาล-อย. เตือน อย่าหลงเชื่อสเปรย์ระงับกลิ่นปาก ฆ่าเชื้อโควิด-19


วันอาทิตย์ที่ 19 กันยายน 2564
อย. เตือน อย่าหลงเชื่อสเปรย์ระงับกลิ่นปาก ฆ่าเชื้อโควิด-19
....
สำนักงานคณะกรรมการอาหารและยา (อย.) เตือนประชาชนอย่าหลงเชื่อโฆษณาสเปรย์ระงับกลิ่นปากทางสื่อออนไลน์ ที่อ้างสรรพคุณเป็นยาพ่นคอฆ่าเชื้อโควิด-19 ใช้แล้วเชื้อไม่ลงปอด พร้อมแสดงเลขที่ใบรับจดแจ้งหรืออ้างว่าผ่าน อย. แล้ว
.
จากการตรวจสอบพบว่า ผลิตภัณฑ์ตามที่โฆษณานั้น มีส่วนผสมของพืชสมุนไพร เช่น ฟ้าทะลายโจร กระชายขาว โดยจดแจ้งไว้เป็นสเปรย์ระงับกลิ่นปาก แต่กลับโฆษณาสรรพคุณ ว่าเป็นยาใช้พ่นคอฆ่าเชื้อโควิด-19
.
ซึ่งสเปรย์ระงับกลิ่นปากจัดเป็นเครื่องสำอาง ใช้ฉีดพ่นเข้าเพื่อระงับกลิ่นปาก ให้ความรู้สึกหอมสดชื่นเท่านั้น และปริมาณของพืชสมุนไพรที่ใช้ไม่มีผลในการฆ่าหรือยับยั้งเชื้อโรคแต่อย่างใด
.
จึงขอเตือนประชาชนอย่าหลงเชื่อ หากพบการโฆษณาเกินจริง แจ้งได้ที่สายด่วน อย. 1556 หรือที่สำนักงานสาธารณสุขจังหวัดทั่วประเทศ
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/45974