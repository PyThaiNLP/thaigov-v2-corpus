รัฐบาลไทย-ข่าวทำเนียบรัฐบาล-ไอแบงก์ เชิญชวนนักเรียนนักศึกษาเปิดบัญชีเงินฝากอุ่นใจวัยเรียน… ตั้งแต่ต้นปี 2565 จ่ายผลตอบแทนสูงกว่าที่คาดไว้


วันจันทร์ที่ 27 มิถุนายน 2565
พิมพ์
ไอแบงก์ เชิญชวนนักเรียนนักศึกษาเปิดบัญชีเงินฝากอุ่นใจวัยเรียน… ตั้งแต่ต้นปี 2565 จ่ายผลตอบแทนสูงกว่าที่คาดไว้
ไอแบงก์ปลูกฝังการออมด้วยบัญชีเงินฝากอุ่นใจวัยเรียน เงินฝากสำหรับเด็กที่ผู้ปกครองต้องการออมเพื่ออนาคตลูกหลานและปลูกฝังให้รักการออมตั้งแต่เด็ก สามารถเปิดบัญชีขั้นต่ำ 1 บาท ตั้งแต่ต้นปี 2565 ธนาคารจ่ายผลตอบแทนให้ผู้ฝากสูงกว่าที่คาดไว้
ธนาคารอิสลามแห่งประเทศไทย (ไอแบงก์) ปลูกฝังการออมด้วยบัญชีเงินฝากอุ่นใจวัยเรียน เงินฝากสำหรับเด็กที่ผู้ปกครองต้องการออมเพื่ออนาคตลูกหลานและปลูกฝังให้รักการออมตั้งแต่เด็ก สามารถเปิดบัญชีขั้นต่ำ 1 บาท ตั้งแต่ต้นปี 2565 ธนาคารจ่ายผลตอบแทนให้ผู้ฝากสูงกว่าที่คาดไว้
บัญชีเงินฝากอุ่นใจวัยเรียน เป็นเงินรับฝากตามหลักการมุฎอเราะบะฮ์ (หลักการร่วมลงทุน) ผู้ฝากสามารถเปิดบัญชีตั้งแต่ 1 บาทขึ้นไป ฝากได้สูงสุดไม่จำกัดวงเงินและจำนวนครั้งในการฝาก โดยคุณสมบัติผู้ฝากต้องเป็นบุคคลธรรมดา อายุไม่เกิน 20 ปี หากอายุยังไม่ถึง 7 ปี ให้ใช้ชื่อผู้ปกครองในการเปิดบัญชี โดยใช้เป็นบัญชีเพื่อและในใบคำขอเปิดบัญชีให้เป็นข้อมูลและลงลายมือชื่อโดยผู้ปกครอง กรณีอายุตั้งแต่ 7 ปีขึ้นไป ให้ใช้ชื่อเด็กในการเปิดบัญชีโดยผู้ปกครองต้องเซ็นหนังสือยินยอม และผู้ฝากที่อายุครบ 15 ปีบริบูรณ์ (มีบัตรประจำตัวประชาชน) ไม่ต้องให้ผู้ปกครองเซ็นหนังสือยินยอม ผู้ฝากสามารถถอนเงินได้ตลอดเวลาที่เคาน์เตอร์สาขาของธนาคาร และหากต้องการทำบัตรเอทีเอ็มผู้ฝากสามารถทำบัตรและถอนเงินผ่านตู้เอทีเอ็มได้ เมื่อผู้ฝากมีอายุตั้งแต่ 20 ปี ขึ้นไป ทั้งนี้ ยกเว้นค่าธรรมเนียมในการทำบัตรเอทีเอ็มในปีแรกสำหรับบัตรเอทีเอ็มบัตรเงิน
สำหรับการจ่ายผลตอบแทนบัญชีเงินรับฝากของธนาคาร กรณีเป็นเงินรับฝากตามหลักมุฎอเราะบะฮ์ หรือเงินฝากเพื่อการลงทุน ธนาคารจะประกาศสัดส่วนการแบ่งผลตอบแทนระหว่างลูกค้ากับธนาคารอย่างชัดเจน โดยบัญชีเงินฝากอุ่นใจวัยเรียน ธนาคารประกาศสัดส่วนการแบ่งผลตอบแทนระหว่างลูกค้ากับธนาคารตั้งแต่วันที่ 16 มิถุนายน 2563 อยู่ที่  25 : 75 (ลูกค้า : ธนาคาร) และแจ้งผลตอบแทนที่คาดว่าจะได้รับอยู่ที่ร้อยละ 0.60 ต่อปี อย่างไรก็ตาม จากการติดตามการจ่ายผลตอบแทนในทุกวันที่ 16 ของเดือน จะเห็นว่าตั้งแต่เดือน ม.ค. 2565 ธนาคารประกาศจ่ายผลตอบแทนสูงกว่าอัตราที่คาดไว้อย่างต่อเนื่อง
เดือน / ปี 2565    อัตราผลตอบแทนที่คาดว่าจะได้รับ (ร้อยละ/ปี)    อัตราผลตอบแทนที่ธนาคารประกาศจ่ายรายเดือน(ร้อยละ/ปี)
มกราคม                               0.60                                                                 1.38
กุมภาพันธ์                                                                                                    0.67
มีนาคม                                                                                                        1.17
เมษายน                                                                                                       0.95
พฤษภาคม                                                                                                    0.73
ธนาคารจึงอยากเชิญชวนนักเรียนนักศึกษา ตลอดจนผู้ปกครอง มาเปิดบัญชีเงินฝากอุ่นใจวัยเรียน กันได้ตั้งแต่วันนี้เป็นต้นไป
ผู้สนใจสามารถเปิดบัญชีได้ที่ ไอแบงก์ ทุกสาขาทั่วประเทศ หรือ สอบถามข้อมูลเพิ่มเติมได้ที่  iBank Call Center 1302 หรือ แชททาง Messenger : Islamic Bank of Thailand - ibank (@ibank.th) และ Line : iBank 4 all (@ibank)
หมายเหตุ:
1. “อัตรากำไร/ผลตอบแทน ผลิตภัณฑ์ธนาคารมิใช่ดอกเบี้ยหรือเป็นคำเรียกแทนดอกเบี้ย แต่มาจากหลักการที่ใช้ในการทำธุรกรรมที่ถูกต้องตามหลักการอิสลาม”
2. อัตราผลตอบแทนที่คาดว่าจะได้รับ คืออัตราที่คำนวณได้จากประมาณการรายได้ของธนาคารและอัตราสัดส่วนการแบ่งผลตอบแทนเงินฝาก ซึ่งอัตราผลตอบแทนที่คาดว่าจะได้รับอาจจะต่ำกว่าหรือสูงกว่าอัตราผลตอบแทนเงินฝากที่ธนาคารประกาศเมื่อครบกำหนดการฝาก

ที่มา : https://www.thaigov.go.th/news/contents/details/56204