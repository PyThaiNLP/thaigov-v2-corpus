รัฐบาลไทย-ข่าวทำเนียบรัฐบาล-ชวนประชาชนฉีดวัคซีนเข็มกระตุ้น เพิ่มภูมิคุ้มกัน เพื่อใช้ชีวิตได้ปกติโดยเร็ว


วันพฤหัสบดีที่ 9 มิถุนายน 2565
ชวนประชาชนฉีดวัคซีนเข็มกระตุ้น เพิ่มภูมิคุ้มกัน เพื่อใช้ชีวิตได้ปกติโดยเร็ว
.....
รัฐบาลเชิญชวนให้ประชาชนเข้ารับการฉีดวัคซีนบูสเตอร์ เพื่อเพิ่มภูมิคุ้มกันป้องกันการติดเชื้อ การป่วยหนักหรือเสียชีวิต และให้ทุกคนได้ใช้ชีวิตที่เป็นสุขและปลอดภัยโดยเร็ว สามารถประกอบกิจการต่าง ๆ ให้สอดรับกับภาพรวมของประเทศที่กำลังดีขึ้น จากการเปิดประเทศรับนักท่องเที่ยว รวมทั้งผ่อนคลายมาตรการให้เปิดสถานบริการในพื้นที่ 31 จังหวัด
.
จากข้อมูลกระทรวงสาธารณสุข พบว่า บางจังหวัดประชาชนยังได้รับการฉีดวัคซีนเข็มกระตุ้นต่ำกว่าเป้าหมาย จึงได้กำชับให้สำนักงานสาธารณสุขจังหวัด (สสจ.) รณรงค์เชิญชวนให้ประชาชนเข้ารับการฉีดวัคซีนเข็มกระตุ้นให้ครอบคลุมในแต่ละจังหวัดไม่น้อยกว่า 60% โดยประชาชนสามารถ walk in เข้ารับการฉีดวัคซีนได้ตามจุดบริการต่าง ๆ ทั่วประเทศ
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/55544