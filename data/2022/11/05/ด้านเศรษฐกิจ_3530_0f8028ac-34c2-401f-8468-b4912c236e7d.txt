รัฐบาลไทย-ข่าวทำเนียบรัฐบาล-ปลัดกอบชัยฯ เป็นประธานเปิดงานประกวดและประกาศผลนวัตกรรมองค์กร ครั้งที่ 1 THIP INNOSUMMIT 2021


วันพุธที่ 20 เมษายน 2565
พิมพ์
ปลัดกอบชัยฯ เป็นประธานเปิดงานประกวดและประกาศผลนวัตกรรมองค์กร ครั้งที่ 1 THIP INNOSUMMIT 2021
นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานเปิดงานประกวดและประกาศผลนวัตกรรมองค์กร ครั้งที่ 1 THIP INNOSUMMIT 2021
ปลัดกอบชัยฯ เป็นประธานเปิดงานประกวดและประกาศผลนวัตกรรมองค์กร ครั้งที่ 1 THIP INNOSUMMIT 2021
วันนี้ (20 เมษายน  2565)  นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานพิธีเปิดงานประกวดและประกาศผลนวัตกรรมองค์กร ครั้งที่ 1 THIP INNOSUMMIT 2021 ของบริษัท ทานตะวันอุตสาหกรรม จำกัด (มหาชน) ซึ่งจัดขึ้นเพื่อเป็นการสนับสนุนและส่งเสริมบุคลากรที่มีความคิดริเริ่มสร้างสรรค์ด้วยการเพิ่มเติมทักษะและองค์ความรู้ใหม่ๆ ที่จะสามารถนำมาพัฒนาต่อยอดจากแนวคิดความคิด สู่การนำมาใช้ในการปฏิบัติจริง เพื่อสร้างนวัตกรรมในทุกภาคส่วนขององค์กร โดยมีนางพจนารถ ปริญภัทร์ภากร ประธานเจ้าหน้าที่ฝ่ายบริหาร บริษัท ทานตะวันอุตสาหกรรม จำกัด (มหาชน) ให้การต้อนรับ ณ ห้อง ETERNITY BALLROOM โรงแรมพูลแมน คิง พาวเวอร์ (รางน้ำ)
ปลัดกอบชัยฯ กล่าวว่า กระทรวงอุตสาหกรรมขอร่วมแสดงความยินดีกับทีมที่ได้รางวัลในครั้งนี้และขอชื่นชมผู้ประกอบการที่สนับสนุนให้องค์กรและพนักงานให้คิดค้น ออกแบบ สร้างนวัตกรรมใหม่ๆ นำไปสู่นวัตกรรมที่ยั่งยืน เพื่อการพัฒนาไปอีกขั้นขององค์กร  ซึ่งสอดคล้องกับนโยบาย"ตลาดและนวัตกรรม นำอุตสาหกรรมไทย" ที่กระทรวงอุตสาหกรรมที่ให้ความสำคัญ และหากภาคอุตสาหกรรมสามารถปรับเชื่อมโยงการพัฒนาองค์กรให้ควบคู่ไปกับโมเดลเศรษฐกิจ BCG Model คือการพัฒนาเศรษฐกิจ 3 มิติ คือ เศรษฐกิจชีวภาพ (Bio Economy) เศรษฐกิจหมุนเวียน (Circular Economy) และเศรษฐกิจสีเขียว (Green Economy) ก็จะเกิดผลดีกับองค์กรและเศรษฐกิจภาพรวมของประเทศไทยต่อไป

ที่มา : https://www.thaigov.go.th/news/contents/details/53757