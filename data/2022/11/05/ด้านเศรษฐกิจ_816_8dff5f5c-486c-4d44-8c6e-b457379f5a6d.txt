รัฐบาลไทย-ข่าวทำเนียบรัฐบาล-กระทรวงเกษตรฯ จัดประชุมติดตามผลการดำเนินงานตามนโยบายและโครงการสำคัญ 9 จังหวัดภาคตะวันตก


วันพฤหัสบดีที่ 2 กันยายน 2564
กระทรวงเกษตรฯ จัดประชุมติดตามผลการดำเนินงานตามนโยบายและโครงการสำคัญ 9 จังหวัดภาคตะวันตก
กระทรวงเกษตรฯ จัดประชุมติดตามผลการดำเนินงานตามนโยบายและโครงการสำคัญ 9 จังหวัดภาคตะวันตก
นายอำพันธุ์ เวฬุตันติ รองปลัดกระทรวงเกษตรและสหกรณ์ เป็นประธานการประชุมติดตามผลการดำเนินงานตามนโยบายและโครงการสำคัญของกระทรวงเกษตรและสหกรณ์ ประจำปีงบประมาณ พ.ศ. 2564 (ครั้งที่ 2) กลุ่มพื้นที่ภาคตะวันตก จำนวน 9 จังหวัด ได้แก่ จังหวัดกาญจนบุรี สระแก้ว ราชบุรี สุพรรณบุรี เพชรบุรี ประจวบคีรีขันธ์ สมุทรสาคร สมุทรสงคราม และจังหวัดนครปฐม ผ่านระบบการประชุมออนไลน์ (Zoom Meeting) โดยในที่ประชุมได้มีการรายงานความคืบหน้าของการขับเคลื่อนงานโครงการสำคัญของกระทรวงเกษตรและสหกรณ์ และความคืบหน้าของการดำเนินการตามเป้าหมายการพัฒนาภาคการเกษตรตามศักยภาพ/ความเหมาะสมของพื้นที่ รวมถึงติดตามความก้าวหน้าผลการเบิกจ่ายงบประมาณ ประจำปีงบประมาณ พ.ศ. 2564 ซึ่งผลการดำเนินงานฯ ของกลุ่มจังหวัดดังกล่าว มีความก้าวหน้าเป็นอย่างดี
ทั้งนี้ ได้มอบหมายให้หน่วยงานต่าง ๆ ร่วมกันบูรณาการทำงานขับเคลื่อนโครงการสำคัญของกระทรวงเกษตรและสหกรณ์เพื่อพัฒนาการเกษตรในพื้นที่ได้อย่างมีประสิทธิภาพ เพื่อสนองตอบต่อความต้องการของเกษตรกร นโยบายของรัฐบาลและกระทรวงเกษตรฯ ต่อไป

ที่มา : https://www.thaigov.go.th/news/contents/details/45459