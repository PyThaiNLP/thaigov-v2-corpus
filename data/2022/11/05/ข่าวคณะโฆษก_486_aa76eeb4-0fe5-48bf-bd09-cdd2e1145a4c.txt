รัฐบาลไทย-ข่าวทำเนียบรัฐบาล-โฆษกรัฐบาลเผย “นายกฯ” ยันจัดงานลอยกระทงได้ตามปกติ แต่ขอปชช. - ผู้ประกอบการ ปฏิบัติตามมาตรการ สธ. อย่างเคร่งครัด


วันอังคารที่ 9 พฤศจิกายน 2564
พิมพ์
โฆษกรัฐบาลเผย “นายกฯ” ยันจัดงานลอยกระทงได้ตามปกติ แต่ขอปชช. - ผู้ประกอบการ ปฏิบัติตามมาตรการ สธ. อย่างเคร่งครัด
โฆษกรัฐบาลเผย “นายกฯ” ยันจัดงานลอยกระทงได้ตามปกติ แต่ขอปชช. - ผู้ประกอบการ ปฏิบัติตามมาตรการ สธ. อย่างเคร่งครัด
วันที่ 9 พ.ย. 64 นายธนกร วังบุญคงชนะ โฆษกประจำสำนักนายกรัฐมนตรี กล่าวถึงกรณีการงดจัดงานวันลอยกระทง ว่า เรื่องดังกล่าวนี้เป็นความเข้าใจคลาดเคลื่อน โดยพล.อ.ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ไม่เคยพูดเรื่องนี้ และยืนยันชัดเจนว่าให้สามารถจัดงานวันลอยกระทงได้ แต่ขอให้เป็นไปตามมาตรการของกระทรวง สาธารณสุข ฉะนั้นต้องขอทำความเข้าใจกับประชาชน ว่านายกฯ เห็นชอบให้จัดงานวันลอยกระทงได้ตั้งแต่แรก ซึ่งในส่วนของทำเนียบรัฐบาลจะมีการจัดงานลอยกระทง ในวันที่ 19 พ.ย. และเชิญ พล.อ.ประยุทธ์ฯ มา เป็นประธานในงานด้วย ทั้งนี้ แต่ละจังหวัดไม่ใช่เฉพาะกรุงเทพมหานคร สามารถจัดงานวันลอยกระทงได้ แต่ทุกอย่างต้องเป็นไปตามมาตรการของกระทรวงสาธารณสุข ทั้งในส่วนของประชาชนและผู้ประกอบการ

ที่มา : https://www.thaigov.go.th/news/contents/details/47999