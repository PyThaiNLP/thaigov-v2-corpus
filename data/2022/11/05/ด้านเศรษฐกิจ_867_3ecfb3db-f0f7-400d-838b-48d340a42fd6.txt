รัฐบาลไทย-ข่าวทำเนียบรัฐบาล-คณะกรรมการ ธพว. แต่งตั้ง 3 “รองกรรมการผู้จัดการ” เสริมครอบคลุมการทำงานครบทุกด้าน ขับเคลื่อนองค์กรเดินหน้าเต็มศักยภาพ


วันพุธที่ 8 กันยายน 2564
พิมพ์
คณะกรรมการ ธพว. แต่งตั้ง  3 “รองกรรมการผู้จัดการ” เสริมครอบคลุมการทำงานครบทุกด้าน ขับเคลื่อนองค์กรเดินหน้าเต็มศักยภาพ
คณะกรรมการธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) มีมติเห็นชอบแต่งตั้ง “รองกรรมการผู้จัดการ” ธนาคารพัฒนาวิสาหกิจขนาดกลางและขนาดย่อมแห่งประเทศไทย จำนวน 3 ท่าน
คณะกรรมการธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) มีมติเห็นชอบแต่งตั้ง “รองกรรมการผู้จัดการ” ธนาคารพัฒนาวิสาหกิจขนาดกลางและขนาดย่อมแห่งประเทศไทย จำนวน 3 ท่าน ประกอบด้วย
- นายพิชิต มิทราวงศ์ รับผิดชอบ  กลุ่มงานวิเคราะห์สินเชื่อและปฏิบัติการ มีผลตั้งแต่วันที่ 8 กันยายน 2564
- นายโมกุล โปษยะพิสิษฐ์   รับผิดชอบ กลุ่มงานกลยุทธ์ พัฒนาธุุรกิจและผู้ประกอบการ มีผลตั้งแต่วันที่ 8 กันยายน 2564
- นายชาตรี เวทสรณสุธี  รับผิดชอบ กลุ่มงานสาขาและบริหารคุณภาพสินเชื่อ มีผลตั้งแต่วันที่ 1 ตุลาคม 2564
จากมติดังกล่าว เมื่อรวมกับรองกรรมการผู้จัดการ ในปัจจุบัน คือ นายเจษฎา ช.เจริญยิ่ง  รับผิดชอบ กลุ่มงานกำกับการปฏิบัติงานและบริหารความเสี่ยง นางวิมลรัตน์ ปิยสถาพรพงศ์  รับผิดชอบ กลุ่มงานสนับสนุนองค์กร และนายสมานพงษ์ เกลี้ยงลำยอง  รับผิดชอบ กลุ่มงานสาขาและบริหารคุณภาพสินเชื่อ ที่จะเกษียณอายุราชการในสิ้นเดือนกันยายน นี้ ซึ่งธนาคารได้แต่งตั้งรองกรรมการผู้จัดการท่านใหม่มาสานต่องานได้ทันที  ส่งผลให้ในต้นเดือนตุลาคมนี้ ธพว. จะมีรองกรรมการผู้จัดการ 5 ท่าน ครอบคลุมการทำงานครบทุกด้าน สามารถขับเคลื่อนองค์กรได้อย่างมีประสิทธิภาพตามภารกิจที่ได้รับมอบหมายจากรัฐบาล

ที่มา : https://www.thaigov.go.th/news/contents/details/45643