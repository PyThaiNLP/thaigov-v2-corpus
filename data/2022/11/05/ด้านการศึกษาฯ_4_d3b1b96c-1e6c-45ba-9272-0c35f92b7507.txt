รัฐบาลไทย-ข่าวทำเนียบรัฐบาล-สถาบันการบินพลเรือน เปิดการฝึกอบรมหลักสูตร Managing Compliance with ICAO SARPs (MCIS) ในรูปแบบ Virtual Classroom


วันศุกร์ที่ 20 สิงหาคม 2564
สถาบันการบินพลเรือน เปิดการฝึกอบรมหลักสูตร Managing Compliance with ICAO SARPs (MCIS) ในรูปแบบ Virtual Classroom
...
สถาบันการบินพลเรือน (สบพ.) รัฐวิสาหกิจกระทรวงคมนาคม สถาบันการศึกษาเฉพาะทางด้านการบินที่ครบวงจร แห่งเดียวในประเทศไทยและสมาชิกประเภท Regional Training Centre of Excellence (RTCE) โครงการ ICAO TRAINAIR PLUS ขององค์การการบินพลเรือนระหว่างประเทศ (International Civil Aviation Organization : ICAO) เปิดการฝึกอบรมหลักสูตร Managing Compliance with ICAO SARPs (MCIS) ในรูปแบบห้องเรียนเสมือนจริง (Virtual Classroom)
สำหรับผู้บริหารในอุตสาหกรรมการบิน ตั้งแต่ระดับต้นถึงระดับกลาง โดยมีวัตถุประสงค์เพื่อเพิ่มทักษะในการวางแผน การเฝ้าสังเกตการณ์ต่อการปฏิบัติตามมาตรฐาน และแนวทางปฏิบัติที่แนะนำ (Standard and Recommended Practices : SARPs) ในกิจการการบินทุกประเภท ให้เป็นไปตามที่องค์การการบินพลเรือนระหว่างประเทศ (International Civil Aviation Organization: ICAO) กำหนด พร้อมนำผลลัพธ์ที่ได้มาต่อยอดพัฒนาองค์กรของตนเอง ต่อไป
***เปิดรับสมัครตั้งแต่บัดนี้ เป็นต้นไป (ฝึกอบรมระหว่างวันที่ 30 สิงหาคม – 3 กันยายน 2564) ผู้สนใจสามารถกรอกใบสมัครได้ที่ https://itrain.catc.or.th หากต้องการสอบถามรายละเอียดเพิ่มเติม โทร 02-272-5741 ต่อ 8571, 086-628-1611 E-mail: itrain@catc.or.th ***

ที่มา : https://www.thaigov.go.th/news/contents/details/44987