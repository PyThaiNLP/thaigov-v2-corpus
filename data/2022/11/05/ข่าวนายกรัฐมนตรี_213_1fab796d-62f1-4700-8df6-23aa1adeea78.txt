รัฐบาลไทย-ข่าวทำเนียบรัฐบาล-นายกฯ ย้ำดูแลประชาชนทุกภาคส่วน ครม.อนุมัติเงินกู้เพื่อตรึงราคาน้ำมันดีเซลไม่เกิน 30 บาท/ลิตร


วันอังคารที่ 16 พฤศจิกายน 2564
พิมพ์
นายกฯ ย้ำดูแลประชาชนทุกภาคส่วน  ครม.อนุมัติเงินกู้เพื่อตรึงราคาน้ำมันดีเซลไม่เกิน 30 บาท/ลิตร
นายกฯ ย้ำดูแลประชาชนทุกภาคส่วน  ครม.อนุมัติเงินกู้เพื่อตรึงราคาน้ำมันดีเซลไม่เกิน 30 บาท/ลิตร
วันนี้ (16 พ.ย.64) เวลา 13.15 น. ณ ห้องประชุมโภคีธารา โรงแรมโซฟิเทล กระบี่ โภคีธรา กอล์ฟ แอนด์ สปา รีสอร์ท พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม กล่าวถึงแนวทางในการดูแลราคาน้ำมันขณะนี้ว่า รัฐบาลดูแลประชาชนทุกภาคส่วน ให้ดีที่สุด ยืนยันที่จะตรึงราคาดีเซลให้ไม่เกิน 30 บาท/ลิตร โดยที่ประชุมเห็นชอบร่างหลักเกณฑ์การกู้เงินของสำนักงานกองทุนน้ำมันเชื้อเพลิง (สกนช.) โดยให้ สกนช. ดำเนินการกู้เฉพาะวงเงิน 20,000 ล้านบาท ตามกรอบของกฎหมายกองทุนน้ำมันเชื้อเพลิงที่มีอยู่เพื่อพยุงราคาและเตรียมพร้อมสภาพคล่องในการตรึงราคาน้ำมันดีเซลไม่ให้เกิน 30 บาท/ลิตร เพื่อลดผลกระทบต่อค่าครองชีพประชาชนในช่วงที่สถานการณ์ราคาน้ำมันในตลาดโลกยังคงมีแนวโน้มผันผวน และคาดว่าเมื่อสถานการณ์การเข้าสูภาวะปกติราคาน้ำมันก็จะลดลง และในอนาคตต้องมีการสนับสนุนให้มีการใช้พลังงานไฟฟ้าในประเทศ 30% ด้วย  พร้อมขอความเข้าใจจากตัวแทนผู้ประกอบการขนส่งรถบรรทุกทั่วประเทศ อย่าใช้แรงกดดันรัฐบาลเพราะต้องดูแลประชาชนทุกกลุ่มและต้องพิจารณาด้วยความละเอียดรอบคอบ และขอให้คำนึงถึงสถานการณ์ที่เกิดขึ้นกับประเทศในขณะนี้ อย่างไรก็ตามได้สั่งการให้กระทรวงคมมนาคมไปจัดขนส่งทางรถไฟ และจัดรถ บขส. สำหรับขนส่งสินค้าอีกทางหนึ่งเพิ่มเติม
--------------

ที่มา : https://www.thaigov.go.th/news/contents/details/48322