รัฐบาลไทย-ข่าวทำเนียบรัฐบาล-ถูกหลอกลวง แอบอ้างทางออนไลน์ แจ้งความผ่านเว็บได้ตลอด 24 ชม.


วันศุกร์ที่ 22 กรกฎาคม 2565
พิมพ์
ถูกหลอกลวง แอบอ้างทางออนไลน์ แจ้งความผ่านเว็บได้ตลอด 24 ชม.
วันศุกร์ที่ 22 กรกฎาคม 2565
ถูกหลอกลวง แอบอ้างทางออนไลน์ แจ้งความผ่านเว็บได้ตลอด 24 ชม.
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลเร่งปราบปรามอาชญากรรมทางเทคโนโลยี โดยเยาวชนและประชาชนที่ถูกแอบอ้างหลอกลวงผ่านระบบออนไลน์ เช่น ถูกนำชื่อและรูปไปเปิดบัญชีโซเชียลมีเดียปลอม สร้างความเสียหายทั้งแก่ผู้ถูกแอบอ้างและบุคคลอื่น การหลอกยืมเงิน หลอกขายของ ชักชวนให้ร่วมลงทุน Romance Scam ตลอดจนการสร้างบัญชีปลอมเพื่อเผยแพร่เนื้อหาหรือความเห็นหมิ่นประมาทผู้อื่น สามารถแจ้งความได้ที่เว็บไซต์ thaipoliceonline.com ตลอด 24 ชม. ทั้งนี้ ผู้ใช้งานต้องลงทะเบียนเพื่อยืนยันตัวตน และให้ข้อมูลเกี่ยวกับผู้กระทำความผิด รวมถึงรูปแบบการหลอกลวงหรือกระทำผิดของมิจฉาชีพเพื่อเชื่อมโยงกับคดีอื่นที่เคยได้รับแจ้งความมาก่อน ให้สามารถติดตามหาตัวผู้กระทำผิดมาดำเนินคดีได้โดยเร็ว
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/57133