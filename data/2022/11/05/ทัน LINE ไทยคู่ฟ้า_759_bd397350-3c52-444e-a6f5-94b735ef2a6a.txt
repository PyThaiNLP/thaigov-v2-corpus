รัฐบาลไทย-ข่าวทำเนียบรัฐบาล-นายกฯ ปลื้ม! Phuket Sandbox สร้างรายได้กว่า 5 หมื่นล้านบาท เดินหน้าต่อยอดโครงการ "ท่องเที่ยวเชิงการแพทย์" ยกไทยเป็นศูนย์กลางสุขภาพนานาชาติ (Medical Hub)


วันศุกร์ที่ 1 เมษายน 2565
นายกฯ ปลื้ม! Phuket Sandbox สร้างรายได้กว่า 5 หมื่นล้านบาท เดินหน้าต่อยอดโครงการ "ท่องเที่ยวเชิงการแพทย์" ยกไทยเป็นศูนย์กลางสุขภาพนานาชาติ (Medical Hub)
.....
พลเอก ประยุทธ์ จันทร์โอชา นายกรัฐมนตรี ได้ติดตามความคืบหน้าและผลการดำเนินโครงการ Phuket Sandbox ที่เริ่มดำเนินการมาตั้งแต่วันที่ 1 ก.ค. 64 จนถึงปัจจุบัน พบว่า
.
มีจำนวนนักท่องเที่ยวกว่า 400,000 คน และสร้างรายได้ทางตรงกว่า 21,000 ล้านบาท ด้านห้องพักเปิดให้บริการมากกว่า 70,000 ห้อง มีอัตราเข้าพักเฉลี่ยอยู่ที่ 9 คืน/คน (8 เดือนที่ผ่านมา) สร้างรายได้หมุนเวียนในระบบเศรษฐกิจสูงถึง 5 หมื่นล้านบาท
.
จากความสำเร็จดังกล่าว รัฐบาลจะต่อยอดโครงการต่าง ๆ โดยเฉพาะการท่องเที่ยวเชิงการแพทย์ (Medical Tourism) มุ่งส่งเสริมให้ไทยเป็นศูนย์กลางสุขภาพนานาชาติ (Medical Hub) ในอนาคต
.
นอกจากนี้ ยังให้ความสำคัญกับการ "เจาะกลุ่มตลาด" ทั้งนักท่องเที่ยวชาวไทยและชาวต่างชาติ โดยเมื่อวันที่ 17 - 20 มี.ค. ที่ผ่านมา ได้มีการจัดงาน Thailand International Health Expo 2022 พบว่า เกิดการเจรจาการค้าการลงทุน จับคู่ธุรกิจและสามารถจำหน่ายสินค้าในธุรกิจการแพทย์และสุขภาพได้กว่า 10,658 ล้านบาท
.
ระยะต่อไป ในปี 71 ไทยเตรียมจัดงานเอ็กซ์โปวาระพิเศษ Specialised Expo ภายใต้ชื่องาน “Expo 2028-Phuket, Thailand” มุ่งพัฒนาพื้นที่ จ.ภูเก็ต ให้เป็นเมืองท่องเที่ยงเชิงสุขภาพระดับโลก
.
อ่านเพิ่มเติม คลิก https://www.thaigov.go.th/news/contents/details/53138
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/53178