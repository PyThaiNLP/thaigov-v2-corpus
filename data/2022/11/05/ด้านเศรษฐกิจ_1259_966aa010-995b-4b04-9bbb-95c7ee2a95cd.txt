รัฐบาลไทย-ข่าวทำเนียบรัฐบาล-กรมทางหลวง รายงานสถานการณ์อุทกภัยบนทางหลวงวันที่ 9 ตุลาคม 2564 เวลา 13.30 น.


วันอาทิตย์ที่ 10 ตุลาคม 2564
กรมทางหลวง รายงานสถานการณ์อุทกภัยบนทางหลวงวันที่ 9 ตุลาคม 2564 เวลา 13.30 น.
สำหรับสถานการณ์ประจำวันที่ 9 ตุลาคม 2564 เวลา 13.30 น. พบทางหลวงถูกน้ำท่วม
ดินสไลด์ และสะพานชำรุด จำนวน 11 จังหวัด 26 สายทาง 50 แห่ง โดยการจราจรผ่านไม่ได้ 22 แห่ง
นายสราวุธ ทรงศิวิไล อธิบดีกรมทางหลวง กระทรวงคมนาคม เปิดเผยว่า นายศักดิ์สยาม ชิดชอบ รัฐมนตรีว่าการกระทรวงคมนาคม สั่งการให้หน่วยงานในสังกัดลงพื้นที่ช่วยเหลือประชาชนที่ได้รับผลกระทบจากสถานการณ์อุทกภัยตามแผนการดำเนินการป้องกัน การฟื้นฟู และการเยียวยาหลังสถานการณ์คลี่คลายในทุกมิติ เพื่อช่วยเหลือประชาชนที่ได้รับผลกระทบอย่างทันท่วงที โดยในหลายพื้นที่ระดับน้ำลดลงหน่วยงานจึงเร่งสำรวจและประเมินความเสียหายเพื่อฟื้นฟูซ่อมแซมบำรุงรักษาเส้นทางเพื่อประชาชนสัญจรได้อย่างสะดวกปลอดภัยโดยเร็ว สำหรับพื้นที่ที่ยังมีน้ำท่วมขังให้เร่งระบายน้ำโดยบูรณาการร่วมกับหน่วยงานที่เกี่ยวข้อง รวมถึงช่วยขนย้ายประชาชนและสิ่งของไปยังพื้นที่ปลอดภัยเพื่อลดการสูญเสียและช่วยล้างทำความสะอาดเก็บกวาดบ้านเรือน วัด และโรงเรียน เพื่อเป็นการบรรเทาความเดือดร้อนให้ประชาชนอย่างต่อเนื่อง นอกจากนี้ รัฐมนตรีว่าการกระทรวงคมนาคมยังได้กำชับให้เตรียมพร้อมรับสถานการณ์และผลกระทบจากพายุ ไลออนร๊อก ในพื้นที่เสี่ยงภัยที่คาดกว่าจะเกิดท่วมฉับพลันและน้ำป่าไหลหลาก พร้อมติดตามข้อมูลปริมาณและทิศทางน้ำอย่างใกล้ชิดตลอด 24 ชั่วโมง รวมทั้งวางแผนการดำเนินงานและการบริหารจัดการเส้นทางเลี่ยง จัดเตรียมเครื่องจักรอุปกรณ์พร้อมใช้งานทันที และรายงานผลการดำเนินงานมายังกระทรวงฯ รับทราบทุกวัน และให้ประชาสัมพันธ์การดำเนินการไปยังสื่อมวลชนและประชาชนให้รับทราบด้วย
สำหรับสถานการณ์ประจำวันที่ 9 ตุลาคม 2564 เวลา 13.30 น. พบทางหลวงถูกน้ำท่วม ดินสไลด์ และสะพานชำรุด จำนวน 11 จังหวัด 26 สายทาง 50 แห่ง โดยการจราจรผ่านไม่ได้ 22 แห่ง  ดังนี้
1. จังหวัดขอนแก่น (การจราจรผ่านไม่ได้ 5 แห่ง)
- ทล.2 ท่าพระ - ขอนแก่น ช่วง กม. ที่ 329+913 (จุดกลับรถใต้สะพานกุดกว้าง) ระดับน้ำสูง 260 เซนติเมตร
- ทล.12 ขอนแก่น - พรหมนิมิตร ช่วง กม. ที่ 565+600 (จุดกลับรถใต้สะพานข้ามลำน้ำพอง) ระดับน้ำสูง 30 เซนติเมตร
- ทล.2065 พล - ลำชี ช่วง กม. ที่ 33+625 น้ำกัดเซาะคันทาง
- ทล.2065 พล - ลำชี ช่วง กม. ที่ 33+785 น้ำกัดเซาะคันทาง
- ทล.2131 บ้านสะอาด - เหล่านางงาม ช่วง กม. ที่ 6+800 - 8+500 ระดับน้ำสูง 80 - 90 เซนติเมตร ใช้ทางเลี่ยงทางหลวงหมายเลข 2062 บ้านทุ่ม - มัญจาคีรี กม. ที่ 0 ไปออกทางหลวงหมายเลข 12 บ้านฝาง - ขอนแก่น กม. ที่ 540 เข้าเมืองขอนแก่น
2. จังหวัดนนทบุรี (การจราจรผ่านไม่ได้ 3 แห่ง)
- ทล.302 สะพานพระนั่งเกล้า - ต่างระดับบางใหญ่ ช่วง กม. ที่ 16+950 ระดับน้ำสูง 20 - 25 เซนติเมตร ใช้จุดกลับรถต่างระดับบางใหญ่ ที่ กม. 18+500 แทน
- ทล.302 สะพานพระนั่งเกล้า - ต่างระดับบางใหญ่ ช่วง กม. ที่ 17+000 ระดับน้ำสูง 20 - 25 เซนติเมตร ใช้จุดกลับรถใต้สะพานคลองบางไผ่ ที่ กม. 16+600 แทน
- ทล.307 แยกสวนสมเด็จ - สะพานนนทบุรี ช่วง กม. ที่ 0+942 (จุดกลับรถใต้สะพานนนทบุรี) ระดับน้ำสูง 70 เซนติเมตร
3. จังหวัดสระบุรี (การจราจรผ่านไม่ได้ 1 แห่ง)
- ทล.3034 หน้าพระลาน - บ้านครัว ช่วง กม. ที่ 13+500 - 15+800 ระดับน้ำสูง 20 เซนติเมตร
4. จังหวัดอ่างทอง (การจราจรผ่านไม่ได้ 5 แห่ง)
- ทล.32 นครหลวง - อ่างทอง ช่วง กม. ที่ 32+607 (จุดกลับรถคลองกะท่อ) ระดับน้ำสูง 155 เซนติเมตร
- ทล.32  นครหลวง - อ่างทอง ช่วง กม. ที่ 33+200 ระดับน้ำสูง 85 เซนติเมตร
- ทล.32 นครหลวง - อ่างทอง ช่วง กม. ที่ 39+843 (จุดกลับรถวัดดอกไม้) ระดับน้ำสูง 50 เซนติเมตร
- ทล.33 นาคู - ป่าโมก ช่วง กม. ที่ 36+200 - 36+400 (สี่แยกไฟแดงป่าโมก) ระดับน้ำสูง 10 เซนติเมตร
- ทล.309 บางเสด็จ - แยกที่ดิน ช่วง กม. ที่ 52+200-53+000 (จุดกลับรถบางศาลา) ระดับน้ำสูง 230 เซนติเมตร
5. จังหวัดลพบุรี (การจราจรผ่านไม่ได้ 1 แห่ง)
- ทล.3024 บ้านหมี่ - เขาช่องลม ช่วง กม. ที่ 5+600 - 7+300 ระดับน้ำสูง 40 เซนติเมตร
6. จังหวัดพระนครศรีอยุธยา (การจราจรผ่านไม่ได้ 3 แห่ง)
- ทล.347 บางกระสั้น - บางปะหัน ช่วง กม. ที่ 40+860 (จุดกลับรถใต้สะพานข้ามแม่น้ำเจ้าพระยา)
ระดับน้ำสูง 50 เซนติเมตร
- ทล.3263 อยุธยา - ไผ่กองดิน ช่วง กม. ที่ 10+940 (จุดกลับรถใต้สะพานสีกุก) ระดับน้ำสูง 180 เซนติเมตร
- ทล.3263 อยุธยา - ไผ่กองดิน ช่วง กม. ที่ 11+100 (จุดกลับรถใต้สะพานสีกุก) ระดับน้ำสูง 180 เซนติเมตร
7. จังหวัดสุพรรณบุรี (การจราจรผ่านไม่ได้ 2 แห่ง)
- ทล.33 สุพรรณบุรี - นาคู ช่วง กม. ที่ 9+886 สะพานคลองทับน้ำ ระดับน้ำสูง 80 เซนติเมตร
- ทล.340 สาลี - สุพรรณบุรี ช่วง กม. ที่ 59+674 สะพานศาลเจ้าแม่ทับทิม ระดับน้ำสูง 125 เซนติเมตร
8. จังหวัดนครสวรรค์ (การจราจรผ่านไม่ได้ 1 แห่ง)
- ทล.1 บ้านหว้า - วังไผ่ ช่วง กม. ที่ 339+600 (จุดกลับรถใต้สะพานเดชาติวงศ์) ระดับน้ำสูง 65 เซนติเมตร
9. จังหวัดระนอง (การจราจรผ่านไม่ได้ 1 แห่ง)
- ทล.4 เลียบญวณ - กระบุรี ช่วง กม. ที่ 588-100 มีดินสไลด์ การจราจรผ่านไม่ได้ใช้ทางเลี่ยงบ้านหินช้าง - เขานางหงส์แทน
ทั้งนี้ ขอให้ประชาชนผู้ใช้เส้นทางเดินทางด้วยความระมัดระวังเพื่อความปลอดภัย พร้อมขอให้ปฏิบัติตามป้ายเตือน ป้ายแนะนำและคำแนะนำของเจ้าหน้าที่อย่างเคร่งครัด และหากประชาชนต้องการสอบถามสภาพเส้นทาง สภาพการจราจร หรือต้องการความช่วยเหลือสามารถติดต่อได้ที่สำนักงานทางหลวง แขวงทางหลวง หมวดทางหลวงในพื้นที่ และสายด่วนกรมทางหลวง โทร.1586 (โทรฟรีทุกเครือข่ายตลอด 24 ชั่วโมง) และสามารถติดตามการรายงานสถานการณ์สภาพเส้นทางได้ที่ทวิตเตอร์กรมทางหลวง @prdoh1

ที่มา : https://www.thaigov.go.th/news/contents/details/46804