รัฐบาลไทย-ข่าวทำเนียบรัฐบาล-นายกรัฐมนตรี ตรวจราชการ จ.ภูเก็ต


วันจันทร์ที่ 6 มิถุนายน 2565
พิมพ์
นายกรัฐมนตรี ตรวจราชการ จ.ภูเก็ต
วันจันทร์ที่ 6 มิถุนายน 2565
ต่อจากนี้ไป ขอเชิญรับฟังไทยคู่ฟ้า ค่ะ
พลเอก ประยุทธ์ จันทร์โอชา นายกรัฐมนตรี เดินทางไปตรวจราชการที่ จ.ภูเก็ต ในวันนี้ (6มิ.ย.65) โดยตรวจเยี่ยมงานพัฒนาการศึกษาของจังหวัดภูเก็ต ณ โรงเรียนพุทธมงคลนิมิตร พร้อมเป็นประธานในพิธีลงนามบันทึกข้อตกลงว่าด้วยการพัฒนาการศึกษาอย่างยั่งยืนและมอบนโยบายการจัดการศึกษาแบบมีส่วนร่วมแก่ครูและบุคลากรทางการศึกษา ซึ่งโรงเรียนพุทธมงคลนิมิตเป็นโรงเรียนนำร่องแห่งแรกใน จ.ภูเก็ต ที่ดำเนินการสอนแบบเน้นฝึกทักษะการสื่อสารภาษาอังกฤษให้แก่เด็กนักเรียนตั้งแต่ชั้นอนุบาล โดยมีบุคลากรผู้เชี่ยวชาญและจิตอาสาที่ใช้ภาษาอังกฤษในการประกอบอาชีพมาช่วยเสริมทักษะ และจะขยายไปยังโรงเรียนอื่น ๆ เพื่อให้เด็กภูเก็ตทุกคนสามารถพูดและฟังภาษาอังกฤษเพื่อใช้ประกอบอาชีพรองรับการท่องเที่ยวในพื้นที่ได้
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/55400