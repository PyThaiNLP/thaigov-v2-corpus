รัฐบาลไทย-ข่าวทำเนียบรัฐบาล-กระทรวงคมนาคมสรุปรายงานอุทกภัยในเส้นทางคมนาคม ข้อมูล ณ วันที่ 11 พฤศจิกายน 2564


วันพฤหัสบดีที่ 11 พฤศจิกายน 2564
กระทรวงคมนาคมสรุปรายงานอุทกภัยในเส้นทางคมนาคม ข้อมูล ณ วันที่ 11 พฤศจิกายน 2564
...
กระทรวงคมนาคม โดยศูนย์ Command Center ภัยพิบัติกระทรวงคมนาคม สรุปรายงานอุทกภัยในเส้นทางคมนาคม ข้อมูล ณ วันที่ 11 พฤศจิกายน 2564 รายละเอียดดังนี้
1. มีโครงข่ายคมนาคมได้รับผลกระทบ รวม 41 เส้นทาง จำนวน 41 แห่ง สามารถสัญจรผ่านได้ 26 แห่ง สัญจรผ่านไม่ได้ 15 แห่ง
2. ถนนทางหลวง ได้รับผลกระทบ รวม 5 เส้นทาง จำนวน 5 แห่ง
3. ถนนทางหลวงชนบท ได้รับผลกระทบ รวม 36 เส้นทาง จำนวน 36 แห่ง สามารถสัญจรผ่านได้ 21 แห่ง สัญจรผ่านไม่ได้ 15 แห่ง
4. มีจังหวัดที่ได้รับผลกระทบจากเหตุอุทกภัย ทั้งหมด 14 จังหวัด โดยจังหวัดที่ได้รับผลกระทบมากที่สุด 5 อันดับแรก ได้แก่ 1) จังหวัดพระนครศรีอยุธยา 2) จังหวัดนครปฐม 3) จังหวัดมหาสารคาม 4) จังหวัดสุพรรณบุรี และ 5) จังหวัดสุรินทร์
5. บริษัท ขนส่ง จำกัด และการรถไฟแห่งประเทศไทย สามารถเดินรถได้ตามปกติ
6. กรมเจ้าท่า ตั้งศูนย์ให้ความช่วยเหลือผู้ประสบภัย จัดชุดถุงยังชีพ อาหาร และน้ำดื่มแจกจ่ายให้กับประชาชนพร้อมลงพื้นที่ช่วยเหลือประชาชนในพื้นที่ที่ได้รับผลกระทบจากเหตุอุทกภัย
7. กรมทางหลวงและกรมทางหลวงชนบทนำเครื่องจักรเข้าซ่อมแซมถนนที่ได้รับความเสียหาย ติดตั้งป้ายเตือนและอุปกรณ์ เพื่ออำนวยความสะดวกประชาชนในการสัญจรในพื้นที่เกิดประสบเหตุอุทกภัย ในส่วนของท่าเรือและท่าอากาศยาน ยังไม่มีรายงานการได้รับผลกระทบจากสถานการณ์อุทกภัย
ทั้งนี้ สามารถสอบถามเส้นทาง ข้อมูลเพิ่มเติมหรือแจ้งเหตุอุทกภัย ได้ที่
- ศูนย์ปฏิบัติการความปลอดภัยคมนาคม โทร. 1356
- สายด่วนกรมทางหลวง โทร. 1586
- สายด่วนกรมทางหลวงชนบท โทร. 1146
- สายด่วนบริษัท ขนส่ง จำกัด โทร. 1490 เรียก บขส.
- สายด่วนการรถไฟแห่งประเทศไทย โทร. 1690
- สายด่วนกรมเจ้าท่า โทร. 1199

ที่มา : https://www.thaigov.go.th/news/contents/details/48105