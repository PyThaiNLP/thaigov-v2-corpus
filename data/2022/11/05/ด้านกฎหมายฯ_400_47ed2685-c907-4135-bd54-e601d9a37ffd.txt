รัฐบาลไทย-ข่าวทำเนียบรัฐบาล-กระทรวงยุติธรรม หารือแนวทางการจัดทำงบประมาณรายจ่ายประจำปีงบประมาณ พ.ศ.๒๕๖๖ ร่วมกับสำนักงบประมาณ


วันอังคารที่ 11 มกราคม 2565
พิมพ์
กระทรวงยุติธรรม หารือแนวทางการจัดทำงบประมาณรายจ่ายประจำปีงบประมาณ พ.ศ.๒๕๖๖ ร่วมกับสำนักงบประมาณ
กระทรวงยุติธรรม หารือแนวทางการจัดทำงบประมาณรายจ่ายประจำปีงบประมาณ พ.ศ.๒๕๖๖ ร่วมกับสำนักงบประมาณ
ในวันอังคารที่ ๑๑ มกราคม ๒๕๖๕ เวลา ๑๐.๐๐ น. ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมร่วมระหว่างกระทรวงยุติธรรมกับสำนักงบประมาณ เพื่อหารือแนวทางการจัดทำงบประมาณรายจ่ายประจำปีงบประมาณ พ.ศ. ๒๕๖๖ กระทรวงยุติธรรม โดยมี นายวัลลภ นาคบัว รองปลัดกระทรวงยุติธรรม นายสหการณ์ เพ็ชรนรินทร์ รองปลัดกระทรวงยุติธรรม นางอรัญญา ทองน้ำตะโก รองปลัดกระทรวงยุติธรรม พร้อมด้วย ผู้แทนจากส่วนราชการในสังกัดกระทรวงยุติธรรม ผู้แทนสภาทนายความฯ ผู้แทนเนติบัณฑิตยสภาฯ และเจ้าหน้าที่ที่เกี่ยวข้อง เข้าร่วมประชุม ณ ห้องประชุม ๑๐ - ๐๑ ชั้น ๑๐ และผ่านระบบการประชุมทางไกล (Video Conference)
โดยที่ประชุมได้รับฟังการชี้แจงนโยบายและแนวทางการจัดทำงบประมาณรายจ่ายประจำปีงบประมาณ พ.ศ. ๒๕๖๖ กระทรวงยุติธรรม ซึ่งจะดำเนินการให้สอดคล้องกับยุทธศาสตร์ชาติ แผนแม่บทภายใต้ยุทธศาสตร์ชาติ แผนพัฒนาเศรษฐกิจและสังคมแห่งชาติ นโยบายและแผนระดับชาติว่าด้วยความมั่นคงแห่งชาติ แผนการปฏิรูปประเทศ แผนปฏิบัติราชการของกระทรวง และนโยบายสำคัญของรัฐบาล รวมทั้งดำเนินการให้สอดคล้องกับสถานการณ์การระบาดของโรคติดเชื้อไวรัสโคโรนา 2019 (COVID -19) เพื่อให้ทุกหน่วยงานในสังกัดกระทรวงยุติธรรมนำไปใช้เป็นกรอบแนวทางในการจัดทำแผนงาน/โครงการ และเสนอคำขอรับการจัดสรรงบประมาณรายจ่ายประจำปีงบประมาณ พ.ศ.๒๕๖๖ ส่งผลต่อการบรรลุเป้าหมายของยุทธศาสตร์ชาติและแผนแม่บทภายใต้ยุทธศาสตร์ชาติต่อไป

ที่มา : https://www.thaigov.go.th/news/contents/details/50438