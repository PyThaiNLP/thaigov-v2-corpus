รัฐบาลไทย-ข่าวทำเนียบรัฐบาล-เปิดไทม์ไลน์จ่ายเงินประกันรายได้ “ข้าว – ยางพารา” ช่วยเกษตรกรกว่า 6.57 ล้านครัวเรือน


วันพุธที่ 8 ธันวาคม 2564
เปิดไทม์ไลน์จ่ายเงินประกันรายได้ “ข้าว – ยางพารา” ช่วยเกษตรกรกว่า 6.57 ล้านครัวเรือน
.....
กระทรวงการคลัง เผย จากที่ประชุม ครม. อนุมัติวงเงินช่วยเหลือเกษตรกรตามโครงการประกันรายได้ฯ ทั้งข้าว ยางพารา และโครงการสนับสนุนค่าบริหารจัดการและพัฒนาคุณภาพผลผลิตเกษตรกรผู้ปลูกข้าว ปีการผลิต 2564/65 ธนาคาร ธ.ก.ส. ได้เร่งตรวจสอบข้อมูลและเตรียมโอนเงินเข้าบัญชีเกษตรกร ดังนี้
.
โครงการประกันรายได้เกษตรกรผู้ปลูกข้าว ปี 2564/65 (เพิ่มเติม) เริ่มโอนวันที่ 9 - 13 ธ.ค. 64 เป้าหมายเกษตรกร 4.69 ล้านครัวเรือน
โครงการช่วยเหลือค่าบริหารจัดการและพัฒนาคุณภาพผลผลิตฯ ไร่ละ 1,000 บาท สูงสุด 20 ไร่ เริ่มโอนวันที่ 13 - 17 ธ.ค. 64 เป้าหมายเกษตรกร 4.57 ล้านครัวเรือน
โครงการประกันรายได้เกษตรกรชาวสวนยาง ระยะที่ 3 เริ่มโอน 20 ธ.ค. 64 เป็นต้นไป เป้าหมายเกษตรกร 1.88 ล้านราย
.
พี่น้องเกษตรกรตรวจสอบผลการโอนเงินได้ทางแอปพลิเคชัน ธ.ก.ส. A-Mobile หรือเว็บไซต์ chongkho.inbaac.com ตลอด 24 ชม. และสามารถเบิกถอนเงินสดได้ที่ตู้ ATM ธ.ก.ส. ทั่วประเทศ
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/49222