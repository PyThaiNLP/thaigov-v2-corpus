รัฐบาลไทย-ข่าวทำเนียบรัฐบาล-โฆษกรัฐบาลเผย ผู้ปกครอง เด็กนักเรียน ครู ขอบคุณ “นายกฯ” เห็นความสำคัญไม่ตัดสิทธิ์ การสอบของนักเรียนที่ติดโควิด ขณะที่การสอบระบบ TCAS วันนี้ มีนักเรียนลงทะเบียนเข้าใช้สนามสอบพิเศษถึง 1,712 คน


วันเสาร์ที่ 12 มีนาคม 2565
พิมพ์
โฆษกรัฐบาลเผย ผู้ปกครอง เด็กนักเรียน ครู ขอบคุณ “นายกฯ” เห็นความสำคัญไม่ตัดสิทธิ์ การสอบของนักเรียนที่ติดโควิด ขณะที่การสอบระบบ TCAS วันนี้ มีนักเรียนลงทะเบียนเข้าใช้สนามสอบพิเศษถึง 1,712 คน
โฆษกรัฐบาลเผย ผู้ปกครอง เด็กนักเรียน ครู ขอบคุณ “นายกฯ” เห็นความสำคัญไม่ตัดสิทธิ์ การสอบของนักเรียนที่ติดโควิด ขณะที่การสอบระบบ TCAS วันนี้ มีนักเรียนลงทะเบียนเข้าใช้สนามสอบพิเศษถึง 1,712 คน
วันนี้ (12 มีนาคม 2565) นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า บรรดาเหล่าผู้ปกครอง เด็กนักเรียน และครู ต่างแสดงความดีใจเป็นอย่างมากพร้อมขอบคุณพลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ที่มีนโยบายไม่ตัดสิทธินักเรียนที่ติดโควิด ทั้งที่มีอาการเล็กน้อย หรือไม่มีอาการ และอยู่ระหว่างการรักษา รวมถึงกลุ่มเสี่ยงสูงให้สามารถเข้าสอบเรียนต่อภายใต้มาตรการที่ศูนย์บริหารสถานการณ์แพร่ระบาดของโรคติดเชื้อไวรัสโคโรนา 2019 (ศบค.) กำหนด ทำให้นักเรียนได้เข้าสอบโดยไม่เสียสิทธิ ทั้งการสอบเข้าเรียนต่อชั้นมัธยมศึกษาปีที่ 1 ชั้นมัธยมศึกษาปีที่ 4 การสอบ NT O-net และสอบ GAT PAT ในวันที่ 12 - 13 มี.ค. นี้
นายธนกรกล่าวว่า ขณะเดียวกันล่าสุดการจัดสอบในระบบ TCAS สำหรับนักเรียนที่ติดเชื้อโควิด - 19 กลุ่มอาการสีเขียวและกลุ่มผู้สัมผัสเสี่ยงสูง ซึ่งได้เริ่มสอบวันแรกในวันนี้ (12 มี.ค. 65) พบว่านักเรียนที่มีสิทธิสอบในระบบ TCAS65 ที่ติดเชื้อโควิด-19 หรือเป็นผู้สัมผัสเสี่ยงสูง ลงทะเบียนเพื่อเข้าใช้สนามสอบพิเศษที่ ทปอ. จัดเตรียมไว้ผ่าน mytcas.com แล้วถึง 1,712 คน ซึ่งสูงกว่าที่คาดการณ์ไว้คือประมาณ 730 คน โดยมีสนามสอบพิเศษรองรับ 6 สนามสอบหลัก ครอบคลุมทุกภูมิภาค ได้แก่ ภาคกลาง กทม. คือ มหาวิทยาลัยธรรมศาสตร์ ศูนย์รังสิต ภาคเหนือ มหาวิทยาลัยแม่โจ้ ภาคตะวันออกเฉียงเหนือ มหาวิทยาลัยขอนแก่น และมหาวิทยาลัยเทคโนโลยีสุรนารี และภาคใต้ คือ มหาวิทยาลัยวลัยลักษณ์ และมหาวิทยาลัยสงขลานครินทร์ รวมถึงมีอีก 1 สนามสอบพิเศษเฉพาะของจังหวัดจันทบุรี ที่เปิดรับเฉพาะนักเรียนติดเชื้อในจังหวัดจันทบุรี และล่าสุดจังหวัดต่าง ๆ มีการเปิดสนามสอบพิเศษของจังหวัดด้วย รวม 18 จังหวัด ทำให้ขณะนี้จึงมีสนามสอบพิเศษรวมเป็น 24 สนามสอบแล้ว
"นายกรัฐมนตรีมีความห่วงใย อนาคตทางการศึกษาของเยาวชน กำชับให้กระทรวงสาธารณสุข กระทรวงศึกษาธิการ และทุกหน่วยงานที่เกี่ยวข้องบูรณาการการทำงานร่วมกันเกี่ยวกับมาตรการดูแลรองรับการสอบครั้งนี้ เน้นย้ำการปฏิบัติตามมาตรการสาธารณสุขขั้นสูงสุด เพื่อให้เกิดความปลอดภัย และเพื่อให้การดำเนินการสอบเป็นไปด้วยความเรียบร้อย โดยขณะนี้โรงเรียนหลายแห่งได้จัดสนามสอบเพิ่ม โดยจัดอาคารเฉพาะให้กับเด็กนักเรียนที่ติดโควิดเข้าสอบ แยกต่างหากจากนักเรียนปกติ  ซึ่งตัวอย่างล่าสุดนักเรียนที่ติดโควิดมาสอบสนามสอบโรงเรียนเตรียมอุดมศึกษาเพื่อเข้าเรียนต่อระดับชั้น ม.4 จำนวน 41 คน สอบได้ 4 คน เป็นต้น ทั้งนี้ นายกรัฐมนตรีและรัฐบาลเห็นความสำคัญในโอกาสด้านการศึกษาของนักเรียนทุกคน ยืนยันไม่ตัดสิทธิ์นักเรียนที่ติดโควิด” โฆษกประจำสำนักนายกรัฐมนตรี กล่าว
.......................

ที่มา : https://www.thaigov.go.th/news/contents/details/52471