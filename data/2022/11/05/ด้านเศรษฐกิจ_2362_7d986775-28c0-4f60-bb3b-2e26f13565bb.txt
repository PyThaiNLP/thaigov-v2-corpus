รัฐบาลไทย-ข่าวทำเนียบรัฐบาล-ธ.ก.ส. ร่วมงาน Money Expo กรุงเทพฯ ครั้งที่ 21


วันพฤหัสบดีที่ 23 ธันวาคม 2564
พิมพ์
ธ.ก.ส. ร่วมงาน Money Expo กรุงเทพฯ ครั้งที่ 21
ธ.ก.ส. นำสินเชื่อนวัตกรรมดีมีเงินทุน สินเชื่อสานฝันสร้างอาชีพ อัตราดอกเบี้ยพิเศษ เงินฝากออมทรัพย์ทวีโชค เงินฝาก A-Savings เป็นทางเลือกในการออม พร้อมแคมเปญพิเศษและของที่ระลึกในงาน Money Expo กรุงเทพฯ ครั้งที่ 21 ณ ฮอลล์ 9 – 12 อิมแพ็ค เมืองทองธานี
ธ.ก.ส. นำสินเชื่อนวัตกรรมดีมีเงินทุน สินเชื่อสานฝันสร้างอาชีพ อัตราดอกเบี้ยพิเศษ เพื่อสร้างโอกาสให้คนรุ่นใหม่ แรงงานคืนถิ่น เข้ามาร่วมพัฒนาภาคการเกษตร และนำเงินฝากออมทรัพย์ทวีโชค เงินฝาก A-Savings มาเป็นทางเลือกในการออม พร้อมจัดแคมเปญสุดพิเศษและของที่ระลึกมากมายในงาน Money Expo กรุงเทพฯ ครั้งที่ 21 ณ ฮอลล์ 9 – 12 อิมแพ็ค  เมืองทองธานี 23 – 26 ธันวาคมนี้
นายไพศาล หงษ์ทอง ผู้ช่วยผู้จัดการธนาคารเพื่อการเกษตรและสหกรณ์การเกษตร (ธ.ก.ส.) เปิดเผยว่า ในงานมหกรรมการเงิน Money Expo กรุงเทพฯ ครั้งที่ 21 ณ ฮอลล์ 9 – 12 อิมแพ็ค เมืองทองธานี จังหวัดนนทบุรี ซึ่งจัดขึ้นระหว่างวันที่ 23 – 26 ธันวาคม 2564 โดย ธ.ก.ส. ได้นำผลิตภัณฑ์ทางการเงินและสินเชื่อต่างๆ เปิดให้บริการภายในงาน ได้แก่ สินเชื่อนวัตกรรมดีมีเงินทุน เพื่อเป็นค่าใช้จ่ายหรือค่าลงทุนในการประกอบอาชีพเกษตรกรรมในลักษณะ Smart Farmer อัตราดอกเบี้ยร้อยละ 4 ต่อปี  สินเชื่อสานฝันสร้างอาชีพ เพื่อเป็นค่าใช้จ่ายในการประกอบอาชีพการเกษตรหรือลงทุนค้าขาย วงเงินไม่เกิน 100,000 บาทต่อราย อัตราดอกเบี้ยร้อยละ 4 ต่อปี
นอกจากนี้ ยังมี เงินฝากออมทรัพย์ทวีโชค ซึ่งเป็นเงินฝากที่ได้รับดอกเบี้ยและรางวัลในระดับจังหวัดปีละ 2 ครั้ง โดยฝากทุก 2,000 บาท ติดต่อกันทุก 3 เดือน จะได้รับสิทธิ์จับรางวัล 1 สิทธิ์ และเมื่อมียอดเงินฝากคงเหลือทุก 10,000 บาท ฝากติดต่อกันทุก 7 เดือนจะได้รับสิทธิ์จับรางวัลระดับประเทศปีละ 1 ครั้ง พิเศษเมื่อฝากติดต่อกัน 10 เดือน จะได้รับเพิ่มอีก 1 สิทธิ์   เงินฝาก A-Savings บัญชีเงินฝาก Digital ดอกเบี้ยร้อยละ 0.45 ต่อปี  เงินฝากผู้สูงอายุ Senior Savings สำหรับผู้มีอายุ 50 ปีขึ้นไป อัตราดอกเบี้ยร้อยละ 0.25 ต่อปี หากยอดเงินฝากคงเหลือตั้งแต่ 20,000 บาทขึ้นไป รับดอกเบี้ยร้อยละ 0.45 ต่อปี ฝากได้คนละ 1 บัญชี สูงสุดไม่เกิน 10 ล้านบาท   เงินฝากออมทรัพย์พิเศษ เปิดบัญชี 10,000 บาท และครั้งต่อไปฝากเงินขั้นต่ำ 1,000 บาท รับดอกเบี้ยร้อยละ 0.45 ต่อปี    ไม่เสียภาษี  เงินฝากประจำปลอดภาษี 24 เดือน ฝากตั้งแต่ 1,000 บาทขึ้นไป แต่ไม่เกิน 25,000 บาทต่อเดือน รับดอกเบี้ยร้อยละ 1.30 ต่อปี เงินฝากสงเคราะห์ชีวิต  ธ.ก.ส. เพิ่มรัก 2 12/10  ธกส ทวีรัก 99 และ ธกส รักคุณ สมัครใช้บริการแอปพลิเคชัน ธ.ก.ส. A-Mobile เพื่อให้การโอนเงินบนมือถือสะดวกรวดเร็วและง่ายเพียงปลายนิ้ว บริการ SMS Alert   บริการ BAAC Connect รวมถึงการให้บริการยืนยันตัวตนผ่านอิเล็กทรอนิกส์ (e – KYC) เพื่อรองรับการให้บริการธุรกรรมออนไลน์ในอนาคต
พิเศษ! พบกับแคมเปญ “สวัสดีทวีโชค” สำหรับลูกค้าใหม่ เพียงเปิดบัญชีเงินฝากออมทรัพย์ทวีโชค ฝากเงินตั้งแต่ 20,000 บาทขึ้นไป คงยอดไว้ 3 เดือน  แคมเปญ “สมัครกรมธรรม์ ธกส รักคุณ สะสมแต้มแลกของรางวัลกับ A-Rewards” หรือแคมเปญ “Scan ปั๊บ รับฟรี 2 ต่อ” รับฟรีของที่ระลึกมากมายภายในงาน

ที่มา : https://www.thaigov.go.th/news/contents/details/49813