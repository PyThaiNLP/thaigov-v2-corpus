รัฐบาลไทย-ข่าวทำเนียบรัฐบาล-นายกรัฐมนตรีมาเลเซียเดินทางเยือนไทยอย่างเป็นทางการ 24 – 26 กุมภาพันธ์ 2565 มุ่งขับเคลื่อนความสัมพันธ์ทวิภาคีไทย-มาเลเซียอย่างก้าวหน้ามีพลวัต


วันอังคารที่ 22 กุมภาพันธ์ 2565
พิมพ์
นายกรัฐมนตรีมาเลเซียเดินทางเยือนไทยอย่างเป็นทางการ 24 – 26 กุมภาพันธ์ 2565 มุ่งขับเคลื่อนความสัมพันธ์ทวิภาคีไทย-มาเลเซียอย่างก้าวหน้ามีพลวัต
นายกรัฐมนตรีมาเลเซียเดินทางเยือนไทยอย่างเป็นทางการ 24 – 26 กุมภาพันธ์ 2565 มุ่งขับเคลื่อนความสัมพันธ์ทวิภาคีไทย-มาเลเซียอย่างก้าวหน้ามีพลวัต
วันที่ 22 กุมภาพันธ์ 2565 นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่าดาโตะ ซรี อิซมาอิล ซาบรี ยาคบ นายกรัฐมนตรีมาเลเซีย มีกำหนดจะเดินทางเยือนประเทศไทยอย่างเป็นทางการในฐานะแขกของรัฐบาลไทย ระหว่างวันที่ 24 - 26 กุมภาพันธ์ 2565 เพื่อแนะนำตัวในโอกาสเข้ารับตำแหน่งใหม่ ตามธรรมเนียมปฏิบัติของผู้นำประเทศสมาชิกอาเซียน
โดยในการเยือนครั้งนี้ นายกรัฐมนตรีมาเลเซียมีกำหนดหารือข้อราชการกับ พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ในวันศุกร์ที่ 25 กุมภาพันธ์ 2565 ณ ทำเนียบรัฐบาล ซึ่งผู้นำของทั้งสองประเทศจะหารือแนวทางการขับเคลื่อนความสัมพันธ์ระหว่างไทยกับมาเลเซียในฐานะประเทศเพื่อนบ้านให้มีความก้าวหน้า โดยเฉพาะอย่างยิ่งการหารือแนวทางเพื่อช่วยฟื้นฟูเศรษฐกิจของทั้งสองประเทศ ซึ่งได้รับผลกระทบจากการแพร่ระบาดของโรคโควิด-๑๙ ความร่วมมือด้านความมั่นคง เศรษฐกิจ การส่งเสริมความเชื่อมโยงในพื้นที่ชายแดน ตลอดจนความร่วมมือในกรอบอาเซียนและกรอบพหุภาคีอื่น ๆ
-----------------------

ที่มา : https://www.thaigov.go.th/news/contents/details/51815