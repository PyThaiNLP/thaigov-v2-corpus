รัฐบาลไทย-ข่าวทำเนียบรัฐบาล-นายกฯ สั่งการ ต้อนรับ นทท. ต่างชาติ ที่ลงทะเบียน Thailand Pass ต้องไม่ประมาท พร้อมวางแผน Travel Bubble เพิ่มเติม


วันจันทร์ที่ 7 กุมภาพันธ์ 2565
นายกฯ สั่งการ ต้อนรับ นทท. ต่างชาติ ที่ลงทะเบียน Thailand Pass ต้องไม่ประมาท พร้อมวางแผน Travel Bubble เพิ่มเติม
.....
นายธนกร วังบุญคงชนะ โฆษกประจำสำนักนายกรัฐมนตรี เผยว่านายกรัฐมนตรีได้ติดตามความคืบหน้า นโยบายเปิดรับนักท่องเที่ยวระบบ Test & Go ที่ได้กลับมาเปิดอีกครั้งเมื่อ 1 ก.พ. ที่ผ่านมา ซึ่งส่งผลให้ยอดลงทะเบียนผ่านระบบ Thailand Pass เพิ่มขึ้นแล้ว 35,046 ราย
.
กระทรวงการท่องเที่ยวและกีฬา ได้คาดการณ์ว่ายอดรวมการลงทะเบียนจะเพิ่มขึ้นต่อเนื่องกว่า 6 หมื่นราย ในช่วง ก.พ. - มี.ค. ซึ่งเป็นฤดูกาลท่องเที่ยวของไทย
.
นายกฯ จึงได้สั่งการไปยังหน่วยงานที่เกี่ยวข้อง ขอให้เข้มงวด เคร่งครัด ไม่ประมาทจนอาจส่งผลถึงมาตรการควบคุมทางสาธารณสุข และให้ปฏิบัติตามมาตรการสาธารณสุขโดยพร้อมเพรียง
.
ที่ผ่านมา ประเทศไทยได้เตรียมความพร้อมต้อนรับนักท่องเที่ยวต่างชาติมาอย่างต่อเนื่อง ระยะต่อไปจะเตรียมการหารือเพื่อจัด Travel Bubble กับประเทศที่มีศักยภาพ ขณะนี้อยู่ระหว่างการประสานงานและหารือร่วมกับประเทศต่าง ๆ
.
อ่านเพิ่มเติม คลิก https://www.thaigov.go.th/news/contents/details/51289
#ไทยคู่ฟ้า #ร่วมต้านโควิด19
-------------------
อัลบั้มภาพ
ข่าวที่เกี่ยวข้อง
รัฐบาลเข้ม...
แจ้งเตือน...
อย่าแชร์...
กรุงเทพฯ...
ปลื้ม...

ที่มา : https://www.thaigov.go.th/news/contents/details/51299