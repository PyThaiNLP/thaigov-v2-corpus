รัฐบาลไทย-ข่าวทำเนียบรัฐบาล-รฟม. ห่วงใย จัดกิจกรรม “มอบกล่องทันใจเติมความสุขให้ประชาชน ครั้งที่ 2” เป็นวันที่ 3


วันศุกร์ที่ 27 สิงหาคม 2564
รฟม. ห่วงใย จัดกิจกรรม “มอบกล่องทันใจเติมความสุขให้ประชาชน ครั้งที่ 2” เป็นวันที่ 3
เพื่อแจกจ่ายให้แก่ประชาชนที่อยู่บริเวณร้านค้า บริเวณแนวสายทางรถไฟฟ้ามหานคร สายเฉลิมรัชมงคล (MRT สายสีน้ำเงิน)
วันนี้ (25 สิงหาคม 2564) การรถไฟฟ้าขนส่งมวลชนแห่งประเทศไทย (รฟม.) ได้ส่งมอบอาหารกล่องจากร้านอาหารบริเวณแนวสายทางโครงการรถไฟฟ้า รฟม. ที่ได้รับผลกระทบจากสถานการณ์การแพร่ระบาดของเชื้อไวรัส COVID-19 ภายใต้กิจกรรม “กล่องทันใจเติมความสุขให้ประชาชน ครั้งที่ 2” เป็นวันที่ 3 โดยได้มอบอาหารกล่อง จำนวน 1,000 กล่อง เพื่อแจกจ่ายให้แก่ประชาชนที่อยู่บริเวณร้านค้า ทั้งนี้ อาหารกล่องดังกล่าว คัดเลือกมาจากร้านอาหารบริเวณแนวสายทางรถไฟฟ้ามหานคร สายเฉลิมรัชมงคล (MRT สายสีน้ำเงิน) ดังนี้
- ร้านเขียง (สถานีภาษีเจริญ) อยู่บริเวณปากซอยเพชรเกษม 33/8 ติดห้างซีคอนบางแค
พิกัดร้าน https://goo.gl/maps/YWcpjaEpw4qmZyjv9
- ร้านตี๋น้อยชวนกิน (สถานีวัดมังกร)
พิกัดร้าน https://goo.gl/maps/7zBNGH1uyEHXWRme9
- ร้านครัวแม่ตาหวาน (สถานีอิสรภาพ)
พิกัดร้าน https://goo.gl/maps/A1Z1nLZTbrjiyByJ8
- ร้านไอซ์ไซเคิล (สถานีบางแค) อยู่บริเวณใต้บันไดเลื่อนรถไฟฟ้า
พิกัดร้าน https://g.page/Icecycle?share
- ร้านข้าวมันไก่บางไผ่ทอง (สถานีบางหว้า)
พิกัดร้าน https://goo.gl/maps/BznXpJDZuHeghRB7A
โดยท่านที่สนใจสามารถตามไปอุดหนุนและให้กำลังใจร้านค้าได้ตามลิงก์ข้างต้น ทั้งนี้ กิจกรรมดังกล่าวเป็นส่วนหนึ่งของกิจกรรมเพื่อสังคม ที่ รฟม. ได้ดำเนินมาอย่างต่อเนื่อง โดยได้จัดขึ้น เป็นครั้งที่ 2 หลังจากครั้งแรก รฟม. ได้สนับสนุนร้านอาหารตามแนวสายทางรถไฟฟ้าเพื่อมอบแก่บุคลากรทางการแพทย์ และโรงพยาบาลสนาม จำนวน 8,000 กล่อง และในครั้งนี้ รฟม. ได้ตั้งเป้าหมายที่จะสนับสนุนอาหารจากร้านอาหารตามแนวสายทางรถไฟฟ้าที่ได้รับผลกระทบจากสถานการณ์ COVID-19 ประมาณ 8,000 กล่อง รวมจำนวน 16,000 กล่อง โดยมีระยะเวลาดำเนินกิจกรรมตั้งแต่วันที่ 23 - 30 สิงหาคม 2564 ท่านสามารถติดตามข้อมูลข่าวสาร รฟม. ได้ที่ www.mrta.co.th และเฟซบุ๊กแฟนเพจการรถไฟฟ้าขนส่งมวลชนแห่งประเทศไทย

ที่มา : https://www.thaigov.go.th/news/contents/details/45152