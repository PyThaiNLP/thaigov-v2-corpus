รัฐบาลไทย-ข่าวทำเนียบรัฐบาล-นายกรัฐมนตรี ตรวจราชการ จ.สงขลา และ พัทลุง


วันจันทร์ที่ 25 เมษายน 2565
นายกรัฐมนตรี ตรวจราชการ จ.สงขลา และ พัทลุง
วันจันทร์ที่ 25 เมษายน 2565
ต่อจากนี้ไป ขอเชิญรับฟังไทยคู่ฟ้า ค่ะ
พลเอก ประยุทธ์ จันทร์โอชา นายกรัฐมนตรี เดินทางไปตรวจราชการที่ จ.สงขลา และจ.พัทลุง ในวันนี้(25เม.ย.65) เพื่อติดตามความคืบหน้าของโครงการในพระราชดำริในหลวง ร.9 ในการปรับปรุงคลองภูมินาถดำริให้มีศักยภาพเพียงพอที่จะป้องกันน้ำท่วมเมืองหาดใหญ่ และกักเก็บน้ำไว้ใช้ช่วงหน้าแล้ง ที่ อ.หาดใหญ่ จ.สงขลา จากนั้นเดินทางไปมอบนโยบายแก่ส่วนราชการและผู้บริหารท้องถิ่น รวมถึงเป็นประธานในพิธีเปิดงานโครงการส่งเสริมศิลปวัฒนธรรมพื้นบ้าน การแสดงมโนราห์ สืบสานแผ่นดินโนรา มรดกโลกภูมิปัญญาทางวัฒนธรรม เนื่องในโอกาสมหามงคลเฉลิมพระชนมพรรษา 90 พรรษาสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ณ อ.เมืองพัทลุง จ.พัทลุง
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/53904