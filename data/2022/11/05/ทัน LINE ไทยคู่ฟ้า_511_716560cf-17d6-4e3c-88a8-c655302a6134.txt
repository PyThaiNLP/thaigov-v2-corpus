รัฐบาลไทย-ข่าวทำเนียบรัฐบาล-ครม. เคาะร่างประกาศ “สินค้าละเมิดลิขสิทธิ์ ห้ามส่งออก - นำเข้า - ผ่านราชอาณาจักร”


วันพุธที่ 5 มกราคม 2565
ครม. เคาะร่างประกาศ “สินค้าละเมิดลิขสิทธิ์ ห้ามส่งออก - นำเข้า - ผ่านราชอาณาจักร”
.....
ที่ประชุม ครม. (4 ม.ค. 65) เห็นชอบร่างประกาศกระทรวงพาณิชย์ เรื่อง กำหนดให้สินค้าละเมิดเครื่องหมายการค้าและสินค้าละเมิดลิขสิทธิ์เป็นสินค้าที่ต้องห้ามส่งออก ห้ามนำเข้า และห้ามนำผ่านราชอาณาจักร พ.ศ. .... เพื่อปรับปรุงกฎหมายให้สอดคล้องกับปัจจุบัน และยกระดับการป้องกันและปราบปรามการละเมิดทรัพย์สินทางปัญญาให้มีประสิทธิภาพมากขึ้น มีสาระสำคัญ ดังนี้
.
1.กำหนดให้สินค้าละเมิดเครื่องหมายการค้าและสินค้าละเมิดลิขสิทธิ์ เป็นสินค้าต้องห้ามส่งออก ห้ามนำเข้า และห้ามนำผ่านราชอาณาจักร ยกเว้นกรณีของติดตัวในปริมาณที่ไม่มากเกินสมควร โดยไม่มีลักษณะในเชิงพาณิชย์
2.กำหนดให้เจ้าของเครื่องหมายการค้าหรือเจ้าของลิขสิทธิ์ สามารถแจ้งข้อมูลต่อพนักงานศุลกากรตามหลักเกณฑ์ วิธีการ และเงื่อนไขที่กรมศุลกากรกำหนด เพื่อการตรวจสอบสินค้าที่อาจมีการละเมิดเครื่องหมายการค้าหรือะเมิดลิขสิทธิ์
.
ประกาศฯ ดังกล่าว จะมีผลบังคับใช้เมื่อพ้นกำหนด 90 วัน นับแต่วันประกาศในราชกิจจานุเบกษา
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/50235