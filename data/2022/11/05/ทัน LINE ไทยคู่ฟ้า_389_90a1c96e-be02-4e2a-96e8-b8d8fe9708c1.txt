รัฐบาลไทย-ข่าวทำเนียบรัฐบาล-Factory Sandbox สำเร็จตามนายกฯ สั่ง ผู้ประกอบการขอบคุณ กิจการสามารถเดินได้


วันศุกร์ที่ 12 พฤศจิกายน 2564
Factory Sandbox สำเร็จตามนายกฯ สั่ง ผู้ประกอบการขอบคุณ กิจการสามารถเดินได้
....
พล.อ.ประยุทธ์ จันทร์โอชา นายกรัฐมนตรี และ รมว.กลาโหม มอบนโยบายให้กระทรวงแรงงานดำเนินโครงการ Factory Sandbox เพื่อควบคุมการแพร่ระบาดโรคโควิด-19 ในโรงงานนั้น ได้ผลสัมฤทธิ์เป็นอย่างดี ภาคธุรกิจดำเนินกิจการต่อไปได้ควบคู่กับการควบคุมโรคได้ โดยตรวจคัดกรองผู้ประกันตนในสถานประกอบการไปแล้ว 151,575 คน พบเชื้อ 8,467 คน คิดเป็น 5.58% ได้ส่งผู้ติดเชื้อเข้าสู่กระบวนการรักษาจนหายดีกลับเข้าทำงานได้ตามปกติแล้ว 97.14% ไม่มีผู้เสียชีวิต ส่วนผู้ไม่ติดเชื้อได้รับการฉีดวัคซีนแล้ว
.
ปัจจุบัน กำลังดำเนินโครงการ Factory Sandbox ในระยะที่ 2 ตามข้อสั่งการนายกรัฐมนตรี หลังจากลงพื้นที่ตรวจเยี่ยมโครงการระยะแรก โดยได้ขยายพื้นที่ดำเนินการจาก 4 จังหวัด เป็น 11 จังหวัด และปรับลดขนาดของสถานประกอบการที่เข้าร่วมโครงการได้จาก 500 คน เป็น 100 คนขึ้นไป มีสถานประกอบการเข้าร่วมแล้ว 248 แห่ง ผู้ประกันตน 257,988 คน
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/48154