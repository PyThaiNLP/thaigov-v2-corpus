รัฐบาลไทย-ข่าวทำเนียบรัฐบาล-เร่งตั้งศูนย์ไกล่เกลี่ยฯ ภาคประชาชนทั่วประเทศ ให้คนไทยเข้าถึงกระบวนการยุติธรรม


วันอาทิตย์ที่ 9 มกราคม 2565
เร่งตั้งศูนย์ไกล่เกลี่ยฯ ภาคประชาชนทั่วประเทศ ให้คนไทยเข้าถึงกระบวนการยุติธรรม
.....
กระทรวงยุติธรรม เผยความคืบหน้าการจัดตั้งศูนย์ไกล่เกลี่ยข้อพิพาทภาคประชาชน เพื่อยกระดับกระบวนการยุติธรรมให้มีประสิทธิภาพ เป็นธรรม ไม่เลือกปฏิบัติ รวมถึงช่วยลดคดีต่าง ๆ และความขัดแย้งในชุมชน ล่าสุดได้จัดตั้งศูนย์ไกล่เกลี่ยฯ ครบทั้ง 50 เขต ครอบคลุม 180 แขวงใน กทม. และอีกกว่า 406 แห่งทั่วประเทศแล้ว
.
หลังจากนี้จะเร่งตั้งศูนย์ไกล่เกลี่ยฯ ให้ครบทุกจังหวัด ให้ประชาชนเข้าถึงกระบวนการยุติธรรมได้อย่างสะดวก รวดเร็ว และเสียค่าใช้จ่ายน้อย โดยประชาชนสามารถติดต่อใช้บริการได้แล้ววันนี้ที่ศูนย์ไกล่เกลี่ยข้อพิพาทภาคประชาชนทุกแห่ง รวมถึงยื่นคำร้องผ่านเว็บไซต์ emediation.rlpd.go.th หรือสอบถามข้อมูลเพิ่มเติมที่สายด่วนยุติธรรม โทร. 1111 กด 77
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/50361