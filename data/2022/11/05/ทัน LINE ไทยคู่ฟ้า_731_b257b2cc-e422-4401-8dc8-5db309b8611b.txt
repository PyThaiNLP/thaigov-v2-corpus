รัฐบาลไทย-ข่าวทำเนียบรัฐบาล-ครม. เห็นชอบหลักการ "แก้หนี้เกษตรกร" สมาชิกกองทุนฟื้นฟูและพัฒนาฯ ช่วยเพิ่มโอกาส "พักฟื้นหนี้สิน - รักษาที่ดินทำกินที่อยู่อาศัย"


วันพุธที่ 23 มีนาคม 2565
ครม. เห็นชอบหลักการ "แก้หนี้เกษตรกร" สมาชิกกองทุนฟื้นฟูและพัฒนาฯ ช่วยเพิ่มโอกาส "พักฟื้นหนี้สิน - รักษาที่ดินทำกินที่อยู่อาศัย"
.....
ที่ประชุมครม. (22 มี.ค. 65) มีมติเห็นชอบในหลักการโครงการแก้ไขปัญหาหนี้สินเกษตรกร สมาชิกกองทุนฟื้นฟูและพัฒนาเกษตรกร ที่เป็นลูกหนี้ธนาคารของรัฐ 4 แห่ง คือ
.
ธนาคารออมสิน
ธนาคารเพื่อการเกษตรและสหกรณ์การเกษตร
ธนาคารอาคารสงเคราะห์
ธนาคารพัฒนาวิสาหกิจขนาดกลางและขนาดย่อมแห่งประเทศไทย
.
เพื่อดำเนินการชำระหนี้แทนเกษตรกรที่ "เข้าร่วมโครงการฯ" จำนวน 50,621 ราย ยอดหนี้เงินต้นจำนวน 9,282.92 ล้านบาท ระยะเวลาดำเนินโครงการ 3 ปี (นับจากวันที่ ครม. อนุมัติ)
.
แบ่งออกเป็น 3 ระยะ ได้แก่
ปีที่ 1 จำนวน 10,000
ปีที่ 2 จำนวน 22,000 ราย
ปีที่ 3 จำนวน 18,621 ราย
.
ดำเนินการตามมาตรการปรับโครงสร้างหนี้กับสถาบันเจ้าหนี้ โดยพักชำระเงินต้นครึ่งหนึ่ง (50%) และดอกเบี้ยทั้งหมดไว้ก่อน จากนั้นให้เกษตรกรผ่อนชำระหนี้ "เงินต้นครึ่งหนึ่ง (50%)" ตามระยะเวลาที่ตกลง แต่ไม่เกิน 15 ปี
.
ทั้งนี้ เมื่อเกษตรกรชำระหนี้คืนเสร็จสิ้นแล้ว เงินต้น (50%) และดอกเบี้ยที่พักไว้ จะได้รับการยกให้เกษตรกรทั้งหมด โดยสถาบันเจ้าหนี้จะได้รับการชดเชยเงินต้นจากรัฐบาล
.
ส่วนการชดเชยดอกเบี้ยให้เป็นไปตามมติ ครม. ซึ่งเงื่อนไขสำคัญนั้น เกษตรกรที่เข้าร่วมโครงการฯ จะต้อง "ไม่ก่อหนี้เพิ่ม" กับสถาบันการเงินอื่นใดอีก
.
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/52845