รัฐบาลไทย-ข่าวทำเนียบรัฐบาล-อนุมัติวงเงิน 8,382 ล้านบาทช่วยเหลือผู้สูงอายุ จ่ายครั้งแรก 19 ก.ค.


วันพุธที่ 6 กรกฎาคม 2565
พิมพ์
อนุมัติวงเงิน 8,382 ล้านบาทช่วยเหลือผู้สูงอายุ จ่ายครั้งแรก 19 ก.ค.
วันพุธที่ 6 กรกฎาคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลเดินหน้าดูแลผู้สูงอายุ โดยอนุมัติวงเงินให้แก่โครงการจ่ายเงินช่วยเหลือพิเศษแก่ผู้สูงอายุ ในอัตรา 100-250 บาท ซึ่ง ครม. ได้เห็นชอบในหลักการของโครงการไว้แล้ว จำนวน 8,382 ล้านบาท มีกำหนดโอนจ่ายเงินครั้งแรก ในวันที่ 19 ก.ค.2565 สำหรับงวดเดือน เม.ย.-ก.ค. ครั้งที่ 2 โอนจ่ายในวันที่ 19 ส.ค. และครั้งสุดท้ายในวันที่ 19 ก.ย.2565 ทั้งในรูปแบบเงินสดและโอนเข้าบัญชีธนาคารให้แก่ผู้สูงอายุ จำนวน 10.95 ล้านคน โดยเป็นเงินช่วยเหลือเพิ่มเติมจากเบี้ยยังชีพที่ผู้สูงอายุได้รับอยู่ตามปกติ ผู้ที่มีอายุ 60-69 ปี ได้รับ 100 บาท/คน/เดือน 70-79 ปี 150 บาท 80-89 ปี 200 บาท และ 90 ปีขึ้นไปได้รับ 250 บาท/คน/เดือน เป็นเวลา 6 เดือน คือตั้งแต่เดือน เม.ย.-ก.ย.2565
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/56603