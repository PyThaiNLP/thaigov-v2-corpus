รัฐบาลไทย-ข่าวทำเนียบรัฐบาล-เฝ้าระวังพายุ “คมปาซุ” ขึ้นฝั่งเวียดนามตอนบน 13 - 14 ต.ค. กระทบไทย ทำฝนตกหนัก


วันอังคารที่ 12 ตุลาคม 2564
เฝ้าระวังพายุ “คมปาซุ” ขึ้นฝั่งเวียดนามตอนบน 13 - 14 ต.ค. กระทบไทย ทำฝนตกหนัก
....
กรมอุตุนิยมวิทยา ออกประกาศเตือน พายุโซนร้อนกำลังแรง “คมปาซุ”บริเวณทะเลจีนใต้ตอนบน มีความเร็วลมสูงสุดใกล้ศูนย์กลางประมาณ 100 กม./ชม. คาดว่าจะเคลื่อนผ่านเกาะไหหลำ ประเทศจีน และขึ้นฝั่งบริเวณประเทศเวียดนามตอนบน ในวันที่ 13-14 ต.ค. 64 และอ่อนกำลังลง ลักษณะเช่นนี้จะทำให้ภาคตะวันออกเฉียงเหนือมีฝนเพิ่มขึ้น และมีฝนตกหนักถึงหนักมากบางแห่ง
.
ขณะเดียวกัน ยังระบุว่า ร่องมรสุมพาดผ่านภาคกลาง ภาคตะวันออก และภาคตะวันออกเฉียงเหนือตอนล่าง และมรสุมตะวันตกเฉียงใต้กำลังแรงพัดปกคลุมทะเลอันดามัน ภาคใต้ และอ่าวไทย ลักษณะเช่นนี้ทำให้ภาคเหนือตอนล่าง ภาคตะวันออกเฉียงเหนือตอนล่าง ภาคกลาง ภาคตะวันออก และภาคใต้ฝั่งตะวันตก มีฝนตกหนักถึงหนักมากบางแห่ง ขอให้ชาวเดินเรือด้วยความระวัง และเรือเล็กควรงดออกจากฝั่งในระยะนี้
.
ขณะที่พายุโซนร้อน "ไลออนร็อก" ได้อ่อนกำลังลงเป็นดีเปรสชัน และคาดว่าจะอ่อนกำลังลงจนกลายเป็นแค่หย่อมความกดอากาศต่ำในลำดับต่อไป
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/46915