รัฐบาลไทย-ข่าวทำเนียบรัฐบาล-นักวิทย์ฯ ไทยเจ๋ง พัฒนา “วัคซีนโควิด-19 แบบพ่นจมูก” สร้าง​ภูมิคุ้มกัน​สูง


วันอังคารที่ 10 สิงหาคม 2564
นักวิทย์ฯ ไทยเจ๋ง พัฒนา “วัคซีนโควิด-19 แบบพ่นจมูก” สร้าง​ภูมิคุ้มกัน​สูง
....
ศูนย์พันธุวิศวกรรมและเทคโนโลยีชีวภาพแห่งชาติ (BIOTEC) ได้พัฒนาวัคซีนป้องกันโรคโควิด-19 แบบพ่นจมูก ชนิด Adenovirus-based และ Influenza-based ซึ่งผ่านการทดสอบการกระตุ้นภูมิคุ้มกันในหนูทดลองเรียบร้อยแล้ว พบว่า สร้างภูมิคุ้มกันได้สูง ไม่ต่างจากการฉีดเข้ากล้ามเนื้อแขน
.
จุดเด่นของวัคซีนแบบพ่นจมูก คือ การสร้างภูมิคุ้มกันแบบ IgA ในเยื่อเมือกของทางเดินหายใจ ทางเดินอาหาร ฯลฯ ซึ่งสามารถรับมือกับเชื้อโควิดได้อย่างมีประสิทธิภาพ โดยจะนำไปทดสอบทางคลินิกกับอาสาสมัครต่อไป
.
คาดว่าวัคซีนแบบพ่นจมูกนี้ จะสามารถใช้ได้ในกลางปี 2565 นับเป็นก้าวกระโดดที่สำคัญของการวิจัยและพัฒนาวัคซีนของนักวิทยาศาสตร์ไทยในการรับมือกับโรคโควิด-19
.
Cr. สํานักงานพัฒนาวิทยาศาสตร์และเทคโนโลยีแห่งชาติ (NSTDA)
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/44644