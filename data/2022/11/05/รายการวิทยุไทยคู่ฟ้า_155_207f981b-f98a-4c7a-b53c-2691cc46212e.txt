รัฐบาลไทย-ข่าวทำเนียบรัฐบาล-เตือนประชาชนอย่าหลงเชื่อมิจฉาชีพหลอกให้สินเชื่อ


วันอังคารที่ 26 ตุลาคม 2564
พิมพ์
เตือนประชาชนอย่าหลงเชื่อมิจฉาชีพหลอกให้สินเชื่อ
วันอังคารที่ 19 ตุลาคม 2564
ต่อจากนี้ไป ขอเชิญรับฟังไทยคู่ฟ้า ค่ะ
ธนาคารแห่งประเทศไทยแจ้งเตือนประชาชนอย่าหลงเชื่อมิจฉาชีพหลอกจะให้สินเชื่อเงินกู้ โดยส่ง SMS โทร หรือไลน์ อ้างว่าเป็นเจ้าหน้าที่ธนาคาร หน่วยงานรัฐ หรือบริษัทให้สินเชื่อ แล้วหลอกขอข้อมูลส่วนตัว ให้โอนค่าใช้จ่ายในการขอสินเชื่อ หรือให้ดาวน์โหลดแอปพลิเคชันซึ่งจะเข้าถึงข้อมูลในโทรศัพท์มือถือของผู้ใช้บริการได้ หากประชาชนต้องการขอสินเชื่อค้นหาผู้ให้บริการที่ได้รับอนุญาตได้ในเว็บไซต์ธนาคารแห่งประเทศไทย หัวข้อ เช็กแอปเงินกู้ โดยมั่นใจได้ว่าจะได้รับเงินกู้เต็มจำนวนในอัตราดอกเบี้ยที่เป็นธรรม ส่วนผู้ที่พบเห็น SMS และโทรศัพท์หลอกลวง แจ้งได้ที่ กองบัญชาการตำรวจสืบสวนสอบสวนอาชญากรรมทางเทคโนโลยี โทร 1441 หรือ 1599
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/47113