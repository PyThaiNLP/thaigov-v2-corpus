รัฐบาลไทย-ข่าวทำเนียบรัฐบาล-กรมขนส่งฯ เร่งช่วยเหลือกลุ่มแท็กซี่ สู้ภัยโควิด


วันอาทิตย์ที่ 1 สิงหาคม 2564
กรมขนส่งฯ เร่งช่วยเหลือกลุ่มแท็กซี่ สู้ภัยโควิด
....
กรมการขนส่งทางบกออกมาตรการช่วยเหลือผู้ประกอบการและผู้ขับรถแท็กซี่อย่างต่อเนื่อง และระดมฉีดวัคซีนให้ผู้ขับแท็กซี่ไปแล้วกว่า 18,427 คน
.
มาตรการช่วยเหลือผู้ขับรถแท็กซี่ที่ได้ดำเนินการแล้ว เพื่อช่วยลดต้นทุน เพิ่มช่องทางสร้างรายได้ รวมถึงพัฒนาบริการให้มีประสิทธิภาพ ปลอดภัย ประกอบด้วย
1.ขยายอายุรถแท็กซี่จาก 9 ปี เป็น 12 ปี
2.อนุญาตให้ใช้เทคโนโลยีทางเลือกอื่นติดตามรถแทน GPS
3.พัฒนา Application เรียกใช้บริการรถแท็กซี่
4.เปิดโอกาสให้มีการติดตั้งสื่อโฆษณาบนแท็กซี่
5.กำหนดค่าสัมภาระเพิ่มเติมให้กับแท็กซี่สนามบิน
.
กรมการขนส่งทางบกได้เตรียมจัดหาอุปกรณ์กั้นระหว่างที่นั่งผู้ขับรถกับคนโดยสาร (Partition) ในรถแท็กซี่ เพื่อป้องกันการกระจายของละอองฝอยจากการไอหรือจาม ซึ่งจะช่วยลดการแพร่ระบาดของโรคโควิด-19 และสร้างความมั่นใจในการใช้บริการรถแท็กซี่ โดยคาดว่าจะสามารถดำเนินการได้ในเดือน ส.ค. 64
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/44323