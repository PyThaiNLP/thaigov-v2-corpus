รัฐบาลไทย-ข่าวทำเนียบรัฐบาล-นายกฯ ชี้แจงอภิปรายฯ ย้ำรัฐบาลให้ความสำคัญกับการแก้ไขปัญหายาเสพติดอย่างจริงจัง ทั้งการฟื้นฟู บำบัดรักษาผู้ติดยาเสพติดเพื่อให้กลับสู่สังคมได้


วันพุธที่ 20 กรกฎาคม 2565
พิมพ์
นายกฯ ชี้แจงอภิปรายฯ ย้ำรัฐบาลให้ความสำคัญกับการแก้ไขปัญหายาเสพติดอย่างจริงจัง ทั้งการฟื้นฟู บำบัดรักษาผู้ติดยาเสพติดเพื่อให้กลับสู่สังคมได้
นายกฯ ชี้แจงอภิปรายฯ ย้ำรัฐบาลให้ความสำคัญกับการแก้ไขปัญหายาเสพติดอย่างจริงจัง ทั้งการฟื้นฟู บำบัดรักษาผู้ติดยาเสพติดเพื่อให้กลับสู่สังคมได้
นายธนกร วังบุญคงชนะ โฆษกประจำสำนักนายกรัฐมนตรี เผยว่า วันนี้ (20 กรกฎาคม 2565) เวลา 18.44  น. ณ ห้องประชุมพระสุริยัน ชั้น 2 อาคารรัฐสภา พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม เข้าร่วมการประชุมการพิจารณาญัตติขอเปิดอภิปรายทั่วไปเพื่อลงมติไม่ไว้วางใจ รัฐมนตรีเป็นรายบุคคล ตามมาตรา 151 ของรัฐธรรมนูญแห่งราชอาณาจักรไทย พุทธศักราช 2560 โดยนายกรัฐมนตรีกล่าวขอบคุณข้อห่วงใยของสมาชิกฯ เกี่ยวกับเรื่องของยาเสพติด พร้อมยืนยันรัฐบาลให้ความสำคัญกับการแก้ไขปัญหายาเสพติด โดยมีการดำเนินการในทุกขั้นตอน ทั้งป้องกัน ปราบปราม ฟื้นฟู และบำบัดรักษาผู้ติดยาเสพติดเพื่อให้กลับเข้าสู่สังคมได้ ส่วนยาเสพติดที่มีการลักลอบเข้ามาในช่วงนี้เพิ่มขึ้น แต่ก็สามารถจับกุมได้มากขึ้น สิ่งที่สำคัญที่สุดขณะนี้คือเทคโนโลยีเร็วขึ้น รวมทั้งต้นทุนการผลิตต่ำดังนั้นอยู่ที่จะช่วยกันดูแลอย่างไร ไม่ให้ไปเกี่ยวข้องกับยาเสพติด ทั้งการดำเนินการทางมาตรการทางสังคม โดยเป็นความร่วมมือระหว่างกันของเจ้าหน้าที่รัฐ ภาคประชาสังคมและประชาชน ทั้งนี้ หากใครรู้เห็นการค้ายาเสพติดก็สามารถแจ้งเข้ามายังหน่วยงานรัฐได้ เพื่อที่จะทำการตรวจสอบต่อไป โดยมีการดูแลเรื่องความปลอดภัยให้ ยืนยันทั้งหมดรัฐบาลพยายามทำอย่างเต็มที่ รวมไปถึงการดูแลในบริเวณชายแดน ซึ่งมีเจ้าหน้าที่ด้านความมั่นคงทุกภาคส่วนดูแลอย่างใกล้ชิด ทั้งเรื่องการลักลอบข้ามแดนและสิ่งผิดกฎหมายต่าง ๆ โดยขอให้นึกถึงประโยชน์ของพวกเขาเหล่านั้นด้วย นอกจากนี้ นายกรัฐมนตรีกล่าวถึงกรณีที่มีการกล่าวจะทำลายนั่งร้านรัฐบาล ไม่ใช่คำพูดที่สมควรพูดในสภาฯ

ที่มา : https://www.thaigov.go.th/news/contents/details/57081