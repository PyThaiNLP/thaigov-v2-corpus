รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม ประชุมผู้บริหารกระทรวงฯ ครั้งที่ ๗/๒๕๖๕ เพื่อติดตามความคืบหน้าการดำเนินงานของหน่วยงานในสังกัด


วันพฤหัสบดีที่ 10 มีนาคม 2565
พิมพ์
รัฐมนตรีว่าการกระทรวงยุติธรรม ประชุมผู้บริหารกระทรวงฯ ครั้งที่ ๗/๒๕๖๕ เพื่อติดตามความคืบหน้าการดำเนินงานของหน่วยงานในสังกัด
รัฐมนตรีว่าการกระทรวงยุติธรรม ประชุมผู้บริหารกระทรวงฯ ครั้งที่ ๗/๒๕๖๕ เพื่อติดตามความคืบหน้าการดำเนินงานของหน่วยงานในสังกัด
ในวันพุธที่ ๙ มีนาคม ๒๕๖๕ เวลา ๑๐.๐๐ น. นายสมศักดิ์ เทพสุทิน รัฐมนตรีว่าการกระทรวงยุติธรรม เป็นประธานการประชุมผู้บริหารกระทรวงยุติธรรม ครั้งที่ ๗/๒๕๖๕ โดยมี ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม ว่าที่ร้อยตรีธนกฤต จิตรอารีย์รัตน์ เลขานุการรัฐมนตรีว่าการกระทรวงยุติธรรม นางสาวณัฐธ์ภัสส์ ยงใจยุทธ ผู้ช่วยรัฐมนตรีประจำกระทรวงยุติธรรม นายธนวัชร นิติกาญจนา ที่ปรึกษารัฐมนตรีว่าการกระทรวงยุติธรรม นายวัลลภ นาคบัว รองปลัดกระทรวงยุติธรรม นายสหการณ์ เพ็ชรนรินทร์ รองปลัดกระทรวงยุติธรรม นางอรัญญา ทองน้ำตะโก รองปลัดกระทรวงยุติธรรม พันตำรวจโท ประวุธ วงศ์สีนิล รองปลัดกระทรวงยุติธรรม พร้อมด้วยผู้บริหารระดับสูงของหน่วยงานในสังกัดกระทรวงยุติธรรม เข้าร่วม ผ่านระบบการประชุมทางไกล (Video Conference) และห้องประชุมกระทรวงยุติธรรม ๑๐-๐๑ อาคารกระทรวงยุติธรรม
โดยที่ประชุมได้รับทราบรายงานความคืบหน้าการบริหารจัดการบุคลากรด้านการออกแบบและก่อสร้างเพื่อรองรับ การดำเนินงานของกรมราชทัณฑ์ การจัดมหกรรมไกล่เกลี่ยหนี้สินครัวเรือนและยุติธรรมพบประชาชน ครั้งที่ ๒/๒๕๖๕ ของกรมบังคับคดีและกรมคุ้มครองสิทธิและเสรีภาพ การรายงานความคืบหน้าการกำหนดแนวทางการแก้ไขปัญหาการหลบหนีของผู้ต้องขังจากเรือนจำหรือสถานที่คุมขัง ของกรมราชทัณฑ์ รวมทั้งการรายงานความคืบหน้าการดำเนินการคดีรถหรู กรมสอบสวนคดีพิเศษ

ที่มา : https://www.thaigov.go.th/news/contents/details/52415