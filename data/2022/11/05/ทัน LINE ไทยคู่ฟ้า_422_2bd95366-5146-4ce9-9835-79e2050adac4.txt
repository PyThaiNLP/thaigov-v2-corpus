รัฐบาลไทย-ข่าวทำเนียบรัฐบาล-ศบค. ยกเลิกเคอร์ฟิว - พื้นที่สีแดงเข้ม และเพิ่มพื้นที่นำร่องท่องเที่ยวเป็น 7 จว. เริ่ม 1 ธ.ค. 64


วันศุกร์ที่ 26 พฤศจิกายน 2564
ศบค. ยกเลิกเคอร์ฟิว - พื้นที่สีแดงเข้ม และเพิ่มพื้นที่นำร่องท่องเที่ยวเป็น 7 จว. เริ่ม 1 ธ.ค. 64
....
ที่ประชุม ศบค. (26 พ.ย.) มีมติปรับระดับพื้นที่สถานการณ์ทั่วราชอาณาจักร โดยพื้นที่ควบคุมสูงสุดและเข้มงวด (สีแดงเข้ม) เหลือ 0 จว. พร้อมยกเลิกการห้ามออกนอกเคหสถาน (เคอร์ฟิว)/ พื้นที่ควบคุมสูงสุด (สีแดง) 23 จว./ พื้นที่ควบคุม (สีส้ม) 23 จว./ พื้นที่เฝ้าระวังสูง (สีเหลือง) จากเดิม 5 จว. ปรับเป็น 24 จว./ พื้นที่สีฟ้า (นำร่องท่องเที่ยว) เพิ่มเป็น 7 จว. ได้แก่ กทม. กระบี่ กาญจนบุรี นนทบุรี ปทุมธานี พังงา และภูเก็ต
.
สำหรับมาตรการเดินทางเข้าราชอาณาจักร ได้มีการปรับการตรวจหาเชื้อหลังเข้าประเทศสำหรับนักท่องเที่ยวกลุ่ม Test and Go เป็น ATK จากเดิมที่ต้องตรวจด้วยวิธี RT-PCR พร้อมกักตัวเป็นเวลา 1 วัน แต่ยังคงต้องมีผลตรวจหาเชื้อโควิด-19 ด้วยวิธี RT-PCR ภายใน 72 ชม. ก่อนเดินทางเช่นเดิม ยกเว้นเด็กอายุต่ำกว่า 6 ปี เริ่ม 16 ธ.ค. 64
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/48741