รัฐบาลไทย-ข่าวทำเนียบรัฐบาล-ครม.รับทราบ สำนักงานเลขาธิการสภาผู้แทนราษฎร ขอความร่วมมือนายกรัฐมนตรีและรัฐมนตรีในการมาตอบกระทู้ของ ส.ส.


วันอังคารที่ 26 กรกฎาคม 2565
พิมพ์
ครม.รับทราบ สำนักงานเลขาธิการสภาผู้แทนราษฎร ขอความร่วมมือนายกรัฐมนตรีและรัฐมนตรีในการมาตอบกระทู้ของ ส.ส.
ครม.รับทราบ สำนักงานเลขาธิการสภาผู้แทนราษฎร ขอความร่วมมือนายกรัฐมนตรีและรัฐมนตรีในการมาตอบกระทู้ของ ส.ส.
วันที่ 26 กรกฎาคม 2565 น.ส.ไตรศุลี ไตรสรณกุล รองโฆษกประจำสำนักนายกรัฐมนตรีกล่าวว่า คณะรัฐมนตรี (ครม.) รับทราบ ตามที่สำนักงานเลขาธิการสภาผู้แทนราษฎร ได้เสนอเรื่อง ขอความร่วมมือในการมาตอบกระทู้ถาม ซึ่งเป็นการขอความร่วมมือจากครม.ขอให้นายกรัฐมนตรีและรัฐมนตรีที่ต้องตอบกระทู้ถามมาตอบกระทู้ถามในที่ประชุมสภาผู้แทนราษฎรและในห้องกระทู้ถามแยกเฉพาะทุกครั้งที่มีการพิจารณาระเบียบวาระกระทู้ถามในการประชุมสภาผู้แทนราษฎร เพื่อให้การปฏิบัติหน้าที่ของฝ่ายนิติบัญญัติและการประชุมสภาผู้แทนราษฎรดำเนินไปด้วยความเรียบร้อย
ทั้งนี้ในการประชุมสภาผู้แทนราษฎรครั้งที่ 10 (สมัยสามัญประจำปี ครั้งที่ 1 ) วันพฤหัสบดีที่ 30 มิถุนายน 2565 ที่ประชุมได้ตั้งข้อสังเกตว่า วาระกระทู้ถามของสภาผู้แทนราษฎรจะมีการพิจารณาเฉพาะวันพฤหัสบดีช่วงเช้าของทุกสัปดาห์ จึงขอให้นายกรัฐมนตรีและรัฐมนตรีตระหนักและจัดสรรเวลาในช่วงวันดังกล่าวไว้เพื่อเตรียมมาตอบกระทู้ถามของสมาชิกสภาผู้แทนราษฎรทั้งในห้องประชุมสภาผู้แทนราษฎรและห้องกระทู้ถามแยกเฉพาะ

ที่มา : https://www.thaigov.go.th/news/contents/details/57290