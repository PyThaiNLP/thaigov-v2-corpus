รัฐบาลไทย-ข่าวทำเนียบรัฐบาล-ก.แรงงาน ขยายการจ้างงานผู้สูงอายุ ได้งานแล้วกว่า 600 คน สร้างรายได้กว่า 2 แสนบาทจ้างงาน - หางานได้ที่ “ไทยมีงานทำ”


วันจันทร์ที่ 13 มิถุนายน 2565
ก.แรงงาน ขยายการจ้างงานผู้สูงอายุ ได้งานแล้วกว่า 600 คน สร้างรายได้กว่า 2 แสนบาทจ้างงาน - หางานได้ที่ “ไทยมีงานทำ”
.....
กระทรวงแรงงาน ขยายการจ้างงานผู้สูงอายุรองรับการเข้าสู่สังคมผู้สูงอายุ ตามยุทธศาสตร์ชาติด้านการส่งเสริมและพัฒนาผู้สูงอายุ โดยดำเนินโครงการส่งเสริมการจ้างงานผู้สูงอายุในอาชีพที่เหมาะสมกับวัยและประสบการณ์ ประกอบด้วย 3 กิจกรรม คือ กิจกรรมสานพลังประชารัฐจัดหางานให้ผู้สูงอายุ กิจกรรม 1 อำเภอ 1 ภูมิปัญญา และกิจกรรมสร้างโอกาสการมีงานทำให้ผู้สูงอายุเพื่อเพิ่มประสิทธิภาพการบรรจุงาน รวมถึงการประกอบอาชีพอิสระ และพัฒนาผลิตภัณฑ์สู่ตลาดออนไลน์
.
ปัจจุบันเกิดการจ้างงานผู้สูงอายุแล้ว 649 คน จ้างงานเป็นวิทยากร 12 คน สร้างรายได้ 201,600 บาท นอกจากนี้ ยังมีความต้องการจ้างงานผู้สูงอายุอีก 34 อัตราในตำแหน่งบาริสต้า ส่วนผู้สูงอายุที่มาใช้บริการกรมการจัดหางาน 20 คน ได้รับการบรรจุงานแล้ว ทั้งนี้ นายจ้างที่ต้องการประกาศตำแหน่งเพื่อจ้างงานผู้สูงอายุ สามารถประกาศบนแพลตฟอร์มออนไลน์ “ไทยมีงานทำ” ได้โดยไม่มีค่าใช้จ่าย
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/55640