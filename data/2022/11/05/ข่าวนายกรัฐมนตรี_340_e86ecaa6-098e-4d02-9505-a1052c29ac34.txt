รัฐบาลไทย-ข่าวทำเนียบรัฐบาล-​นายกรัฐมนตรีกล่าวคำปราศรัยเนื่องในโอกาส “วันศิลปินแห่งชาติ” ประจำปี 2565 ชื่นชมศิลปินทุกแขนง ขอทุกคนร่วมส่งเสริม สืบสาน ทำนุบำรุงศิลปวัฒนธรรมของชาติให้เจริญรุ่งเรือง


วันพฤหัสบดีที่ 24 กุมภาพันธ์ 2565
พิมพ์
​นายกรัฐมนตรีกล่าวคำปราศรัยเนื่องในโอกาส “วันศิลปินแห่งชาติ” ประจำปี 2565 ชื่นชมศิลปินทุกแขนง ขอทุกคนร่วมส่งเสริม สืบสาน ทำนุบำรุงศิลปวัฒนธรรมของชาติให้เจริญรุ่งเรือง
​นายกรัฐมนตรีกล่าวคำปราศรัยเนื่องในโอกาส “วันศิลปินแห่งชาติ” ประจำปี 2565 ชื่นชมศิลปินทุกแขนง ขอทุกคนร่วมส่งเสริม สืบสาน ทำนุบำรุงศิลปวัฒนธรรมของชาติให้เจริญรุ่งเรือง
วันนี้ (24 กุมภาพันธ์ 2565) นายธนกร วังบุญคงชนะ โฆษกประจำสำนักนายกรัฐมนตรี เผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ได้กล่าวคำปราศรัยเนื่องในโอกาส “วันศิลปินแห่งชาติ” ประจำปี 2565 เผยแพร่ทางสถานีวิทยุกระจายเสียงแห่งประเทศไทย สถานีวิทยุโทรทัศน์แห่งประเทศไทย และสถานีวิทยุโทรทัศน์ช่อง 9 MCOT HD สรุปสาระสำคัญ ดังนี้
นายกรัฐมนตรี กล่าวในนามของรัฐบาลขอส่งความระลึกถึงและความปรารถนาดีให้ศิลปินแห่งชาติ ตลอดจนศิลปินทุกแขนง และผู้เกี่ยวข้องกับงานด้านศิลปวัฒนธรรมทุกคน ที่มีส่วนสำคัญในการส่งเสริม สืบสาน ทำนุบำรุงศิลปวัฒนธรรมของชาติให้มีความเจริญรุ่งเรืองตลอดมา รวมทั้งขอยกย่องเชิดชูเกียรติเหล่าศิลปินแห่งชาติทุกแขนง ซึ่งถือเป็นครูของแผ่นดิน เป็นปูชนียบุคคลที่ได้อุทิศตน สร้างสรรค์ผลงานศิลปะอันทรงคุณค่า เพื่อสานต่อมรดกภูมิปัญญาทางวัฒนธรรมให้ดำรงอยู่ เป็นสมบัติอันล้ำค่าของแผ่นดิน และความภาคภูมิใจของลูกหลานไทย
ทั้งนี้ รัฐบาลได้ประกาศให้วันที่ 24 กุมภาพันธ์ ซึ่งเป็นวันคล้ายวันพระบรมราชสมภพ พระบาทสมเด็จพระพุทธเลิศหล้านภาลัย รัชกาลที่ 2 เป็น “วันศิลปินแห่งชาติ” เพื่อน้อมสำนึกในพระมหากรุณาธิคุณ ที่ทรงมีคุณูปการต่องานศิลปวัฒนธรรมของชาติ ทั้งด้านกวีนิพนธ์ ด้านดนตรี และด้านประติมากรรมด้วยพระราชปรารถนาให้ศิลปะของไทยดำรงอยู่เป็นศิลป์แห่งแผ่นดินอย่างสง่างาม
------------------
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/51873