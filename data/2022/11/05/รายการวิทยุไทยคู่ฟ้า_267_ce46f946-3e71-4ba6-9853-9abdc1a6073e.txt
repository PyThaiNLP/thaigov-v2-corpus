รัฐบาลไทย-ข่าวทำเนียบรัฐบาล-รัฐบาลคาดการณ์เศรษฐกิจไทยขยายตัวร้อยละ 4


วันจันทร์ที่ 7 กุมภาพันธ์ 2565
รัฐบาลคาดการณ์เศรษฐกิจไทยขยายตัวร้อยละ 4
วันจันทร์ที่ 7 กุมภาพันธ์ 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลคาดการณ์ว่าเศรษฐกิจประเทศไทยปี 2565 จะขยายตัวร้อยละ 4.0 ต่อปี จากมาตรการกระตุ้นเศรษฐกิจด้วยการใช้งบประมาณแผ่นดิน 3.1 ล้านล้านบาท งบลงทุนรัฐวิสาหกิจ 3 แสนล้านบาท และ พ.ร.ก.เงินกู้ ควบคู่กับการเติบโตของภาคการส่งออก การท่องเที่ยว และการลงทุนจากต่างชาติ โดยคาดว่าภาคการท่องเที่ยวจะมีรายได้ราว 1.3 – 1.8 ล้านล้านบาท ภาคการส่งออกตั้งเป้าขยายตัวที่ร้อยละ 3-4 หรือมีมูลค่า 2.7-2.8 แสนล้านเหรียญสหรัฐ ส่วนการลงทุนจากต่างประเทศคาดว่าจะมีการจดทะเบียนตั้งธุรกิจในพื้นที่ EEC อยู่ที่ 6,500 – 6,800 ราย ทั้งนี้ รัฐบาลจะดำเนินการอย่างสมดุลระหว่างการขับเคลื่อนเศรษฐกิจและความปลอดภัยทางสาธารณสุข รวมถึงรักษาระดับเงินเฟ้อให้อยู่ภายในกรอบที่ร้อยละ 1-3 ต่อปี
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/51296