รัฐบาลไทย-ข่าวทำเนียบรัฐบาล-นายกฯ ชื่นชมความสำเร็จทัพนักกีฬาไทย หลังปิดฉากซีเกมส์ครั้งที่ 31 คว้าเหรียญรางวัลรวม 331 เหรียญ


วันอังคารที่ 24 พฤษภาคม 2565
นายกฯ ชื่นชมความสำเร็จทัพนักกีฬาไทย หลังปิดฉากซีเกมส์ครั้งที่ 31 คว้าเหรียญรางวัลรวม 331 เหรียญ
.....
พลเอก ประยุทธ์ จันทร์โอชา นายกรัฐมนตรี และ รมว.กลาโหม ชื่นชมความสำเร็จของทัพนักกีฬาไทยในการแข่งขันกีฬาซีเกมส์ ครั้งที่ 31 ณ ประเทศเวียดนาม ระหว่างวันที่ 12 - 23 พ.ค. 65 หลังร่วมติดตามและส่งกำลังใจแก่ทุกฝ่ายมาอย่างต่อเนื่อง
.
ซึ่งปีนี้ประเทศไทยคว้าชัยในหลายชนิดกีฬา กวาดรางวัลไปทั้งสิ้น 331 เหรียญ ประกอบด้วย 92 เหรียญทอง 103 เหรียญเงิน 136 เหรียญทองแดง และสร้างประวัติศาสตร์การแข่งขัน ทำสถิติใหม่ในบางประเภทกีฬา ถือเป็นความภาคภูมิใจของชาติในการพัฒนาทรัพยากรบุคคลด้านกีฬา พร้อมขอบคุณทุกฝ่ายที่ร่วมผลักดันศักยภาพนักกีฬาไทยอย่างต่อเนื่อง ซึ่งรัฐบาลพร้อมสนับสนุนการแข่งขันทุกระดับ ทั้งนี้ หากนักกีฬาคนไหนอาจจะไม่ประสบความสำเร็จในการแข่งขันครั้งนี้ ไม่ต้องเสียกำลังใจ ให้ถือว่าทำหน้าที่ดีที่สุดเพื่อประเทศชาติแล้ว
.
สำหรับตอนท้ายของพิธีปิดการแข่งขันกีฬาซีเกมส์ ครั้งที่ 31 ประเทศเวียดนามได้ส่งมอบการเป็นเจ้าภาพจัดการแข่งขันกีฬาซีเกมส์ ครั้งที่ 32 ในปีหน้า แก่ประเทศกัมพูชา ซึ่งจะจัดขึ้นระหว่างวันที่ 5 - 17 พ.ค. 66 ณ กรุงพนมเปญ ประเทศกัมพูชา
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/54937