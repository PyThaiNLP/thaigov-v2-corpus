รัฐบาลไทย-ข่าวทำเนียบรัฐบาล-ศ. (พิเศษ) ดร. เอนก บรรยายพิเศษให้กับนักศึกษาปริญญาเอก เรื่อง การเสริมสร้างบารมีอย่างมีคุณธรรม ที่มหาวิทยาลัยสวนดุสิต


วันศุกร์ที่ 1 กรกฎาคม 2565
ศ. (พิเศษ) ดร. เอนก บรรยายพิเศษให้กับนักศึกษาปริญญาเอก เรื่อง การเสริมสร้างบารมีอย่างมีคุณธรรม ที่มหาวิทยาลัยสวนดุสิต
ศ. (พิเศษ) ดร. เอนก บรรยายพิเศษให้กับนักศึกษาปริญญาเอก เรื่อง การเสริมสร้างบารมีอย่างมีคุณธรรม ที่มหาวิทยาลัยสวนดุสิต
ศ. (พิเศษ) ดร. เอนก เหล่าธรรมทัศน์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม (รมว.อว.) ได้รับเกียรติบรรยายพิเศษให้กับนักศึกษาปริญญาเอก เรื่อง การเสริมสร้างบารมีอย่างมีคุณธรรม ที่ห้องประชุมชั้น 5 อาคารสำนักงาน มหาวิทยาลัยสวนดุสิต เมื่อวันที่ 18 มิถุนายน 2565 โดยท่าน รมว.อว. ได้บรรยายถึงการเตรียมความพร้อมในความเป็นผู้นำในอนาคต ที่ต้องมี Mindset ที่เชื่อว่าทุกอย่างเปลี่ยนแปลงได้ โดยเฉพาะเชื่อว่าประเทศไทยและคนไทยปฏิรูปได้ อย่างเช่น อว. ที่ดำเนินการปฏิรูปและปลดล็อกไปแล้วหลายเรื่อง ทั้งเรื่องไม่มีเวลาเรียนขั้นต่ำ ไม่มีรีไทร์ การเข้าสู่ตำแหน่งทางวิชาการ หลักสูตร WINS หลักสูตร Sandbox ที่ตอนนี้ได้ลงนาม MOU กับ BOI ในการผลิตนักวิศวะและนักวิทยาศาสตร์พันธุ์ใหม่ ให้ได้ 10,000 คน ใน 3 ปี รวมไปถึง อว.ช่วยชาติผ่าวิกฤตโควิด-19 ที่ อว. ได้ริเริ่มใช้โรงเรียนแพทย์ มหาวิทยาลัย มาทำเป็นโรงพยาบาลสนาม ศูนย์ฉีดวัคซีน และการใช้ดนตรีบำบัดผ่อนคลายความทุกข์ที่ได้จัดไปแล้วทั่วประเทศ และที่สำคัญและประสบความสำเร็จอย่างมากคือ โครงการ U2T ที่ขณะนี้กำลังดำเนินการเป็นปีที่ 2 ได้รับผลตอบรับกว่า 40,000 คน ที่สนใจสมัครในวันแรก ซึ่งทั้งหมดนี้คือทรัพยากรที่ อว. มี ทั้งด้านบุคลากร สถานที่ องค์ความรู้ที่หลากหลาย นำมาทำให้เกิดความเปลี่ยนแปลง สร้างคุณประโยชน์ให้กับประชาชนและประเทศชาติอย่างมหาศาล โดยใช้ Mindset ที่ว่า เปลี่ยนปัญหาให้เป็นโอกาส ทำดี ทำเร็ว ทำมาก และทำอย่างประหยัด อย่าคิดว่าจะทำอะไรต้องรอให้พร้อมก่อน นอกจากนี้ ได้เน้นย้ำว่า การเป็นผู้นำที่ดีจะต้องเสริมสร้างบารมีอย่างมีคุณธรรมในแบบทางสายกลาง ไม่หย่อนไม่ตึงจนเกินไป อีกทั้งให้เข้มงวดกับตัวเองให้มาก แล้วผ่อนปรนให้ผู้อื่นมากขึ้น จึงจะประสบความสำเร็จในการเป็นผู้นำที่ดีและมีคุณธรรม

ที่มา : https://www.thaigov.go.th/news/contents/details/56400