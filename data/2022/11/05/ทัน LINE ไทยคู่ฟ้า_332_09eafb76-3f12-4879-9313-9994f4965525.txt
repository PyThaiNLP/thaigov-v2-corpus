รัฐบาลไทย-ข่าวทำเนียบรัฐบาล-เตือน! โรงแรมในโครงการ “เราเที่ยวด้วยกัน” อย่าฉวยโอกาสขึ้นราคา หากพบถูกตัดสิทธิ์ทันที


วันจันทร์ที่ 11 ตุลาคม 2564
เตือน! โรงแรมในโครงการ “เราเที่ยวด้วยกัน” อย่าฉวยโอกาสขึ้นราคา หากพบถูกตัดสิทธิ์ทันที
....
น.ส.ไตรศุลี ไตรสรณกุล รองโฆษกรัฐบาล เผยภายหลังพบการร้องเรียนจากประชาชนมายังกระทรวงการท่องเที่ยวและกีฬา และการท่องเที่ยวแห่งประเทศไทย(ททท.) เป็นจำนวนมาก ถึงการปรับขึ้นราคาที่โรงแรมที่พักที่เข้าร่วมโครงการเราเที่ยวด้วยกัน เฟส 3 ที่เปิดให้ประชาชนใช้สิทธิจองที่พักได้ตั้งแต่วันที่ 8 ต.ค. ที่ผ่านมา โดยเฉพาะที่พักในแหล่งท่องเที่ยวสำคัญ เช่น ภูเก็ต พัทยา หัวหิน เชียงใหม่ เขาใหญ่
.
รัฐบาลขอความร่วมมือผู้ประกอบการที่เข้าร่วมโครงการทุกราย อย่าฉวยโอกาสปรับขึ้นราคา เพราะโครงการเราเที่ยวด้วยกัน โครงการทัวร์เที่ยวไทย มุ่งหวังจะกระตุ้นเศรษฐกิจภาคการท่องเที่ยว ช่วยเหลือและเยียวยาทั้งผู้ประกอบการ และประชาชน ให้ผ่านพ้นช่วงวิกฤตโควิด-19 ไปให้ได้
.
ขณะนี้หน่วยงานที่เกี่ยวข้องจะเร่งตรวจสอบ หากพบว่ามีการฉวยโอกาสปรับขึ้นราคาที่พักหรือให้บริการจริง นอกจากจะถูกลงโทษตัดสิทธิ์จากโครงการในรอบนี้แล้ว จะส่งผลถึงการเข้าร่วมโครงการอื่น ๆ ในระยะต่อไปด้วย
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/46856