รัฐบาลไทย-ข่าวทำเนียบรัฐบาล-วธ.หนุนผู้ประกอบการภาพยนตร์ ลุยงาน soft power เปิดตัวภาพยนตร์ “มนต์รักช้างให้” นำอัตลักษณ์ความเป็นไทยจังหวัดสุรินทร์ออกสู่ตลาดโลก


วันพุธที่ 25 พฤษภาคม 2565
วธ.หนุนผู้ประกอบการภาพยนตร์ ลุยงาน soft power  เปิดตัวภาพยนตร์ “มนต์รักช้างให้” นำอัตลักษณ์ความเป็นไทยจังหวัดสุรินทร์ออกสู่ตลาดโลก
วธ.หนุนผู้ประกอบการภาพยนตร์ ลุยงาน soft power เปิดตัวภาพยนตร์ “มนต์รักช้างให้” นำอัตลักษณ์ความเป็นไทยจังหวัดสุรินทร์ออกสู่ตลาดโลก
วธ.หนุนผู้ประกอบการภาพยนตร์ ลุยงาน soft power  เปิดตัวภาพยนตร์ “มนต์รักช้างให้” นำอัตลักษณ์ความเป็นไทยจังหวัดสุรินทร์ออกสู่ตลาดโลก
เมื่อเร็วๆนี้ นายอิทธิพล คุณปลื้ม รัฐมนตรีว่าการกระทรวงวัฒนธรรม เป็นประธานงานแถลงข่าวความร่วมมือในการสร้างภาพยนตร์ SOFT POWER  ในโครงการ Sharing the Spirit of Thailand โดยมีนางสาวเพชรรัตน์ สายทอง ผู้ช่วยปลัดกระทรวงวัฒนธรรม ผู้บริหารกระทรวงวัฒนธรรม (วธ.) ผู้บริหารบริษัท กันตนา กรุ๊ป จำกัด (มหาชน) บริษัทเอ็ม พิคเจอร์ เอนเตอร์เทนเม้นท์ จำกัด (มหาชน) และสื่อมวลชน เข้าร่วมงาน ณ โรงภาพยนตร์พารากอน ซีนีเพล็กซ์ ชั้น 6 ศูนย์การค้าสยามพารากอน ภายในงานมีการเปิดตัวภาพยนตร์ที่นำอัตลักษณ์และเอกลักษณ์ของความเป็นไทย ถ่ายทอดสู่ ภาพยนตร์ 5 เรื่อง 5 ผู้กำกับฯ 5 ภูมิภาค และพร้อมจัดฉาย  สู่สายตาคนทั่วโลกได้รับชมทั่วกัน ประเดิมเรื่องแรกกับภาพยนตร์ มนต์รักช้างให้ จาก จ.สุรินทร์ นำทีมนักแสดงโดย เอสเธอร์ สุปรีย์ลีลา ร่วมด้วย คิมม่อน - วโรดม เข็มมณฑา, บอม - นนทัช ธนวัฒน์ยรรยง, ฟิล์ม - จิรายุ อึ้งวานิช โดยมี โอ๋ - ฐิติพันธ์ รักษาสัตย์ (มาดามฟันนี่) เป็นผู้กำกับภาพยนตร์  ความร่วมมือครั้งนี้ถือเป็นการส่งเสริม และสนับสนุนการสร้างภาพยนตร์ไทยให้มีมาตรฐานได้รับความนิยมทั้งในและต่างประเทศ ผ่านการฉายในโรงภาพยนตร์และผ่าน online platforms ต่าง ๆ เปิดโอกาสให้กับผู้กำกับรุ่นใหม่สร้างสรรค์ภาพยนตร์ไทย นับเป็นส่วนหนึ่งของ soft power ซึ่งสามารถสอดแทรกเนื้อหาเพื่อถ่ายทอดและเผยแพร่ศิลปวัฒนธรรม สถานที่ท่องเที่ยว อาหาร รวมถึงสินค้าและบริการของไทยในหลายภาคส่วนไปสู่ตลาดโลกได้เป็นอย่างดี เป็นประโยชน์กับการส่งเสริมการส่งออกของไทยให้เติบโตได้อย่างยั่งยืน
รัฐมนตรีว่าการกระทรวงวัฒนธรรม กล่าวว่า อุตสาหกรรม SOFT POWER ของไทย รัฐบาลได้มีการผลักดัน สนับสนุน และส่งเสริมหลักมาตลอดเวลานับสิบปี โดยเฉพาะในอุตสาหกรรมภาพยนตร์ที่มีการขับเคลื่อนอย่างต่อเนื่อง ก่อให้เกิดรายได้เข้าประเทศมหาศาล ปัจจุบัน ภาคเอกชนในวงการภาพยนตร์ไทย มีการพัฒนา เพื่อให้ตอบโจทย์ตามความต้องการของตลาดอุตสาหกรรมในปัจจุบัน รวมทั้งมีความพร้อมในการผลักดันอุตสาหกรรมภาพยนตร์ ตามนโยบาย SOFT POWER  ความเป็นไทยในระดับเวทีโลก ในปลายเดือนพฤษภาคมนี้จะเข้าสู่เทศกาลภาพยนตร์เมืองคานส์ สาธารณรัฐฝรั่งเศส ซึ่งภาครัฐ ทั้งกระทรวงพาณิชย์ กระทรวงการต่างประเทศ กระทรวงการท่องเที่ยวและกีฬา ร่วมกันภาคเอกชน จัดคูหาประชาสัมพันธ์อุตสาหกรรมภาพยนตร์ของประเทศไทย (Thailand Pavilion) และคูหาจำหน่ายและเจรจาภาพยนตร์และวีดิทัศน์ไทย เพื่อส่งเสริมอุตสาหกรรมภาพยนตร์ไทยในระดับเวทีโลกต่อไป
นายอิทธิพล กล่าวว่า ในนามตัวแทนภาครัฐ เรามีความยินดีที่จะส่งเสริมและสนับสนุนผู้ที่อยู่ในอุตสาหกรรมภาพยนตร์ให้เติบโตไปอย่างต่อเนื่อง โดยเฉพาะ วธ.มีหน่วยงานในพื้นที่ที่พร้อมอำนวยความสะดวกให้กับผู้ประกอบการ  และขอเน้นย้ำว่ารัฐบาลให้ความสำคัญกับนโยบาย SOFT POWER เป็นอย่างมาก โดยเฉพาะพลเอกประยุทธ์ จันทร์โอชา นายกรัฐมนตรี เน้นย้ำมาโดยตลอดว่าจะสนับสนุน ศิลปิน ผู้คนในอุตสาหกรรม SOFT POWER รวมทั้งต่อยอด สนับสนุนทุนและสร้างองค์ความรู้ เพื่อพัฒนาอุตสาหกรรม SOFT POWER ให้เติบโตมากยิ่งขึ้น ขอขอบคุณผู้ประกอบการ ผู้กำกับ นักแสดงทุกท่าน ที่ได้จัดโครงการ Sharing the spirit of Thailand ร่วมกันดึงอัตลักษณ์ของแต่ละภูมิภาค มาผลิตเป็นภาพยนตร์ 5 เรื่อง 5 ภูมิภาค ซึ่งล้วนแล้วแต่มีเนื้อหาที่เจาะลึกลงไปในอัตลักษณ์ของแต่ละภูมิภาค แต่ละจังหวัด มาสร้างเป็นจุดขายของไทย

ที่มา : https://www.thaigov.go.th/news/contents/details/54987