รัฐบาลไทย-ข่าวทำเนียบรัฐบาล-‘ดีอีเอส’ เดินหน้าติดตั้งฟรีอินเทอร์เน็ต (ไวไฟ) สำหรับผู้มีรายได้น้อย @ชุมชนทั่วประเทศ


วันอังคารที่ 11 มกราคม 2565
‘ดีอีเอส’ เดินหน้าติดตั้งฟรีอินเทอร์เน็ต (ไวไฟ) สำหรับผู้มีรายได้น้อย @ชุมชนทั่วประเทศ
.....
กระทรวงดิจิทัลเพื่อเศรษฐกิจและสังคม (ดีอีเอส) เร่งดำเนินโครงการฟรีอินเทอร์เน็ต (ไวไฟ) สำหรับผู้มีรายได้น้อยในชุมชนต่าง ๆ เพื่อลดภาระค่าใช้จ่าย อำนวยความสะดวก ส่งเสริมการสร้างรายได้ของประชาชนอย่างทั่วถึง รวมถึงลดค่าใช้จ่ายของภาครัฐในการให้บริการ - ข้อมูลแก่กลุ่มเป้าหมาย ตั้งเป้าเฟสแรกติดตั้งในชุมชนแออัดและชุมชนผู้มีรายได้น้อยกว่า 2,000 ชุมชนทั่วประเทศ
.
โดยคัดเลือกชุมชนจากข้อมูลของหน่วยงานต่าง ๆ เช่น กระทรวงมหาดไทย กระทรวงพัฒนาสังคมและความมั่นคงของมนุษย์ สถาบันพัฒนาองค์กรชุมชน ฯลฯ ให้อินเทอร์เน็ตเป็นสาธารณูปโภคพื้นฐานที่ประชาชนทุกคนเข้าถึงได้ ซึ่งจะเป็นเครื่องมือสำคัญในการลดความเหลื่อมล้ำทางเศรษฐกิจและสังคม
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/50415