รัฐบาลไทย-ข่าวทำเนียบรัฐบาล-รัฐบาลอนุมัติให้ผู้ประกันตนนำเงินชราภาพบางส่วนออกมาใช้ได้


วันอังคารที่ 17 พฤษภาคม 2565
พิมพ์
รัฐบาลอนุมัติให้ผู้ประกันตนนำเงินชราภาพบางส่วนออกมาใช้ได้
วันจันทร์ที่ 16 พฤษภาคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลเพิ่มสิทธิประโยชน์แก่ผู้ประกันตนในระบบประกันสังคม โดยอนุมัติหลักการร่าง พ.ร.บ.ประกันสังคม ซึ่งเป็นการปรับปรุงกฎหมายให้ผู้ประกันตนสามารถนำเงินกรณีชราภาพบางส่วนออกมาใช้ได้ก่อนเกษียณ โดยกรณีที่ผู้ประกันตนมีอายุครบ 55 ปีบริบูรณ์ สามารถเลือกรับเงินชราภาพเป็นแบบบำนาญหรือบำเหน็จ กรณีอายุไม่ถึง 55 ปี สามารถขอนำเงินชราภาพบางส่วนออกมาใช้ก่อน และสามารถนำไปเป็นหลักค้ำประกันในการกู้เงินจากสถาบันการเงินได้ โดยถือเป็นแหล่งเงินฉุกเฉินเพิ่มเติมของผู้ประกันตน นอกจากนี้ ยังได้เพิ่มสิทธิประโยชน์ทดแทนการขาดรายได้ในกรณีทุพพลภาพ กรณีคลอดบุตร และกรณีสงเคราะห์บุตรด้วย เพื่อให้ประชาชนได้รับหลักประกันทางสังคมที่เหมาะสมกับสภาพการณ์ปัจจุบัน
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/54620