รัฐบาลไทย-ข่าวทำเนียบรัฐบาล-“ชัยวุฒิ” ชื่นชม Youtube, Tiktok ร่วมมือปิดกั้นพวก Fake News เผยห่วงใย โซเซียลทำคนเเตกเเยก


วันจันทร์ที่ 13 มิถุนายน 2565
“ชัยวุฒิ” ชื่นชม Youtube, Tiktok ร่วมมือปิดกั้นพวก Fake News เผยห่วงใย โซเซียลทำคนเเตกเเยก
“ชัยวุฒิ” ชื่นชม Youtube, Tiktok ร่วมมือปิดกั้นพวก Fake News เผยห่วงใย โซเซียลทำคนเเตกเเยก
วันนี้ (13 มิ.ย. 65) นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอีเอส) ประชุมร่วมกับผู้บริหารสำนักงานตำรวจแห่งชาติ (สตช.) และ พล.ต.ต. ศารุติ แขวงโสภา ผู้บังคับการปราบปราม การกระทำความผิดเกี่ยวกับอาชญากรรมทางเทคโนโลยี (ผบก.ปอท.) เพื่อหารือและติดตามเรื่องคดีที่ผิดกฎหมายออนไลน์ รวมทั้งผลดำเนินการปิดกั้นเว็บไซต์ผิดกฎหมาย
ทั้งนี้ จากที่กระทรวงดิจิทัลฯ ดำเนินการยื่นขอศาลปิดกั้นเว็บไซด์ผิดกฎหมายในช่วง 6 เดือนแรกปีนี้ ปัจจุบันศาลมีคำสั่งระงับการทำให้แพร่หลายแล้ว 2,630 ยูอาร์แอล (ข้อมูล ณ วันที่ 11 มิ.ย.65) โดย 3 อันดับแรก ได้แก่ ความผิดต่อความมั่นคง (หมิ่นสถาบัน) 1,231 ยูอาร์แอล การพนันออนไลน์ 876 ยูอาร์แอล และขัดศีลธรรมอันดี 312 ยูอาร์แอล
“จากการทำงานร่วมกันของกระทรวงฯ และเจ้าหน้าที่ตำรวจ ที่ผ่านมาได้รับความร่วมมือจากเจ้าของแพลตฟอร์มหลังได้รับคำสั่งศาลให้ระงับการแพร่หลาย โดย Youtube และ tiktok ได้มีการปิดกั้นตามคำสั่งศาล 100% เฟซบุ๊ก 80% และทวิตเตอร์ 50%”
นอกจากนี้ รัฐมนตรีว่าการกระทรวงดิจิทัลเพื่อเศรษฐกิจเเละสังคม ยังเเสดงความห่วงใย ภายหลังจากที่ซุปเปอร์โพล์ออกมาเปิดเผยข้อมูล ว่า โชเซียลมีส่วนสำคัญที่ทำให้สังคมเกิดความเเตกเเยกหรือขัดเเย้งโดยระบุว่า อยากให้ทุกคนไม่ใช้โซเชียลมีเดียในทางที่ผิด ทุกภาคส่วนต้องให้ความรู้กับเยาวชน โดยเฉพาะครอบครัว และสถานศึกษา เราต้องร่วมมือกัน ในการสร้างความเข้าใจ ทั้งนี้ ทางกระทรวงดิจิทัลก็จะใช้อำนาจหน้าที่ที่มีในการปิดกั้นเพจ เว็ปไซด์หรือข้อความที่ผิดกฎหมายให้เร็วที่สุด เพื่อไม่ให้สังคมเกิดความขัดเเย้ง
พล.ต.ต. ศารุติ แขวงโสภา ผู้บังคับการปราบปราม การกระทำความผิดเกี่ยวกับอาชญากรรมทางเทคโนโลยี (ผบก.ปอท.) กล่าวว่า ได้มีการทำงานร่วมกับกระทรวงดิจิทัลฯ โดยตลอด ในการประสานงานกับผู้ให้บริการแพลตฟอร์มต่างๆ ซึ่งส่วนใหญ่เป็นต่างชาติ เพื่อให้เข้าใจบริบทของความเป็นไทยมากขึ้น โดยจะใช้แนวทางในเรื่องศีลธรรมอันดีของประชาชน ของแนวปฏิบัติการใช้สื่อสังคมออนไลน์เข้ามาช่วยในการปิดกั้น
**********************

ที่มา : https://www.thaigov.go.th/news/contents/details/55666