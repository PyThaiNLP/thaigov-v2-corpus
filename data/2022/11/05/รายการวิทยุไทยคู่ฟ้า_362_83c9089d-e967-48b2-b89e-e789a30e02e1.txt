รัฐบาลไทย-ข่าวทำเนียบรัฐบาล-รัฐบาลอุดหนุนค่า FT แบ่งเบาภาระค่าไฟฟ้าประชาชน


วันพฤหัสบดีที่ 12 พฤษภาคม 2565
พิมพ์
รัฐบาลอุดหนุนค่า FT แบ่งเบาภาระค่าไฟฟ้าประชาชน
วันพฤหัสบดีที่ 12 พฤษภาคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลแบ่งเบาภาระค่าใช้จ่ายด้านพลังงานให้แก่ประชาชนโดยเห็นชอบกรอบวงเงินกว่า 1,724 ล้านบาท เพื่อเป็นส่วนลดอัตราค่าไฟฟ้าผันแปร หรือ ค่า FT ให้แก่ผู้ใช้ไฟฟ้าประเภทบ้านอยู่อาศัยและประเภทกิจการขนาดเล็ก โดยไม่รวมถึงส่วนราชการและรัฐวิสาหกิจ ที่มีการใช้ไฟฟ้าไม่เกิน 300 หน่วยต่อเดือน เป็นระยะเวลา 4 เดือน คือ พ.ค.-ส.ค.2565 ซึ่งผู้ใช้ไฟฟ้าจะได้รับส่วนลดค่าไฟฟ้าจากการลดค่า FT ที่ 0.2338 บาทต่อหน่วย ทั้งนี้ เป็นการบรรเทาผลกระทบจากสถานการณ์ราคาพลังงานอันเนื่องจากปัญหาความขัดแย้งในภูมิภาคยุโรป ให้ประชาชนได้มีเงินหมุนเวียนเพื่อการอุปโภคบริโภคในครัวเรือนเพิ่มมากขึ้น และลดผลกระทบที่อาจมีต่อการดำเนินธุรกิจของผู้ประกอบการขนาดเล็ก
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/54456