รัฐบาลไทย-ข่าวทำเนียบรัฐบาล-รฟม. จัดกิจกรรม “ปันน้ำใจสู่สังคม MRTA Sharing” ครั้งที่ 2 ประจำปี 2565


วันจันทร์ที่ 23 พฤษภาคม 2565
รฟม. จัดกิจกรรม “ปันน้ำใจสู่สังคม MRTA Sharing” ครั้งที่ 2 ประจำปี 2565
สนับสนุนเงินและสิ่งของ ให้แก่มูลนิธิสายธารสุขใจ
นายถนอม รัตนเศรษฐ ผู้ช่วยผู้ว่าการ การรถไฟฟ้าขนส่งมวลชนแห่งประเทศไทย กระทรวงคมนาคม เป็นผู้แทนมอบเงินและสิ่งของ ได้แก่ ข้าวสาร อาหารแห้ง ยาสามัญประจำบ้าน อาหารว่างบรรจุกล่อง และของใช้ต่าง ๆ จาก ผู้บริหาร และพนักงาน การรถไฟฟ้าขนส่งมวลชนแห่งประเทศไทย (รฟม.) ผ่านกิจกรรมปันน้ำใจสู่สังคม MRTA Sharing ครั้งที่ 2 ประจำปี 2565 ให้แก่ มูลนิธิสายธารสุขใจ โดยมีนายสุรเดช เจตกรุณา ผู้อำนวยการมูลนิธิเป็นผู้รับมอบ
ทั้งนี้ กิจกรรมปันน้ำสู่ใจสังคม MRTA Sharing จัดขึ้นเพื่อส่งเสริมให้ผู้บริหารและพนักงาน รฟม. ได้มีโอกาสตอบแทนและแบ่งปันให้กับสังคม รู้จักเห็นอกเห็นใจผู้อื่น และเป็นการช่วยเหลือผู้ที่ขาดแคลน ซึ่งเป็นกิจกรรมเพื่อสังคมที่ รฟม. ได้ดำเนินการมาอย่างต่อเนื่อง ติดตามข้อมูลข่าวสาร รฟม. เพิ่มเติมได้ที่ เว็บไซต์ รฟม. www.mrta.co.th และเฟซบุ๊กแฟนเพจการรถไฟฟ้าขนส่งมวลชนแห่งประเทศไทย หรือ Call Center รฟม. โทรศัพท์ 0 2716 4044
“30 ปี รฟม. เชื่อมต่อเส้นทางสู่ความยั่งยืน Completing Connection, Mission for All”

ที่มา : https://www.thaigov.go.th/news/contents/details/54896