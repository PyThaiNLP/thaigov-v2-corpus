รัฐบาลไทย-ข่าวทำเนียบรัฐบาล-บริษัท ท่าอากาศยานไทย จำกัด (มหาชน) เปิดเผยช่วง 2 เดือนที่ผ่านมา มีปริมาณเที่ยวบินเพิ่มขึ้น 10% รับเปิดประเทศ ลุ้นผู้โดยสารฟื้นตัวต่อเนื่อง


วันพฤหัสบดีที่ 9 ธันวาคม 2564
บริษัท ท่าอากาศยานไทย จำกัด (มหาชน) เปิดเผยช่วง 2 เดือนที่ผ่านมา มีปริมาณเที่ยวบินเพิ่มขึ้น 10% รับเปิดประเทศ ลุ้นผู้โดยสารฟื้นตัวต่อเนื่อง
...
บริษัท ท่าอากาศยานไทย จำกัด (มหาชน) (ทอท.) กระทรวงคมนาคม เปิดเผยว่า นโยบายเปิดประเทศต้อนรับนักท่องเที่ยว เมื่อวันที่ 1 พฤศจิกายน 2564 ที่ผ่านมา ส่งผลให้แนวโน้มการเดินทางเริ่มทยอยฟื้นตัวอย่างมีนัยยะสำคัญ จากข้อมูลสถิติตารางการบิน (Slot) ช่วงระหว่างวันที่ 1 พฤศจิกายน - 31 ธันวาคม 2564 พบว่า ทอท. มียอดจองตารางการบินระหว่างประเทศเพิ่มขึ้น 10% รวม 1,518 เที่ยวบิน โดยมี Slot ที่ได้รับการยืนยันแล้วทั้งสิ้น 17,132 เที่ยวบิน เพิ่มจากยอดจอง Slot เดิมอยู่ที่ 15,614 เที่ยวบิน สะท้อนความต้องการเดินทางในฤดูกาลท่องเที่ยว (High season) ที่มีแนวโน้มเพิ่มสูงขึ้นในช่วงสิ้นปี โดย ทอท. พบว่าในเดือนธันวาคมมียอดการยืนยัน Slot เพิ่มขึ้นราว 24% เมื่อเทียบกับเดือนพฤศจิกายน แบ่งเป็น Slot ที่ได้รับการยืนยันในเดือนพฤศจิกายน มีจำนวน 7,649 เที่ยวบินและ Slot ที่ได้รับการยืนยันในเดือนธันวาคม จำนวน 9,483 เที่ยวบิน สอดคล้องกับปริมาณเที่ยวบินที่เริ่มฟื้นตัวได้อย่างต่อเนื่อง จากข้อมูลสถิติเที่ยวบินในช่วงสัปดาห์แรกของเดือนนี้ ระหว่างวันที่ 1 - 8 ธันวาคม 2564 มีปริมาณเที่ยวบินทั้งหมด 2,159 เที่ยวบิน คิดเป็น 270 เที่ยวบิน/วัน เพิ่มขึ้น 7.6% เมื่อเปรียบเทียบกับค่าเฉลี่ยในเดือนพฤศจิกายนซึ่งอยู่ที่ประมาณ 251 เที่ยวบิน/วัน

ที่มา : https://www.thaigov.go.th/news/contents/details/49305