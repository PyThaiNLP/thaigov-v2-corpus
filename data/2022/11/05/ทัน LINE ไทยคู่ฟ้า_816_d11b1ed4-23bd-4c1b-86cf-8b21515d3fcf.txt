รัฐบาลไทย-ข่าวทำเนียบรัฐบาล-อัปเดต! 2 มาตรการลดค่าครองชีพด้านพลังงาน ช่วย ปชช. กิจการขนาดเล็ก มอเตอร์ไซค์รับจ้าง เริ่ม พ.ค. 65


วันพุธที่ 20 เมษายน 2565
อัปเดต! 2 มาตรการลดค่าครองชีพด้านพลังงาน ช่วย ปชช. กิจการขนาดเล็ก มอเตอร์ไซค์รับจ้าง เริ่ม พ.ค. 65
.....
ที่ประชุม ครม. (19 เม.ย. 65) เห็นชอบการปรับปรุงรายละเอียดมาตรการเร่งด่วนเพื่อบรรเทาผลกระทบประชาชนจากสถานการณ์ราคาพลังงานในปัจจุบัน สำหรับการช่วยเหลือค่าไฟบ้านอยู่อาศัยและกิจการขนาดเล็ก - ค่าน้ำมันมอเตอร์ไซค์รับจ้าง ดังนี้
.
1.ให้ส่วนลด “อัตราค่าไฟฟ้าผันแปร (ค่า FT)” แก่ผู้ใช้ไฟฟ้าประเภทบ้านอยู่อาศัยและกิจการขนาดเล็ก (ไม่รวมส่วนราชการและรัฐวิสาหกิจ) ที่มียอดการใช้ไฟฟ้าไม่เกิน 300 หน่วย/เดือน เป็นเวลา 4 เดือน (พ.ค. – ส.ค. 65) โดยเป็นการปรับถ้อยคำมาตรการฯ ให้มีความชัดเจนและช่วยเหลือแบบมุ่งเป้ามากขึ้น
.
2.ให้ส่วนลดราคาน้ำมัน “กลุ่มเบนซิน” ทั้งหมด สำหรับผู้ขับขี่รถมอเตอร์ไซค์รับจ้างที่มีใบอนุญาต - จดทะเบียนกับกรมการขนส่งทางบก จำนวน 106,655 คน (ข้อมูล ณ วันที่ 22 มี.ค. 65) ในรูปแบบรัฐร่วมจ่าย 50% ไม่เกิน 50 บ./คน/วัน และไม่เกิน 250 บ./คน/เดือน โดยกดยืนยันสิทธิ์ผ่านแอปพลิเคชันและสแกนจ่ายเงินผ่าน QR Code ณ ปั๊มน้ำมันที่ร่วมโครงการ เริ่ม พ.ค. - ก.ค. 65 พร้อมยกเว้นภาษีเงินได้ฯ สำหรับผู้ที่ได้รับเงินจากโครงการดังกล่าว
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/53738