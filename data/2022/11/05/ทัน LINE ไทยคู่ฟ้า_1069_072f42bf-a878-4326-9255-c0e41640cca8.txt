รัฐบาลไทย-ข่าวทำเนียบรัฐบาล-เมนู “ข้าวซอย” ของไทยสุดเจ๋ง คว้าอันดับ 1 ซุปที่ดีที่สุดจากนักรีวิวทั่วโลก


วันจันทร์ที่ 8 สิงหาคม 2565
เมนู “ข้าวซอย” ของไทยสุดเจ๋ง คว้าอันดับ 1 ซุปที่ดีที่สุดจากนักรีวิวทั่วโลก
.....
ถือเป็นเรื่องที่น่ายินดีและภาคภูมิใจของชาวไทย เมื่อเว็บไซต์ TasteAtlas ซึ่งเป็นเว็บไซต์ที่รวบรวมสูตรอาหารและรีวิวจากนักวิจารณ์อาหาร โดยนำเสนอแผนที่ที่สามารถค้นหาอาหารต่าง ๆ จากทั่วโลกแบบอินเทอร์แอคทีฟ ได้จัดอันดับ “50 Best Rated SOUPS in the World” หรือ 50 ซุปที่ดีที่สุดจากนักรีวิวทั่วโลก
.
ผลปรากฎว่า เมนู "ข้าวซอย" อาหารพื้นเมืองขึ้นชื่อภาคเหนือของไทย คว้าอันดับ 1 ไปครอง
.
ตามมาด้วยอันดับ 2 คือ Salmon Soup จากฟินแลนด์ อันดับ 3 คือ Cullen Skink จากสก็อตแลนด์ อันดับ 4 คือ Ramen จากญี่ปุ่น และอันดับ 5 คือ Tonkotsu ramen จากญี่ปุ่น
.
ขณะที่ เมนูยอดฮิตที่ครองใจชาวต่างชาติอย่าง "ต้มยำกุ้ง" และ "ต้มข่าไก่" ของไทย ก็ได้ติดอันดับ ที่ 13 และอันดับที่ 14 อีกด้วย
.
อ้างอิงจาก https://www.tasteatlas.com/best-rated-soups-in-the-world
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/57756