รัฐบาลไทย-ข่าวทำเนียบรัฐบาล-ยกเว้นค่าธรรมเนียมรายปี ร้านสปา - นวดเพื่อสุขภาพ สถานดูแลผู้สูงอายุ จากผลกระทบโควิด-19


วันอาทิตย์ที่ 14 พฤศจิกายน 2564
ยกเว้นค่าธรรมเนียมรายปี ร้านสปา - นวดเพื่อสุขภาพ สถานดูแลผู้สูงอายุ จากผลกระทบโควิด-19
....
กรมสนับสนุนบริการสุขภาพ ขยายเวลายกเว้นค่าธรรมเนียมการประกอบกิจการสถานประกอบการเพื่อสุขภาพรายปีแก่ผู้รับอนุญาตประกอบกิจการสปาและกิจการนวดเพื่อสุขภาพ หรือเพื่อเสริมความงาม ออกไปอีกเป็นระยะเวลา 1 ปี ตั้งแต่วันที่ 18 มี.ค. 65 - 17 มี.ค. 66
.
และยกเว้นค่าธรรมเนียมการประกอบกิจการรายปีแก่ผู้รับอนุญาตประกอบกิจการการดูแลผู้สูงอายุหรือผู้มีภาวะพึ่งพิง เป็นระยะเวลา 2 ปี นับตั้งแต่วันที่ 15 ต.ค. 64 เป็นต้นไป
สำหรับค่าธรรมเนียมใบอนุญาตประกอบกิจการสปา และกิจการการดูแลผู้สูงอายุหรือผู้มีภาวะพึ่งพิงที่จัดให้มีที่พำนักอาศัย หรือมีการพักค้างคืน อยู่ที่ปีละ 1,000 บาท
ส่วนกิจการนวดเพื่อสุขภาพหรือเสริมความงาม และกิจการการดูแลผู้สูงอายุหรือผู้มีภาวะพึ่งพิงที่ให้บริการดูแลระหว่างวัน โดยไม่มีการพักค้างคืน มีค่าธรรมเนียมฯ ปีละ 500 บาท
.
ซึ่งการยกเว้นค่าธรรมเนียมนี้ สามารถช่วยลดภาระและบรรเทาผลกระทบให้แก่ผู้ประกอบการดังกล่าว จำนวนกว่า 10,000 แห่ง ที่ได้รับผลกระทบจากโรคโควิด-19 ซึ่งจะส่งผลดีต่อระบบเศรษฐกิจต่อไป
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/48211