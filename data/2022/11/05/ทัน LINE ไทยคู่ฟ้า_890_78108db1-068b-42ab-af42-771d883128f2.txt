รัฐบาลไทย-ข่าวทำเนียบรัฐบาล-นายกฯ ปลื้ม! ครึ่งทางแรก ทัพนักกีฬาไทยกวาดแล้ว 149 เหรียญ จากกีฬาซีเกมส์ 2021


วันพุธที่ 18 พฤษภาคม 2565
นายกฯ ปลื้ม! ครึ่งทางแรก ทัพนักกีฬาไทยกวาดแล้ว 149 เหรียญ จากกีฬาซีเกมส์ 2021
.....
พลเอก ประยุทธ์ จันทร์โอชา นายกรัฐมนตรี และ รมว.กลาโหม ร่วมติดตามและยินดีที่นักกีฬาทีมชาติไทยสร้างผลงานยอดเยี่ยมทุกประเภทกีฬาในการแข่งขันกีฬาซีเกมส์ 2021 ครั้งที่ 31 ที่จัดขึ้น ณ ประเทศเวียดนาม ระหว่างวันที่ 12 - 23 พ.ค. 65 สามารถคว้ารางวัลในช่วงครึ่งทางแรกได้ทั้งหมด 149 เหรียญ แบ่งเป็น 43 เหรียญทอง 44 เหรียญเงิน 62 เหรียญทองแดง (สถานะ :ช่วงค่ำวันที่ 17 พ.ค. 65)
.
ซึ่งจากการติดตามการแข่งขันกีฬาซีเกมส์อย่างใกล้ชิด เชื่อมั่นในความพยายาม ตั้งใจ และทุ่มเทของทัพนักกีฬากว่าแปดร้อยชีวิต เพื่อมุ่งสู่ความสำเร็จ สร้างชื่อเสียงและความภาคภูมิใจต่อตนเอง ครอบครัว และประเทศชาติ รวมถึงเป็นแรงบันดาลใจให้กับเยาวชนได้ยึดเป็นแบบอย่าง และขอให้นักกีฬาไทยทุกคนมีความสุขกับการแข่งขันไม่ว่าผลจะออกมาเป็นอย่างไร
และเชิญชวนประชาชนร่วมส่งแรงใจเชียร์ทัพนักกีฬาไทยต่อเนื่อง เพราะยังมีอีกหลายเกมกีฬาที่ทีมชาติไทยเข้าร่วมแข่งขัน อาทิ ฟุตบอล ฟุตซอล แบดมินตัน วอลเลย์บอล ยิงธนู เป็นต้น ซึ่งเป็นกีฬาที่น่าลุ้นผล ร่วมกันส่งแรงใจให้กับนักกีฬาไทย
.
อ่านเพิ่มเติม คลิก https://www.thaigov.go.th/news/contents/details/54673
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/54697