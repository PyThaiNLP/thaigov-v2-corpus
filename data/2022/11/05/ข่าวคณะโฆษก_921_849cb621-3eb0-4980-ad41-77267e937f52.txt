รัฐบาลไทย-ข่าวทำเนียบรัฐบาล-โฆษกรัฐบาลเผย “นายกฯ” สั่งจับตาสัปดาห์แรก สถานบันเทิง ดื่มได้ไม่เกินเวลา 23.00 น. ร้านไหนทำผิดปิดหน้าร้าน แอบเปิดหลังร้าน ขอให้เจ้าหน้าที่ สอบสวน จับกุม ยึดใบอนุญาต


วันอังคารที่ 25 มกราคม 2565
พิมพ์
โฆษกรัฐบาลเผย “นายกฯ” สั่งจับตาสัปดาห์แรก สถานบันเทิง ดื่มได้ไม่เกินเวลา 23.00 น. ร้านไหนทำผิดปิดหน้าร้าน แอบเปิดหลังร้าน ขอให้เจ้าหน้าที่ สอบสวน จับกุม ยึดใบอนุญาต
โฆษกรัฐบาลเผย “นายกฯ” สั่งจับตาสัปดาห์แรก สถานบันเทิง ดื่มได้ไม่เกินเวลา 23.00 น. ร้านไหนทำผิดปิดหน้าร้าน แอบเปิดหลังร้าน ขอให้เจ้าหน้าที่ สอบสวน จับกุม ยึดใบอนุญาต และหากพบ จนท.รัฐ เอี่ยว ให้เอาผิดทางวินัย
วันที่ 25 ม.ค. 65 นายธนกร วังบุญคงชนะ โฆษกประจำสำนักนายกรัฐมนตรี เผย พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม สั่งการเจ้าหน้าที่ตำรวจและหน่วยงานที่เกี่ยวข้องติดตามสัปดาห์แรกที่ประชุมศูนย์บริหารสถานการณ์โควิด-19 (ศบค.) อนุมัติให้ร้านอาหารที่จำหน่ายเครื่องดื่มแอลกอฮอล์ใน 8 จังหวัดนำร่องท่องเที่ยวเละพื้นที่สีส้ม 25 จังหวัด ที่เปิดให้บริการได้ถึงเวลา 23.00 น. และต้องตรวจสอบต่อไม่ให้มีการเปิดดื่มในร้านหลัง 5 ทุ่ม ย้ำต้องเข้ม COVID Free Setting โดยผู้ประกอบการต้องปฏิบัติตามมาตรการทางสาธารณสุขอย่างเคร่งครัด  พร้อมกำชับตำรวจ ทหาร ฝ่ายปกครอง ให้ดูแลสถานประกอบการที่ทำผิด หากเจ้าหน้าที่พบผู้กระทำผิดกฎหมาย หรือเจ้าหน้าที่ทำผิดกฎหมาย ต้องลงโทษทางวินัย ร้านไหนขายเหล้า ร้านไหนลักลอบปิดเกินเวลาที่กำหนด ปิดหน้าร้านบังหน้า แอบเปิดหลังร้าน ขอให้เจ้าหน้าที่สอบสวน จับกุม ยึดใบอนุญาต และหากพบ จนท.รัฐ เกี่ยวข้องให้เอาผิดทางวินัย
นายธนกร ยังกล่าวว่า วันนี้ ยอดผู้ป่วยโรคติดเชื้อไวรัสโคโรนา 2019 (โควิด-19) ลดลงอยู่ที่ 6 พันกว่าราย  ซึ่งผู้ติดเชื้อที่ไม่มีอาการจะรักษาที่บ้านแบบ Home Isolation เป็นหลัก ที่ผ่านมาพบว่ามีผลการรักษาที่ดีและสามารถรักษาผู้ติดเชื้อได้จำนวนมาก ถือว่าสาธารณสุขของไทยบริหารจัดการได้ดี
สำหรับตัวเลขผู้ติดเชื้อโควิด-19 รายใหม่ รวม 6,718 ราย จำแนกเป็น ผู้ป่วยจากในประเทศ 6,566 ราย ผู้ป่วยมาจากต่างประเทศ 152 ราย ผู้ป่วยสะสม 167,922 ราย (ตั้งแต่ 1 มกราคม 2565) หายป่วยกลับบ้าน 7,659 ราย หายป่วยสะสม 119,274 ราย (ตั้งแต่ 1 มกราคม 2565) ผู้ป่วยกำลังรักษา 81,532 ราย เสียชีวิต 12 ราย ในส่วนของยอดผู้ติดโควิดสะสมพุ่งสูงกว่า 350 ล้านรายทั่วโลก หลังการแพร่ระบาดผ่านมานานกว่า 2 ปีแล้ว จนทำให้ยอดผู้เสียชีวิตสูงเกือบ 5.6 ล้านราย อัตราเสียชีวิตอยู่ที่ราว 1.6% รักษาหายแล้วราว 80% ของผู้ติดเชื้อทั้งหมด ขณะนี้มีประเทศที่พบผู้ติดเชื้อแล้ว 189 จาก 193 ประเทศทั่วโลก  ล่าสุดการให้บริการวัคซีน โควิด-19  สะสมอยู่ที่ 113,749,513 โดส เข็มที่ 1 ฉีดสะสม 52,081,134 โดส เข็มที่ 2 ฉีดสะสม 48,234,726 โดส เข็มที่ 3 ฉีดสะสม 12,599,922 โดส เข็มที่ 4 ฉีดสะสม 833,731 โดส ทั่วโลกฉีดวัคซีนไปแล้วกว่า 9.87 พันล้านโดส โดยจีนนำเป็นอันดับ 1 ประเทศที่ฉีดวัคซีนต้านโควิดมากที่สุดในเชิงปริมาณขณะนี้ ฉีดวัคซีนไปแล้วกว่า 2.96 พันล้านโดส ตามมาด้วย อินเดีย 1.62 พันล้านโดส สหรัฐอเมริกา 534.6 ล้านโดส บราซิล 352.74 ล้านโดส ขณะที่อินโดนีเซียฉีดไปแล้วกว่า 304.5 ล้านโดส ยังคงเป็นประเทศที่ฉีดวัคซีนต้านโควิดมากสุดในอาเซียนขณะนี้

ที่มา : https://www.thaigov.go.th/news/contents/details/50849