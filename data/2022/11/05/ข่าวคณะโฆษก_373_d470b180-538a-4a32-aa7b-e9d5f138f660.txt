รัฐบาลไทย-ข่าวทำเนียบรัฐบาล-โฆษกรัฐบาลเผย รัฐบาลน้อมรับเสียงสะท้อนประชาชน “นายก”มอบรอง นรม. วิษณุฯ พิจารณาวันหยุดราชการประจำภาคตะวันออก


วันพฤหัสบดีที่ 21 ตุลาคม 2564
พิมพ์
โฆษกรัฐบาลเผย รัฐบาลน้อมรับเสียงสะท้อนประชาชน “นายก”มอบรอง นรม. วิษณุฯ พิจารณาวันหยุดราชการประจำภาคตะวันออก
โฆษกรัฐบาลเผย รัฐบาลน้อมรับเสียงสะท้อนประชาชน “นายก”มอบรอง นรม. วิษณุฯ พิจารณาวันหยุดราชการประจำภาคตะวันออก
นายธนกร วังบุญคงชนะ เปิดเผยว่า พลเอก ประยุทธ์ จันทร์โอชา นายกรัฐมนตรี รับฟังเสียงสะท้อนจากพี่น้องประชาชนเกี่ยวกับวันหยุดราชการประจำภาค โดยมอบหมาย นายวิษณุ  เครืองาม รองนายกรัฐมนตรี พิจารณากำหนดวันหยุดราชการประจำภาคตะวันออกในช่วงวัน/เทศกาลที่เหมาะสมภายในปีนี้ ต่อไป ทั้งนี้คณะรัฐมนตรีมีมติเมื่อวันที่ 29 ธันวาคม 2563 กำหนดวันหยุดราชการเพิ่มเป็นกรณีพิเศษและกำหนดวันหยุดราชการประจำภูมิภาครวมทั้งการเลื่อนวันหยุดชดเชย วันหยุดราชการประจำปี 2564   ประกอบด้วย  วันหยุดประจำภาคเหนือ คือวันศุกร์ที่ 26 มี.ค. 64 (ประเพณีไหว้พระธาตุ)   ภาคอีสาน  คือ วันจันทร์ที่ 10 พ.ค. 64 (ประเพณีงานบุญบั้งไฟ)
ภาคใต้ คือ วันพุธที่ 6 ต.ค. 64 (ประเพณีสารทเดือนสิบ) และภาคกลาง คือ วันพฤหัสบดีที่ 21 ต.ค. 64 (เทศกาลออกพรรษา)  โดยสำนักเลขาธิการคณะรัฐมนตรีได้มีหนังสือ เมื่อวันที่ 19 ตุลาคม  2564  เรื่อง วันหยุดชดเชยและวันหยุดราชการประจำภาคกลางในเดือนตุลาคม 2564 พร้อมแนบประกาศประกาศคณะกรรมการนโยบายการบริหารงานจังหวัดและกลุ่มจังหวัดแบบบูรณาการเรื่อง การจัดตั้งกลุ่มจังหวัดและกําหนดจังหวัดที่เป็นศูนย์ปฏิบัติการของกลุ่มจังหวัด (ฉบับที่ 3 )ให้จังหวัดและส่วนราชการทราบแล้ว
นายธนกร กล่าวว่า ทั้งนี้ยังคงเหลือภาคตะวันออก ที่ยังไม่มีการกำหนดวันหยุดราชการประจำภาค  ซึ่งมีทั้งหมด 8 จังหวัด ประกอบด้วย ฉะเชิงเทรา​ ชลบุรี​ ระยอง​ จันทบุรี​ ตราด​ นครนายก​ ปราจีนบุรี​ สระแก้ว​ พล.อ.ประยุทธ์เอาใจใส่กับทุกความคิดเห็นของพี่น้องประชาชน เมี่อทราบว่า  รัฐบาลยังไม่ได้มีการประกาศวันหยุดราชการประจำภาคตะวันออก จึงมอบหมาย รองนายกรัฐมนตรี วิษณุ ฯ พิจารณาวันหรือเทศกาลสำคัญภายช่วงระยะเวลาที่เหลือของปีนี้ เพื่อกำหนดให้เป็นวันหยุดราชการประจำภาคตะวันออก  สำหรับภาคตะวันออกทั้ง 8 จังหวัด เพื่อพี่น้องประชาชน จะใช้เวลาในวันหยุดอยู่ร่วมกับครอบครัว ทำกิจกรรมพิเศษหรือท่องเที่ยว เพื่อกระตุ้นเศรษฐกิจ เช่นเดียวกับภาคอี่น ๆ ของไทยที่ได้ใช้วันหยุดราชการไปก่อนหน้านี้แล้ว

ที่มา : https://www.thaigov.go.th/news/contents/details/47272