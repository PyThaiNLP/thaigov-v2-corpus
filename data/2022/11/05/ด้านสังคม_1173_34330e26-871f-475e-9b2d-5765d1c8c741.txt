รัฐบาลไทย-ข่าวทำเนียบรัฐบาล-คืบหน้าช่วยหญิงขโมยตัดสายไฟขาย คืนสู่สังคม คนบริจาคช่วยจ่ายหนี้นอกระบบ พม. ชลบุรี ช่วยเสริมอาชีพและดูแลเด็ก


วันศุกร์ที่ 4 กุมภาพันธ์ 2565
คืบหน้าช่วยหญิงขโมยตัดสายไฟขาย คืนสู่สังคม คนบริจาคช่วยจ่ายหนี้นอกระบบ  พม. ชลบุรี ช่วยเสริมอาชีพและดูแลเด็ก
คืบหน้าช่วยหญิงขโมยตัดสายไฟขาย คืนสู่สังคม คนบริจาคช่วยจ่ายหนี้นอกระบบ พม. ชลบุรี ช่วยเสริมอาชีพและดูแลเด็ก
เมื่อวันที่ 2 ก.พ. 65 จากกรณี หญิงอายุ 32 ปี ถูกดำเนินคดีในข้อหาลักทรัพย์ที่ขโมยตัดสายไฟสองสว่างบนถนนสุขุมวิท อำเภอสัตหีบ จังหวัดชลบุรี เพื่อนำเงินมาซื้อนมผงให้ลูกน้อยวัยเพียง 7 เดือน ความคืบหน้าล่าสุด นายจุติ ไกรฤกษ์ รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) ได้สั่งการ นางมนัสนันท์ ศุภพิทักษ์สกุล พัฒนาสังคมและความมั่นคงของมนุษย์จังหวัดชลบุรี (พมจ.ชลบุรี) ร่วมกับเจ้าหน้าที่ท้องถิ่น ตำรวจ และสาธารณสุข ได้เข้าช่วยเหลือจนถึงที่สุดแล้ว โดยเจ้าทุกข์จะแถลงศาลไม่เอาความและยกโทษให้หญิงดังกล่าว แต่การดำเนินคดีให้เป็นไปตามกระบวนการ ซึ่งมีเหตุบรรเทาโทษได้  อีกทั้งผู้ใหญ่บ้านได้หางานให้ทำพร้อมสามี ส่วนหนี้นอกระบบ ได้รับการชำระหนี้หมดแล้วจากเงินบริจาค และยังมีเงินทุนในการประกอบอาชีพโดยไม่ต้องกู้ยืมกองทุนผู้สูงอายุอีกด้วย
สำหรับเด็กๆ  พม.ชลบุรีได้ช่วยตรวจคัดกรองสติปัญญาและการเรียนรู้ เพื่อวางแผนการเลี้ยงดูอย่างเหมาะสมต่อไปพร้อมทั้งเข้ารับการฉีดวัคซีนโควิด-19 ร่วมกับครอบครัว อีกทั้งทำเรื่องขอรับเงินอุดหนุนเด็กแรกเกิดให้ลูกคนเล็กอายุ 7 เดือน และทำบัตรประชาชนให้ลูกคนโต อายุ 12 ปี พร้อมแม่ เพื่อจะได้เข้าถึงสิทธิสวัสดิการของรัฐต่อไป

ที่มา : https://www.thaigov.go.th/news/contents/details/51241