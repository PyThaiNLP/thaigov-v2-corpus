รัฐบาลไทย-ข่าวทำเนียบรัฐบาล-ผู้บริหารก.อุตฯ เยี่ยมชมกิจการร้านกาแฟอินทนิล พร้อมสนับสนุนการนำหุ่นยนต์มาใช้ในกระบวนการผลิต ลดปัญหาขาดแคลนแรงงาน และเพิ่มประสิทธิภาพการผลิต


วันศุกร์ที่ 22 เมษายน 2565
พิมพ์
ผู้บริหารก.อุตฯ เยี่ยมชมกิจการร้านกาแฟอินทนิล พร้อมสนับสนุนการนำหุ่นยนต์มาใช้ในกระบวนการผลิต ลดปัญหาขาดแคลนแรงงาน และเพิ่มประสิทธิภาพการผลิต
นายสุชาติ ไตรแสงรุจิระ ที่ปรึกษารัฐมนตรีว่าการกระทรวงอุตสาหกรรม พร้อมผู้บริหารก.อุตฯ เยี่ยมชมกิจการร้านกาแฟอินทนิล
ผู้บริหารก.อุตฯ เยี่ยมชมกิจการร้านกาแฟอินทนิล พร้อมสนับสนุนการนำหุ่นยนต์มาใช้ในกระบวนการผลิต ลดปัญหาขาดแคลนแรงงาน และเพิ่มประสิทธิภาพการผลิต
เมื่อวันที่ 19 เมษายน 2565 เวลา 10.00 น. นายสุชาติ ไตรแสงรุจิระ ที่ปรึกษารัฐมนตรีว่าการกระทรวงอุตสาหกรรม พร้อมด้วยนายสุรพล ชามาตย์ รองปลัดกระทรวงอุตสาหกรรม คณะเจ้าหน้าที่กระทรวงอุตสาหกรรม และผู้พัฒนาหุ่นยนต์ ลงพื้นที่เยี่ยมชมสาขาต้นแบบของธุรกิจกาแฟอินทนิล และชาไข่มุก Dakasi ณ ปั้มบางจากสุขุมวิท 62 โดยมีนายวิษณุ วงศ์สุมิตร ผู้ช่วยกรรมการผู้จัดการฝ่ายการตลาดและปฏิบัติการ บริษัท บางจากรีเทล จำกัด พร้อมคณะผู้บริหาร ให้การต้อนรับ
นายสุชาติ ไตรแสงรุจิระ ที่ปรึกษารัฐมนตรีว่าการกระทรวงอุตสาหกรรม เผยว่า บริษัท บางจากรีเทล จำกัด มีความสนใจในเทคโนโลยีร้านกาแฟแบบไร้พนักงานหรือการนำเทคโนโลยีการชงมาช่วย เนื่องจากขาดแคลนแรงงาน โดยบริษัทฯ พาเยี่ยมชมร้านกาแฟอินทนิล และชาไข่มุก Dakasi ถึงขั้นตอนการเตรียมวัตถุดิบ ขั้นตอนการชงเครื่องดื่ม ตลอดจนแนวทางการบริหารแรงงาน ซึ่งกระทรวงอุตสาหกรรมมีนโยบายในการสนับสนุนผู้ประกอบการนำหุ่นยนต์มาใช้เพื่อลดปัญหาการใช้แรงงานในกระบวนการผลิตและช่วยเพิ่มประสิทธิภาพการผลิต โดยมีผู้เชี่ยวชาญจากเครือข่ายศูนย์เทคโนโลยีความเป็นเลิศด้านหุ่นยนต์และระบบอัตโนมัติพร้อมในการให้คำปรึกษาเทคโนโลยีที่เหมาะสม

ที่มา : https://www.thaigov.go.th/news/contents/details/53807