รัฐบาลไทย-ข่าวทำเนียบรัฐบาล-เห็นชอบไทยจัดประกวดดนตรีและมาร์ชชิ่งอาร์ท รอบชิงแชมป์โลก


วันศุกร์ที่ 4 กุมภาพันธ์ 2565
พิมพ์
เห็นชอบไทยจัดประกวดดนตรีและมาร์ชชิ่งอาร์ท รอบชิงแชมป์โลก
วันศุกร์ที่ 4 กุมภาพันธ์ 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลส่งเสริมการท่องเที่ยวเชิงวัฒนธรรมโดยเห็นชอบให้ประเทศไทยร่วมเป็นเจ้าภาพในการจัดการประกวดดนตรีและมาร์ชชิ่งอาร์ทชิงแชมป์โลก ประจำปี 2022 โดยเป็นการจัดการแข่งขันในรอบชิงแชมป์โลก ระหว่างวันที่ 11-16 ก.ค.2565 ที่ กทม. คาดว่าจะมีวงโยธวาทิตจากประเทศสมาชิกเข้าร่วมไม่น้อยกว่า 20 ประเทศ มีนักเรียนนักศึกษาด้านดนตรีทั้งชาวไทยและต่างชาติเข้าร่วมงานไม่น้อยกว่า 3,000 คน บุคลากรในสถาบันดนตรีไม่น้อยกว่า 3,000 คน เครือข่ายทางวัฒนธรรมอีกกว่า 10,000 คน ตลอดจนนักท่องเที่ยวทั้งชาวไทยและชาวต่างชาติไม่น้อยกว่า 50,000 คน ประมาณการรายได้หมุนเวียนจากการท่องเที่ยวไม่น้อยกว่า 200 ล้านบาท และยังแสดงให้เห็นว่าไทยมีความปลอดภัยและมีความพร้อมในการต้อนรับนักท่องเที่ยว
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/51200