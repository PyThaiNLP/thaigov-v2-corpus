รัฐบาลไทย-ข่าวทำเนียบรัฐบาล-นายกฯ ห่วง "อัคคีภัย" ในฤดูร้อน สั่งการเข้มหน่วยงานที่เกี่ยวข้อง ดูแลความปลอดภัย ปชช. พบเห็นไฟไหม้ แจ้งสายด่วน 1784 หรือ 199


วันอังคารที่ 19 เมษายน 2565
นายกฯ ห่วง "อัคคีภัย" ในฤดูร้อน สั่งการเข้มหน่วยงานที่เกี่ยวข้อง ดูแลความปลอดภัย ปชช. พบเห็นไฟไหม้ แจ้งสายด่วน 1784 หรือ 199
.....
พลเอก ประยุทธ์ จันทร์โอชา นายกรัฐมนตรี แสดงความห่วงใยประชาชนจากสภาพอากาศที่ค่อนข้างร้อนจัด และอุณหภูมิสูงอย่างต่อเนื่องในช่วงเดือนเม.ย. ของทุกปี
.
เนื่องจากช่วงเวลาดังกล่าว เสี่ยงต่อการเกิดอัคคีภัยในอาคารและบ้านเรือนได้ง่าย นายกฯ จึงได้สั่งการให้หน่วยงานที่เกี่ยวข้อง จัดเตรียมอุปกรณ์ดับเพลิงให้พร้อมอยู่เสมอ
.
เพื่อป้องกันเหตุอัคคีภัยในฤดูร้อน ลดความเสียหายที่จะเกิดขึ้นกับบ้านเรือนประชาชน สถานที่ราชการ โรงงานอุตสาหกรรม บ่อขยะ และสถานที่ต่าง ๆ ในทุกพื้นที่
.
นอกจากนี้ การประปาส่วนภูมิภาค (กปภ.) ได้แนะนำให้ประชาชนสังเกตหัวจ่ายน้ำดับเพลิง (fire hydrant) หรือประปาหัวแกะ ในจุดใกล้เคียง หากเกิดเหตุฉุกเฉิน ประชาชนสามารถแจ้งจุดติดตั้งหัวจ่ายน้ำดับเพลิง ให้แก่เจ้าหน้าที่ดับเพลิงทราบ เพื่อให้เจ้าหน้าที่ต่อหัวรับน้ำดับเพลิงได้ทันที
.
หากประชาชนพบเห็นเหตุการณ์ไฟไหม้ โทร.สายด่วน กรมป้องกันและบรรเทาสาธารณภัย 1784 หรือ 199
.
อ่านเพิ่มเติม คลิก https://www.thaigov.go.th/news/contents/details/53654
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/53694