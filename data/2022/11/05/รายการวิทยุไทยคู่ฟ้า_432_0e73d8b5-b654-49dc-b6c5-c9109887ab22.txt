รัฐบาลไทย-ข่าวทำเนียบรัฐบาล-รัฐบาลแก้ปัญหาการใช้รถยนต์ไม่จดทะเบียน กำหนดให้ “ป้ายแดง” มีอายุ 5 ปี


วันพฤหัสบดีที่ 21 กรกฎาคม 2565
พิมพ์
รัฐบาลแก้ปัญหาการใช้รถยนต์ไม่จดทะเบียน กำหนดให้ “ป้ายแดง” มีอายุ 5 ปี
วันพฤหัสบดีที่ 21 กรกฎาคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลปรับปรุงกฎหมายเพื่อแก้ปัญหาการใช้รถยนต์ไม่จดทะเบียน โดยเห็นชอบร่างกฎกระทรวง ซึ่งเป็นการกำหนดให้ใบอนุญาตขับรถหรือให้ผู้อื่นขับรถที่มีไว้เพื่อขายหรือเพื่อซ่อม สมุดคู่มือประจำรถ และเครื่องหมายพิเศษ หรือ ป้ายแดง มีอายุ 5 ปี นับแต่วันออกใบอนุญาต ผู้มีรถยนต์ไว้เพื่อขายหรือเพื่อซ่อมต้องรายงานการใช้ป้ายแดงผ่านระบบอิเล็กทรอนิกส์ทุกครั้งที่มีการหมุนเวียนไปใช้กับรถคันอื่น รวมถึงให้ใบอนุญาตสิ้นสุดเมื่อผู้รับอนุญาตเสียชีวิต หรือ สิ้นสภาพนิติบุคคล หรือ เลิกประกอบกิจการ หรือโดนเพิกถอนใบอนุญาต และต้องคืนใบอนุญาต ป้ายแดง และสมุดคู่มือประจำรถ ภายใน 15 วัน นับแต่วันที่ใบอนุญาตสิ้นสุด เพื่อให้ทางการสามารถควบคุมการใช้เครื่องหมายพิเศษได้อย่างมีประสิทธิภาพ
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/57067