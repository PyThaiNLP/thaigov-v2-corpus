รัฐบาลไทย-ข่าวทำเนียบรัฐบาล-สถาบันการบินพลเรือน เปิดการฝึกอบรมหลักสูตร AERONAUTICAL METEOROLOGY


วันอังคารที่ 21 กันยายน 2564
สถาบันการบินพลเรือน เปิดการฝึกอบรมหลักสูตร AERONAUTICAL METEOROLOGY
...
สถาบันการบินพลเรือน (สบพ.) รัฐวิสาหกิจในสังกัดกระทรวงคมนาคม สถาบันการศึกษาเฉพาะทางด้านการบินที่ครบวงจร แห่งเดียวในประเทศไทย และเป็นสมาชิกประเภท Regional Training Centre of Excellence (RTCE) โครงการ ICAO TRAINAIR PLUS ขององค์การการบินพลเรือนระหว่างประเทศ (International Civil Aviation Organization : ICAO) จะดำเนินการเปิดการฝึกอบรมหลักสูตร AERONAUTICAL METEOROLOGY ในรูปแบบห้องเรียนเสมือนจริง (Virtual Classroom) ผ่านโปรแกรม Zoom Meeting แบ่งออกเป็น 2 หลักสูตร ได้แก่
1. METEOROLOGY FOR AVIATION PERSONNEL เหมาะสำหรับบุคคลทั่วไป ผู้ที่สนใจศึกษาด้านอุตุนิยมวิทยาการบิน ข้อกำหนดและกฏหมาย รวมถึงบุคลากรที่ปฎิบัติงานในส่วนที่เกี่ยวข้องกับอุตุนิยมวิทยา ใช้ระยะเวลาในการอบรมทั้งสิ้น 10 วัน (ฝึกอบรมช่วงเดือนมีนาคม 2565) อัตราค่าธรรมเนียม คนละ 22,500 บาท
2. RECURRENT TRAINING FOR METEOROLOGY เหมาะสำหรับหน่วยงานในด้านอุตสาหกรรมการบิน และหน่วยที่ปฎิบัติงานด้านอุตุนิยมวิทยาการบิน ที่ต้องการทบทวนความรู้ ความเข้าใจ ของเจ้าหน้าที่ผู้ปฎิบัติงาน รวมถึงเทคโนโลยีที่เกี่ยวข้องในปัจจุบัน มุ่งเน้นพัฒนาศักยภาพของผู้เข้ารับการฝึกอบรมเรื่องของความปลอดภัยในการเดินอากาศยาน ความเสียหายที่อาจจะเกิดขึ้น ไปจนถึงการลดความเสี่ยงในการเกิดอุบัติเหตุจากสภาพอากาศ ให้เป็นไปตามข้อกำหนดของ สำนักงานการบินพลเรือนแห่งประเทศไทย และ IATA Operational Safety Audit ในด้าน Recurrent training in MET for Dispatcher ตลอดจนสามารถนำผลลัพธ์ที่ได้ ไปต่อยอดในการทำงานในองค์กรของตนเองให้มีประสิทธิภาพ ต่อไป ทั้งนี้ ใช้ระยะเวลาในการอบรมทั้งสิ้น 3 วัน (ฝึกอบรมช่วงเดือนมีนาคม 2565) อัตราค่าธรรมเนียม คนละ 5,500 บาท
***เปิดรับสมัครตั้งแต่บัดนี้ เป็นต้นไป ผู้สนใจสามารถสอบถามรายละเอียดเพิ่มเติม โทร 0 2272 5741-4 ต่อ 8231, 8221, 8211 Email : itrain@catc.or.th***

ที่มา : https://www.thaigov.go.th/news/contents/details/46043