รัฐบาลไทย-ข่าวทำเนียบรัฐบาล-โครงการส่งเสริมและรักษาการจ้างงานใน SMEs


วันอังคารที่ 12 ตุลาคม 2564
พิมพ์
โครงการส่งเสริมและรักษาการจ้างงานใน SMEs
วันเสาร์ที่ 9 ตุลาคม 2564
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลเห็นชอบหลักการโครงการส่งเสริมและรักษาระดับการจ้างงานในธุรกิจ SMEs โดยคุณสมบัติผู้เข้าร่วมโครงการ คือ เป็นนายจ้างภาคเอกชนที่อยู่ในระบบประกันสังคม มีการจ้างงานลูกจ้างสัญชาติไทยไม่เกิน 200 คน ลงทะเบียนเข้าร่วมโครงการในเดือน ต.ค. รัฐจะจ่ายเงินอุดหนุนตามจำนวนลูกจ้างสัญชาติไทยให้แก่นายจ้างในอัตรา 3,000 บาท/ต่อลูกจ้าง 1 คน/เดือน เป็นเวลา 3 เดือน คือ พ.ย.2564 - ม.ค.2565 โดยพิจารณาจากจำนวนลูกจ้างที่ส่งเงินสมทบประกันสังคม ทั้งนี้ นายจ้างต้องรักษาระดับการจ้างงานไม่ต่ำกว่าร้อยละ 95 ระหว่างเข้าร่วมโครงการ คาดว่าโครงการนี้จะรักษาการจ้างงานให้แก่ลูกจ้างสัญชาติไทยได้มากกว่า 5 ล้านคน ในสถานประกอบการกว่า 4 แสนแห่ง
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/46872