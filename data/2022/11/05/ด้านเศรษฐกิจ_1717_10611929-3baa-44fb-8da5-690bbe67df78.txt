รัฐบาลไทย-ข่าวทำเนียบรัฐบาล-รองปลัดฯ ภานุวัฒน์ เข้าร่วมการประชุม The 2nd Regional Conference on Industrial Development (RCID)


วันพฤหัสบดีที่ 11 พฤศจิกายน 2564
พิมพ์
รองปลัดฯ ภานุวัฒน์ เข้าร่วมการประชุม The 2nd Regional Conference on Industrial Development (RCID)
นายภานุวัฒน์ ตริยางกูรศรี รองปลัดกระทรวงอุตสาหกรรม เป็นผู้แทนฝ่ายไทยเข้าร่วมประชุม The 2nd Regional Conference on Industrial Development (RCID)
รองปลัดฯ ภานุวัฒน์ เข้าร่วมการประชุม The 2nd Regional Conference on Industrial Development (RCID)
วันที่ 10 พฤศจิกายน 2564  นายภานุวัฒน์ ตริยางกูรศรี รองปลัดกระทรวงอุตสาหกรรม เป็นผู้แทนฝ่ายไทยเข้าร่วมประชุม The 2nd Regional Conference on Industrial Development (RCID) โดยมี กระทรวงอุตสาหกรรมอินโดนีเซีย ร่วมกับ องค์การพัฒนาอุตสาหกรรมแห่งสหประชาชาติ (United Nations Industrial Development Organization หรือ UNIDO) เป็นเจ้าภาพจัดการประชุม ในรูปแบบผสม (Hybrid) ระหว่างวันที่ 10-11 พฤศจิกายน 2564 ณ กรุงจาการ์ตา สาธารณัฐอินโดนีเซีย
การประชุม RCID เป็นเวทีสำหรับประเทศในภูมิภาคเอเชีย-แปซิฟิก เพื่อร่วมกันพิจารณาแบ่งปันแนวนโยบายและประสบการณ์ องค์ความรู้ เทคโนโลยี และแนวปฏิบัติอันเป็นเลิศ โดยหัวข้อหลักในการประชุมครั้งนี้ คือ ความท้าทายและโอกาสในการเร่งขับเคลื่อนอุตสาหกรรม 4.0 ในประเทศกำลังพัฒนา ประเทศที่พัฒนาน้อยที่สุด และประเทศกำลังพัฒนาที่เป็นเกาะขนาดเล็กในภูมิภาค รวมถึงประเด็นในการมีส่วนร่วมของธุรกิจขนาดกลางและขนาดย่อมในห่วงโซ่มูลค่าโลก การพัฒนาศักยภาพบุคลากรของ SMEs การใช้เศรษฐกิจหมุนเวียน การใช้ทรัพยากรธรรมชาติผ่านแนวคิดอุตสาหกรรมสีเขียวในยุคโควิด-19 และอนาคต การประชุมครั้งนี้ มีผู้แทนจาก สำนักงานเศรษฐกิจอุตสาหกรรม กรมส่งเสริมอุตสาหกรรม กรมโรงงานอุตสาหกรรม กรมอุตสาหกรรมพื้นฐานและการเหมืองแร่ เข้าร่วมประชุมด้วย

ที่มา : https://www.thaigov.go.th/news/contents/details/48068