รัฐบาลไทย-ข่าวทำเนียบรัฐบาล-ปลัดกอบชัยฯ เป็นประธานการประชุมผู้บริหารระดับสูงกระทรวงอุตสาหกรรม


วันศุกร์ที่ 21 มกราคม 2565
พิมพ์
ปลัดกอบชัยฯ เป็นประธานการประชุมผู้บริหารระดับสูงกระทรวงอุตสาหกรรม
นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานการประชุมผู้บริหารระดับสูงกระทรวงอุตสาหกรรม
ปลัดกอบชัยฯ เป็นประธานการประชุมผู้บริหารระดับสูงกระทรวงอุตสาหกรรม
(วันที่ 20 มกราคม 2565) นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานการประชุมผู้บริหารระดับสูงกระทรวงอุตสาหกรรม โดยมีนายสุรพล ชามาตย์ นางวรวรรณ ชิตอรุณ นายจุลพงษ์ ทวีศรี นายภานุวัฒน์ ตริยางกูรศรี รองปลัดกระทรวงอุตสาหกรรม และผู้บริหารเข้าร่วมประชุม ณ ห้องประชุม อก.1 อาคารสำนักงานปลัดกระทรวงอุตสาหกรรม
โดยที่ประชุมได้รับทราบความร่วมมือไทย-ญี่ปุ่น ในโอกาสที่รัฐมนตรีว่าการกระทรวงเศรษฐกิจ การค้าและอุตสาหกรรมญี่ปุ่น (Minister of Economy, Trade and Industry - METI) เยือนประเทศไทยเพื่อกระชับความสัมพันธ์ด้านเศรษฐกิจระหว่างไทยกับญี่ปุ่น เมื่อวันที่ 13 มกราคม ที่ผ่านมา รับทราบเงื่อนไขสินเชื่อกองทุนเอสเอ็มอีตามแนวประชารัฐแนวประชารัฐ 2,000 ล้านบาท จัดสินเชื่อดอกเบี้ยต่ำ 3 โครงการ ซึ่งได้เปิดรับคำขอสินเชื่อไปแล้วเมื่อวันที่ 17 มกราคม 2565 และสินเชื่อ “SMEs Happy” เติมทุนสินเชื่อ วงเงินรวม 15,000 ล้านบาท ผ่อนนาน 10 ปี หนุนเอสเอ็มอีไทยนำไปใช้เสริมสภาพคล่อง เดินหน้าธุรกิจลื่นไหล พิเศษยื่นกู้ระหว่าง 4 มกราคม - 31 มีนาคม 2565 ฟรี! ค่าประเมินหลักประกัน นอกจากนี้ที่ประชุมยังได้รับทราบผลการขับเคลื่อนมาตรการในการป้องกันและยับยั้งการแพร่ระบาดของโรคโควิด-19 ในโรงงานอุตสาหกรรมด้วย“Bubble and Seal” การขอความร่วมมือลดอ้อยไฟไหม้เข้าสู่โรงงาน การดำเนินงานจิตอาสาของกระทรวงอุตสาหกรรม
#กระทรวงอุตสาหกรรม
#ประชุมผู้บริหารระดับสูง

ที่มา : https://www.thaigov.go.th/news/contents/details/50738