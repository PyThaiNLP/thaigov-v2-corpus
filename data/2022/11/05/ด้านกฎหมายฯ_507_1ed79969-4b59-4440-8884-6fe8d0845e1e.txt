รัฐบาลไทย-ข่าวทำเนียบรัฐบาล-พิธีถวายสัตย์ปฏิญาณของตุลาการศาลทหารกรุงเทพ ประจำปี ๒๕๖๕


วันจันทร์ที่ 25 เมษายน 2565
พิธีถวายสัตย์ปฏิญาณของตุลาการศาลทหารกรุงเทพ ประจำปี ๒๕๖๕
ในวันศุกร์ที่ ๒๒ เมษายน ๒๕๖๕ เวลา ๑๓๓๐ ณ ห้องพินิตประชานาถ ในศาลาว่าการกลาโหม
พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ในฐานะผู้ได้รับมอบพระราชอำนาจในการแต่งตั้งและถอดถอนตุลาการศาลทหารกรุงเทพ ได้เป็นสักขีพยานในพิธีถวายสัตย์ปฏิญาณของตุลาการศาลทหารกรุงเทพ ประจำปี ๒๕๖๕ ในวันศุกร์ที่ ๒๒ เมษายน ๒๕๖๕ เวลา ๑๓.๓๐ นาฬิกา ณ ห้องพินิตประชานาถ ในศาลาว่าการกลาโหม โดยมีรัฐมนตรีช่วยว่าการกระทรวงกลาโหม เลขานุการรัฐมนตรีว่าการกระทรวงกลาโหม ปลัดกระทรวงกลาโหม รองปลัดกระทรวงกลาโหม ผู้บัญชาการทหารสูงสุด และผู้บัญชาการเหล่าทัพ เข้าร่วมพิธี
ในการนี้ พลเอก ประชาพัฒน์ วัจนะรัตน์ เจ้ากรมพระธรรมนูญ เป็นผู้กราบบังคมทูลขอนำตุลาการศาลทหารกรุงเทพเข้าถวายสัตย์ปฏิญาณ โดยมี พลตรี สรรเพชญ พิเนตรบูรณะ ผู้ช่วยผู้อำนวยการสำนักนโยบายและแผนกลาโหม ในฐานะตุลาการศาลทหารอาวุโสเป็นผู้นำตุลาการศาลทหาร กล่าวคำถวายสัตย์ปฏิญาณ ต่อพระบรมฉายาลักษณ์พระบาทสมเด็จพระเจ้าอยู่หัว ก่อนเข้ารับหน้าที่ตุลาการศาลทหารกรุงเทพ ตามรัฐธรรมนูญแห่งราชอาณาจักรไทย

ที่มา : https://www.thaigov.go.th/news/contents/details/53870