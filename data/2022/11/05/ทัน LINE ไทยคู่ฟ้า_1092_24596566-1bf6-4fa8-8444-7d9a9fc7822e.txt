รัฐบาลไทย-ข่าวทำเนียบรัฐบาล-คลิปหลุดทำไง? เปิดตัวเว็บไซต์ ช่วยเหลือ - ให้คำแนะนำแจ้งเหตุล่วงละเมิดทางเพศต่อเด็ก


วันจันทร์ที่ 22 สิงหาคม 2565
คลิปหลุดทำไง? เปิดตัวเว็บไซต์ ช่วยเหลือ - ให้คำแนะนำแจ้งเหตุล่วงละเมิดทางเพศต่อเด็ก
.....
รัฐบาลเปิดตัวเว็บไซต์ www.คลิปหลุดทำไง .com หรือ www.help.ticac.org ภายใต้โครงการประชารัฐยุติธรรมนำเด็กปลอดภัย เพื่อเป็นช่องทางสื่อสารให้ข้อมูลและให้คำแนะนำในการแจ้งเหตุเรื่องล่วงละเมิดทางเพศต่อเด็ก และสื่อลามกอนาจารเด็กทางออนไลน์ แก่เด็กและผู้ปกครอง ซึ่งเป็นหนึ่งในรูปแบบของปัญหาการค้ามนุษย์ที่รัฐบาลได้ประกาศนโยบายต่อต้านการค้ามนุษย์ เป็นวาระแห่งชาติ
.
เป็นการบูรณาการร่วมกันของหน่วยงาน ทั้งภาครัฐและประชาสังคม รวมกันเป็นทีมสหวิชาชีพ เพื่อช่วยเหลือเด็กผู้เสียหายอย่างเป็นรูปธรรม เมื่อแจ้งเบาะแสหรือแจ้งขอความช่วยเหลือ จะมีเจ้าหน้าที่และหน่วยงานที่เกี่ยวข้องดำเนินการช่วยเหลือทันที รวมถึงสามารถติดตามผลการแจ้งเบาะแสตามเหตุกรณีที่เกิดขึ้นได้อีกด้วย
.
ผู้พบเห็นเหตุล่วงละเมิดทางเพศต่อเด็กและสื่อลามกอนาจารเด็กผ่านสื่อออนไลน์ สามารถแจ้งเบาะแสได้ที่ www.คลิปหลุดทำไง .com หรือ www.help.ticac.org
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/58271