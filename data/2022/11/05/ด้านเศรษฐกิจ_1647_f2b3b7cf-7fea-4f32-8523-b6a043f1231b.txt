รัฐบาลไทย-ข่าวทำเนียบรัฐบาล-รมว.อว. ร่วมงาน Rock Thailand #3 Go Green & Clean Toward Sustainable Society ชูนโยบายโมเดลเศรษฐกิจ BCG เน้นการใช้เทคโนโลยีสีเขียว สู่สังคมคาร์บอนต่ำ


วันศุกร์ที่ 5 พฤศจิกายน 2564
รมว.อว. ร่วมงาน Rock Thailand #3 Go Green & Clean Toward Sustainable Society ชูนโยบายโมเดลเศรษฐกิจ BCG เน้นการใช้เทคโนโลยีสีเขียว สู่สังคมคาร์บอนต่ำ
รมว.อว. ร่วมงาน Rock Thailand #3 Go Green & Clean Toward Sustainable Society ชูนโยบายโมเดลเศรษฐกิจ BCG เน้นการใช้เทคโนโลยีสีเขียว สู่สังคมคาร์บอนต่ำ
เมื่อวันอังคารที่ 2 พฤศจิกายน 2564 ณ ห้องประชุม รมว.อว. ชั้น 2 อาคารพระจอมเกล้า ศ.(พิเศษ) ดร.เอนก เหล่าธรรมทัศน์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม (รมว.อว.) เข้าร่วมงาน Rock Thailand #3 Go Green & Clean Toward Sustainable Society  และกล่าวปาฐกพิเศษในประเด็นนโยบายโมเดลเศรษฐกิจ BCG โดยเน้นในเรื่องการใช้เทคโนโลยีสีเขียว เพื่อนำไปสู่สังคมคาร์บอนต่ำ ผ่านระบบการประชุมออนไลน์
งาน Rock Thailand จัดโดยภาครัฐบาลญี่ปุ่น คือ สถานเอกอัครราชทูตญี่ปุ่นประจำประเทศไทย ร่วมกับ บริษัท เครือเจริญโภคภัณฑ์ จำกัด เพื่อเป็นเวทีให้บริษัท Start-Up สัญชาติญี่ปุ่น ได้มีโอกาสนำเสนอบริษัท ไอเดียหรือธุรกิจ (pitch) ต่อภาคเอกชน และหน่วยงานภาครัฐของไทย ในงานได้รับเกียรติจาก ฯพณฯ นายนะชิดะ คะสุยะ เอกอัครราชทูตญี่ปุ่นประจำประเทศไทย และนายศุภชัย เจียรวนนท์ ประธานกรรมการเครือเจริญโภคภัณฑ์ เป็นประธานกล่าวเปิดงาน ในปีนี้จัดขึ้นใน Theme : Go Green & Clean Toward Sustainable Society เพื่อให้สอดคล้องกับโมเดลเศรษฐกิจชีวภาพ-เศรษฐกิจหมุนเวียน-เศรษฐกิจสีเขียว  (BCG Economy Model) ของไทยกับยุทธศาสตร์การเติบโตสีเขียว (Green Growth Strategy) ของญี่ปุ่น โดยมีนักธุรกิจสตาร์ทอัพชั้นนำจากญี่ปุ่น 6 แห่งที่มาร่วมงาน ส่วนใหญ่เป็นผู้ประกอบการรุ่นใหม่ที่สร้างสรรค์ด้านนวัตกรรมสีเขียว ได้แก่ บริษัท AC Biode บริษัท Epsilon บริษัท Polar Star Space บริษัท Regional Fish Institute, Ltd. บริษัท RESC และบริษัท Euglena Co., Ltd. มานำเสนอธุรกิจของตนเอง (Pitching) ต่อบริษัทชั้นนำขนาดใหญ่และพันธมิตรทางธุรกิจรวมไปถึงภาครัฐของไทย

ที่มา : https://www.thaigov.go.th/news/contents/details/47837