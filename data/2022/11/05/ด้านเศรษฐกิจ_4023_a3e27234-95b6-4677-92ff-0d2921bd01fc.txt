รัฐบาลไทย-ข่าวทำเนียบรัฐบาล-กอช. จัดโปรโมชัน “ออมดี มีคืน” 100 บาท รัฐสมทบเพิ่มตามช่วงอายุ สูงสุด 100% และรับคูปองส่วนลด มูลค่า 50 บาท


วันจันทร์ที่ 6 มิถุนายน 2565
พิมพ์
กอช. จัดโปรโมชัน “ออมดี มีคืน” 100 บาท รัฐสมทบเพิ่มตามช่วงอายุ สูงสุด 100% และรับคูปองส่วนลด มูลค่า 50 บาท
กอช. จัดโปรโมชัน “ออมดี มีคืน” สมัครสมาชิกพร้อมส่งเงินออมสะสม 100 บาทขึ้นไป รับคูปอง (M – Coupon) มูลค่า 50 บาท นำไปซื้อสินค้าที่ร่วมรายการได้ที่ร้านเซเว่น-อีเลฟเว่น และรับเงินสมทบสูงสุด 100% หรือ ไม่เกิน 1,200 บาทต่อปี
กองทุนการออมแห่งชาติ หรือ กอช. จัดโปรโมชัน “ออมดี มีคืน” สมัครสมาชิกพร้อมส่งเงินออมสะสม 100 บาทขึ้นไป รับคูปอง (M – Coupon) มูลค่า 50 บาท นำไปซื้อสินค้าที่ร่วมรายการได้ที่ร้านเซเว่น-อีเลฟเว่น และรับเงินสมทบสูงสุด 100% หรือ ไม่เกิน 1,200 บาทต่อปี เริ่มตั้งแต่วันนี้ถึงวันที่ 30 มิถุนายน 2565 หรือจนกว่าสิทธิ์จะหมด
นางสาวจารุลักษณ์ เรืองสุวรรณ เลขาธิการคณะกรรมการกองทุนการออมแห่งชาติ (กอช.) เปิดเผยว่า  กอช. จัดโปรโมชัน “ออมดี มีคืน” เชิญชวนผู้มีสิทธิ์สมัครเป็นสมาชิก กอช. ออมเงิน เพื่อความมั่นคงทางการเงินในวัยเกษียณ โดย สมัครสมาชิกพร้อมส่งเงินออมสะสม 100 บาทขึ้นไป รับคูปองส่วนลด (M – Coupon) มูลค่า 50 บาท นำไปซื้อสินค้าที่ร่วมรายการได้ที่ร้านเซเว่น-อีเลฟเว่น ทุกสาขาทั่วประเทศ นอกจากนี้สมาชิกจะได้รับเงินสมทบเพิ่มตามช่วงอายุในเดือนถัดไป สูงสุด 100% หรือ ไม่เกิน 1,200 บาทต่อปี โปรโมชันเริ่มตั้งแต่วันนี้ - วันที่ 30 มิถุนายน 2565 หรือจนกว่าสิทธิ์จะหมด (มีจำนวนจำกัด) ดูรายละเอียดเพิ่มเติมได้ที่ เฟซบุ๊ก กอช. หรือเว็บไซต์ กอช.
สำหรับผู้ที่สนใจเข้าร่วมโปรโมชันเพียงสมัครและส่งเงินออมสะสมได้ที่ แอปพลิเคชัน กอช. หรือ หน่วยรับสมัครสมาชิกใกล้บ้านท่าน อาทิ ที่ว่าการอำเภอทั่วประเทศ สำนักงานคลังจังหวัด สถาบันการเงินชุมชน ตัวแทน กอช. ประจำหมู่บ้าน ธนาคารเพื่อการเกษตรและสหกรณ์การเกษตร ธนาคารอาคารสงเคราะห์  ธนาคารออมสิน ธนาคารกรุงไทย ธนาคารอิสลามแห่งประเทศไทย ทุกสาขา รวมทั้ง เซเว่น-อีเลฟเว่นสหกรณ์ชุมชนที่เข้าร่วม และเครือข่ายรับสมัครทั่วประเทศ สอบถามข้อมูลเพิ่มเติมได้ที่ สายด่วนเงินออม โทร. 02-049-9000อม  รัฐช่วยออม   คุณได้บำนาญ”

ที่มา : https://www.thaigov.go.th/news/contents/details/55411