รัฐบาลไทย-ข่าวทำเนียบรัฐบาล-กระทรวงยุติธรรม มอบเข็มเครื่องหมายยุติธรรมธำรง ชั้นที่ ๑ (อันเป็นเกียรติยศยิ่ง) แก่ข้าราชการผู้ทำคุณประโยชน์


วันจันทร์ที่ 24 มกราคม 2565
พิมพ์
กระทรวงยุติธรรม มอบเข็มเครื่องหมายยุติธรรมธำรง ชั้นที่ ๑ (อันเป็นเกียรติยศยิ่ง) แก่ข้าราชการผู้ทำคุณประโยชน์
กระทรวงยุติธรรม มอบเข็มเครื่องหมายยุติธรรมธำรง ชั้นที่ ๑ (อันเป็นเกียรติยศยิ่ง) แก่ข้าราชการผู้ทำคุณประโยชน์
ในวันจันทร์ที่ ๒๔ มกราคม ๒๕๖๕ เวลา ๐๘.๓๐ น. ณ ห้องรับรอง ๑๑-๐๒ ชั้น ๑๑ อาคารกระทรวงยุติธรรม ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นผู้มอบเข็มเครื่องหมายยุติธรรมธำรง ชั้นที่ ๑ (อันเป็นเกียรติยศยิ่ง) พร้อมใบประกาศนียบัตร ประจำปี ๒๕๖๔ เป็นกรณีพิเศษ แด่ นายนิยม เติมศรีสุข อดีตรองปลัดกระทรวงยุติธรรม และนายวัลลภ นาคบัว รองปลัดกระทรวงยุติธรรม เพื่อยกย่องและเชิดชูเกียรติแด่ข้าราชการ เจ้าหน้าที่กระทรวงยุติธรรม รวมถึงบุคคลภายนอกที่ปฏิบัติหน้าที่ด้วยความทุ่มเท วิริยะและอุตสาหะ ไม่ย่อท้อต่อปัญหาและอุปสรรค ประพฤติตนและปฏิบัติราชการด้วยคุณธรรมและจริยธรรม มีความประพฤติและประวัติอันดีงาม เป็นผู้อุทิศตนในการทำงานและทำคุณประโยชน์ให้แก่กระทรวงยุติธรรม หรือหน่วยงานในสังกัดกระทรวงยุติธรรม

ที่มา : https://www.thaigov.go.th/news/contents/details/50820