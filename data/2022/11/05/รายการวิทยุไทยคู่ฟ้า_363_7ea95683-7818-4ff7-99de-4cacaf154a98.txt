รัฐบาลไทย-ข่าวทำเนียบรัฐบาล-นายกรัฐมนตรีร่วมประชุมสุดยอดอาเซียน-สหรัฐฯ สมัยพิเศษ


วันอังคารที่ 17 พฤษภาคม 2565
พิมพ์
นายกรัฐมนตรีร่วมประชุมสุดยอดอาเซียน-สหรัฐฯ สมัยพิเศษ
วันศุกร์ที่ 13 พฤษภาคม 2565
ต่อจากนี้ไป ขอเชิญรับฟังไทยคู่ฟ้า ค่ะ พลเอก ประยุทธ์ จันทร์โอชา นายกรัฐมนตรี เข้าร่วมประชุมสุดยอดอาเซียน-สหรัฐอเมริกา สมัยพิเศษ ณ กรุงวอชิงตัน ประเทศสหรัฐอเมริกา ระหว่างวันที่ 12-13 พ.ค.2565 เพื่อเฉลิมฉลองวาระครบรอบ 45 ปี ความสัมพันธ์อาเซียน-สหรัฐฯ โดยนายกรัฐมนตรีได้สนับสนุนในการประชุมให้สหรัฐฯ มีบทบาทที่สร้างสรรค์ในภูมิภาคอาเซียนเพื่อการฟื้นฟูและการเติบโตอย่างยั่งยืนในยุค Next Normal เน้น 3 ประเด็นหลัก คือ การส่งเสริมบทบาทที่สร้างสรรค์ของสหรัฐฯ ในอาเซียน การฟื้นฟูเศรษฐกิจที่เข้มแข็ง และการพัฒนาที่ยั่งยืน รวมถึงการฟื้นฟูหลังยุคโควิด-19 เช่น ความมั่นคงด้านสาธารณสุข การเปลี่ยนแปลงสภาพภูมิอากาศ การพัฒนาและเสริมสร้างความมั่นคงของมนุษย์ โดยเน้นย้ำความเป็นแกนกลางของอาเซียน “สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/54457