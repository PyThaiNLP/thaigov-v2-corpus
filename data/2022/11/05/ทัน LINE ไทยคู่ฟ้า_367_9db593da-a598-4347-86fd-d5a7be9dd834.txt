รัฐบาลไทย-ข่าวทำเนียบรัฐบาล-อย่าเชื่อ! อย่าแชร์! สรรพากรจะเรียกเก็บภาษีร้านค้าเข้าร่วมโครงการรัฐ 7% ของยอดขาย


วันจันทร์ที่ 8 พฤศจิกายน 2564
อย่าเชื่อ! อย่าแชร์! สรรพากรจะเรียกเก็บภาษีร้านค้าเข้าร่วมโครงการรัฐ 7% ของยอดขาย
....
กรณีการส่งต่อข้อมูลที่ระบุว่า สรรพากรเรียกเก็บภาษีทุกร้านค้าทั่วประเทศที่เข้าร่วมโครงการรัฐ จำนวน 7% ของยอดขายสินค้าโดยไม่สนใจรายได้ กำไร แต่อย่างใดนั้น
.
เรื่องนี้ กรมสรรพากรได้ตรวจสอบข้อมูลดังกล่าวและยืนยันว่า ไม่มีการเรียกเก็บภาษีจากผู้ประกอบการที่เข้าร่วมโครงการของรัฐโดยเฉพาะแต่อย่างใด
.
ซึ่งผู้ประกอบการที่เป็นบุคคลธรรมดาไม่ว่าจะเข้าร่วมโครงการของรัฐหรือไม่ หากมีรายได้ถึงเกณฑ์ที่กฎหมายกำหนด มีหน้าที่ต้องนำรายได้มายื่นแบบแสดงรายการเพื่อเสียภาษีบุคคลธรรมดา และหากมีเงินได้เกิน 1,800,000 บาทต่อปี มีหน้าที่ต้องจดทะเบียนภาษีมูลค่าเพิ่ม และนำส่งภาษีมูลค่าเพิ่มให้แก่กรมสรรพากรตามปกติ เว้นแต่กิจการบางประเภทได้รับการยกเว้นภาษีมูลค่าเพิ่ม หรือกรณีที่เงินได้ยังไม่เกิน 1,800,000 บาทต่อปี ประสงค์จะจดทะเบียนภาษีมูลค่าเพิ่มก็สามารถทำได้
.
ขอให้ประชาชนอย่าหลงเชื่อข้อมูลดังกล่าว และไม่ส่งหรือแชร์ข้อมูลต่อในช่องทางสื่อสังคมออนไลน์ต่าง ๆ หากมีข้อสงสัยสอบถามเพิ่มเติมได้ที่ สำนักงานสรรพากรทุกแห่งทั่วประเทศ หรือศูนย์สารนิเทศสรรพากร 1161
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/47926