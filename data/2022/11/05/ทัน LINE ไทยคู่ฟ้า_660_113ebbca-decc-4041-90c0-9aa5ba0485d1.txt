รัฐบาลไทย-ข่าวทำเนียบรัฐบาล-นายกฯ ห่วงใยคนไทยในยูเครน เตรียมพร้อมเครื่องบินเช่าเหมาลำหากจำเป็นต้องอพยพ


วันพฤหัสบดีที่ 24 กุมภาพันธ์ 2565
นายกฯ ห่วงใยคนไทยในยูเครน เตรียมพร้อมเครื่องบินเช่าเหมาลำหากจำเป็นต้องอพยพ
.....
พล.อ.ประยุทธ์ จันทร์โอชา นายกรัฐมนตรี และ รมว.กลาโหม ห่วงใยคนไทยในยูเครน พร้อมติดตามสถานการณ์อย่างใกล้ชิด และมอบหมายให้ทุกหน่วยงาน เช่น กระทรวงการต่างประเทศ กองทัพอากาศ เตรียมพร้อมรับสถานการณ์อยู่เสมอ
.
กระทรวงการต่างประเทศ รายงานว่าได้กำหนดแผนอพยพคนไทยไว้พร้อมแล้วหากเกิดสถานการณ์ฉุกเฉิน โดยจะใช้เครื่องบินเช่าเหมาลำ แต่หากมีการปิดน่านฟ้าจะจัดรถรับคนไทยข้ามแดนไปยังประเทศโปแลนด์ ขณะที่สถานเอกอัครราชทูต ณ กรุงวอร์ซอ ประเทศโปแลนด์ ได้ติดต่อสื่อสารกับกลุ่มคนไทยอย่างต่อเนื่อง
.
คนไทยในยูเครนสามารถติดต่อขอความช่วยเหลือได้ที่ สถานเอกอัครราชทูต ณ กรุงวอร์ซอ ประเทศโปแลนด์ หมายเลข +48-696-642-348 (24 ชม.) หรือ E-mail : thaiconsularwarsaw@thaiemb.pl
.
อ่านเพิ่มเติม คลิก https://www.thaigov.go.th/news/contents/details/51872
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/51885