รัฐบาลไทย-ข่าวทำเนียบรัฐบาล-รัฐบาลส่งเสริมการลงทุนจากต่างชาติ 4 เดือนแรกทะลุ 36,000 ล้านบาท


วันอังคารที่ 31 พฤษภาคม 2565
พิมพ์
รัฐบาลส่งเสริมการลงทุนจากต่างชาติ 4 เดือนแรกทะลุ 36,000 ล้านบาท
วันอาทิตย์ที่ 29 พฤษภาคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลเดินหน้าส่งเสริมให้บริษัทต่างชาติเข้ามาลงทุนในประเทศไทย โดยช่วงแรกของปีนี้มีตัวเลขการลงทุนเพิ่มขึ้นอย่างต่อเนื่องตั้งแต่เดือน ม.ค.-เม.ย. รวม 36,000 ล้านบาท ส่วนใหญ่เป็นธุรกิจที่ใช้เทคโนโลยีขั้นสูงในกลุ่มอุตสาหกรรมเป้าหมาย New S-Curve เช่น บริการให้ใช้แพลตฟอร์มแอปพลิเคชันสำหรับการขนส่งผู้โดยสารและสินค้า บริการขุดเจาะปิโตรเลียม บริการตรวจสอบ ซ่อมแซม และบำรุงรักษาสินค้าประเภทเครื่องมือแพทย์ บริการสถานีประจุไฟฟ้าสำหรับรถยนต์ที่ใช้พลังงานไฟฟ้า บริการรับจ้างผลิตและประกอบรถยนต์ โดยการเข้ามาลงทุนและตั้งฐานการผลิตของอุตสาหกรรมเหล่านี้จะเกิดการถ่ายทอดองค์ความรู้และเทคโนโลยี เป็นประโยชน์ต่อการพัฒนาผู้เชี่ยวชาญ บุคลากร และนวัตกรรมของไทย
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/54982