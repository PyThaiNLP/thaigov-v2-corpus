รัฐบาลไทย-ข่าวทำเนียบรัฐบาล-รัฐบาลพร้อมดูแลคนไทยจากยูเครน เร่งจ่ายเงินแก่สมาชิกกองทุนฯ แรงงาน ตปท. กว่า 1 ล้านบาท


วันพฤหัสบดีที่ 3 มีนาคม 2565
รัฐบาลพร้อมดูแลคนไทยจากยูเครน เร่งจ่ายเงินแก่สมาชิกกองทุนฯ แรงงาน ตปท. กว่า 1 ล้านบาท
.....
กระทรวงแรงงาน เผย พล.อ.ประยุทธ์ จันทร์โอชา นายกรัฐมนตรี และ รมว.กลาโหม ติดตามสถานการณ์และเป็นห่วงคนไทยที่ได้รับผลกระทบจากเหตุการณ์ในยูเครน โดยกำชับให้กระทรวงแรงงานดูแลแรงงานไทยให้ดีที่สุด และเมื่อคณะคนไทย 2 ชุดแรกเดินทางถึงประเทศไทยวันนี้ (2 มี.ค. 65) ได้มอบเงินแก่คนไทย 69 คน ที่เป็นสมาชิกกองทุนเพื่อช่วยเหลือคนหางานไปทำงานในต่างประเทศ คนละ 15,000 บาท รวมเป็นเงิน 1,035,000 บาท
.
พร้อมเปิดรับคำร้องและอำนวยความสะดวกในขั้นตอนต่าง ๆ เอกสารหลักฐาน รวมถึงชี้แจงสิทธิประโยชน์จากกองทุนฯ ซึ่งคณะคนไทยทั้งหมดจะเข้ารับการดูแลที่ศูนย์กักตัว (Quarantine Center) ณ สถาบันบำราศนราดูร เพื่อตรวจหาเชื้อโควิด-19 และดำเนินการตามแนวทางของกระทรวงสาธารณสุขต่อไป
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/52160