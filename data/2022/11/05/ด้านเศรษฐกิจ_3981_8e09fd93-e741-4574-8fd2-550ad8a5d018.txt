รัฐบาลไทย-ข่าวทำเนียบรัฐบาล-“ธนาคารพาณิชย์-สถาบันการเงินของรัฐ” เคารพสิทธิความเป็นส่วนตัวลูกค้า พร้อมปฏิบัติตามพ.ร.บ.คุ้มครองข้อมูลส่วนบุคคล (PDPA) ทุกช่องทาง เริ่ม 1 มิ.ย.นี้


วันพุธที่ 1 มิถุนายน 2565
พิมพ์
“ธนาคารพาณิชย์-สถาบันการเงินของรัฐ” เคารพสิทธิความเป็นส่วนตัวลูกค้า พร้อมปฏิบัติตามพ.ร.บ.คุ้มครองข้อมูลส่วนบุคคล (PDPA) ทุกช่องทาง เริ่ม 1 มิ.ย.นี้
ตามที่ พ.ร.บ.คุ้มครองข้อมูลส่วนบุคคล พ.ศ.2562 (PDPA) จะมีผลบังคับใช้อย่างเป็นทางการในวันที่ 1 มิ.ย.2565 ซึ่งมีบทบาทสำคัญในการคุ้มครองข้อมูลส่วนบุคคล สร้างมาตรฐานให้กับบุคคลหรือนิติบุคคลในการเก็บข้อมูล
ตามที่ พ.ร.บ.คุ้มครองข้อมูลส่วนบุคคล พ.ศ. 2562 หรือ PDPA (Personal Data Protection Act B.E.2562) จะมีผลบังคับใช้อย่างเป็นทางการ ในวันที่ 1 มิถุนายน 2565 ซึ่งมีบทบาทสำคัญในการคุ้มครองข้อมูลส่วนบุคคล สร้างมาตรฐานให้กับบุคคลหรือนิติบุคคลในการเก็บข้อมูล รวบรวบข้อมูล การเปิดเผยข้อมูล และการใช้ข้อมูลส่วนบุคคลให้เป็นไปตามกฎหมาย นั้น
สมาคมธนาคารไทย สมาคมสถาบันการเงินของรัฐ และธนาคารสมาชิก เคารพสิทธิความเป็นส่วนตัว และให้ความสำคัญกับการคุ้มครองข้อมูลส่วนบุคคล (Data Privacy) ของลูกค้าทุกคน พร้อมปฏิบัติตามข้อกำหนดของกฎหมาย PDPA   เพื่อความปลอดภัยในการใช้บริการธนาคาร และสร้างความเชื่อมั่นให้กับลูกค้าและประชาชน ตามแนวทางการพัฒนาธนาคารอย่างยั่งยืน
ทั้งนี้ ธนาคารอาจจะมีการปรับปรุงข้อความให้ความยินยอมเกี่ยวกับข้อมูลส่วนบุคคลในแต่ละผลิตภัณฑ์หรือบริการ บนช่องทางการให้บริการของแต่ละธนาคาร เช่น แอปพลิเคชัน Mobile Banking เว็บไซต์ และสาขา เพื่อประโยชน์ของลูกค้าในการรับข้อมูลข่าวสาร สิทธิประโยชน์ ข้อเสนอผลิตภัณฑ์และบริการของธนาคาร  ให้สอดคล้องกับข้อกฎหมาย PDPA  ลูกค้าของทุกธนาคาร สามารถศึกษารายละเอียดสิทธิความยินยอมในข้อมูลส่วนบุคคล และนโยบายความเป็นส่วนตัวได้ที่ธนาคารที่ใช้บริการ  เพื่อให้เข้าใจถึงสิทธิในข้อมูลส่วนตัวตามข้อกำหนดกฎหมาย PDPA

ที่มา : https://www.thaigov.go.th/news/contents/details/55252