รัฐบาลไทย-ข่าวทำเนียบรัฐบาล-โครงการถ่ายทอดเทคโนโลยีการผลิตและขยายกระท่อมพันธุ์ดี


วันจันทร์ที่ 25 เมษายน 2565
พิมพ์
โครงการถ่ายทอดเทคโนโลยีการผลิตและขยายกระท่อมพันธุ์ดี
วันอาทิตย์ที่ 24 เมษายน 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลมุ่งมั่นพัฒนาอาชีพทางเลือกเพิ่มรายได้ให้แก่เกษตรกรโดยจัดทำโครงการถ่ายทอดเทคโนโลยีการผลิตและขยายกระท่อมพันธุ์ดี ด้วยการนำเมล็ดปลอดเชื้อเพาะเลี้ยงเป็นต้นกล้ากระท่อมพันธุ์ดีกว่า 210,000 ต้น แจกจ่ายแก่เกษตรกรและประชาชนที่สนใจไว้ใช้เป็นสมุนไพรในครัวเรือนและสร้างรายได้ สอดคล้องกับแผนแม่บทแห่งชาติว่าด้วยการพัฒนาสมุนไพรไทยปี 2560-2564 โดยมีเป้าหมายเพื่อขับเคลื่อนสู่การผลิตเชิงพาณิชย์หรือเป็นพืชเศรษฐกิจทางเลือกในอนาคต ผู้สนใจขอรับต้นกระท่อมพันธุ์ดีได้รายละ 3 ต้น ที่ศูนย์ขยายพันธุ์พืช 10 แห่งทั่วประเทศ ได้แก่ ศูนย์ขยายพันธุ์พืช จ.ชลบุรี ตรัง นครราชสีมา นครศรีธรรมราช บุรีรัมย์ พิษณุโลก มหาสารคาม ลำพูน สุพรรณบุรี และอุดรธานี
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/53903