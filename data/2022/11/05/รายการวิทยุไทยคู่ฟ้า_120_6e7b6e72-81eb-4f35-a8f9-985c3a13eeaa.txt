รัฐบาลไทย-ข่าวทำเนียบรัฐบาล-โครงการบ้านล้านหลัง ระยะที่ 2


วันอังคารที่ 14 กันยายน 2564
พิมพ์
โครงการบ้านล้านหลัง ระยะที่ 2
วันอังคารที่ 14 กันยายน 2564
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลเห็นชอบทบทวนมติโครงการสินเชื่อเพื่อที่อยู่อาศัยแห่งรัฐ โครงการบ้านล้านหลัง โดยปรับชื่อเป็น โครงการบ้านล้านหลังระยะที่ 2 เพิ่มกรอบวงเงินโครงการอีก 20,000 ล้านบาท รวมเป็น 70,000 ล้านบาท และปรับหลักเกณฑ์ คือ ไม่กำหนดเกณฑ์รายได้ผู้กู้ แต่เงินงวดผ่อนชำระรายเดือนต้องไม่เกิน 1 ใน 2 ของรายได้สุทธิต่อเดือน อัตราดอกเบี้ยร้อยละ 1.99 ต่อปี คงที่เป็นระยะเวลา 4 ปี ผ่อนนานสูงสุด 40 ปี ฟรีค่าธรรมเนียมการยื่นกู้ ค่าประเมินราคาหลักประกัน ค่าจดทะเบียนสิทธิและนิติกรรม และค่าจดทะเบียนนิติกรรมจำนอง ขยายเวลาโครงการถึง 30 ธ.ค. 2566 หรือ จนกว่าวงเงินจะเต็ม ผู้สนใจสอบถามเพิ่มเติมได้ที่ธนาคารอาคารสงเคราะห์ ทุกสาขาทั่วประเทศ
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/45764