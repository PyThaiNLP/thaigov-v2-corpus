รัฐบาลไทย-ข่าวทำเนียบรัฐบาล-ไม่ต้องกังวล! ก๊าซออกซิเจน มีเพียงพอ


วันพุธที่ 28 กรกฎาคม 2564
ไม่ต้องกังวล! ก๊าซออกซิเจน มีเพียงพอ
....
จากสถานการณ์แพร่ระบาดโรคโควิด-19 ส่งผลให้มีจำนวนผู้ติดเชื้อเพิ่มสูงขึ้นนั้น อาจจะส่งผลกระทบต่อการผลิตก๊าซออกซิเจนทางการแพทย์หรือขาดตลาด
.
ล่าสุด กระทรวงอุตสาหกรรม ได้ประสานไปยังกลุ่มก๊าซอุตสาหกรรมไม่ว่าจะเป็น สมาคมก๊าซอุตสาหกรรมสยาม โรงงานผู้บรรจุก๊าซ และผู้ผลิตภาชนะบรรจุก๊าซ ต่างยืนยันว่า ภาพรวมศักยภาพการผลิตก๊าซของโรงงานยังมีเพียงพอที่จะรองรับกับความต้องการของประชาชนได้
.
โดยภาพรวมทั้งประเทศ มีกำลังการผลิตรวมทั้งหมด 1,860 ตันต่อวัน จากจำนวนโรงงาน 15 โรงงาน และหากมีกรณีฉุกเฉินสามารถเพิ่มกำลังการผลิตออกซิเจนได้ถึง 2,200 ตันต่อวัน
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/44199