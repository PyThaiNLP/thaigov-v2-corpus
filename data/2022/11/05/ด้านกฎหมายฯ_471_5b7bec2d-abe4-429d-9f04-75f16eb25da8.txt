รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม ยันทุกอย่างทำตามกฎหมายให้ความเป็นธรรมกับครอบครัว"แตงโม" ชี้"หมอพรทิพย์"เข้ามาร่วมสังเกตการณ์ได้ วอนทุกฝ่ายต้องไม่ล้ำเส้นแย่งบทบาทกัน


วันพุธที่ 16 มีนาคม 2565
พิมพ์
รัฐมนตรีว่าการกระทรวงยุติธรรม ยันทุกอย่างทำตามกฎหมายให้ความเป็นธรรมกับครอบครัว"แตงโม"  ชี้"หมอพรทิพย์"เข้ามาร่วมสังเกตการณ์ได้ วอนทุกฝ่ายต้องไม่ล้ำเส้นแย่งบทบาทกัน
รัฐมนตรีว่าการกระทรวงยุติธรรม ยันทุกอย่างทำตามกฎหมายให้ความเป็นธรรมกับครอบครัว"แตงโม"  ชี้"หมอพรทิพย์"เข้ามาร่วมสังเกตการณ์ได้ วอนทุกฝ่ายต้องไม่ล้ำเส้นแย่งบทบาทกัน
นายสมศักดิ์ เทพสุทิน รัฐมนตรีว่ากระทรวงกระทรวงยุติธรรม กล่าวถึงการหาความกระจ่าง ในคดีของแตงโม นิดา ที่ตอนนี้ศพอยู่ในการควบคุมดูแลของสถาบันนิติวิทยาศาสตร์ กระทรวงยุติธรรม หลังจากที่เมื่อวานนี้ครอบครัวย้ายศพออกมาจากสถาบันนิติเวช โรงพยาบาลตำรวจว่า ได้มอบหมายให้ว่าที่ ร.ต.ธนกฤต จิตรอารีย์รัตน์ เลขานุการรัฐมนตรีว่าการกระทรวงยุติธรรม เป็นผู้รับผิดชอบ เนื่องจากมีความรู้ในด้านนี้ ที่ผ่านมาตนเองได้ติดตามคดีนี้อย่างต่อเนื่อง ประชาชนและสังคมยังคงมีข้อสงสัยหลายประการ บทบาทของกระทรวงยุติธรรม คือ ต้องทำให้เกิดความยุติธรรมสูงสุด ไม่สามารถทำตามใจคนใดคนหนึ่งได้ และต้องทำเพื่อสังคมและส่วนรวมเกิดความสบายใจ อันไหนที่ขัดแย้งจะไม่ทำเด็ดขาด
นายสมศักดิ์ กล่าวอีกว่า ส่วนแพทย์หญิงคุณหญิงพรทิพย์ โรจนสุนันท์ สมาชิกวุฒิสภา (ส.ว.) ถ้าสถาบันนิติวิทยาศาสตร์เชิญไป ก็สามารถเข้ามาร่วมสังเกตการณ์ชันสูตรในรอบที่ 2 ได้ ทุกอย่างตรงไปตรงมาอยู่แล้ว ไม่มีปัญหา แต่ถ้าใครต่อใครเข้ามาดูแล้ว มีปัญหาไปหมด เท่ากับผลทางวิชาการยังไม่ชัดเจน ยังไงหนึ่งบวกหนึ่งต้องเป็นสองอยู่แล้ว คดีนี้อยากให้ค่อยๆคุยกัน ไม่ควรล้ำบทบาทหน้าที่ของกันและกัน ทุกอย่างจะจบได้ด้วยความถูกต้อง กระทรวงยุติธรรมจะตรวจสอบให้เกิดความกระจ่าง ไม่ว่าจะเป็นคดีนี้ หรือคดีอื่นๆ ส่วนการจะผ่าศพในรอบที่ 2 ต้องเป็นไปตามระเบียบของกระทรวง และได้ย้ำกับเลขานุการรัฐมนตรีฯ ต้องทำให้ละเอียดตามกฏหมาย และทำให้เกิดความเป็นธรรมกับแตงโมและครอบครัว

ที่มา : https://www.thaigov.go.th/news/contents/details/52610