รัฐบาลไทย-ข่าวทำเนียบรัฐบาล-เฝ้าระวังเด็กนักเรียนติดโควิด ย้ำมาตรการป้องกันทั้งในบ้านและโรงเรียนสกัดการแพร่เชื้อในสถานศึกษา


วันอังคารที่ 28 มิถุนายน 2565
เฝ้าระวังเด็กนักเรียนติดโควิด ย้ำมาตรการป้องกันทั้งในบ้านและโรงเรียนสกัดการแพร่เชื้อในสถานศึกษา
.....
พลเอก ประยุทธ์ จันทร์โอชา นายกรัฐมนตรี และ รมว.กลาโหม ห่วงเด็กนักเรียนมีโอกาสได้รับ/แพร่เชื้อโควิด-19 โดยเฉพาะเด็กเล็กที่ยังไม่ได้รับการฉีดวัคซีน
.
จึงสั่งการให้กระทรวงศึกษาธิการกำชับสถานศึกษาทั่วประเทศเฝ้าระวังการแพร่ระบาดโควิด-19 ในโรงเรียน หลังการเปิดภาคเรียน 1/65 มาได้กว่าหนึ่งเดือน พบผู้ป่วยเด็กเพิ่มขึ้น และกระจายตัวไปสู่ครอบครัว หลังจากมีการรายงานว่า เด็กประมาณครึ่งหนึ่งพบหลักฐานการติดเชื้อแบบไม่แสดงอาการ จึงขอให้สถานศึกษาหมั่นทำความสะอาดโรงเรียนสม่ำเสมอ เพื่อลดความเสี่ยงในการแพร่กระจายเชื้อ
.
พร้อมฝากถึงผู้ปกครองสังเกตอาการ ตรวจคัดกรองบุตรหลานก่อนพามาโรงเรียน และปฏิบัติตามมาตรการด้านสาธารณสุข Universal Prevention เพื่อความไม่ประมาทและลดความเสี่ยงการรับ/แพร่เชื้อโควิด-19 ในโรงเรียนด้วย
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/56252