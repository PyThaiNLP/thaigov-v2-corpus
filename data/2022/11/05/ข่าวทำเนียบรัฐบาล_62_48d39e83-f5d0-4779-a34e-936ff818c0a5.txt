รัฐบาลไทย-ข่าวทำเนียบรัฐบาล-นายกรัฐมนตรีมอบผู้แทนลงพื้นที่ชุมชน กทม. มอบถุงกำลังใจ สู่โควิด-19


วันศุกร์ที่ 20 สิงหาคม 2564
พิมพ์
นายกรัฐมนตรีมอบผู้แทนลงพื้นที่ชุมชน กทม. มอบถุงกำลังใจ สู่โควิด-19
นายกรัฐมนตรีมอบผู้แทนลงพื้นที่ชุมชน กทม. มอบถุงกำลังใจ สู่โควิด-19
พลเอก ประยุทธ์ จันทร์โอชา นายกรัฐมนตรีมอบสำนักงานปลัดสำนักนายกรัฐมนตรี และกระทรวงการพัฒนาสังคมและความมั่นคงของมนุษย์นำถุงกำลังใจ สู้โควิด-19 ไปมอบให้กับผู้แทนชุมชนวัดอินทรวิหาร  บางขุนพรหม กรุงเทพมหานคร เพื่อนำไปมอบให้ผู้ป่วยติดเตียงที่กำลังประสบปัญหาความเดือดร้อนและความยากลำบากในชุมชน
สำหรับถุงกำลังใจ สู้โควิด-19  ประกอบด้วย ข้าวสาร 5 กิโลกรัม  ปลากระป๋อง  ผักกาดกระป๋อง  แอลกอฮอล์เจล  หน้ากากอนามัย  ยาสมุนไพรฟ้าทะลายโจร เป็นต้น โดยได้รับการสนับสนุนจากคณะกรรมการบริหารจัดการเงินบริจาคและทรัพย์สิน  สำนักงานสำนักปลัดนายกรัฐมนตรี
ทั้งนี้ เพื่อสนับสนุนการดำเนินการแก้ไขปัญหาจากโรคติดเชื้อโควิด-19 ได้จัดทำถุงยังชีพ จำนวน 6,796 ชุด เพื่อนำไปส่งต่อความช่วยเหลือให้ผู้ป่วยติดเตียงที่กำลังประสบปัญหาความเดือดร้อนและความยากลำบากในพื้นที่ กทม. ซึ่งเป็นจังหวัดพื้นที่ควบคุมเข้มงวดและสูงสุดต่อไป
-----------------------------

ที่มา : https://www.thaigov.go.th/news/contents/details/44936