รัฐบาลไทย-ข่าวทำเนียบรัฐบาล-รมว.DES เผย UAE ชวนไทย ร่วมมือการค้าเสรี เเละ food security


วันพฤหัสบดีที่ 9 ธันวาคม 2564
รมว.DES เผย UAE ชวนไทย ร่วมมือการค้าเสรี เเละ food security
รมว.DES เผย UAE ชวนไทย ร่วมมือการค้าเสรี เเละ food security
นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอีเอส) เป็นผู้แทนรัฐบาลไทย เข้าร่วมหารือกับ ดร.ธานี บิน อาเหม็ด อัล เซยูดี รัฐมนตรีว่าการกระทรวงการค้าต่างประเทศ สหรัฐอาหรับเอมิเรตส์ ณ. งาน world expo 2020 โดย รมว.ดิจิทัลเพื่อเศรษฐกิจเเละสังคม เปิดเผย ว่า จากการหารือร่วมกันทั้ง 2 ประเทศ ถือว่าเป็นไปในทิศทางที่ดีมาก รัฐบาลของสหรัฐอาหรับเอมิเรตส์ ได้มีการชวนประเทศไทยเป็นพันธมิตรทางเศรษฐกิจ เปิดเขตการค้าเสรี หรือ Free Trade Area เเละให้ความสำคัญ กับเศรษฐกิจดิจิทัลในประเทศโดยใช้เทคโนโลยีสมัยใหม่ ขณะเดียวกันก็เป็นห่วงเรื่องความมั่นคงทางด้านอาหาร food security ของสหรัฐอาหรับเอมิเรตส์ เเละอยากขอความร่วมมือกับไทยเรื่องอาหาร เเละสินค้าเกษตร ที่อยากจะให้ประเทศไทยสนับสนุน ด้านอาหาร นอกจากนี้ก็สนใจเรื่องพลังงาน และสัมปทานเเก๊สในประเทศไทยด้วย เพื่อสร้างความสัมพันธ์เเละความมั่นคงระหว่างประเทศในอนาคต
***************************

ที่มา : https://www.thaigov.go.th/news/contents/details/49309