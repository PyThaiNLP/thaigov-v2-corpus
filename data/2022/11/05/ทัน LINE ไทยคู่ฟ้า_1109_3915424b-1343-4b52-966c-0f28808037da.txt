รัฐบาลไทย-ข่าวทำเนียบรัฐบาล-สธ. สหรัฐฯ ชมไทยแก้วิกฤตโควิดได้ดี ประชาชนร่วมมือ เร่งเดินหน้าความมั่นคงด้านสุขภาพระดับโลก


วันศุกร์ที่ 26 สิงหาคม 2565
สธ. สหรัฐฯ ชมไทยแก้วิกฤตโควิดได้ดี ประชาชนร่วมมือ เร่งเดินหน้าความมั่นคงด้านสุขภาพระดับโลก
.....
นายอนุทิน ชาญวีรกูล รองนายกรัฐมนตรี และ รมว.สาธารณสุข หารือทวิภาคีร่วมกับนางแอนเดรีย ปาล์ม รมช.สาธารณสุขและบริการมนุษย์ สหรัฐอเมริกา ช่วงระหว่างการจัดประชุม APEC Health Week 22 - 26 ส.ค. 65 @ประเทศไทย ในประเด็นความร่วมมือด้านสาธารณสุขไทย - สหรัฐฯ
.
สหรัฐฯ ชื่นชมไทยที่บริหารจัดการวิกฤตโควิดได้ดี โดยสาเหตุสำคัญมาจากความร่วมมือของประชาชน รวมถึงชื่นชมบทบาทของไทยในการเป็นที่ตั้งของสำนักงานเลขาธิการศูนย์อาเซียนด้านการรับมือกับภาวะฉุกเฉินทางสาธารณสุขและโรคอุบัติใหม่ (ACPHEED) เพื่อความมั่นคงด้านสุขภาพระดับโลก
.
ขณะที่ รองนายกฯ ย้ำไทยพร้อมหนุนการดำเนินงานภายใต้ความร่วมมือวาระความมั่นคงด้านสุขภาพโลก (Global Health Security Agenda: GHSA) ทั้งระบบแล็บ - การพัฒนากำลังคน/ การฉีดวัคซีนพื้นฐานให้เด็กเมียนมาตามตะเข็บชายแดนเพื่อป้องกันโรคติดต่อ พร้อมยินดีที่สหรัฐฯ จะเป็นเจ้าภาพจัดประชุมระดับสูงเอเปคว่าด้วยสาธารณสุขและเศรษฐกิจในปีหน้า
.
อ่านเพิ่มเติม คลิก https://www.thaigov.go.th/news/contents/details/58401
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/58504