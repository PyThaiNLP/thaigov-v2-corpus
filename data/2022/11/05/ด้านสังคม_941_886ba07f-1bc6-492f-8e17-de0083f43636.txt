รัฐบาลไทย-ข่าวทำเนียบรัฐบาล-ดีอีเอส ร่วม กสทช.จัดอบรมนักวิทยุสมัครเล่นอาสาสมัครสื่อสารฉุกเฉิน กว่า 1000 ราย บูรณาการงานภายใต้แผนเตรียมพร้อมแห่งชาติ รับมือเหตุฉุกเฉิน-ภัยพิบัติ


วันพฤหัสบดีที่ 9 ธันวาคม 2564
ดีอีเอส ร่วม กสทช.จัดอบรมนักวิทยุสมัครเล่นอาสาสมัครสื่อสารฉุกเฉิน กว่า 1000 ราย บูรณาการงานภายใต้แผนเตรียมพร้อมแห่งชาติ รับมือเหตุฉุกเฉิน-ภัยพิบัติ
ดีอีเอส ร่วม กสทช.จัดอบรมนักวิทยุสมัครเล่นอาสาสมัครสื่อสารฉุกเฉิน กว่า 1000 ราย บูรณาการงานภายใต้แผนเตรียมพร้อมแห่งชาติ รับมือเหตุฉุกเฉิน-ภัยพิบัติ
เมื่อวันที่ 8 ธันวาคม 2564 นายจักรพงษ์ ชาวงษ์ ผู้อำนวยการกองสื่อสารโทรคมนาคม สำนักงานปลัดกระทรวงดิจิทัลเพื่อเศรษฐกิจและสังคม ร่วมแถลงข่าว“โครงพัฒนาและฝึกอบรมพนักงานวิทยุสมัครเล่นอาสาสมัครสื่อสารฉุกเฉิน ในสังกัดสำนักงาน กสทช.” ณ หอประชุมสำนักงาน กสทช. ชั้น 2 สำนักงาน กสทช. ซึ่งเป็นการดำเนินการร่วมกันอย่างบูรณาการในฐานะที่กระทรวงดิจิทัลฯ เป็นหน่วยงานหลัก ในการสนับสนุนด้านเทคโนโลยีสารสนเทศและการสื่อสารภายใต้แผนเตรียมพร้อมแห่งชาติ (พ.ศ. 2562-2565) ซึ่งโครงพัฒนาและฝึกอบรมพนักงานวิทยุสมัครเล่นอาสาสมัครดังกล่าว เป็นการจัดอบรมพนักงานวิทยุสมัครเล่น เพื่อเป็นเครือข่ายสื่อสารสำรองของชาติ จำนวน 1,000 คน จะช่วยให้ผู้อบรมมีความรู้ความสามารถในการใช้งานวิทยุสื่อสาร สามารถช่วยสนับสนุนการประสานงานระหว่างพื้นที่และกระทรวงฯ ได้โดยตรง ซึ่งเป็นอีกช่องทางสำคัญหนึ่งในการประสานเมื่อเกิดเหตุฉุกเฉิน หรือภัยพิบัติ หรือสัญญาณโทรศัพท์ขัดข้อง ไม่สามารถใช้การได้ อีกทั้งนักวิทยุสมัครเล่นเป็นบุคคลในพื้นที่ ซึ่งรู้จักพื้นที่ สามารถแจ้งข้อมูลในพื้นที่ ที่เป็นประโยชน์ในระหว่างเกิดภัย ซึ่งเป็นการสนับสนุนการปฏิบัติงานของกระทรวงฯ ตามแผนป้องกันและบรรเทาสาธารณภัยแห่งชาติแผนการสนับสนุนการปฏิบัติงานในภาวะฉุกเฉิน (สปฉ. 2) ส่วนงานเทคโนโลยีสารสนเทศและการสื่อสาร และแผนเตรียมพร้อมแห่งชาติที่กระทรวงฯ เป็นหน่วยงานหลัก ที่ต้องจัดให้มีระบบสื่อสารและโทรคมนาคมทั้งระบบสื่อสารหลัก ระบบสื่อสารรอง และระบบสื่อสารสำรอง ให้สามารถใช้การได้ในทุกสถานการณ์ พร้อมทั้งจัดช่องทางการสื่อสารรองเพื่อใช้ภาวะฉุกเฉิน กระทรวงดิจิทัลเพื่อเศรษฐกิจและสังคม
****************

ที่มา : https://www.thaigov.go.th/news/contents/details/49262