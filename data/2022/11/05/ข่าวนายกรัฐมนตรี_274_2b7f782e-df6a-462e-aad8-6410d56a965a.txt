รัฐบาลไทย-ข่าวทำเนียบรัฐบาล-นายกรัฐมนตรีมอบแว่นสายตาแก่เด็กนักเรียน รณรงค์


วันอังคารที่ 28 ธันวาคม 2564
พิมพ์
นายกรัฐมนตรีมอบแว่นสายตาแก่เด็กนักเรียน รณรงค์
นายกรัฐมนตรีมอบแว่นสายตาแก่เด็กนักเรียน รณรงค์ "เด็กไทยสายตาดีวิถีชีวิตใหม่สู่การเรียนรู้ที่ดีกว่า" ห่วงใยเยาวชนสายตาสั้นตั้งแต่ยังอายุน้อย
วันนี้ (28 ธันวาคม 2564) เวลา 8.45 น. ณ ตึกสันติไมตรี ทำเนียบรัฐบาล ก่อนการประชุมคณะรัฐมนตรี พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม มอบแว่นสายตาแก่เด็กนักเรียน จำนวน 5 คน เพื่อประชาสัมพันธ์กิจกรรมรณรงค์เด็กไทยสายตาดีวิถีชีวิตใหม่สู่การเรียนรู้ที่ดีกว่า โดยมีนางสาวตรีนุช เทียนทอง รัฐมนตรีว่าการกระทรวงศึกษาธิการ นายสาธิต ปิตุเตชะ รัฐมนตรีช่วยว่าการกระทรวงสาธารณสุข นางกนกวรรณ วิลาวัลย์ รัฐมนตรีช่วยว่าการกระทรวงศึกษาธิการ เข้าร่วมด้วย โดยนายธนกร วังบุญคงชนะ โฆษกประจำสำนักนายกรัฐมนตรี สรุปสาระสำคัญ ดังนี้
นายกรัฐมนตรีกล่าวชื่นชมโครงการเด็กไทยสายตาดี ซึ่งเป็นโครงการเพื่อให้เด็กนักเรียนได้มีแว่นสายตาสวมใส่อย่างทั่วถึงทุกจังหวัด ภายใต้ข้อตกลงความร่วมมือ (MOU) ระหว่างกระทรวงสาธารณสุข ร่วมกับราชวิทยาลัยจักษุแพทย์แห่งประเทศไทย กระทรวงศึกษาธิการ กระทรวงมหาดไทย สํานักงานหลักประกันสุขภาพแห่งชาติ และห้างแว่นท็อปเจริญ  โดยร่วมรณรงค์พร้อมกันทั่วประเทศ ในโอกาสวันเด็กแห่งชาติเดือนมกราคม 2565  โดยนายกรัฐมนตรีมอบแว่นสายตาแก่เด็กนักเรียน พร้อมแสดงความห่วงใยแก่เด็กนักเรียนที่มีสายตาสั้นตั้งแต่ยังอายุน้อย เตือนให้ใช้สายตาด้วยความระมัดระวัง อย่าเล่นเกมส์ออนไลน์เป็นเวลานาน
ภายในงาน นายกรัฐมนตรีทดลองวัดสายตา โดยเครื่องวัดสายตาแบบอัตโนมัติ ปรากฎค่าสายตาประมาณ 100 มองใกล้สั้น จัดอยู่ในระดับปกติตามเกณท์อายุ
..........................

ที่มา : https://www.thaigov.go.th/news/contents/details/49958