รัฐบาลไทย-ข่าวทำเนียบรัฐบาล-เร่งกระจายชุดตรวจ ATK ให้ ประชาชนตรวจด้วยตนเอง ภายใน ส.ค. นี้


วันจันทร์ที่ 9 สิงหาคม 2564
เร่งกระจายชุดตรวจ ATK ให้ ประชาชนตรวจด้วยตนเอง ภายใน ส.ค. นี้
....
องค์การเภสัชกรรม เร่งจัดหาชุดตรวจโควิด ATK Antigen test kit (ATK) จำนวน 8.5 ล้านชุด แจกให้ประชาชนกลุ่มเสี่ยงสามารถตรวจหาเชื้อโควิด-19 ได้ด้วยตัวเอง โดยคาดว่าจะเริ่มกระจายไปยังพื้นที่ต่าง ๆ ได้ภายในเดือน ส.ค. นี้
.
สำหรับแนวทางการกระจายชุดตรวจ ATK นั้น จะสำรองคงคลังเพื่อจัดสรรตามสถานการณ์ จำนวน 1.5 ล้านชุด ส่วนที่เหลือจัดสรรตามความรุนแรงของการระบาดในแต่ละพื้นที่ ขั้นต่ำ 40,000 ชุด หากจังหวัดไหนไม่พอจะนำส่วนที่สำรองไว้มาจัดสรรเพิ่มเติมตามความเร่งด่วน
.
ขณะเดียวกัน สำนักงานหลักประกันสุขภาพแห่งชาติ (สปสช.) จะประสานร้านขายยาแผนปัจจุบันประเภท 1 และคลินิกทั่วประเทศ เป็นหน่วยกระจายชุดตรวจ ATK เพื่อความรวดเร็วและทั่วถึง
.
กรณีตรวจแล้วพบว่าติดเชื้อ และสามารถเข้ารับการรักษาในระบบ Home isolation หรือรักษาตัวที่บ้าน ร้านขายยาสามารถดูแลให้คำปรึกษา และติดตามอาการ ซึ่งจะช่วยผู้ป่วยที่ไม่มีอาการหรือมีอาการน้อยมากสามารถดูแลตัวเองได้
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/44598