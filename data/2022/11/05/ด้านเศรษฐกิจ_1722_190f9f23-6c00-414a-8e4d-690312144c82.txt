รัฐบาลไทย-ข่าวทำเนียบรัฐบาล-กรมทางหลวงชนบท เริ่มเข้าพื้นที่ขยายถนน 4 เลน สาย ปท.3004 ลำลูกกาคลอง 7 จังหวัดปทุมธานี แก้ไขปัญหาจราจรติดขัด รองรับการขยายตัวของเศรษฐกิจการขนส่งและชุมชนในอนาคต สอดรับนโยบายของรัฐมน


วันพฤหัสบดีที่ 11 พฤศจิกายน 2564
กรมทางหลวงชนบท เริ่มเข้าพื้นที่ขยายถนน 4 เลน สาย ปท.3004 ลำลูกกาคลอง 7 จังหวัดปทุมธานี แก้ไขปัญหาจราจรติดขัด รองรับการขยายตัวของเศรษฐกิจการขนส่งและชุมชนในอนาคต สอดรับนโยบายของรัฐมน
กรมทางหลวงชนบท (ทช.) กระทรวงคมนาคม  เริ่มเข้าพื้นที่ดำเนินโครงการก่อสร้างถนนทางหลวงชนบทสาย ปท.3004 แยกทางหลวงแผ่นดินหมายเลข 305 - บ้านลำลูกกา อำเภอธัญบุรี และลำลูกกา จังหวัดปทุมธานี
กรมทางหลวงชนบท (ทช.) กระทรวงคมนาคม  เริ่มเข้าพื้นที่ดำเนินโครงการก่อสร้างถนนทางหลวงชนบทสาย ปท.3004 แยกทางหลวงแผ่นดินหมายเลข 305 - บ้านลำลูกกา อำเภอธัญบุรี และลำลูกกา จังหวัดปทุมธานี เพื่อแก้ไขปัญหาการจราจรที่หนาแน่นบริเวณสายทาง เชื่อมโยงและเพิ่มประสิทธิภาพการขนส่งสินค้าอย่างเป็นระบบ รวมถึงรองรับการขยายตัวของชุมชนในอนาคต สอดรับกับนโยบายของนายศักดิ์สยาม ชิดชอบ รัฐมนตรีว่าการกระทรวงคมนาคม
นายอภิรัฐ ไชยวงศ์น้อย อธิบดีกรมทางหลวงชนบท เปิดเผยว่า ถนนทางหลวงชนบทสาย ปท.3004 แยกทางหลวงแผ่นดินหมายเลข 305 - บ้านลำลูกกา อำเภอธัญบุรี และลำลูกกา จังหวัดปทุมธานี เป็นเส้นทางที่เชื่อมระหว่างทางหลวงแผ่นดินหมายเลข 305 และทางหลวงแผ่นดินหมายเลข 3312 ส่งผลให้มีปริมาณการจราจรมากถึง 18,907 คันต่อวัน และมีแนวโน้มเพิ่มมากขึ้นอย่างต่อเนื่อง ทำให้ผู้ใช้เส้นทางเกิดความล่าช้าในการเดินทาง ทั้งนี้ เพื่อเป็นการแก้ไขปัญหาดังกล่าว ทช.จึงได้ดำเนินการโครงการก่อสร้างถนนสาย ปท.3004 โดยมีจุดเริ่มต้นโครงการ กม. ที่ 0+000 บริเวณทางหลวงแผ่นดินหมายเลข 305 (กม. ที่ 15+650) มีจุดสิ้นสุดโครงการ กม. ที่ 10+408 ทางหลวงแผ่นดินหมายเลข 3312 (กม. ที่ 15+500) รวมระยะทาง 10.408 กิโลเมตร ซึ่งจะทำการขยายถนนจากเดิม ขนาด 2 ช่องจราจร เป็น ขนาด 4 ช่องจราจร ไป - กลับ ผิวจราจรแบบแอสฟัลท์ติกคอนกรีต มีทางเท้า พร้อมก่อสร้างระบบระบายน้ำ ก่อสร้างสะพานข้ามคลองรังสิตประยูรศักดิ์ 1 แห่ง และก่อสร้างสะพานลอยคนเดินข้าม 4 แห่ง ปัจจุบันได้เริ่มเข้าพื้นที่เพื่อเตรียมการก่อสร้างแล้วเมื่อวันที่ 1 พฤศจิกายน 2564 ที่ผ่านมา ซึ่งคาดว่าจะดำเนินการก่อสร้างแล้วเสร็จในช่วงต้นปี 2567 ใช้งบประมาณในการก่อสร้างรวม 561.200 ล้านบาท เป็นงบผูกพันปี 2564 - 2566

ที่มา : https://www.thaigov.go.th/news/contents/details/48075