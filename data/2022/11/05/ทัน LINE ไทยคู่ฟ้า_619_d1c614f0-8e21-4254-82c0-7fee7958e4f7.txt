รัฐบาลไทย-ข่าวทำเนียบรัฐบาล-ครม. ไฟเขียว (ร่าง) แผนปฏิบัติการฯ “โมเดลเศรษฐกิจ BCG" พ.ศ. 2564 - 2570 วงเงินรวม 40,972.60 ล้านบาท


วันพุธที่ 9 กุมภาพันธ์ 2565
ครม. ไฟเขียว (ร่าง) แผนปฏิบัติการฯ “โมเดลเศรษฐกิจ BCG" พ.ศ. 2564 - 2570 วงเงินรวม 40,972.60 ล้านบาท
.....
ที่ประชุม ครม. (8 ก.พ. 65) เห็นชอบ (ร่าง) แผนปฏิบัติการด้านการขับเคลื่อนการพัฒนาประเทศด้วยโมเดลเศรษฐกิจ BCG (การพัฒนาเศรษฐกิจชีวภาพ เศรษฐกิจหมุนเวียน เศรษฐกิจสีเขียว: BCG Model) พ.ศ. 2564 - 2570 ระยะเวลาดำเนินการ 6 ปี (พ.ศ. 2565 - 2570) วงเงินรวม 40,972.60 ล้านบาท
.
มีวัตถุประสงค์เพื่ออนุรักษ์ ฟื้นฟู จัดการการใช้ประโยชน์จากทรัพยากรชีวภาพและวัฒนธรรม การสร้างคุณค่า (Value Chain) จากทรัพยากรชีวภาพและวัฒนธรรม รวมทั้งการสร้างความสามารถในการพึ่งตนเอง ซึ่งจะดำเนินการภายใต้ 4 ยุทธศาสตร์สำคัญ ดังนี้
.
ยุทธศาสตร์ที่ 1 การสร้างความยั่งยืนของฐานทรัพยากร ความหลากหลายทางชีวภาพ และวัฒนธรรมด้วยการจัดสมดุลระหว่างการอนุรักษ์ ฟื้นฟู และการใช้ประโยชน์ มีตัวชี้วัด
.
ยุทธศาสตร์ที่ 2 การพัฒนาชุมชนและเศรษฐกิจฐานรากให้เข้มแข็งด้วยทุนทรัพยากร อัตลักษณ์ ความคิดสร้างสรรค์ และเทคโนโลยีสมัยใหม่
.
ยุทธศาสตร์ที่ 3 การยกระดับการพัฒนาอุตสาหกรรมภายใต้เศรษฐกิจ BCG ให้สามารถแข่งขันได้อย่างยั่งยืน
.
ยุทธศาสตร์ที่ 4 การเสริมสร้างความสามารถในการตอบสนองต่อกระแส การเปลี่ยนแปลงของโลก
.
โดยนายกฯ จะเป็นประธานในคณะกรรมการบริหารการพัฒนาเศรษฐกิจชีวภาพ - เศรษฐกิจหมุนเวียน - เศรษฐกิจสีเขียว (Bio-Circular-Green Economy: BCG Model)
.
เพื่อกำกับดูแล ขับเคลื่อนบูรณาการการทำงานสู่การปฏิบัติ พร้อมติดตามและประเมินผล เพื่อให้ผลสัมฤทธิ์เกิดเป็นรูปธรรม และเป็นประโยชน์กับประชาชนให้มากที่สุด
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/51376