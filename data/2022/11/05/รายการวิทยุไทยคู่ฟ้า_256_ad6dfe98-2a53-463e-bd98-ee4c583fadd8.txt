รัฐบาลไทย-ข่าวทำเนียบรัฐบาล-อนุมัติ 8,070 ล้าน เพิ่มกำลังซื้อแก่ผู้มีรายได้น้อย


วันพฤหัสบดีที่ 27 มกราคม 2565
พิมพ์
อนุมัติ 8,070 ล้าน เพิ่มกำลังซื้อแก่ผู้มีรายได้น้อย
วันพฤหัสบดีที่ 27 มกราคม 2565
ไทยคู่ฟ้า ค่ะ
รัฐบาลบรรเทาภาระค่าครองชีพแก่ประชาชนผู้มีรายได้น้อย โดยอนุมัติงบกว่า 8,070 ล้านบาท ให้ประชาชนผู้มีบัตรสวัสดิการแห่งรัฐ จำนวน 13.45 ล้านคน และผู้ที่ต้องการความช่วยเหลือเป็นพิเศษ 2.25 ล้านคน เพื่อนำไปใช้ซื้อสินค้าอุปโภคบริโภคจากร้านธงฟ้าราคาประหยัดพัฒนาเศรษฐกิจท้องถิ่น และซื้อสินค้าและบริการจากร้านค้าที่เข้าร่วมโครงการคนละครึ่ง ระยะที่ 4 คนละ 600 บาท เป็นระยะเวลา 3 เดือน คือ ก.พ.- เม.ย.2565 โดยแบ่งจ่าย เดือนละ 200 บาท เริ่มวันที่ 1 ก.พ.65 กรณีที่มีวงเงินคงเหลือในเดือนใด จะไม่มีการสะสมไปในเดือนถัดไป ทั้งนี้ ได้กำหนดมาตรการในการกำกับติดตามการดำเนินโครงการเพื่อป้องกันการแสวงหาประโยชน์โดยมิชอบ เช่น การรับสแกนสิทธิแลกเปลี่ยนเป็นเงินสด ด้วย
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/50851