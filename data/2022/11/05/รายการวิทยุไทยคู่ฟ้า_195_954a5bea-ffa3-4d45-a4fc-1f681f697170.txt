รัฐบาลไทย-ข่าวทำเนียบรัฐบาล-นายกรัฐมนตรีเสนอแนวทาง 5P พัฒนาสัมพันธ์ ASEM เติบโตร่วมกันอย่างยั่งยืน


วันพุธที่ 1 ธันวาคม 2564
พิมพ์
นายกรัฐมนตรีเสนอแนวทาง 5P พัฒนาสัมพันธ์ ASEM เติบโตร่วมกันอย่างยั่งยืน
วันอาทิตย์ที่ 28 พฤศจิกายน 2564
ต่อจากนี้ไป ขอเชิญรับฟังไทยคู่ฟ้า ค่ะ
พลเอก ประยุทธ์ จันทร์โอชา นายกรัฐมนตรี นำเสนอความร่วมมือ 5 ด้าน ที่จับต้องได้บนพื้นฐานของผลประโยชน์ร่วมกัน ในการประชุมผู้นำเอเชีย - ยุโรป ครั้งที่ 13 ซึ่งประเทศกัมพูชาเป็นเจ้าภาพจัดการประชุม ผ่านระบบประชุมทางไกล ประกอบด้วย 5P คือ 1. People สร้างความมั่นคงแก่ประชาชนทั้งด้านสุขภาพ ความกินดีอยู่ดี และความปลอดภัยในชีวิต 2. Partnership เสริมสร้างความเป็นหุ้นส่วนที่เท่าเทียมระหว่างกัน บนพื้นฐานความเชื่อใจ ความเคารพ และมีประโยชน์ร่วมกัน 3. Peace เป็นความสัมพันธ์ที่เอื้อต่อสันติภาพและป้องกันไม่ให้เกิดความขัดแย้งที่อาจบานปลาย 4. Prosperity เติบโตร่วมกันโดยยึดมั่นระบบการค้าพหุภาคีบนกติกาขององค์การการค้าโลก และ 5. Planet ร่วมกันรักษาโลกใบนี้ โดยสร้างสมดุลในการพัฒนาอย่างยั่งยืน
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/48944