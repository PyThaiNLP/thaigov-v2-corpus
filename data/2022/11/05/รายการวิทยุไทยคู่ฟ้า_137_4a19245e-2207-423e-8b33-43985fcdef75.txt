รัฐบาลไทย-ข่าวทำเนียบรัฐบาล-โอนคนละครึ่ง ระยะที่ 3 รอบ 2 กระตุ้นเศรษฐกิจปลายปี


วันศุกร์ที่ 1 ตุลาคม 2564
พิมพ์
โอนคนละครึ่ง ระยะที่ 3 รอบ 2 กระตุ้นเศรษฐกิจปลายปี
วันศุกร์ที่ 1 ตุลาคม 2564
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลโอนวงเงินแก่ผู้มีสิทธิในโครงการคนละครึ่ง ระยะที่ 3 รอบที่ 2 จำนวน 1,500 บาทแล้ว ใช้ได้ถึง 31 ธ.ค.2564 พร้อมทั้งเพิ่มความสะดวกแก่ผู้ใช้สิทธิโดยให้สามารถใช้สำหรับสั่งอาหารแบบออนไลน์ผ่านแพลตฟอร์มเดลิเวอรี่ได้ด้วย สอดคล้องกับวิถีชีวิตใหม่และสถานการณ์แพร่ระบาดของโรคโควิด-19 ทั้งนี้ คาดว่าจะช่วยกระตุ้นเศรษฐกิจในช่วงไตรมาสที่ 4 ของปีให้ขยายตัวได้มากขึ้นโดยโครงการคนละครึ่ง ระยะที่ 3 มียอดใช้จ่ายสะสมกว่า 65,000 ล้านบาท นอกจากนี้ ยังมีโครงการยิ่งใช้ยิ่งได้ ยอดใช้จ่ายกว่า 2,000 ล้านบาท โครงการเพิ่มกำลังซื้อแก่ผู้มีบัตรสวัสดิการแห่งรัฐ ยอดใช้จ่ายกว่า 7,800 ล้านบาท และโครงการเพิ่มกำลังซื้อแก่ผู้ต้องการความช่วยเหลือพิเศษ อีกกว่า 500 ล้านบาท
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/46408