รัฐบาลไทย-ข่าวทำเนียบรัฐบาล-รองปลัดกระทรวงเกษตรและสหกรณ์ ร่วมประชุมคณะอนุกรรมการขับเคลื่อนแผนแม่บทการบริหารจัดการทรัพยากรน้ำ


วันพฤหัสบดีที่ 11 พฤศจิกายน 2564
รองปลัดกระทรวงเกษตรและสหกรณ์ ร่วมประชุมคณะอนุกรรมการขับเคลื่อนแผนแม่บทการบริหารจัดการทรัพยากรน้ำ
รองปลัดกระทรวงเกษตรและสหกรณ์ ร่วมประชุมคณะอนุกรรมการขับเคลื่อนแผนแม่บทการบริหารจัดการทรัพยากรน้ำ
วันพฤหัสบดีที่ 11 พฤศจิกายน 2564  นายประยูร อินสกุล รองปลัดกระทรวงเกษตรและสหกรณ์ เข้าร่วมประชุมคณะอนุกรรมการ ขับเคลื่อนแผนแม่บทการบริหารจัดการทรัพยากรน้ำ ครั้งที่ 2/2564 โดยมี พลเอก ประวิตร วงษ์สุวรรณ รองนายกรัฐมนตรี เป็นประธานการประชุม ดำเนินการประชุมผ่านระบบวิดีทัศน์ทางไกล (Video Conference) มีผู้แทนส่วนราชการร่วมการประชุม อาทิ กระทรวงทรัพยากรธรรมชาติและสิ่งแวดล้อม กระทรวงมหาดไทย กระทรวงเกษตรและสหกรณ์ และหน่วยงานราชการอื่นๆ ที่เกี่ยวข้อง
ที่ประชุมได้รับทราบผลการดำเนินงานตามข้อสั่งการประธานคณะอนุกรรมการขับเคลื่อนแผนแม่บทการบริหารจัดการทรัพยากรน้ำในการประชุม ครั้งที่ 1/2564 รับทราบรายงานผลการดำเนินงานที่เสนอในคณะรัฐมนตรีสัญจร และ งานนโยบายที่นายกรัฐมนตรีและรองนายกรัฐมนตรี ลงตรวจราชการในพื้นที่ และรายงานผลความก้าวหน้าการปรับปรุงกรอบแนวทาง และค่าเป้าหมายแผนแม่บทการบริหารจัดการทรัพยากรน้ำ 20 ปี รวมทั้งร่วมกันพิจารณาการติดตามประเมินผลตามแผนแม่บทการบริหารจัดการทรัพยากรน้ำ 20 ปี ช่วงระยะ 2561-2564 และการรายงานประเมินผลตามแผนแม่บทภายใต้ยุทธศาสตร์ชาติ ประเด็น 19  การบริหารจัดการน้ำทั้งระบบ

ที่มา : https://www.thaigov.go.th/news/contents/details/48098