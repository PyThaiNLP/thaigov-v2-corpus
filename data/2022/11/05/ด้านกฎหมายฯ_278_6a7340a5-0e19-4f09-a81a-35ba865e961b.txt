รัฐบาลไทย-ข่าวทำเนียบรัฐบาล-กระทรวงยุติธรรม โดยกรมราชทัณฑ์ รับมอบหุ่นยนต์รุ่น D-EMPIR CARE สำหรับช่วยสนับสนุนการปฏิบัติงานในกรมราชทัณฑ์


วันศุกร์ที่ 29 ตุลาคม 2564
พิมพ์
กระทรวงยุติธรรม โดยกรมราชทัณฑ์ รับมอบหุ่นยนต์รุ่น D-EMPIR CARE สำหรับช่วยสนับสนุนการปฏิบัติงานในกรมราชทัณฑ์
กระทรวงยุติธรรม โดยกรมราชทัณฑ์ รับมอบหุ่นยนต์รุ่น D-EMPIR CARE สำหรับช่วยสนับสนุนการปฏิบัติงานในกรมราชทัณฑ์
นายอายุตม์ สินธพพันธุ์ อธิบดีกรมราชทัณฑ์ รับมอบหุ่นยนต์ รุ่น D-EMPIR CARE จำนวน 1 ตัว จาก พลอากาศเอก ดร.ปรีชา ประดับมุข ผู้อำนวยการสถาบันเทคโนโลยีป้องกันประเทศ เพื่อสนับสนุนภารกิจด้านสาธารณสุขของกรมราชทัณฑ์ ช่วยลดความเสี่ยงของบุคลากรกรมราชทัณฑ์จากโรคติดเชื้อไวรัสโคโรนา 2019 ซึ่งกรมราชทัณฑ์ได้มอบหมายให้ทัณฑสถานโรงพยาบาลราชทัณฑ์เป็นผู้ใช้งานหุ่นยนต์ดังกล่าว เนื่องจากมีความเหมาะสมกับภารกิจที่จะต้องดูแลรักษาผู้ต้องขังที่ติดเชื้อไวรัสโคโรนา 2019 เป็นจำนวนมาก รวมถึงพื้นที่ของอาคารมีลักษณะเรียบสอดคล้องกับระบบการเคลื่อนที่ของหุ่นยนต์ฯ ในการสนับสนุนการปฏิบัติหน้าที่ของบุคลากรทางการแพทย์ในการดูแลรักษาผู้ต้องขังที่เจ็บป่วยได้อย่างมีประสิทธิภาพมากยิ่งขึ้นโดยมี นายธวัชชัย ชัยวัฒน์ รองอธิบดีกรมราชทัณฑ์ และนายอัสนีย์ สังขเนตร ผู้อำนวยการกองทัณฑวิทยา กรมราชทัณฑ์ ร่วมรับมอบ

ที่มา : https://www.thaigov.go.th/news/contents/details/47574