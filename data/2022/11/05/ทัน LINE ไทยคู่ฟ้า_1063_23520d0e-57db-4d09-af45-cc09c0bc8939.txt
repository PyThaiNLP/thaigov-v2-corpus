รัฐบาลไทย-ข่าวทำเนียบรัฐบาล-เตือน! อย่าซื้อยาต้านโควิดผ่านสื่อออนไลน์ มากินเอง อาจเกิดอันตรายและภาวะดื้อยา


วันศุกร์ที่ 5 สิงหาคม 2565
เตือน! อย่าซื้อยาต้านโควิดผ่านสื่อออนไลน์ มากินเอง อาจเกิดอันตรายและภาวะดื้อยา
.....
พลเอก ประยุทธ์ จันทร์โอชา นายกรัฐมนตรี และ รมว.กลาโหม เตือนประชาชนอย่าซื้อยาต้านไวรัสโควิด-19 ผ่านสื่อออนไลน์มารับประทานเอง อาจเกิดอันตรายต่อร่างกาย และภาวะดื้อยา ถ้ารับประทานไม่เหมาะสม พร้อมกำชับให้เจ้าหน้าที่ตำรวจเร่งตรวจสอบและขยายผลจับกุมเครือข่ายผู้ลักลอบขายยาโมลนูพิราเวียร์ผ่านทางสื่อออนไลน์มาดำเนินคดีโดยเร็ว เพื่อความปลอดภัยของประชาชน
.
ขณะที่ กระทรวงสาธารณสุข ยืนยันว่า ผู้ติดเชื้อบางรายอาจไม่ต้องรับยาต้านไวรัส ซึ่งขึ้นอยู่กับดุลพินิจของแพทย์ที่รักษา สำหรับประชาชนที่ติดเชื้อโควิด-19 สามารถโทรเข้าสายด่วน 1330 เพื่อแจ้งอาการ ซึ่งจะมีเจ้าหน้าที่ประเมินอาการ หากเข้าข่ายที่จะได้รับยาต้านไวรัส จะดำเนินการส่งยาให้ถึงที่พักอาศัย
.
พร้อมยืนยันระบบสาธารณสุขไทยมีเวชภัณฑ์เพียงพอดูแลประชาชน ขอให้ประชาชนดำเนินการตามขั้นตอนที่กระทรวงสาธารณสุขกำหนด
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/57669