รัฐบาลไทย-ข่าวทำเนียบรัฐบาล-นายกรัฐมนตรีมอบรองเลขาธิการนายกรัฐมนตรีฝ่ายบริหาร เยี่ยม ส.ต.ต.นิตินัย ครองสม ณ โรงพยาบาลตำรวจ


วันจันทร์ที่ 9 สิงหาคม 2564
พิมพ์
นายกรัฐมนตรีมอบรองเลขาธิการนายกรัฐมนตรีฝ่ายบริหาร เยี่ยม ส.ต.ต.นิตินัย ครองสม  ณ โรงพยาบาลตำรวจ
นายกรัฐมนตรีมอบรองเลขาธิการนายกรัฐมนตรีฝ่ายบริหาร เยี่ยม ส.ต.ต.นิตินัย ครองสม  ณ โรงพยาบาลตำรวจ
วันที่ 9 ส.ค.64 นายอนุชา บูรพชัยศรี โฆษกประจำสำนักนายกรัฐมนตรี เปิดเผยว่า เมื่อช่วงเช้าที่ผ่านมา พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม มอบหมายนางนันทวรรณ ชื่นศิริ รองเลขาธิการนายกรัฐมนตรีฝ่ายบริหาร นำกระเช้าผลไม้เยี่ยม ส.ต.ต.นิตินัย ครองสม ผู้บังคับหมู่กองร้อย 3 กองกำกับการควบคุมฝูงชน ซึ่งได้รับบาดเจ็บจากการปฏิบัติหน้าที่ควบคุมการชุมนุมเมื่อวันเสาร์ที่ 7 สิงหาคม ที่ผ่านมา ณ โรงพยาบาลตำรวจ
ขณะนี้แพทย์ได้ผ่าตัดนำหัวกระสุนที่สงสัยว่า อาจเป็นหัวน็อตหรือลูกแก้วออกมาแล้ว เบื้องต้นพบว่า กระสุนอยู่ภายในกล้ามเนื้อติดหลอดลม เส้นเลือดไม่ฉีกขาด แต่ต่อมไทรอยด์บางส่วนฉีกขาด ขณะนี้ยังคงอยู่ระหว่างการรักษาและเฝ้าดูอาการในห้องไอซียูอย่างใกล้ชิด
“ท่านนายกรัฐมนตรียังฝากความห่วงใยเจ้าหน้าที่ท่านอื่น ๆ ที่ได้รับบาดเจ็บจากเหตุการณ์ดังกล่าว พร้อมทั้งเน้นให้ทุกภาคส่วนปฏิบัติหน้าที่ด้วยความความระมัดระวัง” นายอนุชาฯ กล่าว

ที่มา : https://www.thaigov.go.th/news/contents/details/44594