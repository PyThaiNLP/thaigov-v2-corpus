รัฐบาลไทย-ข่าวทำเนียบรัฐบาล-การประชุมคณะทำงานโครงสร้างบุคลากรของไทยที่ประจำการในต่างประเทศ ครั้งที่ 1/2564


วันศุกร์ที่ 16 กรกฎาคม 2564
พิมพ์
การประชุมคณะทำงานโครงสร้างบุคลากรของไทยที่ประจำการในต่างประเทศ ครั้งที่ 1/2564
รองปลัดฯ วรวรรณ เป็นผู้แทนกระทรวงอุตสาหกรรมเข้าร่วมประชุมคณะทำงานโครงสร้างบุคลากรของไทยที่ประจำการในต่างประเทศ ครั้งที่ 1/2564
วันนี้ (16 กรกฎาคม 2564) นางวรวรรณ ชิตอรุณ รองปลัดกระทรวงอุตสาหกรรม และนายวันชัย พนมชัย เลขาธิการสำนักงานมาตรฐานผลิตภัณฑ์อุตสาหกรรม เป็นผู้แทนกระทรวงอุตสาหกรรม ให้ข้อมูลเพิ่มเติมต่อคณะทำงานโครงสร้างบุคลากรของไทยที่ประจำการในต่างประเทศ โดยมีหม่อมหลวงพัชรภากร เทวกุล เลขาธิการคณะกรรมการข้าราชการพลเรือน เป็นประธานในการประชุม เพื่อให้ข้อมูลความจำเป็นและภารกิจของการส่งข้าราชการไปปฏิบัติหน้าที่อัครราชทูตที่ปรึกษา (ฝ่ายอุตสาหกรรม) ประจำสถานเอกอัครราชทูต ณ กรุงปักกิ่ง สาธารณรัฐประชาชนจีน และสถานเอกอัครราชทูต ณ กรุงโซล สาธารณรัฐเกาหลี พร้อมด้วย นายนฤบดินทร์ วุฒิวรรณ และนางพัทธ์ธีรา สุวรรณทัต ผู้แทนกองยุทธศาสตร์และแผนงาน เข้าร่วม ณ ห้องประชุม อก. 2 ชั้น 3 อาคารสำนักงานปลัดกระทรวงอุตสาหกรรม ผ่านระบบออนไลน์ Webex
ทั้งนี้ การเข้าร่วมประชุมฯ ดังกล่าวเป็นไปตามข้อกำหนดออกตามความในมาตรา 9 แห่งพระราชกำหนดการบริหารราชการในสถานการณ์ฉุกเฉิน พ.ศ. 2548 ฉบับที่ 27 ลงวันที่ 10 กรกฎาคม พ.ศ. 2564

ที่มา : https://www.thaigov.go.th/news/contents/details/43831