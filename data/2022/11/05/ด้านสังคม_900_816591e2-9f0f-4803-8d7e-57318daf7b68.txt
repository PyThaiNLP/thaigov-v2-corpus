รัฐบาลไทย-ข่าวทำเนียบรัฐบาล-"สำนักงานปลัดกระทรวงกลาโหมจัดพิธีรับมอบเงิน และของรางวัลงานกาชาดประจำปี ๒๕๖๔"


วันอังคารที่ 30 พฤศจิกายน 2564
"สำนักงานปลัดกระทรวงกลาโหมจัดพิธีรับมอบเงิน และของรางวัลงานกาชาดประจำปี ๒๕๖๔"
ในวันจันทร์ที่ ๒๙ พฤศจิกายน ๒๕๖๔ สำนักงานปลัดกระทรวงกลาโหม และสมาคมภริยาข้าราชการ สำนักงานปลัดกระทรวงกลาโหม ได้จัดพิธีรับมอบเงิน และของรางวัลงานกาชาดประจำปี ๒๕๖๔
ณ ห้องพินิตประชานาถ ในศาลาว่าการกลาโหม โดยมี พล.อ.วรเกียรติ รัตนานนท์ ปลัดกระทรวงกลาโหม เป็นประธาน และ พ.ต.อ.หญิง อังศุวรรณ รัตนานนท์ นายกสมาคมภริยาข้าราชการ สำนักงานปลัดกระทรวงกลาโหม ร่วมในพิธีรับมอบเงิน และของรางวัลงานกาชาดประจำปี ๒๕๖๔
ภายใต้แนวคิดการจัดงาน "ประสบการณ์สนุกสร้างสุขทุกมิติ "
โดยกิจกรรมที่สำนักงานปลัดกระทรวงกลาโหมเข้าร่วมภายในงานกาชาด ประจำปี ๒๕๖๔ ได้แก่ ๑) การจัดทำ และจำหน่ายสลากกาชาด ๒) การประกวดออกแบบร้านกาชาด และ ๓)การจำหน่ายสินค้าผ่านระบบ E - Commerce
สำหรับงานกาชาด ประจำปี ๒๕๖๔ ทางสภากาชาดไทยได้กำหนดจัดขึ้นระหว่างวันที่ ๑๔ - ๒๗ ธันวาคม ๒๕๖๔ รวม ๑๔ วัน ตลอด ๒๔ ชั่วโมง บนแพลตฟอร์มออนไลน์ ผ่านเวปไซต์ http://www.xn--12clk4bwa3mcb.com/ และ www.RedCrossFair.com

ที่มา : https://www.thaigov.go.th/news/contents/details/48869