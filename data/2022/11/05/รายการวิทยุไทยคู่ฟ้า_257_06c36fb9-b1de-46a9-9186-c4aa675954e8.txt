รัฐบาลไทย-ข่าวทำเนียบรัฐบาล-รัฐบาล อนุมัติ คนละครึ่ง ระยะที่ 4 ก.พ.-เม.ย.65


วันเสาร์ที่ 29 มกราคม 2565
พิมพ์
รัฐบาล อนุมัติ คนละครึ่ง ระยะที่ 4 ก.พ.-เม.ย.65
วันศุกร์ที่ 28 มกราคม 2565
ต่อจากนี้ไป ขอเชิญรับฟังไทยคู่ฟ้า ค่ะ รัฐบาลเดินหน้าฟื้นฟูเศรษฐกิจจนถึงระดับฐานรากอย่างต่อเนื่อง โดยอนุมัติโครงการคนละครึ่ง ระยะที่ 4 พร้อมกรอบวงเงิน 34,800 ล้านบาท เป็นวงเงินให้ผู้เข้าร่วมโครงการซื้อสินค้าและบริการแบบร่วมจ่ายวันละไม่เกิน 150 บาท/คน ตั้งแต่วันที่ 1 ก.พ.- 30 เม.ย.65 รวม 1,200 บาท/คน สำหรับผู้ที่เคยใช้สิทธิโครงการคนละครึ่ง ระยะที่ 3 มาก่อน จะต้องยืนยันสิทธิเพื่อเข้าร่วมโครงการระยะ 4 ตั้งแต่วันที่ 1 ก.พ. เป็นต้นไป และเริ่มใช้จ่ายภายในวันที่ 28 ก.พ. ไม่เช่นนั้นจะถูกตัดสิทธิ ส่วนผู้ที่ไม่ได้เข้าร่วมโครงการระยะที่ 3 สามารถลงทะเบียนเข้าร่วมโครงการระยะที่ 4 ได้ทางเว็บไซต์ www.คนละครึ่ง.com หรือ แอปพลิเคชัน เป๋าตัง ตั้งแต่วันที่ 10 ก.พ.65 จนกว่าจะเต็ม 1 ล้านสิทธิ และเริ่มใช้จ่ายในวันที่ 17 ก.พ. – 30 เม.ย.65 “สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/50852