รัฐบาลไทย-ข่าวทำเนียบรัฐบาล-โฆษกรัฐบาลแจง พปชร.เสนอ "บิ๊กตู่" นั่งนายกฯ อีกไม่แปลก ถ้าเป็นฉันทามติของประชาชน ย้อน "หมอชลน่าน" หัดละอายใจก่อนแล้วค่อยว่าคนอื่นน่าละอาย


วันศุกร์ที่ 8 ตุลาคม 2564
พิมพ์
โฆษกรัฐบาลแจง พปชร.เสนอ "บิ๊กตู่" นั่งนายกฯ อีกไม่แปลก ถ้าเป็นฉันทามติของประชาชน ย้อน "หมอชลน่าน" หัดละอายใจก่อนแล้วค่อยว่าคนอื่นน่าละอาย
โฆษกรัฐบาลแจง พปชร.เสนอ "บิ๊กตู่" นั่งนายกฯ อีกไม่แปลก ถ้าเป็นฉันทามติของประชาชน ย้อน "หมอชลน่าน" หัดละอายใจก่อนแล้วค่อยว่าคนอื่นน่าละอาย
นายธนกร วังบุญคงชนะ โฆษกประจำสำนักนายกรัฐมนตรี กล่าวถึงกรณีที่ นพ.ชลน่าน ศรีแก้ว ส.ส.น่าน พรรคเพื่อไทยระบุว่า การที่พรรคพลังประชารัฐจะเสนอพล.อ.ประยุทธ์ จันทร์โอชา เป็นแคนดิเดตนายกรัฐมนตรีอีกครั้งนั้น ไม่รู้สึกละอายตัวเองบ้างหรือ เพราะ 7 ปีที่ผ่านมาพล.อ.ประยุทธ์สร้างหายนะให้กับประเทศมากแค่ไหนว่า ตลอดระยะเวลาที่ผ่านมา พล.อ.ประยุทธ์มุ่งทำงานเพื่อช่วยเหลือประชาชนมาตลอดมีผลงานเป็นรูปธรรมมากมาย โดยเฉพาะด้านโครงสร้างพื้นฐาน ด้านคมนาคมมีการขยายรถไฟฟ้าครอบคลุมทุกพื้นที่ การจัดสวัสดิการต่างๆ ให้กับประชาชนไม่ว่าจะเป็นบัตรสวัสดิการแห่งรัฐ โครงการเราชนะ โครงการคนละครึ่ง ฯลฯ ซึ่งประชาชนก็รับรู้ได้ จึงสะท้อนผ่านผลการเลือกตั้งที่ผ่านมาว่า ประชาชนต้องการให้ พล.อ.ประยุทธ์บริหารประเทศต่อไป และหากการเลือกตั้งครั้งหน้าพล.อ.ประยุทธ์ได้เป็นนายกรัฐมนตรีอีกสมัยก็ไม่ใช่เรื่องแปลกอะไร ถ้าเป็นฉันทามติของประชาชนคนไทยทั้งประเทศ
"พล.อ.ประยุทธ์เข้ามาแก้ปัญหาประเทศตามความต้องการของประชาชนผ่านผลการเลือกตั้งที่ผ่านมา ซึ่งต่างจากรัฐบาลในอดีตที่ นพ.ชลน่านคุ้นเคย มีการสืบทอดอำนาจระยะยาวผ่านคนในเครือญาติ ไม่สนใจว่าประชาชนจะรู้สึกอย่างไร ไม่รู้แกนนำพรรคไหนกันแน่ที่บ้าอำนาจ หลงอำนาจ ถึงขั้นผลักดันกฎหมายแบบสุดซอยก็ยังทำมาแล้ว นพ.ชลน่านน่าจะรู้สึกละอายใจกับพฤติกรรมแบบนี้เสียก่อน แล้วค่อยมาบอกว่าคนอื่นน่าละอาย"นายธนกร กล่าว
................

ที่มา : https://www.thaigov.go.th/news/contents/details/46695