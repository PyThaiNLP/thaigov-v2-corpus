รัฐบาลไทย-ข่าวทำเนียบรัฐบาล-นฤมล ลุยมอบข้าวกล่องต่อเนื่อง ร่วมบรรเทาพิษโควิด


วันอาทิตย์ที่ 1 สิงหาคม 2564
พิมพ์
นฤมล ลุยมอบข้าวกล่องต่อเนื่อง ร่วมบรรเทาพิษโควิด
- -
วันที่ 1 สิงหาคม 2564 ศาสตราจารย์ นฤมล ภิญโญสินวัฒน์ รัฐมนตรีช่วยว่าการกระทรวงแรงงาน เปิดเผยว่า จากผลกระทบของสถานการณ์การแพร่ระบาดของโควิด-19 ที่ระบาดเพิ่มมากขึ้นในช่วงนี้ ทุกภาคส่วนได้ใช้ศักยภาพของตนเองในการร่วมกันช่วยเหลือพี่น้องประชาชนอย่างต่อเนื่อง  ซึ่งที่ผ่านมาตนเองก็ได้นำข้าวกล่องที่ได้รับการสนับสนุนจากผู้ประกอบการ ห้าง ร้านค้า และบุคคล กระจายยังพื้นที่ต่าง ๆ เช่น พี่น้องแรงงานในแคมป์คนงานก่อสร้าง บุคลากรทางการแพทย์ทั้งที่ประจำอยู่โรงพยาบาลหลักและโรงพยาบาลสนาม หน่วยงานจิตอาสา รวมถึงชุมชนต่าง ๆ ที่ได้รับผลกระทบ  ซึ่งในวันนี้ได้มอบข้าวกล่องให้แก่ทีมบุคลากรทางการแพทย์ ประกอบด้วย โรงพยาบาลพระนั่งเกล้า และโรงพยาบาลบุษราคัม เพื่อส่งมอบกำลังใจในการปฏิบัติหน้าที่อย่างหนักหน่วง
รมช.แรงงาน กล่าวเพิ่มเติมว่า ยังคงเดินหน้ามอบข้าวกล่องอย่างต่อเนื่อง และจะพยายามกระจายไปให้ครอบคลุมกับพี่น้องประชาชนทุกกลุ่ม เพื่อร่วมเป็นส่วนหนึ่งในการบรรเทาความเดือดร้อน พร้อมส่งกำลังใจให้ก้าวผ่านวิกฤตินี้ไปด้วยกัน

ที่มา : https://www.thaigov.go.th/news/contents/details/44332