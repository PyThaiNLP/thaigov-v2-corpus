รัฐบาลไทย-ข่าวทำเนียบรัฐบาล-นายกฯ สั่งดูแลเส้นทางจราจร ที่จะไปงาน “มอเตอร์โชว์” ลดปัญหาการจราจรคับคั่งและรถติดบนทางด่วน คาดวันนี้ ยังมีประชาชนจำนวนมากเข้าชมงาน พร้อมกำชับผู้เข้าร่วมงานต้องป้องกันตนเอง


วันจันทร์ที่ 28 มีนาคม 2565
พิมพ์
นายกฯ สั่งดูแลเส้นทางจราจร ที่จะไปงาน “มอเตอร์โชว์” ลดปัญหาการจราจรคับคั่งและรถติดบนทางด่วน  คาดวันนี้ ยังมีประชาชนจำนวนมากเข้าชมงาน  พร้อมกำชับผู้เข้าร่วมงานต้องป้องกันตนเอง
นายกฯ สั่งดูแลเส้นทางจราจร ที่จะไปงาน “มอเตอร์โชว์” ลดปัญหาการจราจรคับคั่งและรถติดบนทางด่วน  คาดวันนี้ ยังมีประชาชนจำนวนมากเข้าชมงาน  พร้อมกำชับผู้เข้าร่วมงานต้องป้องกันตนเองปฏิบัติตามมาตรการสาธารณสุขอย่างเคร่งครัด
วันนี้ (27 มีนาคม 2565) นายธนกร  วังบุญคงชนะ โฆษกประจำสำนักนายกรัฐมนตรี เผยพลเอก ประยุทธ์  จันทร์โอชา นายกรัฐมนตรีและรัฐมนตรีว่าการกระทรวงกลาโหม สั่งหน่วยงานที่เกี่ยวข้อง เตรียมพร้อมอำนวยความสะดวกในเส้นทางจราจร ที่จะเดินทางไปงานมอเตอร์โชว์ อิมแพค เมืองทองธานี เพื่อลดปัญหาจราจรติดขัดบนทางด่วน หลังได้รับรายงานเมื่อวานนี้ ตั้งแต่เปิดงาน-ช่วงบ่ายมีรถสะสมบนทางด่วนกว่า 400 เมตรและการจราจรติดขัดบนทางด่วนนานกว่า 30  นาที ในวันนี้  ซึ่งยังเป็นวันหยุดสุดสัปดาห์ คาดว่า จะมีประชาชนเข้าร่วมชมงานเป็นจำนวนมาก จึงขอให้ทั้งตำรวจภูธร จ.นนทบุรี การทางพิเศษแห่งประเทศไทยร่วมกับจังหวัดนนทบุรี ติดตามสภาพการจราจร เพื่ออำนวยความสะดวกการเดินทาง ใช้รถ ใช้ถนนของประชาชน ขณะเดียวกัน ยังกำชับให้ผู้จัดงานและเจ้าหน้าที่ประจำบูธภายในงาน ต้องปฏิบัติตามมาตรการสาธารณสุขในการป้องการแพร่ระบาดโควิด-19 อย่างเคร่งครัด รวมทั้งประชาชนที่จะเข้าร่วมชมต้องป้องกันตนเองขั้นสูงสุดด้วย
“นายก ฯ ใส่ใจ ห่วงใยพี่น้องประชาชนที่วางแผนจะไปชมงาน มอเตอร์โชว์ หรือกิจกรรมต่างๆ ในช่วงนี้ “การ์ดอย่าตก” และเน้นดูแลตนเองขั้นสูงสุด  พร้อมย้ำผู้จัดงาน ประสานทุกหน่วยงาน เตรียมความพร้อมเส้นทางจราจร สถานที่จอดรถ ไม่ให้กระทบต่อประชาชนที่สัญจรไปมาตามปกติ ที่สำคัญต้องปฏิบัติตามมาตรความปลอดภัยสาธารณสุข ที่สอดคล้องกับข้อกำหนดของ ศบค. ในการควบคุมและเฝ้าระวังการแพร่ระบาดโควิด-19 อย่างเคร่งครัดด้วย”  นายธนกรกล่าว
.................

ที่มา : https://www.thaigov.go.th/news/contents/details/52969