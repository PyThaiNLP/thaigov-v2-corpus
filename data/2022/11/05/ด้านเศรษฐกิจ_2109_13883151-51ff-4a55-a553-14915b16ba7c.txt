รัฐบาลไทย-ข่าวทำเนียบรัฐบาล-บริษัท รถไฟฟ้า ร.ฟ.ท. จำกัด ผู้ให้บริการรถไฟฟ้าชานเมืองสายสีแดง ร่วมกับ การรถไฟแห่งประเทศไทย จัดกิจกรรมจิตอาสา “รู้รักสามัคคี รักษ์สิ่งแวดล้อม พัฒนาคุณภาพชีวิต”


วันศุกร์ที่ 3 ธันวาคม 2564
บริษัท รถไฟฟ้า ร.ฟ.ท. จำกัด ผู้ให้บริการรถไฟฟ้าชานเมืองสายสีแดง ร่วมกับ การรถไฟแห่งประเทศไทย จัดกิจกรรมจิตอาสา “รู้รักสามัคคี รักษ์สิ่งแวดล้อม พัฒนาคุณภาพชีวิต”
ณ ศูนย์ซ่อมบำรุงระบบรถไฟฟ้าสายสีแดง เมื่อวันที่ 3 ธันวาคม 2564
นายสุเทพ พันธ์ุเพ็ง กรรมการผู้อำนวยการใหญ่ บริษัท รถไฟฟ้า ร.ฟ.ท. จำกัด (รฟฟท.)  กระทรวงคมนาคม ผู้ให้บริการรถไฟฟ้าชานเมืองสายสีแดง เปิดเผยว่า เพื่อถวายเป็นพระราชกุศลแด่พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร เนื่องในวันคล้ายวันพระบรมราชสมภพฯ และเป็นการแสดงออกถึงสำนึก และความซาบซึ้งในพระมหากรุณาธิคุณของพระองค์ท่านที่ทรงปฏิบัติบำเพ็ญพระราชกรณียกิจนานัปการเพื่อพสกนิกรชาวไทย รวมถึงได้น้อมนำพระราชปณิธานการบำเพ็ญตนเป็นผู้ให้ และการทำความดีด้วยหัวใจของในหลวงรัชกาลที่ ๑๐ ในการร่วมกันทำประโยชน์และพัฒนาสังคมเพื่อประเทศชาติ  บริษัทจึงร่วมกับการรถไฟแห่งประเทศไทย จัดกิจกรรมจิตอาสา “รู้รักสามัคคี รักษ์สิ่งแวดล้อม พัฒนาคุณภาพชีวิต” ขึ้น เมื่อวันที่ 3 ธันวาคม 2564 ณ ศูนย์ซ่อมบำรุงระบบรถไฟฟ้าสายสีแดง โดยคณะผู้บริหาร และเจ้าหน้าที่ได้ร่วมกันปรับภูมิทัศน์ เก็บขยะ และทำความสะอาด โดยรอบศูนย์ซ่อมบำรุงฯ เพื่อให้สภาพแวดล้อมโดยรอบมีความสะอาด และมีความสะดวกปลอดภัยในการปฏิบัติกิจการต่างๆ

ที่มา : https://www.thaigov.go.th/news/contents/details/49075