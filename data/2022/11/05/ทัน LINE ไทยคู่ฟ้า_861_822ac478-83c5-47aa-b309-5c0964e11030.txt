รัฐบาลไทย-ข่าวทำเนียบรัฐบาล-สธ. - WHO เปิด 5 ปัจจัยความสำเร็จ ไทยรับมือวิกฤต “โควิด”


วันอาทิตย์ที่ 8 พฤษภาคม 2565
สธ. - WHO เปิด 5 ปัจจัยความสำเร็จ ไทยรับมือวิกฤต “โควิด”
.....
กระทรวงสาธารณสุข (สธ.) พร้อมผู้แทนองค์การอนามัยโลก (WHO) ประจำประเทศไทย สรุปผลการทบทวนการเตรียมความพร้อมกรณีภาวะฉุกเฉินทางสาธารณสุขและสุขภาพถ้วนหน้า (Universal Health and Preparedness Review: UHPR) และถอดบทเรียนความสำเร็จการรับมือวิกฤต "โควิด" ของไทย ซึ่งพบว่ามี 5 ปัจจัยสำคัญ ดังนี้
.
1.มีการสนับสนุนโดยผู้บริหารระดับสูงที่กำหนดนโยบายประเทศ
2.ระบบสาธารณสุขไทยมีความเข้มแข็ง โดยเฉพาะระบบหลักประกันสุขภาพถ้วนหน้า
3.มีความร่วมมือกับทุกภาคส่วน (รัฐ เอกชน ประชาสังคม ฯลฯ)
4.มีกระบวนการสร้างการมีส่วนร่วมกับประชาชนและชุมชน
5.มีการใช้เทคโนโลยีดิจิทัล นวัตกรรม และการวิจัย เพื่อการตัดสินใจบนพื้นฐานข้อมูล
.
และไทยยังได้รับคำชมถึงนโยบายและมาตรการดูแลประชาชน ทั้งการรักษาพยาบาล การฉีดวัคซีนป้องกันโควิด-19 ซึ่ง WHO ยินดีสนับสนุนและร่วมทำงานกับประเทศไทย โดยให้ไทยเตรียมแถลงประสบการณ์ UHPR ในที่ประชุม World Health Assembly (WHA) ปลายเดือน พ.ค. 65 นี้ ร่วมกับอีก 3 ประเทศนำร่อง ก่อนนำไปใช้ในประเทศอื่น ๆ ต่อไป
.
อ่านเพิ่มเติม คลิก https://www.thaigov.go.th/news/contents/details/54230
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/54343