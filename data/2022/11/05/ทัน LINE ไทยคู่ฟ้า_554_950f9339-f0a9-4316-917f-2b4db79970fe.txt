รัฐบาลไทย-ข่าวทำเนียบรัฐบาล-ครม. เคาะร่างประกาศกระทรวง 2 ฉบับ รองรับมาตรการกระตุ้นเศรษฐกิจ - การลงทุน ดึงดูดชาวต่างชาติศักยภาพสูงเข้าไทย


วันพุธที่ 19 มกราคม 2565
ครม. เคาะร่างประกาศกระทรวง 2 ฉบับ รองรับมาตรการกระตุ้นเศรษฐกิจ - การลงทุน ดึงดูดชาวต่างชาติศักยภาพสูงเข้าไทย
.....
ที่ประชุม ครม. (18 ม.ค. 65) อนุมัติหลักการร่างประกาศกระทรวง 2 ฉบับ เพื่อรองรับมาตรการกระตุ้นเศรษฐกิจและการลงทุนโดยการดึงดูดชาวต่างชาติที่มีศักยภาพสูง 4 กลุ่ม ได้แก่ กลุ่มประชากรผู้มีความมั่งคั่งสูง กลุ่มผู้เกษียณอายุจากต่างประเทศ กลุ่มที่ต้องการทำงานจากประเทศไทย และกลุ่มผู้เชี่ยวชาญพิเศษ ซึ่งจะส่งผลดีต่อผู้ประกอบการ ประชาชน และแรงงานในประเทศให้มีรายได้ต่อเนื่อง ดังนี้
.
1.ร่างประกาศกระทรวงมหาดไทย เรื่อง การอนุญาตให้คนต่างด้าวบางจำพวกเข้ามาอยู่ในราชอาณาจักรเป็นกรณีพิเศษ โดยกำหนดหลักเกณฑ์การอนุญาตให้คนต่างด้าวที่มีศักยภาพสูงเข้ามาพำนักระยะยาว (long - Term Resident Visa: LTR Visa) รวมถึงผู้ติดตาม ได้แก่ คู่สมรสและบุตรที่ชอบด้วยกฎหมาย ซึ่งมีอายุไม่เกิน 20 ปี จำนวนไม่เกิน 4 คน
.
2.ร่างประกาศกระทรวงแรงงาน เรื่อง การอนุญาตให้คนต่างด้าวทำงานในราชอาณาจักรเป็นกรณีพิเศษ ทั้งคนต่างด้าวที่ทำงานโดยมีนายจ้างหรือไม่มีนายจ้าง (ธุรกิจส่วนตัว) ให้สามารถขอใบอนุญาตทำงานได้ โดยจะออกใบอนุญาตทำงานให้สูงสุดครั้งละ 5 ปี
.
อ่านเพิ่มเติม คลิก https://www.thaigov.go.th/news/contents/details/50639
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/50689