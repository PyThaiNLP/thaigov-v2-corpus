รัฐบาลไทย-ข่าวทำเนียบรัฐบาล-นายกรัฐมนตรี พร้อมด้วยรัฐมนตรีว่าการกระทรวงมหาดไทย และปลัดกระทรวงมหาดไทย ตรวจติดตามการบริหารสถานการณ์อุทกภัย และการให้ความช่วยเหลือประชาชนพื้นที่จังหวัดสุโขทัย


วันอาทิตย์ที่ 26 กันยายน 2564
พิมพ์
นายกรัฐมนตรี พร้อมด้วยรัฐมนตรีว่าการกระทรวงมหาดไทย และปลัดกระทรวงมหาดไทย ตรวจติดตามการบริหารสถานการณ์อุทกภัย และการให้ความช่วยเหลือประชาชนพื้นที่จังหวัดสุโขทัย
นายกรัฐมนตรี พร้อมด้วยรัฐมนตรีว่าการกระทรวงมหาดไทย และปลัดกระทรวงมหาดไทย ตรวจติดตามการบริหารสถานการณ์อุทกภัย และการให้ความช่วยเหลือประชาชนพื้นที่จังหวัดสุโขทัย
วันนี้ (26 ก.ย.64) เวลา 10.15 น. ที่องค์การบริหารส่วนตำบลวังใหญ่ อำเภอศรีสำโรง จังหวัดสุโขทัย พลเอก ประยุทธ์ จันทร์โอชา นายกรัฐมนตรี พร้อมด้วย พลเอก อนุพงษ์ เผ่าจินดา รัฐมนตรีว่าการกระทรวงมหาดไทย นายฉัตรชัย พรหมเลิศ ปลัดกระทรวงมหาดไทย และคณะ เดินทางตรวจเยี่ยมให้กำลังใจและมอบถุงยังชีพให้แก่ประชาชนผู้ประสบอุทกภัย ณ บ้านคลองชัด หมู่ 8 ตำบลวังใหญ่ และวัดดอนจั่น หมู่ 4 ตำบลบ้านไร่
.
จากนั้น ในเวลา 11:20 น. ที่วัดบ้านซ่าน ตำบลบ้านซ่าน อำเภอศรีสำโรง พลเอก ประยุทธ์ จันทร์โอชา พร้อมด้วย พลเอก อนุพงษ์ เผ่าจินดา นายฉัตรชัย พรหมเลิศ และคณะ ติดตามสถานการณ์อุทกภัยและการดูแลประชาชน โดยได้รับฟังการบรรยายสรุปสถานการณ์ พร้อมทั้งมอบนโยบายและข้อสั่งการในการดูแลประชาชนในช่วงสถานการณ์อุทกภัย และมอบถุงยังชีพให้กำลังใจประชาชนในพื้นที่
.
โดยสถานการณ์อุทกภัยในพื้นที่จังหวัดสุโขทัย กองอำนวยการป้องกันและบรรเทาสาธารณภัยจังหวัดสุโขทัยได้มีการบูรณาการส่วนราชการ และทุกภาคส่วนที่เกี่ยวข้อง ดำเนินการตามแนวทางแผนเผชิญเหตุและนโยบายของรัฐบาล และกองบัญชาการป้องกันและบรรเทาสาธารณภัยแห่งชาติ ซึ่งกระทรวงมหาดไทย โดยกรมป้องกันและบรรเทาสาธารณภัย ได้ดำเนินการสนับสนุนเครื่องจักรกลสาธารณภัย บุคลากร และอุปกรณ์อื่นๆที่เกี่ยวข้อง ในการช่วยเหลือประชาชนมาอย่างต่อเนื่อง

ที่มา : https://www.thaigov.go.th/news/contents/details/46231