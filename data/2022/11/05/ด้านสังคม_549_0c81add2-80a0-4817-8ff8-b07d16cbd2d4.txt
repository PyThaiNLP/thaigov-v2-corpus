รัฐบาลไทย-ข่าวทำเนียบรัฐบาล-ดีอีเอส เดินหน้าประชุมคณะกรรมการจัดระบบสถิติประเทศไทย 3 ด้าน กำหนดนโยบาย กำกับ และติดตามความก้าวหน้างานด้านสถิติของประเทศ


วันจันทร์ที่ 20 กันยายน 2564
ดีอีเอส เดินหน้าประชุมคณะกรรมการจัดระบบสถิติประเทศไทย 3 ด้าน กำหนดนโยบาย กำกับ และติดตามความก้าวหน้างานด้านสถิติของประเทศ
ดีอีเอส เดินหน้าประชุมคณะกรรมการจัดระบบสถิติประเทศไทย 3 ด้าน กำหนดนโยบาย กำกับ และติดตามความก้าวหน้างานด้านสถิติของประเทศ
เมื่อวันที่ 20 กันยายน 2564 นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอีเอส) เป็นประธานการประชุมคณะกรรมการจัดระบบสถิติประเทศไทย 3 ด้าน ครั้งที่ 2/2564 โดยมีนายทศพล เพ็งส้ม ผู้ช่วยรัฐมนตรีประจำนายกรัฐมนตรี ปฏิบัติหน้าที่ประจำกระทรวงดิจิทัลเพื่อเศรษฐกิจและสังคม พร้อมด้วยคณะผู้บริหารกระทรวงฯ เข้าร่วม ณ ห้องประชุม MDES 1 ชั้น 9 สำนักงานปลัดกระทรวงดิจิทัลเพื่อเศรษฐกิจและสังคม ทั้งนี้ ที่ประชุมได้พิจารณา (ร่าง) แนวทางการลงทะเบียนระบบบัญชีภาครัฐ (GD Catalog) รวมทั้ง (ร่าง) การจัดประเภทผลิตภัณฑ์กลางประเทศไทย ปี พ.ศ.2563 และ  (ร่าง) มาตรฐานการผลิตสถิติ:สกุลเงิน เพื่อนำเสนอคณะรัฐมนตรีพิจารณาให้ความเห็นชอบและประกาศใช้ต่อไป สำหรับบทบาทของคณะกรรมการจัดระบบสถิติประเทศไทย 3 ด้าน(ด้านสังคม ด้านเศรษฐกิจ และด้านทรัพยากรธรรมชาติและสิ่งแวดล้อม) มีอำนาจหน้าที่สำคัญในการกำหนดนโยบายกำกับ และติดตามการดำเนินงานด้านสถิติของประเทศ เพื่อเป็นกลไกและกระบวนการจัดทำมาตรฐานสถิติ รวมทั้งรายงานความก้าวหน้าและเสนอแนะแนวทางการพัฒนาระบบสถิติต่อคณะรัฐมนตรี
***********

ที่มา : https://www.thaigov.go.th/news/contents/details/46023