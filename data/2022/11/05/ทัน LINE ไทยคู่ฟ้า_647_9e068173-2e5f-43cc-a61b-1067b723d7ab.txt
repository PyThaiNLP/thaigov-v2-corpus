รัฐบาลไทย-ข่าวทำเนียบรัฐบาล-รัฐบาลเตรียมนำเข้า “แรงงานต่างด้าว ม.64” ใน 8 จังหวัด แก้ไขปัญหาขาดแคลนแรงงาน – ลักลอบทำงานผิดกฎหมาย


วันอาทิตย์ที่ 20 กุมภาพันธ์ 2565
รัฐบาลเตรียมนำเข้า “แรงงานต่างด้าว ม.64” ใน 8 จังหวัด แก้ไขปัญหาขาดแคลนแรงงาน – ลักลอบทำงานผิดกฎหมาย
.....
รัฐบาลเตรียมดำเนินมาตรการนำเข้าแรงงานต่างด้าวให้เข้ามาทำงานในประเทศไทย เพื่อแก้ไขปัญหาขาดแคลนแรงงาน และลักลอบทำงานอย่างผิดกฎหมาย ทั้งนี้ การดำเนินมาตรการดังกล่าว จะทำควบคู่กับการป้องกันการแพร่ระบาดของโควิด-19
.
โดยกระทรวงแรงงาน ได้เร่งวางแนวทางการนำคนต่างด้าวสัญชาติเมียนมา และกัมพูชา ที่เข้ามาทำงานบริเวณชายแดนลักษณะไป - กลับ หรือตามฤดูกาลในพื้นที่ ตามความตกลงว่าด้วยการข้ามแดนระหว่างประเทศทั้งสอง (มาตรา 64) ใน 8 จังหวัด แบ่งเป็น
.
- สัญชาติกัมพูชาใน 4 จังหวัด ได้แก่ ศรีสะเกษ สุรินทร์ สระแก้ว และตราด
- สัญชาติเมียนมาใน 4 จังหวัด ได้แก่ เชียงราย ตาก กาญจนบุรี และระนอง (ดำเนินการตามแนวทางเดียวกับการนำแรงงานกัมพูชาทำงานในพื้นที่จังหวัดจันทบุรี)
.
และหน่วยงานที่เกี่ยวข้องได้เตรียมความพร้อมสถานที่กักตัวทั้งสิ้น 17 แห่ง มี 476 ห้อง รองรับได้ 1,368 คน แบ่งเป็น
.
- แรงงานสัญชาติกัมพูชาที่เดินทางมาทำงานใน จ.ศรีสะเกษ สุรินทร์ สระแก้ว และตราด มี 11 แห่ง 291 ห้อง รองรับได้ 1,038 คน
.
- แรงงานสัญชาติเมียนมาที่เดินทางมาทำงานใน จ.เชียงราย ตาก กาญจนบุรี และระนอง มี 6 แห่ง 185 ห้อง รองรับได้ 330 คน
.
ซึ่งจะใช้มาตรการเหมือนกับผู้ที่เดินทางมาจากต่างประเทศ คือ ให้มีพื้นที่ดูแลก่อนเข้ามาทำงาน
.
อ่านเพิ่มเติม คลิก https://www.thaigov.go.th/news/contents/details/51668
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/51732