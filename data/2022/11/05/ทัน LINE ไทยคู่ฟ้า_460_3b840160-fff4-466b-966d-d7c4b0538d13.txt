รัฐบาลไทย-ข่าวทำเนียบรัฐบาล-แจ้งเตือนนายจ้าง SMEs ส่งข้อมูลเงินสมทบภายใน 15 ธ.ค. 64 รับเงินอุดหนุนจ้างงานในธุรกิจ


วันพฤหัสบดีที่ 16 ธันวาคม 2564
แจ้งเตือนนายจ้าง SMEs ส่งข้อมูลเงินสมทบภายใน 15 ธ.ค. 64 รับเงินอุดหนุนจ้างงานในธุรกิจ
.....
กระทรวงแรงงาน ย้ำเตือนสถานประกอบการ SMEs ที่ลงทะเบียนร่วมโครงการส่งเสริมและรักษาระดับการจ้างงานในธุรกิจ SMEs เฟสที่ 1 เร่งตรวจสอบการนำส่งข้อมูลเงินสมทบผ่านระบบ e-Service ของสำนักงานประกันสังคม ซึ่งยังไม่นำส่งข้อมูลเงินสมทบฯ ถึง 62,891 ราย คิดเป็นร้อยละ 39.07 ขอให้เร่งดำเนินการให้แล้วเสร็จ ภายใน 15 ธ.ค. 64 เพื่อให้ได้รับเงินอุดหนุนงวดเดือนธันวาคม
.
สำหรับนายจ้างภาคเอกชนที่ต้องการลงทะเบียนร่วมโครงการส่งเสริมและรักษาระดับการจ้างงานในธุรกิจ SMEs เฟส 2 สามารถลงทะเบียนผ่านระบบออนไลน์ที่เว็บไซต์ ส่งเสริมการจ้างงานเอสเอ็มอี.doe.go.th ได้จนถึงวันที่ 20 ธ.ค. 64
.
คุณสมบัติเป็นนายจ้างภาคเอกชนที่อยู่ในระบบประกันสังคม ที่มีลูกจ้างรวมทุกสาขาไม่เกิน 200 คน ณ วันที่ 16 ต.ค. 64 และยังไม่ได้ลงทะเบียนร่วมโครงการในระยะแรก โดยจะได้รับเงินอุดหนุนจากรัฐบาลในอัตรา 3,000 บาทต่อลูกจ้างสัญชาติไทยที่มี เป็นระยะเวลา 2 เดือน คือ เดือน ธ.ค. 64 และเดือนม.ค. 65 หลังจากสมัครร่วมโครงการแล้วจะต้องสมัครใช้งานระบบ e-Service และนำส่งข้อมูลเงินสมทบภายในวันที่ 15 ของเดือน
.
นายจ้างที่ไม่สามารถลงทะเบียนร่วมโครงการฯ ผ่านระบบออนไลน์ สามารถนำเอกสารการสมัครติดต่อได้ที่สำนักงานจัดหางานจังหวัดทุกจังหวัดและสำนักงานจัดหางานกรุงเทพมหานครพื้นที่ 1 – 10 หรือสอบถามข้อมูลเพิ่มเติมได้ที่ สายด่วนกระทรวงแรงงาน โทร. 1506 กด 2 หรือสายด่วนกรมการจัดหางาน โทร. 1694
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/49505