รัฐบาลไทย-ข่าวทำเนียบรัฐบาล-​เพิ่มการดูแลผู้ป่วยโควิด-19 แบบผู้ป่วยนอก


วันจันทร์ที่ 7 มีนาคม 2565
พิมพ์
​เพิ่มการดูแลผู้ป่วยโควิด-19 แบบผู้ป่วยนอก
วันศุกร์ที่ 4 มีนาคม 2565
ต่อจากนี้ไป ขอเชิญรับฟังไทยคู่ฟ้า ค่ะ
กระทรวงสาธารณสุขเพิ่มการดูแลรักษาผู้ป่วยโควิด-19 แบบผู้ป่วยนอกในแนวทางเวชปฏิบัติ สำหรับกลุ่มที่ไม่มีอาการหรือมีอาการน้อยมากและไม่มีความเสี่ยง ซึ่งผู้ป่วยกลุ่มนี้สามารถหายเองได้ จึงจะให้การรักษาแบบผู้ป่วยนอกโดยแยกกักตัวที่บ้านและให้ยารักษาตามอาการ โดยความแตกต่างจากระบบ Home Isolation คือ ไม่มีอุปกรณ์ตรวจประเมินอาการและอาหารให้ และจะโทรเพื่อติดตามอาการเพียงครั้งเดียวเมื่อครบ 48 ชั่วโมง ทั้งนี้ ระบบการรักษาแบบ Home Isolation / Community Isolation และ Hospitel ยังมีอยู่เช่นเดิม ซึ่งทุกรูปแบบจะมีช่องทางให้ประชาชนสามารถติดต่อกลับสถานพยาบาล และมีระบบส่งต่อหากอาการรุนแรงขึ้น โดยยืนยันว่ามีเตียงและยาเพียงพอรองรับกลุ่มอาการรุนแรง
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/52122