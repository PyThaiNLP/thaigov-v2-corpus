รัฐบาลไทย-ข่าวทำเนียบรัฐบาล-ระวัง! มิจฉาชีพหลอกดูดวง ขอเลขท้ายบัตรประชาชน ไปแอบอ้างทำธุรกรรมทางการเงิน


วันจันทร์ที่ 30 สิงหาคม 2564
ระวัง! มิจฉาชีพหลอกดูดวง ขอเลขท้ายบัตรประชาชน ไปแอบอ้างทำธุรกรรมทางการเงิน
....
ศูนย์ปราบปรามอาชญากรรมเทคโนโลยีสารสนเทศ เตือน ประชาชน ระวังมิจฉาชีพทำทีเป็นหมอดู ขอข้อมูล ชื่อ-สกุล เบอร์โทรศัพท์ วัน-เดือน-ปีเกิด และเลขท้ายบัตรประชาชน นำไปทำธุรกรรมทางการเงิน
.
แม้ไม่ได้ขอเลขบัตรประชาชนครบทั้ง 13 หลัก แต่สามารถหาที่เหลือได้เนื่องจากเลขแต่ละหลักเป็นไปตามข้อมูลส่วนบุคคล ได้แก่
หลักที่ 1 คือ ประเภทบุคคล มี 8 ประเภท
หลักที่ 2-3 คือ รหัสจังหวัด
หลักที่ 4-5 คือ รหัสอำเภอ/เขต/เทศบาล/เมืองพัทยา
หลักที่ 6-10 คือ เล่มที่สูติบัตร
หลักที่ 11-12 คือ ใบที่ของสูติบัตรแต่ละเล่ม
หลักที่ 13 คือ ตัวเลขตรวจสอบความถูกต้องของ 12 หลักแรก
.
นอกจากนี้ หากมีรหัส OTP ส่งเข้ามาในมือถือ แล้วมีผู้แอบอ้างเป็นพนักงานธนาคารโทรมาถามเลข OTP ห้ามให้โดยเด็ดขาด เพราะรหัส OTP จะทำให้มิจฉาชีพทำธุรกรรมแทนเราได้สำเร็จ
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/45292