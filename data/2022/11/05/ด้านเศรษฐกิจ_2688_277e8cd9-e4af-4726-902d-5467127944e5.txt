รัฐบาลไทย-ข่าวทำเนียบรัฐบาล-รฟม. ลงพื้นที่ตรวจการดำเนินงาน ลดผลกระทบด้านสิ่งแวดล้อมในเขตพื้นที่ก่อสร้าง โครงการรถไฟฟ้าสายสีเหลือง ช่วงลาดพร้าว - สำโรง


วันพุธที่ 26 มกราคม 2565
รฟม. ลงพื้นที่ตรวจการดำเนินงาน ลดผลกระทบด้านสิ่งแวดล้อมในเขตพื้นที่ก่อสร้าง โครงการรถไฟฟ้าสายสีเหลือง ช่วงลาดพร้าว - สำโรง
โดยตรวจสอบการดำเนินงานตามมาตรการแก้ไขปัญหาฝุ่นละออง PM 2.5
การรถไฟฟ้าขนส่งมวลชนแห่งประเทศไทย (รฟม.) กระทรวงคมนาคม โดยกองสิ่งแวดล้อม ฝ่ายพัฒนาโครงการรถไฟฟ้า ลงพื้นที่ตรวจสอบและติดตามการดำเนินงานลดผลกระทบด้านสิ่งแวดล้อมในเขตพื้นที่ก่อสร้างโครงการรถไฟฟ้าสายสีเหลืองช่วงลาดพร้าว - สำโรง ตลอดแนวเส้นทางก่อสร้างโครงการฯ ตั้งแต่สถานีลาดพร้าว บนถนนลาดพร้าว ไปจนถึงสถานีสำโรง ถนนเทพารักษ์ โดยตรวจสอบการดำเนินงานตามมาตรการแก้ไขปัญหาฝุ่นละออง PM 2.5 เช่น การติดตั้งเครื่องพ่นละอองน้ำ การฉีดพรมน้ำ การปิดคลุมกองดิน และการทำความสะอาดพื้นที่ก่อสร้าง เป็นต้น และกำชับให้ผู้ปฏิบัติงานดูแลรักษาเครื่องมือและอุปกรณ์ต่าง ๆ ให้อยู่ในสภาพพร้อมใช้งานอยู่เสมอ อีกทั้งได้ตรวจสอบการจัดทำทางเดินเท้าชั่วคราวทดแทนทางเท้าเดิม เพื่ออำนวยความสะดวกให้แก่ประชาชน และเน้นย้ำให้เจ้าหน้าที่ปฏิบัติตามมาตรฐานการลดผลกระทบด้านสิ่งแวดล้อมอย่างเคร่งครัด สามารถติดตามข้อมูลโครงการฯ ได้ที่เว็บไซต์ www.mrta-yellowline.com และไลน์ : @mrtyellowline

ที่มา : https://www.thaigov.go.th/news/contents/details/50920