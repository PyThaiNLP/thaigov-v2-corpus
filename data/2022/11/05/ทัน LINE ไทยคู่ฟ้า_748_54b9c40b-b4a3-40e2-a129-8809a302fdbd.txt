รัฐบาลไทย-ข่าวทำเนียบรัฐบาล-นายกฯ เตรียมร่วมการประชุม BIMSTEC ครั้งที่ 5 (30 มี.ค. 65) และไทยพร้อมรับไม้ต่อจากศรีลังกาเป็น "ประธานการประชุมฯ" ครั้งต่อไป


วันอังคารที่ 29 มีนาคม 2565
นายกฯ เตรียมร่วมการประชุม BIMSTEC ครั้งที่ 5 (30 มี.ค. 65) และไทยพร้อมรับไม้ต่อจากศรีลังกาเป็น "ประธานการประชุมฯ" ครั้งต่อไป
.....
ใกล้เข้ามาแล้ว กับการประชุมผู้นำความริเริ่มแห่งอ่าวเบงกอล สำหรับความร่วมมือหลากหลายสาขาทางวิชาการและเศรษฐกิจ (BIMSTEC) ครั้งที่ 5 และการประชุมที่เกี่ยวข้อง จัดโดยประเทศศรีลังกาในวันที่ 30 มี.ค. 65 เวลา 09.50 น. (ระบบการประชุมทางไกล)
.
การประชุมครั้งนี้ พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม จะเข้าร่วมประชุมพร้อมกับผู้นำจากประเทศต่าง ๆ ได้แก่ บังคลาเทศ ภูฏาน อินเดีย เมียนมา เนปาล ศรีลังกา พร้อมกล่าวถ้อยแถลงในนามผู้นำรัฐบาลไทย ณ ทำเนียบรัฐบาล
.
นอกจากนี้ นายกฯ ในฐานะ "ตัวแทนประเทศไทย" จะร่วมพิธีรับมอบตำแหน่งประธาน BIMSTEC ครั้งต่อไป ต่อจากประเทศศรีลังกา (วาระ 2 ปี) มุ่งผลักดันประเด็นต่าง ๆ ให้เกิดผลเป็นรูปธรรมโดยเร็วในช่วงการดำรงตำแหน่งประธาน เช่น สนับสนุนการฟื้นตัวทางเศรษฐกิจหลังการแพร่ระบาดของโควิด-19 การเตรียมพร้อมเพื่อรับมือกับความท้าทายและวิกฤตรูปแบบต่าง ๆ เป็นต้น
.
อ่านเพิ่มเติม คลิก https://www.thaigov.go.th/news/contents/details/52983
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/53042