รัฐบาลไทย-ข่าวทำเนียบรัฐบาล-รัฐบาลเคาะมาตรการลดเงินสมทบผู้ประกันตน 3 เดือน (พ.ค. - ก.ค. 65) ช่วยนายจ้าง - ลูกจ้างกว่า 24.2 ล้านคน ฝ่าวิกฤตเศรษฐกิจ


วันอังคารที่ 29 มีนาคม 2565
รัฐบาลเคาะมาตรการลดเงินสมทบผู้ประกันตน 3 เดือน (พ.ค. - ก.ค. 65) ช่วยนายจ้าง - ลูกจ้างกว่า 24.2 ล้านคน ฝ่าวิกฤตเศรษฐกิจ
.....
จากสถานการณ์โควิด-19 และความขัดแย้งในยูเครน - รัสเซีย ที่กระทบต่อราคาพลังงานทั่วโลก รัฐบาลจึงเร่งประเมินสถานการณ์และออกมาตรการต่าง ๆ เพื่อช่วยเหลือประชาชนอย่างครอบคลุม รวมถึงกลุ่มนายจ้างและผู้ประกันตนทุกมาตรากว่า 24.2 ล้านคน ด้วยการลดการส่งเงินสมทบเป็นเวลา 3 เดือน เริ่ม พ.ค. - ก.ค. 65 ดังนี้
.
1.ผู้ประกันตน ม.33 จำนวน 11.2 ล้านคน จะได้ลดการส่งเงินสมทบจาก 5% เหลือ 1% ของค่าจ้าง (150 บ./เดือน)
2.ผู้ประกันตน ม.39 จำนวน 1.9 ล้านคน จะได้ลดการส่งเงินสมทบจาก 9% เหลือ 1.9% (91 บ./เดือน)
3.ผู้ประกันตน ม.40 จำนวน 10.7 ล้านคน จะได้ลดการส่งเงินสมทบ 40% ทั้ง 3 ทางเลือก คือ ทางเลือกที่ 1 เหลือ 42 บ./ ทางเลือกที่ 2 เหลือ 60 บ./ ทางเลือกที่ 3 เหลือ 180 บ.
.
ส่วนนายจ้างจะได้ลดการส่งเงินสมทบเช่นกัน จาก 5% เหลือ 1% ซึ่งหากนายจ้างจ่ายค่าจ้าง 15,000 บ./ลูกจ้าง 1 คน และหากมีลูกจ้าง 1,000 คน จะช่วยลดต้นทุนการผลิตของนายจ้างได้ถึง 600,000 บ./เดือน
#ไทยคู่ฟ้า #ร่วมต้านโควิด19
-------------------
อัลบั้มภาพ
prev
next
ข่าวที่เกี่ยวข้อง
รัฐบาลเข้ม...
แจ้งเตือน...
อย่าแชร์...
กรุงเทพฯ...
ปลื้ม...

ที่มา : https://www.thaigov.go.th/news/contents/details/53060