รัฐบาลไทย-ข่าวทำเนียบรัฐบาล-รมว.สุชาติ ร่วมคณะ นายก ลุยเมืองคอน พบปะอาสาสมัครแรงงาน ผู้นำบริการแรงงานสู่ประชาชน พร้อมร่วมเปิดศูนย์ดิจิทัลชุมชน


วันพฤหัสบดีที่ 7 ตุลาคม 2564
พิมพ์
รมว.สุชาติ ร่วมคณะ นายก ลุยเมืองคอน พบปะอาสาสมัครแรงงาน ผู้นำบริการแรงงานสู่ประชาชน พร้อมร่วมเปิดศูนย์ดิจิทัลชุมชน
รมว.สุชาติ ร่วมคณะ นายก ลุยเมืองคอน พบปะอาสาสมัครแรงงาน ผู้นำบริการแรงงานสู่ประชาชน พร้อมร่วมเปิดศูนย์ดิจิทัลชุมชน
เมื่อวันที่ 7 ตุลาคม 2564 นายสุชาติ ชมกลิ่น รัฐมนตรีว่าการกระทรวงแรงงาน ร่วมคณะของพล.อ.ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ลงพื้นที่ตรวจราชการจังหวัดนครศรีธรรมราช โดยมี นางเธียรรัตน์ นะวะมะวัฒน์ โฆษกกระทรวงแรงงาน(ฝ่ายการเมือง) นายสุทธิ สุโกศล คณะที่ปรึกษารัฐมนตรีว่าการกระทรวงแรงงาน นายจำลองช่วยรอด คณะที่ปรึกษารัฐมนตรีว่าการกระทรวงแรงงาน พร้อมด้วย ผู้บริหารระดับสูงกระทรวงแรงงาน เข้าร่วมในครั้งนี้ด้วย จุดแรกที่บริเวณสะพานคลองหน้าเมือง จุดตั้งเครื่องสูบน้ำ ถนนพัฒนาการคูขวาง ตำบลปากนคร อำเภอเมือง เพื่อรับฟังบรรยายสรุปเกี่ยวกับการบริหารจัดการน้ำในเขตเทศบาลนครนครศรีธรรมราช และพบปะประชาชน จุดที่ 2 ที่จุดยูเทิร์นที่ 1 ถนนพุทธภูมิ ด้านถนนเลียบทางรถไฟ ตำบลโพธิ์เสด็จ อำเภอเมือง เพื่อรับฟังการบรรยายสรุปการบริหารจัดการน้ำ โดย นายไกรศร วิศิษฎ์วงศ์ ผู้ว่าราชการจังหวัดนครศรีธรรมราช รายงานสถานการณ์ โดยนายกรัฐมนตรีได้ปลูกต้นศรีมหาโพธิ์ และจุดที่ 3 ได้ตรวจเยี่ยมศูนย์ดิจิทัลชุมชน ตำบลมะม่วงสองต้น อำเภอเมือง และเยี่ยมชมสินค้าพื้นเมือง พร้อมพบปะเยี่ยมเยียนพี่น้องประชาชนกลุ่มแรงงานนอกระบบ ผู้ประกอบอาชีพอิสระ และอาสาสมัครแรงงาน (อสร.) จังหวัดนครศรีธรรมราชที่มาร่วมต้อนรับ ซึ่งอาสาสมัครแรงงานเป็นฟันเฟืองสำคัญในการนำภารกิจกระทรวงแรงงานไปสู่ประชาชนในพื้นที่ เพื่อให้ประชาชนมีงานทำ มีทักษะฝีมือ มีอาชีพมีรายได้ ได้รับคุ้มครองและมีหลักประกันทางสังคมที่ยั่งยืนอีกด้วย ปัจจุบันมีอาสาสมัครแรงงานทั่วประเทศรวมทั้งสิ้น 8,110 คน
สำหรับสถานการณ์ด้านแรงงานจังหวัดนครศรีธรรมราช มีกำลังแรงงาน 914,559 คน ผู้มีงานทำ 899,722 คน ผู้ว่างงาน 14,837 คน การดำเนินการของหน่วยงานในสังกัดกระทรวงแรงงานในช่วงโควิด-19 จ่ายสิทธิประโยชน์กรณีว่างงานเนื่องจากเหตุสุดวิสัย 7,853 คน เป็นเงิน51,611,294.40 บาท มีสถานประกอบการที่ยื่นขอรับประโยชน์ทดแทนกรณีว่างงานเหตุสุดวิสัยตั้งแต่ 1 ม.ค. - 63 - 3 ต.ค.64 จำนวน 874 แห่ง  สำนักงานแรงงานจังหวัดนครศรีธรรมราช จัดกิจกรรมบูรณาการตรวจสถานประกอบการให้คำแนะนำการดำเนินการตามมาตรการป้องกันควบคุมโรคในสถานประกอบการ เช่น การดำเนินการตามมาตรการ DMHTT การประเมินสถานประกอบการผ่านแพลทฟอร์ม thai stop covid plus,การคัดกรองลูกจ้างผ่านแพลทฟอร์มthai save thai การทำ bubble and seal และการจัดทำแผนรองรับกรณีตรวจพบการแพร่ระบาดของโควิด-19 ในสถานประกอบการ ดำเนินการตรวจสถานประกอบการ 33 แห่ง ลูกจ้าง 3,071 คน
+++++++++++++++++++
กองเผยแพร่และประชาสัมพันธ์
7 ตุลาคม 2556

ที่มา : https://www.thaigov.go.th/news/contents/details/46682