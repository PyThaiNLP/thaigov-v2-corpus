รัฐบาลไทย-ข่าวทำเนียบรัฐบาล-ประธานคณะกรรมาธิการกิจการศาล องค์กรอิสระ องค์กรอัยการ รัฐวิสาหกิจ องค์การมหาชน และกองทุนสภาผู้เเทนราษฏร


วันเสาร์ที่ 20 พฤศจิกายน 2564
ประธานคณะกรรมาธิการกิจการศาล องค์กรอิสระ องค์กรอัยการ รัฐวิสาหกิจ องค์การมหาชน และกองทุนสภาผู้เเทนราษฏร
นำคณะตรวจเยี่ยมศูนย์ฝึกการบิน สถาบันการบินพลเรือน
นางสาวภัคณัฏฐ์ มากช่วย รองผู้ว่าการฝ่ายบริหาร รักษาการแทนผู้ว่าการสถาบันการบินพลเรือน พันจ่าอากาศเอก พันศักดิ์ เนินทราย ผู้อำนวยการกองวิชาบริการการจราจรทางอากาศ รักษาการรองผู้ว่าการฝ่ายวิชาการ สถาบันการบินพลเรือน นาวาอากาศโท อภิชาติ วาทะวัฒนะ ผู้อำนวยการศูนย์ฝึกการบิน คณะผู้บริหาร และครูการบิน ร่วมให้การต้อนรับนายจิรายุ ห่วงทรัพย์ ประธานคณะกรรมาธิการกิจการศาล องค์กรอิสระ องค์กรอัยการ รัฐวิสาหกิจ องค์การมหาชน และกองทุนสภาผู้เเทนราษฏร พร้อมด้วยคณะทำงาน ในโอกาสเดินทางมาตรวจเยี่ยมการดำเนินงานของศูนย์ฝึกการบิน สบพ. และรับฟังการบรรยายสรุปภารกิจและหน้าที่ ผลการดำเนินงานโครงการสำคัญทั้งในปัจจุบันและอนาคต ยุทธศาสตร์การดำเนินงาน ปัญหาและอุปสรรค พร้อมมอบข้อเสนอแนะให้ สบพ. ในการเพิ่มขีดความสามารถในการผลิตและพัฒนาบุคลากรด้านการบิน ด้วยการสร้างเครือข่ายพันธมิตรทางวิชาการทั้งภาครัฐ และเอกชน รวมถึงหน่วยงานในอุตสาหกรรมการบินที่เกี่ยวข้อง โดยในวันเดียวกันนี้ ทางคณะฯ ได้เข้าเยี่ยมชมห้องปฏิบัติการการเรียนการสอนของศูนย์ฝึกการบิน อาทิ ห้องปฏิบัติการ Flight Simulator และโรงเก็บอากาศยานและศูนย์ซ่อมอากาศยาน ในระหว่างวันที่ 19 - 20 พฤศจิกายน 2564 ณ ศูนย์ฝึกการบิน สบพ. อ.หัวหิน จ.ประจวบคีรีขันธ์

ที่มา : https://www.thaigov.go.th/news/contents/details/48500