รัฐบาลไทย-ข่าวทำเนียบรัฐบาล-เตรียมพื้นที่เรือนจำทั่วประเทศ ปลูกสมุนไพร เช่น ฟ้าทะลายโจร


วันจันทร์ที่ 19 กรกฎาคม 2564
เตรียมพื้นที่เรือนจำทั่วประเทศ ปลูกสมุนไพร เช่น ฟ้าทะลายโจร
....
ปัจจุบัน สมุนไพรไทยถูกนำมาใช้ร่วมรักษาโรคโควิด-19 ซึ่งสามารถบรรเทาอาการผู้ป่วยในกลุ่มที่มีอาการเล็กน้อยได้ เช่น ฟ้าทะลายโจร เป็นต้น
.
ดังนั้น เพื่อเป็นการขยายพื้นที่ปลูกสมุนไพร และส่งเสริมอาชีพผู้ปลูกสมุนไพรเพิ่มขึ้น รัฐบาลจึงเร่งปรับพื้นที่เรือนจำทั่วประเทศให้เป็นพื้นที่ปลูกสมุนไพร เนื่องจากเรือนจำแต่ละแห่งมีพื้นที่เหลือใช้ จึงควรนำมาใช้ให้เกิดประโยชน์สูงสุด และบางแห่งได้เตรียมหน้าดินสำหรับเพาะปลูกสมุนไพร โดยเฉพาะฟ้าทะลายโจร
.
โดยแนวทางดังกล่าว ช่วยส่งเสริมพัฒนาผู้ต้องขังให้มีความรู้ทักษะเรื่องสมุนไพร พร้อมนำไปต่อยอดเป็นอาชีพได้ภายหลังได้รับการปล่อยตัว และจะประสานกับหน่วยงานภาครัฐ - เอกชน เพื่อพิจารณาแผนรองรับด้านการตลาดระยะต่อไป
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/43898