รัฐบาลไทย-ข่าวทำเนียบรัฐบาล-ดีอีเอส ร่วมการประชุมคณะกรรมาธิการร่วมระดับสูงไทย - ญี่ปุ่น (HLJC) ครั้งที่ 5


วันพุธที่ 11 สิงหาคม 2564
ดีอีเอส ร่วมการประชุมคณะกรรมาธิการร่วมระดับสูงไทย - ญี่ปุ่น (HLJC) ครั้งที่ 5
ดีอีเอส ร่วมการประชุมคณะกรรมาธิการร่วมระดับสูงไทย - ญี่ปุ่น (HLJC) ครั้งที่ 5
เมื่อวันที่ 11 สิงหาคม 2564 นายเนวินธุ์ ช่อชัยทิพฐ์ ผู้ช่วยรัฐมนตรีว่าการกระทรวงดิจิทัลเพื่อเศรษฐกิจและสังคม ได้เป็นผู้แทน รมว.ดศ. ร่วมการประชุมคณะกรรมาธิการร่วมระดับสูงไทย - ญี่ปุ่น (HLJC) ครั้งที่ 5 และพิธีลงนามบันทึกความร่วมมือด้านกิจการไปรษณีย์ระหว่างกระทรวงดิจิทัลเพื่อเศรษฐกิจและสังคมและกระทรวงกิจการภายในและการสื่อสารแห่งประเทศญี่ปุ่น ผ่านระบบการประชุมทางไกล ณ ห้องประชุม MDES 2 กระทรวงดิจิทัลเพื่อเศรษฐกิจและสังคม ในโอกาสนี้ ผู้ช่วยรัฐมนตรีว่าการกระทรวงดิจิทัลฯ ได้ร่วมแสดงบันทึกความร่วมมือด้านกิจการไปรษณีย์ระหว่าง กระทรวงดิจิทัลเพื่อเศรษฐกิจและสังคม และกระทรวงกิจการภายในและการสื่อสารแห่งประเทศญี่ปุ่น และเป็นสักขีพยานการลงนามบันทึกความร่วมมือเรื่อง Lean IoT Plant Management and Execution (LIPE) ระหว่าง 3 หน่วยงาน ได้แก่ 1) กรมส่งเสริมอุตสาหกรรม กระทรวงอุตสาหกรรม 2) สำนักงานส่งเสริมเศรษฐกิจดิจิทัล ดศ. และ 3) สำนักนโยบายการค้า กระทรวงเศรษฐกิจ การค้า และอุตสาหกรรมแห่งประเทศญี่ปุ่น ซึ่งการบันทึกความร่วมมือทั้งสองฉบับนี้ หน่วยงานที่เกี่ยวข้องทั้งสองฝ่ายจะมีการดำเนินการให้เป็นความร่วมมือที่เป็นรูปธรรมต่อไป
***********

ที่มา : https://www.thaigov.go.th/news/contents/details/44676