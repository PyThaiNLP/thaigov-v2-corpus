รัฐบาลไทย-ข่าวทำเนียบรัฐบาล-ปลัดกระทรวงกลาโหม ให้การต้อนรับ ผู้ช่วยทูตทหารสหพันธรัฐรัสเซีย ประจำกรุงเทพมหานคร


วันพฤหัสบดีที่ 28 ตุลาคม 2564
ปลัดกระทรวงกลาโหม ให้การต้อนรับ ผู้ช่วยทูตทหารสหพันธรัฐรัสเซีย ประจำกรุงเทพมหานคร
พันเอก Igor B. Sholokhov  (อีเกราะ บี ซาลาคอฟ) ผู้ช่วยทูตทหารสหพันธรัฐรัสเซีย ประจำกรุงเทพมหานคร เข้าเยี่ยมคำนับ พลเอก วรเกียรติ  รัตนานนท์ ปลัดกระทรวงกลาโหม
เพื่อแนะนำตัวในโอกาสเข้ารับหน้าที่ใหม่ ณ ห้องพระบารมีปกเกล้า ในศาลาว่าการกลาโหม ซึ่งนับเป็นโอกาสอันดีที่จะได้พบปะทำความรู้จัก และสร้างความคุ้นเคยกับผู้แทนทางทหารของต่างประเทศที่ประจำอยู่ในประเทศไทย รวมทั้งแลกเปลี่ยนข้อคิดเห็นในประเด็นต่างๆ ที่สนใจร่วมกัน เนื่องจากไทยและรัซเซียมีความสัมพันธ์อันดีในฐานะมิตรประเทศมาอย่างยาวนาน มีการพัฒนาความร่วมมือในด้านต่างๆ อย่างต่อเนื่อง รวมทั้งเป็นการกระชับความสัมพันธ์ระหว่างทั้งสองประเทศให้แน่นแฟ้นยิ่งขึ้น
ทั้งนี้ พันเอก Igor B. Sholokhov (อีเกราะ บี ซาลาคอฟ) ผู้ช่วยทูตทหารสหพันธรัฐรัสเซีย ประจำกรุงเทพมหานคร ได้กลับมาปฏิบัติหน้าที่ ณ ประเทศไทยอีกครั้ง หลังจากที่เคยดำรงตำแหน่ง ผู้ช่วยทูตทหารสหพันธรัฐรัสเซีย ประจำกรุงเทพมหานคร เมื่อปี 2558 - 2561 ซึ่งในขณะดำรงตำแหน่งได้มีส่วนสำคัญยิ่งในการประสานงานและอำนวยความสะดวกให้กับผู้บังคับบัญชาระดับสูง ในพิธีสวนสนามทางเรือนานาชาติที่ไทยเป็นเจ้าภาพ เนื่องในโอกาสการเฉลิมฉลองครบรอบ 50 ปี การก่อตั้งประชาคมอาเซียน
นอกจากนี้ ยังได้มีการหารือเกี่ยวกับสถานการณ์การแพร่ระบาดของ COVID-19 โดยรัฐบาลไทยได้ให้กำลังใจรัฐบาลรัสเซีย และบุคลากรทางการแพทย์ของรัสเซียที่ปฏิบัติหน้าที่อย่างเข้มแข็งในการช่วยเหลือผู้ป่วยที่ติดเชื้อ อีกทั้ง ยินดีที่รัฐบาลรัสเชียประสบความสำเร็จในการคิดคันวิจัยและผลิตวัคซีนป้องกัน COVID-19 Sputnik V
(สปุตนิค วี) และอยู่ระหว่างการฉีดวัคซีนให้ประชาชน ทั้งยังหวังว่าสถานการณ์ในรัสเซียจะดีขึ้นในเร็ววัน และหากสถานการณ์การแพร่ระบาดของ COVID-19 เป็นไปในทางที่ดีขึ้น ทั้งสองประเทศจะสามารถกลับมาดำเนินกิจกรรมความร่วมมือทางทหารในด้านต่างๆ ระหว่างกันได้อย่างเต็มขีดความสามารถ

ที่มา : https://www.thaigov.go.th/news/contents/details/47444