รัฐบาลไทย-ข่าวทำเนียบรัฐบาล-กรมทางหลวงชนบท ยกระดับคุณภาพชีวิตของประชาชน อำเภอแม่แจ่ม จังหวัดเชียงใหม่ ลดต้นทุนการขนส่ง สร้างถนนทางเข้าพื้นที่โครงการหลวงแม่แฮ คืบหน้ากว่า 89%


วันจันทร์ที่ 16 สิงหาคม 2564
กรมทางหลวงชนบท ยกระดับคุณภาพชีวิตของประชาชน อำเภอแม่แจ่ม จังหวัดเชียงใหม่ ลดต้นทุนการขนส่ง สร้างถนนทางเข้าพื้นที่โครงการหลวงแม่แฮ คืบหน้ากว่า 89%
กรมทางหลวงชนบท (ทช.) กระทรวงคมนาคม ยกระดับมาตรฐานทางหลวงชนบท ส่งเสริมการขนส่งในพื้นที่ทุรกันดาร ดำเนินโครงการก่อสร้างถนนสายบ้านแม่แฮน้อย - บ้านแม่สะงะใต้ อำเภอแม่แจ่ม จังหวัดเชียงใหม่ ระยะทาง 20 กิโลเมตร
กรมทางหลวงชนบท (ทช.) กระทรวงคมนาคม ยกระดับมาตรฐานทางหลวงชนบท ส่งเสริมการขนส่งในพื้นที่ทุรกันดาร ดำเนินโครงการก่อสร้างถนนสายบ้านแม่แฮน้อย - บ้านแม่สะงะใต้ อำเภอแม่แจ่ม จังหวัดเชียงใหม่ ระยะทาง 20 กิโลเมตร
นายปฐม เฉลยวาเรศ อธิบดีกรมทางหลวงชนบท เปิดเผยว่า เนื่องจากพื้นที่ดังกล่าวตั้งอยู่ในถิ่นทุรกันดารห่างไกล ประกอบกับเส้นทางส่วนใหญ่เป็นถนนดินภูเขา การคมนาคมขนส่งจึงเป็นไปด้วยความยากลำบาก การขนส่งล่าช้าและอาจทำให้พืชผลได้รับความเสียหาย และในช่วงฤดูฝนบางเส้นทางไม่สามารถใช้การได้ ส่งผลให้ประชาชนในพื้นที่ได้รับความเดือดร้อน ไม่สามารถลำเลียงพืชผลออกสู่ตลาดได้ โดยเฉพาะพืชผลเมืองหนาว อาทิ ผักกาดหอมห่อ ผักกาดขาวปลี กะหล่ำปลีแดง บีทรูท ต้นหอมญี่ปุ่น เสาวรสหวาน และอะโวคาโด ทั้งนี้ เพื่อเป็นการสนับสนุนภารกิจของมูลนิธิโครงการหลวง บรรเทาความเดือดร้อนให้แก่ประชาชน ลดระยะเวลาและลดต้นทุนในการขนส่งพืชผลทางการเกษตร สอดรับกับนโยบายของนายศักดิ์สยาม ชิดชอบ รัฐมนตรีว่าการกระทรวงคมนาคม ทช. จึงได้ดำเนินโครงการก่อสร้างถนนสายบ้านแม่แฮน้อย - บ้านแม่สะงะใต้ อำเภอแม่แจ่ม จังหวัดเชียงใหม่ รวมระยะทาง 20 กิโลเมตร
ปัจจุบันโครงการดังกล่าวได้ดำเนินการก่อสร้างไปแล้วกว่าร้อยละ 89 ขณะนี้อยู่ระหว่างการก่อสร้างงานโครงสร้างทาง ผิวจราจร งานระบบระบายน้ำข้างทาง งานป้ายและเครื่องหมายจราจรบนสายทาง โดยคาดว่าจะก่อสร้างแล้วเสร็จประมาณเดือนกันยายน 2564

ที่มา : https://www.thaigov.go.th/news/contents/details/44788