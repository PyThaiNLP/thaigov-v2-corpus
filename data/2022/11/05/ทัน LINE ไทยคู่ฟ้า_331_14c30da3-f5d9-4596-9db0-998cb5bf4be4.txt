รัฐบาลไทย-ข่าวทำเนียบรัฐบาล-ข่าวดี WHO ยกระดับระบบดูแล "วัคซีนโควิด" ของไทยมีประสิทธิภาพ ระดับ 3


วันจันทร์ที่ 11 ตุลาคม 2564
ข่าวดี WHO ยกระดับระบบดูแล "วัคซีนโควิด" ของไทยมีประสิทธิภาพ ระดับ 3
....
องค์การอนามัยโลก หรือ WHO ประกาศให้ระบบการกำกับดูแลวัคซีนของไทย (Thailand's National Regulatory Authority (NRA) for vaccine) อยู่ในระดับที่ 3 ซึ่งสูงสุดเป็นอันดับ 2 (ระดับวัด 1 ถึง 4 สูงสุดคือระดับ 4) ของระบบการจำแนกประเภท ในการกำกับดูแลวัคซีนระดับชาติ ตามมาตรฐานขององค์การอนามัยโลก
.
โดยประเมินผ่านเครื่องมือ Global Benchmarking Tool (GBT) ที่คำนึงถึงคุณภาพ ความปลอดภัย และประสิทธิภาพ จึงถือว่าระบบการกำกับดูแลวัคซีนมีเสถียรภาพ มีการบูรณาการการทำงานอย่างเป็นระบบ
.
ที่ผ่านมา ไทยได้ปรับปรุงระบบการกำกับดูแลวัคซีนมาอย่างต่อเนื่อง เพื่อให้เหมาะสมกับความต้องการวัคซีนภายในประเทศที่เพิ่มมากขึ้น โดยเฉพาะอย่างยิ่งโครงการสร้างภูมิคุ้มกันให้เด็ก สะท้อนถึงศักยภาพของไทยในการเป็นหน่วยงานที่ได้รับความไว้วางใจ สามารถส่งออกวัคซีนที่ผลิตภายในประเทศได้ รวมถึงมีส่วนสนับสนุนการจัดหาวัคซีนในระดับภูมิภาคและระดับโลก
.
ข้อมูลอ้างอิง : https://www.who.int/thailand/news/detail/06-10-2021-thailand-s-vaccine-regulatory-system-reaches-who-s-second-highest-level
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/46835