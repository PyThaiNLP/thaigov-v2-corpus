รัฐบาลไทย-ข่าวทำเนียบรัฐบาล-นายกรัฐมนตรี ตรวจราชการ จ.กระบี่


วันพฤหัสบดีที่ 18 พฤศจิกายน 2564
พิมพ์
นายกรัฐมนตรี ตรวจราชการ จ.กระบี่
วันจันทร์ที่ 15 พฤศจิกายน 2564
ต่อจากนี้ไป ขอเชิญรับฟังไทยคู่ฟ้า ค่ะ
วันนี้ (15พ.ย.64) พลเอก ประยุทธ์ จันทร์โอชา นายกรัฐมนตรี นำคณะรัฐมนตรีเดินทางไปตรวจราชการ ณ จ.กระบี่ โดยตรวจเยี่ยมศูนย์พัฒนาประสิทธิภาพการให้ความช่วยเหลือและสร้างความปลอดภัยทางการท่องเที่ยวของจังหวัด ตั้งอยู่ที่ ต.ไสไทย อ.เมือง เพื่อเป็นสถานที่ฝึกอบรมด้านการดับเพลิงกู้ภัย และบรรเทาสาธารณภัย ให้บุคลากรมีทักษะความสามารถในการช่วยเหลือผู้ประสบภัยได้ในระดับสากล สร้างความเชื่อมั่นแก่นักท่องเที่ยวทั้งชาวไทยและต่างชาติ จากนั้นเดินทางไปเปิดศูนย์จำหน่ายผลิตภัณฑ์ชุมชนอันดามันโอท็อปช็อป ซึ่งจะจัดจำหน่ายสินค้าชุมชนของ 6 จังหวัดฝั่งทะเลอันดามัน เปิดอุทยานแห่งชาติหาดนพรัตน์ธาราต้อนรับการท่องเที่ยว และตรวจเยี่ยมชุมชนท่องเที่ยวบ้านคลองหรูดด้วย
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/48417