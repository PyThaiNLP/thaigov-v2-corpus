รัฐบาลไทย-ข่าวทำเนียบรัฐบาล-ตั้งเป้า! ต.ค. นี้ ผลิตยาฟาวิพิราเวียร์ 40 ล้านเม็ด/เดือน


วันพุธที่ 4 สิงหาคม 2564
ตั้งเป้า! ต.ค. นี้ ผลิตยาฟาวิพิราเวียร์ 40 ล้านเม็ด/เดือน
....
องค์การเภสัชกรรม (อภ.) เผย ต.ค. นี้ จะผลิตยาฟาวิพิราเวียร์ได้มากกว่า 40 ล้านเม็ด ต่อเดือน โดยเป็นยาที่ อภ. วิจัย พัฒนา และผลิตเอง ได้รับการขึ้นทะเบียนจาก อย. เมื่อวันที่ 13 ก.ค. 64 ภายใต้ชื่อ ฟาเวียร์ (200 มิลลิกรัมต่อเม็ด) เพื่อลดการจัดหายาจากต่างประเทศ
.
ซึ่ง อภ. บริหารจัดการและปรับการสำรองยาฟาวิพิราเวียร์ให้สอดคล้องกับสถานการณ์การแพร่ระบาดของโควิด-19 ในประเทศมาตลอด โดยยาทั้งหมดจะจัดสรรและกระจายไปยังโรงพยาบาลต่างๆ ต่อไป
.
อีกทั้ง ก.ย. นี้ อภ. มีแผนที่จะเปิดสายการผลิตที่ 5 ซึ่งจะช่วยเพิ่มศักยภาพในการผลิตยาฟาวิพิราเวียร์ได้ถึง 2,000 ล้านเม็ดต่อปี หรือเดือนละไม่น้อยกว่า 160 ล้านเม็ดต่อเดือน หากมีความต้องการเพิ่มขึ้น
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/44427