รัฐบาลไทย-ข่าวทำเนียบรัฐบาล-ปลัดฯ กอบชัย นำผู้บริหารกระทรวงฯ เยี่ยมชมกระบวนการผลิตบริษัท คอทโก้ เมททอลเวอร์คส จำกัด


วันศุกร์ที่ 24 ธันวาคม 2564
พิมพ์
ปลัดฯ กอบชัย นำผู้บริหารกระทรวงฯ เยี่ยมชมกระบวนการผลิตบริษัท คอทโก้ เมททอลเวอร์คส จำกัด
นายกอบชัย สังสิทธิสวัสดิ์ ปลัดกระทรวงอุตสาหกรรม ลงพื้นที่เยี่ยมชมกระบวนการผลิตสินค้าเหล็ก บริษัท คอทโก้ เมททอลเวอร์คส จำกัด (CCM)
ปลัดฯ กอบชัย นำผู้บริหารกระทรวงฯ เยี่ยมชมกระบวนการผลิตบริษัท คอทโก้ เมททอลเวอร์คส จำกัด
วันนี้ (24 ธันวาคม 2564) เวลา 10.00 น. นายกอบชัย สังสิทธิสวัสดิ์ ปลัดกระทรวงอุตสาหกรรม ลงพื้นที่เยี่ยมชมกระบวนการผลิตสินค้าเหล็ก บริษัท คอทโก้ เมททอลเวอร์คส จำกัด (CCM) พร้อมด้วย นายธนะ อัลภาชน์ ผู้ตรวจราชการกระทรวงอุตสาหกรรม นายวันชัย พนมชัย อธิบดีกรมโรงงานอุตสาหกรรม นายบรรจง สุกรีฑา เลขาธิการสำนักงานผลิตภัณฑ์มาตรฐานอุตสาหกรรม นายทาวัน ทวีถาวรสวัสดิ์ ผู้ช่วยปลัดกระทรวงอุตสาหกรรม นายพุทธิกรณ์ วิชัยดิษฐ อุตสาหกรรมจังหวัดระยอง นายวิโรจน์ โรจน์วัฒนชัย ผู้อำนวยการสถาบันเหล็กและเหล็กกล้าแห่งประเทศไทย ข้าราชการและเจ้าหน้าที่กระทรวงอุตสาหกรรม ร่วมลงพื้นที่เยี่ยมชม โดยมี นายวรพจน์ เพียรอภิธรรม ประธานเจ้าหน้าที่บริหาร บริษัท คอทโก้ เมททอลเวอร์คส จำกัด พร้อมคณะผู้บริหาร ให้การต้อนรับ ณ จังหวัดระยอง
สำหรับ บริษัท คอทโก้ เมททอลเวอร์คส จำกัด (CCM) ดำเนินการผลิตท่อเหล็ก และเป็นศูนย์บริการแปรรูปท่อเหล็กครบวงจร มีกำลังการผลิต 140,000 ตันต่อปี ยอดขายประมาณ 4,000 ล้านบาทต่อปี ซึ่งการจัดจำหน่ายแบ่งออกเป็นในประเทศ 95% และส่งออกต่างประเทศ 5% โดยผลิตภัณฑ์ของ CCM ประกอบด้วย Carbon Steel Pipe, Pre-zinc Steel Pipe, Lip C-Channel, Hot-Dip Galvanized, Spiral Steel Pipe เป็นต้น นอกจากนี้ ยังมีบริการรับออกแบบตามควรมต้องการของลูกค้า โดยทีมงานวิศวกรผู้เชี่ยวชาญ ทั้งนี้ ผลิตภัณฑ์ของ CCM ทุกประเภทได้รับมาตรฐาน มอก. และมาตรฐานรับรองในระดับสากล

ที่มา : https://www.thaigov.go.th/news/contents/details/49878