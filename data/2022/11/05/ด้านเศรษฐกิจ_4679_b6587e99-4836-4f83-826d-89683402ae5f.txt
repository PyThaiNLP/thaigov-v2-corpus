รัฐบาลไทย-ข่าวทำเนียบรัฐบาล-กระทรวงอุตสาหกรรมเข้าร่วมการฝึกภาคสนาม FTX การฝึกการระดมสรรพกำลังเพื่อการทหาร ประจำปี 2565


วันพฤหัสบดีที่ 4 สิงหาคม 2565
พิมพ์
กระทรวงอุตสาหกรรมเข้าร่วมการฝึกภาคสนาม FTX การฝึกการระดมสรรพกำลังเพื่อการทหาร ประจำปี 2565
กระทรวงอุตสาหกรรมเข้าร่วมการฝึกภาคสนาม FTX การฝึกการระดมสรรพกำลังเพื่อการทหาร ประจำปี 2565
วันนี้ (4 สิงหาคม 2565) นายบุญสิทธิ์ เรืองผล อุตสาหกรรมจังหวัดกาญจนบุรี ผู้แทนกระทรวงอุตสาหกรรม นำคณะข้าราชการและเจ้าหน้าที่ เข้าร่วมการฝึกภาคสนาม (FTX) การฝึกการระดมสรรพกำลังเพื่อการทหาร ประจำปี 2565 (กรส.65) ซึ่งจัดโดยกรมการสรรพกำลังกลาโหม กระทรวงกลาโหม ร่วมกับภาคส่วนที่เกี่ยวข้อง ซึ่งเป็นการเตรียมพร้อมด้านทรัพยากรต่าง ๆ ให้มีความพร้อมเผชิญกับภัยด้านความมั่นคง โดยมีพลเอก สราวุธ รัชตะนาวิน รองปลัดกระทรวงกลาโหม เป็นประธานในการฝึก ณ สนามบิน กองพลทหารราบที่ 9 ค่ายสุรสีห์ จังหวัดกาญจนบุรี
ทั้งนี้ กระทรวงอุตสาหกรรมได้ร่วมกับผู้ประกอบการในพื้นที่จังหวัดกาญจนบุรี ร่วมสนับสนุนอาหารและอุปกรณ์ร่วมการฝึก อาทิ บริษัท บุลเล็ท มาสเตอร์ จำกัด สนับสนุน เครื่องกระสุน บริษัท เอบีดีกาญจน์ จำกัด สนับสนุนปลากระป๋อง และบริษัท ฮาร์ท สปอร์ตแวร์ จำกัด สนับสนุนเสื้อเชิ้ต

ที่มา : https://www.thaigov.go.th/news/contents/details/57641