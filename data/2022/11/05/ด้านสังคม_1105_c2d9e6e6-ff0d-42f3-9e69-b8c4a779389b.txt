รัฐบาลไทย-ข่าวทำเนียบรัฐบาล-รัฐมนตรีดีอีเอส รับพระราชทานบัตรอำนวยพร เนื่องในโอกาสวันขึ้นปีใหม่ พุทธศักราช 2565


วันจันทร์ที่ 17 มกราคม 2565
รัฐมนตรีดีอีเอส รับพระราชทานบัตรอำนวยพร เนื่องในโอกาสวันขึ้นปีใหม่ พุทธศักราช 2565
รัฐมนตรีดีอีเอส รับพระราชทานบัตรอำนวยพร เนื่องในโอกาสวันขึ้นปีใหม่ พุทธศักราช 2565
เมื่อวันที่ 17 มกราคม 2564 สมเด็จพระเจ้าน้องนางเธอ เจ้าฟ้าจุฬาภรณวลัยลักษณ์ อัครราชกุมารี กรมพระศรีสวางควัฒนวรขัตติยราชนารี และ สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา พระราชทานบัตรอำนวยพรเนื่องในโอกาสวันขึ้นปีใหม่ พุทธศักราช 2565 แก่นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม ณ ห้องรับรองแขกต่างประเทศ ชั้น 9 กระทรวงดิจิทัลเพื่อเศรษฐกิจและสังคม ทั้งนี้ สมเด็จพระเจ้าน้องนางเธอ เจ้าฟ้าจุฬาภรณวลัยลักษณ์ อัครราชกุมารี กรมพระศรีสวางควัฒนวรขัตติยราชนารี และ สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ได้พระราชทานบัตรพระราชทานพรปีใหม่ ประจำปีพุทธศักราช 2565 โดยด้านหน้าของบัตรพระราชทานพรปีใหม่ มีตราประจำพระองค์ เมื่อเปิดบัตรพระราชทานพร มีพระบรมฉายาลักษณ์ฯ และข้อความ "พระราชทานพรปีใหม่ พ.ศ. 2565"
************

ที่มา : https://www.thaigov.go.th/news/contents/details/50611