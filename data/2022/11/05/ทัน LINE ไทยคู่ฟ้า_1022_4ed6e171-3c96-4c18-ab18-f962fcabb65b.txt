รัฐบาลไทย-ข่าวทำเนียบรัฐบาล-นายกฯ ห่วง ปชช. ซื้อยารักษาโควิด-19 เองในตลาดมืด ย้ำ! ระบบสาธารณสุขไทยมีเวชภัณฑ์ต่าง ๆ เพียงพอ


วันอังคารที่ 12 กรกฎาคม 2565
นายกฯ ห่วง ปชช. ซื้อยารักษาโควิด-19 เองในตลาดมืด ย้ำ! ระบบสาธารณสุขไทยมีเวชภัณฑ์ต่าง ๆ เพียงพอ
.....
จากกระแสข่าวที่พบการโฆษณา แอบอ้างขายยารักษาอาการป่วยโรคโควิด-19 ในตลาดมืด ซึ่งเป็นการจำหน่ายยานอกระบบที่ผิดกฎหมายนั้น พลเอก ประยุทธ์ จันทร์โอชา นายกรัฐมนตรี ได้แสดงความเป็นห่วง พร้อมฝากเตือนประชาชนว่า อย่าซื้อยานอกระบบจากตลาดมืดหรือทางออนไลน์ เช่น โมลนูพิราเวียร์ (Molnupiravir) มารับประทานเอง เนื่องจากมีความเสี่ยงและไม่ปลอดภัย
.
หาก ปชช. เป็นผู้ติดเชื้อ นายกฯ ขอให้เข้าสู่การรักษาตามระบบ เพื่อให้การรักษาอยู่ในความดูแลของแพทย์ และได้รับยาตามแนวทางเวชปฏิบัติทางการแพทย์ เช่น ฟ้าทะลายโจร ฟาวิพิราเวียร์ โมลนูพิราเวียร์ หรือแพ็กซ์โลวิด เป็นต้น
.
พร้อมยืนยันว่า ระบบสาธารณสุขไทยมีเวชภัณฑ์เพียงพอสำหรับดูแลประชาชน และขอความร่วมมือกลุ่มเสี่ยง 608 ควรเข้ารับวัคซีนเข็มกระตุ้นโดยเร็ว
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/56790