รัฐบาลไทย-ข่าวทำเนียบรัฐบาล-ครม. ปรับเกณฑ์ขยายความช่วยเหลือ SMEs ให้ธุรกิจอื่นที่ไม่ใช่ท่องเที่ยวกู้ได้ - ต่อเวลาสินเชื่อสู้ภัย COVID-19 ถึง 30 ก.ย. 65


วันพุธที่ 5 มกราคม 2565
ครม. ปรับเกณฑ์ขยายความช่วยเหลือ SMEs ให้ธุรกิจอื่นที่ไม่ใช่ท่องเที่ยวกู้ได้ - ต่อเวลาสินเชื่อสู้ภัย COVID-19 ถึง 30 ก.ย. 65
.....
ที่ประชุม ครม. (4 ม.ค. 65) เห็นชอบปรับหลักเกณฑ์โครงการสินเชื่อดอกเบี้ยต่ำช่วยเหลือผู้ประกอบการ SMEs ของ ธ.ออมสิน หรือโครงการ Soft Loan ออมสินฟื้นฟูท่องเที่ยวไทย วงเงิน 5,000 ล้านบาท (วงเงินกู้สูงสุดรายละ 500,000 บาท ดอกเบี้ย 3.99% ต่อปี ไม่ต้องมีหลักประกัน)
.
โดยขยายกลุ่มเป้าหมายให้ครอบคลุมธุรกิจอื่นที่ได้รับผลกระทบจากการแพร่ระบาดของโรคโควิด-19 เช่น ผู้ผลิตรายย่อย ผู้ค้าส่ง ผู้ค้าปลีก เพื่อให้ SMEs ได้รับการช่วยเหลืออย่างทั่วถึงและครอบคลุมมากยิ่งขึ้น จากเดิมที่ปล่อยสินเชื่อให้กลุ่ม SMEs ในธุรกิจที่เกี่ยวข้องกับการท่องเที่ยวและธุรกิจเกี่ยวเนื่อง และขยายเวลาขอกู้ออกไปจนถึงวันที่ 30 ก.ย. 65 จากเดิมที่สิ้นสุด 30 ธ.ค. 64
.
พร้อมเห็นชอบการขยายเวลามาตรการสินเชื่อสู้ภัย COVID-19 (กลุ่มเป้าหมายผู้มีรายได้ประจำ ผู้ประกอบอาชีพอิสระ เกษตรกร) จากเดิมที่กำหนดยื่นขอกู้ถึงวันที่ 31 ธ.ค. 64 ขยายออกไปจนถึงวันที่ 30 ก.ย. 65
.
การขยายเวลามาตรการดังกล่าว จะช่วยเสริมสภาพคล่องให้ผู้ประกอบการ SMEs และผู้ประกอบการรายย่อย สามารถเข้าถึงแหล่งเงินทุนได้มากขึ้น และกลับมาประกอบอาชีพหรือดำเนินธุรกิจต่อไปได้
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/50234