รัฐบาลไทย-ข่าวทำเนียบรัฐบาล-เปิดโครงการ "สลาก 80” ตามนโยบายนายกฯ เริ่มจำหน่วยงวดแรก 17 ม.ค. 65 (กทม. - นนทบุรี) และพร้อมกันทั่วประเทศตั้งแต่เดือน พ.ค. 65 เป็นต้นไป


วันศุกร์ที่ 24 ธันวาคม 2564
เปิดโครงการ "สลาก 80” ตามนโยบายนายกฯ เริ่มจำหน่วยงวดแรก 17 ม.ค. 65 (กทม. - นนทบุรี) และพร้อมกันทั่วประเทศตั้งแต่เดือน พ.ค. 65 เป็นต้นไป
.....
นายธนกร วังบุญคงชนะ โฆษกประจำสำนักนายกรัฐมนตรี เผยว่า สำนักงานสลากกินแบ่งรัฐบาลภายใต้สังกัดกระทรวงการคลัง จัดทำของขวัญปีใหม่ พ.ศ. 2565 ให้แก่ประชาชนคนไทย ภายใต้โครงการ "สลาก 80” เพื่อขยายจุดจำหน่ายและกำหนดกลุ่มเป้าหมายที่จำหน่ายสลากกินแบ่งรัฐบาล
.
โดยกำหนดหลักเกณฑ์และวิธีการดำเนินการไว้ 2 ระยะ ดังนี้
ระยะที่ 1 : ขยายในเชิงลึกในเขต กทม. และ จ.นนทบุรี เพิ่มเติม จำนวน 34 จุดจำหน่าย (จากบัญชีสำรอง ปี 2564) รวมกับของเดิมเป็น 74 จุดจำหน่าย และจะเริ่มจำหน่ายสลากงวดแรกในงวดวันที่ 17 ม.ค. 65 เป็นต้นไป
.
ระยะที่ 2 : ขยายจุดจำหน่ายในเชิงกว้าง โดยเปิดรับสมัครตัวแทนจำหน่ายขยายทั่วประเทศ ทั้งส่วนกลางและส่วนภูมิภาค จำนวนไม่เกิน 1,000 จุดจำหน่าย รับสมัครตั้งแต่วันที่ 24 ธ.ค. 64 - 24 ม.ค. 65
.
สำหรับผู้ที่ผ่านหลักเกณฑ์แต่ไม่ได้รับการคัดเลือกนั้น จะถูกกำหนดให้เป็นผู้ขึ้นบัญชีสำรองตัวแทนจำหน่ายโครงการ “สลาก 80” โดยมีระยะเวลาในการขึ้นบัญชีสำรอง 1 ปี
.
หากตัวแทนจำหน่ายโครงการฯ รายใดสละสิทธิ หรือถูกตรวจพบว่าไม่ปฏิบัติตามสัญญาและเงื่อนไขที่กำหนด จะเรียกผู้ขึ้นบัญชีสำรองลำดับถัดไปของจังหวัดนั้นขึ้นมาทดแทน
.
สำหรับจุดจำหน่ายโครงการ “สลาก 80” จะเริ่มพร้อมกันทั่วประเทศตั้งแต่เดือน พ.ค. 65 เป็นต้นไป ประชาชนผู้สนใจสามารถตรวจสอบรายละเอียดจุดจำหน่ายได้จากแอปพลิเคชัน GLO Lottery ในช่องค้นหาจุดจำหน่าย GLO Official Sellers
.
อ่านเพิ่มเติม คลิก https://www.thaigov.go.th/news/contents/details/49798
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/49852