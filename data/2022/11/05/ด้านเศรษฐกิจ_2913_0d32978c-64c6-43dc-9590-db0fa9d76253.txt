รัฐบาลไทย-ข่าวทำเนียบรัฐบาล-กรมทางหลวง รายงานสถานการณ์อุทกภัยบนทางหลวงประจำวันที่ 17 ก.พ. 2565


วันพฤหัสบดีที่ 17 กุมภาพันธ์ 2565
กรมทางหลวง รายงานสถานการณ์อุทกภัยบนทางหลวงประจำวันที่ 17 ก.พ. 2565
พบทางหลวงหมายเลข 4186 ในพื้นที่ จ.นครศรีธรรมราช การจราจรผ่านไม่ได้ 1 แห่ง
กรมทางหลวง (ทล.) กระทรวงคมนาคม โดยศูนย์บริหารงานอุบัติภัยสำนักบริหารบำรุงทาง  รายงานว่า ตามที่ภาคใต้มีฝนตกต่อเนื่องและฝนตกหนักบางแห่งนั้น สถานการณ์อุทกภัยบนทางหลวงประจำวันที่ 17 กุมภาพันธ์ 2565 เวลา 13.00 น. พบทางเบี่ยงขาด บริเวณทางหลวงหมายเลข 4186 โรงเหล็ก - ห้วยพาน อำเภอนบพิตำ ช่วง กม. ที่ 5+722 (สะพานคลองกัน3) ในพืนที่จังหวัดนครศรีธรรมราช ทำให้การจราจรผ่านไม่ได้ อย่างไรก็ตาม สำนักงานทางหลวงที่ 16 (นครศรีธรรมราช) ได้เข้าพื้นที่เพื่อดำเนินการทอดสะพานเบลี่ย์แล้ว หากฝนตกเบาลงคาดว่าจะสามารถเร่งรัดให้แล้วเสร็จภายใน เวลา 22.00 น. เพื่ออำนวยความสะดวกให้ประชาชนใช้สัญจรผ่านเป็นการชั่วคราวต่อไป
ทั้งนี้ขอให้ประชาชนผู้ใช้เส้นทางหลวงเดินทางด้วยความระมัดระวัง เพื่อความปลอดภัย พร้อมปฏิบัติตามป้ายเตือน ป้ายแนะนำและคำแนะนำของเจ้าหน้าที่อย่างเคร่งครัด และหากต้องการสอบถามสภาพเส้นทาง สภาพการจราจร หรือต้องการความช่วยเหลือสามารถติดต่อได้ที่ สำนักงานทางหลวง แขวงทางหลวง หมวดทางหลวงในพื้นที่ และสายด่วน กรมทางหลวง 1586 (โทรฟรีทุกเครือข่ายตลอด 24 ชั่วโมง) นอกจากนี้สามารถติดตามการรายงานสถานการณ์สภาพเส้นทางได้ที่ทวิตเตอร์ กรมทางหลวง @prdoh1

ที่มา : https://www.thaigov.go.th/news/contents/details/51658