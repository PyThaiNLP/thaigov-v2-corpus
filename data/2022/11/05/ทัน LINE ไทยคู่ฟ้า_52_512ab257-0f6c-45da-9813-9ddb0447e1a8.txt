รัฐบาลไทย-ข่าวทำเนียบรัฐบาล-ประกาศ! ไทยพ้นจากประเทศที่มีปัญหาวัณโรคสูง


วันจันทร์ที่ 5 กรกฎาคม 2564
ประกาศ! ไทยพ้นจากประเทศที่มีปัญหาวัณโรคสูง
....
เมื่อปี 2558 องค์การอนามัยโลก (WHO) ได้จัดกลุ่มประเทศที่มีภาระปัญหาวัณโรคสูงของโลก (WHO global lists of HBCs for 2016-2020) โดยแบ่งเป็น 3 ด้าน ๆ ละ 30 ประเทศ ประกอบด้วย
1. ประเทศที่มีจำนวนและอัตราป่วยวัณโรคสูง
2. ประเทศที่มีจำนวนและอัตราวัณโรคที่สัมพันธ์กับเอชไอวีสูง
3. ประเทศที่มีจำนวนและอัตราป่วยวัณโรคดื้อยาหลายขนานสูง
.
ปรากฎว่าประเทศไทยเป็น 1 ใน 14 ประเทศที่มีภาระปัญหาวัณโรคสูงทั้ง 3 ด้าน
.
ตลอดระยะเวลา 5 ปีที่ผ่านมา รัฐบาลได้เร่งดำเนินการแก้ไข และควบคุมปัญหาวัณโรคภายในประเทศทุกมิติ
.
ล่าสุด เมื่อวันที่ 17 มิ.ย. 64 ที่ผ่านมา องค์การอนามัยโลก (WHO) ได้ประกาศการจัดอันดับประเทศที่มีภาระปัญหาวัณโรคสูงของโลกขึ้นอีกครั้ง
.
ครั้งนี้ พบว่าประเทศไทยไม่มีรายชื่อปรากฎอยู่ในกลุ่ม 30 ประเทศที่มีจำนวนและอัตราป่วยวัณโรคดื้อยาหลายขนานสูงแล้ว ซึ่งหมายความว่าประเทศไทยพ้นจาก 14 ประเทศที่มีภาระด้านวัณโรคสูงทั้ง 3 ด้าน
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/43441