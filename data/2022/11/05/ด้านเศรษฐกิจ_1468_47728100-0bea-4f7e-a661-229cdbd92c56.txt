รัฐบาลไทย-ข่าวทำเนียบรัฐบาล-รวอ.สุริยะ ให้สมาคมการค้าอุตสาหกรรมกัญชงไทยเข้าร่วมหารือ


วันจันทร์ที่ 25 ตุลาคม 2564
พิมพ์
รวอ.สุริยะ ให้สมาคมการค้าอุตสาหกรรมกัญชงไทยเข้าร่วมหารือ
นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม ให้นายวีระชัย ณ นคร ประธานกิตติมศักดิ์ สมาคมการค้าอุตสาหกรรม พร้อมด้วยคณะกรรมการสมาคม เข้าพบ
รวอ.สุริยะ ให้สมาคมการค้าอุตสาหกรรมกัญชงไทยเข้าร่วมหารือ
วันนี้ (25 ตุลาคม 2564) นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม ให้นายวีระชัย ณ นคร ประธานกิตติมศักดิ์ สมาคมการค้าอุตสาหกรรมกัญชงไทย และนายพรชัย ปัทมินทร นายกสมาคมการค้าอุตสาหกรรมกัญชงไทย พร้อมด้วยคณะกรรมการสมาคม เข้าพบเพื่อหารือเกี่ยวกับ
การพัฒนาองค์ความรู้ การศึกษาและงานวิจัย เพื่อเปิดโลกทัศน์เกี่ยวกับกัญชง ชูจุดเด่นกัญชงด้านการแพทย์และการท่องเที่ยว เพื่อดันไทยสู่ฮับกัญชงเพื่ออุตสาหกรรม และหารือการเตรียมการจัดงาน Thailand International Hemp Forum & Expo 2022 เพื่อกระตุ้นเศรษฐกิจและดึงดูดเม็ดเงินจากต่างประเทศในปลายปี 2565 โดยมีนายสุชาติ ไตรแสงรุจิระ ที่ปรึกษารัฐมนตรีว่าการกระทรวงอุตสาหกรรม นายกฤชนนท์ อัยยปัญญา เลขานุการรัฐมนตรีว่าการกระทรวงอุตสาหกรรม นายจุลพงษ์ ทวีศรี รองปลัดกระทรวงอุตสาหกรรม และผู้บริหารกระทรวงอุตสาหกรรมเข้าร่วมด้วย ณ ห้องประชุม อก.1 ชั้น 2 อาคารสำนักงานปลัดกระทรวงอุตสาหกรรม

ที่มา : https://www.thaigov.go.th/news/contents/details/47362