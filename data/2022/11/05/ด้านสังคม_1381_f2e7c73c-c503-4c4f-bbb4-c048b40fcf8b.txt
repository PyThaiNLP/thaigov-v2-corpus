รัฐบาลไทย-ข่าวทำเนียบรัฐบาล-บิ๊กโจ๊กประสาน DES ปิดมังกรฟ้า


วันจันทร์ที่ 28 มีนาคม 2565
บิ๊กโจ๊กประสาน DES ปิดมังกรฟ้า
รมว.DES เผย บิ๊กโจ๊กรวบรวมข้อมูลเตรียมปิดมังกรฟ้า
วันนี้ (28 มี.ค.65) นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอีเอส) กล่าวภายหลังเป็นประธานการประชุมคณะกรรมการป้องกันปราบปรามและแก้ไขปัญหาอาชญากรรมทางออนไลน์ ครั้งที่ 2/2565 เกี่ยวกับ กรณี เว็ปไซด์ขายสลากกินแบ่งรัฐบาลออนไลน์ มังกรฟ้า เบื้องต้นได้รับการประสานจากพล.ต.ท.สุรเชษฐ์ หักพาล ผู้ช่วยผู้บัญชาการตำรวจแห่งชาติ (ผู้ช่วย ผบ.ตร.) ว่าขณะนี้กำลังรวบรวมพยานหลักฐานความผิดของเว็ปไซด์มังกรฟ้า เพื่อที่จะส่งเรื่องมาให้ที่กระทรวงดิจิทัลเพื่อเศรษฐกิจและสังคมดำเนินการปิดเว็ปไซด์ ภายในวันนี้ เเละกระทรวงจะได้พิจารณาประชุมร่วมกัน  เพื่อออกคำสั่งขอให้ปิดเว็ปไซด์มังกรฟ้า เพราะมีความชัดเจนว่ามีความผิดตาม พ.ร.บ.คอมพิวเตอร์ เรื่องการหลอกลวงและความผิดเรื่องการขายสลากเกินราคา ทางกระทรวงจะส่งเรื่องขอคำสั่งศาลให้ปิดให้เร็วที่สุด และจะมีการดำเนินคดีต่อไปโดยเจ้าหน้าที่ตำรวจ
***********************

ที่มา : https://www.thaigov.go.th/news/contents/details/53022