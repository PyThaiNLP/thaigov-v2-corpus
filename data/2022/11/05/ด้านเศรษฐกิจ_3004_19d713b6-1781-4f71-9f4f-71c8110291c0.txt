รัฐบาลไทย-ข่าวทำเนียบรัฐบาล-กอช. ชวนน้อง ๆ เยาวชน อายุ 15 ปี วางแผนออมเงินวันละ 15 บาท กับ กอช.


วันจันทร์ที่ 28 กุมภาพันธ์ 2565
พิมพ์
กอช. ชวนน้อง ๆ เยาวชน อายุ 15 ปี วางแผนออมเงินวันละ 15 บาท กับ กอช.
กอช. แนะเทคนิคการวางแผนออมเงินร่วมกับ กอช. ต่อเนื่อง โดยเริ่มออมเงินตั้งแต่อายุ 15 ปี วันละ 15 บาท เมื่ออายุ 60 ปีบริบูรณ์ จะได้รับเงินบำนาญตลอดชีพ ไม่ต่ำกว่าเดือนละ 3,000 บาท ผู้ที่สนใจสามารถสอบถามข้อมูลเพิ่มเติม สายด่วนเงินออม โทร. 02-049-9000
นางสาวจารุลักษณ์ เรืองสุวรรณ เลขาธิการคณะกรรมการกองทุนการออมแห่งชาติ (กอช.) เปิดเผยว่า  กอช. เชิญชวนเยาวชนสร้างวินัยทางการออมเงิน เริ่มจากจำนวนเงินน้อย แต่ออมอย่างสม่ำเสมอ โดยมีระยะเวลาในการออมยาว เงินออมจะมีผลตอบแทนที่ทบต้นทบดอกไปเรื่อยๆ หากเริ่มออมกับ กอช. ตั้งแต่อายุ 15 ปีไปจนถึงอายุ 60 ปี เพียงวันละ 15 บาท เดือนละ 450 บาท หรือปีละ 5,000 บาท รัฐจ่ายเงินสมทบให้อีกตามช่วงอายุ สูงสุด 1,200 บาทต่อปี อายุครบ 60 ปีบริบูรณ์ รับเงินบำนาญไม่ต่ำกว่าเดือนละ 3,000 บาทตลอดชีพ
สำหรับผู้ที่สนใจสามารถตรวจสอบสิทธิ์ สมัครเป็นสมาชิก หรือส่งเงินออมสะสมได้ที่แอปพลิเคชัน “กอช.” หรือหน่วยรับสมัครสมาชิกใกล้บ้านท่าน อาทิ ที่ว่าการอำเภอทั่วประเทศ สำนักงานคลังจังหวัด สถาบันการเงินชุมชน ตัวแทน กอช. ประจำหมู่บ้าน ธนาคารเพื่อการเกษตรและสหกรณ์การเกษตร ธนาคารออมสิน ธนาคารอาคารสงเคราะห์ ธนาคารกรุงไทย ธนาคารอิสลามแห่งประเทศไทย ทุกสาขา รวมทั้งไปรษณีย์ไทย สหกรณ์ชุมชนที่เข้าร่วม เซเว่น-อีเลฟเว่น เคาน์เตอร์เซอร์วิส เทสโก้โลตัส บิ๊กซี ตู้บุญเติม และเครือข่ายรับสมัครทั่วประเทศ สอบถามข้อมูลเพิ่มเติมได้ที่สายด่วนเงินออม โทร. 02-049-9000
“คุณออม รัฐช่วยออม คุณได้บำนาญ”

ที่มา : https://www.thaigov.go.th/news/contents/details/52006