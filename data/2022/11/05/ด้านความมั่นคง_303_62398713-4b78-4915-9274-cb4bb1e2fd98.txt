รัฐบาลไทย-ข่าวทำเนียบรัฐบาล-"ปลัดกลาโหมตรวจเยี่ยมการดำเนินงานของหน่วยขึ้นตรง สำนักงานปลัดกระทรวงกลาโหม (สป.) หลังเข้ารับตำแหน่ง"


วันศุกร์ที่ 8 ตุลาคม 2564
"ปลัดกลาโหมตรวจเยี่ยมการดำเนินงานของหน่วยขึ้นตรง สำนักงานปลัดกระทรวงกลาโหม (สป.) หลังเข้ารับตำแหน่ง"
ในวันพฤหัสบดีที่ 7 ตุลาคม 2564 พลเอก วรเกียรติ รัตนานนท์ ปลัดกระทรวงกลาโหม ได้เดินทางไปตรวจเยี่ยมการดำเนินงานของหน่วยขึ้นตรงสำนักงานปลัดกระทรวงกลาโหมหลังเข้ารับตำแหน่ง
โดยเริ่มจากกรมการพลังงานทหาร ศูนย์การอุตสาหกรรมป้องกันประเทศและพลังงานทหาร (พท.ศอพท.) เขตราชเทวี กรุงเทพฯ เพื่อเป็นประธานในพิธีสงฆ์ เนื่องในวันคล้ายวันสถาปนาพท.ศอพท. ต่อด้วยการรับฟังบรรยายสรุปการดำเนินงานของหน่วย และพบปะกำลังพลที่บริเวณลานรวมพล
หน้าอาคารตึกโดม
หลังจากนั้นปลัดกระทรวงกลาโหม ได้เดินทางต่อไปที่สำนักงานสนับสนุน สำนักงานปลัดกระทรวงกลาโหม (สสน.สป.) พื้นที่ประชาชื่น และ กรมการอุตสาหกรรมทหาร ศูนย์การอุตสาหกรรมป้องกันประเทศและพลังงานทหาร (อท.ศอพท.) เพื่อรับทราบการดำเนินงานที่สำคัญของหน่วยและมอบนโยบายในการปฏิบัติงานให้กับกำลังพล ก่อนจะเดินทางกลับศาลาว่าการกลาโหม

ที่มา : https://www.thaigov.go.th/news/contents/details/46696