รัฐบาลไทย-ข่าวทำเนียบรัฐบาล-รองปลัดฯ ภานุวัฒน์ เป็นประธานสรุปผลการดำเนินงานโครงการ CSR-DIW Continuous ปี 64 ผ่านระบบอิเล็กทรอนิกส์


วันพฤหัสบดีที่ 28 ตุลาคม 2564
พิมพ์
รองปลัดฯ ภานุวัฒน์ เป็นประธานสรุปผลการดำเนินงานโครงการ CSR-DIW Continuous ปี 64 ผ่านระบบอิเล็กทรอนิกส์
นายภานุวัฒน์ ตริยางกรูศรี รองปลัดกระทรวงอุตสาหกรรม เป็นประธานสรุปผลการดำเนินงานโครงการส่งเสริมโรงงานอุตสาหกรรมให้มีความรับผิดชอบต่อสังคมและชุมชนอย่างยั่งยืน (CSR-DIW Continuous) ประจำปี พ.ศ. 2564
รองปลัดฯ ภานุวัฒน์ เป็นประธานสรุปผลการดำเนินงานโครงการ CSR-DIW Continuous ปี 64 ผ่านระบบอิเล็กทรอนิกส์
วันที่ 27 ตุลาคม 2564 เวลา 13.30 น. นายภานุวัฒน์ ตริยางกรูศรี รองปลัดกระทรวงอุตสาหกรรม เป็นประธานสรุปผลการดำเนินงานโครงการส่งเสริมโรงงานอุตสาหกรรมให้มีความรับผิดชอบต่อสังคมและชุมชนอย่างยั่งยืน (CSR-DIW Continuous) ประจำปี พ.ศ. 2564 พร้อมมอบโล่รางวัลและเกียรติบัตรให้แก่สถานประกอบการผ่านระบบอิเล็กทรอนิกส์ โดยมีนายวิษณุ ทับเที่ยง นายสมพล โนดไธสง ผู้ตรวจราชการกระทรวงอุตสาหกรรม นายทาวัน ทวีถาวรสวัสดิ์ ผู้ช่วยปลัดกระทรวงอุตสาหกรรม ผู้บริหารกระทรวงอุตสาหกรรม ผู้ประกอบกิจการโรงงาน และเจ้าหน้าที่ที่เกี่ยวข้องเข้าร่วม ณ ห้องประชุม อก.1 ชั้น 2 อาคารกรมโรงงานอุตสาหกรรม
การจัดงานครั้งนี้มีวัตถุประสงค์เพื่อมอบรางวัลแห่งเกียรติยศ CSR-DIW Awards ร่วมแสดงความยินดีเป็นขวัญกำลังใจให้กับผู้ประกอบกิจการโรงงานอุตสาหกรรมที่เข้าร่วมโครงการฯ และผ่านเกณฑ์มาตรฐานความรับผิดชอบต่อสังคมของกรมโรงงานอุตสาหกรรม (CSR-DIW) และโครงการส่งเสริมโรงงานอุตสาหกรรมให้มีความรับผิดชอบต่อสังคมและชุมชนอย่างยั่งยืน (CSR-DIW Continuous) ประจำปี พ.ศ. 2564

ที่มา : https://www.thaigov.go.th/news/contents/details/47546