รัฐบาลไทย-ข่าวทำเนียบรัฐบาล-ไอแบงก์และอะมานะฮ์ ผสานพลังความร่วมมือ สร้างความเติบโตก้าวไกลของทั้งสององค์กร


วันพุธที่ 15 ธันวาคม 2564
พิมพ์
ไอแบงก์และอะมานะฮ์ ผสานพลังความร่วมมือ สร้างความเติบโตก้าวไกลของทั้งสององค์กร
เมื่อวันที่ 15 ธันวาคม 2564 ได้มีพิธีลงนามบันทึกความร่วมมือ (MOU) การให้บริการแนะนำผลิตภัณฑ์สินเชื่อรถยนต์ ATM (Auto to Money) ระหว่างธนาคารอิสลามแห่งประเทศไทย (ไอแบงก์)
เมื่อวันที่ 15 ธันวาคม 2564 ได้มีพิธีลงนามบันทึกความร่วมมือ (MOU) การให้บริการแนะนำผลิตภัณฑ์สินเชื่อรถยนต์ ATM (Auto to Money) ระหว่างธนาคารอิสลามแห่งประเทศไทย(ไอแบงก์) โดยนายวุฒิชัย สุระรัตน์ชัย กรรมการและผู้จัดการธนาคาร และบริษัท อะมานะฮ์ ลิสซิ่ง จำกัด (มหาชน) โดย ดร. นันทพล พงษ์ไพบูลย์ กรรมการผู้จัดการ โดยมี พลเอก ดร.ณัฏฐิพงษ์  เผือกสกนธ์  ประธานกรรมการบริษัทฯ นายวิสุทธ์ บริบูรณ์ รองกรรรมการผู้จัดการธนาคารฯ  และนายมนต์ชัย รัตนเสถียร กรรมการบริหารบริษัทฯ ร่วมเป็นสักขีพยาน ณ ห้องโถง ชั้น 23 ธนาคารอิสลามแห่งประเทศไทย สำนักงานใหญ่ (อาคารคิวเฮ้าส์อโศก)
ทั้งนี้ การลงนามความร่วมมือดังกล่าว ก่อให้เกิดการใช้ทรัพยากรร่วมกันระหว่างไอแบงก์และบริษัทฯ ในการดำเนินธุรกิจเพื่อก่อให้เกิด SYNERGY ระหว่างกัน โดยไอแบงก์ จะทำหน้าที่เป็นผู้แทนแนะนำผลิตภัณฑ์สินเชื่อของอะมานะฮ์ฯ ให้แก่ลูกค้าที่มีความประสงค์จะขอสินเชื่อรถยนต์ใช้แล้วส่งให้แก่อะมานะฮ์ฯ  ซึ่งปัจจุบันอะมานะฮ์ฯ มีสาขาจำนวน 44 แห่ง และ ไอแบงก์ มีสาขาจำนวน 97 แห่ง กระจายอยู่ในจังหวัดต่าง ๆ ทั่วทุกภูมิภาคของประเทศ  ขณะเดียวกัน อะมานะฮ์ฯ ยังมีนโยบายที่จะเปิดสาขาเพิ่มขึ้นในปีนี้ และปีหน้า เพื่อขยายงานด้านการตลาดสินเชื่อตามแผนธุรกิจที่วางไว้ นอกจากนี้ การผสานความร่วมมือกันในวันนี้เป็นเพียงก้าวแรกในการเริ่มต้นของการเปิดโอกาสให้ไอแบงก์และอะมานะฮ์ฯ ดำเนินความร่วมมือทางธุรกิจอื่นๆ ที่เป็นประโยชน์ร่วมกันต่อไปในอนาคต และยังสามารถมอบบริการที่ครอบคลุมลูกค้าทั่วประเทศได้อย่างกว้างขวางมากขึ้นอีกด้วย
สำหรับลูกค้าที่มีความสนใจใช้บริการสินเชื่อรถยนต์ใช้แล้ว สามารถติดต่อได้ที่สาขาของไอแบงก์ และสาขาของอะมานะฮ์ฯ ในจังหวัดต่าง ๆ ทั่วประเทศ

ที่มา : https://www.thaigov.go.th/news/contents/details/49475