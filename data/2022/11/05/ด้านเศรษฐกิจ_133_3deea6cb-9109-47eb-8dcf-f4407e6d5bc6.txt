รัฐบาลไทย-ข่าวทำเนียบรัฐบาล-วัดราชบพิธสถิตมหาสีมาราม และธนาคารออมสิน เปิดให้บูชาพระผงพระรูปเหมือนสมเด็จพระสังฆราชฯ สมทบทุนสร้างสถานปฏิบัติธรรม เนื่องในวาระครบรอบ 150 ปี วัดราชบพิธ


วันศุกร์ที่ 25 มิถุนายน 2564
พิมพ์
วัดราชบพิธสถิตมหาสีมาราม และธนาคารออมสิน เปิดให้บูชาพระผงพระรูปเหมือนสมเด็จพระสังฆราชฯ สมทบทุนสร้างสถานปฏิบัติธรรม เนื่องในวาระครบรอบ 150 ปี วัดราชบพิธ
ธนาคารออมสินจึงจะเปิดให้ผู้มีจิตศรัทธา สามารถติดต่อบูชาพระผงพระรูปเหมือน สมเด็จพระสังฆราชฯ ได้ที่ธนาคารออมสินทุกสาขา ตั้งแต่วันที่ 1 กรกฎาคม 2564 นี้
นายวิทัย รัตนากร ผู้อำนวยการธนาคารออมสิน เปิดเผยว่า เนื่องในโอกาสศุภมงคลสมัยสมโภช 150 ปี แห่งการสถาปนาวัดราชบพิธสถิตมหาสีมาราม ในวันที่ 22 มกราคม 2563 และมงคลวาระที่สมเด็จพระอริยวงศาคตญาณ สมเด็จพระสังฆราช สกลมหาสังฆปริณายก จะทรงเจริญพระชนมายุ 8 รอบพระนักษัตร ในวันที่ 26 มิถุนายน 2566 วัดราชบพิธสถิตมหาสีมาราม จึงดำริจะจัดสร้างสถานปฏิบัติธรรมสมเด็จพระสังฆราช (อมฺพรมหาเถร) ณ ที่ดินบริเวณคลอง 9 อำเภอลำลูกกา จังหวัดปทุมธานี เพื่อเป็นอนุสรณ์ในวาระอันเป็นมงคลนี้ โดยทางวัดได้จัดสร้างปูชนียมงคล พระผงพระรูปเหมือนสมเด็จพระสังฆราช อันมีมวลสารประกอบด้วย พระเกศาของสมเด็จพระสังฆราชฯ และมวลสารจากพระเถราจารย์สายวิปัสสนา จัดสร้างจำนวน 1,000,000 องค์ บรรจุกล่องพิมพ์พระรูปวาด 4 แบบ โดยจะเปิดให้พุทธศาสนิกชนผู้มีจิตศรัทธาได้บริจาคสมทบทุนสร้างสถานปฏิบัติธรรมฯ จำนวนเงิน 199 บาท ได้รับสมนาคุณพระผงพระรูปฯ จำนวน 1 กล่อง สำหรับเป็นที่ระลึกสักการะบูชา
โอกาสนี้ ธนาคารออมสินจึงจะเปิดให้ผู้มีจิตศรัทธา สามารถติดต่อบูชาพระผงพระรูปเหมือน สมเด็จพระสังฆราชฯ ได้ที่ธนาคารออมสินทุกสาขา ตั้งแต่วันที่ 1 กรกฎาคม 2564 นี้ สอบถามข้อมูลเพิ่มเติมได้ที่ GSB Contact Center โทร. 1115 และที่ facebook : GSB Society
https://www.gsb.or.th/news/gsbpr32/

ที่มา : https://www.thaigov.go.th/news/contents/details/43085