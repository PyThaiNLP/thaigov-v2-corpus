รัฐบาลไทย-ข่าวทำเนียบรัฐบาล-เปิดตัวอย่างมั่นใจ“ออมไปด้วยกันบนวอลเล็ต สบม.” จำหน่ายหมดเกลี้ยง “ออมไปด้วยกัน” ผ่าน 4 ธนาคารตัวแทน พร้อมจำหน่ายวันที่ 22 พฤศจิกายน 2564 นี้


วันจันทร์ที่ 15 พฤศจิกายน 2564
พิมพ์
เปิดตัวอย่างมั่นใจ“ออมไปด้วยกันบนวอลเล็ต สบม.” จำหน่ายหมดเกลี้ยง “ออมไปด้วยกัน” ผ่าน 4 ธนาคารตัวแทน พร้อมจำหน่ายวันที่ 22 พฤศจิกายน 2564 นี้
การจำหน่ายพันธบัตรออมทรัพย์รุ่น “ออมไปด้วยกันบนวอลเล็ต สบม.” 2 รุ่นอายุ ได้แก่ รุ่นอายุ 5 ปี และรุ่นอายุ 10 ปี อัตราดอกเบี้ยแบบขั้นบันไดประสบความสำเร็จและได้รับการตอบรับจากประชาชนเป็นอย่างดีจำหน่ายได้ครบ 10,000 ล้านบาท หลังเปิดจำหน่ายได้เพียง 12 นาที
นางแพตริเซีย มงคลวนิช ผู้อำนวยการสำนักงานบริหารหนี้สาธารณะ เปิดเผยว่า การจำหน่ายพันธบัตรออมทรัพย์รุ่น “ออมไปด้วยกันบนวอลเล็ต สบม.” 2 รุ่นอายุ ได้แก่ รุ่นอายุ 5 ปี และรุ่นอายุ 10 ปี อัตราดอกเบี้ยแบบขั้นบันไดประสบความสำเร็จและได้รับการตอบรับจากประชาชนเป็นอย่างดีจำหน่ายได้ครบ 10,000 ล้านบาท หลังเปิดจำหน่ายได้เพียง 12 นาที
สบน. ขอขอบคุณประชาชนที่ให้ความสนใจลงทุนพันธบัตรออมทรัพย์รุ่น “ออมไปด้วยกันบนวอลเล็ต สบม.” และพบกับพันธบัตรออมทรัพย์  “ออมไปด้วยกัน”  ที่จะจำหน่ายผ่าน 4 ธนาคารตัวแทนจำหน่าย ได้แก่ ธนาคารกรุงเทพฯ ธนาคารกรุงไทยฯธนาคารกสิกรไทยฯ และธนาคารไทยพาณิชย์ฯ ตั้งแต่วันที่ 22 พฤศจิกายน – 3 ธันวาคม 2564 โดยจะเริ่มจำหน่ายให้แก่ประชาชน ในวันที่ 22 พฤศจิกายน 2564 รุ่นอายุ 5 ปี อัตราดอกเบี้ยแบบขั้นบันไดเฉลี่ยร้อยละ 2.10 ต่อปี และรุ่นอายุ 10 ปี อัตราดอกเบี้ยแบบขั้นบันไดเฉลี่ยร้อยละ 3.00 ต่อปี และจำหน่ายให้แก่นิติบุคคลไม่แสวงหาผลกำไร ในวันที่ 24 พฤศจิกายน 2564 รุ่นอายุ 10 ปี อัตราดอกเบี้ยคงที่ร้อยละ 2.20 ต่อปี ตามลำดับจึงขอเชิญผู้สนใจสอบถามเงื่อนไขและวิธีการจัดจำหน่ายได้ที่ธนาคารตัวแทนจำหน่ายทั้ง 4 แห่ง หรือติดตามข่าวสารได้ที่ Facebook สำนักงานบริหารหนี้สาธารณะ
สำนักพัฒนาตลาดตราสารหนี้ สำนักงานบริหารหนี้สาธารณะ
โทร. 0 2271 7999 ต่อ 5809/ 0 2265 8050 ต่อ 5307

ที่มา : https://www.thaigov.go.th/news/contents/details/48236