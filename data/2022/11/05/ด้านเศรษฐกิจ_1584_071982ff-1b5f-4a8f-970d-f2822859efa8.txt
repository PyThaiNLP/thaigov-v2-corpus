รัฐบาลไทย-ข่าวทำเนียบรัฐบาล-บีโอไอ และสถาบันอุดมศึกษา ร่วมลงนาม MOU พัฒนากำลังคนสมรรถนะสูงรองรับการลงทุน


วันจันทร์ที่ 1 พฤศจิกายน 2564
บีโอไอ และสถาบันอุดมศึกษา ร่วมลงนาม MOU พัฒนากำลังคนสมรรถนะสูงรองรับการลงทุน
ศาสตราจารย์พิเศษ ดร. อเนก เหล่าธรรมทัศน์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม (อว.) เป็นประธานพิธีลงนามบันทึกข้อตกลงความร่วมมือ “โครงการระบบพัฒนากำลังคนสมรรถนะสูงเพื่อรองรับการลงทุนในอุตสาหกรรมยุทธศาสตร์ของประเทศไทย”
ระหว่างสำนักงานปลัด อว. สำนักงานสภานโยบายการอุดมศึกษา วิทยาศาสตร์ วิจัยและนวัตกรรมแห่งชาติ (สอวช.) ร่วมกับ สำนักงานคณะกรรมการส่งเสริมการลงทุน (บีโอไอ) สภาคณบดีวิทยาศาสตร์แห่งประเทศไทย และสภาคณบดีคณะวิศวกรรมศาสตร์แห่งประเทศไทย เพื่อเร่งเพิ่มศักยภาพของทรัพยากรกำลังคนให้มีสมรรถนะที่สูง สามารถตอบสนองความต้องการทั้งในเชิงปริมาณและคุณภาพที่จะเป็นกลไกสำคัญในการกำหนดมาตรการการส่งเสริมการลงทุนของประเทศได้อย่างตรงจุดและมีประสิทธิภาพมากขึ้น เพราะประเทศไทยถือเป็นจุดยุทธศาสตร์หนึ่งที่สำคัญของนักลงทุนทั้งในและต่างประเทศ

ที่มา : https://www.thaigov.go.th/news/contents/details/47654