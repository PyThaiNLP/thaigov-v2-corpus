รัฐบาลไทย-ข่าวทำเนียบรัฐบาล-โฆษกรัฐบาล เผย "นายกฯ" สั่งหน่วยงานค่าฝุ่นช่วงอากาศเปลี่ยน หลังค่าฝุ่น PM 2.5 เกินมาตรฐานในหลายพื้นที่ กทม. วอนหลีกเลี่ยงกิจกรรมกลางแจ้ง ด้าน สธ. เตรียมเปิดคลินิกมลพิษออนไลน์


วันพฤหัสบดีที่ 16 ธันวาคม 2564
พิมพ์
โฆษกรัฐบาล เผย "นายกฯ" สั่งหน่วยงานค่าฝุ่นช่วงอากาศเปลี่ยน หลังค่าฝุ่น PM 2.5 เกินมาตรฐานในหลายพื้นที่ กทม. วอนหลีกเลี่ยงกิจกรรมกลางแจ้ง ด้าน สธ. เตรียมเปิดคลินิกมลพิษออนไลน์
โฆษกรัฐบาล เผย "นายกฯ" สั่งหน่วยงานค่าฝุ่นช่วงอากาศเปลี่ยน หลังค่าฝุ่น PM 2.5 เกินมาตรฐานในหลายพื้นที่ กทม. วอนหลีกเลี่ยงกิจกรรมกลางแจ้ง ด้าน สธ. เตรียมเปิดคลินิกมลพิษออนไลน์
นายธนกร วังบุญคงชนะ โฆษกประจำสำนักนายกรัฐมนตรี เผยพลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ห่วงประชาชนในพื้นที่กรุงเทพมหานครและปริมณฑล ที่ประสบปัญหาค่าฝุ่น PM 2.5 เกินค่ามาตรฐานในบางพื้นที่ กำชับหน่วยงานที่เกี่ยวข้อง เฝ้าระวังดูแลและป้องกันผลกระทบสุขภาพประชาชนที่เกิดจากฝุ่น PM 2.5 โดยให้สำรวจและจัดทำทะเบียนกลุ่มเสี่ยงจาก PM 2.5 ในพื้นที่ด้วย ทั้งนี้ กระทรวงสาธารณสุขรับข้อสั่งการนายกรัฐมนตรี เตรียมพร้อมเปิดคลินิกมลพิษออนไลน์ จัดเตรียมห้องปลอดฝุ่นในสถานบริการสาธารณสุข สถานที่มีกลุ่มเสี่ยง อาทิ ศูนย์เด็กเล็ก สถานที่ดูแลผู้สูงอายุ หรือบ้านเรือนประชาชน ขณะที่ กรุงเทพมหานครได้ดำเนินมาตรการแก้ไขปัญหาฝุ่นละอองขนาดเล็ก PM 2.5 อย่างต่อเนื่อง ทั้งการล้างทำความสะอาด ดูดฝุ่นถนน และฉีดล้างต้นไม้ พร้อมบูรณาการความร่วมมือกับกองบังคับการตำรวจจราจร กรมการขนส่งทางบก ขสมก. เพื่อเข้มงวดในการควบคุมการจราจร ด้วยการการตรวจวัดและห้ามใช้รถยนต์ควันดำ ซึ่งคาดการณ์สถานการณ์ฝุ่นละออง PM 2.5 ในพื้นที่กรุงเทพและปริมณฑล จะสะสมเกินมาตรฐานในช่วงระหว่างวันที่ 15-18 ธันวาคม 2564 และในช่วง 7 วันข้างหน้า มีแนวโน้มที่ดีขึ้นในวันที่ 19-21 ธันวาคม เนื่องจากอากาศที่เปิดมากขึ้น อย่างไรก็ตามวันที่ 22-23 ธันวาคม อาจมีโอกาสที่ระดับฝุ่นละอองอาจสูงขึ้นอีก
สถานีตรวจวัดคุณภาพอากาศของกรุงเทพมหานคร ตรวจวัดค่า PM 2.5 ประจำวันที่ 16 ธันวาคม 2564 ได้ 34-63 ไมโครกรัม/ลูกบาศก์เมตร พบว่ามีค่าดัชนีเกินจากมาตรฐาน 50 ไมโครกรัม/ลูกบาศก์เมตร ใน จำนวน 19 พื้นที่ ได้แก่  ซึ่ง 7 พื้นที่ที่มีค่าฝุ่นละออง PM 2.5 สูงสุด ได้แก่
1. เขตลาดกระบัง : 63 มคก./ลบ.ม.
2. เขตหนองแขม : 60 มคก./ลบ.ม.
3. เขตทวีวัฒนา : 60 มคก./ลบ.ม.
4. เขตคลองสามวา : 57 มคก./ลบ.ม.
5. เขตตลิ่งชัน : 56 มคก./ลบ.ม.
6. เขตบางกอกใหญ่ : 56 มคก./ลบ.ม.
7. เขตวังทองหลาง : 56 มคก./ลบ.ม.
ขณะที่ภาคเหนือ ภาพรวมอยู่ในเกณฑ์ดี ตรวจวัดได้ 17 - 40 มคก./ลบ.ม. ภาคตะวันออกเฉียงเหนือ ภาพรวมอยู่ในเกณฑ์ดีมาก ตรวจวัดได้ 18 - 44 มคก./ลบ.ม. ภาคกลางและตะวันตก เกินค่ามาตรฐาน 1 พื้นที่ ตรวจวัดได้ 19 - 56 มคก./ลบ.ม. ภาคตะวันออก ภาพรวมอยู่ในเกณฑ์ดี ตรวจวัดได้ 21 - 44 มคก./ลบ.ม. และ ภาคใต้ ภาพรวมอยู่ในเกณฑ์ดีมาก ตรวจวัดได้ 10 - 25 มคก./ลบ.ม.
นายธนกรฯ กล่าวว่า นายกรัฐมนตรีห่วงใยประชาชนในช่วงที่มีปัญหาฝุ่นละอองขนาดเล็ก PM 2.5 กลับมามีค่าสะสมเกินมาตรฐาน เนื่องจากความกดอากาศสูง ขอให้พี่น้องประชาชนหลีกเลี่ยงการทำกิจกรรมกลางแจ้งในพื้นที่ที่มีค่าฝุ่น PM 2.5 เกินมาตรฐาน และขอสวมใส่หน้ากากอนามัยอยู่เสมอ เพราะสามารถป้องกันได้ทั้งฝุ่นและไวรัสโควิด-19 รวมทั้งโรคทางเดินหายใจอื่น ๆ ที่มักพบในช่วงอากาศเปลี่ยนแปลง และให้หน่วยงานภาครัฐประชาสัมพันธ์สร้างการรับรู้แก่ประชาชนในการป้องกันและดูแลตนเองจากฝุ่น PM 2.5 ด้วย อย่างต่อเนื่องด้วย
...................................

ที่มา : https://www.thaigov.go.th/news/contents/details/49514