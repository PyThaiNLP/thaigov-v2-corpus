รัฐบาลไทย-ข่าวทำเนียบรัฐบาล-โฆษก ศบค. เผย สธ. หารือแนวคิด Home Isolation อนุญาตให้ผู้ป่วยสามารถดูแลตัวเองที่บ้าน อยู่ระหว่างลงรายละเอียดและข้อกำหนดที่ชัดเจน


วันจันทร์ที่ 28 มิถุนายน 2564
พิมพ์
โฆษก ศบค. เผย สธ. หารือแนวคิด Home Isolation อนุญาตให้ผู้ป่วยสามารถดูแลตัวเองที่บ้าน  อยู่ระหว่างลงรายละเอียดและข้อกำหนดที่ชัดเจน
โฆษก ศบค. เผย สธ. หารือแนวคิด Home Isolation อนุญาตให้ผู้ป่วยสามารถดูแลตัวเองที่บ้าน  อยู่ระหว่างลงรายละเอียดและข้อกำหนดที่ชัดเจน
วันนี้ (28 มิถุนายน 2564) เวลา 12.30 น. ณ โถงกลาง ตึกสันติไมตรี ทำเนียบรัฐบาล นายแพทย์ ทวีศิลป์ วิษณุโยธิน โฆษกศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 (โควิด-19)  ตอบคำถามสื่อมวลชน กรณีข้อกำหนดออกตามความในมาตรา 9 แห่งพระราชกำหนดในการบริหารราชการในสถานการณ์ฉุกเฉิน พ.ศ. 2548 (ฉบับที่ 25)  ที่สอบถามเกี่ยวกับการมาตรการควบคุมแรงงานก่อสร้าง ในพื้นที่กรุงเทพและปริมณฑล เพื่อควบคุมโรคและป้องกันการแพร่ระบาดเป็นวงกว้าง  โดยเฉพาะกลุ่มผู้ประกอบอาชีพแรงงานก่อสร้าง ซึ่งเป็นกลุ่มเสี่ยงและพบการระบาดแบบกลุ่มก้อน  ซึ่งหมายถึงสถานที่  ก่อสร้าง ดัดแปลงหรือรื้อถอนอาคาร หรือพื้นที่ดำเนินการก่อสร้างหรือสถานที่ก่อสร้าง ดัดแปลงหรือรื้อถอนอาคารขนาดใหญ่เป็นพิเศษ อาคารสูง อาคาร ขนาดใหญ่ อาคารที่อยู่อาศัยรวม อาคารสาธารณะ ตามกฎหมายว่าด้วยการควบคุมอาคาร หรือโครงการจัดสรรทุกประเภท ตามกฎหมายว่าด้วยการจัดสรรที่ดิน โดยให้มีคำสั่งปิดสถานที่พักอาศัยชั่วคราวสำหรับคนงานทั้งภายในและภายนอกสถานที่ก่อสร้าง และห้ามการเดินทางและเคลื่อนย้ายแรงงาน  ซึ่งคณะกรรมการที่ปรึกษาของทาง ศบค. เห็นว่า กลุ่มนี้มีการไปมาหาสู่กัน จึงขอให้หยุดงานก่อสร้างเป็นการชั่วคราวอย่างน้อย 30 วัน ตามเจตนาของข้อกำหนดนี้ออกมา
โฆษก ศบค. กล่าวถึงการตั้งข้อสังเกตตัวเลขการฉีดวัคซีนในช่วง 2- 3 วันที่ผ่านมาทำได้ค่อนข้างจะน้อยหรือไม่ และจะสามารถฉีดวัคซีนได้ตามเป้าหมายหรือไม่นั้นว่า   วัคซีนล๊อตใหญ่ๆ จะมีการทยอยมา ซึ่งศักยภาพของบางแห่ง มีการฉีดวัคซีนได้มาก ก็สามารถฉีดวัคซีนได้หมดภายใน  1 วัน  บางแห่ง ก็จะกระจายการฉีดให้ลดลั่นตามจำนวนของคนที่รับนัด ซึ่งวัคซีนล็อตล่าสุดที่เข้ามาในวันที่ 25 -26  ช่วงปลายสัปดาห์ที่ผ่านมา  คาดว่าภายในต้นสัปดาห์นี้ประชาชนที่มีการนัดอยู่จะได้รับการฉีดวัคซีน  โดยขอความร่วมมือประชาชนไปรับวัคซีนตามที่ได้รับนัดหมายด้วย
จากการที่มีรายงานตัวเลขผู้ติดเชื้อรายวันค่อนข้างสูง จะมีมาตรการในการรองรับอย่างไร หากเป็นเช่นนี้จะต้องรับแนวคิด Home Isolation เข้ามาดูแลปัญหานี้หรือไม่นั้น   โฆษก ศบค.ชี้แจงว่า เช้าวันนี้ได้มีการประชุมเตรียมความพร้อมศูนย์ปฏิบัติการฉุกเฉิน (EOC) ที่กระทรวงสาธารณสุข โดยมี นพ.เกียรติภูมิ วงศ์รจิต ปลัดกระทรวงสาธารณสุขและนายแพทย์สมศักดิ์ อรรฆศิลป์ อธิบดีกรมการแพทย์  ได้พูดคุยประเด็นการรักษาตัวอยู่ในบ้าน  ซึ่งขณะนี้ได้มีการเตรียมความพร้อมเหลือแต่ลงในรายละเอียดและข้อกำหนดให้ชัดเจน  ถ้าการรักษาตัวอยู่ในโรงพยาบาลหรือ Hospital เดิมที่บอกว่า 14 วันถ้า 10 วัน ผ่านไปแล้ว  ไม่มีปัญหา อาการดีอยู่แล้ว  ที่เหลืออีก 4 วันให้ไปดูแลอยู่ที่บ้านจะช่วยได้ถึงประมาณสัก 1 ใน 3 จะทำให้เตียงว่างขึ้น ซึ่งเป็นกลุ่มสีเขียว    สิ่งที่สำคัญคือ  จะต้องมีการติดตามกลุ่มคนที่ออกมาในวันที่ 11 12 13 14 อย่างใกล้ชิด  ซึ่งอยู่ระหว่างพิจารณา เพื่อให้มีการมาตรการออกมาโดยเร็วออกมา ขณะนี้กระทรวงสาธารณสุขร่วมมือกับกรุงเทพมหานคร เปิดพื้นที่จัดตั้งห้อง “ICU รพ.สนาม” ใช้เทคโนโลยีการทำ ICU ในลักษณะใน/นอกสถานที่ยืนยัน   รัฐบาลกำลังเร่งหาหนทางช่วยประชาชนคนไทยทุกคนอยู่ในขณะนี้
................

ที่มา : https://www.thaigov.go.th/news/contents/details/43188