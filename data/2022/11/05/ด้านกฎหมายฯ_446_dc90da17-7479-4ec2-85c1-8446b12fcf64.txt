รัฐบาลไทย-ข่าวทำเนียบรัฐบาล-ปลัดกระทรวงยุติธรรม เปิดอบรม การบังคับคดีสำหรับเจ้าพนักงานบังคับทางปกครอง รุ่นที่ ๔


วันจันทร์ที่ 21 กุมภาพันธ์ 2565
พิมพ์
ปลัดกระทรวงยุติธรรม เปิดอบรม การบังคับคดีสำหรับเจ้าพนักงานบังคับทางปกครอง รุ่นที่ ๔
ปลัดกระทรวงยุติธรรม เปิดอบรม การบังคับคดีสำหรับเจ้าพนักงานบังคับทางปกครอง รุ่นที่ ๔
ในวันจันทร์ที่ ๒๑ กุมภาพันธ์ ๒๕๖๕ เวลา ๐๙.๐๐ น. ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานเปิดการอบรมโครงการ การบังคับคดีสำหรับเจ้าพนักงานบังคับทางปกครอง รุ่นที่ ๔ โดยมี นางทัศนีย์ เปาอินทร์ อธิบดีกรมบังคับคดี นายเสกสรร สุขแสง รองอธิบดีกรมบังคับคดี นางสาวยุพาภรณ์ ศิริกิจพาณิชย์กูล รองอธิบดีกรมบังคับคดี และเจ้าหน้าที่จากหน่วยงานของรัฐ จำนวน 45 หน่วยงาน เข้าร่วม ณ ห้องภาณุรังษี เอ-บี โรงแรมรอยัลริเวอร์
การฝึกอบรมในครั้งนี้ จัดขึ้นระหว่างวันที่ ๒๑ กุมภาพันธ์ - ๔ มีนาคม ๒๕๖๕ เพื่อให้ผู้เข้ารับการอบรมได้รับความรู้ในด้านการบังคับทางปกครอง การบังคับคดี โดยวิธีการยึด อายัด และขายทอดตลาดทรัพย์สิน และสามารถนำความรู้ที่ได้รับไปปฏิบัติงานในการบังคับตามคำสั่งทางปกครองที่กำหนดให้ชำระเงินได้อย่างถูกต้องตามกฎหมายและมีประสิทธิภาพ โดยมีวิทยากรผู้ทรงคุณวุฒิจากสำนักงานคณะกรรมการกฤษฎีกา สำนักงานการบังคับคดี สำนักงานอัยการสูงสุดและกรมบังคับคดีมาให้ความรู้ทั้งภาคทฤษฎีและภาคปฏิบัติ

ที่มา : https://www.thaigov.go.th/news/contents/details/51764