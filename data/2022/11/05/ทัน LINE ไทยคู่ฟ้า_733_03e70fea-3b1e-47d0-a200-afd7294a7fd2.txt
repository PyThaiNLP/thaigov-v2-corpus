รัฐบาลไทย-ข่าวทำเนียบรัฐบาล-ครม. ไฟเขียว 8,458.38 ลบ. ค่าเสี่ยงภัยบุคลากร ค่าใช้จ่ายผู้ป่วยไร้สิทธิ และจัดซื้อยาแพกซ์โลวิด รักษาโควิด-19


วันพฤหัสบดีที่ 24 มีนาคม 2565
ครม. ไฟเขียว 8,458.38 ลบ. ค่าเสี่ยงภัยบุคลากร ค่าใช้จ่ายผู้ป่วยไร้สิทธิ และจัดซื้อยาแพกซ์โลวิด รักษาโควิด-19
.....
ที่ประชุม ครม. (22 มี.ค. 65) อนุมัติงบกลาง รายการค่าใช้จ่ายในการบรรเทา แก้ไขปัญหา และเยียวยาผู้ที่ได้รับผลกระทบจากการระบาดของโรคโควิด-19 วงเงิน 8,458.38 ล้านบาท เพื่อเป็นค่าตอบแทนการเสี่ยงภัยของเจ้าหน้าที่ในการปฏิบัติงาน ค่าตอบแทนบุคลากรนอกเหนือภารกิจปกติ (เจ้าหน้าที่ให้บริการฉีดวัคซีนโควิด-19 นอกสถานพยาบาล) ค่ารักษาผู้ป่วยไร้สิทธิการรักษา และจัดซื้อยาแพกซ์โลวิด
.
โดยรัฐบาลมุ่งสร้างขวัญกำลังใจแก่บุคลากรสาธารณสุข ควบคู่กับการจัดหายาและเวชภัณฑ์ที่มีประสิทธิภาพในการรักษาประชาชน ซึ่งขณะนี้ประเทศไทยมีการใช้ยารักษาโควิดอยู่หลายชนิด ทั้งฟ้าทะลายโจร ฟาวิพิราเวียร์ โมลนูพิราเวียร์ เรมดิซิเวียร์ รวมถึงชนิดล่าสุด คือ แพกซ์โลวิด
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/52882