รัฐบาลไทย-ข่าวทำเนียบรัฐบาล-กระทรวงอุตสาหกรรม มอบหน้ากากอนามัยทางการแพทย์ (KN 95) และแอลกอฮอล์ฆ่าเชื้อโรค แก่โรงพยาบาลสนามสมุทรปราการรวมใจ 5 (WHA)


วันอังคารที่ 27 กรกฎาคม 2564
พิมพ์
กระทรวงอุตสาหกรรม มอบหน้ากากอนามัยทางการแพทย์ (KN 95) และแอลกอฮอล์ฆ่าเชื้อโรค แก่โรงพยาบาลสนามสมุทรปราการรวมใจ 5 (WHA)
เพื่อใช้ป้องกันและลดการติดเชื้อให้กับบุคลากรทางการแพทย์
วันนี้ (27 กรกฎาคม 2564) เวลา 15.00 น. นางวรวรรณ ชิตอรุณ รองปลัดกระทรวงอุตสาหกรรม พร้อมด้วย นายภานุวัฒน์ ตริยางกูรศรี รองปลัดกระทรวงอุตสาหกรรม มอบหน้ากากอนามัยทางการแพทย์ (KN 95) จำนวน 10,000 ชิ้น และแอลกอฮอล์ฆ่าเชื้อโรค จำนวน 500 ลิตร เพื่อใช้ป้องกันและลดการติดเชื้อให้กับบุคลากรทางการแพทย์ แก่โรงพยาบาลสนามสมุทรปราการรวมใจ 5 (WHA) โดยมี คุณจรีพร จารุกรสกุล ประธานคณะกรรมการบริษัทและประธานเจ้าหน้าที่บริหารกลุ่มบริษัท ดับบลิวเอชเอ คอร์ปอเรชั่น จำกัด (มหาชน) เป็นผู้รับมอบ ณ อาคาร WHA ถนนบางนา-ตราด กม.7 อำเภอบางพลี จังหวัดสมุทรปราการ
ทั้งนี้ โรงพยาบาลสนามดังกล่าว รองรับผู้ป่วยโควิด-19 จำนวน 1,200 คน ในกลุ่มสีเขียว พื้นที่จังหวัดสมุทรปราการ กรุงเทพฯ และปริมณฑล

ที่มา : https://www.thaigov.go.th/news/contents/details/44168