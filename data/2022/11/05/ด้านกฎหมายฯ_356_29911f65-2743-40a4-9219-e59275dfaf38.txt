รัฐบาลไทย-ข่าวทำเนียบรัฐบาล-การฝึกอบรมเสริมสร้างธรรมาภิบาล เพื่อป้องกันการทุจริตและเผยแพร่ประมวลจริยธรรมข้าราชการพลเรือน สำนักงานปลัดกระทรวงยุติธรรม รุ่นที่ ๑


วันศุกร์ที่ 17 ธันวาคม 2564
พิมพ์
การฝึกอบรมเสริมสร้างธรรมาภิบาล เพื่อป้องกันการทุจริตและเผยแพร่ประมวลจริยธรรมข้าราชการพลเรือน สำนักงานปลัดกระทรวงยุติธรรม รุ่นที่ ๑
การฝึกอบรมเสริมสร้างธรรมาภิบาลเพื่อป้องกันการทุจริตและเผยแพร่ประมวลจริยธรรมข้าราชการพลเรือน สำนักงานปลัดกระทรวงยุติธรรม รุ่นที่ ๑
ในวันพฤหัสบดีที่ ๑๖ ธันวาคม ๒๕๖๔ เวลา ๐๘.๓๐ น. พ.ต.ท. ประวุธ วงศ์สีนิล รองปลัดกระทรวงยุติธรรม เป็นประธานเปิดโครงการฝึกอบรมเสริมสร้างธรรมาภิบาลเพื่อป้องกันการทุจริตและเผยแพร่ประมวลจริยธรรมข้าราชการพลเรือน สำนักงานปลัดกระทรวงยุติธรรม รุ่นที่ ๑  โดยมีเจ้าหน้าที่ในสังกัดสำนักงานรัฐมนตรี และสำนักงานปลัดกระทรวงยุติธรรมในส่วนกลางเข้าร่วมฯ ผ่านระบบการประชุมทางไกล (Video Conference) และห้องประชุมกระทรวงยุติธรรม ๑๐-๐๑ อาคารกระทรวงยุติธรรม
การฝึกอบรมฯ ดังกล่าวฯ กำหนดจัดอบรม จำนวน ๒ ครั้ง โดยในส่วนกลาง รุ่นที่ ๑ จัดขึ้น ในระหว่างวันที่ ๑๖ - ๑๗ ธันวาคม ๒๕๖๔ และในส่วนภูมิภาค รุ่นที่ ๒ จะจัดขึ้นในระหว่างวันที่ ๒๒ - ๒๓ ธันวาคม ๒๕๖๔  ซึ่งมีการบรรยายให้ความรู้ในหัวข้อ ความรู้ความเข้าใจเกี่ยวกับพระราชบัญญัติมาตรฐานทางจริยธรรม และประมวลจริยธรรมข้าราชการพลเรือน การรักษาวินัยข้าราชการ และการป้องกันการทุจริตและประพฤติมิชอบในหน่วยงานภาครัฐ โดยวิทยากรจาก สำนักงาน ก.พ. และ สำนักงาน ป.ป.ช. ทั้งนี้ เพื่อให้บุคลากรในสังกัดสำนักงานรัฐมนตรี และสำนักงานปลัดกระทรวงยุติธรรม มีความรู้ความเข้าใจเกี่ยวกับประมวลจริยธรรมข้าราชการพลเรือน รวมทั้งด้านการป้องกันการทุจริตและประพฤติมิชอบ สามารถนำไปปฏิบัติหน้าที่ราชการได้อย่างมีประสิทธิภาพต่อไป

ที่มา : https://www.thaigov.go.th/news/contents/details/49532