รัฐบาลไทย-ข่าวทำเนียบรัฐบาล-สุดยอด! “ไม้กลายเป็นหิน" จ.ตาก ทุบสถิติ “ไม้กลายเป็นหินที่ยาวที่สุดในโลก” หลัง Guinness World Records รับรอง


วันจันทร์ที่ 18 กรกฎาคม 2565
สุดยอด! “ไม้กลายเป็นหิน" จ.ตาก ทุบสถิติ “ไม้กลายเป็นหินที่ยาวที่สุดในโลก” หลัง Guinness World Records รับรอง
.....
พล.อ.ประยุทธ์ จันทร์โอชา นายกรัฐมนตรี และ รมว.กลาโหม รับทราบและชื่นชมหน่วยงานที่เกี่ยวข้อง ที่ร่วมกันผลักดันให้ไม้กลายเป็นหิน” ณ อุทยานแห่งชาติดอยสอยมาลัย จ.ตาก ถูกบันทึกสถิติโลก “ไม้กลายเป็นหินที่ยาวที่สุดในโลก” ต่อ Guinness World Records (GWR) ได้สำเร็จ
.
ไม้กลายเป็นหินดังกล่าว มีความยาว 69.70 เมตร นอกจากนี้ ยังค้นพบไม้กลายเป็นหินที่เป็นต้นไม้ใหญ่อีก 6 ต้น ความยาวราว 30 - 45 เมตร เส้นผ่าศูนย์กลาง 0.5 - 2.0 เมตร คาดน่าจะมีไม้กลายเป็นหินอีกจำนวนมากในบริเวณนั้น
.
สิ่งที่จะตามมาหลังจากถูกบันทึกไว้ใน GWR คือการพัฒนาเศรษฐกิจของชุมชน ผ่านการท่องเที่ยวเชิงธรณีวิทยาและวัฒนธรรม ซึ่งสอดคล้องกับนโยบายรัฐบาลที่มุ่งผลักดันให้มีการแสวงหาและเปิดแหล่งท่องท่องเที่ยวชุมชนใหม่ ๆ ก่อให้เกิดเม็ดเงินกระจายสู่ท้องถิ่นได้อย่างทั่วถึง
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/56951