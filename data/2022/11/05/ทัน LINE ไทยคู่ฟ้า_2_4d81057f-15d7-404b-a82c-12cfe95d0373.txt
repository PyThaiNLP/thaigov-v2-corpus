รัฐบาลไทย-ข่าวทำเนียบรัฐบาล-ไฟเขียว! เพิ่มสภาพคล่องกองทุนแก้หนี้ครู


วันอังคารที่ 15 มิถุนายน 2564
ไฟเขียว! เพิ่มสภาพคล่องกองทุนแก้หนี้ครู
....
ตามปกติของ กองทุนหมุนเวียนต่างๆ จะต้องส่งกำไรส่วนเกินในแต่ละปีบัญชี กลับเข้าคลังเพื่อเป็นรายได้แผ่นดิน แต่สำหรับปีนี้ รัฐบาลมีนโยบายเร่งช่วยเหลือและแก้ไขปัญหาหนี้สินของข้าราชการครูและบุคลากรทางการศึกษา ที่ประชุม ครม. จึงมีมติเห็นชอบให้
.
กองทุนหมุนเวียนเพื่อแก้ไขหนี้สินข้าราชการครู ส่งกำไรของปีบัญชี 2562 กลับเข้าคลังแค่ 350 ล้านบาท จากจำนวนเต็ม 590.67 ล้านบาท เพื่อให้กองทุนมีเงินใช้หมุนเวียน 240.67 ล้านบาท จะได้ช่วยเหลือครูและบุคลากรทางการศึกษาได้เพิ่มขึ้น
.
สำหรับ ข้าราชการครูและบุคลากรทางการศึกษาที่ต้องการยืมเงินจากกองทุน ไปปลดหนี้ สามารถกู้ยืมได้คนละไม่เกิน 500,000 บาท อัตราดอกเบี้ยร้อยละ 4 ต่อปี ผ่อนชำระคืนภายใน 12 ปี (144 งวด) โดยยื่นคำขอกู้ได้ที่หน่วยงานต้นสังกัดของตนเอง
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/42725