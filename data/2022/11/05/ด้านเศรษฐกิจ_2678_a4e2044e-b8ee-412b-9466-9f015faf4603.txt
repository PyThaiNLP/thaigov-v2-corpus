รัฐบาลไทย-ข่าวทำเนียบรัฐบาล-กระทรวงเกษตรฯ หารือร่วมผู้แทนม็อบ กฟก. เร่งหาแนวทางประสานงานแก้ไข "โครงการแก้ไขปัญหาหนี้สินเกษตรกรสมาชิกกองทุนฟื้นฟูและพัฒนาการเกษตร ลูกหนี้ธนาคารของรัฐ 4 แห่ง "


วันอังคารที่ 25 มกราคม 2565
กระทรวงเกษตรฯ หารือร่วมผู้แทนม็อบ กฟก. เร่งหาแนวทางประสานงานแก้ไข "โครงการแก้ไขปัญหาหนี้สินเกษตรกรสมาชิกกองทุนฟื้นฟูและพัฒนาการเกษตร ลูกหนี้ธนาคารของรัฐ 4 แห่ง "
กระทรวงเกษตรฯ หารือร่วมผู้แทนม็อบ กฟก. เร่งหาแนวทางประสานงานแก้ไข "โครงการแก้ไขปัญหาหนี้สินเกษตรกรสมาชิกกองทุนฟื้นฟูและพัฒนาการเกษตร ลูกหนี้ธนาคารของรัฐ 4 แห่ง "
วันนี้ (25 มค.65) เวลา 13.30 น. ดร.เฉลิมชัย ศรีอ่อน รัฐมนตรีว่าการกระทรวงเกษตรและสหกรณ์ มอบหมายให้    นายไชยยศ จิรเมธากร รองเลขาธิการนายกรัฐมนตรีฝ่ายการเมือง เป็นประธานประชุมชี้แจงติดตามความคืบหน้าโครงการแก้ไขปัญหาหนี้สินเกษตรกรสมาชิกกองทุนฟื้นฟูและพัฒนาการเกษตร ลูกหนี้ธนาคารของรัฐ 4 แห่ง เข้าสู่การพิจารณาของคณะรัฐมนตรี ร่วมกับผู้แทนเครือข่ายหนี้สินชาวนาแห่งประเทศไทย นำโดยนายชรินทร์ ดวงดารา ที่ปรึกษาเครือข่ายหนี้สินชาวนาแห่งประเทศไทย และตัวแทนเกษตรกรสมาชิกกองทุนฟื้นฟูและพัฒนาเกษตรกร (กฟก.) ในนามเครือข่ายหนี้สินชาวนาแห่งประเทศไทย รวม 14 คน
โดยดร.ทองเปลว กองจันทร์ ปลัดกระทรวงเกษตรและสหกรณ์ ได้มอบหมายให้นายสำราญ สาราบรรณ์ รองปลัดกระทรวงเกษตรและสหกรณ์ เข้าร่วมประชุมดังกล่าวฯ พร้อมด้วย นายสไกร พิมพ์บึง เลขาธิการสำนักงานกองทุนฟื้นฟูและพัฒนาการเกษตรและคณะ 5 คน ร่วมการชี้แจง ห้องประชุมกระทรวงเกษตรและสหกรณ์ 134
สรุปผลการประชุม ผู้แทนกลุ่มเกษตรกรได้รับทราบถึงปัญหาอุปสรรคจากข้อสังเกต 5 ข้อของกระทรวงการคลัง ทำให้ยังไม่สามารถนำเข้าสู่การพิจารณาของคณะรัฐมนตรีได้
อนึ่งในวันที่ 3 กุมภาพันธ์ 2565 ดร.ทองเปลว กองจันทร์ ปลัดกระทรวงเกษตรและสหกรณ์ จะเป็นประธานประชุมร่วมกับหน่วยงานที่เกี่ยวข้อง ประกอบด้วย ผู้แทนสำนักงานสภาพัฒนาการเศรษฐกิจและสังคมแห่งชาติ สำนักงานเศรษฐกิจการคลัง กรรมการบริหาร ธกส. (กษ.) 4 ท่าน และ กฟก. เพื่อพิจารณาแนวคำตอบสำหรับการชี้แจงกระทรวงการคลังตามข้อสังเกตุ 5 ข้อ ก่อนนำโครงการเสนอคณะรัฐมนตรีให้ความเห็นชอบต่อไป ซึ่งผู้แทนกลุ่มเกษตรกรมีความพึงพอใจในคำตอบจากการประชุมหารือในครั้งนี้

ที่มา : https://www.thaigov.go.th/news/contents/details/50876