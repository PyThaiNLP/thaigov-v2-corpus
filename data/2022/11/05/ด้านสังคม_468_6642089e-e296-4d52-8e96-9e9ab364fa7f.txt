รัฐบาลไทย-ข่าวทำเนียบรัฐบาล-สธ. รับมอบอุปกรณ์ทางการแพทย์ และยาสมุนไพร สู้ภัยโควิด 19 สนับสนุนศูนย์ลมใต้ปีก


วันอังคารที่ 7 กันยายน 2564
สธ. รับมอบอุปกรณ์ทางการแพทย์ และยาสมุนไพร สู้ภัยโควิด 19 สนับสนุนศูนย์ลมใต้ปีก
กระทรวงสาธารณสุข รับมอบอุปกรณ์ทางการแพทย์และเครื่องอุปโภค จากหน่วยงานภาคเอกชน อาทิ ถังออกซิเจนถังใหญ่ อุปกรณ์เครื่องช่วยหายใจ เครื่องพ่นแอลกอฮอล์ทำความสะอาดดิจิทัล ยาฟ้าทะลายโจร สนับสนุนการทำงานของศูนย์ลมใต้ปีก
กระทรวงสาธารณสุข รับมอบอุปกรณ์ทางการแพทย์และเครื่องอุปโภค จากหน่วยงานภาคเอกชน อาทิ ถังออกซิเจนถังใหญ่ อุปกรณ์เครื่องช่วยหายใจ เครื่องพ่นแอลกอฮอล์ทำความสะอาดดิจิทัล ยาฟ้าทะลายโจร สนับสนุนการทำงานของศูนย์ลมใต้ปีกส่งถังออกซิเจนให้ผู้ป่วยระหว่างรอเข้ารักษาในโรงพยาบาล
วันนี้ (7 กันยายน 2564) ที่สำนักงานปลัดกระทรวงสาธารณสุข จ.นนทบุรี ดร.สาธิต ปิตุเตชะ รัฐมนตรีช่วยว่าการกระทรวงสาธารณสุข พร้อมด้วย นายแพทย์ณรงค์ สายวงศ์ รองปลัดกระทรวงสาธารณสุข นายแพทย์ธเรศ กรัษนัยรวิวงศ์ อธิบดีกรมสนับสนุนบริการสุขภาพ และคณะผู้บริหาร รับมอบอุปกรณ์ทางการแพทย์และยาสมุนไพร จากคุณนรเทพ เชาวน์วิวัฒน์ ประธานกรรมการห้างสมานฉันท์ยาไทยกรุ๊ป บริษัทยาและสมุนไพรในเครือ ประกอบด้วย ถังออกซิเจนถังใหญ่ จำนวน 5 ถัง อุปกรณ์เครื่องช่วยหายใจ 1 ชุด เครื่องพ่นแอลกอฮอล์ทำความสะอาดดิจิทัล 5 เครื่อง ยาฟ้าทะลายโจร 100 ขวด ยาดมสมุนไพรตราโบว์แดง 100 กระปุก เจลแอลกอฮอล์ 75% จำนวน 500 หลอด มอบแก่หน่วยงานสาธารณสุข
ดร.สาธิต กล่าวว่า สถานการณ์โควิด 19 เป็นเรื่องที่คนไทยได้แสดงน้ำใจช่วยเหลือกัน ขอขอบคุณผู้มีจิตศรัทธาจากภาคเอกชนที่ นำอุปกรณ์ทางการแพทย์และยาสมุนไพรมามอบให้เพื่อสนับสนุนการดำเนินงานในการดูแลผู้ป่วย ทั้งนี้ กระทรวงสาธารณสุขจะนำไปสนับสนุนการทำงานของศูนย์ลมใต้ปีก ของกรมสนับสนุนบริการสุขภาพ (สบส.) กระทรวงสาธารณสุข ที่ตั้งขึ้นเพื่อสนับสนุนออกซิเจนทางการแพทย์ ให้แก่ผู้ป่วยโรคโควิด 19 ที่แยกกักตัวที่บ้าน (Home Isolation : HI) และชุมชนศูนย์พักคอย (Community Isolation : CI) เพื่อประคองอาการผู้ป่วยระหว่างรอเข้าระบบการรักษาในโรงพยาบาล ทั้งนี้ ผู้ป่วยที่ต้องการความช่วยเหลือขอสนับสนุนถังออกซิเจน สามารถติดต่อได้ 3 ช่องทาง คือ สายด่วนกรม สบส. 1426 หรือเว็บไซต์http://oxygen.hss.moph.go.th/ และเครือข่ายจิตอาสาโดยไม่เสียค่าใช้จ่าย
************************************* 7 กันยายน 2564

ที่มา : https://www.thaigov.go.th/news/contents/details/45601