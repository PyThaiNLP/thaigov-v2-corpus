รัฐบาลไทย-ข่าวทำเนียบรัฐบาล-แก้ปัญหาวาดาคืบหน้า! คาดเข้าที่ประชุมใหญ่วาดา "ปลดโทษแบนไทย" ก.พ. นี้ รัฐบาลพร้อมสนับสนุนการกีฬาไทยอย่างเต็มที่


วันศุกร์ที่ 21 มกราคม 2565
แก้ปัญหาวาดาคืบหน้า! คาดเข้าที่ประชุมใหญ่วาดา "ปลดโทษแบนไทย" ก.พ. นี้ รัฐบาลพร้อมสนับสนุนการกีฬาไทยอย่างเต็มที่
.....
ภายหลัง พล.อ.ประยุทธ์ จันทร์โอชา นายกรัฐมนตรี ได้มอบหมายให้การกีฬาแห่งประเทศไทยเร่งประสานไปยังองค์กรต่อต้านการใช้สารต้องห้ามโลก (World Anti-Doping Agency หรือ WADA) เพื่อชี้แจงว่าประเทศไทยได้แก้ไขปัญหาข้อกฎหมายเป็นที่เรียบร้อยแล้วนั้น
.
ล่าสุด ได้รับแจ้งจากวาดาว่า ประเทศไทยได้ดำเนินการแก้ไขปฏิบัติตามกฎบัตรของวาดาแล้ว คาดว่าวาดาจะดำเนินการต่อด้วยการนำประเด็นนี้เข้าที่ประชุมใหญ่วาดา เพื่อปลดประเทศไทยออกจาก "กลุ่มประเทศที่ไม่ปฏิบัติตามกฎของวาดา" ในเดือน ก.พ. 65
.
ทั้งนี้ นายกฯ และรัฐบาลมุ่งมั่นเร่งแก้ไขปัญหาให้ลุล่วงโดยเร็วที่สุด ได้กำชับให้หน่วยงานที่เกี่ยวข้องตรวจสอบ ปรับปรุงกฎให้สอดคล้องกับกฎระเบียบระหว่างประเทศ และประสานงานกับหน่วยงานระหว่างประเทศอย่างสม่ำเสมอ พร้อมสนับสนุนนักกีฬาไทยในการแข่งขันมหกรรมกีฬาสำคัญอย่างเต็มที่
.
อ่านเพิ่มเติม คลิก https://www.thaigov.go.th/news/contents/details/50700
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/50746