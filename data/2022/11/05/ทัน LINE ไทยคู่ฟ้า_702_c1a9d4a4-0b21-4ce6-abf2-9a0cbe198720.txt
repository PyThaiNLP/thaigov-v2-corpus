รัฐบาลไทย-ข่าวทำเนียบรัฐบาล-นายกฯ สั่งเร่งแก้กฎหมายฟอกเงิน เอาผิดเครือข่ายบัญชีม้า สกัดเส้นทางโอนเงินมิจฉาชีพ


วันอาทิตย์ที่ 13 มีนาคม 2565
นายกฯ สั่งเร่งแก้กฎหมายฟอกเงิน เอาผิดเครือข่ายบัญชีม้า สกัดเส้นทางโอนเงินมิจฉาชีพ
.....
พล.อ.ประยุทธ์ จันทร์โอชา นายกรัฐมนตรีและ รมว.กลาโหม ติดตามความคืบหน้าการแก้ไขปัญหาอาชญากรรมทางออนไลน์ ทั้งจากแก๊งคอลเซ็นเตอร์หลอกลวงให้โอนเงิน และกรณีอื่นที่เกิดขึ้นในหลายรูปแบบ
.
ขณะนี้สำนักงานป้องกันและปราบปรามการฟอกเงิน (ปปง.) ได้เสนอแก้ไข พ.ร.บ.ป้องกันและปรามปรามการฟอกเงิน ซึ่งได้กำหนดให้ผู้ที่เกี่ยวข้องกับการเปิดบัญชีม้า หรือบัญชีทางผ่านเพื่อรับโอนเงินระหว่างเหยื่อและมิจฉาชีพ จะต้องมีความผิดตามกฎหมายฟอกเงิน มีทั้งโทษจำคุกและโทษปรับ ซึ่งจะช่วยแก้ไขปัญหาบัญชีม้าและสกัดเส้นทางการรับและโอนเงินของมิจฉาชีพ
.
พร้อมสั่งการให้หน่วยงานที่เกี่ยวข้องเร่งรัดแก้ไขกฎหมายให้ได้มีผลบังคับโดยเร็ว เพื่อเป็นเครื่องมือให้เจ้าหน้าที่ตำรวจใช้ปราบปรามการกระทำผิด ลดปัญหาความเดือดร้อนของประชาชน และเร่งให้ความรู้กับประชาชนว่าการรับจ้างเปิดบัญชีม้า เป็นความผิดตามกฎหมาย เพื่อจะได้ไม่ทำความผิดหรือถูกหลอกลวงให้กระทำผิด
.
อ่านเพิ่มเติม คลิก https://www.thaigov.go.th/news/contents/details/52403
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/52485