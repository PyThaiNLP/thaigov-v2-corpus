รัฐบาลไทย-ข่าวทำเนียบรัฐบาล-เคลียร์แล้วเกือบ 100% เรื่องราวร้องทุกข์โควิด ผ่านช่องทาง ‘1111’


วันจันทร์ที่ 28 มิถุนายน 2564
เคลียร์แล้วเกือบ 100% เรื่องราวร้องทุกข์โควิด ผ่านช่องทาง ‘1111’
....
เป็นเวลากว่า 6 เดือนแล้วนะครับที่รัฐบาลได้เปิดให้ประชาชนสามารถแจ้งเบาะแส ร้องทุกข์ ขอความช่วยเหลือ รวมถึงสอบถามข้อมูล เสนอความคิดเห็นเกี่ยวกับสถานการณ์โรคโควิด-19 ผ่าน 5 ช่องทาง ทั้งสายด่วน 1111, ตู้ ปณ. 1111, เว็บไซต์ www.1111.go.th, แอปฯ PSC 1111 และจุดบริการประชาชน 1111 ทำเนียบรัฐบาล
.
โดยตั้งแต่วันที่ 7 ม.ค. – 23 มิ.ย. 64 มีการแจ้งเรื่องเข้ามาทั้งหมด 249,448 เรื่อง แบ่งเป็น
1) แจ้งเบาะแสบ่อนการพนัน 652 เรื่อง
2) แจ้งเบาะแสการไม่ปฏิบัติตามข้อกำหนดตามความในมาตรา 9 แห่ง พ.ร.ก. ฉุกเฉินฯ และแรงงานเข้าเมืองผิดกฎหมาย 432 เรื่อง
3) ร้องทุกข์ขอความช่วยเหลือ/สอบถามข้อมูล/เสนอความคิดเห็น 248,364 เรื่อง
และขณะนี้สามารถยุติเรื่องได้แล้วถึง 248,166 เรื่อง และอยู่ระหว่างรอผลการพิจารณาอีกเพียง 1,282 เรื่อง
.
เรียกได้ว่าเคลียร์ไปได้เกือบ 100% เลยทีเดียว ซึ่งเป็นไปตามนโยบายของนายกรัฐมนตรีที่ต้องการสนับสนุนการมีส่วนร่วมของภาคประชาชน เพื่อสะท้อนปัญหาและเดินหน้าแก้ไขได้อย่างตรงจุด ผ่านช่องทางการให้บริการประชาชนที่มีความสะดวก รวดเร็ว
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/43168