รัฐบาลไทย-ข่าวทำเนียบรัฐบาล-กรมทางหลวงชนบท ยกระดับมาตรฐานงานทางเพิ่มความปลอดภัยในการเดินทางและการขนส่ง


วันพฤหัสบดีที่ 17 กุมภาพันธ์ 2565
กรมทางหลวงชนบท ยกระดับมาตรฐานงานทางเพิ่มความปลอดภัยในการเดินทางและการขนส่ง
ตามนโยบายของรัฐมนตรีว่าการกระทรวงคมนาคม เสริมผิวจราจรสาย สข.4040 จังหวัดสงขลา คืบหน้ากว่า 60%
กรมทางหลวงชนบท (ทช.) กระทรวงคมนาคม โดยแขวงทางหลวงชนบทสงขลา ดำเนินโครงการเสริมผิวจราจรบนถนนทางหลวงชนบทสาย สข.4040 แยกทางหลวงแผ่นดินหมายเลข 4135 - บรรจบทางหลวงแผ่นดินหมายเลข 4145 อำเภอหาดใหญ่ คลองหอยโข่ง และสะเดา จังหวัดสงขลา โดยการปูผิวจราจรแบบแอสฟัลท์คอนกรีต รวมระยะทาง 2.35 กิโลเมตร เพื่อเพิ่มประสิทธิภาพความปลอดภัยในการเดินทางและการขนส่งให้กับประชาชนในพื้นที่ เนื่องจากเส้นทางดังกล่าวเป็นเส้นทางที่ไปบรรจบกับถนนสายหลัก ซึ่งเชื่อมต่อไปยังอำเภอหาดใหญ่ ท่าอากาศยานนานาชาติหาดใหญ่ และมีพื้นที่ผ่านบริเวณชุมชนตลอดแนวเส้นทาง ปัจจุบันมีความคืบหน้าการดำเนินงานไปแล้วกว่าร้อยละ 60 และคาดว่าจะดำเนินการแล้วเสร็จภายในเดือนพฤษภาคม 2565 เป็นการยกระดับมาตรฐานงานทางในโครงข่าย ตามนโยบายของนายศักดิ์สยาม ชิดชอบ รัฐมนตรีว่าการกระทรวงคมนาคม เพื่อเพิ่มประสิทธิภาพความสะดวกและปลอดภัยในการสัญจรให้กับผู้ใช้เส้นทาง

ที่มา : https://www.thaigov.go.th/news/contents/details/51646