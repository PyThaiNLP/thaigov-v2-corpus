รัฐบาลไทย-ข่าวทำเนียบรัฐบาล-รมว.อว. เป็นประธานเปิดการประชุมวิชาการด้านอิสลามศึกษาและมุสลิมศึกษาระดับชาติ ครั้งที่ 6 พร้อมกล่าวปาฐกถาพิเศษ


วันอังคารที่ 7 ธันวาคม 2564
รมว.อว. เป็นประธานเปิดการประชุมวิชาการด้านอิสลามศึกษาและมุสลิมศึกษาระดับชาติ ครั้งที่ 6 พร้อมกล่าวปาฐกถาพิเศษ
รมว.อว. เป็นประธานเปิดการประชุมวิชาการด้านอิสลามศึกษาและมุสลิมศึกษาระดับชาติ ครั้งที่ 6 พร้อมกล่าวปาฐกถาพิเศษ
(1 ธันวาคม 2564) ศ.(พิเศษ) ดร.เอนก เหล่าธรรมทัศน์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม (รมว.อว.) เป็นประธานเปิดการประชุมวิชาการด้านอิสลามศึกษาและมุสลิมศึกษาระดับชาติ ครั้งที่ 6 หัวข้อ อิสลามศึกษาและมุสลิมศึกษาในยุคโควิดและหลังโควิด : ประสบการณ์และความท้าทายของมนุษยชาติ พร้อมกล่าวปาฐกถาพิเศษ เรื่อง “โลกมุสลิมในสายตาของรัฐมนตรี อว. : ประสบการณ์วิจัยและแง่คิด” ผ่านระบบ Zoom ณ ห้องประชุมรัฐมนตรี ชั้น 2 สป.อว.
ศ.(พิเศษ) ดร.เอนก เผยว่า ความรู้สึกที่ได้ศึกษาด้วยตัวเองมาประมาณ 3-4 กว่าปี สาเหตุที่สนใจเรื่องของของโลกมุสลิมและอิสลาม ที่ไม่จำกัดแค่เฉพาะ 3 จังหวัดภาคใต้หรือไม่จำกัดเฉพาะที่ๆ มีชาวอิสลามหรือชาวมุสลิมเท่านั้น แต่หมายถึงอิสลามและมุสลิมที่เป็นระดับโลก “สำหรับการเดินทางไปประเทศอีหร่าน ได้เปลี่ยนความคิดที่มีต่อมุสลิมและอิสลามไป ผมได้ตระหนักว่าเป็นชาติที่ยิ่งใหญ่มากหลังจากที่มีอิสลามเข้าไปแล้ว ชาวมุสลิมมีสุนทรียะ มีศิลปกรรมที่สวยมาก ตอนไปประเทศซีเรียก็สวยงามมากเพราะสร้างขึ้นบนพื้นฐานเดิมของโรมัน ซีเรียไม่ได้มีแต่มุสลิมอิสลาม ซีเรียเดิมเป็นโรมันโบราณ แต่ก็ได้เห็นอิสลามพัฒนาและต่อยอดไปสวยงามมาก จากนั้นก็เริ่มสนใจประวัติศาสตร์ อิสลามขยายตัวรวดเร็วมากส่วนหนึ่งก็มาจากอิทธิพลของศาสนา ส่วนประวัติศาสตร์สเปนก็ได้รับอะไรดี ๆ ของมุสลิมของอิสลามเยอะมาก เพราะว่าตั้งแต่แต่ ค.ศ. 700 จนถึง ประมาณ ค.ศ. 1600-1700 ก็ถือว่าเป็นสิ่งที่นำหน้าที่สุดของโลก มีวิทยาศาสตร์ที่ก้าวหน้ามาก อันนี้ก็จะไม่ตรงกับความรู้สึกหรือความรู้คนไทย คนไทยรู้จักอิสลามเพราะว่าศาสนาของคนจำนวนหนึ่งในประเทศไทยและก็ของประเทศใกล้เคียง ที่คนในเอเชียสนใจรับศาสนาอิสลามเข้ามาเพราะคนแถบนี้เห็นว่าคนมุสลิมคนอิสลามเก่ง มีความรู้ เดินเรือเก่ง ค้าขายเก่งและร่ำรวย”

ที่มา : https://www.thaigov.go.th/news/contents/details/49202