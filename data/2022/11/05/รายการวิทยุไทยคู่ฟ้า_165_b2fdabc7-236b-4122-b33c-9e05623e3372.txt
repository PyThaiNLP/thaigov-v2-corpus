รัฐบาลไทย-ข่าวทำเนียบรัฐบาล-โครงการประกันรายได้เกษตรกรและรักษาเสถียรภาพราคาพืช 3 ชนิด


วันศุกร์ที่ 29 ตุลาคม 2564
พิมพ์
โครงการประกันรายได้เกษตรกรและรักษาเสถียรภาพราคาพืช 3 ชนิด
วันศุกร์ที่ 29 ตุลาคม 2564
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลอนุมัติโครงการประกันรายได้เกษตรกรและมาตรการคู่ขนานรักษาเสถียรภาพราคาพืช 3 ชนิด คือ ข้าว มันสำปะหลัง ข้าวโพดเลี้ยงสัตว์ ปี 2564/65 วงเงินรวม 27,000 ล้านบาท ประกอบด้วย การประกันราคาข้าว ความชื้นไม่เกินร้อยละ 15 ราคาตั้งแต่ 10,000 – 14,000 บาท/ตัน ขึ้นกับชนิดข้าว ประกันราคาข้าวโพดเลี้ยงสัตว์ชนิดเมล็ดความชื้นร้อยละ 14.5 ราคา 8.5 บาท/กก. ครัวเรือนละไม่เกิน 30 ไร่ และประกันราคาหัวมันสำปะหลังสดเชื้อแป้งร้อยละ 25 ราคา 2.50 บาท/กก. ครัวเรือนละไม่เกิน 100 ตัน ส่วนโครงการคู่ขนานได้แก่ การเพิ่มประสิทธิภาพการเพาะปลูก การรวบรวมเพื่อเพิ่มมูลค่าและการแปรรูป เพื่อสร้างความมั่นคงทางรายได้ให้แก่เกษตรกรกว่า 5.6 ล้านครัวเรือน
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/47462