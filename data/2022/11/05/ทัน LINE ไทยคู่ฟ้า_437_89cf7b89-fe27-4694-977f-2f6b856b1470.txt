รัฐบาลไทย-ข่าวทำเนียบรัฐบาล-คืบหน้า! จ่ายเงินเยียวยาประกันสังคม ม.33 - 39 - 40 แล้วกว่า “1 แสนล้านบาท” เตรียมตั้งกองทุนคุ้มครองแรงงาน "นอกระบบ" เพิ่มสิทธิประโยชน์ ม.40


วันศุกร์ที่ 3 ธันวาคม 2564
คืบหน้า! จ่ายเงินเยียวยาประกันสังคม ม.33 - 39 - 40 แล้วกว่า “1 แสนล้านบาท” เตรียมตั้งกองทุนคุ้มครองแรงงาน "นอกระบบ" เพิ่มสิทธิประโยชน์ ม.40
.....
นางสาวรัชดา ธนาดิเรก รองโฆษกรัฐบาล เผยว่า รัฐบาลได้เริ่มทยอยโอนเงินเยียวยาเข้าบัญชีพร้อมเพย์ที่ผูกกับบัตรประชาชนของผู้ประกันตนมาตรา 33 มาตรา 39 มาตรา 40 ที่ได้รับผลกระทบใน 9 ประเภทกิจการ ครอบคลุมพื้นที่สีแดงเข้ม 29 จังหวัด
.
โดยสำนักงานประกันสังคม (สปส.) ได้จ่ายไปแล้ว 100,807,738,500 บาท ครอบคลุม นายจ้าง 176,769 แห่ง และผู้ประกันตน 12,096,818 คน (ข้อมูล ณ วันที่ 26 พ.ย. 64)
.
สำหรับกลุ่มแรงงานนอกระบบ จากสถิติปี 2563 พบว่ามีแรงงานนอกระบบกว่า 20.4 ล้านคนนั้น รัฐบาลมีนโยบายดูแลเพื่อให้เข้าถึงสิทธิประโยชน์ในการประกอบอาชีพและหลักประกันทางสังคมให้ครอบคลุม
.
ระยะต่อไป จะดำเนินการจัดตั้ง "กองทุนส่งเสริมการพัฒนาคุณภาพชีวิตและคุ้มครองแรงงานนอกระบบ" ตามมติ ครม. (30 พ.ย.) เพื่อเป็นทุนหมุนเวียนสำหรับใช้จ่ายเกี่ยวกับการส่งเสริมการพัฒนาคุณภาพชีวิตและการคุ้มครองแรงงานนอกระบบ
.
อ่านเพิ่มเติม คลิก https://www.thaigov.go.th/news/contents/details/48929
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/49038