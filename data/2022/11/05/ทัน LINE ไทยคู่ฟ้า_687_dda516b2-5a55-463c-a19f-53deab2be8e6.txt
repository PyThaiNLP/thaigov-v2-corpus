รัฐบาลไทย-ข่าวทำเนียบรัฐบาล-รัฐบาลเชิญชวน “แรงงานที่ไปทำงานต่างประเทศ” สร้างหลักประกันชีวิต ด้วยการเป็นสมาชิกกองทุนฯ เพื่อสิทธิประโยชน์ตามกฎหมาย


วันจันทร์ที่ 7 มีนาคม 2565
รัฐบาลเชิญชวน “แรงงานที่ไปทำงานต่างประเทศ” สร้างหลักประกันชีวิต ด้วยการเป็นสมาชิกกองทุนฯ เพื่อสิทธิประโยชน์ตามกฎหมาย
.....
รัฐบาลขอเชิญชวนแรงงานที่กำลังจะเดินทางไปทำงานต่างประเทศ “เข้าเป็นสมาชิก” และนำส่งเงินเข้าสมทบกองทุนเพื่อช่วยเหลือคนหางานไปทำงานในต่างประเทศ
.
การเข้าเป็นสมาชิกกองทุนฯ นั้น จะเป็นหลักประกันว่า “แรงงานไทย” จะได้รับสิทธิประโยชน์ตามกฎหมาย ในกรณีเกิดเหตุฉุกเฉินขึ้นระหว่างที่ทำงานอยู่ต่างประเทศ ไม่ว่าจะเป็นกรณีเจ็บป่วย เสียชีวิต หรือแม้แต่การได้รับผลกระทบจากสงคราม
.
โดยสามารถสมัครได้ทั้งกรณีไปทำงานโดยบริษัทจัดหางานเป็นผู้จัดส่ง กรมการจัดหางานเป็นผู้จัดส่ง และเดินทางไปทำงานต่างประเทศด้วยตนเอง พร้อมนำส่งเงินสมทบก่อนออกเดินทางไปทำงานต่างประเทศที่กรมการจัดหางานหรือสำนักงานจัดหางานจังหวัดทุกจังหวัด
.
มีอัตราเงินนำส่งแบ่งเป็น 3 กลุ่ม ดังนี้
.
1. 500 บาท สำหรับเดินทางไปทำงานในทวีปยุโรป ทวีปอเมริกาเหนือ ทวีปออสเตรเลีย ญี่ปุ่น ไต้หวัน เกาหลีใต้
.
2. 400 บาท สำหรับเดินทางไปทำงานประเทศบรูไน กาตาร์ คูเวต บาห์เรน โอมาน อิสราเอล ซาอุดีอาระเบีย โมร็อคโก จอร์แดน สหรัฐอาหรับเอมิเรตส์ จิบูตี ตูนีเซีย ซูดาน โซมาลี แอลจีเรีย เลบานอน ลิเบีย สิงคโปร์ ซีเรีย เยเมน อียิปต์ อิรัก มอริเตเนีย อิหร่าน และฮ่องกง
.
3. 300 บาท ประเทศอื่น ๆ นอกจากประเทศในกลุ่มที่ 1 และ 2
.
อ่านเพิ่มเติม คลิก https://www.thaigov.go.th/news/contents/details/52241
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/52270