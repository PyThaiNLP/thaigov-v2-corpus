รัฐบาลไทย-ข่าวทำเนียบรัฐบาล-ที่ปรึกษารัฐมนตรีว่าการกระทรวงอุตสาหกรรม เยี่ยมชมการพัฒนาผลิตภัณฑ์พืชกัญชงสู่เชิงพาณิชย์ เพื่อสร้างมูลค่าเพิ่มให้แก่พืชกัญชงไทย


วันจันทร์ที่ 15 สิงหาคม 2565
พิมพ์
ที่ปรึกษารัฐมนตรีว่าการกระทรวงอุตสาหกรรม เยี่ยมชมการพัฒนาผลิตภัณฑ์พืชกัญชงสู่เชิงพาณิชย์ เพื่อสร้างมูลค่าเพิ่มให้แก่พืชกัญชงไทย
ที่ปรึกษารัฐมนตรีว่าการกระทรวงอุตสาหกรรม เยี่ยมชมการพัฒนาผลิตภัณฑ์พืชกัญชงสู่เชิงพาณิชย์ เพื่อสร้างมูลค่าเพิ่มให้แก่พืชกัญชงไทย
วันนี้ (15 สิงหาคม 2565) นายสุชาติ ไตรแสงรุจิระ ที่ปรึกษารัฐมนตรีว่าการกระทรวงอุตสาหกรรม พร้อมด้วยนายจุลพงษ์ ทวีศรี รองปลัดกระทรวงอุตสาหกรรม และคุณนาตยา สีทับทิม ผู้เชี่ยวชาญด้านการกำหนดมาตรฐาน สำนักงานมาตรฐานผลิตภัณฑ์อุตสาหกรรม  ลงพื้นที่ตรวจเยี่ยมและติดตามการดำเนินงานเกี่ยวกับการพัฒนาและแปรรูปพืชกัญชงให้เป็นผลิตภัณฑ์อุตสาหกรรม ณ ห้องประชุมอาคารต้นกล้า ศูนย์ปฏิรูปอุตสาหกรรมดีพร้อม (ITC DIPROM) กรมส่งเสริมอุตสาหกรรม หรือ DIPROM โดยมีนายวิจักขณ์ รัตนสุวรรณ ผู้อำนวยการกองพัฒนานวัตกรรมและเทคโนโลยีอุตสาหกรรม พร้อมด้วยนายกิตติโชติ ศุภกำเนิด วิศวกรชำนาญการพิเศษ รักษาการในตำแหน่งวิศวกรเชี่ยวชาญ และทีมงานดีพร้อม ร่วมกับนายคงศักดิ์ ดอกบัว  ผู้อำนวยการฝ่ายข้อมูลและวิจัยตลาดอุตสาหกรรมพลาสติก และนายฉัตรชัย มีโภคา ผู้อำนวยการฝ่ายบริหารกลยุทธ์อุตสาหกรรม พร้อมเจ้าหน้าที่สถาบันพลาสติก ให้การต้อนรับ
การลงพื้นที่และเยี่ยมชมในครั้งนี้ มีวัตถุประสงค์เพื่อติดตามการดำเนินงานการขับเคลื่อนอุตสาหกรรมพืชกัญชงออกสู่เชิงพาณิชย์ เพื่อส่งเสริมและผลักดันการสร้างมูลค่าเพิ่มให้แก่ผลิตภัณฑ์ที่เกี่ยวข้องกับพืชกัญชงไทย ให้เกิดเป็นรูปธรรม โดยสถาบันพลาสติกได้นำเสนอผลการดำเนินงานที่ผ่านมา เกี่ยวกับพืชกัญชงที่ได้ดำเนินการร่วมกับหน่วยงานต่างๆ
จากนั้น คณะที่ปรึกษารัฐมนตรีว่าการกระทรวงอุตสาหกรรม ลงพื้นที่เยี่ยมชมศูนย์ปฎิรูปอุตสาหกรรมดีพร้อม อาคารต้นคิด อาคารปฏิบัติการ A (อาคารการเรียนรู้ระบบออโตเมชั่น) และ B (อาคารปฏิบัติการคอมปาวด์พลาสติก) รวมถึงอาคารศูนย์การเรียนรู้ Lean Automation System Integrators

ที่มา : https://www.thaigov.go.th/news/contents/details/58030