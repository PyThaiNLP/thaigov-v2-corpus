รัฐบาลไทย-ข่าวทำเนียบรัฐบาล-กตน. ติดตามผลการดำเนินงานตามนโยบายรัฐบาลและนายกรัฐมนตรี รอบ 1 ปีมีความก้าวหน้าโดยลำดับเกิดผลเป็นรูปธรรมต่อเนื่อง


วันศุกร์ที่ 11 มีนาคม 2565
พิมพ์
กตน. ติดตามผลการดำเนินงานตามนโยบายรัฐบาลและนายกรัฐมนตรี รอบ 1 ปีมีความก้าวหน้าโดยลำดับเกิดผลเป็นรูปธรรมต่อเนื่อง
คณะกรรมการติดตามการดำเนินงานตามนโยบายรัฐบาลและข้อสั่งการนายกรัฐมนตรี (กตน.) ติดตามผลการดำเนินงานตามนโยบายรัฐบาลและนายกรัฐมนตรี รอบ 1 ปีมีความก้าวหน้าโดยลำดับเกิดผลเป็นรูปธรรมต่อเนื่อง
คณะกรรมการติดตามการดำเนินงานตามนโยบายรัฐบาลและข้อสั่งการนายกรัฐมนตรี (กตน.) ซึ่งมีนายอนุชา นาคาศัย รัฐมนตรีประจำสำนักนายกรัฐมนตรี เป็นประธานได้ร่วมประชุมกับหน่วยงานที่เกี่ยวข้องเพื่อติดตามการดำเนินงานตามนโยบายรัฐบาลและข้อสั่งการนายกรัฐมนตรี ระหว่างวันที่ 1 มกราคม 2564 – 31 มกราคม 2565 ซึ่งผลการดำเนินการมีความก้าวหน้าโดยลำดับและเกิดผลเป็นรูปธรรมต่อเนื่อง สรุปสาระสำคัญ ดังนี้
1. ด้านนโยบายหลัก
1.1 การปกป้องและเชิดชูสถาบันพระมหากษัตริย์ เช่น การส่งเสริมและพัฒนาศักยภาพกลุ่มเป้าหมายตามแนวพระราชประสงค์ พระราชดำริ และโครงการหลวง ผ่านกิจกรรมต่าง ๆ อาทิ ส่งเสริมความรู้ พัฒนาอาชีพและได้รายตามแนวทางปรัชญาของเศรษฐกิจพอเพียง พัฒนาพื้นที่ตามรอยเบื้องพระยุคลบาทฯ ฯลฯ โครงการอารยเกษตร สืบสาน รักษา ต่อยอด ตามแนวทางพระราชดำริเศรษฐกิจพอเพียง “โคก หนอง นา แห่งน้ำใจและความหวัง” เป็นต้น
1.2 การสร้างความมั่นคง ความปลอดภัยของประเทศและความสงบสุขของประเทศ เช่น 1) การป้องกันการลักลอบเข้าเมืองโดยผิดกฎหมาย กองกำลังป้องกันชายแดนสามารถจับกุมผู้ลักลอบเข้าเมืองโดยผิดกฎหมายผ่านชายแดนทางบก จำนวน 293 ครั้งผู้ต้องหา 3,586 คน  2) การแก้ไขปัญหายาเสพติด เช่น มาตรการความร่วมมือระหว่างประเทศเน้นสนับสนุนและส่งเสริมความร่วมมือระหว่างประเทศด้านยาเสพติดในทุกมาตรการทั้งด้านการปราบปราม การป้องกัน การบำบัดรักษา การบริหารและอำนวยการ โดยมีผลงานสำคัญ อาทิ แผนปฏิบัติการร่วมแม่น้ำโขงปลอดภัยฯ จำนวนคดี 255 คดี จำนวนผู้ต้องหา 379 คน ปฏิบัติการสามเหลี่ยมทองคำ 1,511 จำนวนคดี 10,965 คดี จำนวนผู้ต้องหา 11,309 คน
1.3 การทำนุบำรุงศาสนา ศิลปะและวัฒนธรรม ได้แก่ 1) โครงการพระธรรมจาริก              2) โครงการส่งเสริมอัตลักษณ์และภูมิปัญญาเพื่อการพัฒนาที่ยั่งยืน ท่องเที่ยวภูมิวัฒนธรรม
1.4 การสร้างบทบาทของไทยในเวทีโลก เช่น 1) ความตกลงหุ้นส่วนทางเศรษฐกิจระดับภูมิภาค (Regional Comprehensive Economic Partnership: RCEP) 2) การย้ำความเป็นหุ้นส่วนยุทธศาสตร์ระหว่างไทย – ญี่ปุ่น เดินหน้า “การร่วมสร้างสรรค์ (Co-Creation)” เพื่อการเติบโตทางเศรษฐกิจและสังคมที่ยั่งยืนของทั้งสองประเทศและภูมิภาคเอเชีย 3) การฟื้นฟูมิตรภาพความสัมพันธ์ไทย - ซาอุดีอาระเบีย เมื่อวันที่ 25 มกราคม 2565 นายกรัฐมนตรีเดินทางเยือนราชอาณาจักรซาอุดีอาระเบียอย่างเป็นทางการ ซึ่งเป็นการเยือนในระดับผู้นำรัฐบาลระหว่างสองประเทศเป็นครั้งแรกในรอบกว่า 30 ปี โดยทั้งสองฝ่ายได้ยืนยันความตั้งใจร่วมกันในการส่งเสริมความสัมพันธ์ฉันมิตรยกระดับความสัมพันธ์ทวิภาคีเพื่อประโยชน์ร่วมกัน
1.5 การพัฒนาเศรษฐกิจและความสามารถในการแข่งขันของไทย เช่น 1) เศรษฐกิจ      มหภาค การเงินและการคลัง ได้แก่ โครงการสถาบันการเงินของประชาชน การเสียภาษีเงินได้บุคคลธรรมดา คริปโทเคอร์เรนซี/โทเคนดิจิทัล 2) พัฒนาภาคเกษตร เช่น การแก้ไขราคาสินค้าเกษตร ได้แก่ (1) สินค้าสุกร ระหว่างวันที่ 1 – 31 มกราคม 2565 พื้นที่ 702 จุด ราคาจำหน่ายหมูเนื้อแดง ไม่เกิน 150 บาท มูลค่าจำหน่าย 53.96 ล้านบาท สามารถลดค่าครองชีพให้แก่ประชาชน 14.39 ล้านบาท (2) สินค้าไข่ไก่ ตรึงราคาไข่ไก่ไม่ให้ปรับตัวสูงขึ้น โดยจะตรึงราคาไข่ไก่คละหน้าฟาร์ม ที่ฟองละ 2.90 บาท ไปจนกว่าสถานการณ์จะคลี่คลายและราคาเหมาะสม เพื่อลดค่าครองชีพประชาชน 3) พัฒนาภาคการท่องเที่ยว เช่น การดำเนินนโยบายรัฐบาลเรื่อง เราเที่ยวด้วยกัน 4) พัฒนาสาธารณูปโภคพื้นฐาน ได้แก่ การเตรียมความพร้อมเปิดให้บริการท่าอากาศยานเบตง 5) พัฒนาโครงสร้างพื้นฐานด้านดิจิทัลและมุ่งสู่การเป็นประเทศอัจฉริยะ ได้แก่ โครงการ Transform ตลาดสดยุควิถีใหม่ (New Normal) 6) พัฒนาโครงสร้างพื้นฐานด้านวิทยาศาสตร์ เทคโนโลยี การวิจัยและพัฒนา และนวัตกรรม ได้แก่ การสนับสนุนการวัด ASFV ด้วยเทคนิค qPCR ป้องกันการแพร่ระบาดของโรคอหิวาต์สุกร (African Swine Fever : ASF) 7) ขับเคลื่อนเศรษฐกิจยุคใหม่ ได้แก่ โครงการเพิ่มประสิทธิภาพ/ผลิตภาพ เพื่อเพิ่มขีดความสามารถในการแข่งขันให้แก่ผู้ประกอบกิจการ SME กลุ่ม OTOP กลุ่มวิสาหกิจชุมชนหรือสหกรณ์ผ่านกระบวนการเพิ่มผลิตภาพแรงงาน โดยมีผู้เข้ารับการฝึกอบรม จำนวน 2,310 คน
1.6 การพัฒนาพื้นที่เศรษฐกิจและการกระจายความเจริญสู่ภูมิภาค ได้แก่ 1) โครงการเพิ่มทักษะกำลังแรงงานในพื้นที่เขตพัฒนาเศรษฐกิจพิเศษ 2) โครงการศูนย์บริการแบบเบ็ดเสร็จ (One Stop Service) ด้านแรงงานต่างด้าวเพื่อสนับสนุนเขตเศรษฐกิจพิเศษ (ตาก มุกดาหาร ตราด สระแก้ว สงขลา หนองคาย นราธิวาส เชียงราย นครพนม และกาญจนบุรี)
1.7 การพัฒนาสร้างความเข้มแข็งของฐานราก เช่น  โครงการตลาดชุมชนเพื่อธุรกิจท้องถิ่น (ตลาดต้องชม) ตั้งแต่ปี 2559 – 2564 ได้จัดตั้งตลาดต้องชม จำนวน 221 แห่ง โดยในปีงบประมาณ 2564 มีมูลค่าการค้าสินค้าในตลาดต้องชม รวม 902.73 ล้านบาท และปีงบประมาณ 2565 ดำเนินการส่งเสริมพัฒนาตลาดชุมชนให้มีความพร้อมเป็นตลาดต้องชมแห่งใหม่ จำนวน 14 แห่ง
1.8 การปฏิรูปกระบวนการเรียนรู้และพัฒนาศักยภาพของคนไทยทุกช่วงวัย เช่น                         1) โครงการส่งเสริมและพัฒนาคุณภาพชีวิตเด็กปฐมวัย 2) การผลักดันโครงการฟรีอินเทอร์เน็ตสำหรับผู้มีรายได้น้อย
1.9 การพัฒนาระบบสาธารณสุขและหลักประกันทางสังคม เช่น 1) การเปิดบริการฉีดวัคซีนโควิด – 19 สำหรับเด็กอายุ 5 – 11 ปีที่มีโรคประจำตัว 7 กลุ่มโรค 2) โครงการ Factory Sandbox (ตรวจ รักษา ควบคุม ดูแล) โดยมีสถานประกอบการเข้าร่วมโครงการและได้รับการตรวจคัดกรองโรคโควิด – 19 และมีผู้ประกันตนได้รับการคัดกรอง จำนวน 336,530 คน และมีผู้ประกันตนได้รับการฉีดวัคซีน จำนวน 112,571 โดส โครงการเยียวยาผู้ประกันตนในกิจการ สถานบันเทิง และผู้ประกอบอาชีพ อิสระ ที่ทำงานเกี่ยวข้องกับสถานบันเทิงที่ได้รับผลกระทบจากมาตรการของรัฐ ในอัตรา 5,000 บาท/คน โดยได้โอนเงินเยียวยาผู้ประกันตนแล้วทั้งสิ้น จำนวน 112,571 ราย เป็นเงิน 579.660 ล้านบาท
1.10 การฟื้นฟูทรัพยากรธรรมชาติและการรักษาสิ่งแวดล้อมเพื่อสร้างการเติบโตอย่างยั่งยืน ได้แก่ 1) การขับเคลื่อนโมเดลเศรษฐกิจ BCG ในภารกิจของกระทรวงทรัพยากรธรรมชาติและสิ่งแวดล้อม 2) โครงการจ้างงานประชาชนเพื่อฟื้นฟูป่าหลังไฟไหม้ “สร้างป่า สร้างงาน สร้างรายได้”
1.11 การปฏิรูปการบริหารจัดการภาครัฐ ได้แก่ 1) โครงการขับเคลื่อนแนวทางการเผยแพร่กฎหมายและสร้างการรับรู้ให้แก่ประชาชนและหน่วยงานของรัฐ ปี 5 โดยได้ผลิตรายการเสียงเผยแพร่ความรู้กฎหมายและกระบวนการยุติธรรม (Podcast) จำนวน 12 ตอน
1.12 การป้องกัน ปราบปรามทุจริตและประพฤติมิชอบและกระบวนการยุติธรรม ได้แก่    1) การขับเคลื่อนงานไกล่เกลี่ยข้อพิพาทตามพระราชบัญญัติการไกล่เกลี่ยข้อพิพาท พ.ศ. 2562 โดยมีผลการดำเนินงานที่สำคัญ เช่น การจัดทำบันทึกข้อตกลงความร่วมมือทางวิชาการ (MOU) ระหว่างกรมคุ้มครองสิทธิและเสรีภาพกับมหาวิทยาลัยราชภัฏสุราษฎร์ธานี 2) การไกล่เกลี่ยข้อพิพาทชั้นบังคับคดี ระหว่างเดือนตุลาคม – ธันวาคม 2564 มีเรื่องเข้าสู่กระบวนการไกล่เกลี่ย จำนวน 4,652 เรื่อง ทุนทรัพย์ 1,843,055,454.02 บาท และไกล่เกลี่ยสำเร็จ จำนวน 4,489 เรื่อง ทุนทรัพย์ 1,678,418,937.93 บาท คิดเป็นผลสำเร็จร้อยละ 96.50 ของเรื่องที่เข้าสู่กระบวนการไกล่เกลี่ย
2. นโยบายเร่งด่วน
2.1 การแก้ไขปัญหาในการดำรงชีวิตของประชาชน  เช่น 1)  โครงการช่วยเหลือด้านหนี้สินสมาชิกสหกรณ์และกลุ่มเกษตรกร โดยสมาชิกสหกรณ์และกลุ่มเกษตรกรที่มีหนี้เงินกู้เพื่อการเกษตรได้รับการลดภาระดอกเบี้ย 768 แห่ง 307,606 ราย (เป้าหมาย 979 แห่ง 353,445 ราย) คิดเป็นร้อยละ 87.03                2) โครงการบริหารจัดการที่ดินทำกินแก่เกษตรกรรายย่อยและผู้ด้อยโอกาส จัดที่ดินให้เกษตรกรได้รับสิทธิเข้าทำประโยชน์ในที่ดินในเขตปฏิรูปที่ดิน 2,675 ราย  (เป้าหมาย 23,500 ราย) คิดเป็นร้อยละ 11.38 3) ลดอุปสรรคการประกอบอาชีพ “ประมงพาณิชย์” และ “ประมงชายฝั่ง” รวมถึงดูแล “ประมงพื้นบ้าน” ให้สอดคล้องกับมาตรฐานสากล 4) การลดภาระค่าครองชีพและการดูแลราคาและสร้างความเป็นธรรมต่อผู้บริโภค     5) การแก้ไขปัญหาหนี้นอกระบบ
2.2 การปรับปรุงระบบสวัสดิการและพัฒนาคุณภาพชีวิตของประชาชน เช่น 1) โครงการศูนย์ช่วยเหลือสังคมตำบล ภายใต้โครงการบูรณาการเพื่อการพัฒนาคุณภาพชีวิตกลุ่มเปราะบางรายครัวเรือน โดยมีผลการดำเนินงาน อาทิ จัดทำคู่มือการดำเนินงานศูนย์ช่วยเหลือสังคมตำบล พัฒนาระบบการขับเคลื่อนศูนย์ช่วยเหลือสังคมตำบลด้วยระบบอิเล็กทรอนิกส์ผ่านเว็บไซต์ “ศูนย์ช่วยเหลือสังคมตำบล”(https://sites.google.com/view/mso-ssac) ทั้งนี้ ณ วันที่ 31 มกราคม 2565 มีการจัดตั้งศูนย์ช่วยเหลือสังคมตำบล จำนวน 616 ศูนย์ ใน 37 จังหวัด 2) โครงการลงทะเบียนเพื่อสวัสดิการแห่งรัฐ ดำเนินการโอนเงินให้แก่ผู้มีสิทธิผ่านบัตรสวัสดิการแห่งรัฐ ตั้งแต่วันที่ 1 ตุลาคม 2564 – 31 มกราคม 2565 รวมทั้งสิ้น 16,263.66ล้านบาท 3) การจ่ายเงินสวัสดิการสังคมและเงินอื่น ผ่านระบบบูรณาการฐานข้อมูลสวัสดิการสังคม (e-Social Welfare) ตั้งแต่วันที่ 1 ตุลาคม 2564 – 31 มกราคม 2565 รวมทั้งสิ้น 44,376.76 ล้านบาท
2.3 มาตรการเศรษฐกิจเพื่อรองรับความผันผวนของเศรษฐกิจโลก เช่น โครงการ SME ปรับตัวรับมือ VUCA World ปีงบประมาณ 2565 เพื่อให้ผู้ประกอบการได้รับการยกระดับความสามารถการแข่งขันธุรกิจผ่านโปรแกรม SME VUCA PROACTIVE จำนวน 70 กิจการ
2.4 การให้ความช่วยเหลือเกษตรกรและพัฒนานวัตกรรม เช่น จัดพื้นที่การเกษตรให้สอดคล้องกับระบบบริหารจัดการน้ำและคุณภาพดินตาม Agri-Map
2.5 การยกระดับศักยภาพของแรงงาน เช่น 1) การลงนามบันทึกข้อตกลงความร่วมมือว่าด้วยการส่งเสริมการศึกษาและการมีงานทำให้แก่นักเรียนนักศึกษาและแรงงานทุกระดับระหว่างกระทรวงศึกษาธิการและกระทรวงแรงงาน 2) การจัดทำและวิเคราะห์ข้อมูล Skill Mapping 3) การจัดส่งแรงงานไทยไปทำงานในซาอุดีอาระเบีย
2.6 การวางรากฐานระบบเศรษฐกิจของประเทศสู่อนาคต เช่น 1) มาตรการส่งเสริมการลงทุนในพื้นที่เขตพัฒนาพิเศษภาคตะวันออก (EEC) 2) โครงการพัฒนาสนามบินอู่ตะเภาและเมืองการบินภาคตะวันออก 3) พิธีลงนามบันทึกความเข้าใจ (MOU) ในการสนับสนุนจัดตั้งศูนย์ข้อมูล (Data Center)
2.7 การเตรียมคนไทยสู่ศตวรรษที่ 21 เช่น 1) โครงการความร่วมมือการพัฒนาทุนมนุษย์ในศตวรรษที่ 21 : Precision  Farming ภายใต้โครงการบูรณาการเพื่อการพัฒนาคุณภาพชีวิตกลุ่มเปราะบางรายครัวเรือน 2) การพัฒนาการเรียนการสอนอาชีวศึกษาและพัฒนากำลังคนด้านอาชีพผ่านแพลตฟอร์มดิจิทัลเพื่อการเรียนรู้ตลอดชีวิต Thai MOOC 3) โครงการการพัฒนาความสามารถด้านเทคโนโลยีดิจิทัลแก่ครูและเยาวชนในพื้นที่เขตพัฒนาพิเศษภาคตะวันออก
2.8 การแก้ไขปัญหายาเสพติดและสร้างความสงบสุขในพื้นที่ชายแดนภาคใต้ เช่น 1) การป้องกันและปราบปรามยาเสพติด กองกำลังป้องกันชายแดนสามารถจับกุมผู้กระทำพระราชบัญญัติยาเสพติดฯ ในห้วงเดือนมกราคม 2565 จำนวน 112 ครั้ง 2) การขับเคลื่อนการแก้ไขปัญหาจังหวัดชายแดนภาคใต้ ผ่านกลไกการขับเคลื่อนงาน โดยคณะกรรมการขับเคลื่อนการแก้ไขปัญหาจังหวัดชายแดนภาคใต้ (คปต.)
2.9 การพัฒนาระบบการให้บริการประชาชน เช่น 1) การจ่ายเงินช่วยเหลือผู้ประสบภัยพิบัติกรณีฉุกเฉินในพื้นที่กรุงเทพมหานคร 2) การอำนวยความสะดวกในการประกอบธุรกิจ (Ease of Doing Business) โดยเดือนมกราคม 2565 มีผู้ขอรับรองคุณสมบัติทั้งสิ้น 29 คำขอ และมีผู้ผ่านการรับรองคุณสมบัติทั้งสิ้น 15 คำขอ
2.10 การจัดเตรียมมาตรการรองรับภัยแล้งและอุทกภัย ได้แก่ การจัดการน้ำท่วมอุทกภัย เช่น 1) โครงการบรรเทาอุทกภัยอำเภอหาดใหญ่ (ระยะที่ 2) จังหวัดสงขลา 2) โครงการบรรเทาอุทกภัยเมืองนครศรีธรรมราช จังหวัดนครศรีธรรมราช 3) โครงการคลองระบายน้ำหลาก บางบาล – บางไทร จังหวัดพระนครศรีอยุธยา เป็นต้น
------------------
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/52433