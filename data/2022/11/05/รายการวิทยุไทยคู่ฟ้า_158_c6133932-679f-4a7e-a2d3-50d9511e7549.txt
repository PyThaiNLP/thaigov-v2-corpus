รัฐบาลไทย-ข่าวทำเนียบรัฐบาล-รัฐบาลชวนเที่ยวถนนคนเดินคลองโอ่งอ่าง


วันศุกร์ที่ 22 ตุลาคม 2564
พิมพ์
รัฐบาลชวนเที่ยวถนนคนเดินคลองโอ่งอ่าง
วันศุกร์ที่ 22 ตุลาคม 2564
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลชวนเที่ยวถนนคนเดินคลองโอ่งอ่าง กทม. ทุกวันศุกร์ เสาร์ และอาทิตย์ ระหว่างเวลา 15.00 – 20.00 น. ภายในงานมีกิจกรรม เช่น พายเรือคายัคฟรี มีให้บริการ 15 ลำ รอบละ 30 นาที ถ่ายภาพสตรีทอาร์ทสะท้อนอัตลักษณ์และวัฒนธรรมของชุมชนบริเวณกำแพงทางเดินริมคลอง ชมการแสดงดนตรี ดนตรีเปิดหมวก และการแสดงของเยาวชน มีการออกร้านจำหน่ายอาหาร เครื่องใช้ เครื่องประดับ ตลอดเส้นทางสองฝั่งคลองเพื่อฟื้นฟูเศรษฐกิจ กระตุ้นการท่องเที่ยว สร้างรายได้ให้แก่ประชาชน ทั้งนี้ ผู้ค้าจะเป็นผู้ที่ลงทะเบียนไว้กับสำนักงานเขตผ่านการตรวจคัดกรองเชื้อโควิด-19 ก่อนเข้าขายของในพื้นที่ และผู้เข้าร่วมงานจะต้องปฏิบัติตามมาตรการป้องกันโรคโควิด-19 อย่างเคร่งครัด
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/47118