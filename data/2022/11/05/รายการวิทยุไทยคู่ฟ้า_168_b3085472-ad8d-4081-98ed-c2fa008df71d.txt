รัฐบาลไทย-ข่าวทำเนียบรัฐบาล-เปิด 17 พื้นที่นำร่องรับนักท่องเที่ยววันแรก


วันจันทร์ที่ 1 พฤศจิกายน 2564
พิมพ์
เปิด 17 พื้นที่นำร่องรับนักท่องเที่ยววันแรก
วันจันทร์ที่ 1 พฤศจิกายน 2564
ต่อจากนี้ไป ขอเชิญรับฟังไทยคู่ฟ้า ค่ะ
วันนี้ (1พ.ย.64) เป็นวันแรกของการเปิดให้นักท่องเที่ยวจากประเทศความเสี่ยงต่ำ 45 แห่งกับ 1 เขตบริหารพิเศษฮ่องกง สามารถเดินทางเข้ามาท่องเที่ยวในประเทศไทย ในพื้นที่นำร่องด้านการท่องเที่ยว 17 จังหวัดได้โดยไม่ต้องกักตัว โดยจะต้องเป็นผู้ได้รับวัคซีนป้องกันโรคโควิด-19 และมีกรมธรรม์ประกันภัยครอบคลุมค่าใช้จ่ายในการรักษาพยาบาลตามเกณฑ์ที่กำหนด สำหรับการควบคุมโรคในพื้นที่นำร่อง 17 จังหวัดนั้น ใช้มาตรการป้องกันการติดเชื้อแบบครอบจักรวาล และยังคงห้ามจัดกิจกรรมที่มีการรวมกลุ่มบุคคลมากกว่า 500 คน ทั้งนี้ ได้ยกเลิกการห้ามออกนอกเคหะสถานสำหรับพื้นที่นำร่องที่เคยเป็นเขตพื้นที่ควบคุมสูงสุดและเข้มงวดแล้ว โดยมีผลตั้งแต่เวลา 23.00 น.ของเมื่อวาน(31ต.ค.64)
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/47653