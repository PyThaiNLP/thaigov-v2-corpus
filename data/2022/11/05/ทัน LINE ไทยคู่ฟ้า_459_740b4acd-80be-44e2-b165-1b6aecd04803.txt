รัฐบาลไทย-ข่าวทำเนียบรัฐบาล-รณรงค์ “สวมหมวก ใส่แมส ไม่เมา” ลดบาดเจ็บ – เสียชีวิต จากอุบัติเหตุช่วงเทศกาลปีใหม่ 2565


วันพฤหัสบดีที่ 16 ธันวาคม 2564
รณรงค์ “สวมหมวก ใส่แมส ไม่เมา” ลดบาดเจ็บ – เสียชีวิต จากอุบัติเหตุช่วงเทศกาลปีใหม่ 2565
.....
คณะกรรมการนโยบายเครื่องดื่มแอลกอฮอล์แห่งชาติ กำหนดแนวทางการควบคุมเครื่องดื่มแอลกอฮอล์ช่วงเทศกาลปีใหม่ 2565 รณรงค์ “ขับไม่ดื่ม ดื่มไม่ขับ” ภายใต้คำขวัญ 3 ม “สวมหมวก ใส่แมส ไม่เมา”
.
เน้นผู้ขับขี่ยานยนต์ทุกประเภท โดยเฉพาะกลุ่มผู้ขับขี่รถจักรยานยนต์ เยาวชนที่มีอายุไม่เกิน 20 ปี รวมถึงควบคุมการจำหน่ายให้กับเยาวชนที่มีอายุไม่เกิน 20 ปี ห้ามมีโปรโมชั่นและการโฆษณาในสื่อทุกประเภท จำหน่ายตามเวลาและสถานที่ และเปิด - ปิด ตามเวลาที่กฎหมายกำหนด
.
นอกจากนี้ ยังเพิ่มมาตรการที่เข้มข้นขึ้น เพื่อลดปัญหาอุบัติเหตุทางถนน ได้แก่
• เพิ่มมาตรการทดสอบผู้ขับขี่ที่สงสัยดื่มแอลกอฮอล์ที่ด่านชุมชน คัดกรอง และรายงานข้อมูลผ่านระบบ E-Report ของศูนย์อำนวยการความปลอดภัยทางถนน
• ส่งต่อผู้กระทำความผิดฐานเมาแล้วขับทุกรายที่ยินยอมเข้าสู่กระบวนการบำบัดรักษาที่สถานพยาบาลในสังกัดกระทรวงสาธารณสุข
• ร่วมมือกับสำนักงานตำรวจแห่งชาติตั้งจุดตรวจวัดแอลกอฮอล์และสนับสนุนด่านชุมชน สุ่มตรวจสถานบริการ และบริเวณที่จัดงานเทศกาล
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/49504