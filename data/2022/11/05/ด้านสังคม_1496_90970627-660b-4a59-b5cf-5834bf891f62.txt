รัฐบาลไทย-ข่าวทำเนียบรัฐบาล-ปลัด พม. สั่งกรมกิจการเด็กฯ รายงานข้อเท็จจริงส่งโดยเร็วที่สุด กรณี จนท.พม. ถูกแจ้งความ หลังตำรวจเข้าจับกุมผู้ต้องหาซื้อบริการทางเพศเยาวชนหญิงอายุต่ำกว่า 18 ปี ที่ จ.สุราษฎร์ธานี


วันพฤหัสบดีที่ 5 พฤษภาคม 2565
ปลัด พม. สั่งกรมกิจการเด็กฯ รายงานข้อเท็จจริงส่งโดยเร็วที่สุด กรณี จนท.พม. ถูกแจ้งความ หลังตำรวจเข้าจับกุมผู้ต้องหาซื้อบริการทางเพศเยาวชนหญิงอายุต่ำกว่า 18 ปี ที่ จ.สุราษฎร์ธานี
ปลัด พม. สั่งกรมกิจการเด็กฯ รายงานข้อเท็จจริงส่งโดยเร็วที่สุด กรณี จนท.พม. ถูกแจ้งความ หลังตำรวจเข้าจับกุมผู้ต้องหาซื้อบริการทางเพศเยาวชนหญิงอายุต่ำกว่า 18 ปี ที่ จ.สุราษฎร์ธานี
วันนี้ (5 พ.ค. 65) นางพัชรี อาระยะกุล ปลัดกระทรวงการพัฒนาสังคมและความมั่นคงของมนุษย์ (ปลัด พม.) เปิดเผยว่า จากกรณีเจ้าหน้าที่ตำรวจเข้าจับกุมผู้ต้องหาซื้อบริการทางเพศเยาวชนหญิงอายุต่ำกว่า 18 ปี ในพื้นที่อำเภอเมืองและอำเภอพุนพิน จังหวัดสุราษฎร์ธานี  โดยได้ควบคุมตัวผู้ต้องหา 10 ราย อีกทั้งมีการแจ้งความกับเจ้าหน้าที่ตำรวจให้ดำเนินคดีกับเจ้าหน้าที่บ้านพักเด็กและครอบครัวจังหวัดสุราษฎร์ธานี และผู้บริหารกระทรวง พม. รวม 2 ราย ในความผิดฐาน เป็นเจ้าพนักงานปฏิบัติหรือละเว้นการปฏิบัติหน้าที่โดยมิชอบเพื่อให้เกิดความเสียหายแก่ผู้หนึ่งผู้ใด หรือปฏิบัติหรือละเว้นการปฏิบัติหน้าที่โดยทุจริต ข่มขืนใจ เจ้าพนักงานให้ปฏิบัติการอันมิชอบด้วยหน้าที่ หรือให้ละเว้นการปฏิบัติการตามหน้าที่โดยใช้กาลังประทุษร้าย หรือขู่เข็ญว่าจะใช้กำลังประทุษร้าย และขัดขวางการสืบสวน สอบสวน การฟ้องร้อง หรือการดำเนินคดีความผิดฐานค้ามนุษย์ เพื่อมิให้เป็นไปด้วยความเรียบร้อย นั้น
ในเบื้องต้น ตนได้ทราบข่าวดังกล่าวตามที่ปรากฏผ่านสื่อต่างๆ  และได้สั่งการให้กรมกิจการเด็กและเยาวชน (ดย.) ซึ่งดูแลบ้านพักเด็กและครอบครัวจังหวัดสุราษฎร์ธานี รายงานข้อเท็จจริงมาโดยเร็วที่สุด เพื่อที่กระทรวง พม. จะได้พิจารณาตรวจสอบข้อเท็จจริงโดยละเอียด เพื่อให้เกิดความถูกต้อง ชัดเจน และเป็นธรรมกับทุกฝ่าย ก่อนที่จะดำเนินการตามขั้นตอนของกฎหมายต่อไป

ที่มา : https://www.thaigov.go.th/news/contents/details/54234