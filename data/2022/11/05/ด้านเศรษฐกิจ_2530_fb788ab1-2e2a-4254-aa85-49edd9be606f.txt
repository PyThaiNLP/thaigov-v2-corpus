รัฐบาลไทย-ข่าวทำเนียบรัฐบาล-บขส. เชิญชวนน้อง ๆ ร่วมกิจกรรม “วันเด็ก บขส. ออนไลน์”


วันศุกร์ที่ 7 มกราคม 2565
บขส. เชิญชวนน้อง ๆ ร่วมกิจกรรม “วันเด็ก บขส. ออนไลน์”
ลุ้นรับของรางวัลมากมายทาง Facebook Fan Page บขส.
นายสัญลักข์ ปัญวัฒนลิขิต กรรมการผู้จัดการใหญ่ บริษัท ขนส่ง จำกัด (บขส.) กระทรวงคมนาคม กล่าวว่า เนื่องในโอกาสวันเด็กแห่งชาติประจำปี 2565 ซึ่งตรงกับวันที่ 8 มกราคม 2565 บขส. ขอเชิญชวน น้อง ๆ ร่วมกิจกรรม “วันเด็ก บขส. ออนไลน์” ผ่านทาง Facebook Fan Page บขส. เพื่อลุ้นรับของรางวัล จำนวน 50 รางวัล โดยมีกติกาเพียงโพสต์รูปของน้อง ๆ ที่เคยไปร่วมกิจกรรมวันเด็ก ในสถานที่ต่าง ๆ หรือร่วมกิจกรรมภายในครอบครัว และใส่ #วันเด็กบขส65 กดไลก์และกดแชร์โพตส์นี้ เปิดเป็นสาธารณะ ตั้งแต่วันนี้ - 14 มกราคม 2565 เวลา 16.00 น. ทั้งนี้จะประกาศรายชื่อผู้ได้รับรางวัล ในวันที่ 21 มกราคม 2565 เป็นต้นไป
กรรมการผู้จัดการใหญ่ บขส. กล่าวด้วยว่า เพื่อส่งต่อความสุขให้แก่เด็ก ๆ บขส. ได้สนับสนุนของขวัญวันเด็ก ให้กับหน่วยงานต่าง ๆ อาทิ สำนักงานพิพิธภัณฑ์เกษตรเฉลิมพระเกียรติพระบาทสมเด็จพระเจ้าอยู่หัว (องค์การมหาชน) โรงเรียนวัดปานประสิทธาราม  โรงเรียนวัดสีล้ง และโรงเรียนวัดบางเพรียง จังหวัดสมุทรปราการ จำนวน 1,000 ชิ้น เพื่อส่งมอบความสุข และสร้างรอยยิ้มให้แก่เด็กนักเรียนที่จะเป็นกำลังสำคัญของประเทศชาติในอนาคต

ที่มา : https://www.thaigov.go.th/news/contents/details/50323