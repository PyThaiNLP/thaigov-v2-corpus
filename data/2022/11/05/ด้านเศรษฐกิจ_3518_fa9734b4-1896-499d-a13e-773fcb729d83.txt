รัฐบาลไทย-ข่าวทำเนียบรัฐบาล-ดีอีเอส หารือผู้แทนหอการค้าญี่ปุ่น ผลักดันความร่วมมือด้านเศรษฐกิจดิจิทัล ไทย – ญี่ปุ่น


วันอังคารที่ 19 เมษายน 2565
ดีอีเอส หารือผู้แทนหอการค้าญี่ปุ่น ผลักดันความร่วมมือด้านเศรษฐกิจดิจิทัล ไทย – ญี่ปุ่น
ดีอีเอส หารือผู้แทนหอการค้าญี่ปุ่น ผลักดันความร่วมมือด้านเศรษฐกิจดิจิทัล ไทย – ญี่ปุ่น
เมื่อวันที่ 18 เมษายน 2565 นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม ได้ให้การต้อนรับ Mr. Yutaka Ueno ประธานแผนกไอซีทีและอุตสาหกรรมดิจิทัล พร้อมด้วยคณะผู้แทนจากหอการค้าญี่ปุ่นประจำประเทศไทย (Japanese Chamber of Commerce in Bangkok: JCC) และผู้แทนองค์การส่งเสริมการค้าต่างประเทศของญี่ปุ่น (Japan External Trade Organization: JETRO) ณ ห้องประชุม MDES1 ชั้น 9 กระทรวงดิจิทัลเพื่อเศรษฐกิจและสังคม
โดยที่ประชุมได้มีการหารือเรื่องการผลักดันความร่วมมือด้านเศรษฐกิจดิจิทัลระหว่างไทย – ญี่ปุ่น รวมทั้งแนวทางและโอกาสในการสร้างความร่วมมือระหว่างรัฐบาลไทยและบริษัทญี่ปุ่น โดยเฉพาะกับบริษัทด้านอุตสาหกรรมไอซีทีและเทคโนโลยีดิจิทัลที่มาลงทุนในไทย รวมถึงขอรับความเห็นเรื่องโครงสร้างพื้นฐานทางดิจิทัลของไทยเพื่อเป็นข้อมูลในการพิจารณาปรับปรุงประสิทธิภาพให้ดียิ่งขึ้น นอกจากนั้น ที่ประชุมได้มีการหารือถึงประเด็นอื่น ๆ ร่วมกัน ได้แก่ Big Data คลาวน์ ศูนย์ข้อมูล ความมั่นคงปลอดภัยไซเบอร์ การใช้ 5G ในภาคการผลิต ปัญญาประดิษฐ์และหุ่นยนต์ พระราชบัญญัติคุ้มครองข้อมูลส่วนบุคคล พ.ศ.2562 เป็นต้น
**********************

ที่มา : https://www.thaigov.go.th/news/contents/details/53729