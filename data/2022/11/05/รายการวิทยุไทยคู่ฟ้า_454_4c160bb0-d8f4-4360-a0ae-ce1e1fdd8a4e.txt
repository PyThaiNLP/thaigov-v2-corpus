รัฐบาลไทย-ข่าวทำเนียบรัฐบาล-งานศิลปาชีพประทีปไทย OTOP ก้าวไกลด้วยพระบารมี ปี 2565


วันอังคารที่ 16 สิงหาคม 2565
พิมพ์
งานศิลปาชีพประทีปไทย OTOP ก้าวไกลด้วยพระบารมี ปี 2565
วันศุกร์ที่ 12 สิงหาคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลเชิญชวนประชาชนเที่ยวชมงาน “ศิลปาชีพประทีปไทย OTOP ก้าวไกลด้วยพระบารมี ปี 2565”
ซึ่งจัดขึ้นภายใต้แนวคิด “ผ้าทอไทย สายใยแห่งพระเมตตา สร้างอาชีพปวงประชาอย่างยั่งยืน”
เพื่อเฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง
โดยมีการจัดแสดงและจำหน่ายสินค้าผ้าไทย สินค้า OTOP
และผลงานหัตถศิลป์จากผู้ประกอบการทั่วประเทศไทยรวมกว่า 2,000 ราย เช่น ชุดราตรีแฟชั่นผ้าไทย จาก
จ.นครราชสีมา เครื่องประดับเพชรซีก จากกลุ่มชุบเงินชุบทองในโครงการศิลปาชีพบ้านยางน้อย
จ.อุบลราชธานี และกระเป๋างานผ้าของชนเผ่าอาข่า ผู้สนใจชมงานได้ตั้งแต่วันนี้ (12) – 20 ส.ค.2565
ที่อาคารชาเลนเจอร์ 1-3 ศูนย์แสดงสินค้าและการประชุม อิมแพ็ค เมืองทองธานี
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/58052