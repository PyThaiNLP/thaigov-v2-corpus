รัฐบาลไทย-ข่าวทำเนียบรัฐบาล-ปรับพื้นที่สนามบิน เป็น รพ.สนาม รองรับผู้ป่วยโควิด-19


วันอาทิตย์ที่ 22 สิงหาคม 2564
พิมพ์
ปรับพื้นที่สนามบิน เป็น รพ.สนาม รองรับผู้ป่วยโควิด-19
วันพุธที่ 28 กรกฎาคม 2564
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลเดินหน้าจัดหาเตียงรองรับผู้ป่วยโควิด-19 เพิ่มเติม โดยเตรียมสร้าง รพ.สนาม ระดับสูง (สนามบินสุวรรณภูมิ) ณ อาคารเทียบเครื่องบินรองหลักที่ 1 ท่าอากาศยานสุวรรณภูมิ อ.บางพลี จ.สมุทรปราการ ตามแบบที่ศูนย์ปฏิบัติการฉุกเฉินด้านการแพทย์และสาธารณสุขเห็นชอบแล้ว โดย รพ. แห่งนี้ จะรองรับผู้ป่วยได้ 4,500 เตียง แบ่งเป็น เตียงผู้ป่วย ICU 940 เตียง ติดตั้งบริเวณชั้น 2 ของอาคาร พร้อมที่ทำการแพทย์ ส่วนเตียงผู้ป่วยสีเหลืองและเขียว จะอยู่บริเวณชั้น 3 และ 4 รวม 3,560 เตียง ทั้งนี้ คาดว่าจะเริ่มเปิดให้บริการได้ตั้งแต่เดือน ส.ค. นี้เป็นต้นไป นอกจากนี้ ยังมีพื้นที่บริเวณคลังสินค้า 4 ของท่าอากาศยานดอนเมือง ซึ่งสามารถใช้สร้าง รพ. สนามรองรับผู้ป่วยอาการไม่รุนแรงได้อีกประมาณ 2,000 เตียง
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/44972