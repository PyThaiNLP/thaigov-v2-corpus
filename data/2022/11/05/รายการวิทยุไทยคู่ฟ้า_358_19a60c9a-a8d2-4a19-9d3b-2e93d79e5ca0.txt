รัฐบาลไทย-ข่าวทำเนียบรัฐบาล-ถูกเลิกจ้างเพราะติดโควิด-19 มีสิทธิได้รับค่าชดเชย


วันจันทร์ที่ 9 พฤษภาคม 2565
พิมพ์
ถูกเลิกจ้างเพราะติดโควิด-19 มีสิทธิได้รับค่าชดเชย
วันอาทิตย์ที่ 8 พฤษภาคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลห่วงใยสุขภาพอนามัยของลูกจ้างแรงงานในสถานการณ์แพร่ระบาดของโรคโควิด-19 จึงให้นายจ้างสามารถมีคำสั่ง ให้ลูกจ้างที่เสี่ยงติดเชื้อโควิด-19 หยุดงาน กักตัว ตลอดจนเข้ารับการตรวจเชื้อได้ โดยนายจ้างยังคงจ่ายค่าจ้างให้ตามปกติ ไม่ถือเป็นการขาดงานหรือละทิ้งหน้าที่ แต่หากลูกจ้างไม่ปฏิบัติตามโดยไม่มีเหตุผลอันสมควร นายจ้างอาจปฏิเสธไม่ให้ลูกจ้างเข้าสถานที่ทำงาน และไม่จ่ายค่าจ้างให้ หรืออาจมีคำสั่งลงโทษทางวินัย เช่น ตักเตือนด้วยวาจาหรือเป็นหนังสือ และหากมีการเลิกจ้างลูกจ้างด้วยเหตุติดเชื้อโควิด-19 ลูกจ้างมีสิทธิได้รับค่าชดเชย เนื่องจากไม่ถือเป็นความผิดร้ายแรงหรือกระทำผิดวินัย หากมีข้อสงสัยสอบถามเพิ่มเติมได้ที่ สำนักงานสวัสดิการและคุ้มครองแรงงานทุกแห่งทั่วประเทศ หรือ โทรสายด่วน 1546
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/54307