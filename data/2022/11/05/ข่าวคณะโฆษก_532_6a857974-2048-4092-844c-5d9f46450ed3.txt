รัฐบาลไทย-ข่าวทำเนียบรัฐบาล-โฆษกรัฐบาลเผย “นายก”กำชับ ระบบ Thailand Pass ต้องครบถ้วน ราบรื่น ไม่สะดุด


วันเสาร์ที่ 20 พฤศจิกายน 2564
พิมพ์
โฆษกรัฐบาลเผย “นายก”กำชับ ระบบ Thailand Pass ต้องครบถ้วน ราบรื่น ไม่สะดุด
โฆษกรัฐบาลเผย “นายก”กำชับ ระบบ Thailand Pass ต้องครบถ้วน ราบรื่น ไม่สะดุด โดยเฉพาะ SHA+ และแพคเกจเดินทาง ที่พัก และการตรวจโควิด 19
วันนี้ (20 พ.ย.64) นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า พล.อ.ประยุทธ์ จันทร์โอชา  นายกรัฐมนตรีได้ติดตามการดำเนินงานของระบบ Thailand Pass อย่างใกล้ชิด เพื่ออำนวยความสะดวกนักเดินทางเข้าประเทศ ตามนโยบายเปิดประเทศ รองรับการท่องเที่ยวและธุรกิจต่างๆ พร้อมนำข้อชี้แนะมากำชับให้หน่วยงานนำไปแก้ไข ดำเนินการ เช่น การเสนอขายแพคเกจ ซึ่งการท่องเที่ยวแห่งประเทศไทย ได้ ดำเนินการให้โรงแรม SHA+ มีโรงพยาบาลคู่ปฏิบัติการ แล้วส่งข้อมูลให้ กระทรวงการต่างประเทศเพื่อนำชื่อโรงแรมดังกล่าว ขึ้นบนเวป Thailand Pass แล้วตั้งแต่วันที่ 7 พฤศจิกายน 2564 (แต่มีการเชื่อมข้อมูลโรงแรม SHA + กับ Thailand Pass ตั้งแต่วันที่ 1 พฤศจิกายน 2564) โดยบัญชีรายชื่อโรงแรม SHA+ ที่มีโรงพยาบาลคู่ปฏิบัติ จะมีการเชื่อมต่อเข้ากับระบบ COSTE ด้วย และเจ้าหน้าที่โรงแรมสามารถลงข้อมูลการจองของนักท่องเที่ยวลงในระบบ COSTE เพื่อเป็นการยืนยันการจองโรงแรมที่พักของนักท่องเที่ยวในระบบ Thailand Pass ทั้งนี้ จำนวนข้อมูลโรงแรม SHA Extra Plus ที่ส่งให้ COSTE และ Thailand Pass มีจำนวน 1,128 โรงแรม
“นอกจากนี้ การท่องเที่ยวฯ ยังได้ประสาน และประชาสัมพันธ์ให้โรงแรม บริษัท OTAs อาทิ Agoda, Booking.com ,  Expedia, AirBNB และ Travel Agents แล้ว เรื่องการจัดทำแพกเกจที่มีรายการเสนอขายครบถ้วน (ค่าที่พัก + ค่าเดินทางจากสนามบิน + ค่าตรวจ RT-PCR) ตัวอย่าง การจองโรงแรมที่พักในหน้าเวปไซต์ของ Agoda “นายธนกรกล่าว
________

ที่มา : https://www.thaigov.go.th/news/contents/details/48494