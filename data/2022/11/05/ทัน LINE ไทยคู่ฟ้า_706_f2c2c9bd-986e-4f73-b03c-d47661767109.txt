รัฐบาลไทย-ข่าวทำเนียบรัฐบาล-สธ. เตือน! ผู้ปกครองต้องระวัง "ลูกหลาน" ไปเล่นน้ำตามแหล่งน้ำเสี่ยง พบเห็นคนตกน้ำ โทร.1669


วันจันทร์ที่ 14 มีนาคม 2565
สธ. เตือน! ผู้ปกครองต้องระวัง "ลูกหลาน" ไปเล่นน้ำตามแหล่งน้ำเสี่ยง พบเห็นคนตกน้ำ โทร.1669
.....
จากข้อมูลของกระทรวงสาธารณสุข พบว่าช่วง 10 ปีที่ผ่านมา ประเทศไทยมีผู้เสียชีวิตจากการจมน้ำถึง 35,915 คน ส่วนมากเป็น "กลุ่มเด็ก" อายุต่ำกว่า 15 ปี เสียชีวิตมากถึง 7,374 คน (ร้อยละ 20.5) และเด็กอายุระหว่าง 5 - 9 ปี จะเสียชีวิตมากที่สุดจำนวน 2,867 คน
.
สาเหตุส่วนใหญ่เกิดจากการที่เด็ก ๆ "ชวนกันไปเล่นน้ำตามลำพัง" ตามแหล่งน้ำธรรมชาติโดยไม่มีผู้ใหญ่ดูแล
.
วิธีการป้องกันนั้น ผู้ปกครองและคนในชุมชนต้องร่วมกันสอดส่องดูแล จัดการแหล่งน้ำเพื่อให้เกิดความปลอดภัย เช่น สร้างรั้ว ติดป้ายคำเตือน จัดให้มีอุปกรณ์ช่วยคนตกน้ำไว้บริเวณแหล่งน้ำเสี่ยง เป็นต้น
.
หากพบเห็นคนตกน้ำ ให้รีบโทรแจ้ง 1669 และหาอุปกรณ์ที่ลอยน้ำได้หรือเสื้อชูชีพ โยนให้คนที่ตกน้ำจับพยุงตัว
.
อ่านเพิ่มเติม คลิก https://www.thaigov.go.th/news/contents/details/52355
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/52505