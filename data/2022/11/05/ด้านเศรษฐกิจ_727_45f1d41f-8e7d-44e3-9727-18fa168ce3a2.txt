รัฐบาลไทย-ข่าวทำเนียบรัฐบาล-“กรุงไทย” เคียงข้างทุกพลังใจ ส่งมอบ Krungthai Care Box (Home Isolation Kit) 20,000 กล่อง ช่วยผู้ติดเชื้อโควิด


วันพุธที่ 25 สิงหาคม 2564
พิมพ์
“กรุงไทย” เคียงข้างทุกพลังใจ ส่งมอบ Krungthai Care Box (Home Isolation Kit) 20,000 กล่อง ช่วยผู้ติดเชื้อโควิด
ธ.กรุงไทยจัดทำ Krungthai Care Box  (Home Isolation Kit) หรือ “กล่องพลังใจ” เพื่อมอบให้กับผู้ติดเชื้อที่รักษาตัวที่บ้าน จำนวน 20,000 กล่อง เพื่อส่งต่อความห่วงใยไปถึงพี่น้องคนไทยทุกคนให้ปลอดภัยจากโควิด-19 ภายในกล่อง
ธนาคารกรุงไทยตระหนักถึงผลกระทบของสถานการณ์การแพร่ระบาดของโควิด-19 ระลอกใหม่ ที่มีจำนวนผู้ติดเชื้อเพิ่มขึ้นอย่างรวดเร็ว โดยผู้ติดเชื้อที่ไม่มีอาการ หรือมีอาการน้อย สามารถแยกรักษาตัวที่บ้าน  (Home Isolation) หรือแยกรักษาตัวในชุมชน โดยอยู่ระหว่างรอเตียง ซึ่งจำเป็นต้องมีอุปกรณ์ และยาขั้นพื้นฐานในการรักษา
ธนาคารจึงได้จัดทำ Krungthai Care Box  (Home Isolation Kit) หรือ “กล่องพลังใจ” เพื่อมอบให้กับผู้ติดเชื้อที่รักษาตัวที่บ้าน จำนวน 20,000 กล่อง เพื่อส่งต่อความห่วงใยไปถึงพี่น้องคนไทยทุกคนให้ปลอดภัยจากโควิด-19 ภายในกล่องประกอบด้วย ปรอทวัดไข้ เครื่องวัดออกซิเจนปลายนิ้ว หน้ากากอนามัย เจลแอลกอฮอล์ล้างมือ  และยาขั้นพื้นฐาน เช่น ฟ้าทะลายโจร และ พาราเซตามอล โดยนำร่องส่งมอบให้กับหน่วยงานและกลุ่มจิตอาสา 3 องค์กร ประกอบด้วย เพจอีจัน ภายใต้โครงการอีจัน สู้โควิดไปด้วยกัน  กลุ่มอาสาเส้นด้าย และสถานีโทรทัศน์ Thai PBS องค์กรละ 1,000 กล่อง พร้อมน้ำดื่มกรุงไทย 1,000 ขวด และจะเร่งส่งมอบให้กับองค์กรและหน่วยงานอื่นๆ เพื่อส่งต่อให้กับผู้ติดเชื้อในชุมชนต่างๆ ต่อไป ให้สามารถผ่านวิกฤตครั้งนี้ไปด้วยกัน #เคียงข้างทุกพลังใจ #กรุงไทยเคียงข้างไทยเคียงข้างคุณ

ที่มา : https://www.thaigov.go.th/news/contents/details/45161