รัฐบาลไทย-ข่าวทำเนียบรัฐบาล-มาตรการป้องกันโควิด-19 สำหรับงานสงกรานต์ ปี 2565


วันจันทร์ที่ 28 มีนาคม 2565
พิมพ์
มาตรการป้องกันโควิด-19 สำหรับงานสงกรานต์ ปี 2565
วันเสาร์ที่ 19 มีนาคม 2565
ต่อจากนี้ไป ขอเชิญรับฟังไทยคู่ฟ้า ค่ะ
ศบค. เห็นชอบมาตรการป้องกันโรคโควิด-19 สำหรับการจัดงานเทศกาลสงกรานต์ ประจำปี 2565 โดยผู้จัดงานหรือกิจกรรมสงกรานต์ให้ลงทะเบียนบนระบบ Thai Stop Covid 2+ อนุญาตให้จัดพื้นที่เล่นน้ำและทำกิจกรรมตามประเพณีภายใต้มาตรการ COVID Free Setting ที่มีการกำกับอย่างเคร่งครัด จัดให้มีจุดคัดกรอง ควบคุมความหนาแน่น ให้ผู้ร่วมงานสวมหน้ากากอนามัยและรักษาระยะห่างตลอดเวลา ห้ามไม่ให้มีการประแป้ง เล่นปาร์ตี้โฟม จำหน่ายและบริโภคแอลกอฮอล์ในพื้นที่จัดงาน ส่วนพื้นที่สาธารณะที่ไม่มีการควบคุมห้ามเล่นน้ำและประแป้ง เมื่อกลับจากภูมิลำเนาหรือการร่วมงานสงกรานต์ให้หลีกเลี่ยงการพบผู้คนจำนวนมากสังเกตอาการตนเองเป็นเวลา 7 วัน และให้หน่วยงานพิจารณามาตรการ WFH ตามความเหมาะสม
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/52755