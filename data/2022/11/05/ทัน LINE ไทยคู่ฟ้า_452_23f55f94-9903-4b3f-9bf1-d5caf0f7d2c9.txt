รัฐบาลไทย-ข่าวทำเนียบรัฐบาล-นายกฯ ปลื้มดัชนีความเชื่อมั่นผู้บริโภคเพิ่มสูงขึ้นต่อเนื่องเป็นเดือนที่ 4 เน้นย้ำกระตุ้นเศรษฐกิจปลายปี สร้างความเชื่อมั่นเพิ่ม


วันอาทิตย์ที่ 12 ธันวาคม 2564
นายกฯ ปลื้มดัชนีความเชื่อมั่นผู้บริโภคเพิ่มสูงขึ้นต่อเนื่องเป็นเดือนที่ 4 เน้นย้ำกระตุ้นเศรษฐกิจปลายปี สร้างความเชื่อมั่นเพิ่ม
.....
นายธนกร วังบุญคงชนะ โฆษกรัฐบาล เผย พลเอก ประยุทธ์ จันทร์โอชา นายกรัฐมนตรี และ รมว. กลาโหม พอใจตัวเลขดัชนีความเชื่อมั่นผู้บริโภคโดยรวมประจำเดือน พ.ย. 64 ที่ปรับตัวสูงขึ้นอยู่ที่ 45.2 จากเดิมที่ 43.4 ในเดือน ต.ค. เป็นการปรับเพิ่มขึ้นอย่างเนื่อง 4 เดือนติดต่อกัน
.
ปัจจัยสำคัญที่ส่งผลต่อความเชื่อมั่นผู้บริโภค ได้แก่ ภัยพิบัติ/ โรคระบาด รองลงมาคือ เศรษฐกิจไทยและเศรษฐกิจโลก/ มาตรการของภาครัฐ/ การเมือง/ สังคม/ ความมั่นคง/ ราคาสินค้าเกษตร
.
จากสถานการณ์การแพร่ระบาดของโรคโควิด-19 ที่ปรับตัวดีขึ้น รวมถึงการผ่อนคลายมาตรการของรัฐบาล ทำให้ภาคเอกชนสามารถกลับมาดำเนินธุรกิจได้เพิ่มมากขึ้น และคาดว่าโครงการ/แผนงานที่แต่ละกระทรวงจัดเตรียมเพื่อมอบเป็นของขวัญปีใหม่ให้แก่ประชาชนตามข้อสั่งการของนายกรัฐมตรี จะยิ่งช่วยเสริมบรรยากาศเศรษฐกิจ กระตุ้นการใช้จ่ายในช่วงปลายปีนี้ด้วย
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/49360