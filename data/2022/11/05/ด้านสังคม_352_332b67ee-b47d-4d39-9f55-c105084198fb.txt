รัฐบาลไทย-ข่าวทำเนียบรัฐบาล-โฆษกดีอีเอส เตือนอย่าหลงเชื่อข่าวปลอม กรมบัญชีกลางให้ข้าราชการบำนาญลงทะเบียน eFiling เพื่อจ่ายบำนาญ และยกเลิกเบิกจ่ายตรง โดยให้ใช้บัตรเครดิต แจงกรมบัญชีกลางยังไม่มีนโยบายเกี่ยวกับเรื่องดังกล่าวนี้


วันจันทร์ที่ 16 สิงหาคม 2564
โฆษกดีอีเอส เตือนอย่าหลงเชื่อข่าวปลอม กรมบัญชีกลางให้ข้าราชการบำนาญลงทะเบียน eFiling เพื่อจ่ายบำนาญ และยกเลิกเบิกจ่ายตรง โดยให้ใช้บัตรเครดิต แจงกรมบัญชีกลางยังไม่มีนโยบายเกี่ยวกับเรื่องดังกล่าวนี้
โฆษกดีอีเอส เตือนอย่าหลงเชื่อข่าวปลอม กรมบัญชีกลางให้ข้าราชการบำนาญลงทะเบียน eFiling เพื่อจ่ายบำนาญ และยกเลิกเบิกจ่ายตรง โดยให้ใช้บัตรเครดิต แจงกรมบัญชีกลางยังไม่มีนโยบายเกี่ยวกับเรื่องดังกล่าวนี้
นางสาวนพวรรณ หัวใจมั่น โฆษกกระทรวงดิจิทัลเพื่อเศรษฐกิจและสังคมฝ่ายการเมือง (ดีอีเอส) กล่าวว่า ตามที่มีการเผยแพร่ในสื่อต่าง ๆ เกี่ยวกับประเด็น กรมบัญชีกลาง ให้ข้าราชการบำนาญลงทะเบียน eFiling เพื่อจ่ายบำนาญและยกเลิกเบิกจ่ายตรง โดยให้ใช้บัตรเครดิต ทางศูนย์ต่อต้านข่าวปลอมได้ดำเนินการตรวจสอบข้อเท็จจริงโดย กรมบัญชีกลาง กระทรวงการคลัง พบว่าประเด็นดังกล่าวนั้น เป็นข้อมูลเท็จ
จากที่มีการแชร์ข้อมูลว่ากรมบัญชีกลาง ให้ข้าราชการบำนาญลงทะเบียน eFiling เพื่อจ่ายบำนาญ และยกเลิกเบิกจ่ายตรง โดยให้ใช้บัตรเครดิต เวลาไปพบหมอให้ใช้บัตรนี้จ่ายแทนเงินสดแทนนั้น ทางกรมบัญชีกลาง กระทรวงการคลัง ได้ชี้แจงข้อเท็จจริงว่า กรมบัญชีกลางยังไม่มีนโยบายเกี่ยวกับเรื่องดังกล่าว
ดังนั้นขอให้ประชาชนอย่าหลงเชื่อ และขอความร่วมมือไม่ส่งต่อ หรือแชร์ข้อมูล จนกว่าจะตรวจสอบความถูกต้องให้ชัดเจนเสียก่อน เพื่อมิให้เกิดความสับสนและตื่นตระหนกในสังคม  ประชาชนสามารถรับข้อมูลข่าวสารจากกระทรวงการคลัง ติดตามได้ที่เว็บไซต์ www.mof.go.th หรือโทร. 1689 ซึ่งการกระทำของผู้ที่ผลิตข่าวปลอมและผู้ที่เผยแพร่ เป็นความผิดตาม พ.ร.บ.ว่าด้วยการกระทำความผิดเกี่ยวกับคอมพิวเตอร์ มาตรา 14(2),(5) มีอัตราโทษจำคุกไม่เกิน 5 ปี หรือ ปรับไม่เกิน 100,000 บาท หรือทั้งจำทั้งปรับ หรือกฎหมายอื่นๆ ที่เกี่ยวข้อง โดยหน่วยงานที่เกี่ยวข้องจะดำเนินการตามกฎหมายกับผู้ที่ผลิตข่าวปลอมและผู้ที่เผยแพร่ทุกรายอย่างเด็ดขาดจริงจังและต่อเนื่องต่อไป
นอกจากนี้ หากพี่น้องประชาชนพบเบาะแสการกระทำความผิด สามารถแจ้งผ่าน 4 ช่องทาง ได้แก่ เว็บไซต์https://www.antifakenewscenter.com ,เฟซบุ๊ก ANTI-FAKE NEWS CENTER, ทวิตเตอร์ @AFNCThailand, ไลน์@antifakenewscenter และช่องทางโทรศัพท์โทรสายด่วน GCC 1111 ต่อ 87 ได้ตลอด 24 ชั่วโมง
***********

ที่มา : https://www.thaigov.go.th/news/contents/details/44818