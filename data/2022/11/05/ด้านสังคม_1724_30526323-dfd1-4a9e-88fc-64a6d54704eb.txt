รัฐบาลไทย-ข่าวทำเนียบรัฐบาล-ดีอีเอส เผย “ทางรัฐ” แอปพลิเคชั่น ที่สามารถเข้าถึงบริการจากภาครัฐได้ง่าย


วันอาทิตย์ที่ 26 มิถุนายน 2565
ดีอีเอส เผย “ทางรัฐ” แอปพลิเคชั่น ที่สามารถเข้าถึงบริการจากภาครัฐได้ง่าย
ดีอีเอส เผย “ทางรัฐ” แอปพลิเคชั่น ที่สามารถเข้าถึงบริการจากภาครัฐได้ง่าย
นางสาวนพวรรณ หัวใจมั่น โฆษกกระทรวงดิจิทัลเพื่อเศรษฐกิจและสังคมฝ่ายการเมือง (ดีอีเอส) กล่าวว่า  ปัจจุบันนี้มีแอปพลิเคชั่น “ทางรัฐ” ที่จะทำให้ประชาชนได้เข้าถึงบริการจากทางภาครัฐได้ง่าย สะดวก ไม่ต้องจองคิว และไม่ต้องเดินทางไปที่หน่วยงานที่จะติดต่อ
แอปพลิเคชั่น “ทางรัฐ” จะให้บริการประชาชนตรวจสอบสิทธิต่างๆ อาทิ สิทธิรักษาพยาบาล ,สิทธิประกันสังคม, สิทธิหลักประกันสุขภาพ, ข้อมูลเครดิตบูโร, ตรวจสอบทะเบียนราษฎร์, ตรวจสอบใบสั่งจราจรและชำระค่าปรับ, ตรวจสอบเงินสะสม กบข. ฯลฯ รวมถึงบริการค่าน้ำ ค่าไฟ ที่สามารถชำระค่าบริการผ่าน QR Code  ถือเป็นศูนย์รวมบริการภาครัฐที่ให้บริการกับประชาชน
“ทางรัฐ แอปพลิเคชันพอร์ทัลกลางเพื่อประชาชน สำหรับอำนวยความสะดวกในการทำธุรกรรมออนไลน์ภาครัฐพร้อมตรวจสอบสิทธิ จ่ายบิล ติดตามสถานะการขอใช้บริการภาครัฐได้อย่างสะดวกในแอปพลิเคชันเดียว ทุกที่ ทุกเวลา ทุกธุรกรรมรัฐ ผ่านช่องทางเดียว บัญชีเดียว “สะดวก ง่าย ไม่ต้องรอ” โฆษกดีอีเอสกล่าว
ทั้งนี้ พี่น้องประชาชนสามารถดาวน์โหลดแอปพลิเคชั่น “ทางรัฐ” ผ่านทั้งระบบ iOS และ Android โดยลงทะเบียนผ่านการสแกนบัตรประจำตัวประชาชนและสแกนใบหน้า ตั้งค่าผู้ใช้พร้อมรหัสผ่าน เพียงเท่านี้สามารถใช้บริการต่างๆของทางภาครัฐได้
***************

ที่มา : https://www.thaigov.go.th/news/contents/details/56158