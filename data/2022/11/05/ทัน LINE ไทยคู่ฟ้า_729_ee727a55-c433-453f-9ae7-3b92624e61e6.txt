รัฐบาลไทย-ข่าวทำเนียบรัฐบาล-มาแรง! พณ. เผย “สินค้าขนม” เติบโตสูงในตลาดส่งออก พร้อมหนุนผู้ประกอบการไทย ผลิตให้ตรงใจผู้บริโภค


วันอังคารที่ 22 มีนาคม 2565
มาแรง! พณ. เผย “สินค้าขนม” เติบโตสูงในตลาดส่งออก พร้อมหนุนผู้ประกอบการไทย ผลิตให้ตรงใจผู้บริโภค
.....
กระทรวงพาณิชย์ศึกษาพฤติกรรมผู้บริโภคในตลาดต่างประเทศ เพื่อใช้วางแผนการผลิตและส่งออกให้แก่ผู้ประกอบการไทย โดยพบว่า กลุ่มสินค้าขนมมีโอกาสเติบโตอย่างมาก โดยเฉพาะใน จีน และญี่ปุ่น เช่น กลุ่ม น.ศ.จีน เพศหญิง นิยมขนมแป้งเส้นรสเผ็ด อาหารกระป๋อง คุกกี้ และเค้ก/ น.ศ.จีน เพศชาย นิยม บะหมี่กึ่งสำเร็จรูป ถั่ว ผลไม้อบแห้ง ส่วนกลุ่ม น.ศ. ที่เกิดหลังปี 2000 นิยมน้ำผลไม้และชานม
.
สินค้าขนมของไทยมีโอกาสเติบโตในหลายประเทศ ผู้ผลิตผู้ส่งออกไทยต้องให้ความสำคัญกับคุณภาพและมาตรฐานความปลอดภัย ติดตามแนวโน้มตลาดและพฤติกรรมผู้บริโภคที่เปลี่ยนแปลงตามสภาพแวดล้อม ผู้สนใจสอบถามข้อมูลได้ที่ กรมส่งเสริมการค้าระหว่างประเทศ กระทรวงพาณิชย์ หรือโทรสายตรงการค้าระหว่างประเทศ 1169
.
อ่านเพิ่มเติม คลิก >> https://www.thaigov.go.th/news/contents/details/52760
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/52792