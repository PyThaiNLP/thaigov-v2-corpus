รัฐบาลไทย-ข่าวทำเนียบรัฐบาล-7 กระทรวงจับมือ MOU ยกระดับการพัฒนากำลังคน ใช้กรอบ 5H 4S จากเด็กปฐมวัย - ผู้สูงอายุ


วันพฤหัสบดีที่ 24 มีนาคม 2565
7 กระทรวงจับมือ MOU ยกระดับการพัฒนากำลังคน ใช้กรอบ 5H 4S จากเด็กปฐมวัย - ผู้สูงอายุ
....
พล.อ.ประยุทธ์ จันทร์โอชา นายกรัฐมนตรี และ รมว.กห. เป็นประธานพิธีลงนามข้อตกลงบูรณาการความร่วมมือระหว่าง 7 กระทรวง ในวันนี้ (24 มี.ค. 65) ณ ทำเนียบรัฐบาล ประกอบด้วย กระทรวงการพัฒนาสังคมและความมั่นคงของมนุษย์ กระทรวงสาธารณสุข กระทรวงมหาดไทย กระทรวงดิจิทัลเพื่อเศรษฐกิจและสังคม กระทรวงแรงงาน กระทรวงศึกษาธิการ และกระทรวงการอุดมศึกษา วิทยาศาสตร์ วิจัย และนวัตกรรม
.
แนวทางการพัฒนาสำหรับเด็กใช้กรอบ 5H คือ Heart จิตใจดี มีวินัย Head เก่งคิด วิเคราะห์เป็น Hand ใฝ่เรียนรู้ มีทักษะ Health สุขอนามัยดี สุขภาพแข็งแรง และ Hi-tech ทันสมัย ก้าวหน้า รู้เท่าทันเทคโนโลยี เพื่อให้เด็กเติบโตเต็มศักยภาพ พัฒนาการสมวัย มีคุณภาพชีวิตที่ดี ได้รับการบริการและคุ้มครองอย่างทั่วถึงเท่าเทียม
.
ส่วนผู้สูงอายุ ใช้กรอบ 4S คือ Social Participation ส่งเสริมการมีส่วนร่วมในสังคม Social Security ส่งเสริมความมั่นคง ปลอดภัย Strong Health ส่งเสริมสุขภาพแข็งแรง และ Smart Digital and Innovation ส่งเสริมเทคโนโลยีดิจิทัลและนวัตกรรมอย่างชาญฉลาด ภายใต้วิสัยทัศน์ “ผู้สูงวัยเป็นหลักชัยของสังคม”
.
อ่านเพิ่มเติม คลิก >> https://www.thaigov.go.th/news/contents/details/52891
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/52915