รัฐบาลไทย-ข่าวทำเนียบรัฐบาล-นายกฯ เร่งรัดโครงการรถไฟฟ้า “โมโนเรลสายสีเทา” เชื่อมโยงขนส่งสาธารณะ พัฒนาคุณภาพชีวิตประชาชน


วันศุกร์ที่ 19 พฤศจิกายน 2564
นายกฯ เร่งรัดโครงการรถไฟฟ้า “โมโนเรลสายสีเทา” เชื่อมโยงขนส่งสาธารณะ พัฒนาคุณภาพชีวิตประชาชน
....
พล.อ.ประยุทธ์ จันทร์โอชา นายกรัฐมนตรี และ รมว.กห. รับทราบความคืบหน้าโครงการรถไฟฟ้ารางเดี่ยว โมโนเรลสายสีเทา ซึ่งสรุปการดำเนินโครงการระยะที่ 1 ได้แล้ว ช่วงสถานีวัชรพล - ทองหล่อ ระยะทาง 16.3 กม. รวม 15 สถานี รองรับผู้โดยสาร 8,000 – 30,000 คน/ชม./ทิศทาง ใช้ระบบควบคุมการเดินรถอัตโนมัติ และระบบเก็บค่าโดยสารอัตโนมัติ ดำเนินการตาม พ.ร.บ.ร่วมลงทุนระหว่างรัฐและเอกชน พ.ศ.2562 มีการศึกษา แลกเปลี่ยนข้อคิดเห็น และจัดทำรายงานการวิเคราะห์ผลกระทบสิ่งแวดล้อม (EIA)
.
นายกรัฐมนตรีสั่งการให้ติดตามและเร่งรัดโครงการ ซึ่งทั้งเส้นทางมี 3 ระยะ ได้แก่ 1.ช่วงวัชรพล - ทองหล่อ 2.ช่วงพระโขนง - พระราม 3 และ 3.ช่วงพระราม 3 - ท่าพระ รวมระยะทาง 40 กม. คาดว่าจะเปิดให้บริการได้ในปี พ.ศ.2573 เพื่อยกระดับมาตรฐานการขนส่งทางรางเชื่อมโยงโครงข่ายระบบขนส่งสาธารณะให้เป็นหนึ่งเดียวกัน ส่งผลต่อการพัฒนาเมือง พัฒนาคุณภาพชีวิตประชาชน
.
อ่านเพิ่มเติม คลิก https://www.thaigov.go.th/news/contents/details/48383
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/48447