รัฐบาลไทย-ข่าวทำเนียบรัฐบาล-สป. จัดกิจกรรมปฏิบัติธรรมและบำเพ็ญสาธารณประโยชน์เทิดทูนสถาบันพระมหากษัตริย์ เฉลิมพระชนมพรรษา “พระบรมราชชนนีพันปีหลวง”


วันจันทร์ที่ 22 สิงหาคม 2565
สป. จัดกิจกรรมปฏิบัติธรรมและบำเพ็ญสาธารณประโยชน์เทิดทูนสถาบันพระมหากษัตริย์ เฉลิมพระชนมพรรษา “พระบรมราชชนนีพันปีหลวง”
เช้าวันนี้ (22 สิงหาคม 2565 เวลา 10.00 น.) พลเอก จิรวิทย์ เดชจรัสศรี เจ้ากรมเสมียนตรา ผู้แทนปลัดกระทรวงกลาโหม เป็นประธานในการจัดกิจกรรมปฏิบัติธรรมและบำเพ็ญสาธารณประโยชน์เทิดทูนสถาบันพระมหากษัตริย์
ถวายเป็นพระราชกุศลแด่ สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสมหามงคลเฉลิมพระชนมพรรษา 90 พรรษา ณ วัดนาคปรก เขตภาษีเจริญ กรุงเทพฯ
โดยมีผู้เข้าร่วมปฏิบัติธรรมจำนวน 85 นาย ประกอบด้วย ข้าราชการ ลูกจ้าง พนักงานราชการสังกัดสำนักงานปลัดกระทรวงกลาโหมและครอบครัว และพนักงานองค์การทหารผ่านศึก มีกำหนดระยะเวลา 5 วัน ตั้งแต่วันที่ 22-26 สิงหาคม 2565 ทั้งนี้ เพื่อถวายเป็นพระราชกุศลซึ่งเป็นการเทิดทูนและแสดงพลังแห่งความจงรักภักดีต่อสถาบันพระมหากษัตริย์ รวมทั้งเพื่อให้ผู้ปฏิบัติธรรมสามารถนำหลักธรรมคำสอนทางพระพุทธศาสนา และคำแนะนำในการปฏิบัติธรรมของพระวิปัสสนาจารย์มาประยุกต์ใช้ในการปฏิบัติงานและในการดำเนินชีวิตประจำวันได้อย่างเหมาะสม

ที่มา : https://www.thaigov.go.th/news/contents/details/58308