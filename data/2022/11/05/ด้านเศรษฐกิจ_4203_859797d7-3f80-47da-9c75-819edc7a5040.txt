รัฐบาลไทย-ข่าวทำเนียบรัฐบาล-ไอแบงก์ หนุนชาวใต้ มีบ้านได้ง่ายขึ้น รายได้ 1 หมื่นต่อเดือน ขอสินเชื่อซื้อบ้านได้ ผู้ถือบัตรสวัสดิการแห่งรัฐ ไม่กำหนดรายได้ขั้นต่ำ


วันศุกร์ที่ 24 มิถุนายน 2565
พิมพ์
ไอแบงก์ หนุนชาวใต้ มีบ้านได้ง่ายขึ้น รายได้ 1 หมื่นต่อเดือน ขอสินเชื่อซื้อบ้านได้ ผู้ถือบัตรสวัสดิการแห่งรัฐ ไม่กำหนดรายได้ขั้นต่ำ
ธนาคารอิสลามแห่งประเทศไทย (ไอแบงก์) สนับสนุนให้ชาวใต้มีบ้านได้ง่ายขึ้นด้วยสินเชื่อบ้านชายแดนใต้สำหรับผู้ที่ต้องการซื้อที่อยู่อาศัยในพื้นที่ 5 จังหวัดชายแดนภาคใต้ หรือกำลังมองหาสินเชื่อเพื่อซ่อม สร้าง ไถ่ถอน หรือซื้อที่ดินเพื่อก่อสร้างที่อยู่อาศัย
ธนาคารอิสลามแห่งประเทศไทย (ไอแบงก์) สนับสนุนให้ชาวใต้มีบ้านได้ง่ายขึ้นด้วยสินเชื่อบ้านชายแดนใต้สำหรับผู้ที่ต้องการซื้อที่อยู่อาศัยในพื้นที่ 5 จังหวัดชายแดนภาคใต้ หรือกำลังมองหาสินเชื่อเพื่อซ่อม สร้าง ไถ่ถอน หรือซื้อที่ดินเพื่อก่อสร้างที่อยู่อาศัย กำหนดรายได้รวมขั้นต่ำ 10,000 บาทต่อเดือน ให้วงเงินสินเชื่อสูงสุด 5,000,000 บาท ส่วนผู้ถือบัตรสวัสดิการแห่งรัฐ ไม่กำหนดรายได้ขั้นต่ำ ให้วงเงินสูงสุด 1,000,000 บาท  พร้อมรับสิทธิ์ อัตรากำไรพิเศษเริ่มต้นที่ 3.00% ต่อปี และฟรีค่าธรรมเนียมจัดทำนิติกรรมสัญญา
โครงการสินเชื่อบ้านชายแดนใต้เป็นโครงการสินเชื่อสำหรับผู้ที่ต้องการซื้อบ้าน สร้างบ้าน ซ่อมแซม ต่อเติม ไถ่ถอนที่อยู่อาศัย หรือซื้อที่ดินเพื่อก่อสร้างที่อยู่อาศัยในพื้นที่ 5 จังหวัดชายแดนภาคใต้ ได้แก่ ปัตตานี นราธิวาส ยะลา สงขลา และสตูล โดยผู้ขอสินเชื่อต้องมีสัญชาติไทย มีภูมิลำเนาอาศัยอยู่ที่ใดก็ได้ในประเทศไทย และนับถือศาสนาใดก็ได้ มีรายได้ขั้นต่ำรวม 10,000 บาทต่อเดือน ให้วงเงินสินเชื่อสูงสุด 5,000,000 บาท ผ่อนได้นานสูงสุด 35 ปี คิดอัตรากำไรเริ่มต้นที่ 3.25% ต่อปี ใน 2 ปีแรก พิเศษ! สำหรับผู้ถือบัตรสวัสดิการแห่งรัฐ ไม่กำหนดรายได้ขั้นต่ำ ให้วงเงินสูงสุด 1,000,000 บาท อัตรากำไรเริ่มต้นที่ 3.00% ต่อปี ใน 2 ปีแรก ผ่อนได้นานสูงสุด 35 ปี พร้อมฟรีค่าธรรมเนียมจัดทำนิติกรรมสัญญา ทั้งนี้หากทำประกันตะกาฟุลคุ้มครองวงเงินสินเชื่อ MRTA, MLTA เต็มวงเงิน 100%ของสินเชื่อที่ได้รับอนุมัติ ระยะเวลาคุ้มครองขั้นต่ำ10 ปี หรือตลอดอายุสัญญา ลดอัตรากำไรลงอีก 0.25% ในปีแรก
ผู้สนใจสามารถติดยื่นขอสินเชื่อได้แล้วตั้งแต่วันนี้ - 31 ธันวาคม 2565 ที่ ไอแบงก์ ทุกสาขาในพื้นที่ 5 จังหวัดชายแดนภาคใต้ หรือสอบถามข้อมูลเพิ่มเติมได้ที่  iBank Call Center 1302 หรือ แชททาง Messenger : Islamic Bank of Thailand - ibank (@ibank.th) และ Line : iBank 4 all (@ibank)
*หมายเหตุ:
1. “อัตรากำไร/ผลตอบแทน ผลิตภัณฑ์ธนาคารมิใช่ดอกเบี้ยหรือเป็นคำเรียกแทนดอกเบี้ย แต่มาจากหลักการที่ใช้ในการทำธุรกรรมที่ถูกต้องตามหลักการอิสลาม”
2. อัตราผลตอบแทนที่คาดว่าจะได้รับ คืออัตราที่คำนวณได้จากประมาณการรายได้ของธนาคารและอัตราสัดส่วนการแบ่งผลตอบแทนเงินฝาก ซึ่งอัตราผลตอบแทนที่คาดว่าจะได้รับอาจจะต่ำกว่าหรือสูงกว่าอัตราผลตอบแทนเงินฝากที่ธนาคารประกาศเมื่อครบกำหนดการฝาก

ที่มา : https://www.thaigov.go.th/news/contents/details/56082