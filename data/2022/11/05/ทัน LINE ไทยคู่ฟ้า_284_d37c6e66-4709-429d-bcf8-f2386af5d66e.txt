รัฐบาลไทย-ข่าวทำเนียบรัฐบาล-อภ. ยืนยัน ATK แจกฟรี ผ่านทดสอบ ได้มาตรฐาน เริ่มทยอยจัดส่งแล้ว


วันศุกร์ที่ 17 กันยายน 2564
อภ. ยืนยัน ATK แจกฟรี ผ่านทดสอบ ได้มาตรฐาน เริ่มทยอยจัดส่งแล้ว
....
องค์การเภสัชกรรม เผย ATK แจกฟรี สำหรับประชาชนกลุ่มเสี่ยง ผ่านการทดสอบคุณภาพจาก รพ. รามาธิบดี พบว่ามีคุณภาพตามเกณฑ์การทดสอบหรือวิเคราะห์ชุดตรวจและน้ำยาที่เกี่ยวข้องกับการวินิจฉัยการติดเชื้อ SARS-CoV-2 (เชื้อก่อโรค COVID-19) แบบตรวจหาแอนติเจน ของสำนักงานคณะกรรมการอาหารและยา และข้อกำหนด TOR
.
พร้อมขนส่ง ATK แบบควบคุมอุณหภูมิ และสภาพแวดล้อมต่าง ๆ ตามหลักเกณฑ์และวิธีการที่ดีในการกระจายเครื่องมือแพทย์ ไปยังหน่วยบริการทั่วประเทศ
.
ขอประชาชนที่นำ ATK ไปใช้งานด้วยตนเอง ปฏิบัติตามคู่มือการใช้งาน หากยังไม่เปิดใช้ ต้องเก็บในที่แห้งและเย็น อุณหภูมิระหว่าง 4 - 30 องศาเซลเซียส เพื่อให้ ATK มีประสิทธิภาพในการทดสอบได้อย่างถูกต้อง
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/45939