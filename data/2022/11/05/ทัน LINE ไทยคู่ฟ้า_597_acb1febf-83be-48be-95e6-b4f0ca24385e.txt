รัฐบาลไทย-ข่าวทำเนียบรัฐบาล-ถกแก้ปัญหา "สลากกินแบ่งรัฐบาลเกินราคา" ตั้งชุดปฏิบัติการ ปรับเงื่อนไขการทำสัญญาผู้ค้าสลาก - บทลงโทษ


วันอังคารที่ 1 กุมภาพันธ์ 2565
ถกแก้ปัญหา "สลากกินแบ่งรัฐบาลเกินราคา" ตั้งชุดปฏิบัติการ ปรับเงื่อนไขการทำสัญญาผู้ค้าสลาก - บทลงโทษ
.....
นายอนุชา นาคาศัย รัฐมนตรีประจำสำนักนายกรัฐมนตรี เผยถึงผลการประชุมคณะกรรมการแก้ไขปัญหาผู้ที่ได้รับความเดือดร้อนจากการเสนอขายหรือขายสลากกินแบ่งรัฐบาลในราคาเกินกว่าที่กำหนดในสลากกินแบ่งรัฐบาล ครั้งที่ 1/2565 สรุปสาระสำคัญ ดังนี้
.
คณะกรรมการฯ ได้พิจารณาถึงระบบการจำหน่ายสลาก ปัญหาและสาเหตุที่ทำให้เกิดการขายสลากเกินราคา รวมถึงการคัดเลือกผู้ค้ารายย่อยใหม่ จำนวน 2 แสนราย ขั้นตอนต่อไป สำนักงานสลากกินแบ่งรัฐบาลจะนำรายชื่อมาเสนอต่อคณะกรรมการฯ เพื่อคัดกรองความเหมาะสม
.
ที่ประชุมยังได้เสนอให้ปรับปรุงกฎหมายควบคุมการค้าสลากเกินราคา เนื่องจากกฎหมายปัจจุบันที่บังคับใช้นั้น มีความล้าสมัย แต่ด้วยระยะเวลาในการปรับปรุงกฎหมายอาจใช้เวลานาน จึงเห็นชอบให้มีการกำหนดเงื่อนไขการทำสัญญาผู้ค้าสลาก และกำหนดบทลงโทษ เช่น การปรับ หรือตัดสิทธิ์ เป็นต้น
.
นอกจากนี้ ได้แต่งตั้งหัวหน้าชุดเฉพาะกิจในการตรวจสอบและติดตามผู้ค้าสลากเกินราคา รวมทั้งแต่งตั้งคณะอนุกรรมการ 3 คณะ เพื่อขับเคลื่อนการดำเนินงานเชิงรุก
.
อ่านเพิ่มเติม คลิก https://www.thaigov.go.th/news/contents/details/51098
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/51115