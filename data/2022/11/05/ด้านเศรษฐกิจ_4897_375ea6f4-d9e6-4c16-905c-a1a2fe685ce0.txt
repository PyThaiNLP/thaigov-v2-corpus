รัฐบาลไทย-ข่าวทำเนียบรัฐบาล-บขส. มอบกระเช้า เพื่อเป็นขวัญกำลังใจและขอบคุณพนักงานสถานีขนส่งผู้โดยสารกรุงเทพ (ปิ่นเกล้า)


วันพุธที่ 24 สิงหาคม 2565
บขส. มอบกระเช้า เพื่อเป็นขวัญกำลังใจและขอบคุณพนักงานสถานีขนส่งผู้โดยสารกรุงเทพ (ปิ่นเกล้า)
ที่ปฏิบัติหน้าที่ และยึดมั่นความถูกต้อง อย่างเต็มความสามารถ
วันนี้ (24 สิงหาคม 2565) นายสัญลักข์ ปัญวัฒนลิขิต กรรมการผู้จัดการใหญ่ บริษัท ขนส่ง จำกัด กระทรวงคมนาคม มอบกระเช้าเป็นขวัญกำลังใจให้กับ นางสาววันเพ็ญ ประมงค์ พนักงานชานชาลา งานบริหารกิจการเดินรถปิ่นเกล้า กองกิจการเดินรถ ซึ่งได้ถูกผู้เช่าพื้นที่ทำร้ายร่างกาย ขณะปฏิบัติหน้าที่ ที่สถานีขนส่งผู้โดยสารกรุงเทพ (ปิ่นเกล้า) เมื่อวันที่ 18 สิงหาคม ที่ผ่านมา
ทั้งนี้ นายสรพงศ์  ไพฑูรย์พงษ์ ประธานกรรมการ บริษัท ขนส่ง จำกัด ได้แสดงความเป็นห่วง และกำชับให้ บริษัท ขนส่ง จำกัด (บขส.) ดูแลช่วยเหลือพนักงานในทุกด้านอย่างเต็มที่ พร้อมทั้งได้กล่าวชื่นชมพนักงานที่ถูกทำร้ายว่า ได้ปฏิบัติหน้าที่อย่างเต็มความสามารถ บนความถูกต้องของระเบียบ บขส.
อย่างไรก็ดี บขส. ได้ให้พนักงานเข้ามาปฏิบัติหน้าที่ในสำนักงานใหญ่แล้ว พร้อมทั้งให้ฝ่ายกฎหมายติดตามและช่วยเหลือในการดำเนินคดีกับผู้ที่ก่อเหตุอย่างถึงที่สุดด้วย

ที่มา : https://www.thaigov.go.th/news/contents/details/58381