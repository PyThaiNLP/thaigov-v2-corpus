รัฐบาลไทย-ข่าวทำเนียบรัฐบาล-รฟม. เคียงข้างคนไทย สู้ภัยโควิด-19 มอบถุงน้ำใจให้ผู้กักตัวโควิด-19


วันพฤหัสบดีที่ 17 มิถุนายน 2564
รฟม. เคียงข้างคนไทย สู้ภัยโควิด-19 มอบถุงน้ำใจให้ผู้กักตัวโควิด-19
ในพื้นที่โครงการรถไฟฟ้าสายสีส้ม ช่วงศูนย์วัฒนธรรมแห่งประเทศไทย - มีนบุรี (สุวินทวงศ์)
วันที่ 16 มิถุนายน 2564 การรถไฟฟ้าขนส่งมวลชนแห่งประเทศไทย (รฟม.) กระทรวงคมนาคม ร่วมกับบริษัทที่ปรึกษา โครงการรถไฟฟ้าสายสีส้ม ช่วงศูนย์วัฒนธรรมแห่งประเทศไทย - มีนบุรี (สุวินทวงศ์) มอบถุงน้ำใจภายในบรรจุเครื่องอุปโภคบริโภคจำนวน 300 ชุด ให้แก่ ศูนย์ควบคุมการแพร่ระบาดโรคโควิด-19 เขตห้วยขวาง ศูนย์บริการสาธารณสุข 35 หัวหมาก เขตบางกะปิ และศูนย์บริการสาธารณสุข 68 เขตสะพานสูง ภายใต้โครงการ “รฟม. เคียงข้างคนไทย สู้ภัยโควิด-19” โดยมอบให้ผู้กักตัวโควิด-19 ในแต่ละชุมชนที่อยู่ตามแนวสายทางโครงการรถไฟฟ้าสายสีส้มฯ เพื่อบรรเทาความเดือดร้อนเบื้องต้นและให้ประชาชนสามารถใช้ประโยชน์ในการดำรงชีพในช่วงเวลาที่ยากลำบาก ทั้งนี้ รฟม. ขอร่วมเป็นกำลังใจและเคียงข้างคนไทยให้ก้าวผ่านสถานการณ์นี้ไปด้วยกัน  สามารถติดตามข้อมูลข่าวสารโครงการรถไฟฟ้าสายสีส้มฯ ได้ที่เฟซบุ๊กแฟนเพจ โครงการรถไฟฟ้าสายสีส้ม เว็บไซต์โครงการ www.mrta-orangelineeast.com และ Line Official : OrangeLine

ที่มา : https://www.thaigov.go.th/news/contents/details/42820