รัฐบาลไทย-ข่าวทำเนียบรัฐบาล-ทส. เดินหน้าเร่งแก้ไขปัญหาที่ดินที่อยู่ในความรับผิดชอบ หวังแก้ไขปัญหาความเดือนร้อนของประชาชน


วันอังคารที่ 28 ธันวาคม 2564
ทส. เดินหน้าเร่งแก้ไขปัญหาที่ดินที่อยู่ในความรับผิดชอบ หวังแก้ไขปัญหาความเดือนร้อนของประชาชน
ทส. เดินหน้าเร่งแก้ไขปัญหาที่ดินที่อยู่ในความรับผิดชอบ หวังแก้ไขปัญหาความเดือนร้อนของประชาชน
ทส. เดินหน้าเร่งแก้ไขปัญหาที่ดินที่อยู่ในความรับผิดชอบ หวังแก้ไขปัญหาความเดือนร้อนของประชาชน
วันนี้ (27 ธันวาคม 2564) เวลา 09.00 น. นายวราวุธ  ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม เป็นประธานการประชุมคณะอนุกรรมการแก้ไขปัญหาที่ดินที่อยู่ในความรับผิดชอบของกระทรวงทรัพยากรธรรมชาติและสิ่งแวดล้อม โดยมีนายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม พร้อมด้วยคณะผู้บริหารระดับสูง กรมป่าไม้ กรมอุทยานแห่งชาติ สัตว์ป่าและพันธุ์พืช กรมทรัพยากรทางทะเลและชายฝั่ง ตลอดจนเจ้าหน้าที่ในสังกัดกระทรวงฯ และคณะอนุกรรมการฯ ที่เกี่ยวข้อง เข้าร่วมประชุม ณ ห้องประชุม ชั้น 17 อาคารกระทรวงทรัพยากรธรรมชาติและสิ่งแวดล้อม และในรูปแบบออนไลน์ผ่านระบบการประชุมทางไกล (VDO Conference) เพื่อเร่งแก้ไขปัญหาด้านที่ดินและสิ่งแวดล้อมให้กับพี่น้องประชาชนตามนโยบายของรัฐบาล และนำผลสรุปรายงานต่อคณะกรรมการแก้ปัญหาของขบวนการประชาชนเพื่อสังคมที่เป็นธรรม ซึ่งมี พลเอก ประวิตร วงษ์สุวรรณ รองนายกรัฐมนตรี เป็นประประธาน ในวันที่ 7 มกราคม 2565 ต่อไป
โดยการประชุมในครั้งนี้ มีการพิจารณาที่สำคัญ ประกอบด้วย 1) การดำเนินงานตามข้อเสนอแนะเชิงนโยบาย 8 ด้าน 2) การดำเนินการเพื่อแก้ไขปัญหากรณีปัญหาคดีความที่เกี่ยวข้องกับนโยบายทวงคืนผืนป่าและการบังคับใช้กฎหมาย จำนวน 15 กรณี และ 3) การดำเนินการแก้ไขปัญหาความเดือดร้อนของราษฎร จำนวน 66 กรณี
ซึ่งที่ประชุมได้รับทราบข้อสังเกตการณ์จากเครือข่ายภาคประชาชน และมอบหมายให้หน่วยงานที่เกี่ยวข้องเร่งรัดตรวจสอบและดำเนินการแก้ไขปัญหาในแต่ละกรณีร่วมกับเครือข่ายภาคประชาชนต่อไป

ที่มา : https://www.thaigov.go.th/news/contents/details/49949