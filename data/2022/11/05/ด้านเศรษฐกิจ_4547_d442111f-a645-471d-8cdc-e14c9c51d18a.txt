รัฐบาลไทย-ข่าวทำเนียบรัฐบาล-นายวิรัช พิมพะนิตย์ ที่ปรึกษารัฐมนตรีว่าการกระทรวงคมนาคม ร่วมแสดงความยินดี เนื่องในวันครบรอบวันสถาปนาองค์การอุตสาหกรรมป่าไม้ ปีที่ 75


วันจันทร์ที่ 25 กรกฎาคม 2565
นายวิรัช พิมพะนิตย์ ที่ปรึกษารัฐมนตรีว่าการกระทรวงคมนาคม ร่วมแสดงความยินดี เนื่องในวันครบรอบวันสถาปนาองค์การอุตสาหกรรมป่าไม้ ปีที่ 75
ในวันที่ 25 กรกฎาคม 2565 ณ องค์การอุตสาหกรรมป่าไม้ ถนนราชดำเนินนอก กรุงเทพฯ
นายศักดิ์สยาม ชิดชอบ รัฐมนตรีว่าการกระทรวงคมนาคม มอบหมายให้ นายวิรัช พิมพะนิตย์ ที่ปรึกษารัฐมนตรีว่าการกระทรวงคมนาค เป็นผู้แทนกระทรวงคมนาคมเข้าร่วมแสดงความยินดีเนื่องในวันครบรอบวันสถาปนาองค์การอุตสาหกรรมป่าไม้ ปีที่ 75 โดยมี นายสุกิจ จันทร์ทอง ผู้อำนวยการองค์การอุตสาหกรรมป่าไม้ ให้การต้อนรับ ในวันที่ 25 กรกฎาคม 2565 ณ องค์การอุตสาหกรรมป่าไม้ ถนนราชดำเนินนอก กรุงเทพฯ
นายวิรัช พิมพะนิตย์ กล่าวว่า ในวันนี้ (25 กรกฎาคม 2565) ได้มาร่วมกล่าวแสดงความยินดีเนื่องในวันคล้ายวันสถาปนาองค์การอุตสาหกรรมป่าไม้ (อ.อ.ป.) ปีที่ 75 ซึ่ง อ.อ.ป. เป็นรัฐวิสาหกิจในสังกัดกระทรวงทรัพยากรธรรมชาติและสิ่งแวดล้อม ที่จัดตั้งขึ้นโดยพระราชกฤษฎีกา พ.ศ. 2499 เพื่ฮดำเนินการด้านป่าไม้โดยมุ่งเน้นเรื่องการปลูกสร้างสวนป่าเศรษฐกิจบนพื้นฐานการจัดการอย่างยั่งยืนในด้านเศรษฐกิจ สังคม และสิ่งแวดล้อม รวมถึงดำเนินธุรกิจด้านอุตสาหกรรมไม้และธุรกิจบริการแปรรูปไม้จากป่าปลูกให้เป็นผลิตภัณฑ์ใหม่ พร้อมคำนึงถึงการใช้ประโยชน์ให้เกิดประสิทธิภาพสูงสุด
ในโอกาสนี้ ที่ปรึกษารัฐมนตรีว่าการกระทรวงคมนาคม ได้ร่วมบริจาคเงินสมทบทุนเพื่อสมทบทุนการศึกษาให้กับนักเรียนในโรงเรียนโดยรอบสวนป่า อ.อ.ป. ทั่วประเทศด้วย

ที่มา : https://www.thaigov.go.th/news/contents/details/57221