รัฐบาลไทย-ข่าวทำเนียบรัฐบาล-ผู้แทนฯ สมาชิกรัฐสภาสหราชอาณาจักร – ไทย เยี่ยมชมการปฏิบัติงานของศูนย์ AFNC


วันอังคารที่ 29 มีนาคม 2565
ผู้แทนฯ สมาชิกรัฐสภาสหราชอาณาจักร – ไทย เยี่ยมชมการปฏิบัติงานของศูนย์ AFNC
ผู้แทนฯ สมาชิกรัฐสภาสหราชอาณาจักร – ไทย เยี่ยมชมการปฏิบัติงานของศูนย์ AFNC
นายสันติภาพ เพิ่มมงคลทรัพย์ รองผู้อำนวยการศูนย์ต่อต้านข่าวปลอมประเทศไทย (Anti-Fake News Center: AFNC) ได้ให้การต้อน Sir Graham Brady สมาชิกสภาผู้แทนราษฎรสหราชอาณาจักร ประธานกลุ่มมิตรภาพสมาชิกรัฐสภาสหราชอาณาจักร – ไทย และคณะ ระหว่างการพบหารือและเยี่ยมชมศูนย์ต่อต้านข่าวปลอม ซึ่งเป็นหนึ่งในกิจกรรมภายใต้โครงการส่งเสริมกระบวนการประชาธิปไตยในประเทศไทยผ่าน ความร่วมมือระหว่างสมาชิกรัฐสภาของสหราชอาณาจักรที่จัดขึ้นโดยสถานเอกอัครราชทูตสหราชอาณาจักรประจำประเทศไทย เมื่อวันที่ ๒๙ มีนาคม ๒๕๖๕ เวลา ๐๙.๓๐ – ๑๐.๑๕ น. ณ ห้องประชุมใหญ่ ศูนย์ประสานงานและแก้ไขปัญหาข่าวปลอม อาคาร ๒๐ ชั้น ๔ บริษัท โทรคมนาคมแห่งชาติ จำกัด (มหาชน) ระหว่างการพบหารือ ผู้แทนศูนย์ AFNC ได้นำเสนอความเป็นมา วัตถุประสงค์ และข้อมูลการดำเนินงานของศูนย์ฯ ให้ผู้แทนฝ่ายสหราชอาณาจักรทราบ ก่อนทั้งสองฝ่ายจะหารือและตอบประเด็นข้อซักถามเกี่ยวกับการดำเนินงาน และเยี่ยมชมการปฏิบัติงานของศูนย์ AFNC
*****************************

ที่มา : https://www.thaigov.go.th/news/contents/details/53076