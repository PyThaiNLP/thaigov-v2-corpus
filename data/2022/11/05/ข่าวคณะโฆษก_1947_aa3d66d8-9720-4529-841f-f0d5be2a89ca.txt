รัฐบาลไทย-ข่าวทำเนียบรัฐบาล-โฆษกรัฐบาลเผย นายก ฯ ขอบคุณภาครัฐ-เอกชน สนับสนุนการฉีดวัคซีนโควิด-19 ฟรีให้กับประชาชน ทั้งนี้ ศูนย์ฉีดวัคซีนกลางบางซื่อยังให้บริการช่วงวันหยุดยาว 13-17 ก.ค. นี้


วันอาทิตย์ที่ 10 กรกฎาคม 2565
พิมพ์
โฆษกรัฐบาลเผย นายก ฯ ขอบคุณภาครัฐ-เอกชน สนับสนุนการฉีดวัคซีนโควิด-19 ฟรีให้กับประชาชน ทั้งนี้ ศูนย์ฉีดวัคซีนกลางบางซื่อยังให้บริการช่วงวันหยุดยาว 13-17 ก.ค. นี้
โฆษกรัฐบาลเผย นายก ฯ ขอบคุณภาครัฐ-เอกชน สนับสนุนการฉีดวัคซีนโควิด-19 ฟรีให้กับประชาชน ทั้งนี้ ศูนย์ฉีดวัคซีนกลางบางซื่อยังให้บริการช่วงวันหยุดยาว 13-17 ก.ค. นี้
วันนี้ (10 กรกฎาคม 2565) นายธนกร วังบุญคงชนะ โฆษกประจำสำนักนายกรัฐมนตรี เผย พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ขอบคุณหลายหน่วยงานทั้งภาครัฐและเอกชน ร่วมมือสนับสนุนการฉีดวัคซีนโควิด -19 ฟรี ให้แก่ประชาชน  เช่น ศูนย์ฉีดวัคซีนกลางบางซื่อ  เซ็นทรัลพลาซ่า แจ้งวัฒนะ เปิดฉีดวันที่ 19 ก.ค.65 เซ็นทรัล รัตนาธิเบศร์ เปิดฉีดวันที่ 8, 22 ก.ค. 2565 และเซ็นทรัล เวสต์เกต เปิดฉีดวันที่ 7, 21 ก.ค. 2565 ให้บริการฉีดวัคซีนแอสตร้าเซนเนก้า (Astra Zeneca) หรือ ไฟเซอร์ (Pfizer) โดยประชาชนสามารถจองคิวหรือ walk in เข้ารับบริการได้ในเวลาที่กำหนด  นายกรัฐมนตรียังฝากให้ทุกคนปฏิบัติตามมาตรการของสาธารณสุข สวมหน้ากากอนามัยในพื้นที่เสี่ยง เว้นระยะห่าง ล้างมือ และสังเกตอาการตนเองก่อนออกเดินทางหรือท่องเที่ยว เพื่อความปลอดภัยของตน ชุมชน
ทั้งนี้  โฆษกประจำสำนักนายกรัฐมนตรี ยังกล่าวถึงสถานการณ์โควิด-19 ในโรงเรียนยังไม่น่าห่วง  เพราะเด็กที่ติดเชื้อบางส่วนไม่แสดงอาการ และส่วนใหญ่อาการน้อย ไม่รุนแรง สามารถ ดูแล รักษาด้วยระบบผู้ป่วยนอกได้ ซึ่งส่วนหนึ่งมาจากเด็กนักเรียนส่วนใหญ่ได้รับการฉีดวัคซีนตามเกณฑ์แล้ว  ทั้งนี้  นายกรัฐมนตรีได้กำชับหน่วยงานที่กำกับสถาบันการศึกษาทั้งในระบบและนอกระบบ ให้ทุกโรงเรียนเข้มข้นมาตรการ 6-6-7 ป้องกันการแพร่ระบาดโควิด-19 ในโรงเรียนด้วย
สำหรับสถานการณ์การแพร่ระบาดของโควิด-19 วันนี้ พบผู้ติดเชื้อโควิด-19 รายใหม่ 2,004 ราย จำแนกเป็น ผู้ป่วยในประเทศ 2,003 ราย ผู้ป่วยมาจากต่างประเทศ 1 ราย ผู้เสียชีวิต 22 ราย ผู้ที่กำลังรักษาตัว 24,557 ราย และมียอดผู้ที่หายป่วยกลับบ้านแล้ว 2,159 ราย ทำให้มียอดผู้ป่วย ยืนยันสะสมตั้งแต่ 1 ม.ค. 65 จำนวน 2,321,608 ราย จำนวนผู้ที่หายป่วยสะสมจำนวน 2,321,157 ราย จำนวนผู้ป่วยปอดอักเสบรักษาตัวอยู่ในโรงพยาบาล 772 ราย ขณะที่รายงานภาพรวมการฉีดวัคซีนโควิด-19 สรุปจำนวนผู้ที่ได้รับได้รับวัคซีนสะสม ตั้งแต่ 28 ก.พ. 64 – 9 ก.ค. 65 รวม 140,410,176 โดส ใน 77 จังหวัด แบ่งเป็นผู้ได้รับวัคซีนเข็มที่ 1 สะสม 57,035,343 โดส ผู้ได้รับวัคซีนเข็มที่ 2 สะสม 53,281,953 โดส ผู้ได้รับวัคซีนเข็มที่ 3 ขึ้นไป สะสม 30,092,880 โดส

ที่มา : https://www.thaigov.go.th/news/contents/details/56736