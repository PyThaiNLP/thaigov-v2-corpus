รัฐบาลไทย-ข่าวทำเนียบรัฐบาล-รฟม. ร่วมสนับสนุนอาหารให้แก่เจ้าหน้าที่ที่ปฏิบัติงาน ณ ศูนย์ฉีดวัคซีนกลางบางซื่อ


วันพฤหัสบดีที่ 2 มิถุนายน 2565
รฟม. ร่วมสนับสนุนอาหารให้แก่เจ้าหน้าที่ที่ปฏิบัติงาน ณ ศูนย์ฉีดวัคซีนกลางบางซื่อ
ในกิจกรรมเฉลิมพระเกียรติสมเด็จพระนางเจ้าฯ พระบรมราชินี เนื่องในโอกาสวันเฉลิมพระชนมพรรษา 3 มิถุนายน 2565
วันนี้ (2 มิถุนายน 2565) นายถนอม รัตนเศรษฐ ผู้ช่วยผู้ว่าการการรถไฟฟ้าขนส่งมวลชนแห่งประเทศไทย กระทรวงคมนาคม เป็นผู้แทน การรถไฟฟ้าขนส่งมวลชนแห่งประเทศไทย (รฟม.) มอบอาหารจำนวน 500 ชุด โดยมี นางศิริลักษณ์ อุบลเหนือ รองผู้อำนวยการด้านอำนวยการ สถาบันโรคผิวหนัง เป็นผู้รับมอบ ทั้งนี้ กิจกรรมดังกล่าวเป็นกิจกรรมเฉลิมพระเกียรติสมเด็จพระนางเจ้าฯ พระบรมราชินี เนื่องในโอกาสวันเฉลิมพระชนมพรรษา 3 มิถุนายน 2565 และเพื่อเป็นการสนับสนุนและส่งมอบกำลังใจให้แก่เจ้าหน้าที่ผู้ปฏิบัติงาน ณ ศูนย์ฉีดวัคซีนกลางบางซื่อ อีกทั้งยังเป็นส่วนหนึ่งของกิจกรรมเพื่อสังคม ที่ รฟม. ได้จัดขึ้นเป็นประจำอย่างต่อเนื่อง ติดตามรายละเอียดและข้อมูลข่าวสารเพิ่มเติมได้ที่เว็บไซต์ รฟม. www.mrta.co.th และเฟซบุ๊กแฟนเพจการรถไฟฟ้าขนส่งมวลชนแห่งประเทศไทย หรือ Call Center รฟม. โทร. 0 2716 4044
“30 ปี รฟม. เชื่อมต่อเส้นทางสู่ความยั่งยืน Completing Connection, Mission for All”

ที่มา : https://www.thaigov.go.th/news/contents/details/55337