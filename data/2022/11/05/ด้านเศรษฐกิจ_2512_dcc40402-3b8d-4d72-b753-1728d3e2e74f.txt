รัฐบาลไทย-ข่าวทำเนียบรัฐบาล-ธ.ก.ส. จัดกิจกรรมเด็กแห่งชาติ ปี 2565 “ยุคโควิด KIDS พอเพียง”


วันพฤหัสบดีที่ 6 มกราคม 2565
พิมพ์
ธ.ก.ส. จัดกิจกรรมเด็กแห่งชาติ ปี 2565 “ยุคโควิด KIDS พอเพียง”
ธ.ก.ส. จัดกิจกรรมมอบของขวัญวันเด็ก ประจำปี 2565 “ยุคโควิด KIDS พอเพียง” ให้กับตัวแทนชุมชน โรงเรียน และศูนย์เยาวชน จำนวนกว่า 10,000 ชิ้น เพื่อนำไปส่งต่อให้กับเด็กและเยาวชนในพื้นที่ต่าง ๆ
นายสมเกียรติ กิมาวหา รองผู้จัดการธนาคารเพื่อการเกษตรและสหกรณ์การเกษตร (ธ.ก.ส.) เป็นประธานในกิจกรรมมอบของขวัญวันเด็ก ประจำปี 2565 “ยุคโควิด KIDS พอเพียง” ให้กับตัวแทนชุมชน โรงเรียน และศูนย์เยาวชน จำนวนกว่า 10,000 ชิ้น เพื่อนำไปส่งต่อให้กับเด็กและเยาวชนในพื้นที่ต่าง ๆ ซึ่งเป็นการปรับรูปแบบการจัดงานกิจกรรมวันเด็กแห่งชาติให้สอดคล้องกับการป้องกันการแพร่ระบาดของเชื้อไวรัสโควิด-19 เมื่อวันที่ 6 มกราคม 2565 ณ ธ.ก.ส. สำนักงานใหญ่ กรุงเทพฯ นอกจากนี้ ธ.ก.ส. ยังได้จัดกิจกรรมการประกวดเรียงความในหัวข้อ “ต้นไม้ของฉัน” และประกวดคลิปวิดีโอในหัวข้อ “ความสุขของฉัน” ชิงเงินรางวัลที่ 1 ทุนการศึกษา 30,000 บาท และรางวัลอื่น ๆ พร้อมเกียรติบัตร มูลค่ารวม 150,000 บาท  ซึ่งมีการประกาศผลรางวัลไปแล้วเมื่อวันที่ 3 มกราคม 2565 ที่ผ่านมา โดยสามารถเข้ารับชมผลงานของน้อง ๆ ที่ได้รับรางวัลทั้ง 16 คน ได้ที่ www.baac.or.th และ YouTube Channel : BAAC Thailand

ที่มา : https://www.thaigov.go.th/news/contents/details/50274