รัฐบาลไทย-ข่าวทำเนียบรัฐบาล-VARIETY HOME VIRTUAL FAIR : มหกรรมที่อยู่อาศัยออนไลน์จาก ธอส. พบกับบ้านและคอนโดใหม่ ราคาไม่เกิน 2.5 ล้านบาท ทั่วประเทศกว่า 600 โครงการสินเชื่ออัตราดอกเบี้ยปีที่ 1 เพียง 2.22% ต่อปี


วันจันทร์ที่ 25 เมษายน 2565
พิมพ์
VARIETY HOME VIRTUAL FAIR : มหกรรมที่อยู่อาศัยออนไลน์จาก ธอส. พบกับบ้านและคอนโดใหม่ ราคาไม่เกิน 2.5 ล้านบาท ทั่วประเทศกว่า 600 โครงการสินเชื่ออัตราดอกเบี้ยปีที่ 1 เพียง 2.22% ต่อปี
ธอส. จัดงาน VARIETY HOME VIRTUAL FAIR มหกรรมที่อยู่อาศัยออนไลน์จาก ธอส. ไม่ว่าจะอยู่ที่ไหนก็ซื้อบ้านได้ ทางเว็บไซต์ virtualfair.ghbank.co.th ระหว่างวันที่ 25 เมษายน – 1 พฤษภาคม 2565
ธนาคารอาคารสงเคราะห์ จัดงาน VARIETY HOME VIRTUAL FAIR มหกรรมที่อยู่อาศัยออนไลน์จาก ธอส. ไม่ว่าจะอยู่ที่ไหนก็ซื้อบ้านได้ ทางเว็บไซต์ virtualfair.ghbank.co.th ระหว่างวันที่ 25 เมษายน – 1 พฤษภาคม 2565 พบกับ 4 ไฮไลท์สำคัญ โดยนำบ้านและคอนโดมิเนียมมือหนึ่งจากผู้ประกอบการอสังหาริมทรัพย์รวมกว่า 600 โครงการทั่วประเทศที่มีราคาซื้อขายไม่เกิน 2.5 ล้านบาท โปรโมชั่นสินเชื่ออัตราดอกเบี้ยพิเศษปีที่ 1 เพียง 2.22% ต่อปี อัตราดอกเบี้ยเฉลี่ย 3 ปีแรก 2.53% บ้านมือสองของ ธอส. ราคาไม่เกิน 2.5 ล้านบาท กว่า 1,400 รายการ จากทั่วประเทศ พิเศษ!! ช่วง “บ้านถูกและดี..นาทีเดียว” คัดสุดยอดบ้านมือสองรายการเด่น ทำเลดี 5 รายการมาเปิดจำหน่าย พร้อมรับ Gift Voucher มูลค่าสูงสุดถึง 100,000 บาท และสลากออมทรัพย์ ธอส. ที่ให้ผลตอบแทนดี มีโอกาสถูกรางวัลสูง จองสิทธิ์และเปิดบัญชีภายในกำหนดรับของที่ระลึก
นายฉัตรชัย ศิริไล กรรมการผู้จัดการ ธนาคารอาคารสงเคราะห์ (ธอส.) เปิดเผยว่า เพื่อเป็นการเพิ่มโอกาสให้ประชาชนทุก Generation ที่ต้องการมีบ้านเข้าถึงบริการของ ธอส. ได้อย่างสะดวก รวดเร็ว ในรูปแบบโลกการเงินยุคใหม่ สอดคล้องกับวิถีชีวิตแบบ New Normal และปลอดภัยจากสถานการณ์การแพร่ระบาดของ COVID-19 ธอส. จึงได้กำหนดจัดงาน VARIETY HOME VIRTUAL FAIR : มหกรรมที่อยู่อาศัยออนไลน์จาก ธอส. ไม่ว่าจะอยู่ที่ไหนก็ซื้อบ้านได้ทางเว็บไซต์ virtualfair.ghbank.co.th ระหว่างวันที่ 25 เมษายน – 1 พฤษภาคม 2565 โดยมีไฮไลท์สำคัญที่ผู้เข้าร่วมงานไม่ควรพลาดประกอบด้วย
1. บ้านและคอนโดมิเนียมมือหนึ่ง จากผู้ประกอบการอสังหาริมทรัพย์รวมกว่า 600 โครงการทั่วประเทศที่มีราคาซื้อขายไม่เกิน 2.5 ล้านบาท รวมถึงโครงการในกรุงเทพฯ และปริมณฑล ที่ตั้งอยู่บนทำเลที่มีศักยภาพ เดินทางสะดวก มาให้ผู้ซื้อทุกเพศ ทุกวัย รวมถึงกลุ่มคนรุ่นใหม่ที่เริ่มต้นทำงาน (First Jobber) สามารถเข้าถึงการมีที่อยู่อาศัยเป็นของตนเองได้ โดยสามารถเปรียบเทียบจุดเด่น ความน่าสนใจ และราคา พร้อมกับมีส่วนลดและโปรโมชั่นพิเศษต่าง ๆ มากมาย ซึ่งธนาคารได้เปิดให้ผู้ที่สนใจดูรายชื่อโครงการที่อยู่อาศัยทั่วประเทศที่เข้าร่วมงานได้ที่ www.ghbank.co.th/uploads/wysiwyg/files/Variety%20Home%20Virtual%20Fair%20(20_4_65)(1).pdf
2. โปรโมชั่นสินเชื่อบ้านอัตราดอกเบี้ยพิเศษ ให้กู้สำหรับซื้อที่อยู่อาศัยราคาซื้อ-ขายไม่เกิน 2.5 ล้านบาท ที่เข้าร่วมงาน VARIETY HOME VIRTUAL FAIR อัตราดอกเบี้ยปีที่ 1 เท่ากับ 2.22% ต่อปี ปีที่ 2-3 อัตราดอกเบี้ย MRR-3.46% ต่อปี (ปัจจุบันเท่ากับ 2.69% ต่อปี คิดจากอัตราดอกเบี้ย MRR ปัจจุบันเท่ากับ 6.150% ต่อปี) เฉลี่ย 3 ปีแรก อัตราดอกเบี้ยเพียง 2.53% เท่านั้น (ปีที่ 4 เป็นต้นไป อัตราดอกเบี้ยเป็นไปตามที่ธนาคารกำหนด) กรณีกู้ 2.5 ล้านบาท ระยะเวลากู้ 40 ปี ผ่อนชำระเริ่มต้นเพียง 8,600 บาท/เดือน ต่ำกว่าการผ่อนชำระ กรณีกู้โดยใช้ผลิตภัณฑ์สินเชื่อปกติของธนาคารเกือบ 1,000 บาท/เดือน!! จองสิทธิ์ทางเว็บไซต์ virtualfair.ghbank.co.th ตั้งแต่วันที่ 25 เมษายน 2565 เวลา 9.49 น.เป็นต้นไป ถึงวันที่ 1 พฤษภาคม 2565 เวลา 20.00 น. ยื่นกู้ได้ตั้งแต่วันที่ 25 เมษายน – 30 มิถุนายน 2565 อนุมัติและทำนิติกรรมภายในวันที่ 30 มิถุนายน 2565 หรือจนกว่าจะเต็มกรอบวงเงินโครงการ 1,500 ล้านบาท และยังมีโปรโมชั่นพิเศษกับช่วง Golden Minute ในวันที่ 30 เมษายน และ 1 พฤษภาคม 2565 วงเงินจำกัด พร้อมพูดคุยขอรับคำปรึกษากับเจ้าหน้าที่สินเชื่อได้แบบสด ๆ เหมือนกับเดินทางมาที่สาขาอีกด้วย
3. บ้านมือสองของ ธอส. ราคาไม่เกิน 2.5 ล้านบาท กว่า 1,400 รายการ จากทั่วประเทศหลากหลายประเภท อาทิ บ้านเดี่ยว บ้านแฝด ทาวน์เฮ้าส์ คอนโดมิเนียม และอาคารพาณิชย์ ในจำนวนนี้มีบ้านมือสอง ราคาไม่เกิน 1.2 ล้านบาท ในโครงการบ้านล้านหลัง ระยะที่ 2 กว่า 1,000 รายการ พิเศษ! ผู้ที่จองซื้อจะได้สิทธิ์สินเชื่ออัตราดอกเบี้ย 0% นานสูงสุด 24 เดือน และพิเศษสุด!! ช่วง “บ้านถูกและดี..นาทีเดียว” คัดสุดยอดบ้านมือสองรายการเด่นทำเลดี 5 รายการ มาจำหน่ายในราคาพิเศษสุด พร้อมรับ Gift Voucher มูลค่าสูงสุดถึง 100,000 บาท โดยลูกค้าจองซื้อทรัพย์ผ่านทาง Facebook Fanpage : ธนาคารอาคารสงเคราะห์ ในวันที่ 30 เมษายน 2565 เวลา 14.30 น. และวันที่ 1 พฤษภาคม 2565 เวลา 14.30 น. และเวลา 17.30 น. (ผู้ที่ได้รับสิทธิ์จองทรัพย์ จะต้องวางเงินประกันการซื้อทรัพย์จำนวน 1,000 บาท และทำสัญญาจะซื้อจะขายภายใน 1 วันทำการ นับจากวันที่จองซื้อทรัพย์ได้)
4. สลากออมทรัพย์ ธอส. รวมสลาก 3 ชุดของ ธอส. ที่เปิดรับฝากในขณะนี้ ซึ่งให้ผลตอบแทนดี มีโอกาสถูกรางวัลสูง ประกอบด้วย ชุดขาลเพิ่มพูน หน่วยละ 1,000 บาท อายุสลาก 3 ปี ผลตอบแทนหน้าสลาก 0.30% ต่อปี ลุ้นรับรางวัลที่ 1 มูลค่ารางวัลสูงถึง 2 ล้านบาท จำนวน 1 รางวัล/ต่อ 2 หมวด ตลอด 36 งวด พิเศษ!! ผู้ฝากยังมีโอกาสรับผลตอบแทนผันแปร 0.70% ต่อปี รวมรับผลตอบแทนสูงสุด 1% ต่อปี โดยเงื่อนไขรับผลตอบแทนผันแปรเป็นไปตามที่ธนาคารกำหนดจากคุณภาพสินเชื่อที่ดีที่สุดของธนาคาร ที่นำเงินสลากออมทรัพย์ชุดขาลเพิ่มพูนไปปล่อยสินเชื่อ ชุดเกล็ดดาว หน่วยละ 5,000 บาท อายุสลาก 2 ปี ผลตอบแทนหน้าสลาก 0.4% ต่อปี ออกรางวัลทุกเดือน รวม 24 ครั้ง รางวัลที่ 1 มูลค่ารางวัลสูงถึง 1 ล้านบาท จำนวน 1 รางวัล/หมวด และชุดต่อเงิน ต่อทอง หน่วยละ 10,000 บาท อายุสลาก 3 ปี ผลตอบแทนหน้าสลาก 0.50% ต่อปี ออกรางวัลทุกเดือน รวม 36 ครั้ง รางวัลที่ 1 รับสลากมูลค่า 1 ล้านบาท พิเศษ! ผู้ที่จองสิทธิ์ในงานระหว่างเวลา 10.00-20.00 น. ของวันที่ 30 เมษายน – 1 พฤษภาคม 2565 และฝากภายในวันที่  30 เมษายน - 10 พฤษภาคม 2565 รับของที่ระลึกสุดพิเศษจาก ธอส. เฉพาะงานนี้เท่านั้น
นอกจากนี้ ในวันที่ 30 เมษายน – 1 พฤษภาคม 2565 ธนาคารยังจัดกิจกรรม Live Event ให้ผู้เข้าร่วมงานได้ร่วมสนุกเพื่อรับของรางวัลมากมาย สอบถามรายละเอียดเพิ่มเติมได้ที่ ธอส.ทุกสาขาทั่วประเทศ หรือ ที่ G H Bank Call Center โทร 0-2645-9000 หรือ Facebook Fanpage ธนาคารอาคารสงเคราะห์ และติดตามข้อมูลข่าวสารของธนาคารได้ที่ Mobile Application : GHB ALL และ www.ghbank.co.th

ที่มา : https://www.thaigov.go.th/news/contents/details/53869