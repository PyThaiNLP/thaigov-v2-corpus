รัฐบาลไทย-ข่าวทำเนียบรัฐบาล-ป้องกันและปราบปรามการลักลอบนำเข้าบุหรี่เชิงรุก


วันพุธที่ 15 กันยายน 2564
พิมพ์
ป้องกันและปราบปรามการลักลอบนำเข้าบุหรี่เชิงรุก
วันพุธที่ 15 กันยายน 2564
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลป้องกันและปราบปรามการลักลอบนำเข้าบุหรี่หนีภาษีแบบเชิงรุก โดยตั้งศูนย์ปราบปรามสินค้าออนไลน์เพื่อเฝ้าระวังและติดตามจับกุมผู้กระทำความผิดทางอินเทอร์เน็ตและสื่อสังคมออนไลน์ สืบสวนหาข่าวเกี่ยวกับแหล่งที่มา วิธีการลักลอบ เส้นทางขนส่ง และสถานที่เก็บรวบรวมสินค้า จัดชุดลาดตระเวนตามแนวชายแดนและลำน้ำที่เป็นพรมแดนธรรมชาติ ตรวจสอบยานพาหนะต้องสงสัยทุกชนิดขณะผ่านพิธีการศุลกากรและจัดชุดเคลื่อนที่เร็วเพื่อสนับสนุนการปฏิบัติงานของเจ้าหน้าที่ในแต่ละพื้นที่ โดยการสกัดกั้นการลักลอบนำเข้าบุหรี่หนีภาษีอย่างจริงจัง จะสร้างความเป็นธรรมแก่ผู้ประกอบการที่ดำเนินธุรกิจอย่างสุจริต ทั้งนี้ ในปีงบประมาณ 2564 จับกุมผู้กระทำผิดแล้ว 6,899 คดี เป็นมูลค่ากว่า 1.25 พันล้านบาท
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/45833