รัฐบาลไทย-ข่าวทำเนียบรัฐบาล-ย้ำ ปิดคลินิกความงาม ร้านตัดผม ทำเล็บ สัก ในห้าง 6 จว. สีแดงเข้ม - นอกห้างฟังประกาศ จว.


วันพุธที่ 14 กรกฎาคม 2564
ย้ำ ปิดคลินิกความงาม ร้านตัดผม ทำเล็บ สัก ในห้าง 6 จว. สีแดงเข้ม - นอกห้างฟังประกาศ จว.
....
พญ.อภิสมัย ศรีรังสรรค์ ผู้ช่วยโฆษก ศบค. แจงข้อสงสัย คลินิกเสริมความงาม ร้านตัดผม ร้านทำเล็บ ร้านสัก ในพื้นที่ควบคุมสูงสุดและเข้มงวด (สีแดงเข้ม) สามารถเปิดได้หรือไม่? โดยระบุว่า จากประกาศ พ.ร.ก.ฉุกเฉิน ฉบับล่าสุด กิจการดังกล่าวหมายถึงเฉพาะใน 6 จังหวัดเท่านั้น คือ กทม. นนทบุรี นครปฐม ปทุมธานี สมุทรสาคร และสมุทรปราการ “ไม่รวม 4 จังหวัดภาคใต้” ที่เปิดได้ตามปกติ
.
โดยแบ่งเป็นกิจการภายในห้างสรรพสินค้า และนอกห้างสรรพสินค้า ดังนี้
1.ในห้างสรรพสินค้า เปิดได้เฉพาะซูเปอร์มาร์เก็ต ยารักษาโรค อุปกรณ์สื่อสารเพื่อความจำเป็นฉุกเฉินเท่านั้น สำหรับกิจการอื่น ๆ ต้องปิดให้บริการ ประกอบด้วย
- ร้านหนังสือ แว่นตา เครื่องนุ่งห่ม เครื่องไฟฟ้า อุปกรณ์สำนักงาน เครื่องเขียน เครื่องครัว อุปกรณ์กีฬา เครื่องสำอาง อาหารสัตว์ ร้านอาบน้ำตัดขนสัตว์ คลินิกรักษาสัตว์
- สถานเสริมความงาม ร้านตัดผม ร้านเสริมสวย ร้านสักเจาะผิวหนัง ร้านทำเล็บ
- คลินิกทันตกรรม คลินิกรักษาผู้มีบุตรยาก คลินิกเวชกรรมเสริมความงาม
- ร้านให้บริการล้างรถ
- ร้านซักรีด
.
2.นอกห้างสรรพสินค้า
การปิด - เปิดแต่ละกิจการเป็นอำนาจของ คกก.โรคติดต่อจังหวัด ขอให้ติดตามประกาศของแต่ละจังหวัด และหากจังหวัดนั้น ๆ มีจำนวนผู้ติดเชื้อเพิ่มขึ้นก็อาจมีการพิจารณาสั่งปิดต่อไปได้
#ไทยคู่ฟ้า #รวมไทยสร้างชาติ #ร่วมต้านโควิด19
-------------------
อัลบั้มภาพ
ข่าวที่เกี่ยวข้อง
รัฐบาลเข้ม...
แจ้งเตือน...
อย่าแชร์...
กรุงเทพฯ...
ปลื้ม...

ที่มา : https://www.thaigov.go.th/news/contents/details/43763