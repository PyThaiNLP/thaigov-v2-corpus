รัฐบาลไทย-ข่าวทำเนียบรัฐบาล-กรมทางหลวงชนบท ติดตั้งสะพานเบลีย์แล้วเสร็จพร้อมเปิดให้ประชาชนสัญจร หลังจากถนนสาย ตก.4014 จังหวัดตาก ได้รับผลกระทบจากอุทกภัย


วันศุกร์ที่ 3 กันยายน 2564
กรมทางหลวงชนบท ติดตั้งสะพานเบลีย์แล้วเสร็จพร้อมเปิดให้ประชาชนสัญจร หลังจากถนนสาย ตก.4014 จังหวัดตาก ได้รับผลกระทบจากอุทกภัย
กรมทางหลวงชนบท (ทช.) กระทรวงคมนาคม โดยสำนักงานทางหลวงชนบทที่ 8 (นครสวรรค์) และแขวงทางหลวงชนบทตาก จัดเจ้าหน้าที่พร้อมเครื่องจักร ติดตั้งสะพานเบลีย์บนถนนทางหลวงชนบท สาย ตก.4014 แยกทางหลวงแผ่นดินหมายเลข 1090 - บ้านพบพระเหนือ
กรมทางหลวงชนบท (ทช.) กระทรวงคมนาคม โดยสำนักงานทางหลวงชนบทที่ 8 (นครสวรรค์) และแขวงทางหลวงชนบทตาก จัดเจ้าหน้าที่พร้อมเครื่องจักร ติดตั้งสะพานเบลีย์บนถนนทางหลวงชนบท      สาย ตก.4014 แยกทางหลวงแผ่นดินหมายเลข 1090 - บ้านพบพระเหนือ อำเภอแม่สอด อำเภอพบพระ       จังหวัดตาก บริเวณ กม. ที่ 10+697 - 10+727 ซึ่งมีสะพานคอนกรีตเสริมเหล็กเกิดการทรุดตัวเนื่องจากมีฝนตกหนักในพื้นที่อย่างต่อเนื่องและเกิดน้ำป่าไหลหลากกัดเซาะตอม่อของสะพาน โดยปัจจุบัน ทช. ได้ดำเนินการประกอบและติดตั้งสะพานเบลีย์แล้วเสร็จสมบูรณ์ พร้อมติดตั้งไฟฟ้าส่องสว่าง เพื่อเป็นการบรรเทาความเดือดร้อนให้ประชาชนสามารถสัญจรผ่านได้ชั่วคราว ตามนโยบายของนายศักดิ์สยาม ชิดชอบ รัฐมนตรีว่าการกระทรวงคมนาคม และนายปฐม เฉลยวาเรศ อธิบดีกรมทางหลวงชนบท ที่ได้สั่งการให้หน่วยงานในพื้นที่บริหารจัดการเส้นทางและให้รีบนำเครื่องมือเครื่องจักรเข้าดำเนินการทันที เพื่อให้ประชาชนสามารถสัญจรผ่านได้อย่างปลอดภัย
ทั้งนี้ ประชาชนสามารถสอบถามหรือแจ้งเหตุอุทกภัยได้ที่สายด่วนกรมทางหลวงชนบท โทร. 1146

ที่มา : https://www.thaigov.go.th/news/contents/details/45501