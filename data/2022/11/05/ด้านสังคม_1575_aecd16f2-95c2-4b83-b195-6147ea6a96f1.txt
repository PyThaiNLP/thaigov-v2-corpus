รัฐบาลไทย-ข่าวทำเนียบรัฐบาล-“ชัยวุฒิ” เผยทัพอีสปอร์ตไทยอันดับ 1อาเซียน มุ่งสู่โอลิมปิก


วันอาทิตย์ที่ 22 พฤษภาคม 2565
“ชัยวุฒิ” เผยทัพอีสปอร์ตไทยอันดับ 1อาเซียน มุ่งสู่โอลิมปิก
“ชัยวุฒิ” เผยทัพอีสปอร์ตไทยอันดับ 1อาเซียน มุ่งสู่โอลิมปิก
รมว.ดิจิทัลเพื่อเศรษฐกิจเเละสังคมชื่นชมทัพกีฬาอีสปอร์ตไทยยกอันดับ1อาเซียน พร้อมสู่เวทีโอลิมปิก เน้นสนับสนุนเด็กรุ่นใหม่ เล่นเกมส์เเบบมีอนาคตสู่อาชีพใหม่ของโลกออนไลน์
นายชัยวุฒิ ธนาคมานุสรณ์รมว.ดิจิทัลเพื่อเศรษฐกิจเเละสังคม (ดีอีเอส) พร้อมด้วย นายเอกสิทธิ์ คุณานันกุลเลขานุการรัฐมนตรี และ นายนิกรเดช พลางกูร เอกอัครราชทูตไทย ประจำกรุงฮานอย ประเทศเวียดนาม เดินทางไปให้กำลังใจทัพนักกีฬาอีสปอร์ตไทยณ.ศูนย์ประชุมเเห่งชาติฮานอย พร้อมชมการเเข่งขันเกมส์ RoV ซึ่งปรากฏว่าไทยชนะฟิลิปปินส์ เเละเข้าไปชิงเเชมป์เหรียญทองกับเจ้าภาพเวียดนาม  หลังจบการเเข่งนายชัยวุฒิ ได้กล่าวชื่นชม ทัพนักกีฬาไทย เยาวชนคนรุ่นใหม่ ประกอบด้วย นายธนา สมบูรณ์ พร้อมด้วยนายพสุ เย็นสบาย
นายภัคพล แซ่ท่อง  นายพีรวัส เปียชาติ นายโทนี่ เอกพงศ์ โกรอฮอเนน  นายสรรเพชร มารัตน์เเละ นายสรวิชญ มหาวนากูล ซึ่งทั้งหมดเป็น นักกีฬา Arena of Valor เข้ารอบเป็นที่ 1 ของสายกับ เวียดนาม รอลุ้นเหรียญทอง ต่อไป  นอกจากนี้ ยังได้กล่าวขอบคุณเเละชื่นชม ทีมสมาคม เเละผู้ฝึกสอน กีฬาอีสปอร์ต นำโดย สันติ โหลทอง นายกสมาคม ที่คอยให้การสนับสนุนเเละส่งเสริมกีฬาของคนรุ่นใหม่
“ผมมองว่า กีฬาดังกล่าวเป็นอีกชนิดกีฬาที่เด็กไทยมีโอกาสที่จะก้าวไปสู่เวทีนานาชาติ อย่างโอลิมปิก รัฐบาลต้องส่งเสริม สนับสนุน อย่างถูกทาง  ซึ่งขณะนี้ในอาเซียน และเอเชียไทยถือว่าเป็นเเถวหน้า ไม่เเพ้ชาติใด ทางกระทรวงดิจิทัลฯ จึงอยากที่จะสนับสนุนเเละส่งเสริมให้กีฬาชนิดนี้ เติบโต เเละนำชื่อเสียงมาสู่ประเทศไทย เพราะนี่ไม่ใช่เเค่กีฬาเเละยังเป็นการสร้างอาชีพใหม่ๆ เเละสร้างเศรษฐกิจดิจิทัลให้เกิดควบคู่กันไปด้วยหากเราส่งเสริมเเละพัฒนาให้ถูกทางให้ทันต่อการเปลี่ยนแปลง การเดินทางมาเวียดนามในครั้งนี้ ก็เป็นส่วนหนึ่ง ที่ทำให้เห็นว่าประเทศอื่นๆก็กำลังตื่นตัวเเละให้ความสำคัญกับเทคโนโลยีดิจิทัลไม่แพ้ประเทศไทย” นายชัยวุฒิ กล่าว
***********

ที่มา : https://www.thaigov.go.th/news/contents/details/54843