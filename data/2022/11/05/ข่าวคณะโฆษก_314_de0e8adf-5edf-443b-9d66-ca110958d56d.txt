รัฐบาลไทย-ข่าวทำเนียบรัฐบาล-“นายกฯ” เป็นห่วงเจ้าหน้าที่ตำรวจถูกยิงอาการสาหัส จากการปฏิบัติหน้าที่ควบคุมฝูงชน สั่งแพทย์ดูแลเต็มที่ ด้านโฆษกรัฐบาลประนามม็อบใช้ความรุนแรง


วันพฤหัสบดีที่ 7 ตุลาคม 2564
พิมพ์
“นายกฯ” เป็นห่วงเจ้าหน้าที่ตำรวจถูกยิงอาการสาหัส จากการปฏิบัติหน้าที่ควบคุมฝูงชน สั่งแพทย์ดูแลเต็มที่ ด้านโฆษกรัฐบาลประนามม็อบใช้ความรุนแรง
“นายกฯ” เป็นห่วงเจ้าหน้าที่ตำรวจถูกยิงอาการสาหัส จากการปฏิบัติหน้าที่ควบคุมฝูงชน สั่งแพทย์ดูแลเต็มที่ ด้านโฆษกรัฐบาลประนามม็อบใช้ความรุนแรง
วันที่ 7 ตุลาคม 2564 นายธนกร วังบุญคงชนะ โฆษกประจำสำนักนายกรัฐมนตรี เปิดเผย พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหมได้รับรายงาน ส.ต.ต.เดชวิทย์ เล็ทเทนสัน ผบ.หมู่ กองร้อยที่ 5 กก.อารักขา 1 บก.อคฟ. ถูกยิงด้วยอาวุธปืนไม่ทราบชนิดและขนาดกระสุนปืนเข้าที่บริเวณศีรษะ จนหมวกกันน็อกทะลุ ได้รับบาดเจ็บสาหัส ขณะปฏิบัติหน้าที่บริเวณอพาร์ตเมนท์ ภายใน ซอยดินแดง 1 ประมาณ 23.15 น. วานนี้ ล่าสุด ผู้ป่วยได้รับการผ่าตัดนำสิ่งแปลกปลอมออกบางส่วนแล้ว หลังการผ่าตัดผู้ป่วยยังไม่รู้สึกตัว ต้องใส่ท่อช่วยหายใจ ไม่สามารถหายใจด้วยตนเอง และยังต้องเฝ้าระวังอาการทางสมองรวมถึงการติดเชื้อจากทีมแพทย์อย่างใกล้ชิด ในหอผู้ป่วยวิกฤต โรงพยาบาลตำรวจ
นายธนกร เปิดเผยว่า นายกรัฐมนตรีเป็นห่วงเจ้าหน้าที่ที่ได้รับบาดเจ็บ สั่งให้ทีมแพทย์และผู้บังคับบัญชาช่วยดูแลอย่างใกล้ชิด อย่างไรก็ตามตนขอประนามการใช้ความรุนแรง ถือว่าไม่ใช่ชุมนุมอย่างสันติ เพราะมีการทำลายทรัพย์สินราชการ ใช้อาวุธ ทำให้เจ้าหน้าที่ต้องบังคับใช้กฎหมายและดำเนินการจับกุม ฝากย้ำไปถึงผู้ที่อยู่เบื้องหลังและผู้ก่อเหตุ ไม่เพียงสร้างความเดือดร้อนให้กับประชาชนทั่วไปที่อยู่ในพื้นที่และบริเวณใกล้เคียง ยังเป็นการกระทำความผิดตามกฎหมายและ พ.ร.ก.การบริหารราชการในสถานการณ์ฉุกเฉินฯ ด้วย

ที่มา : https://www.thaigov.go.th/news/contents/details/46662