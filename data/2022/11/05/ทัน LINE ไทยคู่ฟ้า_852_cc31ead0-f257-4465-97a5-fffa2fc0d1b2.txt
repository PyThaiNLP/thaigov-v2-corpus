รัฐบาลไทย-ข่าวทำเนียบรัฐบาล-ครม. ผ่อนปรนมาตรการภาษีนำเข้า "ข้าวโพดเลี้ยงสัตว์" ภายใต้ WTO ในโควตา 3 เดือน (พ.ค. - ก.ค. 65) อัตราร้อยละ 0 ปริมาณไม่เกิน 6 แสนตัน


วันพุธที่ 4 พฤษภาคม 2565
ครม. ผ่อนปรนมาตรการภาษีนำเข้า "ข้าวโพดเลี้ยงสัตว์" ภายใต้ WTO ในโควตา 3 เดือน (พ.ค. - ก.ค. 65) อัตราร้อยละ 0 ปริมาณไม่เกิน 6 แสนตัน
.....
ที่ประชุม ครม. (3 พ.ค. 65) เห็นชอบให้ผ่อนปรนมาตรการภาษีนำเข้าข้าวโพดเลี้ยงสัตว์ภายใต้ WTO ในโควตา โดยองค์การคลังสินค้า (อคส.) และผู้นำเข้าทั่วไป เป็นผู้นำเข้าได้ ระหว่างเดือน พ.ค. - ก.ค. 65 (3 เดือน) ในอัตราภาษีร้อยละ 0 ปริมาณไม่เกิน 6 แสนตัน (ร้อยละ 50) ของความต้องการใช้ข้าวโพดเลี้ยงสัตว์และวัตถุดิบทดแทน
.
มาตรการดังกล่าวจะช่วยบรรเทาปัญหาต้นทุนวัตถุดิบอาหารสัตว์ ผ่อนคลายสถานการณ์ต้นทุนในภาคปศุสัตว์ รวมทั้งช่วยให้ประชาชนไม่รับภาระราคาสินค้าปศุสัตว์ที่เพิ่มขึ้น
.
โดยกระทรวงการคลังและกระทรวงพาณิชย์ จะดำเนินการเร่งรัดออกประกาศและระเบียบที่เกี่ยวข้อง เพื่อให้นโยบายและมาตรการตามข้อเสนอนี้มีผลบังคับใช้โดยเร็ว
.
ทั้งนี้ นายกฯ ได้กำชับให้ติดตามเฝ้าระวังการดำเนินการตามมาตรการภาษีนำเข้าข้าวโพดเลี้ยงสัตว์ และมาตรการอื่น ๆ ที่เกี่ยวข้องอย่างใกล้ชิด เพื่อไม่ให้เกิดผลกระทบต่อเกษตรกรผู้ปลูกข้าวโพดเลี้ยงสัตว์ภายในประเทศ
.
รวมทั้งให้หน่วยงานที่เกี่ยวข้องทำความตกลงขอความร่วมมือผู้ประกอบการที่ได้สิทธิประโยชน์จากมาตรการนี้ ตรึงราคาสินค้าปศุสัตว์ที่จำหน่ายแก่ผู้บริโภค
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/54208