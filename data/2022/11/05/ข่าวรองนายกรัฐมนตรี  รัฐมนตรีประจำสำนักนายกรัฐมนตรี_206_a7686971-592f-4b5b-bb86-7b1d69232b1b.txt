รัฐบาลไทย-ข่าวทำเนียบรัฐบาล-“อนุชา” เผย สลากดิจิทัล 7,167,500 ใบ ขายหมดแล้ว ภายใน 25 ชั่วโมง ยืนยันรัฐบาลต้องการให้ประชาชนได้รับความเป็นธรรม ซื้อสลากได้จริงในราคา 80 บาท


วันจันทร์ที่ 18 กรกฎาคม 2565
พิมพ์
“อนุชา” เผย สลากดิจิทัล 7,167,500 ใบ ขายหมดแล้ว  ภายใน 25 ชั่วโมง ยืนยันรัฐบาลต้องการให้ประชาชนได้รับความเป็นธรรม ซื้อสลากได้จริงในราคา 80 บาท
“อนุชา” เผย สลากดิจิทัล 7,167,500 ใบ ขายหมดแล้ว  ภายใน 25 ชั่วโมง ยืนยันรัฐบาลต้องการให้ประชาชนได้รับความเป็นธรรม ซื้อสลากได้จริงในราคา 80 บาท
นายอนุชา นาคาศัย รัฐมนตรีประจำสำนักนายกรัฐมนตรี ประธานคณะกรรมการแก้ไขปัญหาการจำหน่ายสลากเกินราคา เผย สลากดิจิทัล งวดวันที่ 1 สิงหาคม 2565 จำนวน 7,167,500 ใบ จำหน่ายผ่านแอป “เป๋าตัง”  จำหน่ายหมดแล้ว ณ เวลา 13.57 น. ของวันนี้ (18 ก.ค.) ถือเป็นการตอบรับที่ดีจากผู้ซื้อสลากดิจิทัลผ่านแอป “เป๋าตัง” ใช้เวลาขายทั้งหมดโดยประมาณเพียง 25 ชั่วโมง มีตัวแทนจำหน่ายเข้าร่วมจำนวน  14,335  ราย มีจำนวนผู้ซื้อ 1,164,939 ราย
รัฐมนตรีประจำสำนักนายกรัฐมนตรีย้ำ รัฐบาลคำนึงถึงความเดือดร้อนของประชาชนทุกกลุ่ม และมีเจตนาที่ต้องการแก้ปัญหาสลากแพง โดยไม่มีการเลือกปฏิบัติกลุ่มใดกลุ่มหนึ่งเป็นการเฉพาะ คำนึงถึงประชาชนทุกคนทั่วประเทศจะต้องได้รับความเป็นธรรม สามารถซื้อสลากฯ ได้ในราคา 80 บาท สำหรับการพิจารณาเพิ่มจำนวนสลากดิจิทัล จะมีการพิจารณาอย่างรอบคอบทุกด้าน ขอให้ผู้ค้าสลากรายย่อยอย่าเป็นกังวล ชึ่งจะต้องรักษาความสมดุลระหว่างผู้ค้าในระบบเก่าและระบบดิจิทัลให้สอดคล้องสัมพันธ์กันสามารถอยู่ร่วมกันได้ ยืนยัน รัฐบาลมีความตั้งใจที่จะดูแลพี่น้องประชาชนที่เป็นผู้ค้าสลากทุกกลุ่ม รัฐบาลจะร่วมมือกับสำนักงานสลากกินแบ่งรัฐบาลและหน่วยงานที่เกี่ยวข้องให้ความช่วยเหลือเยียวยาผู้ค้าสลากรายย่อยต่อไป
.............................

ที่มา : https://www.thaigov.go.th/news/contents/details/56995