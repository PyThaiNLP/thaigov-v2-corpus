รัฐบาลไทย-ข่าวทำเนียบรัฐบาล-ลูกจ้างที่ถูกเลิกจ้างไม่ได้รับเงินชดเชยขอรับเงินสงเคราะห์ลูกจ้างได้


วันจันทร์ที่ 28 มีนาคม 2565
พิมพ์
ลูกจ้างที่ถูกเลิกจ้างไม่ได้รับเงินชดเชยขอรับเงินสงเคราะห์ลูกจ้างได้
วันจันทร์ที่ 21 มีนาคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลห่วงใยกลุ่มลูกจ้างที่ถูกเลิกจ้าง โดยกรณีที่พนักงานตรวจแรงงานมีคำสั่งให้นายจ้างจ่ายเงินชดเชยหรือเงินอื่นๆ ให้แก่ลูกจ้าง แต่นายจ้างไม่สามารถจ่ายเงินให้ได้ตามที่กฎหมายกำหนด ลูกจ้างสามารถขอรับเงินสงเคราะห์ได้จากกองทุนสงเคราะห์ลูกจ้างเพื่อบรรเทาความเดือดร้อนจากภาระค่าใช้จ่ายและการดำรงชีพ โดยยื่นคำร้องได้ที่สำนักงานสวัสดิการและคุ้มครองแรงงานพื้นที่ 1-10 กรุงเทพมหานคร และสำนักงานสวัสดิการและคุ้มครองแรงงานจังหวัดทุกจังหวัด ซึ่งในปีนี้ มีการจ่ายเงินสงเคราะห์เพื่อช่วยเหลือลูกจ้างแล้ว 4,564 ราย รวมเป็นเงินกว่า 54 ล้านบาท แบ่งเป็นค่าชดเชยกว่า 30 ล้านบาท กรณีอื่นอีก 23.7 ล้านบาท สอบถามเพิ่มเติมได้ที่สายด่วนแรงงาน 1546
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/52757