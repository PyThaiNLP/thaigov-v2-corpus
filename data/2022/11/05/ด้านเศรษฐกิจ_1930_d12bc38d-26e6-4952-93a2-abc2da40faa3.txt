รัฐบาลไทย-ข่าวทำเนียบรัฐบาล-คณะผู้บริหารกระทรวงอุตสาหกรรมเยี่ยมชมกระบวนการผลิตเส้นใยกัญชงเพื่อการพัฒนาสู่อุตสาหกรรมเชิงพาณิชย์


วันพุธที่ 24 พฤศจิกายน 2564
พิมพ์
คณะผู้บริหารกระทรวงอุตสาหกรรมเยี่ยมชมกระบวนการผลิตเส้นใยกัญชงเพื่อการพัฒนาสู่อุตสาหกรรมเชิงพาณิชย์
นายสุชาติ ไตรแสงรุจิระ ที่ปรึกษารัฐมนตรีว่าการกระทรวงอุตสาหกรรม พร้อมด้วยนายจุลพงษ์ ทวีศรี รองปลัดกระทรวงอุตสาหกรรม เยี่ยมชมกระบวนการปั่น ทอ เส้นใยกัญชง เพื่อการพัฒนาสู่อุตสาหกรรมเชิงพาณิชย์ ของบริษัท เอราวัณสิ่งทอ จำกัด
คณะผู้บริหารกระทรวงอุตสาหกรรมเยี่ยมชมกระบวนการผลิตเส้นใยกัญชงเพื่อการพัฒนาสู่อุตสาหกรรมเชิงพาณิชย์
วันนี้ (23 พฤศจิกายน 2564) นายสุชาติ ไตรแสงรุจิระ ที่ปรึกษารัฐมนตรีว่าการกระทรวงอุตสาหกรรม พร้อมด้วยนายจุลพงษ์ ทวีศรี รองปลัดกระทรวงอุตสาหกรรม เยี่ยมชมกระบวนการปั่น ทอ เส้นใยกัญชง เพื่อการพัฒนาสู่อุตสาหกรรมเชิงพาณิชย์ ของบริษัท เอราวัณสิ่งทอ จำกัด โดยทางบริษัทฯ ได้ร่วมมือกับสถาบันพัฒนาอุตสาหกรรมสิ่งทอในการพัฒนาและผลิตเส้นด้ายผสมเส้นใยกัญชงและเมื่อนำไปทอเป็นผ้าผืนจะมีคุณสมบัติ ในการยับยั้งเชื้อแบคทีเรีย ป้องกันรังสียูวี โดยในเบื้องต้น ได้มีการนำไปผลิต ถุงเท้า รองเท้า และชุดเครื่องแบบสำหรับผู้ปฏิบัติงานในภาคสนาม นอกจากนี้ทางบริษัทยังมีการพัฒนานวัตกรรมผ้าฝัง Zinc pyrithione ลงในเส้นใยผ้า ทำให้ผ้ามีคุณสมบัติในการยับยั้งเชื้อโคโรน่าไวรัสได้สูงถึง 99.69 % และยับยั้งเชื้อแบคทีเรียได้ถึง 99.95 % ซึ่งทางบริษัทนำมาใช้ในการผลิตชุดพยาบาล หน้ากากอนามัย ผ้าม่านที่ใช้ในสถาพยาบาล เพื่อนำไปพัฒนาสู่อุตสาหกรรมเชิงพาณิชย์ต่อไป โดยมี ภก.ดร.อนันต์ชัย อัศวเมฆิน ที่ปรึกษารัฐมนตรีว่าการกระทรวงสาธารณสุข นายชาญชัย สิริเกษมเลิศ ผู้อำนวยการสถาบันพัฒนาอุตสาหกรรมสิ่งทอ นางอนงค์ ไพจิตรประภาภรณ์ ผู้อำนวยการสถาบันอาหาร สำนักงานมาตรฐานผลิตภัณฑ์อุตสาหกรรม สำนักงานเศรษฐกิจอุตสาหกรรม กรมส่งเสริมอุตสาหกรรม กรมวิทยาศาสตร์บริการ ร่วมเยี่ยมชม โดยมี นายคมสัน ศุภมิตร์ กรรมการผู้จัดการ และนายสาธิต ธีระประเสริฐ ที่ปรึกษาด้านการวิจัยและพัฒนา บริษัท เอราวัณสิ่งทอ จำกัด ให้การต้อนรับ ณ บริษัท เอราวัณสิ่งทอจำกัด จังหวัดสมุทรปราการ
#กระทรวงอุตสาหกรรม
#เอราวัณสิ่งทอ
#สถาบันสิ่งพัฒนาอุตสาหกรรมสิ่งทอ
#สถาบันอาหาร
#เส้นใยกัญชง
#กัญชง

ที่มา : https://www.thaigov.go.th/news/contents/details/48619