รัฐบาลไทย-ข่าวทำเนียบรัฐบาล-เห็นชอบ MOU ขยายความร่วมมือด้านไฟฟ้าไทย-ลาว


วันพุธที่ 9 มีนาคม 2565
พิมพ์
เห็นชอบ MOU ขยายความร่วมมือด้านไฟฟ้าไทย-ลาว
วันอาทิตย์ที่ 6 มีนาคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลให้ความสำคัญกับการใช้พลังงานสะอาดในภูมิภาคเพื่อลดผลกระทบต่อสิ่งแวดล้อม โดยเห็นชอบร่างบันทึกความเข้าใจความร่วมมือในการพัฒนาไฟฟ้าในสาธารณรัฐประชาธิปไตยประชาชนลาว ซึ่งเป็นการซื้อไฟฟ้าจากลาวเพิ่มขึ้น 1,500 เมกะวัตต์ จากเดิม 9,000 เมกะวัตต์ รวมเป็น 10,500 เมกะวัตต์ พร้อมทั้งร่วมกันศึกษารายละเอียดเชิงเทคนิค พัฒนาไฟฟ้าจากแหล่งเชื้อเพลิงความร้อน จัดสรรทรัพยากรน้ำ และความร่วมมืออื่น ๆ ในการลดการปล่อยก๊าซคาร์บอนไดออกไซด์ โดยการขยายกรอบรับซื้อไฟฟ้าครั้งนี้ยังเพียงพอให้ไทยจัดหาพลังงานสะอาดที่มีต้นทุนการผลิตต่ำได้เพิ่มเติม เพื่อเพิ่มความมั่นคงด้านพลังงานของประเทศควบคู่กับการบรรลุเป้าหมายลดการปล่อยก๊าซเรือนกระจกให้เป็นศูนย์ภายในปี ค.ศ.2065
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/52291