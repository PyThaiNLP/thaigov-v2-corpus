รัฐบาลไทย-ข่าวทำเนียบรัฐบาล-อนุมัติโครงการอาชีวะ ฝีมือชน พัฒนากำลังคนชายแดนใต้


วันพฤหัสบดีที่ 10 มีนาคม 2565
พิมพ์
อนุมัติโครงการอาชีวะ ฝีมือชน พัฒนากำลังคนชายแดนใต้
วันพฤหัสบดีที่ 10 มีนาคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลช่วยเหลือนักเรียนด้อยโอกาสในพื้นที่จังหวัดชายแดนภาคใต้อย่างต่อเนื่อง โดยอนุมัติโครงการอาชีวะ ฝีมือชน พัฒนากำลังคนชายแดนใต้ กรอบวงเงิน 107.6 ล้านบาท ระยะเวลาดำเนินโครงการตั้งแต่ปีงบประมาณ 2564 – 2568 โดยดำเนินการโรงเรียนอาชีวศึกษาในพื้นที่จังหวัดปัตตานี จ.ยะลา จ.นราธิวาส และจ.สงขลา ใน อ.จะนะ อ.เทพา อ.นาทวี และอ.สะบ้าย้อย คุณสมบัติของนักเรียนที่อยู่ในโครงการ คือ ครอบครัวมีรายได้ไม่เกิน 30,000 บาท/ปี เป็นนักเรียนที่ได้รับผลกระทบจากเหตุการณ์ความไม่สงบในจังหวัดชายแดนภาคใต้ และมีภูมิลำเนาอยู่ในพื้นที่ เพื่อให้นักเรียนเหล่านี้ได้มีโอกาสศึกษาต่อด้านวิชาชีพอย่างทั่วถึงและมีทักษะในการประกอบอาชีพเพื่อเลี้ยงตนเองและครอบครัวได้อย่างมั่นคง
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/52371