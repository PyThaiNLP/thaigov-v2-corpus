รัฐบาลไทย-ข่าวทำเนียบรัฐบาล-ครม. ลด VAT ให้ผู้ประกอบการ Data Center ในไทย ส่งเสริมการลงทุนในกิจการศูนย์ข้อมูล (Data Cntre) ดึงดูดการลงทุนศูนย์ข้อมูลขนาดใหญ่ ส่งเสริมไทยเป็นศูนย์กลางดิจิทัลของภูมิภาค


วันอังคารที่ 28 มิถุนายน 2565
พิมพ์
ครม. ลด VAT ให้ผู้ประกอบการ Data Center ในไทย ส่งเสริมการลงทุนในกิจการศูนย์ข้อมูล (Data Cntre) ดึงดูดการลงทุนศูนย์ข้อมูลขนาดใหญ่ ส่งเสริมไทยเป็นศูนย์กลางดิจิทัลของภูมิภาค
ครม. ลด VAT ให้ผู้ประกอบการ Data Center ในไทย ส่งเสริมการลงทุนในกิจการศูนย์ข้อมูล (Data Cntre) ดึงดูดการลงทุนศูนย์ข้อมูลขนาดใหญ่ ส่งเสริมไทยเป็นศูนย์กลางดิจิทัลของภูมิภาค
วันที่ 28 มิถุนายน 2565 นายธนกร วังบุญคงชนะ โฆษกประจำสำนักนายกรัฐมนตรี เผยที่ประชุมคณะรัฐมนตรี อนุมัติหลักการ ร่าง พ.ร.ฎ. ออกตามความในประมวลรัษฎากร ว่าด้วยการยกเว้นภาษีมูลค่าเพิ่ม (ฉบับที่ ..) พ.ศ. .... มาตรการภาษีเพื่อส่งเสริมการลงทุนในกิจการศูนย์ข้อมูล (Data Centre) เพื่อสนับสนุนให้ไทยเป็นศูนย์กลางดิจิทัล ของภูมิภาค (Regional Digital Hub) ตามนโยบายของรัฐบาล และสอดคล้องกับมติศูนย์บริหารสถานการณ์เศรษฐกิจ (ศบศ.)
ร่าง พ.ร.ฎ. ดังกล่าว มีสาระสำคัญ ยกเว้นภาษีมูลค่าเพิ่ม (VAT) จากเดิมที่ต้องเสียภาษีอัตราร้อยละ 7 สำหรับผู้ให้ประกอบกิจการศูนย์ข้อมูล (Data Center) เพื่อการให้บริการพื้นที่เก็บข้อมูลอิเล็กทรอนิกส์ผ่านเครือข่ายอินเทอร์เน็ต บริการเช่าพื้นที่ เซิร์ฟเวอร์และอุปกรณ์ที่เกี่ยวข้องเพื่อใช้ในการจัดเก็บ ประมวลผล และเชื่อมต่อข้อมูลทางอิเล็กทรอนิกส์ผ่านทางเครือข่ายอินเทอร์เน็ต
ทั้งนี้ ประโยชน์ที่คาดว่าจะได้รับจะมีการลงทุนในกิจการ (data center และกิจการที่เกี่ยวเนื่อง เช่น Cloud Computing ในประเทศไทยเพิ่มขึ้นโดยเฉพาะในระดับ (Hyperscale Data Center) ส่งเสริมประเทศไทยจะเป็นศูนย์กลางดิจิทัลของภูมิภาค (Regional Digital Hub) และเพิ่มรายได้ภาษีเงินได้นิติบุคคลจากผลประกอบการผู้ประกอบกิจการ Data Center ในประเทศเพิ่มขึ้นตามการเติบโตของกิจการซึ่งช่วยชดเชยการสูญเสียรายได้จากภาษีมูลค่าเพิ่มได้ด้วย
โดยผู้ได้รับสิทธิประโยชน์ ได้แก่ ผู้ประกอบกิจการ data center ในประเทศไทย โดยต้องมีคุณสมบัติและปฏิบัติตาม หลักเกณฑ์ วิธีการ และเงื่อนไขครบถ้วนตามที่ อธิบดีกรมสรรพากรประกาศกำหนด และแจ้งความประสงค์เพื่อขอใช้สิทธิต่ออธิบดีฯ ภายใน 5 ปี นับแต่วันที่ พ.ร.ฎ. นี้มีผลใช้บังคับ โดยจะได้รับสิทธิยกเว้นภาษีมูลค่าเพิ่ม ตั้งแต่วันที่ได้รับหนังสือแจ้งผลการพิจารณาคุณสมบัติจากกรมสรรพากร แล้ว

ที่มา : https://www.thaigov.go.th/news/contents/details/56251