รัฐบาลไทย-ข่าวทำเนียบรัฐบาล-จัดเต็ม! มาตรการลดค่าครองชีพประชาชน ปี 65 ผู้ใช้สิทธิ “คนละครึ่ง” สามารถร่วม “ช้อปดีมีคืน” ได้


วันอังคารที่ 4 มกราคม 2565
จัดเต็ม! มาตรการลดค่าครองชีพประชาชน ปี 65 ผู้ใช้สิทธิ “คนละครึ่ง” สามารถร่วม “ช้อปดีมีคืน” ได้
.....
นายธนกร วังบุญคงชนะ โฆษกประจำสำนักนายกรัฐมนตรี เผย พล.อ.ประยุทธ์ จันทร์โอชา นายกรัฐมนตรี และ รมว.กลาโหม ยินดีที่มาตรการลดภาระค่าครองชีพและฟื้นฟูเศรษฐกิจจากผลกระทบโควิด-19 ปี 2564 ของรัฐบาล ได้รับการตอบรับที่ดีจากประชาชน โดยมียอดใช้จ่ายสะสมรวมกว่า 254,281.7 ล้านบาท พร้อมยืนยันว่า ผู้ใช้สิทธิโครงการคนละครึ่ง เฟส 3 ที่เพิ่งสิ้นสุดไปเมื่อ 31 ธ.ค. 64 สามารถร่วมโครงการช้อปดีมีคืนได้ และยังสามารถร่วมโครงการคนละครึ่ง เฟส 4 ที่จะเริ่มวันที่ 1 มี.ค. 65 ได้อีก เนื่องจากช่วงเวลาไม่ทับซ้อนกัน
.
สำหรับโครงการ “ช้อปดีมีคืน” จะเริ่มตั้งแต่วันที่ 1 ม.ค. – 15 ก.พ. 65 โดยผู้เสียภาษีเงินได้บุคคลธรรมดาสามารถนำค่าใช้จ่ายจากการซื้อสินค้าและบริการที่จดทะเบียนภาษีมูลค่าเพิ่ม หนังสือ e-Book หรือสินค้า OTOP ตามที่จ่ายจริงแต่ไม่เกิน 30,000 บาท มาหักลดหย่อนภาษีฯ สำหรับปีภาษี 2565 ได้
.
อ่านเพิ่มเติม คลิก https://www.thaigov.go.th/news/contents/details/50166
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/50191