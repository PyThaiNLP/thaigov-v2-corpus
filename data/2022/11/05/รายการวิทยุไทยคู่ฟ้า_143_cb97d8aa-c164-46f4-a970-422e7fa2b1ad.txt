รัฐบาลไทย-ข่าวทำเนียบรัฐบาล-นายกรัฐมนตรีตรวจราชการ จ.นครศรีธรรมราช


วันพฤหัสบดีที่ 7 ตุลาคม 2564
นายกรัฐมนตรีตรวจราชการ จ.นครศรีธรรมราช
วันพฤหัสบดีที่ 7 ตุลาคม 2564
ต่อจากนี้ไป ขอเชิญรับฟังไทยคู่ฟ้า ค่ะ
วันนี้ พลเอก ประยุทธ์ จันทร์โอชา นายกรัฐมนตรี ลงพื้นที่ตรวจราชการ จ.นครศรีธรรมราช โดยเป็นประธานในพิธีเปิดศูนย์ดิจิทัลชุมชน ต.มะม่วงสองต้น อ.เมือง ซึ่งจะเป็นศูนย์กลางในการเรียนรู้ด้านดิจิทัลของประชาชนทุกเพศทุกวัยในพื้นที่ มอบอุปกรณ์และครุภัณฑ์ ตรวจเยี่ยมพื้นที่ในการจัดการเรียนการสอนและพื้นที่ทำงานร่วมกัน หรือ co-working space จุดถ่ายรูปสินค้าชุมชน พบประชาชนและเยี่ยมชมสินค้าพื้นเมือง ซึ่งเป็นผลมาจากโครงการเน็ตประชารัฐและบริการดิจิทัลเพื่อยกระดับคุณภาพชีวิตประชาชน และการส่งเสริมการขายและการตลาดผ่านระบบออนไลน์ โดยมุ่งหวังให้ประชาชนสามารถเพิ่มศักยภาพในการผลิตและจำหน่ายสินค้าชุมชน สร้างรายได้เพิ่มมากขึ้น
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/46613