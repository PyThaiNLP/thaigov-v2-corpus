รัฐบาลไทย-ข่าวทำเนียบรัฐบาล-รัฐมนตรี ดีอีเอส หารือรัฐมนตรีฯ ก.ท่องเที่ยวกัมพูชา ด้านดิจิทัล-การต่อต้านข่าวปลอม พร้อมหนุนร่วมมือระหว่าง ปณท. กับ Cambodia Post ขายสินค้าท้องถิ่น


วันอังคารที่ 24 สิงหาคม 2564
รัฐมนตรี ดีอีเอส หารือรัฐมนตรีฯ ก.ท่องเที่ยวกัมพูชา ด้านดิจิทัล-การต่อต้านข่าวปลอม พร้อมหนุนร่วมมือระหว่าง ปณท. กับ Cambodia Post ขายสินค้าท้องถิ่น
รัฐมนตรี ดีอีเอส หารือรัฐมนตรีฯ ก.ท่องเที่ยวกัมพูชา ด้านดิจิทัล-การต่อต้านข่าวปลอม พร้อมหนุนร่วมมือระหว่าง ปณท. กับ Cambodia Post ขายสินค้าท้องถิ่น
เมื่อวันที่ 23 สิงหาคม 2564 นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม ได้ให้การตอนรับ นายซกกรัดทะยา ซก (Dr.Sokrethya Sok) หรือ ดร.แซม ที่ปรึกษาส่วนตัวของสมเด็จอัครมาหเสนาบดีเดโช ฮุนเซน นายกรัฐมนตรีแห่งราชอาณาจักรกัมพูชา และรัฐมนตรีช่วยว่าการกระทรวงการท่องเที่ยวกัมพูชาและคณะ ในโอกาสเข้าเยี่ยมคารวะ ณ ห้องประชุม Think Big ชั้น 20 สำนักงานพัฒนาธุรกรรมทางอิเล็กทรอนิกส์
ในโอกาสนี้ นายชัยวุฒิ ธนาคมานุสรณ์ และ H.E. Dr. Sok Sokrethya ได้ร่วมแลกเปลี่ยนข้อมูลเกี่ยวกับสถานการณ์การแพร่ระบาดของโรคโควิด – 19 ในด้านต่าง ๆ ได้แก่ การท่องเที่ยว ความมั่นคง การศึกษา และภาคธุรกิจของทั้งสองฝ่ายในฐานะมิตรประเทศ พร้อมได้หารือแนวทางสร้างความร่วมมือระหว่างทั้งสองประเทศในด้านดิจิทัล อาทิ การส่งเสริมความร่วมมือระหว่าง ปณท. กับ Cambodia Post เพื่อขายสินค้าท้องถิ่น การส่งเสริมการต่อต้านข่าวปลอม และการปราบการการกระทำความผิดทางออนไลน์
นอกจากนี้ ทั้งสองฝ่ายได้ยืนยันความสัมพันธ์ที่ดีระหว่างกันทั้งในระดับรัฐกับรัฐ และประชาชนกับประชาชน รวมถึงความสัมพันธ์ในกรอบทวิภาคีและในกรอบอาเซียน โดยหวังเป็นอย่างยิ่งว่า เมื่อสถานการณ์โควิด - 19 คลี่คลายแล้วทั้งสองฝ่ายจะสามารถส่งเสริมความสัมพันธ์และความร่วมมือระหว่างกันได้มากยิ่งขึ้น
*************

ที่มา : https://www.thaigov.go.th/news/contents/details/45107