รัฐบาลไทย-ข่าวทำเนียบรัฐบาล-โฆษกรัฐบาลเผย 2 วัน จำหน่ายสลากงวด 16 ส.ค.แล้ว 7.3 ล้านใบ ยืนยันรัฐบาลต้องการให้ประชาชนได้รับความเป็นธรรม ซื้อสลากได้จริงในราคา 80 บาท


วันพุธที่ 3 สิงหาคม 2565
พิมพ์
โฆษกรัฐบาลเผย 2 วัน จำหน่ายสลากงวด 16 ส.ค.แล้ว  7.3 ล้านใบ ยืนยันรัฐบาลต้องการให้ประชาชนได้รับความเป็นธรรม ซื้อสลากได้จริงในราคา 80 บาท
โฆษกรัฐบาลเผย 2 วัน จำหน่ายสลากงวด 16 ส.ค.แล้ว  7.3 ล้านใบ ยืนยันรัฐบาลต้องการให้ประชาชนได้รับความเป็นธรรม ซื้อสลากได้จริงในราคา 80 บาท
วันนี้ (3 สิงหาคม 2565) นายธนกร วังบุญคงชนะ โฆษกประจำสำนักนายกรัฐมนตรี เผยสลากดิจิทัล งวดวันที่ 16 สิงหาคม 2565 จำนวน 9,092,500 ใบ ที่จำหน่ายผ่านแอป “เป๋าตัง” ณ เวลา 23.00 น. วันที่ 2 สิงหาคม 2565 จำหน่ายสลากแล้ว  7,313,672 ใบ จำนวนผู้ซื้อสลาก 1,066,413 ราย คงเหลือสลากในระบบ 1,778,828 ใบ
โฆษกประจำสำนักนายกรัฐมนตรี กล่าวเพิ่มเติมว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม เน้นย้ำว่าการทำงานของรัฐบาลคำนึงถึงความเดือดร้อนของประชาชนทุกกลุ่ม และมีเจตนาที่ต้องการแก้ปัญหาสลากแพง โดยไม่มีการเลือกปฏิบัติกลุ่มใดกลุ่มหนึ่งเป็นการเฉพาะ คำนึงถึงประชาชนทุกคนทั่วประเทศจะต้องได้รับความเป็นธรรม สามารถซื้อสลากฯ ได้ในราคา 80 บาท โดยในเดือน ส.ค. ได้เพิ่มจุดจำหน่ายสลากฯ 80 บาทครบตามเป้าหมายที่วางไว้ 1,077 จุดทั่วประเทศ  ซึ่งจะทำให้ประชาชนเข้าถึงสลากฯ ราคา 80 บาทได้มากยิ่งขึ้น ตอบโจทย์ความต้องการของประชาชน

ที่มา : https://www.thaigov.go.th/news/contents/details/57570