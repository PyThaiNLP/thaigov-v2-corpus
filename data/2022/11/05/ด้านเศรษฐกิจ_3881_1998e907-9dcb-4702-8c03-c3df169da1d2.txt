รัฐบาลไทย-ข่าวทำเนียบรัฐบาล-ผู้บริหารกระทรวงอุตสาหกรรม เยี่ยมชมการดำเนินงาน พร้อมรับฟังการบรรยายกระบวนการแต่งแร่


วันจันทร์ที่ 23 พฤษภาคม 2565
พิมพ์
ผู้บริหารกระทรวงอุตสาหกรรม เยี่ยมชมการดำเนินงาน พร้อมรับฟังการบรรยายกระบวนการแต่งแร่
ผู้บริหารกระทรวงอุตสาหกรรม เยี่ยมชมการดำเนินงาน พร้อมรับฟังการบรรยายกระบวนการแต่งแร่
ผู้บริหารกระทรวงอุตสาหกรรม เยี่ยมชมการดำเนินงาน พร้อมรับฟังการบรรยายกระบวนการแต่งแร่
จ.พังงา - วันนี้ (20 พฤษภาคม 2565) เวลา 10.00 น. นายสุชาติ ไตรแสงรุจิระ ที่ปรึกษารัฐมนตรีว่าการกระทรวงอุตสาหกรรม พร้อมด้วย นายสุรพล ชามาตย์ รองปลัดกระทรวงอุตสาหกรรม นายสกล จุลาภา รองอธิบดีกรมอุตสาหกรรมพื้นฐานและการเหมืองแร่ นายธีระ แก้วพิมล อุตสาหกรรมจังหวัดพังงา และคณะผู้บริหารกระทรวงอุตสาหกรรม เยี่ยมชมการดำเนินงาน พร้อมรับฟังการบรรยายกระบวนการแต่งแร่ รวมทั้งรับฟังปัญหาและอุปสรรคในการพัฒนาต่อยอดทางธุรกิจ ของห้างหุ้นส่วนจำกัด รัตนรังษิวัฒน์ โดยมี นายสมเกียรติ รัตนรังษิวัฒน์ กรรมการผู้จัดการ ให้การต้อนรับ ณ ห้างหุ้นส่วนจำกัด รัตนรังษิวัฒน์ ตำบลเหมาะ อำเภอกะปง จังหวัดพังงา
สำหรับโรงแต่งแร่ ห้างหุ้นส่วนจำกัด รัตนรังษิวัฒน์ ประกอบกิจการแต่งมูลแร่และหางแร่ ที่ได้จากเหมืองแร่ดีบุกในอดีตในเขตท้องที่ภาคใต้ ซึ่งแหล่งที่มาของแร่ คือแร่ดีบุกที่ไม่สะอาด มาจากโรงแต่อื่นที่ได้ปิดกิจการ และเหมืองแร่ที่ได้มีการครอบครองแร่และขนแร่ถูกต้องตามระเบียบราชการ ซึ่งหัวแร่สะอาดที่ผลิตหรือแต่งได้ ประกอบด้วย แร่ดีบุก  แร่รูไทล์ แร่เซอร์คอน แร่อิลเมไนต์ แร่สตูเวอไรต์ แร่โมนาไซต์ โดยแร่ที่ผลิตได้จะส่งออกไปจำหน่ายทั้งในประเทศและต่างประเทศ อาทิเช่น ประเทศจีน มาเลเซีย และเกาหลีใต้ เป็นต้น ทั้งนี้ โรงแต่งแร่ของบริษัทรัตนรังษิวัฒน์ เป็นโรงแต่งแร่ดีบุกและแร่พลอย ประกอบด้วยเครื่องมือแต่งแร่ชนิดต่าง ๆ เช่น เครื่องบดแร่ เครื่องคัดขนาด เครื่องย่างแร่ เครื่องแยกแร่โดยวิธีเปียกและวิธีแห้ง เครื่องแยกแร่แม่เหล็กไฟฟ้า เครื่องแยกแร่ด้วยไฟฟ้าแรงสูง เป็นต้น โดยที่โรงแต่งแร่นี้ ใช้กระบวนการแต่งแร่ทางฟิสิกส์เท่านั้น ไม่มีการใช้สารเคมี จึงไม่เกิดปัญหามลภาวะต่อสิ่งแวดล้อม

ที่มา : https://www.thaigov.go.th/news/contents/details/54895