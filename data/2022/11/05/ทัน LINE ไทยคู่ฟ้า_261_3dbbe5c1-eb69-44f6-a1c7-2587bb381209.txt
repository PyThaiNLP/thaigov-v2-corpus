รัฐบาลไทย-ข่าวทำเนียบรัฐบาล-เปิด “ภูเก็ตแซนด์บ็อกซ์” 2 เดือน สร้างรายได้กว่า 1.6 พันล้าน


วันจันทร์ที่ 6 กันยายน 2564
เปิด “ภูเก็ตแซนด์บ็อกซ์” 2 เดือน สร้างรายได้กว่า 1.6 พันล้าน
....
จ.ภูเก็ต รายงานความคืบหน้าโครงการภูเก็ตแซนด์บ็อกซ์ ที่ได้เริ่มดำเนินการตั้งแต่วันที่ 1 ก.ค. 64 เป็นต้นมา ล่าสุด มีนักท่องเที่ยวร่วมโครงการแล้วกว่า 28,197 คน จาก 346 เที่ยวบิน โดย TOP 5 นักท่องเที่ยวต่างชาติ ได้แก่ สหรัฐอเมริกา อังกฤษ อิสราเอล ฝรั่งเศส และเยอรมนี (ข้อมูล ณ วันที่ 5 ก.ย. 64)
.
สร้างรายได้ให้การท่องเที่ยวภูเก็ตและผู้ประกอบการในพื้นที่กว่า 1,634 ล้านบาท ทั้งจากการใช้จ่ายด้านที่พัก การซื้อสินค้าและบริการด้านการท่องเที่ยว อาหาร/เครื่องดื่ม ค่าบริการทางการแพทย์และสุขภาพ ฯลฯ
.
หลังจากนี้ โครงการภูเก็ตแซนด์บ็อกซ์จะยังคงเดินหน้าต่อเพื่อฟื้นฟูระบบเศรษฐกิจของประเทศควบคู่ไปกับมาตรการควบคุมโรคโควิด-19 เช่นเดียวกับสมุยพลัสโมเดล และอีกหลายพื้นที่ที่จะทยอยเปิดในอนาคต ตามนโยบายเปิดประเทศภายใน 120 วันของรัฐบาล
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/45553