รัฐบาลไทย-ข่าวทำเนียบรัฐบาล-พักชำระเงินต้น - ดอกเบี้ย ช่วยเหลือประชาชน เริ่มทันที ก.ค. นี้


วันศุกร์ที่ 16 กรกฎาคม 2564
พักชำระเงินต้น - ดอกเบี้ย ช่วยเหลือประชาชน เริ่มทันที ก.ค. นี้
.....
การยกระดับมาตรการควบคุมการแพร่ระบาดของโรคโควิด-19 ในพื้นที่ที่มีความเสี่ยงสูงสุด 10 จังหวัด ส่งผลให้มีผู้ได้รับผลกระทบในวงกว้าง โดยเฉพาะกับกลุ่มธุรกิจและลูกหนี้รายย่อย ซึ่งในการประชุมครม.นัดล่าสุด ได้เห็นชอบให้หน่วยงานที่เกี่ยวข้องออกมาตรการช่วยเหลืออย่างเร่งด่วนให้กับผู้ได้รับผลกระทบ
.
ล่าสุด กระทรวงการคลัง สมาคมสถาบันการเงินของรัฐ ธนาคารแห่งประเทศไทย (ธปท.) สมาคมธนาคารไทย และสมาคมธนาคารนานาชาติ ออกมาตรการเร่งด่วน พักชำระเงินต้นและดอกเบี้ยให้แก่ลูกหนี้ SMEs และรายย่อย เป็นระยะเวลา 2 เดือน โดยให้มีผลตั้งแต่งวดการชำระหนี้เดือนก.ค. 64 เป็นต้นไป และเมื่อหมดระยะเวลาพักชำระหนี้แล้ว สถาบันการเงินจะไม่เรียกเก็บเงินต้นและดอกเบี้ยหรือค่าธรรมเนียมที่ค้างอยู่ในทันทีเพื่อไม่ให้เป็นภาระหนักกับลูกหนี้
.

ที่มา : https://www.thaigov.go.th/news/contents/details/43809