รัฐบาลไทย-ข่าวทำเนียบรัฐบาล-ครม.อนุมัติแก้กฎหมายเพิ่มทุนทรัพย์ไกล่เกลี่ยข้อพิพาททางแพ่งอื่นเป็น 2 ล้านบาท


วันอังคารที่ 19 เมษายน 2565
พิมพ์
ครม.อนุมัติแก้กฎหมายเพิ่มทุนทรัพย์ไกล่เกลี่ยข้อพิพาททางแพ่งอื่นเป็น 2 ล้านบาท
ครม.อนุมัติแก้กฎหมายเพิ่มทุนทรัพย์ไกล่เกลี่ยข้อพิพาททางแพ่งอื่นเป็น 2 ล้านบาท
นางสาวรัชดา ธนาดิเรก รองโฆษกประจำสำนักนายกรัฐมนตรี เปิดเผยหลังการประชุมคณะรัฐมนตรี (ครม.) เมื่อวันที่ 19 เมษายน 2565 ว่า ครม.อนุมัติร่างพระราชกฤษฎีกากำหนดทุนทรัพย์การไกล่เกลี่ยและประนอมข้อพิพาททางแพ่งอื่น พ.ศ. ....  ซึ่งเป็นการแก้กฎกระทรวงว่าด้วยการไกล่เกลี่ยและประนอมข้อพิพาททางแพ่ง พ.ศ. 2553 โดยเพิ่มจำนวนทุนทรัพย์ของการไกล่เกลี่ยและประนอมข้อพิพาททางแพ่งอื่น ที่ไม่ใช่ข้อพิพาททางแพ่งเกี่ยวกับที่ดินและมรดก จากเดิมที่กำหนดทุนทรัพย์ไว้ไม่เกิน 2 แสนบาท เพิ่มเป็น 2 ล้านบาท เนื่องจากที่ผ่านมามีประชาชนที่เกิดข้อพิพาททางแพ่งอื่นมีทุนทรัพย์มากกว่า 200,000 บาท ยื่นคำร้องขอไกล่เกลี่ยข้อพิพาทจำนวนมาก จึงจำเป็นต้องแก้กฎกระทรวงดังกล่าวเพื่อให้การไกล่เกลี่ยและประนอมข้อพิพาททางแพ่งอื่นมีความเหมาะสมกับสภาวะเศรษฐกิจในปัจจุบัน

ที่มา : https://www.thaigov.go.th/news/contents/details/53711