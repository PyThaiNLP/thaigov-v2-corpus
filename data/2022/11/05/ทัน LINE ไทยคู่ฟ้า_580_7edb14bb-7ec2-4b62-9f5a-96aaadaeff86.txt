รัฐบาลไทย-ข่าวทำเนียบรัฐบาล-ครม. อนุมัติงบกลาง จ้างบุคลากรทางการแพทย์เพิ่ม 2,402 อัตรา สู้โควิดระบาด


วันพฤหัสบดีที่ 27 มกราคม 2565
ครม. อนุมัติงบกลาง จ้างบุคลากรทางการแพทย์เพิ่ม 2,402 อัตรา สู้โควิดระบาด
.....
ที่ประชุม ครม. (24 ม.ค. 65) อนุมัติงบกลาง จำนวน 1,084 ล้านบาท เพื่อเป็นค่าใช้จ่ายให้กระทรวงสาธารณสุข (สธ.) จ้างพนักงานราชการเฉพาะกิจจำนวน 2,402 อัตรา เพื่อจัดหาบุคลากรทางการแพทย์เพิ่มเติมให้เพียงพอ รองรับการระบาดของโรคโควิด-19 และเป็นขวัญกำลังใจให้กับบุคลากรทางการแพทย์
.
สำหรับสายงานที่ให้มีการจ้างเฉพาะกิจ 2,402 อัตรา ประกอบด้วย
แพทย์จำนวน 55 อัตรา
พยาบาลวิชาชีพ 950 อัตรา
นักวิชาการสาธารณสุขดูแลผู้ป่วยที่กักตัวที่บ้าน หรือเป็นผู้ช่วยพยาบาล 1,084 อัตรา
เภสัชกร 9 อัตรา
นักเทคนิคการแพทย์ 269 อัตรา
นักรังสีการแพทย์ 6 อัตรา
นักวิทยาศาสตร์การแพทย์ 29 อัตรา
.
คุณสมบัติของผู้สมัคร ต้องไม่เป็นพนักงานราชการ พนักงานสาธารณสุข ลูกจ้างชั่วคราวรายเดือนหรือรายวันและจ้างเหมาบริการของกระทรวงสาธารณสุข ระยะเวลาการดำเนินโครงการ 9 เดือน ตั้งแต่เดือน ม.ค. - ก.ย. 65
.
โครงการนี้จะช่วยให้บุคลากรที่อยู่นอกระบบการจ้างงานภาครัฐได้รับการจ้างงาน ประชาชนได้รับการดูแลอย่างทั่วถึง และแบ่งเบาภาระของบุคลากรทางการแพทย์จากสถานการณ์ของโรคโควิด-19 ในขณะนี้
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/50945