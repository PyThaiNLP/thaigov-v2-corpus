รัฐบาลไทย-ข่าวทำเนียบรัฐบาล-พบกับบ้านมือสอง ธอส. กว่า 400 รายการ ที่งาน NPA Grand Sale 2022 ลดราคาสูงสุดถึง 40% ราคาเริ่มต้นต่ำสุดแค่ 1 แสนบาท


วันพฤหัสบดีที่ 30 มิถุนายน 2565
พิมพ์
พบกับบ้านมือสอง ธอส. กว่า 400 รายการ ที่งาน NPA Grand Sale 2022 ลดราคาสูงสุดถึง 40% ราคาเริ่มต้นต่ำสุดแค่ 1 แสนบาท
ธนาคารอาคารสงเคราะห์ (ธอส.) ร่วมออกบูธในงานมหกรรมสินเชื่อบ้าน และบ้านมือสองแห่งปี : NPA Grand Sale 2022 นำบ้านมือสองคุณภาพดี ทำเลเด่น และราคาคุ้มค่ารวมกว่า 400 รายการ ในพื้นที่กรุงเทพฯ และปริมณฑล รวมถึงจังหวัดพระนครศรีอยุธยา
ธนาคารอาคารสงเคราะห์ (ธอส.) ร่วมออกบูธในงานมหกรรมสินเชื่อบ้าน และบ้านมือสองแห่งปี : NPA Grand Sale 2022 นำบ้านมือสองคุณภาพดี ทำเลเด่น และราคาคุ้มค่ารวมกว่า 400 รายการ ในพื้นที่กรุงเทพฯ และปริมณฑล รวมถึงจังหวัดพระนครศรีอยุธยาทั้งประเภทบ้านเดี่ยว บ้านแฝด ทาวน์เฮ้าส์ และห้องชุด(คอนโดมิเนียม) มอบส่วนลดสูงสุดถึง 40% จากราคาปกติ โดยทรัพย์ที่มีราคาขายต่ำสุดเริ่มต้นเพียงแค่ 100,000 บาท คือ คอนโดมิเนียม ชั้น 5 จาก 5 ชั้น เนื้อที่ 23.62 ตารางเมตร ในโครงการคูณเจริญคอนโดทาวน์ อ.บางพลี จ.สมุทรปราการ ขณะที่ทรัพย์เด่นทำเลดีที่น่าสนใจ ได้แก่ บ้านแฝด เนื้อที่ 45 ตารางวา ในโครงการลภาวัน 21 อ.ปากเกร็ด จ.นนทบุรี ราคาจำหน่าย 3,510,000 บาท โดยเป็นทรัพย์ที่อยู่ในกลางเมืองนนทบุรี เดินทางได้หลายเส้นทาง และใกล้สิ่งอำนวยความสะดวกมากมาย อาทิ โรงเรียน โรงพยาบาล และห้างสรรพสินค้า และ คอนโดมิเนียม เนื้อที่ 34.89 ตารางเมตร ในโครงการควินน์รัชดา 17 เขตดินแดง กรุงเทพฯ ราคาจำหน่าย 3,870,000 บาท ซึ่งเป็นทรัพย์ที่ตั้งอยู่ห่างจากรถไฟฟ้าใต้ดิน MRT สถานีสุทธิสารเพียง 400 เมตรเท่านั้น พิเศษ!! ผู้ซื้อบ้านมือสองของ ธอส. สามารถผ่อนดาวน์ดอกเบี้ย 0% ต่อปี นานสูงสุดถึง 24 เดือนอีกด้วย ผู้ที่สนใจสามารถวางเงินประกันการซื้อเพียง 1,000 บาท สำหรับจองซื้อบ้านมือสองภายในงาน พิเศษ!! ผู้ที่ลงทะเบียนจองซื้อยังจะได้รับกระเป๋าพับอเนกประสงค์ 1 ราย ต่อ 1 ใบฟรีทันที
นอกจากนี้ ธนาคารยังคัดบ้านมือสอง ธอส. ราคาไม่เกิน 1.5 ล้านบาท จำนวนกว่า 4,000 รายการทั่วประเทศ ในโครงการบ้านล้านหลัง ระยะที่ 2 พร้อมด้วยโปรโมชั่นสินเชื่อดอกเบี้ยคงที่ 4 ปีแรก 1.99% ต่อปี มาร่วมในงาน เพียงลูกค้าเลือกซื้อและวางเงินประกันการซื้อทรัพย์ จำนวน 5,000 บาท ฟรี ! ค่าประกันอัคคีภัย 3 ปีแรก สำหรับลูกค้า 150 คนแรก ที่ซื้อและโอนกรรมสิทธิ์ภายใน 2 เดือนนับจากวันทำสัญญาจะซื้อจะขาย
ทั้งนี้ งานมหกรรมสินเชื่อบ้าน และบ้านมือสองแห่งปี : NPA Grand Sale 2022 จะจัดขึ้นระหว่างวันที่ 1-3 กรกฎาคม 2565 ณ Hall 8 อิมแพค เมืองทองธานี สอบถามรายละเอียดเพิ่มเติมหรือติดตามข้อมูลข่าวสารของธนาคารได้ที่ GHBank Call Center โทร 0-2645-9000 หรือ www.ghbank.co.th, Facebook Fanpage ธนาคารอาคารสงเคราะห์ และ Application : GHB ALL

ที่มา : https://www.thaigov.go.th/news/contents/details/56355