รัฐบาลไทย-ข่าวทำเนียบรัฐบาล-ครม. อนุมัติ 4,745 ล้านบาท จัดซี้อ ไฟเซอร์ 9,998,820 โดส มั่นใจไทยบรรลุเป้าหมายจัดหาวัคซีนอย่างน้อย 100 ล้าน ในปีนี้


วันจันทร์ที่ 30 สิงหาคม 2564
พิมพ์
ครม. อนุมัติ 4,745 ล้านบาท จัดซี้อ ไฟเซอร์ 9,998,820 โดส มั่นใจไทยบรรลุเป้าหมายจัดหาวัคซีนอย่างน้อย 100 ล้าน ในปีนี้
ครม. อนุมัติ 4,745 ล้านบาท จัดซี้อ ไฟเซอร์ 9,998,820 โดส มั่นใจไทยบรรลุเป้าหมายจัดหาวัคซีนอย่างน้อย 100 ล้าน ในปีนี้
วันที่ 30 ส.ค. 64 นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า ที่ประชุมคณะรัฐมนตรีวันนี้ ได้อนุมัติ วงเงิน 4,745 ล้านบาท สำหรับการจัดซื้อ วัคซีน ไฟเซอร์ จำนวน 9,998,820 โดส เพื่อเสริมสร้างภูมิคุ้มกันโรคแก่กลุ่มเป้าหมายหลัก 6 กลุ่มได้แก่ เด็กอายุ 12 - 17 ปี / หญิงตั้งครรภ์ที่มีอายุครรภ์ตั้งแต่ 12 สัปดาห์ขึ้นไป / บุคลากรทางการแพทย์และสาธารณสุขด่านหน้า (ฉีดกระตุ้นภูมิเข็มที่หนึ่ง) / ผู้สูงอายุและผู้มีและกลุ่ม 7 โรคเสี่ยง / ชาวต่างชาติที่อาศัยอยู่ในประเทศไทย เน้นผู้สูงอายุและโรคเรื้อรัง และผู้ที่มีความจำเป็นต้องการฉีดวัคซีนไฟเซอร์ก่อนเดินทางไปต่างประเทศเช่น นักเรียน นักศึกษา นักกีฬานักการทูต เป็นต้น ทั้งนี้ กลุ่มเป้าหมายสามารถปรับเปลี่ยนให้สอดคล้องกับสถานการณ์การแพร่ระบาดของโรคได้
โฆษกประจำสำนักนายกรัฐมนตรี ยังให้ข้อมูลเพิ่มเติมว่า ที่ผ่านมา คณะรัฐมนตรี ได้อนุมัติให้ดำเนินการจัดซื้อจัดหาวัคซีน โควิด-19 แล้วจำนวน 80 ล้านโดส วงเงิน 22, 990 ล้านบาทแบ่งเป็นการจัดซื้อจัดหาวัคซีนจากบริษัทแอสตร้าเซนเนก้า 61 ล้านโดส ชิโนแว็กซ์ จำนวน 19 ล้านโดสและบริษัทไฟเซอร์จำนวน 20 ล้านโดส ซึ่งการจัดซื้อไฟเซอร์จำนวน 9.9 ล้านโดสนี้ ช่วยให้ไทยสามารถบรรลุเป้าหมายการจัดหาวัคซีนให้กับประชาชนจำนวนอย่างน้อย 100 ล้านโดส ภายในปี 2564 เพื่อช่วยประชาชนให้เข้าถึงวัคซีน โควิด-19 ตามนโยบายของรัฐสร้างภูมิคุ้มกันโรค ลดอัตราการป่วยและการเสียชีวิตรวมทั้งเป็นการลดผลกระทบด้านเศรษฐกิจและสังคมให้กลับสู่สภาพปกติโดยเร็วด้วย
---------------------

ที่มา : https://www.thaigov.go.th/news/contents/details/45324