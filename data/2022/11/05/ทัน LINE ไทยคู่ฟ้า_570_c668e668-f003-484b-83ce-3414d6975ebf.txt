รัฐบาลไทย-ข่าวทำเนียบรัฐบาล-ครม. เคาะ “คนละครึ่ง เฟส 4” คนละ 1,200 บาท กดยืนยันตัวตน - เริ่มใช้สิทธิ 1 ก.พ. นี้


วันอังคารที่ 25 มกราคม 2565
ครม. เคาะ “คนละครึ่ง เฟส 4” คนละ 1,200 บาท กดยืนยันตัวตน - เริ่มใช้สิทธิ 1 ก.พ. นี้
.....
ที่ประชุม ครม. (24 ม.ค. 65) อนุมัติโครงการคนละครึ่ง เฟส 4 กรอบวงเงิน 34,800 ล้านบาท เพื่อบรรเทาภาระค่าครองชีพ และกระตุ้นเศรษฐกิจภายในประเทศ โดยรูปแบบโครงการฯ ยังเหมือนเดิม คือ รัฐร่วมสนับสนุนค่าอาหาร เครื่องดื่ม และสินค้า - บริการทั่วไป 50% สูงสุด 150 บาท/คน/วัน หรือไม่เกิน 1,200 บาท/คน ตลอดโครงการ โดยกำหนดกลุ่มเป้าหมายไม่เกิน 29 ล้านสิทธิ ระยะเวลาโครงการตั้งแต่เดือน ก.พ. – เม.ย. 65
.
ในส่วนของการลงทะเบียนนั้น ประชาชนที่รับสิทธิในโครงการคนละครึ่ง เฟส 3 ประมาณ 28 ล้านคน สามารถกดยืนยันเพื่อรับสิทธิในแอปฯ เป๋าตัง และเริ่มใช้สิทธิได้ตั้งแต่วันที่ 1 ก.พ. – 30 เม.ย. 65
.
และจะเปิดเพิ่มให้ผู้สนใจและยังไม่เคยเข้าร่วมโครงการฯ อีก 1 ล้านสิทธิ สามารถลงทะเบียนเพื่อรับสิทธิได้ในวันที่ 10 ก.พ. และสามารถใช้สิทธิได้ตั้งแต่ 17 ก.พ. 65 เป็นต้นไป จนสิ้นสุดโครงการ
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/50860