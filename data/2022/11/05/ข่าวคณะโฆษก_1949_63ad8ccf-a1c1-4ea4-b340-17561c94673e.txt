รัฐบาลไทย-ข่าวทำเนียบรัฐบาล-โฆษกรัฐบาลเผย นายกฯ ให้ลดธงครึ่งเสา เพื่อไว้อาลัยอดีตนายกรัฐมนตรีญี่ปุ่น 1 วัน


วันอาทิตย์ที่ 10 กรกฎาคม 2565
โฆษกรัฐบาลเผย นายกฯ ให้ลดธงครึ่งเสา เพื่อไว้อาลัยอดีตนายกรัฐมนตรีญี่ปุ่น 1 วัน
โฆษกรัฐบาลเผย นายกฯ ให้ลดธงครึ่งเสา เพื่อไว้อาลัยอดีตนายกรัฐมนตรีญี่ปุ่น 1 วัน
วันนี้ (10 กรกฎาคม 2565) นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า ต่อกรณีการถึงแก่อสัญกรรม ของนายอาเบะ ชินโซ (Mr. ABE Shinzo) อดีตนายกรัฐมนตรีญี่ปุ่น เมื่อวันศุกร์ที่ 8 กรกฎาคม 2565 นั้น
โฆษกประจำสำนักนายกรัฐมนตรีกล่าวว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ได้ให้ส่วนราชการ หน่วยงานของรัฐ และรัฐวิสาหกิจทุกแห่งลดธงครึ่งเสาเป็นเวลา 1 วัน ในวันจันทร์ที่ 11 กรกฎาคม 2565 และนายกรัฐมนตรีจะเดินทางไปลงนามในสมุดแสดงความเสียใจ ณ สถานเอกอัครราชทูตญี่ปุ่นประจำประเทศไทย ในวันอังคารที่ 12 กรกฎาคม 2565
เพื่อไว้อาลัยต่อการถึงแก่อสัญกรรมของนายชินโซ อาเบะ อดีตนายกรัฐมนตรีญี่ปุ่น

ที่มา : https://www.thaigov.go.th/news/contents/details/56745