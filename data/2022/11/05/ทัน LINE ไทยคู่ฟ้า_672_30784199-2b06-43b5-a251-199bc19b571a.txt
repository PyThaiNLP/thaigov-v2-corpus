รัฐบาลไทย-ข่าวทำเนียบรัฐบาล-นายกฯ สั่งเร่งช่วยเหลือผู้ประสบภัยน้ำท่วม 5 จังหวัดภาคใต้ เร่งอพยพในพื้นที่เสี่ยง


วันจันทร์ที่ 28 กุมภาพันธ์ 2565
นายกฯ สั่งเร่งช่วยเหลือผู้ประสบภัยน้ำท่วม 5 จังหวัดภาคใต้ เร่งอพยพในพื้นที่เสี่ยง
.....
พล.อ.ประยุทธ์ จันทร์โอชา นายกรัฐมนตรี และ รมว.กลาโหม ติดตามสถานการณ์อุทกภัยในพื้นที่ 5 จังหวัดภาคใต้ (จ.นครศรีธรรมราช พัทลุง ปัตตานี ยะลา และนราธิวาส) อย่างใกล้ชิด และขอแสดงความเสียใจต่อครอบครัวผู้เสียชีวิต จากเหตุรถยนต์กระบะพลัดตกคอสะพาน อ.สุคิริน จ.นราธิวาส เป็นเหตุให้มีผู้เสียชีวิต จำนวน 6 ราย
.
พร้อมสั่งการเจ้าหน้าที่ร่วมกับกองทัพลงพื้นที่เฝ้าระวังที่พื้นที่อาจจะเกิดน้ำท่วมฉับพลัน รวมถึงจุดเสี่ยงตามสถานที่ต่าง ๆ เพื่อป้องกันอันตรายที่อาจเกิดขึ้น ขอให้ประชาชนรับฟังการแจ้งเตือนภัยจากภาครัฐตลอดเวลา ระมัดระวังตัวเอง คนในครอบครัวโดยเฉพาะเด็ก ผู้สูงอายุ และผู้ป่วยติดเตียง หากจำเป็นต้องอพยพ ขอให้รีบอพยพไปในที่ปลอดภัยตามคำแนะนำของเจ้าหน้าของรัฐ
.
ในส่วนของผู้เสียชีวิต ขอให้ส่วนราชการในพื้นที่เป็นผู้แทนของรัฐบาล เร่งเข้าไปช่วยเหลือเยียวยาตามสิทธิที่ได้รับและให้ความช่วยเหลือในการจัดพิธีผู้เสียชีวิตอย่างเต็มที่
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/52032