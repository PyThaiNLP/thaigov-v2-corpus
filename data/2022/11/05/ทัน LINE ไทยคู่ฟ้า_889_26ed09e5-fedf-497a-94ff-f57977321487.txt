รัฐบาลไทย-ข่าวทำเนียบรัฐบาล-นายกฯ สั่งเร่งสำรวจความเสียหาย - เข้าช่วยเหลือ ปชช. จากภัยพายุและน้ำท่วมฉับพลัน ผู้ประสบภัย โทร. สายด่วนนิรภัย 1784 ตลอด 24 ชั่วโมง


วันพุธที่ 18 พฤษภาคม 2565
นายกฯ สั่งเร่งสำรวจความเสียหาย - เข้าช่วยเหลือ ปชช. จากภัยพายุและน้ำท่วมฉับพลัน ผู้ประสบภัย โทร. สายด่วนนิรภัย 1784 ตลอด 24 ชั่วโมง
.....
พายุฝนและฝนที่ตกสะสมในขณะนี้ อาจส่งผลให้เกิดน้ำท่วมฉับพลันและน้ำป่าไหลหลาก ทั้งนี้ นายกรัฐมนตรีได้ติดตามสถานการณ์อย่างใกล้ชิด และสั่งการไปยังหน่วยงานที่เกี่ยวข้อง ให้พร้อมเข้าสำรวจความเสียหาย และช่วยเหลือผู้ประสบภัยในเบื้องต้น
.
โดยเฉพาะบ้านเรือนของประชาชนที่เสียหาย ต้องดำเนินการซ่อมแซมให้ประชาชนสามารถอยู่อาศัยได้ และดำเนินการจ่ายเงินเยียวยาให้ผู้ประสบภัยโดยเร็ว
.
นอกจากนี้ ขอให้ประชาชนเพิ่มความระมัดระวัง และติดตามการแจ้งเตือน ตลอดจนข่าวสารจากส่วนราชการอย่างใกล้ชิด หากต้องการความช่วยเหลือให้ติดต่อประสานเจ้าหน้าที่รัฐในพื้นที่ ผ่านไลน์ “ปภ.รับแจ้งเหตุ 1784” (เพิ่มเพื่อน Line ID @1784DDPM) หรือ โทร. สายด่วนนิรภัย 1784 ตลอด 24 ชั่วโมง รวมทั้ง แอปฯ “THAI DISASTER ALERT”
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/54694