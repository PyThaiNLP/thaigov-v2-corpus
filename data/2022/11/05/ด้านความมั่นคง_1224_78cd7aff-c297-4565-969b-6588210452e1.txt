รัฐบาลไทย-ข่าวทำเนียบรัฐบาล-กระทรวงมหาดไทยร่วมถวายปัจจัยทอดผ้าป่า “ช่วยชีวิตสตรีไทย ปลอดภัยมะเร็งเต้านม” เพื่อสมทบทุนในการจัดทำโครงการ “คัดกรองมะเร็งเต้านมโดยเครื่องเอกซเรย์เต้านมเคลื่อนที่ ในสตรีกลุ่มเสี่ยงแ


วันเสาร์ที่ 25 มิถุนายน 2565
พิมพ์
กระทรวงมหาดไทยร่วมถวายปัจจัยทอดผ้าป่า “ช่วยชีวิตสตรีไทย ปลอดภัยมะเร็งเต้านม” เพื่อสมทบทุนในการจัดทำโครงการ “คัดกรองมะเร็งเต้านมโดยเครื่องเอกซเรย์เต้านมเคลื่อนที่ ในสตรีกลุ่มเสี่ยงแ
มหาดไทยร่วมถวายปัจจัยทอดผ้าป่า “ช่วยชีวิตสตรีไทย ปลอดภัยมะเร็งเต้านม” เพื่อสมทบทุนในการจัดทำโครงการ “คัดกรองมะเร็งเต้านมโดยเครื่องเอกซเรย์เต้านมเคลื่อนที่ในสตรีกลุ่มเสี่ยงและด้อยโอกาส” เฉลิมพระเกียรติและถวายเป็นพระราชกุศลแด่พระบาทสมเด็จพระเจ้าอยู่หัว
กระทรวงมหาดไทยร่วมถวายปัจจัยทอดผ้าป่า “ช่วยชีวิตสตรีไทย ปลอดภัยมะเร็งเต้านม” เพื่อสมทบทุนในการจัดทำโครงการ “คัดกรองมะเร็งเต้านมโดยเครื่องเอกซเรย์เต้านมเคลื่อนที่ ในสตรีกลุ่มเสี่ยงและด้อยโอกาส” เฉลิมพระเกียรติและถวายเป็นพระราชกุศลแด่พระบาทสมเด็จพระเจ้าอยู่หัว ในโอกาสทรงเจริญพระชนมพรรษา 70 พรรษา 28 กรกฎาคม 2565
วันนี้ (25 มิ.ย. 65) เวลา 09.09 น. ที่ศาลาธรรมานุภาพ โรงพยาบาลมหาวชิราลงกรณธัญบุรี อำเภอธัญบุรี จังหวัดปทุมธานี ศาสตราจารย์เกียรติคุณ นายแพทย์เกษม วัฒนชัย องคมนตรี เป็นประธานกิตติมศักดิ์ฝ่ายฆราวาส ท่านเจ้าประคุณ สมเด็จพระมหารัชมงคลมุนี กรรมการมหาเถรสมาคม วัดไตรมิตรวิทยาราม วรวิหาร เป็นประธานกิตติมศักดิ์ฝ่ายสงฆ์ ในพิธีทอดผ้าป่า “ช่วยชีวิตสตรีไทย ปลอดภัยมะเร็งเต้านม” เพื่อสมทบทุนในการจัดทำโครงการ “คัดกรองมะเร็งเต้านมโดยเครื่องเอกซเรย์เต้านมเคลื่อนที่ ในสตรีกลุ่มเสี่ยงและด้อยโอกาส” เฉลิมพระเกียรติและถวายเป็นพระราชกุศลแด่พระบาทสมเด็จพระเจ้าอยู่หัว ในโอกาสทรงเจริญพระชนมพรรษา 70 พรรษา พุทธศักราช 2565 จัดโดยมูลนิธิกาญจนบารมี โดย นายสุทธิพงษ์ จุลเจริญ ปลัดกระทรวงมหาดไทย มอบหมายให้ นายชัยวัฒน์ ชื่นโกสุม รองปลัดกระทรวงมหาดไทย หัวหน้ากลุ่มภารกิจด้านพัฒนาชุมชนและส่งเสริมการปกครองท้องถิ่น พร้อมด้วย นายอรรษิษฐ์ สัมพันธรัตน์ รองปลัดกระทรวงมหาดไทย ด้านบริหาร เป็นผู้แทน ร่วมในพิธี โดยมี นางกุลทรัพย์ ชื่นโกสุม อุปนายกสมาคมแม่บ้านมหาดไทย นายณรงค์ศักดิ์ โอสถธนากร ผู้ว่าราชการจังหวัดปทุมธานี นายโสภณ สุวรรณรัตน์ รองหัวหน้าผู้ตรวจราชการกระทรวงมหาดไทย พร้อมด้วยคณะผู้ตรวจราชการกระทรวงมหาดไทย ได้แก่ นายสุพจน์ ยศสิงห์คำ นายอภินันท์ เผือกผ่อง นายชัชวาลย์ ฉายะบุตร ว่าที่ร้อยตรี ณรงค์ โรจนโสทร นายธวัชชัย ศรีทอง นายพิจิตร บุญทัน ร่วมในพิธี
โอกาสนี้ นายชัยวัฒน์ ชื่นโกสุม รองปลัดกระทรวงมหาดไทย หัวหน้ากลุ่มภารกิจด้านพัฒนาชุมชนและส่งเสริมการปกครองท้องถิ่น พร้อมด้วย นายอรรษิษฐ์ สัมพันธรัตน์ รองปลัดกระทรวงมหาดไทย ร่วมถวายกองผ้าป่า เพื่อสมทบทุนในการจัดทำโครงการ “คัดกรองมะเร็งเต้านมโดยเครื่องเอกซเรย์เต้านมเคลื่อนที่ ในสตรีกลุ่มเสี่ยงและด้อยโอกาส” เฉลิมพระเกียรติ
กระทรวงมหาดไทยได้รับการประสานงานจากมูลนิธิกาญจนบารมี ซึ่งเป็นมูลนิธิที่ได้รับพระราชทานพระมหากรุณาธิคุณจาก พระบาทสมเด็จพระเจ้าอยู่หัว ให้จัดตั้งขึ้นเมื่อพุทธศักราช 2540 เพื่อสนับสนุนการทำงานของโรงพยาบาลมหาวชิราลงกรณธัญบุรี จังหวัดปทุมธานี ในการป้องกันโรคมะเร็งให้กับประชาชน และต่อมาพระองค์ได้ทรงเล็งเห็นถึงปัญหาการเข้าถึงการตรวจคัดกรอง โรคมะเร็งเต้านมของสตรีทั่วไป จึงทรงพระกรุณาโปรดเกล้าโปรดกระหม่อมให้มูลนิธิฯ จัดทำโครงการคัดกรองมะเร็งเต้านมเคลื่อนที่ ด้วยเครื่องแมมโมแกรม ให้สตรีกลุ่มเสี่ยงและด้อยโอกาสในชนบททั่วประเทศ ตั้งแต่ปีพุทธศักราช 2557 เป็นต้นมาจนถึงปัจจุบัน โดยได้ออกหน่วยให้บริการแล้วจำนวน 1,500 ครั้ง สามารถตรวจคัดกรองและพบผู้ป่วยมะเร็งเต้านมในระยะเริ่มแรก จำนวน 968 ราย และได้รับการรักษาหายขาดเกือบทั้งสิ้น อันเป็นการช่วยชีวิตสตรียากไร้ที่เป็นมะเร็งเต้านมให้อยู่รอดปลอดภัย
โดยในวันนี้ เป็นการจัดพิธีทอดผ้าป่า "ช่วยชีวิตสตรีไทย ปลอดภัยมะเร็งเต้านม" เพื่อหารายได้สมทบทุนในการดำเนินงานโครงการ "คัดกรองมะเร็งเต้านมโดยเครื่องเอกซเรย์เต้านมเคลื่อนที่ ในสตรีกลุ่มเสี่ยงและด้อยโอกาส" เฉลิมพระเกียรติและถวายเป็นพระราชกุศลแด่พระบาทสมเด็จพระเจ้าอยู่หัว ในโอกาสทรงเจริญพระชนมพรรษา 70 พรรษา 28 กรกฎาคม 2565 โดยมีพี่น้องประชาชนผู้มีจิตศรัทธาร่วมสมทบทุนทอดผ้าป่าฯ เป็นเงินทั้งสิ้น 9,469,799 บาท (เก้าล้านสี่แสนหกหมื่นเก้าพันเจ็ดร้อยเก้าสิบเก้าบาทถ้วน) ซึ่งปัจจัยที่ได้รับในครั้งนี้ มูลนิธิฯ จะได้นำไปขับเคลื่อนโครงการฯ โดยเริ่มดำเนินการตั้งแต่วันที่ 28 กรกฎาคม 2565 - 27 กรกฎาคม 2566 ให้บริการวันละ 1 อำเภอจนครบ 878 อำเภอทั่วประเทศ และกระทรวงมหาดไทยขอร่วมอนุโมทนากับพุทธศาสนิกชนทุกท่านมา ณ โอกาสนี้

ที่มา : https://www.thaigov.go.th/news/contents/details/56147