รัฐบาลไทย-ข่าวทำเนียบรัฐบาล-นายกฯ นำทีม ครม.สัญจร จ.กระบี่ - ตรัง กระตุ้นเศรษฐกิจ สร้างความมั่นใจ ท่องเที่ยวปลอดภัย รับเปิดประเทศ 15 - 16 พ.ย. นี้


วันอาทิตย์ที่ 14 พฤศจิกายน 2564
นายกฯ นำทีม ครม.สัญจร จ.กระบี่ - ตรัง กระตุ้นเศรษฐกิจ สร้างความมั่นใจ ท่องเที่ยวปลอดภัย รับเปิดประเทศ 15 - 16 พ.ย. นี้
....
นายกรัฐมนตรีและคณะ จะลงพื้นที่ตรวจราชการ จ.กระบี่และตรัง พร้อมประชุมคณะรัฐมนตรีอย่างเป็นทางการนอกสถานที่ (ครม. สัญจร) ครั้งที่ 1/2564 ระหว่างวันที่ 15 - 16 พ.ย. 64
.
สำหรับภารกิจวันที่ 15 พ.ย. 64 นายกฯ จะไปตรวจเยี่ยมสถานที่ต่าง ๆ ภายใน จ.กระบี่ เช่น ศูนย์พัฒนาประสิทธิภาพการให้ความช่วยเหลือและสร้างความปลอดภัยทางการท่องเที่ยว, ศูนย์จำหน่ายผลิตภัณฑ์ชุมชน สินค้า OTOP อันดามัน 6 จังหวัด, ชุมชนท่องเที่ยวบ้านคลองหรูด (คลองน้ำใส) และอุทยานแห่งชาติหาดนพรัตน์ธารา - หมู่เกาะพีพี เป็นต้น
.
วันที่ 16 พ.ย. 64 เป็นประธานการประชุม ครม. สัญจร และการประชุมการพัฒนาเศรษฐกิจและสังคมกลุ่มจังหวัดภาคใต้ฝั่งอันดามัน ร่วมกับผู้ว่าราชการ 6 จังหวัด ณ โรงแรมโซฟิเทล กระบี่ โภคีธรา กอล์ฟ แอนด์ สปา รีสอร์ท หลังเสร็จสิ้นการประชุมจะเดินทางไป อ.สิเกา จ.ตรัง เพื่อเป็นประธานในพิธีเปิด "ท่าเรือปากเมง เปิดประตูสู่อันดามัน”
.
การลงพื้นที่ของนายกฯ ครั้งนี้ จะส่งผลดีต่อการกระตุ้นเศรษฐกิจ ส่งเสริมการท่องเที่ยวในแหล่งท่องเที่ยวที่สำคัญ และช่วยสร้างความมั่นใจด้านความปลอดภัยแก่นักท่องเที่ยว ภายหลังจากที่ประเทศไทยได้ "เปิดประเทศ" อย่างเป็นทางการเมื่อวันที่ 1 พ.ย. ที่ผ่านมา
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/48212