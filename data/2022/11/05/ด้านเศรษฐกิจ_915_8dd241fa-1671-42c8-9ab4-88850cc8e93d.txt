รัฐบาลไทย-ข่าวทำเนียบรัฐบาล-กรมทางหลวงชนบท ส่งเสริมการใช้ยางพาราภายในประเทศ เพิ่มประสิทธิภาพในการอำนวยความปลอดภัย ติดตั้งเสาหลักนำทางยางธรรมชาติบนถนนสาย ตก.3050 จังหวัดตาก


วันอังคารที่ 14 กันยายน 2564
กรมทางหลวงชนบท ส่งเสริมการใช้ยางพาราภายในประเทศ เพิ่มประสิทธิภาพในการอำนวยความปลอดภัย ติดตั้งเสาหลักนำทางยางธรรมชาติบนถนนสาย ตก.3050 จังหวัดตาก
กรมทางหลวงชนบท กระทรวงคมนาคม โดยแขวงทางหลวงชนบทตาก หมวดบำรุงทางหลวงชนบทแม่สอด ได้ดำเนินการติดตั้งเสาหลักนำทางยางธรรมชาติ (Rubber Guide Post : RGP) บนถนนทางหลวงชนบทสาย ตก.3050 ถนนเฉลิมเทพ อำเภอแม่สอด จังหวัดตาก ระยะทางรวม 11.665 กิโลเมตร
กรมทางหลวงชนบท กระทรวงคมนาคม โดยแขวงทางหลวงชนบทตาก หมวดบำรุงทางหลวงชนบทแม่สอด ได้ดำเนินการติดตั้งเสาหลักนำทางยางธรรมชาติ (Rubber Guide Post : RGP) บนถนนทางหลวงชนบทสาย ตก.3050 ถนนเฉลิมเทพ อำเภอแม่สอด จังหวัดตาก ระยะทางรวม 11.665 กิโลเมตร ซึ่งมีแผนที่จะติดตั้ง RGP จำนวน 110 ต้น ปัจจุบันได้ดำเนินการติดตั้งแล้วเสร็จ จำนวน 59 ต้น ในส่วนที่เหลืออีก 51 ต้น คาดว่าจะติดตั้งให้แล้วเสร็จภายในเดือนกันยายน 2564 นี้
ทั้งนี้ เพื่อเพิ่มประสิทธิภาพในการอำนวยความสะดวกปลอดภัยให้กับผู้ใช้ทาง ป้องกันและลดความรุนแรงในการเกิดอุบัติเหตุ ตามนโยบายของนายศักดิ์สยาม ชิดชอบ รัฐมนตรีว่าการกระทรวงคมนาคม และนายปฐม เฉลยวาเรศ อธิบดีกรมทางหลวงชนบท ในการส่งเสริมการใช้ยางพาราภายในประเทศมาเป็นส่วนผสมในอุปกรณ์อำนวยความปลอดภัยให้มากขึ้น เพื่อแก้ไขปัญหาราคายางพาราตกต่ำเป็นการรักษาเสถียรภาพราคายาง สร้างรายได้โดยตรงให้แก่เกษตรกรชาวสวนยางให้มีคุณภาพชีวิตที่ดีขึ้น

ที่มา : https://www.thaigov.go.th/news/contents/details/45806