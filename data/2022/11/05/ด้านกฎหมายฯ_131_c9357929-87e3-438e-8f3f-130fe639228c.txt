รัฐบาลไทย-ข่าวทำเนียบรัฐบาล-กระทรวงยุติธรรม ประชุมคณะอนุกรรมการให้ความช่วยเหลือประจำกรุงเทพมหานคร และที่เกินอำนาจของคณะอนุกรรมการให้ความช่วยเหลือประจำจังหวัด คณะที่ ๒ ครั้งที่ ๘/๒๕๖๔


วันจันทร์ที่ 9 สิงหาคม 2564
พิมพ์
กระทรวงยุติธรรม ประชุมคณะอนุกรรมการให้ความช่วยเหลือประจำกรุงเทพมหานคร และที่เกินอำนาจของคณะอนุกรรมการให้ความช่วยเหลือประจำจังหวัด คณะที่ ๒ ครั้งที่ ๘/๒๕๖๔
กระทรวงยุติธรรม ประชุมคณะอนุกรรมการให้ความช่วยเหลือประจำกรุงเทพมหานคร และที่เกินอำนาจของคณะอนุกรรมการให้ความช่วยเหลือประจำจังหวัด คณะที่ ๒ ครั้งที่ ๘/๒๕๖๔
ในวันจันทร์ที่ ๙ สิงหาคม ๒๕๖๔ เวลา ๑๔.๓๐ น. นายวัลลภ นาคบัว รองปลัดกระทรวงยุติธรรม เป็นประธานการประชุมคณะอนุกรรมการให้ความช่วยเหลือประจำกรุงเทพมหานคร และที่เกินอำนาจของคณะอนุกรรมการให้ความช่วยเหลือประจำจังหวัด คณะที่ ๒ ครั้งที่ ๘/๒๕๖๔ โดยมี นายมนินธ์ สุทธิวัฒนานิติ ผู้อำนวยการสำนักงานกองทุนยุติธรรม พร้อมด้วยคณะอนุกรรมการ และเจ้าหน้าที่ที่เกี่ยวข้อง เข้าร่วมประชุมผ่านระบบการประชุมทางไกล (Video Conference) ณ ห้องประชุม ๑๐-๖ ชั้น ๑๐ อาคารกระทรวงยุติธรรม
โดยที่ประชุมได้รับทราบผลการดำเนินงานข้อมูลแสดงการให้ความช่วยเหลือประชาชน ปีงบประมาณ ๒๕๖๔  (ภาพรวมทั่วประเทศ) โดยกองทุนยุติธรรม ได้รวบรวมผลการให้ความช่วยเหลือประชาชนตามภารกิจกองทุนยุติธรรม ผ่านระบบ JFReport (https://jfreport.moj.go.th) ซึ่งปัจจุบันมีผู้เข้ารับบริการทั้งหมด จำนวน ๔,๑๒๖ ราย (ข้อมูล ณ วันที่ ๑ ตุลาคม ๒๕๖๓ – ๓๑ กรกฎาคม ๒๕๖๔) แบ่งเป็นผู้มาขอรับคำปรึกษากฎหมาย จำนวน ๔๕๖ ราย และผู้มาขอรับความช่วยเหลือตามภารกิจของกองทุนยุติธรรม จำนวน ๓,๖๗๐ ราย
นอกจากนี้ ที่ประชุมได้พิจารณาคำขอรับความช่วยเหลือเสนอคณะอนุกรรมการให้ความช่วยเหลือประจำกรุงเทพมหานครฯ คณะที่ ๒ จำนวน ๔ ราย

ที่มา : https://www.thaigov.go.th/news/contents/details/44605