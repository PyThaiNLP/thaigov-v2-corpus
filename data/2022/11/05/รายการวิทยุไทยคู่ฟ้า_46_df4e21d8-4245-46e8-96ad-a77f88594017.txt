รัฐบาลไทย-ข่าวทำเนียบรัฐบาล-โครงการ ฮักไทย ฮักภูเก็ต กระตุ้นเศรษฐกิจ


วันพฤหัสบดีที่ 1 กรกฎาคม 2564
พิมพ์
โครงการ ฮักไทย ฮักภูเก็ต กระตุ้นเศรษฐกิจ
วันพฤหัสบดีที่ 1 กรกฎาคม 2564
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลขับเคลื่อนโครงการ ฮักไทย ฮักภูเก็ต ในพื้นที่ จ.ภูเก็ต ควบคู่ไปกับโครงการภูเก็ตแซนด์บ็อกซ์ ซึ่งเปิดรับนักท่องเที่ยวที่ฉีดวัคซีนโควิด-19 ครบโดสแล้วให้เข้าไปเที่ยวใน จ.ภูเก็ต ได้โดยไม่ต้องกักตัว เพื่อกระตุ้นการใช้จ่ายจากการซื้ออาหาร ท่องเที่ยว ใช้ผลิตภัณฑ์และวัตถุดิบไทย จากผู้ประกอบการไทย และส่งเสริมให้เกิดการจ้างงานคนไทย ภายใต้แนวคิด ฮักกิน ฮักเที่ยว ฮักใช้ ด้วยความร่วมมือจากภาครัฐ เอกชน และประชาชนในพื้นที่ โดยคาดว่าจะสร้างรายได้หมุนเวียนในระบบเศรษฐกิจถึงหลักแสนล้านบาท ภายในเวลา 6 เดือน ช่วยให้ภาคการท่องเที่ยวและบริการของไทยกลับมาฟื้นตัวได้เร็วขึ้น จากนั้นจะขยายผลไปยังจังหวัดท่องเที่ยวอื่นที่มีความพร้อมต่อไป
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/43344