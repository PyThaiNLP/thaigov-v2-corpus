รัฐบาลไทย-ข่าวทำเนียบรัฐบาล-ครม. เคาะแผนที่ “One Map” ใน 11 จังหวัด ใช้มาตราส่วน 1 : 4000 แก้ปัญหาพื้นที่ทับซ้อน


วันพฤหัสบดีที่ 10 กุมภาพันธ์ 2565
ครม. เคาะแผนที่ “One Map” ใน 11 จังหวัด ใช้มาตราส่วน 1 : 4000 แก้ปัญหาพื้นที่ทับซ้อน
.....
ที่ประชุม ครม. (8 ก.พ. 65) เห็นชอบผลดำเนินการปรับปรุงแผนที่แนวเขตที่ดินของรัฐแบบบูรณาการ มาตราส่วน 1 : 4000 (One Map) และรับรองเส้นแนวเขตที่ดินของรัฐ กลุ่มจังหวัดที่ 1 จำนวน 11 จังหวัด ประกอบด้วย นนทบุรี นครปฐม อ่างทอง สิงห์บุรี สมุทรสงคราม กรุงเทพฯ สมุทรปราการ ปทุมธานี พระนครศรีอยุธยา สมุทรสาคร และสุพรรณบุรี
.
การปรับปรุงแผนที่แนวเขตที่ดินฯ ดังกล่าว เป็นการแก้ไขปัญหาที่ดินทับซ้อนของหน่วยงานรัฐ 9 หน่วยงาน คือ กรมป่าไม้ กรมอุทยานแห่งชาติ สัตว์ป่าและพันธุ์พืช กรมทรัพยากรทางทะเลและชายฝั่ง กรมพัฒนาที่ดิน กรมธนารักษ์ กรมที่ดิน กรมพัฒนาสังคมและสวัสดิการ กรมส่งเสริมสหกรณ์ และสำนักงานการปฏิรูปที่ดินเพื่อเกษตรกรรม
.
เนื่องจากแต่ละหน่วยงานมีกฎหมายที่เกี่ยวข้องหลายฉบับ และใช้มาตราส่วนในแผนที่แนบท้ายกฎหมายแตกต่างกัน ส่งผลให้มีพื้นที่ทับซ้อนกว่า 542.35 ล้านไร่ ซึ่งมีมากกว่าพื้นที่ประเทศไทยที่มีประมาณ 320.7 ไร่
.
ทั้งนี้ หน่วยงานที่เกี่ยวข้อง จะใช้แผนที่ One Map ที่ ครม. ให้ความเห็นชอบแทนแผนที่แนบท้ายกฎหมาย และดำเนินการให้แล้วเสร็จภายใน 360 วัน
.
อ่านเพิ่มเติม คลิก https://www.thaigov.go.th/news/contents/details/51368
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/51412