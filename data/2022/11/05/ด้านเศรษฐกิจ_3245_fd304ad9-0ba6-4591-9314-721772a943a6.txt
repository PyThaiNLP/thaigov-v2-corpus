รัฐบาลไทย-ข่าวทำเนียบรัฐบาล-นายอธิรัฐ รัตนเศรษฐ รัฐมนตรีช่วยว่าการกระทรวงคมนาคม ติดตามความคืบหน้าพัฒนา “ท่าเรือสาทร” ยกระดับการให้บริการท่าเรือโดยสารสาธารณะในแม่น้ำเจ้าพระยา


วันพุธที่ 23 มีนาคม 2565
นายอธิรัฐ รัตนเศรษฐ รัฐมนตรีช่วยว่าการกระทรวงคมนาคม ติดตามความคืบหน้าพัฒนา “ท่าเรือสาทร” ยกระดับการให้บริการท่าเรือโดยสารสาธารณะในแม่น้ำเจ้าพระยา
...
วันพุธที่ 23 มีนาคม 2565 เวลา 10.00 น. นายอธิรัฐ รัตนเศรษฐ รัฐมนตรีช่วยว่าการกระทรวงคมนาคม ลงพื้นที่ตรวจความคืบหน้าโครงการก่อสร้างท่าเทียบเรือโดยสาร“ ท่าเรือสาทร” ซึ่งเป็นนโยบายที่สำคัญของรัฐบาลในการพัฒนาการขนส่งทางน้ำ โดยมีนายสมพงษ์ จิรศิริเลิศ รองอธิบดีกรมเจ้าท่าและคณะร่วมให้การต้อนรับ ซึ่งท่าเรือสาทรให้บริการทั้งท่าเรือโดยสาร ท่าเรือข้ามฟากและท่าเรือท่องเที่ยว มีผู้ใช้บริการเฉลี่ย 15,236 คน/วัน พื้นที่ 1,088 ตร.ม. รองรับเที่ยวเรือ 281 เที่ยว/วัน ส่งผลให้ท่าเรือเดิมที่มีขนาดเล็กมีความแออัด กรมเจ้าท่าจึงได้ดำเนินการขยายพื้นที่
• ท่าเทียบเรือและพื้นที่โดยรอบ พื้นที่ประมาณ 1,364 ตารางเมตร
• โป๊ะขนาด 6x12 เมตร พร้อมสะพานปรับระดับ จำนวน  4 โป๊ะ
• โป๊ะขนาด 9 x17 เมตร พร้อมสะพานปรับระดับ จำนวน 1 โป๊ะ
ขณะนี้ดำเนินการก่อสร้างเสร็จเรียบร้อยแล้ว พร้อมเปิดบริการภายในเดือนเมษายนนี้  ทั้งนี้ เมื่อปรับปรุงแล้วเสร็จสามารถรองรับผู้ใช้บริการเพิ่มขึ้นเฉลี่ย 20,000 คน/วัน เป็นการยกระดับมาตรฐานการให้บริการ ให้มีความสะดวก รวดเร็วและปลอดภัย สามารถเชื่อมโยงกับระบบขนส่งรูปแบบอื่นได้อย่างไร้รอยต่อ และยังช่วยลดปัญหาการคับคั่งของการจราจรทางบก

ที่มา : https://www.thaigov.go.th/news/contents/details/52852