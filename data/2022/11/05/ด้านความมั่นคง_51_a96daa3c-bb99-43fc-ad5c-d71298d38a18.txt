รัฐบาลไทย-ข่าวทำเนียบรัฐบาล-รมว.วราวุธ ประชุมผู้บริหาร ปรับยุทธศาสตร์ กระทรวงทรัพยากรฯ ให้ทำงานภายใต้สถานการณ์ โควิด-19


วันศุกร์ที่ 2 กรกฎาคม 2564
รมว.วราวุธ ประชุมผู้บริหาร ปรับยุทธศาสตร์ กระทรวงทรัพยากรฯ ให้ทำงานภายใต้สถานการณ์ โควิด-19
รมว.วราวุธ ประชุมผู้บริหาร ปรับยุทธศาสตร์ กระทรวงทรัพยากรฯ ให้ทำงานภายใต้สถานการณ์ โควิด-19
รมว.วราวุธ ประชุมผู้บริหาร ปรับยุทธศาสตร์ กระทรวงทรัพยากรฯ ให้ทำงานภายใต้สถานการณ์ โควิด-19
วันนี้ (2 กรกฎาคม 2564) เวลา 09.30 น. นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม เป็นประธานการประชุมผู้บริหารในสังกัดของกระทรวง ณ ห้องประชุมชั้น 17 กระทรวงทรัพยากรธรรมชาติและสิ่งแวดล้อม โดยมีผู้บริหารทั้งส่วนกลางและส่วนภูมิภาคเข้าร่วมประชุมผ่านระบบ VDO Conference
ซึ่งมีวาระพิจารณาที่สำคัญหลายเรื่อง ได้แก่ ร่างแผนแม่บท 20 ปี ของกระทรวงทรัพยากรฯ ความก้าวหน้าในการดำเนินโครงการพัชรสุธาคชานุรักษ์ และโครงการพัฒนาชุมชนในเขตรักษาพันธุ์สัตว์ป่าและอุทยานแห่งชาติ จังหวัดกาญจนบุรี รวมถึงการเตรียมการระบบติดตามและประเมินผลโครงการ ปีงบประมาณ 2564
นายวราวุธ ได้มอบเป็นนโยบายให้ทุกหน่วยงาน ในการเร่งปรับปรุงแผนการดำเนินงาน โดยให้คำนึงถึงการแพร่ระบาดของ โควิด-19 เข้าไปด้วย เพื่อให้การดำเนินงานของกระทรวงทรัพยากรธรรมชาติและสิ่งแวดล้อมนั้น สามารถดำเนินต่อไปได้
ไม่หยุดชะงัก และเต็มศักยภาพ อีกทั้ง ยังได้เน้นย้ำให้ปรับแผนการดำเนินงาน ให้การดำเนินชีวิตของประชาชนควบคู่ไปกับการอนุรักษ์ทรัพยากรธรรมชาติอย่างยั่งยืนให้ได้ เพื่อแก้ปัญหาความเดือดร้อนของพี่น้องประชาชนอย่างถาวร
ในการนี้ ได้มี นายนพดล พลเสน ผู้ช่วยรัฐมนตรีประจำกระทรวงทรัพยากรธรรมชาติและสิ่งแวดล้อม นายยุทธพล อังกินันทน์ ที่ปรึกษารัฐมนตรีว่าการกระทรวงทรัพยากรธรรมชาติและสิ่งแวดล้อม และ นายธเนศพล ธนบุณยวัฒน์ เลขานุการรัฐมนตรีว่าการกระทรวงทรัพยากรธรรมชาติและสิ่งแวดล้อม ร่วมประชุมและให้ข้อคิดเห็น ณ ห้องประชุมชั้น 17 ครั้งนี้ด้วย

ที่มา : https://www.thaigov.go.th/news/contents/details/43405