รัฐบาลไทย-ข่าวทำเนียบรัฐบาล-14 มี.ค. นี้ นายกฯ เปิด "เที่ยวบินปฐมฤกษ์" ท่าอากาศยานนานาชาติเบตง จ.ยะลา ขับเคลื่อนเศรษฐกิจ - ท่องเที่ยวชายแดนใต้


วันอาทิตย์ที่ 13 มีนาคม 2565
14 มี.ค. นี้ นายกฯ เปิด "เที่ยวบินปฐมฤกษ์" ท่าอากาศยานนานาชาติเบตง จ.ยะลา ขับเคลื่อนเศรษฐกิจ - ท่องเที่ยวชายแดนใต้
.....
พล.อ.ประยุทธ์ จันทร์โอชา นายกรัฐมนตรี จะเดินทางไปเป็นประธานเปิด "เที่ยวบินปฐมฤกษ์" ณ ท่าอากาศยานนานาชาติเบตง จ.ยะลา” วันจันทร์ที่ 14 มี.ค. 65
.
ท่าอากาศยานดังกล่าวสร้างเสร็จเมื่อปี 62 ประกอบด้วย อาคารที่พักผู้โดยสารมีพื้นที่ประมาณ 7,000 ตารางเมตร รองรับผู้โดยสารในชั่วโมงเร่งด่วนได้ประมาณ 300 คน/ชั่วโมง และรองรับผู้โดยสารได้ 876,000 คน/ปี
.
มีทางวิ่ง (รันเวย์) ขนาดความยาว 1,800 เมตร รองรับเฉพาะอากาศยานขนาดเล็ก เช่น เครื่องบินแบบใบพัด ATR 70 - 80 ที่นั่ง ซึ่งเส้นทางบินและการขึ้นลงของอากาศยานจะอยู่ในน่านฟ้าของประเทศไทยเท่านั้น
.
โดยนายกฯ มุ่งหวังให้ประชาชนในพื้นที่ จ.ชายแดนใต้มีรายได้เพิ่มขึ้น เนื่องจากการมีท่าอากาศยานในพื้นที่จะช่วยรองรับภาคการท่องเที่ยว การพาณิชย์ การลงทุนต่าง ๆ ที่จะตามมาในอนาคต อันจะส่งผลต่อความมั่นคงในพื้นที่ด้วย
.
อ่านเพิ่มเติม คลิก https://www.thaigov.go.th/news/contents/details/52427
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/52484