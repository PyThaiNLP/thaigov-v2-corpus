รัฐบาลไทย-ข่าวทำเนียบรัฐบาล-เสริมแกร่ง! อาเซียนหนุน “ผู้ประกอบการสตรี” ขับเคลื่อนเศรษฐกิจภูมิภาค เตรียมลงนามปฏิญญาในการประชุมสุดยอดผู้นำอาเซียน พ.ย. 65


วันจันทร์ที่ 15 สิงหาคม 2565
เสริมแกร่ง! อาเซียนหนุน “ผู้ประกอบการสตรี” ขับเคลื่อนเศรษฐกิจภูมิภาค เตรียมลงนามปฏิญญาในการประชุมสุดยอดผู้นำอาเซียน พ.ย. 65
.....
ที่ประชุม ครม. (9 ส.ค. 65) เห็นชอบร่างปฏิญญาว่าด้วยการสร้างอนาคตที่ยั่งยืน ครอบคลุม และยืดหยุ่น ในการส่งเสริมผู้ประกอบการสตรีในภูมิภาคอาเซียน โดยส่งเสริมพลังทางเศรษฐกิจ พัฒนาผู้ประกอบการสตรี สร้างระบบและสิ่งแวดล้อมที่เอื้อต่อการเสริมศักยภาพ เสริมสร้างองค์ความรู้ ทักษะ ตลอดจนให้ความสำคัญแก่สตรีในการขับเคลื่อนเศรษฐกิจ โดยประกันสิทธิในการเข้าถึงการศึกษา การฝึกอบรม การเป็นผู้นำ และบริการด้านการเงินอย่างเท่าเทียม
.
แนวทางดำเนินการของประเทศสมาชิกอาเซียน เช่น กำหนดอุปสรรคเชิงโครงสร้างที่สตรีต้องเผชิญ เสริมสร้างนโยบายและกฎหมายสนับสนุนการพัฒนาความเป็นผู้ประกอบการสตรี ส่งเสริมการลงทุนในธุรกิจที่สตรีเป็นเจ้าของ ให้คุณค่างานการดูแลที่ไม่ได้รับค่าจ้างและงานในครัวเรือนของสตรี โดยสมาชิกอาเซียนจะรับรองร่างปฏิญญานี้ในการประชุมสุดยอดผู้นำอาเซียน ครั้งที่ 11 เดือน พ.ย. 65 ณ กรุงพนมเปญ ประเทศกัมพูชา
.
อ่านเพิ่มเติม คลิก >> https://www.thaigov.go.th/news/contents/details/57847
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/58003