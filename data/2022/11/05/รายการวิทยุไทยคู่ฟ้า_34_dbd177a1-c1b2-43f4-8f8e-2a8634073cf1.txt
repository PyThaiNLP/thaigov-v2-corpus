รัฐบาลไทย-ข่าวทำเนียบรัฐบาล-นำร่องให้ผู้ป่วยบัตรทองโรคไต นำเครื่องล้างไตไปใช้ที่บ้าน


วันพฤหัสบดีที่ 1 กรกฎาคม 2564
พิมพ์
นำร่องให้ผู้ป่วยบัตรทองโรคไต นำเครื่องล้างไตไปใช้ที่บ้าน
วันเสาร์ที่ 19 มิถุนายน 2564
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลดูแลผู้ป่วยไตวายเรื้อรังระยะสุดท้าย ที่จำเป็นต้องเข้ารับบริการล้างไตทางช่องท้องอย่างต่อเนื่อง ด้วยการนำร่องใช้เครื่องช่วยล้างไตอัตโนมัติ หรือ APD ให้ผู้ป่วยในสิทธิบัตรทอง 500 ราย ที่ไม่สามารถเดินทางไปที่หน่วยบริการได้ นำกลับไปใช้งานที่บ้าน เกณฑ์ในการคัดเลือกผู้ป่วย มีทั้งปัจจัยทางการแพทย์ เช่น มีภาวะน้ำท่วมปอด มีโรคร่วมทำให้ร่างกายไม่ได้รับสารอาหารเพียงพอ ผู้ป่วยเป็นอัมพาต ติดเตียง หรืออยู่ห่างไกลจากหน่วยบริการมาก และปัจจัยทางสังคม ซึ่งพิจารณาจากผลกระทบของญาติที่ดูแลเป็นสำคัญ โดยจะมีทีมพยาบาลประจำช่วยแนะนำวิธีใช้งานและให้คำปรึกษา และส่งน้ำยาล้างไตผ่านทางไปรษณีย์ให้ผู้ป่วยอย่างต่อเนื่อง
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/43322