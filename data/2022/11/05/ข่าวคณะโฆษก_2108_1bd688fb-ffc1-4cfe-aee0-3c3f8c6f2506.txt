รัฐบาลไทย-ข่าวทำเนียบรัฐบาล-นายกรัฐมนตรีชื่นชมทัพกรีฑาคนพิการทีมชาติไทยคว้า 8 เหรียญทอง อาเซียนพาราเกมส์ ครั้งที่ 11 เมืองโซโล อินโดนีเซีย


วันพุธที่ 3 สิงหาคม 2565
พิมพ์
นายกรัฐมนตรีชื่นชมทัพกรีฑาคนพิการทีมชาติไทยคว้า 8 เหรียญทอง อาเซียนพาราเกมส์ ครั้งที่ 11 เมืองโซโล อินโดนีเซีย
นายกรัฐมนตรีชื่นชมทัพกรีฑาคนพิการทีมชาติไทยคว้า 8 เหรียญทอง อาเซียนพาราเกมส์ ครั้งที่ 11 เมืองโซโล อินโดนีเซีย
วันนี้ (3 สิงหาคม 2565) นางสาวรัชดา ธนาดิเรก รองโฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหมชื่นชมและแสดงความยินดีกับทัพกรีฑาคนพิการทีมชาติไทยที่คว้า 8 เหรียญทองจากการแข่งขันกรีฑา "อาเซียนพาราเกมส์ ครั้งที่ 11"  ที่เมืองโซโล ประเทศอินโดนีเซีย เมื่อวานนี้ ( 1 ส.ค.65) ประกอบด้วย 1).อธิวัฒน์ แพงเหนือ วีลแชร์เรซซิ่ง 100 ม. ชาย คลาส ที 54 2).พงศกร แปยอ วีลแชร์เรซซิ่ง 100 ม. ชาย คลาส ที 53 3). เตชินี ดวงอินทร์ วีลแชร์เรซซิ่ง 100 ม. หญิง คลาส ที 54 4).อุทัย จันทร์นิ้ว วิ่ง 5,000 ม. ชาย คลาส ที 20 5).จักริน ดำมุนี วิ่ง 100 ม. ชาย คลาส ที 13 6).กันตินันท์ คุ้มพงศ์ วิ่ง 100 ม. ชาย คลาส ที 63 7).อมรเทพ ผลปันนะ วิ่ง 100 ม. ชาย ที 38 และ 8).อรวรรณ ฉิมแป้น  วิ่ง 100 ม. หญิง ที 37
นายกรัฐมนตรีย้ำ ผลการแข่งขันเป็นสิ่งที่น่าภาคภูมิใจสำหรับความพยายาม ถึงแม้จะได้เหรียญหรือไม่ได้เหรียญ ถือว่าทุกคนได้ทำหน้าที่อย่างเต็มที่ แสดงถึงความวิริยะอุตสาหะ ความตั้งใจ ความมุ่งมั่นในการเล่นกีฬา สำหรับนักกีฬาที่ยังไม่ได้เหรียญขอให้พัฒนาต่อไป ส่วนนักกีฬาที่ได้เหรียญขอให้รักษาตำแหน่งไว้ให้ได้ อย่าหยุดพัฒนาฝีมือ ทุกคนถือเป็นความภาคภูมิใจของคนทั้งชาติ ขอให้เก็บความภาคภูมิใจนี้ไว้กับตัวเองและครอบครัว วงศ์ตระกูล ขอให้นักกีฬาคนพิการเป็นส่วนหนึ่งของคนไทยที่จะต้องร่วมมือกันพัฒนาประเทศ ยืนยันรัฐบาลให้ความสำคัญกับคนไทยทุกคน หากเป็นคนพิการก็จะต้องเข้าถึงสวัสดิการแห่งรัฐอย่างเป็นธรรม และได้รับการสนับสนุนให้ได้ใช้ศักยภาพอย่างเต็มที่

ที่มา : https://www.thaigov.go.th/news/contents/details/57558