รัฐบาลไทย-ข่าวทำเนียบรัฐบาล-โฆษกรัฐบาลเผย นายกรัฐมนตรีในนามผอ. ศบค. เตรียมแนวปฏิบัติเรื่องการถอดหน้ากากอนามัยแล้ว โดยที่ประชุมใหญ่ ศบค. 17 มิ.ย. นี้ พร้อมพิจารณาโดยเน้นความปลอดภัย สุขภาพของประชาชนเป็นหลัก


วันพุธที่ 15 มิถุนายน 2565
พิมพ์
โฆษกรัฐบาลเผย นายกรัฐมนตรีในนามผอ. ศบค.  เตรียมแนวปฏิบัติเรื่องการถอดหน้ากากอนามัยแล้ว โดยที่ประชุมใหญ่ ศบค. 17 มิ.ย.  นี้  พร้อมพิจารณาโดยเน้นความปลอดภัย สุขภาพของประชาชนเป็นหลัก
โฆษกรัฐบาลเผย นายกรัฐมนตรีในนามผอ. ศบค.  เตรียมแนวปฏิบัติเรื่องการถอดหน้ากากอนามัยแล้ว โดยที่ประชุมใหญ่ ศบค. 17 มิ.ย.  นี้  พร้อมพิจารณาโดยเน้นความปลอดภัย สุขภาพของประชาชนเป็นหลัก
วันนี้ (15 มิถุนายน 2565) นายธนกร วังบุญคงชนะ โฆษกประจำสำนักนายกรัฐมนตรี เปิดเผยถึงเตรียมความพร้อมสำหรับการถอดหน้ากากอนามัย พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ในฐานะผู้อำนวยการศูนย์บริหารสถานการณ์โควิด -19 (ศบค.) ได้มีการสั่งการให้หน่วยงานที่เกี่ยวข้องศึกษาและวิเคราะห์สถานการณ์โควิด-19 เป็นประจำ ซึ่งมีการปรับมาตรการต่าง ๆ มากมายให้สอดคล้องกับสถานการณ์ตลอดเวลาที่ผ่านมา รวมทั้งการเตรียมแนวปฏิบัติการถอดหน้ากาก ซึ่งต้องฟังความคิดเห็นจากผู้เชี่ยวชาญจำนวนมาก เพื่อความรอบคอบ คำนึงถึงความปลอดภัย สุขภาพของประชาชนเป็นหลัก ทั้งนี้  คาดว่าประชาชนจะได้แนวปฏิบัติ ในที่ประชุมศูนย์บริหารสถานการณ์โควิด-19 (ศบค.) ครั้งที่ 9/2565 วันศุกร์ที่ 17 มิถุนายน  65 นี้ ขอให้ประชาชนมั่นใจ รัฐบาลพร้อมทำทุกอย่างเพื่อประชาชน
สำหรับสถานการณ์การแพร่ระบาดของโควิด-19 วันนี้ พบผู้ติดเชื้อโควิด-19 รายใหม่ 2,263 ราย จำแนกเป็น ผู้ติดเชื้อในประเทศ 2,259 ราย และผู้ป่วยมาจากต่างประเทศ 4 ราย ผู้เสียชีวิตเพิ่มขึ้น 18 ราย ผู้ที่กำลังรักษาตัว 21,581 ราย และมียอดผู้ที่หายป่วยกลับบ้านแล้ว 2,109 ราย ทำให้มียอดผู้ป่วย ยืนยันสะสมตั้งแต่ 1 ม.ค. 65 จำนวน 2,267,325 ราย จำนวนผู้ที่หายป่วยสะสมจำนวน 2,270,299 ราย จำนวนผู้ป่วยปอดอักเสบรักษาตัวอยู่ในโรงพยาบาล 644 ราย

ที่มา : https://www.thaigov.go.th/news/contents/details/55720