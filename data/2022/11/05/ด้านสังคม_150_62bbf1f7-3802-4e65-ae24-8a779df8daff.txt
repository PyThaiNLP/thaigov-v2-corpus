รัฐบาลไทย-ข่าวทำเนียบรัฐบาล-ผู้ช่วยรัฐมนตรีฯ ดีอีเอส บรรยายหัวข้อ “ASEAN - China Digital Economy: New Trends, New Development” ร่วมแลกเปลี่ยนนโยบาย - ความร่วมมือด้านดิจิทัล เพื่อช่วยให้เกิดการฟื้นตัวอย่างยั่งยืนของภูมิภาคอาเซียน– จีน


วันจันทร์ที่ 12 กรกฎาคม 2564
ผู้ช่วยรัฐมนตรีฯ ดีอีเอส บรรยายหัวข้อ “ASEAN - China Digital Economy: New Trends, New Development” ร่วมแลกเปลี่ยนนโยบาย - ความร่วมมือด้านดิจิทัล เพื่อช่วยให้เกิดการฟื้นตัวอย่างยั่งยืนของภูมิภาคอาเซียน– จีน
ผู้ช่วยรัฐมนตรีฯ ดีอีเอส บรรยายหัวข้อ “ASEAN - China Digital Economy: New Trends, New Development” ร่วมแลกเปลี่ยนนโยบาย - ความร่วมมือด้านดิจิทัล เพื่อช่วยให้เกิดการฟื้นตัวอย่างยั่งยืนของภูมิภาคอาเซียน– จีน
เมื่อวันที่ 12 กรกฎาคม 2564 นายเนวินธุ์ ช่อชัยทิพฐ์ ผู้ช่วยรัฐมนตรีประจำกระทรวงดิจิทัลเพื่อเศรษฐกิจและสังคม ได้ร่วมกล่าวปาฐกถาบรรยาย ภายใต้หัวข้อ “ASEAN - China Digital Economy: New Trends, New Development” ของการประชุม ASEAN - China Digital Economy Partnership Forum สำหรับงาน CADEF 2021 ผ่านการบันทึกวีดิทัศน์ (Video message) ซึ่งงานดังกล่าวมีกำหนดจะจัดขึ้นระหว่างวันที่ 15 – 16 กรกฎาคม 2564 ในรูปแบบผสมผสาน(Hybrid) ณ นครอู่ฮั่น มณฑลหูเป่ย สาธารณรัฐประชาชนจีน โดยวัตถุประสงค์ของการจัดงานฯ เพื่อเป็นเวทีสำหรับการแลกเปลี่ยนด้านนโยบาย การส่งเสริมการลงทุนและความร่วมมือด้านดิจิทัล เพื่อช่วยให้เกิดการฟื้นตัวอย่างยั่งยืนของภูมิภาคอาเซียนและขับเคลื่อนการดำเนินการตามข้อริเริ่มว่าด้วยการสร้างความเป็นหุ้นส่วนด้านเศรษฐกิจดิจิทัลระหว่างอาเซียน – จีน
โอกาสนี้ ผู้ช่วยรัฐมนตรีฯ ได้ร่วมแลกเปลี่ยนพัฒนาการความก้าวหน้าการพัฒนาด้านเศษฐกิจดิจิทัลของภูมิภาคอาเซียนที่ให้ความสำคัญอย่างมากในการปรับเปลี่ยนไปสู่ดิจิทัล โดยมีการพัฒนา แนวทางการดำเนินงานและนโยบายเพื่อสร้างระบบนิเวศที่เอื้อให้เกิดการพัฒนาอย่างครอบคลุมทุกมิติ  เช่น โครงสร้างพื้นฐาน นวัตกรรม การค้าดิจิทัล พาณิชย์อิเล็กทรอนิกส์ และความมั่นคงปลอดภัยไซเบอร์  พร้อมกันนี้ ได้กล่าวถึงการพัฒนาด้านดิจิทัลของไทยโดยได้ขับเคลื่อนประเทศไทยไปสู่ดิจิทัลไทยแลนด์ ผ่านการดำเนินนโยบายและแผนระดับชาติว่าด้วยการพัฒนาดิจิทัลเพื่อเศรษฐกิจและสังคม ระยะ 20 ปี และโครงการที่สำคัญ อาทิ โครงการเน็ตประชารัฐ โครงการ ASEAN Digital Hub การใช้ประโยชน์จากเทคโนโลยีดิจิทัลและข้อมูล ระบบบริการอิเล็กทรอนิกส์ภาครัฐ โครงการ Digital Park Thailand และการพัฒนาด้านกฎหมายดิทัล อีกทั้ง ยังกล่าวถึงการประยุกต์ใช้เทคโนโลยีดิจิทัลและนวัตกรรมเพื่อรับมือกับความท้าทาย จากการแพร่ระบาดของโรคโควิด – 19 ของไทยในปัจจุบัน นอกจากนี้ ผู้ช่วยรัฐมนตรีฯ ยังได้กล่าวถึงการสนับสนุนการดำเนินการตามแผนแม่บทอาเซียนด้านดิจิทัล ค.ศ. 2025 และเน้นย้ำเกี่ยวกับการส่งเสริมความร่วมมือระหว่างอาเซียนและคู่เจรจา อันจะนำไปสู่การยกระดับความสามารถในการแข่งขันและการพัฒนาด้านเศรษฐกิจดิจิทัลอย่างยั่งยืนและครอบคลุมระหว่างอาเซียนและสาธารณรัฐประชาชนจีนต่อไป
****************

ที่มา : https://www.thaigov.go.th/news/contents/details/43691