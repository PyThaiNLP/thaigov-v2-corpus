รัฐบาลไทย-ข่าวทำเนียบรัฐบาล-สธ. เผยผลสำรวจ “ไอคิว” เด็ก ป.1 ปี 64 สูงเกินค่ามาตรฐาน “อีคิว” อยู่ระดับปกติ เร่งพัฒนาศักยภาพเด็กไทย สู่การเป็นพลเมืองศตวรรษที่ 21


วันพฤหัสบดีที่ 12 พฤษภาคม 2565
สธ. เผยผลสำรวจ “ไอคิว” เด็ก ป.1 ปี 64 สูงเกินค่ามาตรฐาน “อีคิว” อยู่ระดับปกติ เร่งพัฒนาศักยภาพเด็กไทย สู่การเป็นพลเมืองศตวรรษที่ 21
.....
กระทรวงสาธารณสุข เผยผลสำรวจระดับสติปัญญาและความฉลาดทางอารมณ์ของเด็กไทย ชั้นประถมศึกษาปีที่ 1 ประจำปี 2564 ทั่วประเทศ พบว่า
.
มีระดับสติปัญญา (ไอคิว) เฉลี่ย 102.8 สูงขึ้นจากปี 2559 ซึ่งเกินค่ามาตรฐานที่ 100 ถือว่าอยู่ในเกณฑ์ปกติ และผ่านเป้าหมายของแผนพัฒนาเศรษฐกิจและสังคมแห่งชาติ โดยระยะต่อไป จะเร่งพัฒนาไอคิวเด็กไทยให้ถึง 103 ภายในปี 2570
.
นอกจากนี้ ยังพบเด็กที่ฉลาดมาก ไอคิวเกิน 130 ราว 10.4% ส่วนกลุ่มไอคิวบกพร่องนั้น 4.2% ขณะที่ผลสำรวจความฉลาดทางอารมณ์ (อีคิว) อยู่ในเกณฑ์ปกติ 83.4%
.
ผลการสำรวจดังกล่าว จะเป็นฐานข้อมูลสำคัญ เพื่อให้ภาคส่วนที่เกี่ยวข้องนำไปใช้วางแผน กำหนดเป้าหมาย ผลักดันให้เกิดการพัฒนาและส่งเสริมสติปัญญาและความฉลาดทางอารมณ์ของเด็กไทย จนนำสู่การเป็น "พลเมืองในศตวรรษที่ 21" ได้
.
อ่านเพิ่มเติม คลิก https://www.thaigov.go.th/news/contents/details/54446
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/54506