รัฐบาลไทย-ข่าวทำเนียบรัฐบาล-โฆษกรัฐบาลแจง “ประยุทธ์-ประวิตร” แบ่งงานกันลงพื้นที่ช่วยประชาชน ชี้หวังเข้าถึงปัญหา รับรู้สถานการณ์จริงด้วยตัวเอง เดินหน้าพลิกโฉมประเทศ


วันอังคารที่ 21 กันยายน 2564
พิมพ์
โฆษกรัฐบาลแจง “ประยุทธ์-ประวิตร” แบ่งงานกันลงพื้นที่ช่วยประชาชน ชี้หวังเข้าถึงปัญหา รับรู้สถานการณ์จริงด้วยตัวเอง เดินหน้าพลิกโฉมประเทศ
โฆษกรัฐบาลแจง “ประยุทธ์-ประวิตร” แบ่งงานกันลงพื้นที่ช่วยประชาชน ชี้หวังเข้าถึงปัญหา รับรู้สถานการณ์จริงด้วยตัวเอง เดินหน้าพลิกโฉมประเทศ
นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า การลงพื้นที่ของพล.อ.ประยุทธ์ จันทร์โอชา นายกรัฐมนตรี และรัฐมนตรีว่าการกระทรวงกลาโหม เป็นการลงพื้นที่ตามภารกิจปกติที่กำหนดไว้อยู่แล้ว ขณะที่ทาง พล.อ.ประวิตร วงษ์สุวรรณ รองนายกรัฐมนตรี ก็แบ่งกันตรวจราชการเพื่อติดตามการแก้ไขปัญหาให้ประชาชนอยู่แล้วตามปกติ โดยเฉพาะการแก้ปัญหาสถานการณ์น้ำท่วม ซึ่งการลงพื้นที่ของท่านนายกฯ และท่านรองนายกฯ นั้น เป็นการลงพื้นที่เพื่อต้องการที่จะช่วยเหลือประชาชนแบบเข้าถึงปัญหา รับรู้สถานการณ์ล่าสุดในพื้นที่ด้วยตัวท่านเอง และเพื่อความรวดเร็วในการเร่งช่วยเหลือประชาชน
"ทั้ง 2 ท่านรักกันดีและช่วยกันทำงานเพื่อดูแล ทุกข์สุขของคนไทยทั้งประเทศ ทุกอย่างเพื่อประเทศชาติและประชาชนอย่างเต็มที่ ซึ่งหลังจากนี้  ยังจะได้เห็น รัฐมนตรีและ สส. ท่านอื่นๆ ช่วยกันลงพี้นที่ ติดตามความคืบหน้าการทำงานตามนโยบาย รัฐบาลตามข้อสั่งการของท่านนายกรัฐมนตรีเพื่อพลิกโฉมประเทศ ด้วย "  นายธนกร กล่าว

ที่มา : https://www.thaigov.go.th/news/contents/details/46031