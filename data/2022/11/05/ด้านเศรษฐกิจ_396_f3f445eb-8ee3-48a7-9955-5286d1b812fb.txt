รัฐบาลไทย-ข่าวทำเนียบรัฐบาล-“กอช. จัดกิจกรรมช่วยเหลือสมาชิก ฝากร้านออนไลน์สร้างรายได้ สู้ภัยไวรัสโควิด-19”


วันจันทร์ที่ 19 กรกฎาคม 2564
พิมพ์
“กอช. จัดกิจกรรมช่วยเหลือสมาชิก ฝากร้านออนไลน์สร้างรายได้ สู้ภัยไวรัสโควิด-19”
กอช. จัดกิจกรรม “กอช. ช่วยเหลือสมาชิก ฝากร้านสร้างรายได้ สู้ภัยไวรัสโควิด-19” เพื่อช่วยสมาชิกสร้างรายได้ผ่านช่องทางออนไลน์ โดย กอช. เป็นตัวกลางในการประชาสัมพันธ์สินค้า พร้อมเชิญชวนประชาชนทั่วไปอุดหนุนสินค้าสมาชิก กอช.
กองทุนการออมแห่งชาติ หรือ กอช. จัดกิจกรรม “กอช. ช่วยเหลือสมาชิก ฝากร้านสร้างรายได้ สู้ภัยไวรัสโควิด-19” เพื่อช่วยสมาชิกสร้างรายได้ผ่านช่องทางออนไลน์ โดย กอช. เป็นตัวกลางในการประชาสัมพันธ์สินค้า พร้อมเชิญชวนประชาชนทั่วไปอุดหนุนสินค้าสมาชิก กอช. ดูรายละเอียดสินค้าได้ที่เฟซบุ๊ก “กองทุนการออมแห่งชาติ”
นางสาวจารุลักษณ์ เรืองสุวรรณ เลขาธิการคณะกรรมการกองทุนการออมแห่งชาติ หรือ กอช. เปิดเผยว่า ด้วยสถานการณ์โรคติดเชื้อไวรัสโควิด-19 ตามนโยบายของรัฐบาลรณรงค์ให้ประชาชน ลดการเดินทางออกจากบ้านป้องกันการแพร่ระบาด โดย กอช. ขอเป็นช่องทางหนึ่งในการส่งเสริมการสร้างรายได้ให้แก่สมาชิก ในกิจกรรม “กอช. ช่วยเหลือสมาชิก ฝากร้านสร้างรายได้ สู้ภัยไวรัสโควิด-19” โดยสมาชิก กอช. ผู้ประกอบอาชีพอิสระ วิสาหกิจชุมชน กลุ่มสภาเกษตรกร สามารถฝากร้านกับ กอช. พร้อมภาพสินค้า โพสต์ใต้ภาพประชาสัมพันธ์กิจกรรมได้ที่เฟซบุ๊ก “กองทุนการออมแห่งชาติ”  โดย กอช. จะเป็นตัวกลางในการประชาสัมพันธ์และแชร์สินค้าเพื่อเป็นการบอกต่อ พร้อมขอเชิญชวนประชาชนทั่วไปร่วมอุดหนุนสินค้าของสมาชิก โดยสามารถเลือกดูสินค้าตามความต้องการ ได้ผ่านเฟซบุ๊ก “กองทุนการออมแห่งชาติ” ได้ตั้งแต่วันนี้เป็นต้นไป สอบถามรายละเอียดเพิ่มเติม สายด่วนเงินออม โทร. 02-049-9000
“คุณออม รัฐช่วยออม คุณได้บำนาญ”

ที่มา : https://www.thaigov.go.th/news/contents/details/43874