รัฐบาลไทย-ข่าวทำเนียบรัฐบาล-รองปลัดฯ วรวรรณ เข้าร่วมประชุมสุดยอดผู้นำสตรีโลก (Global Summit of Women) ประจำปี 2565


วันศุกร์ที่ 24 มิถุนายน 2565
พิมพ์
รองปลัดฯ วรวรรณ เข้าร่วมประชุมสุดยอดผู้นำสตรีโลก (Global Summit of Women) ประจำปี 2565
รองปลัดฯ วรวรรณ เข้าร่วมประชุมสุดยอดผู้นำสตรีโลก (Global Summit of Women) ประจำปี 2565
วันนี้ (23 มิถุนายน 2565) นางวรวรรณ ชิตอรุณ รองปลัดกระทรวงอุตสาหกรรม เข้าร่วมประชุมสุดยอดผู้นำสตรีโลก (Global Summit of Women) ประจำปี 2565 โดยมีพลเอกประยุทธ์ จันทร์โอชา นายกรัฐมนตรี เป็นประธานและกล่าวปาฐกถาพิเศษและเปิดการประชุม ณ โรงแรมเซ็นทาราแกรนด์ เซ็นทรัลเวิลด์
การประชุมสุดยอดผู้นำสตรีโลก (Global Summit of Women) ประจำปี 2565 กำหนดจัดขึ้นระหว่างวันที่ 23 - 25 มิถุนายน 2565 ณ กรุงเทพฯ ภายใต้หัวข้อหลัก “Women : Creating Opportunities in the New Reality” โดยมีผู้นำสตรีนานาชาติเข้าร่วมประชุมจากประมาณ 60 ประเทศ กว่า 600 คน โดยการประชุมดังกล่าวจะเป็นโอกาสที่ไทยจะใช้แสดงศักยภาพ ความมุ่งมั่น ความสามารถและความคิดสร้างสรรค์ในการเป็นเจ้าภาพจัดการประชุม และสร้างความเชื่อมั่นต่อเศรษฐกิจไทย โดยเน้นการพัฒนาเศรษฐกิจอย่างต่อเนื่อง ยั่งยืนและคำนึงถึงสิ่งแวดล้อม #กระทรวงอุตสาหกรรม 2565 #สุดยอดผู้นำสตรีโลก (Global Summit of Women) ประจำปี 2565

ที่มา : https://www.thaigov.go.th/news/contents/details/56071