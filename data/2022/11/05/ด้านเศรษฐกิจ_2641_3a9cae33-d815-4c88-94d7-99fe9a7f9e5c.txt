รัฐบาลไทย-ข่าวทำเนียบรัฐบาล-การทางพิเศษแห่งประเทศไทย แจ้งปิดช่องเก็บค่าผ่านทางพิเศษฉลองรัช บริเวณด่านเก็บค่า ผ่านทางพิเศษ สุขาภิบาล 5 - 1


วันศุกร์ที่ 21 มกราคม 2565
การทางพิเศษแห่งประเทศไทย แจ้งปิดช่องเก็บค่าผ่านทางพิเศษฉลองรัช บริเวณด่านเก็บค่า    ผ่านทางพิเศษ สุขาภิบาล 5 - 1
เพื่อดำเนินงานติดตั้งอุปกรณ์ของระบบ M-Flow
การทางพิเศษแห่งประเทศไทย (กทพ.) กระทรวงคมนาคม แจ้งปิดช่องเก็บค่าผ่านทางพิเศษ ของทางพิเศษฉลองรัช บริเวณด่านเก็บค่าผ่านทางพิเศษสุขาภิบาล 5 - 1 เพื่อติดตั้งโครงป้ายคร่อมช่องจราจร (Overhead Gantry) งานติดตั้งอุปกรณ์ของระบบ Multi - Lane Free Flow (M-Flow) และพัฒนาซอฟต์แวร์     และการเชื่อมต่อระบบ M-Flow กับ Single Platform System ของกรมทางหลวง ระยะที่ 1 ในคืนวันอาทิตย์ที่ 23 มกราคม 2565 ต่อเนื่องเช้าวันจันทร์ที่ 24 มกราคม 2565 ระหว่างเวลา 22.00 - 04.00 น. โดยจะปิดช่องจราจรทุกช่องทางชั่วคราวต่อเนื่องไม่เกินครั้งละ 10 นาที เพื่อให้มีผลกระทบกับผู้ใช้ทางน้อยที่สุด
​ทั้งนี้ กทพ. ได้ติดตั้งป้ายประชาสัมพันธ์ ป้ายเตือน ไฟสัญญาณจราจรวับวาบ และกรวยยางบริเวณหน้าด่านเก็บค่าผ่านทางพิเศษดังกล่าว ซึ่ง กทพ. ต้องขออภัยในความไม่สะดวกมา ณ ที่นี้

ที่มา : https://www.thaigov.go.th/news/contents/details/50748