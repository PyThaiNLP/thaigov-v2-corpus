รัฐบาลไทย-ข่าวทำเนียบรัฐบาล-รวมพลังส่งต่อความช่วยเหลือ สำนักงานปลัดกระทรวงกลาโหม รับมอบสิ่งของอุปโภคสู้ภัย โควิด-19


วันพุธที่ 7 กรกฎาคม 2564
รวมพลังส่งต่อความช่วยเหลือ สำนักงานปลัดกระทรวงกลาโหม รับมอบสิ่งของอุปโภคสู้ภัย โควิด-19
พลเอก ชูชาติ บัวขาว รองปลัดกระทรวงกลาโหม ในฐานะ ผู้อำนวยการศูนย์อำนวยการแก้ไขปัญหาโควิด-19 สำนักงานปลัดกระทรวงกลาโหม
รับมอบสิ่งของอุปโภคเพื่อสนับสนุนการดำเนินการการแก้ไขปัญหาการแพร่ระบาดของโรคติดเชื้อไวรัสโควิด-19 ของ สป. โดยมีผู้ประสงค์จะบริจาคสิ่งของอุปโภค ดังนี้ คุณวรวรรณ ชิตอรุณ รองปลัดกระทรวงอุตสาหกรรมมอบหน้ากากอนามัย N95 จำนวน 20,000 ชิ้น คุณสมชาย ศุภสัญญา ประธานกรรมการ บริษัท จินหมิง กรุ๊ป (ประเทศไทย)จำกัด มอบหน้ากากอนามัย จำนวน 60,000 ชิ้น และเครื่องพ่นยาทางการเกษตร KUMAKAI เพื่อใช้สำหรับพ่นฆ่าเชื้อโควิด - 19 ดร.สรณ์พิจักษณ์ และคุณบุญณดา มีนิล ประธานบริษัท เอ ยูเอสเอ จำกัด มอบสบู่สมุนไพร จำนวน 20 ลัง รวม 7,200 ก้อน และคุณวันชัย หลิว มอบเจลแอลกอฮอล์ ขนาด 550 มล. จำนวน 192ขวด
ทั้งนี้ กรมการสรรพกำลังกลาโหม/ ศูนย์บริหารจัดการทรัพยากร ศูนย์อำนวยการแก้ไขปัญหา COVID-19 สำนักงานปลัดกระทรวงกลาโหม จะดำเนินการบริหารจัดการ สิ่งของอุปโภคที่ได้รับไปใช้ในภารกิจป้องกันและแก้ไขการแพร่ระบาดของโรคโควิด-19 ที่กำลังเป็นปัญหาอยู่ ในขณะนี้

ที่มา : https://www.thaigov.go.th/news/contents/details/43528