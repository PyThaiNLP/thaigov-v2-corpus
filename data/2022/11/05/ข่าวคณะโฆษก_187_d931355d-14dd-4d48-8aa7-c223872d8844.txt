รัฐบาลไทย-ข่าวทำเนียบรัฐบาล-โฆษกรัฐบาลเผย “นายก”ขอบคุณตัวแทนพี่น้องประชาชนหลายอาชีพมาร่วมให้กำลังอภิปรายไม่ไว้วางใจที่สภาฯ


วันอังคารที่ 31 สิงหาคม 2564
พิมพ์
โฆษกรัฐบาลเผย “นายก”ขอบคุณตัวแทนพี่น้องประชาชนหลายอาชีพมาร่วมให้กำลังอภิปรายไม่ไว้วางใจที่สภาฯ
โฆษกรัฐบาลเผย “นายก”ขอบคุณตัวแทนพี่น้องประชาชนหลายอาชีพมาร่วมให้กำลังอภิปรายไม่ไว้วางใจที่สภาฯ
วันนี้ (31 สิงหาคม 2564) นายธนกร วังบุญคงชนะ โฆษกประจำสำนักนายกรัฐมนตรี เผยว่า ช่วงเช้านี้ ณ บริเวณโดยรอบ สัปปายะสภาสถาน (รัฐสภา)  ผู้แทนประชาชนจากหลากหลายสาขาอาชีพ อาทิ ผู้แทนจากชมรมหาบเร่แผงลอยกรุงเทพมหานคร สมาคมการค้าเครือข่ายแท็กซี่ไทย สมาคมผู้ขับขี่รถจักรยานยนต์รับจ้างแห่งประเทศไทย เดินทางมาให้กำลังใจและแสดงข้อความสนับสนุน พล.อ.ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม และรัฐมนตรี โดยผู้แทนพี่น้องประชาชนได้แสดงข้อความสนับสนุน “ลุงตู่ สู้สู้” ขอบคุณนายกรัฐมนตรีและรัฐมนตรี ที่ทุ่มเทการทำงาน มีมาตรการต่างๆ เพื่อบรรเทาความเดือดร้อนจากสถานการณ์โควิด-19 และยังขอให้ผ่านพ้นการอภิปรายไม่ไว้วางใจไปได้ด้วยดี
“นายกรัฐมนตรีและรัฐมนตรีทุกท่านขอขอบคุณประชาชนที่ให้กำลังใจรัฐบาล และขอให้เชื่อมั่นในรัฐบาล มุ่งมั่นทำงานเพื่อประชาชน ยึดหลักสุจริต พร้อมที่จะชี้แจงและตอบทุกข้อกล่าวหาในการอภิปรายไม่ไว้วางใจในครั้งนี้ด้วยข้อเท็จจริง ที่สำคัญคือ กำลังใจจากประชาชนคือแรงผลักดันสำคัญในการทำงานและเป็นผลประโยชน์อย่างเดียวของรัฐบาลชุดนี้” นายธนกร ฯ  กล่าว

ที่มา : https://www.thaigov.go.th/news/contents/details/45361