รัฐบาลไทย-ข่าวทำเนียบรัฐบาล-ศบค. ไฟเขียวลดวันกักตัวเข้าไทย พร้อมเปิดพื้นที่นำร่องกระตุ้นเศรษฐกิจ - ท่องเที่ยว


วันอังคารที่ 28 กันยายน 2564
ศบค. ไฟเขียวลดวันกักตัวเข้าไทย พร้อมเปิดพื้นที่นำร่องกระตุ้นเศรษฐกิจ - ท่องเที่ยว
....
นายธนกร วังบุญคงชนะ โฆษกรัฐบาล เผยภายหลังการศบค. ชุดใหญ่ (27 ก.ย. 64) เห็นชอบปรับลดระยะเวลาการกักตัวสำหรับผู้เดินทางมาจากต่างประเทศ และแผนการเปิดพื้นที่นำร่องการท่องเที่ยว เพื่อเตรียมความพร้อมเปิดประเทศ โดยมีผลตั้งแต่วันที่ 1 ต.ค. 64 เป็นต้นไป
.
• หลักเกณฑ์ลดระยะเวลากักตัว ประกอบด้วย
>> ผู้มีเอกสารรับรองการฉีดวัคซีนโควิด ครบตามเกณฑ์ ลดเวลากักตัวเหลือ 7 วัน
>> กรณีไม่มีเอกสารรับรองการฉีดวัคซีน ครบตามเกณฑ์ให้กักตัว ตั้งแต่ 10 - 14 วัน
สำหรับการเดินทางเข้าประเทศทางอากาศให้กักตัว 7 วัน ส่วนทางน้ำและทางบก ให้กักตัว 10 - 14 วัน
.
• แผนการเปิดพื้นที่นำร่องการท่องเที่ยว
>> ตั้งแต่วันที่ 1 - 31 ต.ค. 64 เปิดพื้นที่เพิ่มเติม ได้แก่ เกาะสมุย เกาะพะงัน เกาะเต่า จ.สุราษฎร์ธานี เขาหลัก เกาะยาว จ.พังงา และ เกาะพีพี เกาะไหง ไร่เลย์ คลองม่วง ทับแขก จ.กระบี่
.
>> ตั้งแต่ 1 พ.ย. 64 เริ่มเปิดพื้นที่เพิ่มเติม 10 จังหวัด ได้แก่ กรุงเทพมหานคร จ.กระบี่ จ.พังงา (ทั้งจังหวัด) จ.ประจวบคีรีขันธ์ (หัวหิน หนองแก) จ.เพชรบุรี (ชะอำ) จ.ชลบุรี (พัทยา บางละมุง จอมเทียน บางเสร่) จ.ระนอง เกาะพยาม จ.เชียงใหม่ (อ. เมือง แม่ริม แม่แตง ดอยเต่า จ.เลย (เชียงคาน) และ จ.บุรีรัมย์ (เมือง)
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/46283