รัฐบาลไทย-ข่าวทำเนียบรัฐบาล-ดีอีเอส ร่วมเวทีทบทวนวาระและกำหนดการประชุม ก่อนการประชุมใหญ่สหภาพไปรษณีย์แห่งเอเชียและแปซิฟิก สมัยที่ 13


วันพุธที่ 22 มิถุนายน 2565
ดีอีเอส ร่วมเวทีทบทวนวาระและกำหนดการประชุม ก่อนการประชุมใหญ่สหภาพไปรษณีย์แห่งเอเชียและแปซิฟิก สมัยที่ 13
ดีอีเอส ร่วมเวทีทบทวนวาระและกำหนดการประชุม ก่อนการประชุมใหญ่สหภาพไปรษณีย์แห่งเอเชียและแปซิฟิก สมัยที่ 13
เมื่อวันที่ 22 มิถุนายน 2565 นายณัฐพล ณัฏฐสมบูรณ์ รองปลัดกระทรวงดิจิทัลเพื่อเศรษฐกิจและสังคม เข้าร่วมประชุมเตรียมการประชุมใหญ่สหภาพไปรษณีย์แห่งเอเชียและแปซิฟิก สมัยที่ 13 (Virtual Meeting for Congress Planning) ผ่านระบบการประชุมทางไกล โดยมีประเด็นการประชุมที่สำคัญ อาทิ ทบทวนวาระและกำหนดการประชุม 13thAPPU ซึ่งท่าทีของไทยอยู่ระหว่างรวบรวมข้อมูลเพื่อหารือหน่วยงานที่เกี่ยวข้องในการพิจารณาการเลือกตั้งตำแหน่งเลขาธิการ APPU ประเด็นโครงสร้างของ APPU ในช่วงปี ค.ศ. 2022-2026 ซึ่ง  APPU ได้มีการทบทวนเพื่อนำเสนอตั้งคณะกรรมการและคณะทำงานด้านต่างๆ โดยไทยได้แจ้งเข้าสมัครเข้าร่วมเป็นคณะกรรมการและคณะทำงานทุกคณะ และประเด็นข้อมูลเกี่ยวกับการประชุม Congress ของเจ้าภาพการประชุม ท่าทีของไทยได้แจ้งความเห็นให้ APPU เพิ่มเติมร่างแนวทางข้อกำหนดและแก้ไขข้อบังคับการประชุมในประเด็นกรณีลงมติลับหรือลงมติที่ไม่ได้ผ่านระบบอิเล็กทรอนิกส์ เป็นต้น
*********************

ที่มา : https://www.thaigov.go.th/news/contents/details/56021