รัฐบาลไทย-ข่าวทำเนียบรัฐบาล-ครม. ไฟเขียว ขยายจำนวนสิทธิ “เราเที่ยวด้วยกัน เฟส 4” เพิ่มอีก 1.5 ล้านสิทธิ ใช้ได้ถึง ต.ค. 65


วันพุธที่ 22 มิถุนายน 2565
ครม. ไฟเขียว ขยายจำนวนสิทธิ “เราเที่ยวด้วยกัน เฟส 4” เพิ่มอีก 1.5 ล้านสิทธิ ใช้ได้ถึง ต.ค. 65
.....
ที่ประชุม ครม. (21 มิ.ย. 65) เห็นชอบขยายจำนวนสิทธิโครงการเราเที่ยวด้วยกัน เฟส 4 อีก 1.5 ล้านสิทธิ (จากเดิม 2 ล้านสิทธิ) รวมเป็น 3.5 ล้านสิทธิ และขยายเวลาโครงการฯ จากเดิมเดือน พ.ค. 65 เป็นเดือน ต.ค. 65 โดยยังคงให้สิทธิประโยชน์ของโครงการตามเดิม
.
สิทธิที่ 1 : ส่วนลดค่าโรงแรมที่พัก 40% ของราคาห้องพัก/ห้อง/คืน สูงสุดไม่เกิน 3,000 บาท/ห้อง/คืน (จำกัดสิทธิคนละไม่เกิน 10 ห้อง หรือ 10 คืน ตลอดโครงการ)
สิทธิที่ 2 : ส่วนลดค่าอาหารและค่าเข้าสถานที่ท่องเที่ยว สูงสุด 600 บาท/ห้อง/คืน โดยผู้ร่วมโครงการจะได้รับคูปองอาหาร/ท่องเที่ยว วันละ 1 ครั้ง หลังเวลา 17.00 น. ของวันเช็คอิน และคูปองจะหมดอายุเวลา 23.59 น. ของวันเช็คเอาท์ สำหรับวิธีการใช้คูปองนั้น ประชาชนจะชำระ 60% และรัฐบาลช่วยจ่าย 40% ผ่านการตัดเงินจากคูปอง
สิทธิที่ 3 : คืนเงินค่าตั๋วเครื่องบิน 40% แต่ไม่เกิน 3,000 บาทต่อผู้โดยสาร จำกัดห้องพักละ 2 ที่นั่ง ตามจำนวนห้องที่เข้าพักจริง แต่รวมไม่เกิน 30 ที่นั่ง
- รับสิทธิลดค่าตั๋วเครื่องบิน 40% ของราคาค่าตั๋วเครื่องบิน 2 สิทธิผู้โดยสาร ต่อ 1 ห้องโรงแรมที่จอง แต่ไม่เกิน 2,000 บาท ต่อผู้โดยสาร เมื่อเดินทางไปยังจังหวัดปลายทางทั่วไป
- รับสิทธิลดค่าตั๋วเครื่องบิน 40% แต่ไม่เกิน 3,000 บาท ต่อผู้โดยสาร เมื่อเดินทางไปยังจังหวัดภูเก็ต พังงา กระบี่ สุราษฎร์ธานี สงขลา เชียงใหม่ และเชียงราย
.
และขอเชิญชวนประชาชนสนับสนุนการท่องเที่ยวในกลุ่มจังหวัดท่องเที่ยวเมืองรองให้มากขึ้น เพื่อช่วยกระตุ้นและสร้างรายได้ให้ผู้ประกอบจากการท่องเที่ยวภายในประเทศ
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/55979