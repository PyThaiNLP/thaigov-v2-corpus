รัฐบาลไทย-ข่าวทำเนียบรัฐบาล-กระทรวงยุติธรรมประชุมคณะอนุกรรมการให้ความช่วยเหลือประจำกรุงเทพมหานคร และที่เกินอำนาจของคณะอนุกรรมการให้ความช่วยเหลือประจำจังหวัด คณะที่ ๑ ครั้งที่ ๒/๒๕๖๕


วันพุธที่ 10 พฤศจิกายน 2564
พิมพ์
กระทรวงยุติธรรมประชุมคณะอนุกรรมการให้ความช่วยเหลือประจำกรุงเทพมหานคร และที่เกินอำนาจของคณะอนุกรรมการให้ความช่วยเหลือประจำจังหวัด คณะที่ ๑ ครั้งที่ ๒/๒๕๖๕
กระทรวงยุติธรรมประชุมคณะอนุกรรมการให้ความช่วยเหลือประจำกรุงเทพมหานคร และที่เกินอำนาจของคณะอนุกรรมการให้ความช่วยเหลือประจำจังหวัด คณะที่ ๑ ครั้งที่ ๒/๒๕๖๕
ในวันพุธที่ ๑๐ พฤศจิกายน ๒๕๖๔ เวลา ๑๓.๓๐ น. นายสหการณ์ เพ็ชรนรินทร์ รองปลัดกระทรวงยุติธรรม เป็นประธานการประชุมคณะอนุกรรมการให้ความช่วยเหลือประจำกรุงเทพมหานคร และที่เกินอำนาจของคณะอนุกรรมการให้ความช่วยเหลือประจำจังหวัด คณะที่ ๑ ครั้งที่ ๒/๒๕๖๕ ผ่านระบบการประชุมทางไกล (Video Conference) โดยมีคณะอนุกรรมการฯ และผู้ที่เกี่ยวข้องเข้าร่วมประชุมฯ
โดยสำนักงานกองทุนยุติธรรม ได้รวบรวมผลการให้ความช่วยเหลือประชาชนตามภารกิจกองทุนยุติธรรม ผ่านระบบ JFReport ซึ่งปัจจุบันมีผู้เข้ารับบริการทั้งหมด จำนวน ๑๓๐ ราย (ข้อมูล ณ วันที่ ๑ – ๑๕ ตุลาคม ๒๕๖๔) แบ่งเป็นผู้มาขอรับคำปรึกษากฎหมาย จำนวน ๒๓ ราย และผู้มาขอรับความช่วยเหลือตามภารกิจของกองทุนยุติธรรม จำนวน ๑๐๗ ราย รวมทั้งการรายงานการให้ความช่วยเหลือกรณียุติคำขอรับความช่วยเหลือเงินกองทุนยุติธรรม ได้พิจารณาคำขอรับความช่วยเหลือในการดำเนินคดี จำนวน ๑ ราย
นอกจากนี้ ที่ประชุมได้ทบทวนผลการพิจารณาคำขอรับความช่วยเหลือเสนอคณะอนุกรรมการให้ความช่วยเหลือประจำกรุงเทพมหานครฯ คณะที่ ๑  จำนวน ๑ ราย พร้อมทั้งพิจารณาคำขอรับความช่วยเหลือเสนอคณะอนุกรรมการให้ความช่วยเหลือประจำกรุงเทพมหานครฯ คณะที่ ๑  จำนวน ๑๘ ราย และคำขอรับความช่วยเหลือการขอปล่อยชั่วคราวผู้ต้องหาหรือจำเลย จำนวน ๑๐ ราย

ที่มา : https://www.thaigov.go.th/news/contents/details/48059