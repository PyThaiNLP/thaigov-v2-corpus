รัฐบาลไทย-ข่าวทำเนียบรัฐบาล-อย. เชิญชวน "ไฟเซอร์" ยื่นขึ้นทะเบียนวัคซีนโควิดเต็มรูปแบบในไทย


วันพุธที่ 25 สิงหาคม 2564
อย. เชิญชวน "ไฟเซอร์" ยื่นขึ้นทะเบียนวัคซีนโควิดเต็มรูปแบบในไทย
....
สำนักงานคณะกรรมการอาหารและยา (อย.) เปิดเผย กรณีองค์การอาหารและยาของสหรัฐอเมริกา หรือ FDA อนุมัติให้วัคซีนของไฟเซอร์ ได้รับการขึ้นทะเบียนอย่างเต็มรูปแบบ ที่จำหน่ายได้ทั่วไป ไม่เป็นวัคซีนที่ใช้ในภาวะฉุกเฉินอีกต่อไปนั้น ในส่วนของไทย อย.ยินดีและเชิญชวนให้บริษัท ไฟเซอร์ (ประเทศไทย) จำกัด นำข้อมูลที่เพิ่มขึ้นมายื่นขึ้นทะเบียนกับ อย. โดยเร็ว
.
สำหรับการขึ้นทะเบียนในปัจจุบัน อย. อนุมัติใช้วัคซีนไฟเซอร์ในสถานการณ์ฉุกเฉิน เมื่อวันที่ 24 มิ.ย. 64 จึงจำเป็นต้องยื่นข้อมูลเพิ่มเติมในประเด็นด้านคุณภาพ ความปลอดภัย เกี่ยวกับอาการไม่พึงประสงค์และประสิทธิผล โดยใช้เวลาในการพิจารณาไม่เกิน 30 วัน
.
หลังจาก อย.อนุมัติให้ขึ้นทะเบียนในไทยแล้ว บริษัท ไฟเซอร์ (ประเทศไทย) จำกัด จะเป็นตัวแทนจำหน่ายได้เหมือนวัคซีนทั่วไป เช่น วัคซีนไข้หวัดใหญ่ ซึ่งเอกชนสามารถซื้อได้ตามปกติ
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/45146