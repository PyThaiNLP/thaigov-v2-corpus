รัฐบาลไทย-ข่าวทำเนียบรัฐบาล-ครม. อนุมัติงบ 107 ล้านบาท โครงการอาชีวะฯ ตั้ง "โรงเรียนประจำ" ช่วยนักเรียนด้อยโอกาส จ.ชายแดนใต้


วันพุธที่ 9 มีนาคม 2565
ครม. อนุมัติงบ 107 ล้านบาท โครงการอาชีวะฯ ตั้ง "โรงเรียนประจำ" ช่วยนักเรียนด้อยโอกาส จ.ชายแดนใต้
.....
ที่ประชุมครม. (8 มี.ค. 65) มีมติอนุมัติ "โครงการอาชีวะ ฝีมือชน พัฒนากำลังคนชายแดนใต้" วงเงิน 107.6 ล้านบาท ช่วยเหลือนักเรียนด้อยโอกาสในพื้นที่ จ.ชายแดนใต้
.
ระยะเวลาดำเนินโครงการตั้งแต่ปีงบประมาณ พ.ศ. 2564 - 2568 เป็นลักษณะจัดตั้ง "โรงเรียนประจำ" ในสถานศึกษาสังกัด สำนักงานคณะกรรมการการอาชีวศึกษา (สอศ.) ในพื้นที่ จ.ปัตตานี ยะลา นราธิวาส และสงขลา รวม 4 แห่ง ได้แก่
.
วิทยาลัยเทคนิคกาญจนาภิเษกปัตตานี
วิทยาลัยอาชีวศึกษายะลา
วิทยาลัยการอาชีพสุไหง-โกลก
วิทยาลัยเทคนิคจะนะ
.
กลุ่มเป้าหมายของโครงการประกอบด้วย นักเรียน/นักศึกษาในระดับ
.
ปวช. จำนวน 135 คน/ชั้นเรียน
ปวส. จำนวน 247 คน/ชั้นเรียน
.
เป็นผู้มีฐานะยากจน ครอบครัวมีรายได้ไม่เกิน 30,000 บาท/ปี ได้รับผลกระทบจากเหตุการณ์ความไม่สงบ มีภูมิลำเนาในจ.ปัตตานี ยะลา นราธิวาส และสงขลา (อ.จะนะ เทพา นาทวี สะบ้าย้อย)
.
คาดว่าโครงการดังกล่าว จะช่วยลดความเหลื่อมล้ำทางการศึกษา และสร้างโอกาสให้นักเรียนด้อยโอกาสในพื้นที่ จ.ชายแดนใต้ ได้เรียนรู้วิชาชีพอย่างมีคุณภาพและสามารถสร้างทักษะประกอบอาชีพที่มั่นคงได้
.
อ่านเพิ่มเติม คลิก https://www.thaigov.go.th/news/contents/details/52326
.
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/52356