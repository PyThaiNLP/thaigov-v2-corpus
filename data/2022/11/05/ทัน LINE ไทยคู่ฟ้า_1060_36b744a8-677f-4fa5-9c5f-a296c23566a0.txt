รัฐบาลไทย-ข่าวทำเนียบรัฐบาล-นายกฯ ลงพื้นที่ "จ.กาญจนบุรี” ติดตามผลการแก้ปัญหา “น้ำอุปโภคบริโภค - เกษตร” และการปรับปรุงภูมิทัศน์ริมฝั่งแม่น้ำแคว 4 ส.ค. 65


วันพุธที่ 3 สิงหาคม 2565
นายกฯ ลงพื้นที่ "จ.กาญจนบุรี” ติดตามผลการแก้ปัญหา “น้ำอุปโภคบริโภค - เกษตร” และการปรับปรุงภูมิทัศน์ริมฝั่งแม่น้ำแคว 4 ส.ค. 65
.....
พล.อ.ประยุทธ์ จันทร์โอชา นายกรัฐมนตรี และ รมว.กลาโหม มีภารกิจลงพื้นที่ตรวจราชการ จ.กาญจนบุรี ในวันพฤหัสบดีที่ 4 ส.ค. 65 เพื่อติดตามผลการแก้ปัญหาน้ำสำหรับอุปโภคบริโภคและทำการเกษตรบริเวณ ต.ห้วยกระเจา อ.ห้วยกระเจา เนื่องจากเป็นพื้นที่ที่ประสบปัญหาขาดแคลนน้ำ และได้รับผลกระทบจากภัยแล้งเป็นประจำทุกปี
.
ในช่วงบ่าย นายกฯ จะเดินทางไปตรวจการจัดระเบียบและปรับปรุงภูมิทัศน์บริเวณสองฝั่งแม่น้ำแคว ภายใต้โครงการปรับปรุงภูมิทัศน์และพัฒนาเมืองเก่ากาญจนบุรีและสองฝั่งแม่น้ำแควน้อยแควใหญ่ ที่ได้ดำเนินการแก้ไขปัญหาแพรุกล้ำบริเวณแม่น้ำ อาทิ การดำเนินการด้านกฎหมาย การลดมลภาวะทางเสียง และการพัฒนาคุณภาพชีวิตของประชาชนชาวเรือชาวแพที่ได้รับความเดือดร้อน
.
โดยบริเวณดังกล่าวได้ดำเนินการปรับปรุงภูมิทัศน์ท่าเทียบเรือขุนแผน มีจุดชมวิว Sky Walk ที่นักท่องเที่ยวสามารถชมทัศนียภาพแม่น้ำสองสี คือ แม่น้ำแควน้อยและแม่น้ำแควใหญ่ได้ ถือว่าเป็นแลนด์มาร์กแห่งใหม่ของ จ.กาญจนบุรี รวมทั้ง Walking Street บริเวณริมฝั่งแม่น้ำแควใหญ่ ที่จะเป็นส่วนสำคัญในการฟื้นฟูภาคการท่องเที่ยว และพัฒนาเศรษฐกิจฐานรากของชาวกาญจนบุรีภายหลังสถานการณ์การแพร่ระบาดของโรคโควิด-19
#ไทยคู่ฟ้า #ร่วมต้านโควิด19
-------------------
อัลบั้มภาพ
ข่าวที่เกี่ยวข้อง
รัฐบาลเข้ม...
แจ้งเตือน...
อย่าแชร์...
กรุงเทพฯ...
ปลื้ม...

ที่มา : https://www.thaigov.go.th/news/contents/details/57588