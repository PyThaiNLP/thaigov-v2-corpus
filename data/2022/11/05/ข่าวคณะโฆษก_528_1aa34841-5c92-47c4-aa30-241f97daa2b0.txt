รัฐบาลไทย-ข่าวทำเนียบรัฐบาล-โฆษกรัฐบาล เผย ‘นายกฯ สั่งประเมินสถานการณ์โควิด-19 ใกล้ชิด เข้าใจห่วงโซ่ธุรกิจกลางคืน ชี้พร้อมให้ ผับ บาร์ คาราโอเกะ เปิดเร็วขึ้นหากมีแนวโน้มไปในทิศทางที่ดียึดความปลอดภัย


วันเสาร์ที่ 20 พฤศจิกายน 2564
พิมพ์
โฆษกรัฐบาล เผย ‘นายกฯ สั่งประเมินสถานการณ์โควิด-19 ใกล้ชิด เข้าใจห่วงโซ่ธุรกิจกลางคืน ชี้พร้อมให้ ผับ บาร์ คาราโอเกะ เปิดเร็วขึ้นหากมีแนวโน้มไปในทิศทางที่ดียึดความปลอดภัย
โฆษกรัฐบาล เผย ‘นายกฯ สั่งประเมินสถานการณ์โควิด-19 ใกล้ชิด เข้าใจห่วงโซ่ธุรกิจกลางคืน ชี้พร้อมให้ ผับ บาร์ คาราโอเกะ เปิดเร็วขึ้นหากมีแนวโน้มไปในทิศทางที่ดียึดความปลอดภัยและประโยชน์ภาพรวมของประเทศเป็นหลัก
วันนี้ (20 พ.ย.64) นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชานายกรัฐมนตรีและรัฐมนตรีว่าการกระทรวงกลาโหม รับทราบถึงปัญหาความเดือดร้อนของ สถานประกอบการธุรกิจกลางคืน ผับ บาร์ คาราโอเกะ รวมถึงศิลปิน นักดนตรี หลังจากที่ศบค. มีมติให้เลื่อนการเปิดกิจการไปถึงวันที่ 16 มกราคม 2565  เข้าใจและเป็นห่วงเกี่ยวกับห่วงโซ่ธุรกิจกลางคืนที่เกี่ยวข้องกันทั้งหมด ไม่ว่าจะผู้ประกอบการ นักร้องนักดนตรี พนักงานเสริฟ รวมไปถึงผู้ค้าขายในช่วงกลางคืน  ทั้งนี้ รัฐบาลไม่ได้นิ่งนอนใจ มีการหยิบยกหารือถึงทางออกกันหลายเวที อีกทั้งสั่งการให้ติดตามประเมินสถานการณ์ประจำวันอย่างใกล้ชิดเพื่อเร่งแก้ปัญหาของประชาชนทุกกลุ่มโดยยึดความปลอดภัยและประโยชน์สูงสุดของภาพรวมเป็นหลัก
โฆษกประจำสำนักนายกรัฐมนตรี กล่าวต่อไปว่า จากการที่ ตัวแทนสถานประกอบการธุรกิจกลางคืนได้ยื่นหนังสือถึงนายกรัฐมนตรี เพื่อให้รัฐบาลพิจารณาเลื่อนการเปิดกิจการ/กิจกรรมให้เร็วขึ้นนั้น คาดว่า จะได้มีการนำประเด็นดังกล่าวเข้าที่ประชุม ศบค. ชุดใหญ่ต่อไป โดยแนวโน้มน่าจะเป็นในทิศทางที่ดี ตามเงื่อนไขที่ผู้ประกอบการเสนอมาทั้งการเตรียมสถานที่ ความปลอดภัยบุคคลากร ระบบบริการ และเงื่อนไขสำหรับผู้เข้ารับบริการ หากมีการประเมินว่าสถานการณ์การแพร่ระบาดของโควิด-19 เป็นไปในทิศทางที่ดีขึ้น ก็มีโอกาสที่จะเปิดสถานประกอบการธุรกิจกลางคืนได้เร็วกว่าเดิม
“พล.อ.ประยุทธ์ ยืนยันว่า จะดูแลภาคส่วนต่างๆ ที่ได้รับผลกระทบอย่างเต็มที่ ต้องประเมินสถานการณ์โควิด-19 ประจำวันอย่างใกล้ชิดโดยยึดความปลอดภัยและประโยชน์สูงสุดของภาพรวมของประเทศเป็นหลัก แต่หากสถานการณ์ดีขึ้น ก็พร้อมรับฟังและปรับเงื่อนไขมาตรการเพื่อให้สอดคล้องกับการเปิดประเทศอย่างแน่นอน” นายธนกรฯ กล่าว
————-

ที่มา : https://www.thaigov.go.th/news/contents/details/48485