รัฐบาลไทย-ข่าวทำเนียบรัฐบาล-กรมการขนส่งทางราง กระทรวงคมนาคม ลงพื้นตรวจการก่อสร้างอุโมงค์ทางรอดระหว่างสถานีกลางบางซื่อกับสถานีรถไฟฟ้าสายสีน้ำเงิน (MRT สถานีบางซื่อ)


วันอังคารที่ 6 กรกฎาคม 2564
กรมการขนส่งทางราง กระทรวงคมนาคม ลงพื้นตรวจการก่อสร้างอุโมงค์ทางรอดระหว่างสถานีกลางบางซื่อกับสถานีรถไฟฟ้าสายสีน้ำเงิน (MRT สถานีบางซื่อ)
เพื่อการพัฒนาให้ประชาชนได้รับความสะดวกสบายและปลอดภัยในการใช้บริการมากยิ่งขึ้น
นายพิเชฐ คุณาธรรมรักษ์ รองอธิบดีกรมการขนส่งทางราง กระทรวงคมนาคม นำคณะเจ้าหน้าที่ ขร. ลงพื้นตรวจความคืบหน้าการก่อสร้างอุโมงค์ทางเชื่อมระหว่างสถานีกลางบางซื่อกับรถไฟฟ้าสายสีน้ำเงิน (MRT) สถานีบางซื่อ รวมทั้งตรวจพื้นที่สภาพโดยรอบระบบการขนส่งทางราง เพื่อการพัฒนาให้ประชาชนได้รับความสะดวกสบายและปลอดภัยในการใช้บริการมากยิ่งขึ้น โดยมีผู้แทนจากการรถไฟแห่งประเทศไทย (รฟท.) การรถไฟฟ้าขนส่งมวลชนแห่งประเทศไทย (รฟม.) และบริษัท ทางด่วนและรถไฟฟ้ากรุงเทพ จำกัด (BEM) ร่วมคณะ
กรมการขนส่งทางราง (ขร.) ได้มีข้อแนะนำในการดำเนินงานดังกล่าวว่า การเปิดให้ใช้บริการอุงโมงค์ดังกล่าวควรติดป้ายสัญลักษณ์บอกทางให้ชัดเจน ทั้งในพื้นที่ทั้งส่วนของสถานีกลางบางซื่อและรถไฟฟ้าใต้ดินสถานีบางซื่อ เพื่อให้ประชาชนได้ทราบ รวมถึงแนะนำให้ทำแนวปิดก้นบริเวณสถานีรถไฟบางซื่อ (รฟท.) เพื่อป้องกันการเกิดอุบัติเหตุจากการข้ามถนนและข้ามรางรถไฟตามที่ใช้กันอยู่ในปัจจุบัน และให้จัดทำป้ายประชาสัมพันธ์เชิญชวนให้ประชาชนเลือกใช้อุโมงค์ทางรอดแทน ทั้งนี้ คาดว่าอุโมงค์ทางรอดดังกล่าวจะแล้วเสร็จและเปิดให้บริการในวันที่ 2 สิงหาคมนี้เป็นต้นไป

ที่มา : https://www.thaigov.go.th/news/contents/details/43504