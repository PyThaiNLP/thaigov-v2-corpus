รัฐบาลไทย-ข่าวทำเนียบรัฐบาล-สุดปัง! 5 เดือนแรกปี 65 ไทยส่งออกสินค้าปศุสัตว์แล้วกว่า 1 แสนล้านบาท คาดครึ่งปีหลังยอดพุ่งต่อเนื่อง


วันอังคารที่ 28 มิถุนายน 2565
สุดปัง! 5 เดือนแรกปี 65 ไทยส่งออกสินค้าปศุสัตว์แล้วกว่า 1 แสนล้านบาท คาดครึ่งปีหลังยอดพุ่งต่อเนื่อง
.....
กระทรวงเกษตรและสหกรณ์ เผยข่าวน่ายินดีหลังสถานการณ์โควิดทั่วโลกดีขึ้นต่อเนื่อง เศรษฐกิจเริ่มฟื้นตัว และรัฐบาลประกาศเปิดประเทศ ส่งผลให้สินค้าปศุสัตว์ของไทยเป็นที่ต้องการทั่วโลก เพียง 5 เดือนแรกของปี 2565 มียอดส่งออกแล้วกว่า 1,014,611 ตัน คิดเป็นมูลค่า 106,656.17 ล้านบาท เพิ่มขึ้นถึง 20.82% (เทียบกับปี 2564) สะท้อนความเชื่อมั่นของประเทศคู่ค้าในการตรวจสอบ - ควบคุมคุณภาพการผลิตของไทย
.
สินค้าปศุสัตว์ยอดฮิตของไทย ได้แก่ เนื้อสัตว์และผลิตภัณฑ์แปรรูป เช่น เนื้อไก่แปรรูป/ สินค้ากลุ่ม Non-frozen เช่น ไข่ - ผลิตภัณฑ์ไข่ นม - ผลิตภัณฑ์นม น้ำผึ้ง รังนก ซุปไก่สกัด อาหารกระป๋อง/ อาหารสัตว์เลี้ยง (Pet food)/ อาหารปศุสัตว์
.
สำหรับแนวโน้มช่วงครึ่งปีหลังปีนี้ คาดว่ายอดการส่งออกจะยังคงสูงขึ้นต่อเนื่อง เนื่องจากไทยมีการเจรจาเปิดตลาดและขยายตลาดการส่งออกเพิ่มขึ้น เช่น สิงคโปร์ผ่อนปรนมาตรการนำเข้าสินค้าเนื้อสัตว์ปีกดิบ/ มาเลเซียเร่งนำเข้าเนื้อสัตว์ปีกจากไทยมากขึ้น/ ซาอุดีอาระเบียเริ่มนำเข้าไก่จากไทยหลังระงับมานาน พร้อมขึ้นทะเบียนโรงงานสัตว์ปีกไทยเพิ่มอีก 11 โรงงาน ฯลฯ
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/56232