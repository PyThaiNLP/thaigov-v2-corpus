รัฐบาลไทย-ข่าวทำเนียบรัฐบาล-นายกฯ มุ่งลดความเหลื่อมล้ำอย่างทั่วถึง สั่งคลังทบทวนโครงการบัตรสวัสดิการแห่งรัฐ


วันอังคารที่ 23 พฤศจิกายน 2564
นายกฯ มุ่งลดความเหลื่อมล้ำอย่างทั่วถึง สั่งคลังทบทวนโครงการบัตรสวัสดิการแห่งรัฐ
....
พล.อ.ประยุทธ์ จันทร์โอชา นายกรัฐมนตรี และ รมว.กลาโหม มุ่งแก้ไขปัญหาความเหลื่อมล้ำ สั่งกระทรวงการคลังทบทวนโครงการบัตรสวัสดิการแห่งรัฐ เพื่อช่วยเหลือประชาชนที่ได้รับความเดือดร้อนอย่างทั่วถึง
.
ล่าสุด คกก.ประชารัฐสวัสดิการเพื่อเศรษฐกิจฐานรากและสังคม เห็นชอบให้ใช้บัตรประชาชนแบบสมาร์ทการ์ดแทนบัตรสวัสดิการแห่งรัฐ เพื่ออำนวยความสะดวกในการใช้จ่าย
.
สำหรับการลงทะเบียนบัตรสวัสดิการแห่งรัฐรอบใหม่ รัฐบาลตั้งใจให้เสร็จสิ้นภายในปีนี้เพื่อเป็นของขวัญปีใหม่แก่ประชาชน โดยจะปรับหลักเกณฑ์ในการคัดกรอง เช่น เพิ่มหลักเกณฑ์รายได้ครอบครัวไม่เกิน 200,000 บาท และวางแผนตั้งจุดรับลงทะเบียน เนื่องจากกลุ่มผู้มีรายได้น้อยอาจไม่มีสมาร์ทโฟน เพื่อคัดกรองบุคคลที่สมควรได้รับสวัสดิการจากรัฐเพิ่มเติมอย่างแท้จริง โดยคาดว่าจะมีผู้ได้รับสิทธิ์ประมาณ 15 ล้านคน
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/48582