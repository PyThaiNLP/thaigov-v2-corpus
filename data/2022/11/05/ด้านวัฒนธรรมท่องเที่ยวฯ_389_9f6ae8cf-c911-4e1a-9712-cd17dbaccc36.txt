รัฐบาลไทย-ข่าวทำเนียบรัฐบาล-สืบสานวัฒนธรรมไทย สงกรานต์วิถีใหม่ อว. นำร่องใช้หุ่นยนต์เดลต้าสรงน้ำพระ เน้นความปลอดภัย ห่างไกลโควิด-19


วันพฤหัสบดีที่ 21 เมษายน 2565
สืบสานวัฒนธรรมไทย สงกรานต์วิถีใหม่ อว. นำร่องใช้หุ่นยนต์เดลต้าสรงน้ำพระ เน้นความปลอดภัย ห่างไกลโควิด-19
สืบสานวัฒนธรรมไทย สงกรานต์วิถีใหม่ อว. นำร่องใช้หุ่นยนต์เดลต้าสรงน้ำพระ เน้นความปลอดภัย ห่างไกลโควิด-19
19 เมษายน 2565 ณ ห้องโถงชั้น 1 อาคารพระจอมเกล้า สป.อว. (ถนนโยธี) / กระทรวงการอุดมศึกษา วิทยาศาสตร์ วิจัยและนวัตกรรม จัดพิธีสรงน้ำพระและรดน้ำขอพร เนื่องในวันสงกรานต์ ประจำปี พ.ศ.2565 โดยมี ศ.(พิเศษ) ดร.เอนก เหล่าธรรมทัศน์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม (รมว.อว.) เป็นประธานในพิธี นอกจากนั้นยังมีการนำเอาเทคโนโลยีสมัยใหม่หุ่นยนต์เดลต้ามาใช้ในการสรงน้ำพระ ตอบโจทย์ประเทศไทยในยุคโควิด-19 โดยมี ศาสตราจารย์ ดร.นพ.สิริฤกษ์ ทรงศิวิไล ปลัดกระทรวงการอุดมศึกษา วิทยาศาสตร์ วิจัยและนวัตกรรม, รองศาสตราจารย์พิเศษ ดร.ดวงฤทธิ์ เบ็ญจาธิกุล ชัยรุ่งเรือง เลขานุการรัฐมนตรีว่าการและโฆษกกระทรวงการอุดมศึกษา วิทยาศาสตร์ วิจัยและนวัตกรรม, ศ.ดร.ศุภชัย ปทุมนากุล รองปลัดกระทรวงการอุดมศึกษา วิทยาศาสตร์ วิจัยและนวัตกรรม,รศ.ดร.พาสิทธิ์ หล่อธีรพงศ์ รองปลัดกระทรวงการอุดมศึกษา วิทยาศาสตร์ วิจัยและนวัตกรรม คณะผู้บริหารระดับสูง ข้าราชการ เจ้าหน้าที่ อว. เข้าร่วมในพิธีดังกล่าว
หุ่นยนต์เดลต้า ถูกนำมาใช้ในพิธีสรงน้ำพระ กับ อว. วิถีใหม่ โดยเป็นการใช้เทคโนโลยีแบบมือแสกนสั่งการเหนือเซนเซอร์อัตโนมัติ เพื่อให้เจ้าหุ่นยนต์เดลต้าทำหน้าที่สรงน้ำพระแทน โดยแต่ละคนใช้เวลาเพียง 10 วินาทีเท่านั้น ระบบหุ่นยนต์เดลต้ามีความแม่นยำและยืดหยุ่น เหมาะอย่างยิ่งสำหรับการป้องกันโรคระบาดของโรคไวรัสโคโรน่า 2019 อีกทั้งยังเป็นการสร้างความตระหนักและความตื่นตัวให้กับประชาชนในการแก้ปัญหาและพร้อมรับมือกับโรคระบาดที่กำลังแพร่กระจายไปทั่วประเทศในรูปแบบ New Normal เป็นการลดการสัมผัส รักษาระยะห่าง และแสดงออกถึงการเป็นเทคโนลยีสมัยใหม่ที่สามารถนำร่องการสรงน้ำพระที่ไม่เหมือนใคร และสร้างความปลอดภัยให้กับบุคลากร

ที่มา : https://www.thaigov.go.th/news/contents/details/53785