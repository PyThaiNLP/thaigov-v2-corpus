รัฐบาลไทย-ข่าวทำเนียบรัฐบาล-ครม.อนุมัติ ”จุรินทร์” บุกไอซ์แลนด์ ลงนามเปิดการเริ่มเจรจา FTA ไทย-เอฟต้า(EFTA) เพิ่มมูลค่าการค้ากับกลุ่มประเทศสมาชิกสมาคมการค้าเสรีแห่งยุโรป


วันเสาร์ที่ 18 มิถุนายน 2565
พิมพ์
ครม.อนุมัติ ”จุรินทร์” บุกไอซ์แลนด์ ลงนามเปิดการเริ่มเจรจา FTA ไทย-เอฟต้า(EFTA) เพิ่มมูลค่าการค้ากับกลุ่มประเทศสมาชิกสมาคมการค้าเสรีแห่งยุโรป
ครม.อนุมัติ ”จุรินทร์” บุกไอซ์แลนด์ ลงนามเปิดการเริ่มเจรจา FTA ไทย-เอฟต้า(EFTA) เพิ่มมูลค่าการค้ากับกลุ่มประเทศสมาชิกสมาคมการค้าเสรีแห่งยุโรป
วันนี้ (18 มิ.ย.65) นางสาวรัชดา ธนาดิเรก รองโฆษกประจำสำนักนายกรัฐมนตรีเปิดเผยว่าเมื่อวันอังคารที่ผ่านมาคณะรัฐมนตรีได้มีมติเห็นชอบให้นายจุรินทร์ ลักษณวิศิษฏ์ รองนายกรัฐมนตรีและรัฐมนตรีว่าการกระทรวงพาณิชย์ เป็นผู้แทนประเทศไทย เดินทางไปลงนามเปิดการเจรจา เอฟทีเอ.ระหว่างไทยกับกลุ่มประเทศสมาชิกสมาคมการค้าเสรีแห่งยุโรปหรือ EFTA ที่ประกอบด้วยประเทศสวิตเซอร์แลนด์ นอร์เวย์ ไอซ์แลนด์และลิกเตนสไตน์  หลังจากที่ประเทศไทยและกระทรวงพาณิชย์ได้ใช้เวลาในการสร้างความสัมพันธ์และเจรจามาอย่างยาวนาน ทั้งนี้เพื่อหวังให้ประเทศไทยสามารถเปิดตลาดการค้ากับกลุ่มประเทศยุโรปได้มากขึ้นในอนาคต รวมทั้งเพื่อสนองนโยบายการเปิดตลาดใหม่ของกระทรวงพาณิชย์ หลังจากการประสบความสำเร็จในการขับเคลื่อนการส่งออกนำเงินเข้าประเทศถึง 8.5 ล้านๆบาท  ขยายตัว 17.1% ในปี 2564 ที่ผ่านมา
———

ที่มา : https://www.thaigov.go.th/news/contents/details/55838