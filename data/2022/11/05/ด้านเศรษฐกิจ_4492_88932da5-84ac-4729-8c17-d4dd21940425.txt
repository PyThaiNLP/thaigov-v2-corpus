รัฐบาลไทย-ข่าวทำเนียบรัฐบาล-กรมทางหลวงชนบท เพิ่มคุณภาพชีวิตที่ดีให้กับประชาชนในพื้นที่อย่างเป็นรูปธรรม ตามนโยบายของรัฐมนตรีว่าการกระทรวงคมนาคม


วันอังคารที่ 19 กรกฎาคม 2565
กรมทางหลวงชนบท เพิ่มคุณภาพชีวิตที่ดีให้กับประชาชนในพื้นที่อย่างเป็นรูปธรรม ตามนโยบายของรัฐมนตรีว่าการกระทรวงคมนาคม
สร้างสะพานคอนกรีตเสริมเหล็กข้ามแม่น้ำน่าน จังหวัดพิษณุโลก ร่นระยะทาง 12 กิโลเมตร เสร็จสมบูรณ์
กรมทางหลวงชนบท (ทช.) กระทรวงคมนาคม โดยสำนักก่อสร้างสะพาน ดำเนินโครงการก่อสร้างสะพานคอนกรีตเสริมเหล็กข้ามแม่น้ำน่าน อำเภอเมือง จังหวัดพิษณุโลก ซึ่งได้ก่อสร้างเป็นสะพานคอนกรีตเสริมเหล็กยาว 140 เมตร ผิวจราจรกว้าง 9 เมตร ทางเท้ากว้างข้างละ 1 เมตร พร้อมก่อสร้างถนนต่อเชื่อมผิวจราจรแบบคอนกรีตเสริมเหล็ก กว้าง 7 เมตร ยาว 491 เมตร มีไหล่ทาง รวมถึง ได้ติดตั้งป้ายจราจร ตีเส้นผิวจราจรและวางท่อ ใช้งบประมาณในการก่อสร้าง 33.288 ล้านบาท
ปัจจุบัน ทช. ได้ดำเนินการก่อสร้างสะพานเสร็จสมบูรณ์และเปิดให้ประชาชนได้ใช้สัญจรเรียบร้อยแล้ว โดยสะพานดังกล่าวจะช่วยยกระดับคุณภาพชีวิตให้ประชาชนในพื้นที่ เนื่องจากสามารถร่นระยะทางได้ประมาณ 12 กิโลเมตร ลดระยะเวลา ลดค่าใช้จ่ายในการเดินทางให้ประชาชนสามารถสัญจรและขนส่งพืชผลทางการเกษตรได้อย่างสะดวกรวดเร็วปลอดภัยมากยิ่งขึ้น ตามนโยบายของ นายศักดิ์สยาม ชิดชอบ รัฐมนตรีว่าการกระทรวงคมนาคม

ที่มา : https://www.thaigov.go.th/news/contents/details/57031