รัฐบาลไทย-ข่าวทำเนียบรัฐบาล-​ปลัดกระทรวงกลาโหม มอบรางวัลเชิดชูเกียรติหน่วยงานสนับสนุนงานด้านอุตสาหกรรมป้องกันประเทศ (ยาและเวชภัณฑ์) ประจำปี 2564


วันอังคารที่ 2 สิงหาคม 2565
​ปลัดกระทรวงกลาโหม มอบรางวัลเชิดชูเกียรติหน่วยงานสนับสนุนงานด้านอุตสาหกรรมป้องกันประเทศ (ยาและเวชภัณฑ์) ประจำปี 2564
วันนี้ (2 สิงหาคม 2565 เวลา 10.30 น.) พลเอก วรเกียรติ รัตนานนท์ ปลัดกระทรวงกลาโหม เป็นประธานในพิธีมอบรางวัลหน่วยงานสนับสนุนงานด้านอุตสาหกรรมป้องกันประเทศ (ยาและเวชภัณฑ์) ประจำปี 2564 ณ ห้องสุรศักดิ์มนตรี ในศาลาว่าการกลาโหม
โดยมีหน่วยงานเข้ารับรางวัล 19 หน่วยงานแบ่งเป็น ระดับดีเยี่ยม ระดับดีเด่น และระดับดี ดังนี้ กองบัญชาการกองทัพไทย, กรมแพทย์ทหารบก, กรมแพทย์ทหารเรือ, กรมแพทย์ทหารอากาศ, กองบัญชาการตำรวจตระเวนชายแดน, โรงพยาบาลพระมงกุฎเกล้า, โรงพยาบาลตำรวจ, โรงพยาบาลค่ายสุรนารี, โรงพยาบาลภูมิพลอดุลยเดช, โรงพยาบาลอานันทมหิดล, โรงพยาบาลสมเด็จพระปิ่นเกล้า, โรงพยาบาลค่ายสรรพสิทธิประสงค์, โรงพยาบาลทหารผ่านศึก, โรงพยาบาลนวุติสมเด็จย่า, โรงพยาบาลค่ายสุริยพงษ์, โรงพยาบาลค่ายเม็งรายมหาราช, โรงพยาบาลค่ายกาวิละ, โรงพยาบาลค่ายขุนเจืองธรรมิกราช และ โรงพยาบาลกองบิน 4
ทั้งนี้ เพื่อเป็นการยกย่องเชิดชูเกียรติ และแสดงความขอบคุณต่อหน่วยงานสังกัดกระทรวงกลาโหมและสำนักงานตำรวจแห่งชาติที่ร่วมกันสนับสนุนอุตสาหกรรมป้องกันประเทศเป็นอย่างดี และยังเป็นเครื่องยืนยันว่าเป็นผู้ที่ได้รับความภาคภูมิใจในฐานะของหน่วยงานที่เห็นความสำคัญของอุตสาหกรรมป้องกันประเทศให้สามารถพึ่งพาตนเองได้ เกิดพัฒนาการดำเนินงานด้านอุตสาหกรรมป้องกันประเทศให้มีประสิทธิภาพและประสิทธิผลต่อไป

ที่มา : https://www.thaigov.go.th/news/contents/details/57533