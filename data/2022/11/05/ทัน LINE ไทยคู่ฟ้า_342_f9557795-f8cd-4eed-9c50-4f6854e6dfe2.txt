รัฐบาลไทย-ข่าวทำเนียบรัฐบาล-“ยุติธรรม” เปิดโครงการไกล่เกลี่ยหนี้ กยศ. ทั่วประเทศ หลังช่วยเหลือสำเร็จแล้ว 15,040 เรื่อง มูลค่ากว่า 9,348 ล้านบาท


วันเสาร์ที่ 16 ตุลาคม 2564
“ยุติธรรม” เปิดโครงการไกล่เกลี่ยหนี้ กยศ. ทั่วประเทศ หลังช่วยเหลือสำเร็จแล้ว 15,040 เรื่อง มูลค่ากว่า 9,348 ล้านบาท
....
กระทรวงยุติธรรมเปิดโครงการไกล่เกลี่ยหนี้ กยศ. เพื่อช่วยเหลือลูกหนี้ กยศ. ต่อเนื่อง หลังจากในช่วงปีที่ผ่านมาไกล่เกลี่ยข้อพิพาทชั้นบังคับคดีทั่วประเทศสำเร็จแล้ว 15,040 เรื่อง จาก 16,275 เรื่อง คิดเป็น 92.41% มูลค่ากว่า 9,348 ล้านบาท
.
โดยจะเปิดเป็น 2 โครงการ ในช่วงเดือน ต.ค. – ธ.ค. 64 คือ
1.โครงการเอื้ออาทรไกล่เกลี่ยหนี้ กยศ. หลังศาลมีคำพิพากษา สถานที่ดำเนินการ 116 แห่งทั่วประเทศ
2.โครงการมหกรรมไกล่เกลี่ยช่วยเหลือลูกหนี้ 4 ภาค จำนวน 7 แห่ง ในพื้นที่ กทม. เชียงใหม่ พิษณุโลก ขอนแก่น ชลบุรี สงขลา และสุราษฎร์ธานี
.
จึงขอเชิญชวนประชาชนที่ประสบปัญหาหนี้ กยศ. รวมถึงหนี้จากวิกฤตโควิด-19 สามารถแจ้งเรื่องเพื่อไกล่เกลี่ยหนี้ได้ที่ ศูนย์ไกล่เกลี่ยข้อพิพาท กรมบังคับคดี โทร. 02-881-4840, 02-887-5072 หรือสายด่วนกรมบังคับคดี 1111 กด 79 และสำนักงานบังคับคดีทั่วประเทศ
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/47059