รัฐบาลไทย-ข่าวทำเนียบรัฐบาล-ธ.ก.ส. ชวนช้อปผลไม้สดคุณภาพดีจากภาคเหนือ พร้อมส่งฟรีถึงหน้าบ้าน


วันจันทร์ที่ 8 สิงหาคม 2565
พิมพ์
ธ.ก.ส. ชวนช้อปผลไม้สดคุณภาพดีจากภาคเหนือ พร้อมส่งฟรีถึงหน้าบ้าน
ธ.ก.ส. สนับสนุนช่องทางการจำหน่ายสินค้าแก่เกษตรกร วิสาหกิจชุมชนและผู้ประกอบการ SMEs เกษตร รวมถึงผู้บริโภคได้รับสินค้าคุณภาพดีจากสวนของเกษตรกรโดยตรง ธ.ก.ส. ชวนช้อปผลไม้คุณภาพจากภาคเหนือ พร้อมจัดส่งสินค้าถึงหน้าบ้านท่าน
นายสมเกียรติ กิมาวหา รองผู้จัดการธนาคารเพื่อการเกษตรและสหกรณ์การเกษตร (ธ.ก.ส.) กล่าวว่า เพื่อสนับสนุนช่องทางการจำหน่ายสินค้าแก่เกษตรกร วิสาหกิจชุมชนและผู้ประกอบการ SMEs เกษตร รวมถึงผู้บริโภคได้รับสินค้าคุณภาพดีจากสวนของเกษตรกรโดยตรง ธ.ก.ส. ชวนช้อปผลไม้คุณภาพจากภาคเหนือ พร้อมจัดส่งสินค้าถึงหน้าบ้านท่าน ไม่ว่าจะเป็นส้มโอหลากหลายสายพันธุ์ จากอำเภอเวียงแก่น จังหวัดเชียงราย พันธุ์ทองดี  กล่องละ 10 กก. ราคาเพียง 300 บาท และพันธุ์ขาวใหญ่ กล่องละ 10 กก. ราคาเพียง 400 บาท ลำไยพรีเมียมจากกลุ่มแปลงใหญ่ลำไย ตำบลป่าไหน่ อำเภอพร้าว จังหวัดเชียงใหม่ ตะกร้าละ 3 กก. ราคาเพียง 250 บาท และลำไยคุณภาพจากกลุ่มแปลงใหญ่ลำไย ตำบลป่าไหน่ อำเภอพร้าว กลุ่มแปลงใหญ่ลำไยตำบลชมภู และกลุ่มแปลงใหญ่ลำไยตำบล ท่ากว้าง อำเภอสารภี จังหวัดเชียงใหม่ ตะกร้าละ 5 กก. ราคาเพียง 260 บาท สั่งซื้อได้เลยผ่านเพจ Facebook: Page สำนักงานเกษตร จังหวัดเชียงใหม่ และแอปพลิเคชัน Line: @018drpli ตั้งแต่บัดนี้จนถึง 30 กันยายนนี้ พร้อมจัดส่งฟรีถึงบ้าน

ที่มา : https://www.thaigov.go.th/news/contents/details/57747