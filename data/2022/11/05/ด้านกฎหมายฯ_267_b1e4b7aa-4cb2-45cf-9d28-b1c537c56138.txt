รัฐบาลไทย-ข่าวทำเนียบรัฐบาล-กระทรวงยุติธรรม ขับเคลื่อนการดำเนินงานของสำนักงานยุติธรรมจังหวัด ประจำปีงบประมาณ พ.ศ. ๒๕๖๕


วันอังคารที่ 26 ตุลาคม 2564
พิมพ์
กระทรวงยุติธรรม ขับเคลื่อนการดำเนินงานของสำนักงานยุติธรรมจังหวัด ประจำปีงบประมาณ พ.ศ. ๒๕๖๕
กระทรวงยุติธรรม ขับเคลื่อนการดำเนินงานของสำนักงานยุติธรรมจังหวัด ประจำปีงบประมาณ พ.ศ. ๒๕๖๕
ในวันจันทร์ที่ ๒๕ ตุลาคม ๒๕๖๔ เวลา ๑๓.๐๐ น. นายวัลลภ นาคบัว รองปลัดกระทรวงยุติธรรม เป็นประธานการประชุมการขับเคลื่อนการดำเนินงานของสำนักงานยุติธรรมจังหวัด ประจำปีงบประมาณ พ.ศ. ๒๕๖๕ ผ่านระบบการประชุมทางไกล (Video Conference) โดยมี นางสาวณัฐนันท์ พิทักษา ผู้อำนวยการกองประสานราชการจังหวัด สำนักงานปลัดกระทรวงยุติธรรม นางสาววิลาวัลย์ ยี่ทอง ผู้เชี่ยวชาญเฉพาะด้านนโยบายและยุทธศาสตร์ ตลอดจนยุติธรรมจังหวัด ผู้แทนสำนักงานยุติธรรมจังหวัดทั่วประเทศ และเจ้าหน้าที่ที่เกี่ยวข้อง เข้าร่วม
โดยนายวัลลภ นาคบัว รองปลัดกระทรวงยุติธรรม ได้กล่าวสรุปผลการดำเนินงานของสำนักงานยุติธรรมจังหวัด ประจำปีงบประมาณ พ.ศ. ๒๕๖๔ ในด้านต่างๆ ได้แก่ แนวทางการดำเนินงานของคณะกรรมการขับเคลื่อนภารกิจกระทรวงยุติธรรมในพื้นที่ ผลการดำเนินงานคณะกรรมการขับเคลื่อนภารกิจกระทรวงยุติธรรมในพื้นที่ การให้ความช่วยเหลือประชาชนผ่านกลไกคณะกรรมการขับเคลื่อนภารกิจกระทรวงยุติธรรมในพื้นที่ การบูรณาการระหว่างกระทรวงยุติธรรมและหน่วยงานในพื้นที่ รวมทั้งสรุปผลการดำเนินงานของศูนย์ยุติธรรมสร้างสุข สรุปสถิติการให้บริการประชาชน และการให้ความช่วยเหลือประชาชนเชิงรุกในด้านต่างๆ การรับฟังปัญหาอุปสรรค ข้อเสนอแนะ เกี่ยวกับกรอบแนวทางการปฏิบัติงานของสำนักงานยุติธรรมจังหวัด ประจำปีงบประมาณ พ.ศ. ๒๕๖๔ ตลอดจนการสรุปผลสำนักงานยุติธรรมจังหวัดที่มีผลปฏิบัติงานโดดเด่น ประจำปีงบประมาณ พ.ศ. ๒๕๖๔
โอกาสนี้ รองปลัดกระทรวงยุติธรรม ได้มอบนโยบายประจำปีงบประมาณ พ.ศ. ๒๕๖๕ ของสำนักงานยุติธรรมจังหวัด โดยเน้นย้ำการขับเคลื่อนการดำเนินงานตามนโยบายของรัฐมนตรีว่าการกระทรวงยุติธรรม และปลัดกระทรวงยุติธรรม การบริหารจัดการงบประมาณประจำปีงบประมาณ พ.ศ. ๒๕๖๕  การบริหารจัดการในสถานการณ์การแพร่ระบาดโควิด-19 และการสร้างการรับรู้ทางกฎหมายและงานบริการประชาชนของสำนักงานยุติธรรมจังหวัด
ทั้งนี้ นางสาวณัฐนันท์ พิทักษา ผู้อำนวยการกองประสานราชการจังหวัด สำนักงานปลัดกระทรวงยุติธรรม ได้ชี้แจงแนวทางการจัดสรรงบประมาณรายจ่ายประจำปีงบประมาณ พ.ศ.๒๕๖๕ ของสำนักงานยุติธรรมจังหวัด การจัดสรรครุภัณฑ์ยานพาหนะให้แก่สำนักงานยุติธรรมจังหวัด และผู้ปฏิบัติงานในพื้นที่ได้รับทราบอีกด้วย

ที่มา : https://www.thaigov.go.th/news/contents/details/47395