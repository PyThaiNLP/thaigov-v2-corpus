รัฐบาลไทย-ข่าวทำเนียบรัฐบาล-นายกฯ ห่วงใย “เกษตรกรประสบภัยน้ำท่วม” สั่งหน่วยงานที่เกี่ยวข้อง “เร่งสำรวจ – ฟื้นฟู – เยียวยา” โดยเร็ว


วันอังคารที่ 23 สิงหาคม 2565
นายกฯ ห่วงใย “เกษตรกรประสบภัยน้ำท่วม” สั่งหน่วยงานที่เกี่ยวข้อง “เร่งสำรวจ – ฟื้นฟู – เยียวยา” โดยเร็ว
.....
พล.อ.ประยุทธ์ จันทร์โอชา นายกรัฐมนตรี และ รมว.กลาโหม ได้ติดตามสถานการณ์ “น้ำท่วม” ในหลายพื้นที่ของประเทศอยู่ในขณะนี้ พร้อมแสดงความห่วงใยต่อพี่น้องเกษตรกรที่ประสบภัยดังกล่าว และสั่งการไปยังหน่วยงานที่เกี่ยวข้องให้ดำเนินการช่วยเหลือโดยเร็ว
.
ล่าสุด กระทรวงเกษตรและสหกรณ์ เผยว่าได้เตรียมเจ้าหน้าที่ที่เกี่ยวข้อง สำหรับเข้าไปในพื้นที่ประสบภัยแล้ว โดยภายหลังน้ำลดจะเร่งสำรวจความเสียหายและให้การช่วยเหลือเกษตรกรทันที
.
สำหรับเกณฑ์ให้ความช่วยเหลือยังคงเป็นไปตามระเบียบกระทรวงการคลังว่าด้วยเงินทดรองราชการ เพื่อช่วยเหลือผู้ประสบภัยพิบัติกรณีฉุกเฉิน พ.ศ. 2562 ซึ่งในส่วนของการช่วยเหลือเกษตรกรนั้น จะใช้หลักเกณฑ์วิธีปฏิบัติปลีกย่อยฯ กรณีฉุกเฉิน พ.ศ. 2564 แบ่งเป็น
.
ข้าว 1,340 บาท/ไร่, พืชไร่และพืชผัก 1,980 บาท/ไร่, ไม้ผลไม้ยืนต้น และอื่น ๆ 4,048 บาท/ไร่ ตามพื้นที่เสียหายจริงไม่เกินครัวเรือนละ 30 ไร่ (ตามประกาศเขตการให้ความช่วยเหลือผู้ประสบภัยพิบัติกรณีฉุกเฉิน)
.
อ่านเพิ่มเติม คลิก https://www.thaigov.go.th/news/contents/details/58321
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/58337