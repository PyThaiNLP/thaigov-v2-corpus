รัฐบาลไทย-ข่าวทำเนียบรัฐบาล-พิธีลงนามแผนงานระยะปี พ.ศ. ๒๕๖๔ - ๒๕๖๕ ระหว่างกระทรวงยุติธรรมแห่งราชอาณาจักรไทยและกระทรวงยุติธรรมแห่งสาธารณรัฐสังคมนิยมเวียดนาม


วันพุธที่ 15 กันยายน 2564
พิมพ์
พิธีลงนามแผนงานระยะปี พ.ศ. ๒๕๖๔ - ๒๕๖๕ ระหว่างกระทรวงยุติธรรมแห่งราชอาณาจักรไทยและกระทรวงยุติธรรมแห่งสาธารณรัฐสังคมนิยมเวียดนาม
พิธีลงนามแผนงานระยะปี พ.ศ. ๒๕๖๔ - ๒๕๖๕ ระหว่างกระทรวงยุติธรรมแห่งราชอาณาจักรไทยและกระทรวงยุติธรรมแห่งสาธารณรัฐสังคมนิยมเวียดนาม
ในวันพุธที่ ๑๕ กันยายน ๒๕๖๔ เวลา ๑๓.๓๐ น. กระทรวงยุติธรรมและกระทรวงยุติธรรมสาธารณรัฐสังคมนิยมเวียดนามได้ร่วมจัดพิธีลงนามแผนงานระยะปี พ.ศ. ๒๕๖๔ - ๒๕๖๕ ผ่านระบบการประชุมทางไกล (Video Conference) โดยศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม ประธานฝ่ายไทย และ Mr. NGUYEN KHANH NGOC, Deputy Minister ประธานฝ่ายเวียดนาม เป็นผู้ลงนาม นอกจากนี้ ยังมีคณะผู้บริหารส่วนราชการของกระทรวงยุติธรรมไทยได้แก่ กรมพินิจและคุ้มครองเด็กและเยาวชน กรมบังคับคดี สถาบันเพื่อการยุติธรรมแห่งประเทศไทย (องค์การมหาชน) คณะผู้บริหารส่วนราชการของกระทรวงยุติธรรมเวียดนาม และเจ้าหน้าที่ของกระทรวงยุติธรรมทั้งสองประเทศเข้าร่วมและเป็นสักขีพยานในโอกาสนี้ด้วย
แผนงานระยะปี พ.ศ. ๒๕๖๔ - ๒๕๖๕ มีวัตถุประสงค์เพื่อดำเนินงานภายใต้ขอบเขตความร่วมมือตามบันทึกความเข้าใจว่าด้วยความร่วมมือด้านกิจการยุติธรรมและกฎหมายระหว่างกระทรวงยุติธรรมแห่งราชอาณาจักรไทยและกระทรวงยุติธรรมแห่งสาธารณรัฐสังคมนิยมเวียดนาม ที่ทั้งสองฝ่ายได้ลงนามร่วมกันไว้เมื่อปี ๒๕๕๘ ซึ่งการลงนามร่วมกันของกระทรวงยุติธรรมของทั้งสองประเทศในแผนงานฯ ครั้งนี้ สะท้อนให้เห็นถึงความมุ่งมั่นในการส่งเสริม สนับสนุน และผลักดันนโยบายสำคัญซึ่งกันและกันให้มีการดำเนินการอย่างต่อเนื่องและเกิดผลสำเร็จอย่างเป็นรูปธรรม โดยเฉพาะอย่างยิ่ง กระบวนการยุติธรรมเด็กและเยาวชน

ที่มา : https://www.thaigov.go.th/news/contents/details/45869