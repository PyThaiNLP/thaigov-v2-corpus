รัฐบาลไทย-ข่าวทำเนียบรัฐบาล-“พาณิชย์” เร่งดูแลราคาน้ำมันปาล์ม หลังปรับตัวสูงขึ้นตามตลาดโลก


วันพุธที่ 10 พฤศจิกายน 2564
“พาณิชย์” เร่งดูแลราคาน้ำมันปาล์ม หลังปรับตัวสูงขึ้นตามตลาดโลก
....
กระทรวงพาณิชย์ เร่งบรรเทาความเดือดร้อนประชาชนหลังราคาน้ำมันปาล์มบรรจุขวดปรับตัวสูงขึ้นตามกลไกตลาดโลกที่มีผลผลิตปาล์มลดลง โดยขอความร่วมมือผู้ประกอบการโรงสกัดตรึงราคาน้ำมันปาล์มดิบให้มากที่สุด ซึ่งในช่วงปลายปีจะมีน้ำมันถั่วเหลืองเข้ามาทดแทนมากขึ้นเพื่อเป็นอีกหนึ่งทางเลือก
.
ขณะที่ในภาคการเกษตรได้ประโยชน์จากสถานการณ์ดังกล่าว ชาวสวนปาล์มสามารถส่งออกน้ำมันปาล์มดิบได้มากขึ้นในราคาสูง เช่น ผลปาล์มคุณภาพดีที่ขายได้ในราคา 10 บาท/กก. ซึ่งสูงสุดในรอบ 10 ปี
.
สำหรับสถานการณ์ราคาสินค้าอุปโภค - บริโภค รัฐบาลได้มีการติดตามอย่างใกล้ชิด หากประชาชนพบร้านค้าฉวยโอกาสขึ้นราคา สามารถแจ้งได้ที่ สายด่วนกรมการค้าภายใน 1569 หรือสำนักงานพาณิชย์จังหวัด
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/48053