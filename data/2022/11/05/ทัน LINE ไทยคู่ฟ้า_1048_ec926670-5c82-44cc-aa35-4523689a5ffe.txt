รัฐบาลไทย-ข่าวทำเนียบรัฐบาล-นายกฯ ห่วงยอดเสียชีวิต - ปอดอักเสบจากโรคโควิด สูงขึ้น ขอประชาชนเข้ารับวัคซีน หมั่นสังเกตอาการตนเองและครอบครัว


วันพุธที่ 27 กรกฎาคม 2565
นายกฯ ห่วงยอดเสียชีวิต - ปอดอักเสบจากโรคโควิด สูงขึ้น ขอประชาชนเข้ารับวัคซีน หมั่นสังเกตอาการตนเองและครอบครัว
.....
พลเอก ประยุทธ์ จันทร์โอชา นายกรัฐมนตรี และ รมว.กลาโหม ติดตามสถานการณ์การแพร่ระบาดของโรคโควิด-19 อย่างใกล้ชิด ซึ่งขณะนี้พบยอดผู้เสียชีวิตและผู้ป่วยปอดอักเสบเพิ่มสูงขึ้นในช่วง 3 วันที่ผ่านมา โดยขอความร่วมมือจากประชาชนเข้ารับการฉีดวัคซีนตามที่สาธารณสุขกำหนด หมั่นสังเกตอาการของตนเองและคนในครอบครัวอย่างใกล้ชิด หากพบมีอาการน่าสงสัยให้เข้าพบแพทย์โดยเร็ว เพื่อลดอัตราการเสียชีวิต
.
พร้อมมอบหมายกระทรวงสาธารณสุข ให้ความสำคัญกับการควบคุม ป้องกัน ดูแล รักษาสุขภาพประชาชนเป็นหลัก รวมถึงรายงานความคืบหน้า ผลกรณีโรคฝีดาษวานรที่ จ.ภูเก็ต เพื่อสร้างความมั่นใจให้แก่ประเทศและประชาชน และให้เจ้าหน้าที่เฝ้าระวัง เข้มงวดการเดินทางเข้า - ออกประเทศในทุกช่องทางด้วย
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/57355