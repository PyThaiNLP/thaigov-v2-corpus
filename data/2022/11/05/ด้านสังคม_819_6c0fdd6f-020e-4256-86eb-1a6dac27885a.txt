รัฐบาลไทย-ข่าวทำเนียบรัฐบาล-ดีอีเอส ถวายกฐินพระราชทานประจำปี 2564 ณ วัดชนะสงครามราชวรมหาวิหาร


วันศุกร์ที่ 12 พฤศจิกายน 2564
ดีอีเอส ถวายกฐินพระราชทานประจำปี 2564 ณ วัดชนะสงครามราชวรมหาวิหาร
ดีอีเอส ถวายกฐินพระราชทานประจำปี 2564 ณ วัดชนะสงครามราชวรมหาวิหาร
เมื่อวันที่ 12 พฤศจิกายน 2564 นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอีเอส) เป็นประธานในพิธีถวายผ้าพระกฐินพระราชทานกระทรวงดิจิทัลเพื่อเศรษฐกิจและสังคม ประจำปี 2564 ณ วัดชนะสงครามราชวรมหาวิหาร ถนนจักรพงษ์ แขวงชนะสงคราม เขตพระนคร กรุงเทพฯ ในการนี้ นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม พร้อมด้วยหัวหน้าหน่วยงานในสังกัดกระทรวงฯ ข้าราชการ พนักงาน และประชาชนเข้าร่วมพิธี โดยยอดเงินที่ถวายผ้าพระกฐินพรระราชทานกระทรวงดิจิทัลเพื่อเศรษฐกิจและสังคม ประจำปี 2564 มียอดบริจาคทั้งสิ้น 3,862,940.08 บาท (สามล้านแปดแสนหกหมื่นสองพันเก้าร้อยสี่สิบบาทแปดสตางค์) พร้อมกันนี้ประธานในพิธีได้มอบทุนการศึกษาให้แก่โรงเรียนวัดชนะสงคราม และทุนการศึกษาโรงเรียนปรีย์ติธรรม วัดชนะสงคราม ในครั้งนี้ด้วย
**********************

ที่มา : https://www.thaigov.go.th/news/contents/details/48166