รัฐบาลไทย-ข่าวทำเนียบรัฐบาล-รมช.มนัญญา ประชุมรับฟังปัญหาภาคเกษตร จ.กาฬสินธุ์


วันอาทิตย์ที่ 10 ตุลาคม 2564
รมช.มนัญญา ประชุมรับฟังปัญหาภาคเกษตร จ.กาฬสินธุ์
รมช.มนัญญา ประชุมรับฟังปัญหาภาคเกษตร จ.กาฬสินธุ์
เมื่อวันที่ 9 ต.ค.64 นางสาวมนัญญา ไทยเศรษฐ์ รัฐมนตรีช่วยว่าการกระทรวงเกษตรละสหกรณ์ เป็นประธานการประชุมรับฟังปัญหาด้านการเกษตรของจังหวัดกาฬสินธุ์ ในโอกาสลงพื้นที่ตรวจราชการตามนโยบายกระทรวงเกษตรและสหกรณ์ พร้อมด้วย นายวิศิษฐ์ ศรีสุวรรณ์ อธิบดีกรมส่งเสริมสหกรณ์ นายสมบัติ ตงเต๊า รองอธิบดีกรมวิชาการเกษตร โดยมี หัวหน้าส่วนราชการในสังกัดกระทรวงเกษตรและสหกรณ์ หน่วยงานที่เกี่ยวข้อง ผู้นำท้องถิ่น เข้าร่วม ณ องค์การบริหารส่วนจังหวัดกาฬสินธุ์ อ.เมือง จ.กาฬสินธุ์
โอกาสนี้ รมช.มนัญญา รับฟังปัญหาต่างๆ  อาทิ การกู้ยืมเงินสำหรับสมาชิกสหกรณ์ที่มีดอกเบี้ยสูง ปัญหาราคาสินค้าเกษตร ซึ่งเกระทรวงเกษตรฯ ได้เร่งหาแนวทางช่วยเหลือพี่น้องเกษตรกร โดยที่ผ่านมาได้หารือร่วมกับผู้ประกอบการปุ๋ยเพื่อขอความร่วมมือแก้ปัญหาปุ๋ยราคาแพง รวมถึงได้เน้นย้ำให้ทุกส่วนราชการเตรียมความพร้อมรับมือสถานการณ์น้ำและให้ความช่วยเหลือเกษตรกรได้ทันท่วงที นอกจากนี้ยังได้มอบหมายให้หน่วยงานที่เกี่ยวข้องเข้าไปส่งเสริมเกษตรกรในการปลูกผักอินทรีย์ สร้างรายได้ โดยให้สหกรณ์การเกษตรปันบุญ จำกัด อ.ฆ้องชัย จ.กาฬสินธุ์ เป็นต้นแบบ อย่างไรก็ตามจะรวบรวมปัญหาที่เสนอในวันนี้ไปหารือกับหน่วยงานที่เกี่ยวข้อง เพื่อเร่งแก้ปัญหาอย่างเร่งด่วน และจะนำเสนอให้นายกรัฐมนตรีฯ รับทราบ ต่อไป

ที่มา : https://www.thaigov.go.th/news/contents/details/46796