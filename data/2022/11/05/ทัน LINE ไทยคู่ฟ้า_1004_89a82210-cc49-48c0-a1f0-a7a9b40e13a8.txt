รัฐบาลไทย-ข่าวทำเนียบรัฐบาล-รู้ยัง? “คุณพ่อป้ายแดง” ม.33 - ม.39 ใช้สิทธิเบิก “ค่าคลอดบุตร - ค่าฝากครรภ์” ได้ ไม่จำกัดจำนวนครรภ์ “สงเคราะห์บุตร” ไม่เกิน 6 ขวบ คราวละไม่เกิน 3 คน


วันจันทร์ที่ 4 กรกฎาคม 2565
รู้ยัง? “คุณพ่อป้ายแดง” ม.33 - ม.39 ใช้สิทธิเบิก “ค่าคลอดบุตร - ค่าฝากครรภ์” ได้ ไม่จำกัดจำนวนครรภ์ “สงเคราะห์บุตร” ไม่เกิน 6 ขวบ คราวละไม่เกิน 3 คน
.....
ผู้ประกันตนตาม ม.33 และ 39 ที่เป็น “คุณพ่อป้ายแดง” สามารถใช้สิทธิเบิกประโยชน์ทดแทน “กรณีคลอดบุตร” ได้ โดยเหมาจ่ายค่าคลอดบุตร 15,000 บาท ไม่จำกัดจำนวนครั้ง ค่าฝากครรภ์ จ่ายตามจริงครั้งละไม่เกิน 1,500 บาท สำหรับการพบแพทย์ 5 ครั้ง ต่อการตั้งครรภ์ 1 ครั้ง รวมถึงเบิกเงินสงเคราะห์บุตรได้เดือนละ 800 บาท ตั้งแต่แรกเกิด – 6 ปีบริบูรณ์ ต่อบุตร 1 คน คราวละไม่เกิน 3 คน
.
เงื่อนไข คือ ต้องเป็นบุตรที่ชอบด้วยกฎหมาย ส่งเงินสมทบมาแล้วไม่น้อยกว่า 5 เดือน ภายในระยะเวลา 15 เดือนก่อนคลอด และกรณีพ่อแม่เป็นผู้ประกันตนทั้งคู่ ให้สามารถเบิกได้แค่ฝ่ายใดฝ่ายหนึ่งต่อบุตร 1 คน
.
สอบถามเพิ่มเติมได้ที่สายด่วน 1506 หรือเพจ สำนักงานประกันสังคม กระทรวงแรงงาน ตลอด 24 ชม.
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/56507