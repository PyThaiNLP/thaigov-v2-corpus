รัฐบาลไทย-ข่าวทำเนียบรัฐบาล-ครม. เคาะลดค่าธรรมเนียมโอนของธนาคารที่ดินเหลือ 0.01% ถึงปี 68 ช่วยเซฟเงินเกษตรกร - ผู้มีรายได้น้อย


วันจันทร์ที่ 18 กรกฎาคม 2565
ครม. เคาะลดค่าธรรมเนียมโอนของธนาคารที่ดินเหลือ 0.01% ถึงปี 68 ช่วยเซฟเงินเกษตรกร - ผู้มีรายได้น้อย
.....
ที่ประชุม ครม. (12 ก.ค. 65) อนุมัติร่างประกาศกระทรวงมหาดไทย เรื่อง หลักเกณฑ์การลดหย่อนค่าธรรมเนียมจดทะเบียนสิทธิและนิติกรรมเป็นพิเศษ สำหรับการโอนและจำนองอสังหาริมทรัพย์ของสถาบันบริหารจัดการธนาคารที่ดิน (องค์การมหาชน) จาก 2% และ 1% เหลือเพียง 0.01% ตามราคาประเมิน โดยมีผลบังคับใช้ตั้งแต่วันถัดจากวันประกาศในราชกิจจานุเบกษาถึง 7 มิ.ย. 68
.
เป้าหมาย คือ ช่วยลดค่าใช้จ่ายการจดทะเบียนและทำนิติกรรมของประชาชน เพื่อการกระจายการถือครองที่ดินที่เป็นธรรมและยั่งยืน ให้รัฐสามารถนำที่ดินที่ไม่มีการใช้ประโยชน์มาบริหารจัดการอย่างเหมาะสม โดย 7 ปีที่ผ่านมา ได้กระจายการถือครองที่ดินให้เกษตรกรและผู้มีรายได้น้อยแล้วกว่า 5,000 ไร่ แก้ปัญหาที่ดินของเกษตรกรที่หลุดการจำนองและฝากขาย 3,000 ไร่ รวมถึงให้ชุมชนมีการจัดการที่ดินร่วมกันในรูปแบบโฉนดชุมชนอีกด้วย
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/56955