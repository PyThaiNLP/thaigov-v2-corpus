รัฐบาลไทย-ข่าวทำเนียบรัฐบาล-นายสรพงศ์ ไพฑูรย์พงษ์ รองปลัดกระทรวงคมนาคม ประชุมสัมภาษณ์ผู้บริหารและเจ้าหน้าที่


วันศุกร์ที่ 5 สิงหาคม 2565
นายสรพงศ์ ไพฑูรย์พงษ์ รองปลัดกระทรวงคมนาคม ประชุมสัมภาษณ์ผู้บริหารและเจ้าหน้าที่
เพื่อเพิ่มขีดความสามารถ และเตรียมความพร้อมรองรับภาวะฉุกเฉินด้านสาธารณสุข
นายสรพงศ์ ไพฑูรย์พงษ์ รองปลัดกระทรวงคมนาคม หัวหน้ากลุ่มภารกิจด้านการขนส่ง เป็นประธานการประชุมสัมภาษณ์ผู้บริหารและเจ้าหน้าที่ที่เกี่ยวข้องกับการดำเนินงานด้านการเพิ่มขีดความสามารถและการเตรียมความพร้อมในการรองรับภาวะฉุกเฉินด้านสาธารณสุข เมื่อวันที่ 2 สิงหาคม 2564 ณ ห้องประชุมกระทรวงคมนาคม พร้อมด้วยผู้แทนกองการต่างประเทศ กองยุทธศาสตร์และแผนงาน ศูนย์เทคโนโลยีสารสนเทศและการสื่อสาร และกองกลาง สำนักงานปลัดกระทรวงคมนาคม เข้าร่วมการประชุม โดยมีเจ้าหน้าที่สำนักงานการตรวจเงินแผ่นดิน (สำนักตรวจสอบการดำเนินงานที่ 5) เป็นผู้สัมภาษณ์
การประชุมสัมภาษณ์ผู้บริหารและเจ้าหน้าที่ เพิ่มขีดความสามารถ และการเตรียมความพร้อมรองรับภาวะฉุกเฉินด้านสาธารณสุข มีวัตถุประสงค์เพื่อสร้างประสิทธิภาพเกี่ยวกับการดำเนินงานเตรียมความพร้อมในการรองรับภาวะฉุกเฉินด้านสาธารณสุขโดยเฉพาะการรับมือกับโรคติดเชื้อในสถานการณ์ปัจจุบัน (โรคติดเชื้อไวรัส COVID-2019) ภาพรวมของประเทศ

ที่มา : https://www.thaigov.go.th/news/contents/details/57692