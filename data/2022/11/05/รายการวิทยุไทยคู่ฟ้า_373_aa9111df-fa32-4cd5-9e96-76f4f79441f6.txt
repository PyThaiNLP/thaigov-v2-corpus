รัฐบาลไทย-ข่าวทำเนียบรัฐบาล-รัฐบาลเพิ่มประโยชน์สิทธิบัตรทองเข้าถึงกัญชาทางการแพทย์


วันอังคารที่ 24 พฤษภาคม 2565
พิมพ์
รัฐบาลเพิ่มประโยชน์สิทธิบัตรทองเข้าถึงกัญชาทางการแพทย์
วันจันทร์ที่ 23 พฤษภาคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลเพิ่มสิทธิประโยชน์แก่ประชาชนสิทธิบัตรทองให้เข้าถึงการรักษาโรคด้วยกัญชา โดยเพิ่มยาแผนไทยที่มีส่วนผสมกัญชาในบัญชียาหลักแห่งชาติด้านสมุนไพร จำนวน 3 รายการ ประกอบด้วย 1.ยาแก้ลมแก้เส้นช่วยให้นอนหลับและเจริญอาหาร 2.ยาศุขไสยาศน์แก้ลมเปลี่ยวดำ เป็นยาเสริมในการฟื้นฟูอัมพฤกษ์ อัมพาต และ 3.ยาทำลายพระสุเมรุ แก้ลมในเส้น บรรเทาอาการปวดกล้ามเนื้อที่มีอาการมือเท้าชา โดยก่อนหน้านี้ได้บรรจุน้ำมันและสารสกัดกัญชาขององค์การเภสัชกรรม ทั้งสูตรที่มี THC เด่น สูตร CBD เด่น และสูตรที่มีสารทั้ง 2 ตัวสัดส่วน 1:1 ในบัญชียาหลักแห่งชาติด้านสมุนไพรเพื่อใช้ดูแลผู้ป่วยโรคมะเร็ง ไมเกรน พาร์กินสัน และผู้ป่วยลมชัก เพื่อให้ประชาชนเข้าถึงกัญชาทางการแพทย์ได้อย่างปลอดภัยและมีประสิทธิภาพ
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/54926