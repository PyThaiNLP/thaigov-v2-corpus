รัฐบาลไทย-ข่าวทำเนียบรัฐบาล-อนุมัติ 7,590 ล้าน เพื่อความเสมอภาคทางการศึกษา


วันพุธที่ 19 มกราคม 2565
พิมพ์
อนุมัติ 7,590 ล้าน เพื่อความเสมอภาคทางการศึกษา
วันอังคารที่ 18 มกราคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลให้ความสำคัญกับการลดความเหลื่อมล้ำด้านโอกาสทางการศึกษา จึงเห็นชอบกรอบวงเงิน 7,590 ล้านบาทให้แก่กองทุนเพื่อความเสมอภาคทางการศึกษา ประจำปีงบประมาณ 2566 เพื่อใช้ในการวิจัย พัฒนาระบบหลักประกันตั้งแต่ปฐมวัยถึงการศึกษาภาคบังคับ พัฒนาคุณภาพโรงเรียนทั้งระบบ จัดการศึกษาเชิงพื้นที่ ผลิตและพัฒนาครูสำหรับโรงเรียนในพื้นที่ห่างไกล ส่งเสริมและพัฒนาเยาวชนและประชากรวัยแรงงานนอกระบบ ตลอดจนพัฒนาระบบงาน เช่น ระบบเทคโนโลยีสารสนเทศ โดยการดำเนินงานทั้งหมดมีเป้าหมายเพื่อช่วยเหลือเด็กและเยาวชนที่ขาดแคลนทุนทรัพย์หรือด้อยโอกาสให้ตรงกับความต้องการจำเป็นของแต่ละคน ป้องกันการหลุดออกจากระบบการศึกษาในทุกช่วงระดับชั้น
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/50681