รัฐบาลไทย-ข่าวทำเนียบรัฐบาล-15 ต.ค.นี้ กทม. นำร่องเปิดถนนคนเดิน “คลองโอ่งอ่าง” กระตุ้นเศรษฐกิจ ฟื้นการท่องเที่ยว


วันอังคารที่ 12 ตุลาคม 2564
15 ต.ค.นี้ กทม. นำร่องเปิดถนนคนเดิน “คลองโอ่งอ่าง” กระตุ้นเศรษฐกิจ ฟื้นการท่องเที่ยว
....
พล.ต.อ.อัศวิน ขวัญเมือง ผู้ว่าราชการกรุงเทพมหานคร เผย กทม. จะกลับมาเปิดถนนคนเดินคลองโอ่งอ่างอีกครั้งในทุกวันศุกร์ เสาร์ อาทิตย์ ระหว่างเวลา 15.00 – 20.00 น. ตั้งแต่วันที่ 15 ต.ค. 64 เป็นต้นไป เพื่อฟื้นฟูและกระตุ้นเศรษฐกิจ ส่งเสริมการท่องเที่ยว และสร้างรายได้ให้กับประชาชน หลังจากสถานการณ์โควิด-19 ดีขึ้น และมีการผ่อนปรนกิจการ กิจกรรมหลายประเภท
.
ซึ่งจะดำเนินการภายใต้มาตรการป้องโรคโควิด-19 เพื่อป้องกันการแพร่ระบาดและความปลอดภัยของทุกคน โดยร้านค้าผู้ประกอบการทุกรายต้องตรวจคัดกรอง(ATK) ทุกสัปดาห์ ส่วนประชาชนที่เข้ามาเยี่ยมชมหรือซื้อสินค้า ต้องตรวจวัดอุณหภูมิ ล้างมือด้วยเจลแอลกอฮอล์ สวมหน้ากากอนามัยตลอดเวลา
.
สำหรับกิจกรรมภายในที่น่าสนใจ จะเปิดให้ประชาชนพายเรือคายัคฟรี โดยมีเรือบริการ 15 ลำ รอบละ 30 นาที กิจกรรมถ่ายภาพสตรีทอาร์ท สะท้อนอัตลักษณ์และวัฒนธรรมของชุมชน บริเวณกำแพงทางเดินริมคลอง การแสดงดนตรีเปิดหมวก การแสดงของเยาวชน และประชาชนทั่วไป เป็นต้น
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/46894