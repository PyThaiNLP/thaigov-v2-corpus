รัฐบาลไทย-ข่าวทำเนียบรัฐบาล-นายกฯ สั่งการจัดกำลังเจ้าหน้าที่ตำรวจกว่า 80,000 นายทั่วประเทศ อำนวยความสะดวกดูแล ปชช. ช่วงเทศกาลปีใหม่


วันจันทร์ที่ 20 ธันวาคม 2564
นายกฯ สั่งการจัดกำลังเจ้าหน้าที่ตำรวจกว่า 80,000 นายทั่วประเทศ อำนวยความสะดวกดูแล ปชช. ช่วงเทศกาลปีใหม่
.....
นายธนกร วังบุญคงชนะ โฆษกประจำสำนักนายกรัฐมนตรี เผยว่า นายกรัฐมนตรีมีดำริให้สำนักงานตำรวจแห่งชาติ จัดกำลังเจ้าหน้าที่ตำรวจกว่า 80,000 นายทั่วประเทศ ไว้คอยอำนวยความสะดวกดูแลประชาชน ขณะเดินทางกลับภูมิลำเนาหรือท่องเที่ยวช่วงเทศกาลปีใหม่
.
คาดการณ์ว่าปีนี้จะมีปริมาณรถเข้า - ออก กทม. ระหว่างวันที่ 29 ธ.ค. 64 - 4 ม.ค. 65 จำนวนมากกว่า 7 ล้านคัน ดังนั้น สำนักงานตำรวจแห่งชาติ จึงได้กำหนดนโยบายด้านการจราจรไว้แล้ว เช่น
.
1. จัดทำแผนที่แสดงเส้นทางสำรอง เส้นทางเลี่ยง และเส้นทางลัด พร้อมประสานหน่วยงานที่เกี่ยวข้องเร่งคืนพื้นผิวจราจรให้เสร็จสิ้นภายในวันที่ 25 ธ.ค. 64
.
2. บริการห้องพักฟรีทั่วไทย จากตำรวจทางหลวง สำหรับให้ประชาชนแวะพัก บริการเครื่องดื่มและขนม ห้องน้ำ
.
3. ออกข้อบังคับฯ ว่าด้วยการกำหนดช่องหรือแนวทางเดินรถขึ้นและล่อง (Reversible Lane) ขาออก กทม. 9 เส้นทาง และข้อบังคับฯ ว่าด้วยการกำหนดห้ามรถบรรทุก 10 ล้อขึ้นไป วิ่งในถนนบางสาย
.
4. ตั้งจุดตรวจกวดขันวินัยจราจร จุดตรวจวัดแอลกอฮอล์ตามมาตรฐาน (Standard Operation Procedure) รวมทั้งให้สายตรวจจราจรออกตรวจในพื้นที่เสี่ยงที่มักเกิดอุบัติเหตุหรือมีสถิติการกระทำผิดบ่อยครั้ง
.
5. ให้ทุกสถานีตำรวจจัดทำฐานข้อมูลบัญชีกลุ่มเสี่ยงในพื้นที่ ไม่ว่าจะเป็น บัญชีบุคคลเสี่ยง บัญชีร้านค้าเสี่ยง และบัญชีกิจกรรมเสี่ยง
.
นอกจากนี้ กรมการขนส่งทางบกได้เตรียมความพร้อมรองรับประชาชนที่จะเดินทางในช่วงเทศกาลปีใหม่ โดยขอความร่วมมือผู้ประกอบการให้จัดเตรียมรถโดยสารประจำทางและรถโดยสารไม่ประจำทางให้เพียงพอ
.
อ่านเพิ่มเติม คลิก https://www.thaigov.go.th/news/contents/details/49551
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/49649