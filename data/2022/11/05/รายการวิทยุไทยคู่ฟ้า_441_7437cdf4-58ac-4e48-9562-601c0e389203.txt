รัฐบาลไทย-ข่าวทำเนียบรัฐบาล-รัฐบาลยินดีชายหาดไทยสวยระดับโลก พร้อมเดินหน้าส่งเสริมการท่องเที่ยว


วันจันทร์ที่ 1 สิงหาคม 2565
พิมพ์
รัฐบาลยินดีชายหาดไทยสวยระดับโลก พร้อมเดินหน้าส่งเสริมการท่องเที่ยว
วันเสาร์ที่ 30 กรกฎาคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลยินดีที่ชายหาดไทยติดอันดับชายหาดที่สวยที่สุดในโลก ถึง 2 แห่ง ได้แก่ หาดซันไรซ์
เกาะหลีเป๊ะ จ.สตูล และ อ่าวมาหยา เกาะพีพีเล จ.กระบี่
สะท้อนถึงความเชื่อมั่นและความประทับใจที่นักท่องเที่ยวต่างชาติมีแก่แหล่งท่องเที่ยวไทย
สำหรับปีนี้รัฐบาลขับเคลื่อนการท่องเที่ยวภายใต้แคมเปญ เที่ยวเมืองไทย Amazing ยิ่งกว่าเดิม
เน้นสร้างประสบการณ์การท่องเที่ยวมุมมองใหม่แก่นักท่องเที่ยวต่างชาติ
พร้อมส่งเสริมการท่องเที่ยวในประเทศกลุ่มเป้าหมายและต่อยอดสู่ความร่วมมือกับประเทศอื่น ๆ เช่น
งานเทศกาลอินเดียตะวันออกเฉียงเหนือ ที่จัดขึ้นในวันนี้และวันพรุ่งนี้(30-31ก.ค.65) ที่เซ็นทรัลเวิลด์
ถือเป็นการแลกเปลี่ยนความรู้ด้านการท่องเที่ยว แลกเปลี่ยนวัฒนธรรม และกระชับความสัมพันธ์ระหว่าง 2
ประเทศ
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/57472