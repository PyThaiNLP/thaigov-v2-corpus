รัฐบาลไทย-ข่าวทำเนียบรัฐบาล-สภาเภสัชกรรม เตรียมพร้อมร้านยา กระจาย ATK ฟรี! ให้ประชาชนกลุ่มเสี่ยง


วันจันทร์ที่ 23 สิงหาคม 2564
สภาเภสัชกรรม เตรียมพร้อมร้านยา กระจาย ATK ฟรี! ให้ประชาชนกลุ่มเสี่ยง
....
สภาเภสัชกรรม เตรียมพร้อมจัดระบบร้านขายยาเป็นจุดกระจายชุดตรวจโควิด-19 ATK จำนวน 8.5 ล้านชิ้น สำหรับแจกฟรีให้ประชาชนกลุ่มเสี่ยงไปตรวจด้วยตัวเอง ซึ่งจะช่วยให้ค้นหาผู้ติดเชื้อได้รวดเร็ว ลดการแพร่เชื้อไปยังครอบครัวและชุมชน และลดผู้ป่วยสีเหลือง - แดง จากการรอเตียง
.
โดยร้านยาจะติดต่อกลุ่มเสี่ยง ที่ขึ้นทะเบียนในระบบของ สปสช. ผ่านทางโทรศัพท์หรือ LINE เพื่อสอบถามอาการ และจัดส่ง ATK ไปให้ที่บ้าน พร้อมให้คำแนะนำในการใช้ชุดตรวจด้วยตนเอง
.
หากผลเป็นลบ แนะนำให้กักตัวที่บ้าน และภายใน 3 - 5 วัน จะส่ง ATK ให้อีกครั้งเพื่อยืนยันผลตรวจ ในกรณีที่ติดเชื้อ จะประเมินอาการ หากเป็นกลุ่มสีเขียวให้แยกกักตัวที่บ้าน และจัดชุดยาเพื่อรักษาตามอาการ หากเป็นกลุ่มสีเหลือง - แดง สปสช. จะส่งต่อไปรักษาตัวที่โรงพยาบาล
.
ล่าสุดมีร้านยาทั่วประเทศเข้าร่วมโครงการแล้วกว่า 1,000 ร้าน
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/45071