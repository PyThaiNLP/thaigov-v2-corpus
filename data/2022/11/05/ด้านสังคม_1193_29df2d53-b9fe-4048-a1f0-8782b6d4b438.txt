รัฐบาลไทย-ข่าวทำเนียบรัฐบาล-ดีอีเอส MOU ร่วม 8 หน่วยงาน หนุน โครงการ “SAFE สถานศึกษาปลอดภัย”


วันพฤหัสบดีที่ 10 กุมภาพันธ์ 2565
ดีอีเอส MOU ร่วม 8 หน่วยงาน หนุน โครงการ “SAFE สถานศึกษาปลอดภัย”
ดีอีเอส MOU ร่วม 8 หน่วยงาน หนุน โครงการ “SAFE สถานศึกษาปลอดภัย”
เมื่อวันที่ 10 กุมภาพันธ์ 2565 นางสาวชมภารี ชมภูรัตน์ ผู้ตรวจราชการกระทรวงดิจิทัลเพื่อเศรษฐกิจและสังคม (ดีอีเอส) เข้าร่วมในพิธีลงนามบันทึกข้อตกลงความร่วมมือโครงการเสริมสร้างความปลอดภัยในสถานศึกษา สังกัดกระทรวงศึกษาธิการ (MOE Safety Center) และพิธีเปิดโครงการเสริมสร้างสมรรถนะ นักเรียน ครู และบุคลากรทางการศึกษาให้มีทักษะชีวิตในศตวรรษที่ 21  ณ หอประชุมคุรุสภา กระทรวงศึกษาธิการ  ตามที่นายกรัฐมนตรีและกระทรวงศึกษาธิการ (ศธ.) ให้ความสำคัญเรื่องความปลอดภัยในสถานศึกษา เรื่องความปลอดภัยจึงกำหนดให้เป็นวาระแรกใน 7 วาระเร่งด่วนของกระทรวงศึกษาธิการ ซึ่งได้พัฒนาระบบการแจ้งเหตุความไม่ปลอดภัยขึ้น ใช้ชื่อว่าศูนย์ “MOE SAFETY CENTER” ใช้แพลตฟอร์มดิจิทัล เป็นแอปพลิเคชันในการแจ้งเหตุความไม่ปลอดภัย สามารถแจ้งเหตุได้ 4 ช่องทาง ดังนี้ แอปพลิเคชัน MOE Safety Center, http://www.MOESafetyCenter.com, LINE @MOESafetyCenter หรือที่ Call Center 0-2126-6565
ในการลงนามบันทึกข้อตกลงความร่วมมือโครงการ “SAFE สถานศึกษาปลอดภัย” บูรณาการความร่วมมือจาก8 กระทรวง และอีก 2 หน่วยงาน ประกอบด้วย กระทรวงกลาโหม กระทรวงมหาดไทย สํานักงานตํารวจแห่งชาติกระทรวงสาธารณสุข กระทรวงการพัฒนาสังคมและความมั่นคงของมนุษย์ กระทรวงดิจิทัลเพื่อเศรษฐกิจและสังคมกระทรวงคมนาคม กระทรวงทรัพยากรธรรมชาติและสิ่งแวดล้อม กระทรวงยุติธรรม และสำนักนายกรัฐมนตรี
*************

ที่มา : https://www.thaigov.go.th/news/contents/details/51435