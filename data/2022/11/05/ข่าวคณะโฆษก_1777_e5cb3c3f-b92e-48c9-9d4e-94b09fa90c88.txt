รัฐบาลไทย-ข่าวทำเนียบรัฐบาล-โฆษกรัฐบาลเผย นายกรัฐมนตรี พอใจยอดผู้ติดเชื้อทรงตัว และผู้เสียชีวิตลดต่ำกว่า 20 ราย ต่อเนื่อง 4 วัน โดยวันนี้พบผู้ติดเชื้อ 2512 ราย และผู้เสียชีวิต 17 ราย


วันพฤหัสบดีที่ 16 มิถุนายน 2565
พิมพ์
โฆษกรัฐบาลเผย นายกรัฐมนตรี พอใจยอดผู้ติดเชื้อทรงตัว และผู้เสียชีวิตลดต่ำกว่า 20 ราย  ต่อเนื่อง 4 วัน  โดยวันนี้พบผู้ติดเชื้อ 2512 ราย และผู้เสียชีวิต 17 ราย
โฆษกรัฐบาลเผย นายกรัฐมนตรี พอใจยอดผู้ติดเชื้อทรงตัว และผู้เสียชีวิตลดต่ำกว่า 20 ราย  ต่อเนื่อง 4 วัน  โดยวันนี้พบผู้ติดเชื้อ 2512 ราย และผู้เสียชีวิต 17 ราย
วันนี้ (16 มิถุนายน 2565) นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม พอใจกับสถานการณ์โควิด-19 ภายหลังการเปิดภาคเรียน 1/2565 และการผ่อนคลายมาตรการให้เปิดสถานบันเทิง ผับ บาร์ คาราโอเกะ เมื่อวันที่ 1 มิถุนายนที่ผ่านมา สถานการณ์ผู้ติดเชื้อภายในประเทศทรงตัว  จำนวนผู้ติดเชื้อใหม่มีแนวโน้มลดลงเร็วกว่าประมาณการณ์ จำนวนผู้เสียชีวิตต่ำกว่า 20 ราย  4  วันต่อเนื่อง อย่างไรก็ตามนายกรัฐมนตรีคาดหวังไว้ว่าสถานการณ์โควิด-19 จะดีขึ้นอย่างต่อเนื่อง และจะไม่ส่งผลต่อการเดินหน้าขับเคลื่อนเศรษฐกิจในครึ่งปีหลังนี้
สำหรับสถานการณ์การแพร่ระบาดของโควิด-19 วันนี้ พบผู้ติดเชื้อโควิด-19 รายใหม่ 2,153 ราย จำแนกเป็น ผู้ติดเชื้อในประเทศ 2,149 ราย และผู้ป่วยมาจากต่างประเทศ 4 ราย ผู้เสียชีวิตเพิ่มขึ้น 17 ราย ผู้ที่กำลังรักษาตัว 21,205 ราย และมียอดผู้ที่หายป่วยกลับบ้านแล้ว 2,512 ราย ทำให้มียอดผู้ป่วย ยืนยันสะสมตั้งแต่ 1 ม.ค. 65 จำนวน 2,269,478 ราย จำนวนผู้ที่หายป่วยสะสมจำนวน 2,272,811 ราย จำนวนผู้ป่วยปอดอักเสบรักษาตัวอยู่ในโรงพยาบาล 594 ราย

ที่มา : https://www.thaigov.go.th/news/contents/details/55760