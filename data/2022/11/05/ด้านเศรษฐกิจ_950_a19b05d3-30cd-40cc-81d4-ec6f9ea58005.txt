รัฐบาลไทย-ข่าวทำเนียบรัฐบาล-การประชุมคณะทำงานเพื่อขับเคลื่อนบันทึกความเข้าใจ ว่าด้วยการยกระดับขีดความสามารถในการแข่งขัน ของภาคอุตสาหกรรมด้วยเทคโนโลยีและนวัตกรรม ครั้งที่ 3/2564


วันศุกร์ที่ 17 กันยายน 2564
พิมพ์
การประชุมคณะทำงานเพื่อขับเคลื่อนบันทึกความเข้าใจ ว่าด้วยการยกระดับขีดความสามารถในการแข่งขัน ของภาคอุตสาหกรรมด้วยเทคโนโลยีและนวัตกรรม ครั้งที่ 3/2564
เมื่อวันที่ 10 กันยายน 2564 นางวรวรรณ ชิตอรุณ รองปลัดกระทรวงอุตสาหกรรม ร่วมเป็นประธานการประชุมคณะทำงานเพื่อขับเคลื่อนบันทึกความเข้าใจว่าด้วยการยกระดับขีดความสามารถในการแข่งขันของภาคอุตสาหกรรมด้วยเทคโนโลยีและนวัตกรรม ครั้งที่ 3/2564
การประชุมคณะทำงานเพื่อขับเคลื่อนบันทึกความเข้าใจว่าด้วยการยกระดับขีดความสามารถในการแข่งขันของภาคอุตสาหกรรมด้วยเทคโนโลยีและนวัตกรรม ครั้งที่ 3/2564
เมื่อวันที่ 10 กันยายน 2564 นางวรวรรณ ชิตอรุณ รองปลัดกระทรวงอุตสาหกรรม พร้อมด้วย นายศุภชัย ปทุมนากุล รองปลัดกระทรวงการอุดมศึกษา วิทยาศาสตร์ วิจัยและนวัตกรรม ร่วมเป็นประธานการประชุมคณะทำงานเพื่อขับเคลื่อนบันทึกความเข้าใจว่าด้วยการยกระดับขีดความสามารถในการแข่งขันของภาคอุตสาหกรรมด้วยเทคโนโลยีและนวัตกรรม ครั้งที่ 3/2564
โดยที่ประชุมได้รับทราบถึงการดำเนินงานโครงการนำร่องสาธิตการใช้แผงโซลาร์เซลล์ปลดระวางเพื่อสร้างประโยชน์ต่อชุมชน (Solar Module Second Life for Better Life) ซึ่งเป็นการดำเนินการร่วมกันระหว่างกระทรวงอุตสาหกรรมและ กระทรวงการอุดมศึกษา วิทยาศาสตร์ วิจัยและนวัตกรรม (อว.) พร้อมทั้งรายงานผลการดำเนินงานของแต่ละหน่วยงาน ได้แก่ การเข้าเยี่ยมชมเครื่องมือ อุปกรณ์ และบริการของศูนย์วิจัยและพัฒนาเทคโนโลยีรีไซเคิล ณ ศูนย์วิจัยและพัฒนาเทคโนโลยีรีไซเคิล อำเภอพระประแดง จังหวัดสมุทรปราการ แนวทางการตรวจสอบแผงโซลาร์เซลล์ที่ผ่านการใช้งานแล้ว เพื่อจัดทำ Inspection Guideline ในบริบทของไทยในอนาคต การสำรวจข้อมูลโรงงานผลิตไฟฟ้าจากพลังงานแสงอาทิตย์ (Solar cell) กิจกรรมการประกวดการพัฒนาผู้ประกอบการวิสาหกิจเริ่มต้น (Startup) การดำเนินการกองทุนพัฒนาผู้ประกอบการเทคโนโลยีและนวัตกรรม (TED Fund)และการจัดงาน Health Tech Thailand 2021 พร้อมร่วมกันพิจารณาหารือแนวทางการบรรจุ Showcase โครงการนำร่องฯ และความสอดคล้องของ Timeline for Bangkok Goals on BCG ในการประชุมที่ไทยเป็นเจ้าภาพเอเปค ปี 2565 โดยมีผู้แทนจากหน่วยงานที่เกี่ยวข้อง อาทิ อว. สวทช. สนช. สภาอุตสาหกรรม สมอ. กพร. และ กรอ. เข้าร่วมประชุมผ่านโปรแกรม Zoom

ที่มา : https://www.thaigov.go.th/news/contents/details/45913