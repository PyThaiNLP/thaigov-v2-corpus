รัฐบาลไทย-ข่าวทำเนียบรัฐบาล-รัฐบาลอนุมัติกฎหมายคุ้มครองแรงงานนอกระบบ


วันอังคารที่ 4 มกราคม 2565
พิมพ์
รัฐบาลอนุมัติกฎหมายคุ้มครองแรงงานนอกระบบ
วันศุกร์ที่ 31 ธันวาคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลดูแลแรงงานไทยที่ไม่ได้เป็นลูกจ้างตามกฎหมายคุ้มครองแรงงาน เช่น เกษตรกร ผู้ค้าร้านแผงลอย คนขับแท็กซี่ รวมกว่า 20 ล้านคน โดยอนุมัติหลักการร่าง พ.ร.บ.ส่งเสริมการพัฒนาคุณภาพชีวิตและคุ้มครองแรงงานนอกระบบ เพื่อให้แรงงานนอกระบบสามารถเข้าถึงสิทธิขั้นพื้นฐานในการประกอบอาชีพ มีความปลอดภัยในการทำงาน มีหลักประกันทางสังคม และสามารถรวมกลุ่มกันเพื่อจัดตั้งเป็นองค์กรสร้างอำนาจต่อรองให้เกิดความเป็นธรรมในการจ้างงานได้ โดยร่างกฎหมายฉบับนี้กำหนดให้มีคณะกรรมการในระดับชาติที่จะรับข้อเสนอจากองค์กรแรงงานและเสนอแนวทางเพื่อพัฒนาคุณภาพชีวิตแรงงานนอกระบบต่อคณะรัฐมนตรี และให้มีกองทุนเพื่อเป็นเงินทุนหมุนเวียนในการดูแลสวัสดิภาพแรงงานนอกระบบด้วย
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/50207