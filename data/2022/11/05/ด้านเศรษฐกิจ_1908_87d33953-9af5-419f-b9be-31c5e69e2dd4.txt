รัฐบาลไทย-ข่าวทำเนียบรัฐบาล-ดีอีเอส ร่วมหารือผู้แทนระดับสูงด้านการทูตเศรษฐกิจ แลกเปลี่ยนวิสัยทัศน์ การขับเคลื่อนวาระเศรษฐกิจดิจิทัลในภูมิภาค


วันจันทร์ที่ 22 พฤศจิกายน 2564
ดีอีเอส ร่วมหารือผู้แทนระดับสูงด้านการทูตเศรษฐกิจ แลกเปลี่ยนวิสัยทัศน์ การขับเคลื่อนวาระเศรษฐกิจดิจิทัลในภูมิภาค
ดีอีเอส ร่วมหารือผู้แทนระดับสูงด้านการทูตเศรษฐกิจ แลกเปลี่ยนวิสัยทัศน์ การขับเคลื่อนวาระเศรษฐกิจดิจิทัลในภูมิภาค
เมื่อวันที่ 22 พฤศจิกายน 2564 นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม ได้เข้าร่วมการหารือระดับสูงด้านการทูตเศรษฐกิจเรื่องการปรับตัวของไทยต่อโครงการรถไฟจีน – ลาว โดยมีนายวิชาวัฒน์ อิศรภักดี ผู้ช่วยรัฐมนตรีประจำกระทรวงการต่างประเทศเป็นประธาน ณ โรงแรมแบงค็อกแมริออท เดอะ สุรวงศ์ ในการหารือครั้งนี้ กระทรวงการต่างประเทศได้เชิญผู้แทนระดับสูงทั้งภาครัฐและภาคเอกชนเข้าร่วมแลกเปลี่ยนมุมมอง ซึ่งเป็นการหารือแบบปิด โดยมีวัตถุประสงค์เพื่อแลกเปลี่ยนข้อมูลเชิงลึกระหว่างหน่วยงานที่เกี่ยวข้องเกี่ยวกับข้อริเริ่มพหุภาคีด้านโครงสร้างพื้นฐาน รวมทั้งกำหนดท่าทีและแนวทางการขับเคลื่อนการทูตเศรษฐกิจและความเชื่อมโยงให้สอดคล้องกับบริบทโลกใหม่ ในการนี้ ปลัดกระทรวงดิจิทัลฯ ได้ร่วมหารือและแลกเปลี่ยนวิสัยทัศน์ในเรื่องการขับเคลื่อนวาระเศรษฐกิจดิจิทัลในภูมิภาค ได้แก่ Regional Digital Trade Platform และพาณิชย์อิเล็กทรอนิกส์ (E – Commerce) โครงสร้างพื้นฐาน ความมั่นคงด้านดิจิทัล และการดำเนินกิจกรรมทางเศรษฐกิจผ่านแพลตฟอร์มดิจิทัล
***********************

ที่มา : https://www.thaigov.go.th/news/contents/details/48559