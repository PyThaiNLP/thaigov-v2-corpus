รัฐบาลไทย-ข่าวทำเนียบรัฐบาล-บีโอไอเผยผลจัดงานซับคอน ไทยแลนด์ 2022 มูลค่าทะลุกว่า 7 พันล้านบาท รับเศรษฐกิจฟื้นตัว


วันศุกร์ที่ 27 พฤษภาคม 2565
บีโอไอเผยผลจัดงานซับคอน ไทยแลนด์ 2022 มูลค่าทะลุกว่า 7 พันล้านบาท รับเศรษฐกิจฟื้นตัว
บีโอไอเผยผลจัดงานซับคอน ไทยแลนด์ 2022 มูลค่าทะลุกว่า 7 พันล้านบาท รับเศรษฐกิจฟื้นตัว
บีโอไอเผยผลจัดงานซับคอน ไทยแลนด์ 2022 มูลค่าทะลุกว่า 7 พันล้านบาท รับเศรษฐกิจฟื้นตัว
บีโอไอ สรุปผลจัดงานซับคอน ไทยแลนด์ 2022 ตลอดเวลา 4 วันมีการจับคู่ธุรกิจ 1,982 คู่ สร้างมูลค่าซื้อขายที่จะเกิดขึ้นในอนาคตมูลค่า 7,222 ล้านบาท มีผู้สนใจเข้าร่วมงาน 30,016 ราย ดันไทยเป็นศูนย์กลางอุตสาหกรรมรองรับเศรษฐกิจฟื้นตัว
นางสาวซ่อนกลิ่น พลอยมี รองเลขาธิการคณะกรรมการส่งเสริมการลงทุน (บีโอไอ) เปิดเผยถึงผลการจัดงาน “ซับคอน ไทยแลนด์ 2022” ครั้งที่ 16 ระหว่างวันที่ 18 – 21 พฤษภาคม 2565 ณ ศูนย์นิทรรศการและการประชุมไบเทค บางนา กรุงเทพฯ โดยจัดงานผ่านรูปแบบไฮบริด เอ็กซ์ซิบิชั่น ว่าการจัดงานตลอดระยะเวลา 4 วัน เกิดการเจรจาจับคู่ธุรกิจเกินเป้าหมาย จำนวน 1,982 คู่ คิดเป็นมูลค่าการซื้อขายที่จะเกิดขึ้นในอนาคตมูลค่า 7,222 ล้านบาท
“ความสำเร็จของการจัดงานในครั้งนี้ เกิดจากการประสานงานระหว่างภาครัฐและเอกชน เปิดตัวงานอย่างยิ่งใหญ่สมการรอคอย เพื่อส่งเสริมการผลิตของผู้ผลิตชิ้นส่วน การเป็นศูนย์กลางการจัดซื้อชิ้นส่วนอุตสาหกรรม และสร้างโอกาสการต่อยอดธุรกิจระหว่างผู้ประกอบการไทยกับบริษัทผู้ซื้อจากทั่วโลก ซึ่งการจัดงานในครั้งนี้มีบริษัทเอกชน ทั้งไทยและต่างประเทศร่วมออกงานแสดงชิ้นส่วนอุตสาหกรรม 250 บูธ จาก 150 บริษัท และมีผู้เข้าร่วมงานจำนวน 30,016 ราย”
นอกจากนี้ เพื่อผลักดันการเชื่อมโยงในประเทศให้เพิ่มมากขึ้นในแหล่งอุตสาหกรรมหลัก บีโอไอจึงได้เตรียมจัดงาน ซับคอนไทยแลนด์ อีอีซี ครั้งแรกในพื้นที่อีอีซี เพื่อผลักดันให้ไทยเป็นศูนย์กลางอุตสาหกรรมดิจิทัลและศูนย์กลางเมืองอัจฉริยะ โดยงานจะจัดขึ้นระหว่างวันที่ 24 – 26 สิงหาคม 2565 ณ ศูนย์ประชุมและแสดงสินค้านานาชาติ นงนุช พัทยา จ.ชลบุรี

ที่มา : https://www.thaigov.go.th/news/contents/details/55064