รัฐบาลไทย-ข่าวทำเนียบรัฐบาล-ตรวจเยี่ยมความพร้อมโรงพยาบาลสนาม


วันเสาร์ที่ 31 กรกฎาคม 2564
ตรวจเยี่ยมความพร้อมโรงพยาบาลสนาม
รมช.มนัญญา ตรวจเยี่ยมความพร้อมโรงพยาบาลสนาม แห่งที่ 3 จ.อุทัยธานี
วันนี้ (31 ก.ค.64) รมช.มนัญญา ไทยเศรษฐ์ รัฐมนตรีช่วยว่าการกระทรวงเกษตรและสหกรณ์ ลงพื้นที่ตรวจเยี่ยมการเตรียมความพร้อมของโรงพยาบาลสนามแห่งที่ 3 ใน จ.อุทัยธานี พร้อมเปิดรองรับผู้ป่วยได้จำนวน 400 เตียง ซึ่งเป็นไปด้วยความเรียบร้อย โดยใช้สถานที่ของโรงเรียนกาญจนาภิเษกวิทยาลัยอุทัยธานี อำเภอหนองขาหย่าง จ.อุทัยธานีเป็นสถานที่จัดทำโรงพยาบาลสนาม ทั้งนี้ ได้มีการบูรณาการกันของทั้งภาครัฐและภาคประชาชนในการจัดตั้งโรงพยาบาลสนามแห่งนี้ เพื่อให้จังหวัดอุทัยธานีนั้นผ่านพ้นวิกฤติโควิด-19 ครั้งนี้ไปได้
โอกาสนี้ รมช.มนัญญา ได้ติดตามสถานการณ์โรคโควิด-19 ของจังหวัดอุทัยธานี พร้อมให้กำลังใจบุคลากรทางการแพทย์  ซึ่งรัฐบาลโดยการนำของพลเอก ประยุทธ์ จันทร์โอชา นายกรัฐมนตรีฯ มีความห่วงใยในสถานการณ์โควิด-19 ที่กำลังระบาดในขณะนี้ จึงได้มอบหมายให้รัฐมนตรีฯ ลงพื้นที่ไปดูแลและให้คำปรึกษาอย่างใกล้ชิด

ที่มา : https://www.thaigov.go.th/news/contents/details/44304