รัฐบาลไทย-ข่าวทำเนียบรัฐบาล-อนุมัติ 1,848 ล้านบาท เป็นค่าตอบแทนครูในพื้นที่ห่างไกล


วันจันทร์ที่ 28 มีนาคม 2565
พิมพ์
อนุมัติ 1,848 ล้านบาท เป็นค่าตอบแทนครูในพื้นที่ห่างไกล
วันศุกร์ที่ 18 มีนาคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลให้ความสำคัญกับครูและบุคลากรทางการศึกษาโดยเฉพาะกลุ่มที่อยู่ในพื้นที่ห่างไกลและถิ่นทุรกันดาร จึงอนุมัติงบประมาณรายจ่ายประจำปี 2565 กรอบวงเงิน 1,848 ล้านบาท เพื่อเป็นค่าตอบแทนและค่าจ้างแก่ผู้ปฏิบัติงานให้ราชการสำหรับสำนักงานเขตพื้นที่การศึกษาและโรงเรียน ซึ่งปัจจุบันมีการจ้างงานอยู่ 58,873 อัตรา เนื่องจากคุณภาพชีวิตครูและบุคลากรทางการศึกษามีส่วนสำคัญต่อการจัดการเรียนการสอนที่มีคุณภาพให้แก่นักเรียน รวมถึงแก้ไขปัญหาโรงเรียนขาดแคลนครูขั้นวิกฤตและครูพี่เลี้ยงเด็กพิการ จึงต้องสร้างความมั่นคงและแรงจูงใจให้ครูและบุคลากรทางการศึกษาคงอยู่ในระบบ พร้อมทั้งสนับสนุนการจัดการเรียนการสอนอย่างมีประสิทธิภาพ ซึ่งเป็นส่วนหนึ่งที่จะช่วยลดความเหลื่อมล้ำทางการศึกษา
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/52754