รัฐบาลไทย-ข่าวทำเนียบรัฐบาล-ศอ.บต. รับความเห็นประชาชน เสนอปลด “นกกรงหัวจุก” ออกจากบัญชีสัตว์สงวน เตรียมชูเป็นสัตว์เศรษฐกิจของจังหวัดชายแดนใต้


วันศุกร์ที่ 25 มีนาคม 2565
ศอ.บต. รับความเห็นประชาชน เสนอปลด “นกกรงหัวจุก” ออกจากบัญชีสัตว์สงวน เตรียมชูเป็นสัตว์เศรษฐกิจของจังหวัดชายแดนใต้
.....
ที่ประชุมคณะกรรมการผู้แทนพิเศษของรัฐบาลในการแก้ปัญหาจังหวัดชายแดนภาคใต้รับข้อเสนอประชาชนในพื้นที่ มอบ ศอ.บต. เสนอเรื่อง ปลด “นกกรงหัวจุก” ออกจากบัญชีสัตว์สงวน โดยให้กรมอุทยานแห่งชาติ สัตว์ป่า และพันธุ์พืช รับฟังความเห็นประชาชนและศึกษาสถานการณ์เพื่อพิจารณา เนื่องจากปัจจุบันมีการเพาะเลี้ยงจำนวนมาก และยังถือเป็นสัตว์เศรษฐกิจที่สร้างรายได้ให้ทั้งคนเลี้ยงและชุมชนที่ทำธุรกิจเกี่ยวเนื่อง เช่น กรง อาหารสัตว์ ถ้วยเซรามิกใส่น้ำ สอดรับกับนโยบายส่งเสริมการเลี้ยงสัตว์เศรษฐกิจและอัตลักษณ์ท้องถิ่นของรัฐบาล
.
ปัจจุบันการเลี้ยงนกกรงหัวจุกเป็นทั้งวิถีชีวิตและอัตลักษณ์ของท้องถิ่นในพื้นที่จังหวัดชายแดนภาคใต้ เฉพาะส่วนที่ประชาชนเลี้ยงและขยายพันธุ์เองทั่วประเทศมีหลายแสนตัว ทั้งเพื่อความเพลิดเพลินหรือส่งประกวด ถือเป็นหนึ่งในกิจกรรมที่นิยมของทุกเพศทุกวัย สร้างความสัมพันธ์อันดีระหว่างกลุ่มคน และช่วยให้เยาวชนห่างไกลยาเสพติด เพราะคนเลี้ยงต้องใส่ใจดูแล และฝึกนกร้องเพื่อไปแข่งขัน
.
อ่านเพิ่มเติม คลิก >> https://www.thaigov.go.th/news/contents/details/52924
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/52943