รัฐบาลไทย-ข่าวทำเนียบรัฐบาล-ผู้ตรวจดีอีเอส ลงพื้นที่ จ.นครปฐม ติดตามผลสำเร็จโครงการด้านดิจิทัล หนุนชุมชนเรียนรู้ นำเทคโนโลยีพัฒนายกระดับชุมชน


วันพฤหัสบดีที่ 25 สิงหาคม 2565
ผู้ตรวจดีอีเอส ลงพื้นที่ จ.นครปฐม ติดตามผลสำเร็จโครงการด้านดิจิทัล หนุนชุมชนเรียนรู้ นำเทคโนโลยีพัฒนายกระดับชุมชน
ผู้ตรวจดีอีเอส ลงพื้นที่ จ.นครปฐม ติดตามผลสำเร็จโครงการด้านดิจิทัล หนุนชุมชนเรียนรู้ นำเทคโนโลยีพัฒนายกระดับชุมชน
เมื่อวันที่ 25 สิงหาคม 2565 นางสาวกรรวี สิทธิชีวภาค ผู้ตรวจราชการกระทรวงดิจิทัลเพื่อเศรษฐกิจและสังคม ลงพื้นที่ จ.นครปฐม เพื่อตรวจเยี่ยมให้กำลังใจ และรับฟังสรุปผลการดำเนินงานสำคัญ รวมทั้งปัญหา/อุปสรรคในการดำเนินงานด้านเทคโนโลยีดิจิทัลของรัฐบาล ตามนโยบายและแผนงานสำคัญในปี 2565 อาทิ โครงการยกระดับศูนย์การเรียน ICT ชุมชนสู่ศูนย์ดิจิทัลชุมชน โครงการบริการอินเทอร์เน็ตสาธารณะสู่ชุมชน โครงการเน็ตประชารัฐ/เครือข่ายอาสาสมัครดิจิทัล (อสด.) โครงการจัดทำบัญชีข้อมูลภาครัฐ (GD Catalog) โครงการ Smart City การขับเคลื่อนงานดิจิทัลเพื่อเศรษฐกิจและสังคมในระดับจังหวัด และ) โครงการปรับปรุงและเพิ่มประสิทธิภาพการตรวจวัดข้อมูลอุตุนิยมวิทยาระดับอำเภอให้เป็นระบบอัตโนมัติ   เป็นต้น
พร้อมให้ข้อแนะนำ/แนวทางการดำเนินงานโดยขอให้หน่วยงานในสังกัดเน้นการทำงานใน 2 มิติ คือ การดำเนินงานตามนโยบายของกระทรวง และการสนับสนุนภารกิจของจังหวัด โดยยึดประโยชน์ของประชาชนเป็นสำคัญในการดำเนินงานต่างๆ และขอให้ทำงานแบบบูรณาการร่วมกัน ประสานความร่วมมือของทุกหน่วยงานรวมทั้งเอื้ออำนวยภารกิจซึ่งกันและกัน และขอบคุณในความร่วมมือของพี่น้องประชาชนในพื้นที่ ที่เห็นความสำคัญของภารกิจกระทรวงดิจิทัลฯ ตลอดมา
***************

ที่มา : https://www.thaigov.go.th/news/contents/details/58432