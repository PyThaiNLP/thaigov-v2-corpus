รัฐบาลไทย-ข่าวทำเนียบรัฐบาล-กรมทางหลวงรายงานความคืบหน้าโครงการก่อสร้างทางหลวงพิเศษหมายเลข 82 สายบางขุนเทียน - บ้านแพ้ว (ยกระดับพระราม 2)


วันพุธที่ 17 พฤศจิกายน 2564
กรมทางหลวงรายงานความคืบหน้าโครงการก่อสร้างทางหลวงพิเศษหมายเลข 82 สายบางขุนเทียน - บ้านแพ้ว (ยกระดับพระราม 2)
ระยะที่ 2 ช่วงเอกชัย - บ้านแพ้ว จำนวน 10 ตอน คาดเซ็นสัญญาภายในปี 2564
นายสราวุธ ทรงศิวิไล อธิบดีกรมทางหลวง กระทรวงคมนาคม เปิดเผยถึงความคืบหน้าโครงการก่อสร้างทางหลวงพิเศษหมายเลข 82 สายบางขุนเทียน - บ้านแพ้ว (ยกระดับพระราม 2) ระยะที่ 2 ช่วงเอกชัย - บ้านแพ้ว ว่าขณะนี้กรมทางหลวง (ทล.) ได้รายชื่อผู้รับจ้างครบทั้ง 10 สัญญาแล้ว ซึ่งเป็นไปตามนโยบายของรัฐบาลและนายศักดิ์สยาม ชิดชอบ รัฐมนตรีว่าการกระทรวงคมนาคม ในการพัฒนาโครงสร้างพื้นฐานทางถนน โดยมีแผนแม่บทการพัฒนาโครงข่ายทางหลวงพิเศษระหว่างเมือง ระยะ 20 ปี เพื่อเสริมศักยภาพระบบการขนส่งทางถนนให้มีประสิทธิภาพ เชื่อมโยงครอบคลุม และเพิ่มขีดความสามารถการแข่งขันด้านโลจิสติกส์ของประเทศ ซึ่งโครงการดังกล่าวใช้เงินทุนค่าธรรมเนียมผ่านทาง (กองทุนมอเตอร์เวย์) วงเงิน 19,700 ล้านบาท ดังนี้
- ตอน 1 ทางหลวงหมายเลข 35 กม. ที่ 20+295 - 22+474 ระยะทาง 2.179 กิโลเมตร
ค่างานก่อสร้าง 1,757,675,000 บาท บจก.อุดมศักดิ์เชียงใหม่ เป็นผู้เสนอราคาต่ำสุด
- ตอน 2 ทางหลวงหมายเลข 35 กม. ที่ 22+474 - 24+670 ระยะทาง 2.196 กิโลเมตร
ค่างานก่อสร้าง 1,861,800,000 บาท กิจการร่วมค้ากรุงธน - ไทย เป็นผู้เสนอราคาต่ำสุด
- ตอน 3 ทางหลวงหมายเลข 35 กม. ที่ 24+670 - 25+734 ระยะทาง 1.064 กิโลเมตร
ค่างานก่อสร้าง 1,910,300,000 บาท กิจการร่วมค้าวีเอ็น เป็นผู้เสนอราคาต่ำสุด
- ตอน 4 ทางหลวงหมายเลข 35 กม. ที่ 25+734 - 26+998 ระยะทาง 1.264 กิโลเมตร
ค่างานก่อสร้าง 1,876,300,000 บาท บจก.กรุงธนเอนยิเนียร์ เป็นผู้เสนอราคาต่ำสุด
- ตอน 5 ทางหลวงหมายเลข 35 กม. ที่ 26+998 - 28+664 ระยะทาง 1.666 กิโลเมตร
ค่างานก่อสร้าง 1,903,900,000 บาท บจก.บางแสนมหานคร เป็นผู้เสนอราคาต่ำสุด
- ตอน 6 ทางหลวงหมายเลข 35 กม. ที่ 28+664 - 29+772 ระยะทาง 1.108 กิโลเมตร
ค่างานก่อสร้าง 1,865,000,000 บาท กิจการร่วมค้ายูเอ็น - เอเอสไอ เป็นผู้เสนอราคาต่ำสุด
- ตอน 7 ทางหลวงหมายเลข 35 กม. ที่ 29+772 - 31+207 ระยะทาง 1.435 กิโลเมตร
ค่างานก่อสร้าง 1,868,300,000 บาท บมจ.อิตาเลียนไทย ดีเวล๊อปเมนต์ เป็นผู้เสนอราคาต่ำสุด
- ตอน 8 ทางหลวงหมายเลข 35 กม. ที่ 31+207 - 33+366 ระยะทาง 2.159 กิโลเมตร
ค่างานก่อสร้าง 1,910,000,000 บาท กิจการร่วมค้าซีซีเอสพี - เดอะซีอีซี เป็นผู้เสนอราคาต่ำสุด
- ตอน 9 ทางหลวงหมายเลข 35 กม. ที่ 33+366 - 35+511 ระยะทาง 2.145 กิโลเมตร
ค่างานก่อสร้าง 1,859,870,000 บาท กิจการร่วมค้าซีเอ็มซี - ทีบีทีซี เป็นผู้เสนอราคาต่ำสุด
- ตอน 10 ทางหลวงหมายเลข 35 กม. ที่ 35+511 - 36+645 ระยะทาง 1.134 กิโลเมตร
ค่างานก่อสร้าง 1,946,085,000 บาท กิจการร่วมค้าเอส.เค. เป็นผู้เสนอราคาต่ำสุด
สำหรับโครงการทางหลวงพิเศษระหว่างเมืองหมายเลข 82 สายบางขุนเทียน - บ้านแพ้ว ช่วงเอกชัย - บ้านแพ้ว ระยะทางรวม 16.4 กิโลเมตร มีรูปแบบเป็นทางยกระดับบนทางหลวงหมายเลข 35 ขนาด 6 ช่องจราจร ไปกลับ โดยมีจุดเริ่มต้นเชื่อมต่อกับโครงการระยะที่ 1 ช่วงบางขุนเทียน - เอกชัย บริเวณ กม. ที่ 20+295 ในอำเภอเมืองสมุทรสาคร และสิ้นสุดบริเวณ กม. ที่ 36+645 ในอำเภอบ้านแพ้ว จังหวัดสมุทรสาคร ซึ่ง ทล. มีแผนดำเนินงานก่อสร้างโครงการในส่วนของงานโยธาระยะที่ 2 ในช่วงปี 2564 - 2567 และงานติดตั้งระบบต่าง ๆ ในช่วงปี 2566 - 2567 โดยคาดว่าจะเริ่มเปิดให้บริการเต็มรูปแบบในต้นปี 2568
ทั้งนี้ หากประชาชนผู้ใช้ทางต้องการสอบถามข้อมูลเพิ่มเติมสามารถสอบถามได้ที่สายด่วนกรมทางหลวง 1586 (โทรฟรี 24 ชั่วโมง) หรือสำนักก่อสร้างสะพาน ทล. โทร. 0 2354 0069

ที่มา : https://www.thaigov.go.th/news/contents/details/48335