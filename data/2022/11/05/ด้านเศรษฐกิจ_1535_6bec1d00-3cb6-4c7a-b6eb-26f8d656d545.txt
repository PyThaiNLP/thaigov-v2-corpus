รัฐบาลไทย-ข่าวทำเนียบรัฐบาล-กรมทางหลวง รายงานสถานการณ์อุทกภัยบนทางหลวงวันที่ 28 ตุลาคม 2564


วันพฤหัสบดีที่ 28 ตุลาคม 2564
กรมทางหลวง รายงานสถานการณ์อุทกภัยบนทางหลวงวันที่ 28 ตุลาคม 2564
ทล. เร่งซ่อมแซมผิวทาง ฟื้นฟูเส้นทางที่ชำรุด  เพื่อแก้ไขเส้นทางให้ประชาชนสามารถสัญจรผ่านได้ ตามนโยบายรัฐมนตรีว่าการกระทรวงคมนาคม และติดตามสถานการณ์อุทกภัยตลอด 24 ชั่วโมง
นายสราวุธ ทรงศิวิไล อธิบดีกรมทางหลวง กระทรวงคมนาคม เปิดเผยว่า นายศักดิ์สยาม ชิดชอบ รัฐมนตรีว่าการกระทรวงคมนาคม ความเป็นห่วงใยต่อการเดินทางสัญจรของประชาชนจึงขอให้ กรมทางหลวง (ทล.) เร่งช่วยเหลือประชาชนที่ได้รับผลกระทบจากสถานการณ์อุทกภัยตามแผนการดำเนินการป้องกัน การฟื้นฟู และ
การเยียวยาหลังสถานการณ์คลี่คลายในทุกมิติ พร้อมทั้งให้เร่งซ่อมแซม ฟื้นฟูเส้นทางที่ชำรุดเพื่อแก้ไขเส้นทางให้ประชาชนสามารถสัญจรผ่านได้โดยเร็วที่สุด อีกทั้งบางเส้นทางที่ยังมีปริมาณน้ำเอ่อล้นท่วมผิวจราจร ให้มอบหมาย
ให้หน่วยงานในสังกัดจัดเจ้าหน้าที่คอยดูแลอำนวยความสะดวกปลอดภัยให้กับประชาชน และติดตามสถานการณ์อุทกภัยตลอด 24 ชั่วโมง ขณะนี้พบว่า สถานการณ์ประจำวันที่ 28 ตุลาคม 2564 เวลา 13.30 น. พบว่ามีทางหลวง
ถูกน้ำท่วม ดินสไลด์ และสะพานชำรุด 8 จังหวัด 24 สายทาง 45 แห่ง
ทั้งนี้การจราจรผ่านไม่ได้ 7 จังหวัด 16 แห่งตามรายละเอียดดังนี้
1. จังหวัดขอนแก่น (การจราจรผ่านไม่ได้ 2 แห่ง)
- ทล.2 ท่าพระ - ขอนแก่น ช่วง กม. ที่ 329+913 (จุดกลับรถใต้สะพานกุดกว้าง) ระดับน้ำสูง 200 เซนติเมตร
- ทล.12 ขอนแก่น - พรหมนิมิตร ช่วง กม. ที่ 565+600 (จุดกลับรถใต้สะพานลำน้ำพอง)
ระดับน้ำสูง 40 เซนติเมตร
2. จังหวัดมหาสารคาม (การจราจรผ่านไม่ได้ 1 แห่ง)
- ทล.213 มหาสารคาม - หนองขอน ช่วง กม. ที่ 5+530 (อุโมงค์ท่าขอนยาง) ระดับน้ำสูง 210 เซนติเมตร
3. จังหวัดนนทบุรี (การจราจรผ่านไม่ได้ 1 แห่ง)
- ทล.307 แยกสวนสมเด็จ - สะพานนนทบุรี ช่วง กม. ที่ 0+942 (จุดกลับรถใต้สะพานนนทบุรี) ระดับน้ำสูง 80 เซนติเมตร
4. จังหวัดอ่างทอง (การจราจรผ่านไม่ได้ 2 แห่ง)
- ทล.32 อ่างทอง - ไชโย ช่วง กม. ที่ 57+500 (จุดกลับรถบางศาลา) ระดับน้ำสูง 120 เซนติเมตร
- ทล.33 นาคู - ป่าโมก ช่วง กม. ที่ 36+000 - 36+200 (จุดกลับรถใต้สะพานฝั่งป่าโมก)ระดับน้ำสูง 20 เซนติเมตร
5. จังหวัดพระนครศรีอยุธยา (การจราจรผ่านไม่ได้ 6 แห่ง)
-  ทล.32 นครหลวง - อ่างทอง ช่วง กม. ที่ 32+607 (จุดกลับรถคลองกะท่อ) ระดับน้ำสูง
175 เซนติเมตร
- ทล.32 นครหลวง - อ่างทอง ช่วง กม. ที่ 33+200 ระดับน้ำสูง 100 เซนติเมตร
- ทล.3263 อยุธยา - ไผ่กองดิน ช่วง กม. ที่ 10+940 (จุดกลับรถใต้สะพานสีกุก) ระดับน้ำสูง
200 เซนติเมตร
- ทล.3263 อยุธยา - ไผ่กองดิน ช่วง กม. ที่ 11+100 (จุดกลับรถใต้สะพานสีกุก) ระดับน้ำสูง
200 เซนติเมตร
- ทล.3412 บางบาล - ผักไห่ ช่วง กม. ที่ 13+900 - 23+900 ระดับน้ำสูง
25 เซนติเมตร
- ทล.3412 บางบาล - ผักไห่ ช่วง กม. ที่ 17+400 - 23+900 ระดับน้ำสูง
25 เซนติเมตร
6. จังหวัดสุพรรณบุรี (การจราจรผ่านไม่ได้ 3 แห่ง)
- ทล.33 สุพรรณบุรี - นาคู ช่วง กม. ที่ 9+886 (สะพานคลองทับน้ำ) ระดับน้ำสูง
100 เซนติเมตร
- ทล.340 สาลี - สุพรรณบุรี ช่วง กม. ที่ 49+673 - 49+750 (สะพานสาลี)
ระดับน้ำสูง 35 - 40 เซนติเมตร
- ทล.340 สาลี - สุพรรณบุรี ช่วง กม. ที่ 59+674 (สะพานศาลเจ้าแม่ทับทิม)
ระดับน้ำสูง 175 เซนติเมตร
7. จังหวัดนครปฐม (การจราจรผ่านไม่ได้ 1 แห่ง)
- ทล.338 พุทธมณฑลสาย 4 - นครชัยศรี ช่วง กม. ที่ 24+800 - 25+500 ระดับน้ำสูง
50 เซนติเมตร
ทั้งนี้ขอให้ประชาชนผู้ใช้เส้นทางหลวงเดินทางด้วยความระมัดระวังเพื่อความปลอดภัยพร้อมปฏิบัติตามป้ายเตือน ป้ายแนะนำและคำแนะนำของเจ้าหน้าที่อย่างเคร่งครัด และหากประชาชนต้องการสอบถามสภาพเส้นทาง สภาพการจราจร หรือต้องการความช่วยเหลือสามารถติดต่อได้ที่สำนักงานทางหลวง แขวงทางหลวง หมวดทางหลวงในพื้นที่ และสายด่วนกรมทางหลวง โทร. 1586 (โทรฟรีทุกเครือข่ายตลอด 24 ชั่วโมง) และสามารถติดตามการรายงานสถานการณ์สภาพเส้นทางได้ที่ทวิตเตอร์กรมทางหลวง @prdoh1

ที่มา : https://www.thaigov.go.th/news/contents/details/47543