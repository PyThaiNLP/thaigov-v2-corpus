รัฐบาลไทย-ข่าวทำเนียบรัฐบาล-ผู้ช่วยโฆษก ศบค. แจ้งเปิดพื้นที่นำร่องเที่ยว “กทม. แซนด์บ็อกซ์” ต้องเสนอ ศบค. ชุดใหญ่อนุมัติก่อนดำเนินการ โดยระบบสาธารณสุขต้องมีความพร้อม เช่นเดียวกับภูเก็ต แซนด์บ็อกซ์


วันศุกร์ที่ 17 กันยายน 2564
พิมพ์
ผู้ช่วยโฆษก ศบค. แจ้งเปิดพื้นที่นำร่องเที่ยว “กทม. แซนด์บ็อกซ์” ต้องเสนอ ศบค. ชุดใหญ่อนุมัติก่อนดำเนินการ โดยระบบสาธารณสุขต้องมีความพร้อม เช่นเดียวกับภูเก็ต แซนด์บ็อกซ์
ผู้ช่วยโฆษก ศบค. แจ้งเปิดพื้นที่นำร่องเที่ยว “กทม. แซนด์บ็อกซ์” ต้องเสนอ ศบค. ชุดใหญ่อนุมัติก่อนดำเนินการ โดยระบบสาธารณสุขต้องมีความพร้อม เช่นเดียวกับภูเก็ต แซนด์บ็อกซ์
วันนี้ (17 กันยายน 2564) เวลา 13.00 น. ณ โถงกลาง ตึกสันติไมตรี ทำเนียบรัฐบาล แพทย์หญิง อภิสมัย ศรีรังสรรค์ ผู้ช่วยโฆษกศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 (ศบค.) ชี้แจงถึงความชัดเจนในการเปิดพื้นที่นำรองใน กทม. โดยกระทรวงการท่องเที่ยวและกีฬาได้หารือร่วมกับ กทม. เสนอแผนจัดพื้นที่นำร่องเที่ยว “กทม. แซนด์บ็อกซ์” โดยเป็นการรับทราบใน ศปก.ศบค. เท่านั้นยังไม่ถือเป็นมติอนุมัติ เพราะการเสนอแผนต้องทำเป็นขั้นตอน โดยต้องมีการหารือร่วมกันในส่วนที่เกี่ยวข้อง และต้องเสนอผ่านกระทรวงสาธารณสุข ที่สำคัญคือต้องมีมาตรการที่รอบคอบ  และรัดกุม เนื่องจาก กทม. เป็นพื้นที่ขนาดใหญ่ มีความหลากหลาย เมื่อผ่านการหารือร่วมกับ ศปก.ศบค.  และกระทรวงสาธารณสุขพิจารณาแล้วจะต้องนำเสนอให้ ที่ประชุม ศบค. ชุดใหญ่ พิจารณาอนุมัติ
ผู้ช่วยโฆษก ศบค. กล่าวว่า การจัดทำพื้นที่นำร่องท่องเที่ยวต้องทำเป็นขั้นตอนเดียวกัน ตามมาตรฐานในทุกพื้นที่ โดยต้องคำนึงถึงความพร้อมพื้นที่นั้น ๆ และต้องมีมาตรการควบคุมโรค หากว่ามีการรายงานผู้ติดเชื้อ หรือคลัสเตอร์ จะมีมาตรการรับมืออย่างไร ต้องมีการประเมินตนเองของพื้นที่ สาธารณสุขที่ และหน่วยงานที่เกี่ยวข้องจึงจะสามารถจัดทำเป็นพื้นที่นำร่องได้ ทั้งนี้ หากพบผู้ติดเชื้อก็ไม่ได้แปลว่าจะดำเนินการไม่ได้ แต่ระบบสาธารณสุขจะต้องมีความพร้อม เช่นเดียวกับภูเก็ต แซนด์บ็อกซ์ ที่มีการใช้ทรัพยากรส่วนกลางในการรักษาและสอบสวนโรค
ในตอนท้าย ผู้ช่วยโฆษก ศบค. ยังยืนยันการกักตัว 14 วัน ใน Alternative Quarantine แต่อาจมีการปรับเปลี่ยนไปสถานที่ AQ ไปในรูปแบบของโรงแรม SHA Plus แบบ จ. ภูเก็ต เพราะบุคลากรส่วนใหญ่ได้รับการฉีดวัคซีนไปแล้ว และเพื่อให้เป็นสถานที่ท่องเที่ยวได้

ที่มา : https://www.thaigov.go.th/news/contents/details/45930