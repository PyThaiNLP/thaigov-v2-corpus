รัฐบาลไทย-ข่าวทำเนียบรัฐบาล-โฆษกรัฐบาลเผย นายกฯ สั่งด่วน ทุกหน่วยงานเกาะติดสถานการณ์น้ำท่วมภาคใต้ 24 ชม. หลายพื้นที่ของประเทศอยู่ท่ามกลางมรสุม ทางทิศตะวันตกและทิศตะวันออก


วันศุกร์ที่ 26 พฤศจิกายน 2564
พิมพ์
โฆษกรัฐบาลเผย นายกฯ สั่งด่วน ทุกหน่วยงานเกาะติดสถานการณ์น้ำท่วมภาคใต้ 24 ชม. หลายพื้นที่ของประเทศอยู่ท่ามกลางมรสุม ทางทิศตะวันตกและทิศตะวันออก
โฆษกรัฐบาลเผย นายกฯ สั่งด่วน ทุกหน่วยงานเกาะติดสถานการณ์น้ำท่วมภาคใต้ 24 ชม. หลายพื้นที่ของประเทศอยู่ท่ามกลางมรสุม ทางทิศตะวันตกและทิศตะวันออก
วันนี้ (26 พ.ย. 64) นายธนกร วังบุญคงชนะ​ โฆษกประจำสำนักนายกรัฐมนตรีเผยว่า พลเอกประยุทธ์​ จันทร์โอชา นายกรัฐมนตรีและรัฐมนตรีว่าการกระทรวงกลาโหม​ ได้รับทราบ​ ประกาศกรมอุตุนิยมวิทยา ฉบับที่ 1 ลงวันที่ 26 พฤศจิกายน 2564​ ซึ่งรายงานว่าจะมี ฝนตกหนักถึงหนักมาก บริเวณภาคใต้ และคลื่นลมแรง บริเวณอ่าวไทย​ โดยจะมีผลกระทบ ตั้งแต่วันที่ 27 ถึงวันที่ 30 พฤศจิกายน 2564​ ร่องมรสุมพาดผ่านภาคใต้ตอนล่าง ประกอบกับมรสุมตะวันออกเฉียงเหนือที่พัดปกคลุมอ่าวไทยและภาคใต้มีกำลังค่อนข้างแรง ทำให้มีฝนตกหนักถึงหนักมากบางพื้นที่บริเวณจังหวัดชุมพร สุราษฎร์ธานี นครศรีธรรมราช พัทลุง
สงขลา ปัตตานี ยะลา และนราธิวาส  อาจเกิดน้ำท่วมฉับพลัน และน้ำป่าไหลหลากได้  รวมทั้งอ่าวไทยยังมีคลื่นสูงประมาณ 2 -3 เมตร ในบริเวณที่ฝนตกหนักด้วย
นายธนกร ยังกล่าวเพิ่มเติมว่า นายกรัฐมนตรี​ได้สั่งการด่วนให้หน่วยงานที่มีส่วนเกี่ยวข้อง​เตรียม​ความพร้อมอย่างเต็มรูปแบบเพื่อรับมือกับสถานการณ์​ โดยเน้นให้เกาะติดสถานการณ์​อย่างใกล้ชิด เตรียมกำลังพล เครื่องจักร อุปกรณ์และระบบสื่อสาร  พร้อมให้ความช่วยเหลือแก่ประชาชนผู้ประสบภัย ตลอด 24 ชม. ​และขอให้ประชาชนติดตามประกาศจากกรมอุตุนิยมวิทยา​ อย่างใกล้ชิด ด้วย
………………..

ที่มา : https://www.thaigov.go.th/news/contents/details/48753