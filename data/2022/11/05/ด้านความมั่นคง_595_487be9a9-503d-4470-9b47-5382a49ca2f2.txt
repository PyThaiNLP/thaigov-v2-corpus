รัฐบาลไทย-ข่าวทำเนียบรัฐบาล-กระทรวงกลาโหม ร่วมมือ กระทรวงการพัฒนาสังคมและความมั่นคงของมนุษย์จัดทำบันทึกข้อตกลงความร่วมมือโครงการ "สร้างคน สร้างโอกาส สร้างชาติมั่นคง"


วันพฤหัสบดีที่ 23 ธันวาคม 2564
กระทรวงกลาโหม ร่วมมือ กระทรวงการพัฒนาสังคมและความมั่นคงของมนุษย์จัดทำบันทึกข้อตกลงความร่วมมือโครงการ "สร้างคน สร้างโอกาส สร้างชาติมั่นคง"
พลเอก วรเกียรติ รัตนานนท์ ปลัดกระทรวงกลาโหม เป็นผู้แทนของกระทรวงกลาโหม ในพิธีลงนามบันทึกข้อตกลงความร่วมมือแสดงเจตจำนงในการร่วมขับเคลื่อนโครงการ “สร้างคน สร้างโอกาส สร้างชาติมั่นคง”
ภายใต้แนวความคิด “ดี เก่ง กล้า ด้านดนตรีและศิลปะ”ร่วมกับกระทรวงการพัฒนาสังคมและความมั่นคงของมนุษย์ โดยมีนางพัชรี อาระยะกุล ปลัดกระทรวงการพัฒนาสังคมและความมั่นคงของมนุษย์ เป็นตัวแทนลงนามร่วมกัน
สำหรับการจัดทำบันทึกข้อตกลงฯ ในครั้งนี้เป็นการบูรณาการความร่วมมือระหว่างกระทรวงกลาโหมและกระทรวงการพัฒนาสังคมและความมั่นคงของมนุษย์ ในการส่งเสริมให้กลุ่มเป้าหมาย อันได้แก่ เยาวชน สตรี ครอบครัว คนพิการ ผู้สูงอายุ และคนไร้ที่พึ่งสามารถพัฒนาตนเองทั้งทางด้านทักษะดนตรี กีฬา และศิลปะ เพื่อนำไปต่อยอดสู่การประกอบอาชีพหรือทำงาน และมีรายได้ อันจะทำให้กลุ่มเป้าหมายสามารถพึ่งพาตัวเองได้อย่างแท้จริง และเป็นพลเมืองที่ดีมีคุณภาพของประเทศ รวมทั้งเป็นการเปิดโอกาสให้ผู้ฝึกสอนที่มีความเชี่ยวชาญทางด้านดนตรี กีฬา และศิลปะ ของหน่วยขึ้นตรงกระทรวงกลาโหม ได้ร่วมบำเพ็ญประโยชน์ให้กับสาธารณชน

ที่มา : https://www.thaigov.go.th/news/contents/details/49796