รัฐบาลไทย-ข่าวทำเนียบรัฐบาล-การประชุมคณะกรรมการวัตถุอันตราย ครั้งที่ 4-1/2564


วันพฤหัสบดีที่ 9 กันยายน 2564
พิมพ์
การประชุมคณะกรรมการวัตถุอันตราย ครั้งที่ 4-1/2564
รองปลัดฯ ภานุวัฒน์ เป็นประธานการประชุมคณะกรรมการวัตถุอันตราย ครั้งที่ 4-1/2564
วันนี้ (9 กันยายน 2564) เวลา 10.00 น. นายภานุวัฒน์ ตริยางกูรศรี รองปลัดกระทรวงอุตสาหกรรม เป็นประธาน พร้อมด้วย นายทาวัน ทวีถาวรสวัสดิ์ ผู้ช่วยปลัดกระทรวงอุตสาหกรรม เข้าร่วมการประชุมคณะกรรมการวัตถุอันตราย ครั้งที่ 4-1/2564 โดยมีนายประกอบ วิวิธจินดา อธิบดีกรมโรงงานอุตสาหกรรม ผู้แทนจากหน่วยงาน และเจ้าหน้าที่ที่เกี่ยวข้องเข้าร่วมประชุม ผ่านระบบ Web Conference (ZOOM) ณ ห้องประชุม อก.1 อาคารสำนักงานปลัดกระทรวงอุตสาหกรรม
ซึ่งที่ประชุมได้ร่วมกันพิจารณา ร่างกฎหมายลำดับรองภายใต้ พ.ร.บ. วัตถุอันตราย พ.ศ. 2535 เห็นชอบหลักการเพื่อแก้ไขเพิ่มเติมพระราชบัญญัติ วัตถุอันตรายฯ   และร่วมกันพิจารณาแนวทางการขับเคลื่อนเป้าหมายการพัฒนาที่ยั่งยืน (Sustainable Development Goals: SDGs) เป้าหมายย่อยที่ 3.9 ลดจำนวนการตาย การเจ็บป่วยจากสารเคมีอันตราย มลพิษ และการปนเปื้อนทางอากาศ น้ำ และดิน ให้ลดลงอย่างมาก ภายในปี พ.ศ. 2573
ทั้งนี้ การประชุมดังกล่าวเป็นไปตามข้อกำหนดออกตามความในมาตรา 9 แห่งพระราชกำหนดการบริหารราชการในสถานการณ์ฉุกเฉิน พ.ศ.2548 ฉบับที่ 32 ลงวันที่ 28 สิงหาคม พ.ศ. 2564

ที่มา : https://www.thaigov.go.th/news/contents/details/45685