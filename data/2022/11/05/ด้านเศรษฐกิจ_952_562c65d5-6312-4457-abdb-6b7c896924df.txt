รัฐบาลไทย-ข่าวทำเนียบรัฐบาล-ธ.ก.ส. ร่วมปั๊ม PT มอบสิทธิประโยชน์ทั้งเติมน้ำมันและส่วนลดร้านค้าให้ผู้ถือบัตร Smart Card อสม. อสส. และ สพฉ. ถึง มิ.ย.65


วันศุกร์ที่ 17 กันยายน 2564
พิมพ์
ธ.ก.ส. ร่วมปั๊ม PT มอบสิทธิประโยชน์ทั้งเติมน้ำมันและส่วนลดร้านค้าให้ผู้ถือบัตร Smart Card  อสม. อสส. และ สพฉ. ถึง มิ.ย.65
ธ.ก.ส. และสถานีบริการน้ำมันพีที ร่วมส่งกำลังใจและช่วยลดภาระค่าครองชีพให้บุคลากรทางการแพทย์ และอาสาสมัครด่านหน้า โดยมอบสิทธิประโยชน์ให้กับผู้ถือบัตร Smart Card อสม.  อสส. สพฉ. ของ ธ.ก.ส. ที่มีบัตรสมาชิกพีทีแมกซ์การ์ด
ธ.ก.ส. และสถานีบริการน้ำมันพีที ร่วมส่งกำลังใจและช่วยลดภาระค่าครองชีพให้บุคลากรทางการแพทย์ และอาสาสมัครด่านหน้า โดยมอบสิทธิประโยชน์ให้กับผู้ถือบัตร Smart Card อสม.  อสส. สพฉ. ของ ธ.ก.ส. ที่มีบัตรสมาชิกพีทีแมกซ์การ์ด ทั้งรับแต้มเพิ่มพิเศษเมื่อเติมน้ำมัน ส่วนลดเครื่องดื่มที่ร้านกาแฟพันธุ์ไทย และส่วนสดสินค้าในร้าน พีที แม็คมาร์ท ตั้งแต่บัดนี้ถึง 30 มิถุนายน 2565
นางณิชา อวยพรรุ่งรัตน์ ผู้ช่วยผู้จัดการธนาคารเพื่อการเกษตรและสหกรณ์การเกษตร (ธ.ก.ส.) เปิดเผยว่า ด้วยสถานการณ์การแพร่ระบาดของเชื้อไวรัส COVID-19 ที่ยังคงระบาดอยู่อย่างต่อเนื่อง ดังนั้นเพื่อร่วมสร้างขวัญกำลังใจและลดภาระค่าครองชีพให้กับ บุคลาการทางการแพทย์และอาสาสมัครด้านสาธารณสุข เช่น อาสาสมัครสาธารณสุขประจำหมู่บ้าน (อสม.) กรมสนับสนุนบริการสุขภาพ กระทรวงสาธารณสุข อาสาสมัครสาธารณสุข กรุงเทพมหานคร (อสส.) สำนักอนามัย กรุงเทพมหานคร และผู้ปฏิบัติการสถาบันการแพทย์ฉุกเฉินแห่งชาติ (สพฉ.) ทั่วประเทศ ที่ทำงานหนักเพื่อต่อสู้กับภาวะวิกฤติในขณะนี้
ธ.ก.ส. ร่วมกับ บริษัท พีทีจี เอ็นเนอยีจำกัด (มหาชน) (พีทีจี) ผู้ให้บริการสถานีบริการน้ำมันพีที จึงจัดกิจกรรมเพื่อมอบสิทธิพิเศษ ให้กับผู้ถือบัตร Smart Card อสม. อสส. และ สพฉ. ที่มีบัตรสมาชิกพีทีแมกซ์การ์ด  ประกอบด้วย 1) เมื่อเติมน้ำมันพีที  รับแต้มพิเศษ 2 เท่าในบัตรสมาชิกพีทีแมกซ์การ์ด สูงสุด 100 คะแนน/เดือน  2) ซื้อกาแฟพันธุ์ไทยทุกรายการ ที่ร้านกาแฟพันธุ์ไทย รับส่วนลด 5 บาท จำนวน 1 สิทธิ์/วัน/สมาชิก 3) ส่วนลดเมื่อซื้อสินค้าที่ร้านค้า พีที แม็คมาร์ท เช่น วอวิคน้ำดื่ม 600 มิลลิลิตร (แพ็ค 12 ขวด) ราคา 30 บาท (ปกติ 54 บาท) ดีน่า ดีซอยนมถั่วเหลืองยูเอชที 250 มิลลิลิตร (แพ็ค 6 กล่อง) ราคา 45 บาท (ปกติ 48 บาท) เนสกาแฟเอสเพรสโซ่โรสท์กระป๋อง 180 มิลลิลิตร (แพ็ค 6 กระป๋อง) ราคา 75 บาท (ปกติ 84 บาท) และ MAXMART ข้าวราดกะเพราไก่ไข่ดาว 205 กรัม ราคา 35 บาท (ปกติ 39 บาท) เป็นต้น จำนวน 2 สิทธิ์/วัน/สมาชิก
สำหรับขั้นตอนการรับสิทธิพิเศษเพียงพิมพ์ข้อความในโทรศัพท์มือถือ*793*845* ตามด้วยหมายเลขบัตร Smart Card อสส. อสม. และ สพฉ. 9 หลักแรก และพิมพ์ 4 หลักสุดท้าย # กดโทรออก โดยต้องเป็นหมายเลขโทรศัพท์ที่ลงทะเบียนไว้ตอนสมัครบัตร พีที แมกซ์ การ์ด (กดรับสิทธิ์เพียงครั้งเดียว สามารถใช้สิทธิ์ได้ตลอดระยะเวลาโครงการ) พร้อมแจ้งรหัสส่วนลดที่ได้รับจาก SMS ให้กับพนักงาน ณ สถานีบริการน้ำมันพีที ที่ร่วมรายการ ตั้งแต่บัดนี้ถึง 30 มิถุนายน 2565

ที่มา : https://www.thaigov.go.th/news/contents/details/45915