รัฐบาลไทย-ข่าวทำเนียบรัฐบาล-อย่าเชื่อ! ผู้แอบอ้างพาไปทำงานเมืองนอก เสี่ยงเสียเงิน - เสียโอกาส - เป็นเหยื่อค้ามนุษย์ สมัครผ่านกรมการจัดหางานแน่นอนกว่า


วันอังคารที่ 26 เมษายน 2565
อย่าเชื่อ! ผู้แอบอ้างพาไปทำงานเมืองนอก เสี่ยงเสียเงิน - เสียโอกาส - เป็นเหยื่อค้ามนุษย์ สมัครผ่านกรมการจัดหางานแน่นอนกว่า
.....
กระทรวงแรงงาน เตือนอย่าหลงเชื่อผู้แอบอ้างว่าสามารถพาไปทำงานหรือส่งไปฝึกงานในต่างประเทศได้ และเรียกเก็บค่าดำเนินการ เพราะเสี่ยงเสียทรัพย์ เสียโอกาสในการทำงาน หรือตกเป็นเหยื่อกระบวนการค้ามนุษย์ ผู้ที่ต้องการเดินทางไปทำงานต่างประเทศ ศึกษาข้อมูลได้ที่เว็บไซต์ www.doe.go.th/overseas และลงทะเบียนได้ที่เว็บไซต์ toea.doe.go.th สอบถามเพิ่มเติมได้ที่ สายด่วนกรมการจัดหางาน 1694
.
การหลอกลวงว่าสามารถหางาน หรือส่งไปฝึกงานในต่างประเทศได้ มีโทษจำคุก 3 -10 ปี หรือปรับ 60,000 – 200,000 บาท หรือทั้งจำทั้งปรับ รวมถึงการโฆษณาจัดหางานโดยไม่ได้รับอนุญาต ก็มีโทษจำคุกไม่เกิน 3 ปี หรือปรับไม่เกิน 60,000 บาท หรือทั้งจำทั้งปรับ ผู้ประสบปัญหาจากการสมัครงานหรือการเดินทางไปทำงานต่างประเทศ ร้องทุกข์ได้ที่สำนักงานจัดหางานจังหวัดทุกจังหวัดทั่วประเทศ
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/53918