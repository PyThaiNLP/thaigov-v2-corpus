รัฐบาลไทย-ข่าวทำเนียบรัฐบาล-โฆษกรัฐบาลเผย นายกฯ ห่วงใยสุขภาพจิตประชาชน กำชับส่วนราชการลงพื้นที่ดูแลให้คำปรึกษาอย่างใกล้ชิด ฝากประชาชนดูแลสุขภาพจิตตนเองและคนรอบข้าง เปิดใจรับฟังซึ่งกันและกัน


วันพุธที่ 9 กุมภาพันธ์ 2565
พิมพ์
โฆษกรัฐบาลเผย นายกฯ ห่วงใยสุขภาพจิตประชาชน กำชับส่วนราชการลงพื้นที่ดูแลให้คำปรึกษาอย่างใกล้ชิด ฝากประชาชนดูแลสุขภาพจิตตนเองและคนรอบข้าง เปิดใจรับฟังซึ่งกันและกัน
โฆษกรัฐบาลเผย นายกฯ ห่วงใยสุขภาพจิตประชาชน กำชับส่วนราชการลงพื้นที่ดูแลให้คำปรึกษาอย่างใกล้ชิด ฝากประชาชนดูแลสุขภาพจิตตนเองและคนรอบข้าง เปิดใจรับฟังซึ่งกันและกัน สร้างสังคมแห่งความเห็นอกเห็นใจ
วันที่ 9 ก.พ. 65 นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่าจากสถานการณ์การแพร่ระบาดของโรคติดต่อเชื้อไวรัสโคโรนา 2019 (โควิด-19) ประกอบกับปัญหาเศรษฐกิจในขณะนี้ อาจทำให้บางคน เกิดความเครียด วิตกกังวล ส่งผลกระทบต่อสุขภาพจิต พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ห่วงใยต่อสุขภาพจิตของประชาชน สั่งการส่วนราชการ หน่วยงานลงพื้นที่ ติดตามรับฟังปัญหา ให้คำปรึกษา พร้อมให้การช่วยเหลืออย่างใกล้ชิด ขณะเดียวกันก็ขอให้ประชาชนทุกคนดูแลสุขภาพจิตของตัวเอง รวมถึงคนรอบข้างและครอบครัว เปิดใจรับฟังซึ่งกันและกัน สร้างสังคมแห่งความเห็นอกเห็นใจ ร่วมมือฝ่าวิกฤตครั้งนี้ไปด้วยกัน
โฆษกประจำสำนักนายกรัฐมนตรีกล่าวว่า รัฐบาลมีความตั้งใจที่จะแก้ไขปัญหาต่าง ๆ เพื่อบรรเทาความเดือดร้อนของประชาชน ตลอดระยะเวลาที่ได้รับผลกระทบจากการแพร่ระบาดของโรคโควิด-19 รัฐบาลได้ดำเนินมาตรการ พร้อมจัดสรรงบประมาณแก้ไขปัญหาในเรื่องดังกล่าวอย่างเร่งด่วน แต่ยังมีการแพร่ระบาดของโรคโควิด-19 เกิดขึ้นอย่างต่อเนื่อง ซึ่งทั่วโลกได้รับผลกระทบเหมือนกัน รัฐบาลเข้าใจถึงปัญหาและความเดือดร้อนของประชาชน พยายามทำทุกอย่างอย่างเต็มที่เพื่อประชาชน
“ไม่ว่าปัญหาจะมีมากแค่ไหน ถ้าทุกคนร่วมมือร่วมใจ ก็จะสามารถผ่านพ้นปัญหาไปได้ ยืนยันรัฐบาลจะไม่ทอดทิ้งประชาชน หากมีปัญหา มีความกังวลใจ หรือความเครียด สามารถขอรับการปรึกษาทางช่องทางสายด่วนสุขภาพจิต 1323 หรือ fb: 1323 รวมถึงหน่วยงานราชการ และผู้นำชุมชนในท้องถิ่น  ที่สำคัญขอให้มีสติ เตือนตนเอง รู้จักตนเอง พิจารณาตนเองว่ามีความคิด อารมณ์ความรู้สึกอย่างไร หมั่นหากิจกรรมผ่อนคลาย ฝึกการผ่อนคลายตนเอง” โฆษกประจำสำนักนายกรัฐมนตรีกล่าว

ที่มา : https://www.thaigov.go.th/news/contents/details/51372