รัฐบาลไทย-ข่าวทำเนียบรัฐบาล-ครม. ไฟเขียว โครงการทางพิเศษสายกะทู้ – ป่าตอง จ.ภูเก็ต เพิ่มความสะดวกให้ประชาชนและนักท่องเที่ยวในพื้นที่ คาดเปิดใช้ปี 70


วันพุธที่ 19 มกราคม 2565
ครม. ไฟเขียว โครงการทางพิเศษสายกะทู้ – ป่าตอง จ.ภูเก็ต เพิ่มความสะดวกให้ประชาชนและนักท่องเที่ยวในพื้นที่ คาดเปิดใช้ปี 70
.....
ที่ประชุม ครม. (18 ม.ค. 65) อนุมัติโครงการทางพิเศษสายกะทู้ - ป่าตอง จังหวัดภูเก็ต ระยะทางรวม 3.98 กิโลเมตร วงเงินลงทุน 14,670 ล้านบาท เพื่อเพิ่มเส้นทางการเดินทางระหว่างตัวเมืองภูเก็ตไปยังหาดป่าตองให้กับประชาชนในพื้นที่ และนักท่องเที่ยว ช่วยลดอุบัติเหตุทางถนนที่เกิดขึ้น เนื่องจากสภาพเส้นทางที่ลาดชันและคดเคี้ยว และใช้เป็นเส้นทางอพยพ กรณีเกิดภัยพิบัติ (เช่น กรณีเกิดสึนามิ)
.
สำหรับรูปแบบการลงทุน เป็นการร่วมลงทุนระหว่างรัฐและเอกชนในรูปแบบ PPP Net Cost โดยภาครัฐรับผิดชอบการจัดกรรมสิทธิ์ที่ดิน และภาคเอกชนรับผิดชอบ ออกแบบ ก่อสร้าง ดำเนินงานและบำรุงรักษา ระยะเวลาสัมปทาน 35 ปี
.
คาดว่าจะเริ่มก่อสร้างในปี 2566 และเปิดให้บริการได้ในปี 2570 ซึ่งจะเป็นประโยชน์ในการสัญจร และพัฒนาโครงสร้างพื้นฐานด้านคมนาคมของประเทศเป็นไปตามการสนับสนุนการพัฒนา จ.ภูเก็ต ภายใต้แนวคิดการพัฒนาเมืองอัจฉริยะ (Smart City) อีกด้วย
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/50690