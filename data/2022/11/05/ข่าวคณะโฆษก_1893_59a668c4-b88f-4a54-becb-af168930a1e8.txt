รัฐบาลไทย-ข่าวทำเนียบรัฐบาล-โฆษกรัฐบาลเผย นายกฯ ชมคนไทย สมัครใจใส่แมสป้องกันตนเองและผู้อื่น แนะการสวมหน้ากากถูกวิธีมีประโยชน์มาก ช่วยลดโอกาสการแพร่/รับเชื้อโควิด-19 และโรคระบบทางเดินหายใจอื่นๆ


วันอาทิตย์ที่ 3 กรกฎาคม 2565
พิมพ์
โฆษกรัฐบาลเผย นายกฯ ชมคนไทย สมัครใจใส่แมสป้องกันตนเองและผู้อื่น   แนะการสวมหน้ากากถูกวิธีมีประโยชน์มาก ช่วยลดโอกาสการแพร่/รับเชื้อโควิด-19 และโรคระบบทางเดินหายใจอื่นๆ
โฆษกรัฐบาลเผย นายกฯ ชมคนไทย สมัครใจใส่แมสป้องกันตนเองและผู้อื่น   แนะการสวมหน้ากากถูกวิธีมีประโยชน์มาก ช่วยลดโอกาสการแพร่/รับเชื้อโควิด-19 และโรคระบบทางเดินหายใจอื่นๆ
วันนี้ (3 กรกฎาคม 2565)  นายธนกร วังบุญคงชนะ โฆษกประจำสำนักนายกรัฐมนตรีเผยพลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ชื่นชมคนไทย ส่วนใหญ่ยังให้ความร่วมมือสวมใส่หน้ากากผ้า/หน้ากากอนามัยป้องกันตนเอง ขณะออกจากบ้านและอยู่ในที่สาธารณะ แม้ ศบค. และภาครัฐได้มีการผ่อนคลายมาตรการในการสวมหน้ากากอนามัยหรือหน้ากากผ้าให้เป็นไปตามความสมัครใจ เพื่อให้ประชาชนและผู้ประกอบการได้ใช้ชีวิตใกล้เคียงปกติทั้งนี้ นายกรัฐมนตรียังได้เน้นถึงประโยชน์ของการสวมหน้ากากอนามัยอย่างถูกวิธีว่า  เป็นวิธีช่วยป้องกันตนเอง ลดความเสี่ยงในการรับหรือแพร่เชื้อไปสู่ผู้อื่น ทั้งไวรัสที่ทำให้เกิดโรคโควิด-19 โรคระบบทางเดินหายใจ โรคติดเชื้ออื่น ๆ ที่อาจเจอได้ในปัจจุบัน กระทรวงสาธารณสุขจึงยังแนะนําให้ประชาชนทั่วไปสวมหน้ากากอนามัยเมื่ออยู่ร่วมกับ บุคคลอื่นในสถานที่หรือในพื้นที่แออัด มีการรวมกลุ่มคนจำนวนมาก ไม่สามารถเว้นระยะห่างได้ หรืออากาศระบายถ่ายเทไม่ดี โดยเฉพาะกลุ่ม 608 ผู้สูงอายุ ผู้ที่มีโรคประจำตัว หญิงตั้งครรภ์ ผู้ติดเชื้อ และผู้ที่สัมผัสใกล้ชิดกับผู้ติดเชื้อควรสวมใส่หน้ากากอนามัยตลอดเวลาด้วย
สำหรับสถานการณ์การแพร่ระบาดของโควิด-19 วันนี้ พบผู้ติดเชื้อโควิด-19 รายใหม่ 2,328 ราย จำแนกเป็น ผู้ป่วยในประเทศ 2,325 ราย ผู้ป่วยมาจากต่างประเทศ 3 ราย ผู้เสียชีวิต 19 ราย ผู้ที่กำลังรักษาตัว 24,989 ราย และมียอดผู้ที่หายป่วยกลับบ้านแล้ว 2,043 ราย ทำให้มียอดผู้ป่วย ยืนยันสะสมตั้งแต่ 1 ม.ค. 65 จำนวน 2,306,670 ราย จำนวนผู้ที่หายป่วยสะสมจำนวน 2,305,922 ราย จำนวนผู้ป่วยปอดอักเสบรักษาตัวอยู่ในโรงพยาบาล 678 ราย ขณะที่รายงานภาพรวมการฉีดวัคซีนโควิด-19 สรุปจำนวนผู้ที่ได้รับได้รับวัคซีนสะสม ตั้งแต่ 28 ก.พ. 64 - 1 ก.ค. 65 รวม 139,896,534 โดส ใน 77 จังหวัด แบ่งเป็นผู้ได้รับวัคซีนเข็มที่ 1 สะสม 56,991,051 โดส ผู้ได้รับวัคซีนเข็มที่ 2 สะสม 53,188,432  โดส และผู้ได้รับวัคซีนเข็มที่ 3 ขึ้นไปสะสม 29,717,051 โดส

ที่มา : https://www.thaigov.go.th/news/contents/details/56455