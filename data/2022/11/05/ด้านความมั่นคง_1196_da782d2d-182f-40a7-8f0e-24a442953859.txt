รัฐบาลไทย-ข่าวทำเนียบรัฐบาล-ปลัด มท. และนายกสมาคมแม่บ้าน มท. เป็นประธานพิธีบำเพ็ญกุศลสวดพระอภิธรรมศพ พระพรหมวชิรเจดีย์ (บำรุง ฐานุตฺตโร ป.ธ.7) อดีตที่ปรึกษาเจ้าคณะภาค 5 อดีตเจ้าอาวาสวัดพระศรีรัตนมหาธาตุวรมหาว


วันอาทิตย์ที่ 19 มิถุนายน 2565
พิมพ์
ปลัด มท. และนายกสมาคมแม่บ้าน มท. เป็นประธานพิธีบำเพ็ญกุศลสวดพระอภิธรรมศพ พระพรหมวชิรเจดีย์ (บำรุง ฐานุตฺตโร ป.ธ.7) อดีตที่ปรึกษาเจ้าคณะภาค 5 อดีตเจ้าอาวาสวัดพระศรีรัตนมหาธาตุวรมหาว
ปลัด มท. และนายกสมาคมแม่บ้าน มท. เป็นประธานพิธีบำเพ็ญกุศลสวดพระอภิธรรมศพ พระพรหมวชิรเจดีย์ (บำรุง ฐานุตฺตโร ป.ธ.7) อดีตที่ปรึกษาเจ้าคณะภาค 5 อดีตเจ้าอาวาสวัดพระศรีรัตนมหาธาตุวรมหาวิหาร
เมื่อวันที่ 17 มิ.ย. 65 เวลา 19.00 น. ที่ศาลาพิบูลธรรม วัดพระศรีรัตนมหาธาตุวรมหาวิหาร อ.เมืองพิษณุโลก จ.พิษณุโลก นายสุทธิพงษ์ จุลเจริญ ปลัดกระทรวงมหาดไทย พร้อมด้วย ดร. วันดี กุญชรยาคง จุลเจริญ นายกสมาคมแม่บ้านมหาดไทย เป็นประธานพิธีบำเพ็ญกุศลสวดพระอภิธรรมศพ พระพรหมวชิรเจดีย์ (บำรุง ฐานุตฺตโร ป.ธ.7) อดีตที่ปรึกษาเจ้าคณะภาค 5 อดีตเจ้าอาวาสวัดพระศรีรัตนมหาธาตุวรมหาวิหาร ซึ่งได้รับเมตตาพระราชรัตนสุธี เจ้าคณะจังหวัดพิษณุโลก ผู้ช่วยเจ้าอาวาสวัดพระศรีรัตนมหาธาตุวรมหาวิหาร เป็นประธานสงฆ์ และพระรัตนโมลี รองเจ้าคณะจังหวัดพิษณุโลก ผู้ช่วยเจ้าอาวาสวัดพระศรีรัตนมหาธาตุวรมหาวิหาร พระมหาธนศักดิ์​ จินตกวี​ รองเจ้าคณะอำเภอเมืองพิษณุโลก ผู้ช่วยเจ้าอาวาสวัดพระศรีรัตนมหาธาตุวรมหาวิหาร พร้อมด้วยคณะสงฆ์ และสามเณร วัดพระศรีรัตนมหาธาตุวรมหาวิหาร ร่วมพิธี โดยมี ว่าที่ร้อยตรีณรงค์ โรจนโสทร ผู้ตรวจราชการกระทรวงมหาดไทย เขตตรวจราชการที่ 17 นายรณชัย จิตรวิเศษ ผู้ว่าราชการจังหวัดพิษณุโลก นางวัชรินทร์ จิตรวิเศษ ประธานแม่บ้านมหาดไทยจังหวัดพิษณุโลก นายรณรงค์ นครจินดา นายพิศิษฐ์ กิจบุญอนันต์ รองผู้ว่าราชการจังหวัดพิษณุโลก หัวหน้าส่วนราชการในสังกัดกระทรวงมหาดไทย นายอำเภอ คณะกรรมการแม่บ้านมหาดไทยจังหวัดพิษณุโลก และพุทธศาสนิกชน ร่วมในพิธี
นายสุทธิพงษ์ จุลเจริญ เปิดเผยว่า พระพรหมวชิรเจดีย์ นามเดิม บำรุง มากก้อน เกิดเมื่อวันที่ 23 ก.พ. 2480 ที่บ้านหมู่ที่ 3 หัววังกร่าง ต.มะขามสูง อ.เมืองพิษณุโลก จ.พิษณุโลก ได้รับการบรรพชา เมื่อวันที่ 23 ธ.ค. 2495 ณ วัดกระบังมังคลาราม จ.พิษณุโลก ต่อมาในปี 2500 สอบได้นักธรรมเอก สำนักเรียนวัดกระบังมังคลาราม ปี 2509 เป็นเจ้าคณะ 13 วัดทองนพคุณ ปี 2516 เปรียญธรรม 7 ประโยค สำนักเรียนวัดทองนพคุณ กรุงเทพ ปี 2518 เป็นรองเจ้าคณะจังหวัดพิษณุโลก 5 ธ.ค. 2521 เป็นพระราชาคณะชั้นสามัญเปรียญ ที่พระศรีรัตนมุนี ปี 2531 เป็นเจ้าคณะจังหวัดพิษณุโลก ปี 2534 เป็นเจ้าอาวาสวัดพระศรีรัตนมหาธาตุวรมหาวิหาร 5 ธ.ค. 2535 เป็น พระราชาคณะชั้นราช ที่ พระราชรัตนมุนี ศรีปาพจนาลงกรณ์ มหาคณิสสร บวรสังฆาราม คามวาสี 5 ธ.ค. 2541 เป็นรองเจ้าคณะภาค 5 ธ.ค. 2542 เป็นพระราชาคณะชั้นเทพ ที่พระเทพรัตนกวี เมธีธรรมสาธก ตรีปิฎกวราลงกรณ์ มหาคณิสสร บวรสังฆาราม คามวาสี ปี 2548 เป็นพระราชาคณะชั้นธรรม ที่พระธรรมเสนานุวัตร พิพัฒน์กิจจานุยุต พุทธชินราชวรธาดา ตรีปิฎกวราลงกรณ์ มหาคณิสสร บวรสังฆาราม คามวาสี 28 ก.ค. 2562 เป็นพระราชาคณะเจ้าคณะรอง มีราชทินนามตามที่จารึกในหิรัญบัฎว่า พระพุทธิวงศมุนีศรีพุทธศาสตรโกศล วิมลพุทธชินราชธํารงวิศิษฎ์ พิพิธศาสนกิจจาทร ตรีปิฎกวราลงกรณ์ มหาคณิสสร บวรสังฆาราม คามวาสี และวันที่ 8 ก.พ. 2565 ได้รับพระราชทานราชทินนาม เป็นพระราชาคณะเจ้าคณะรอง มีราชทินนามตามที่จารึกในหิรัญบัฏว่า พระพรหมวชิรเจดีย์ ศรีพุทธศาสตรโกศล วิมลพุทธชินราชธ ารงวิศิษฎ์ พิพิธศาสนกิจจาทร ตรีปิฎกวราลงกรณ์ มหาคณิสสร บวรสังฆาราม คามวาสี
"พระพรหมวชิรเจดีย์ (บำรุง ฐานุตฺตโร ป.ธ.7) เป็นพระนักพัฒนาที่มีวิสัยทัศน์ยาวไกล เมื่อได้รับการแต่งตั้งเป็นเจ้าอาวาสวัดพระศรีรัตนมหาธาตุวรมหาวิหาร ได้พัฒนาวัดอย่างต่อเนื่อง เช่น การจัดสร้างวิทยาลัยสงฆ์พุทธชินราช มหาวิทยาลัยมหาจุฬาลงกรณราชวิทยาลัย โรงเรียนบาลีพุทธชินราช อำเภอเนินมะปราง ตลอดจนบำเพ็ญสาธารณสงเคราะห์ต่างๆ อันเป็นประโยชน์ต่อพุทธศาสนิกชนอย่างถ้วนหน้า" นายสุทธิพงษ์ฯ กล่าวเพิ่มเติม
พระพรหมวชิรเจดีย์ (บำรุง ฐานุตฺตโร ป.ธ.7) อดีตที่ปรึกษาเจ้าคณะภาค 5 อดีตเจ้าอาวาสวัดพระศรีรัตนมหาธาตุวรมหาวิหาร จ.พิษณุโลก ถึงแก่มรณภาพด้วยอาการสงบ ณ โรงพยาบาลพุทธชินราช จังหวัดพิษณุโลก เวลา 12.02 น. สิริอายุรวม 85 ปี

ที่มา : https://www.thaigov.go.th/news/contents/details/55875