รัฐบาลไทย-ข่าวทำเนียบรัฐบาล-ทส. ประชุมคณะกรรมการสิ่งแวดล้อมแห่งชาติ (กก.วล.) ครั้งที่ 3/2564


วันจันทร์ที่ 21 มิถุนายน 2564
ทส. ประชุมคณะกรรมการสิ่งแวดล้อมแห่งชาติ (กก.วล.) ครั้งที่ 3/2564
ทส. ประชุมคณะกรรมการสิ่งแวดล้อมแห่งชาติ (กก.วล.) ครั้งที่ 3/2564
ทส. ประชุมคณะกรรมการสิ่งแวดล้อมแห่งชาติ (กก.วล.) ครั้งที่ 3/2564
วันนี้ (21 มิถุนายน 2564) เวลา 10.00 น.  นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม ในฐานะรองประธานกรรมการสิ่งแวดล้อมแห่งชาติ พร้อมด้วยนายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม ในฐานะกรรมการและเลขานุการ เข้าร่วมการประชุมคณะกรรมการสิ่งแวดล้อมแห่งชาติ (กก.วล.) ครั้งที่ 3/2564 โดยมี พลเอก ประวิตร วงษ์สุวรรณ รองนายกรัฐมนตรี เป็นประธานการประชุม และมี ดร.รวีวรรณ ภูริเดช เลขาธิการสำนักงานนโยบายและแผนทรัพยากรธรรมชาติและสิ่งแวดล้อม ทำหน้าที่ฝ่ายเลขานุการ ณ ห้องประชุม 301 ตึกบัญชาการ ทำเนียบรัฐบาล และผ่านระบบ VDO conference ณ ห้องประชุม ชั้น 17 กระทรวงทรัพยากรธรรมชาติและสิ่งแวดล้อม
ที่ประชุมฯ ได้มีการพิจารณารายงาน EIA จำนวน 8 โครงการ เพื่อความมั่นคงด้านพลังงาน ตามแผน PDP 2018 ได้แก่ โครงการโรงไฟฟ้าน้ำพองทดแทน จังหวัดขอนแก่น โครงการสถานีเก็บรักษาและแปรสภาพก๊าซธรรมชาติจากของเหลวเป็นก๊าซแบบลอยน้ำ (Floating Storage and Regasification Unit: FSRU) พื้นที่อ่าวไทยตอนบน โครงการท่าเทียบเรือ FSRU โครงการก่อสร้างทางแนวใหม่ สายทางเลี่ยงเมืองพนัสนิคม จังหวัดชลบุรี โครงการก่อสร้างสะพานข้ามแม่น้ำโกลก จังหวัดนราธิวาส โครงการก่อสร้างอาคารที่พักข้าราชการ กองบัญชาการกองทัพไทย โครงการจัดตั้งวัดบ้านห้วยน้ำผัก ที่พักสงฆ์เทิดพระเกียรติสิรินธร จังหวัดเลย และ โครงการอ่างเก็บน้ำคลองวังโตนด จังหวัดจันทบุรี
นอกจากนี้ ที่ประชุมฯ ยังได้มีการพิจารณาเกี่ยวกับมาตรฐานคุณภาพน้ำทะเล มาตรฐานควบคุมการปล่อยทิ้งไอน้ำมันเบนซินจากคลังน้ำมันเชื้อเพลิง และมาตรฐานการระบายค่าควันดำจากรถยนต์ใช้งานที่ใช้เครื่องยนต์แบบจุดระเบิดด้วยการอัด รวมทั้งพิจารณารายชื่อผู้ทรงคุณวุฒิเพื่อแต่งตั้งเป็นคณะกรรมการผู้ทรงคุณวุฒิในคณะกรรมการผู้ชำนาญการพิจารณารายงานการประเมินผลกระทบสิ่งแวดล้อม (EIA) ในส่วนกลางจำนวน 9 คณะ และในจังหวัดที่กระจายภารกิจจำนวน 12 คณะ

ที่มา : https://www.thaigov.go.th/news/contents/details/42926