รัฐบาลไทย-ข่าวทำเนียบรัฐบาล-ธอส. ลงใต้คัดโปรเด็ดสินเชื่อบ้าน ดอกเบี้ยคงที่ปีแรก 2.60% ต่อปี ที่งาน “Thailand Smart Money สุราษฎร์ธานี ครั้งที่ 8”


วันพฤหัสบดีที่ 25 สิงหาคม 2565
พิมพ์
ธอส. ลงใต้คัดโปรเด็ดสินเชื่อบ้าน ดอกเบี้ยคงที่ปีแรก  2.60% ต่อปี ที่งาน “Thailand Smart Money สุราษฎร์ธานี ครั้งที่ 8”
ธอส. เข้าร่วมงาน “Thailand Smart Money สุราษฎร์ธานี ครั้งที่ 8” โดยนำผลิตภัณฑ์ทางการเงินโปรโมชั่นสุดพิเศษมอบให้แก่ลูกค้าประชาชน ระหว่างวันที่ 26-28 สิงหาคม 2565 ณ ศูนย์การค้าเซ็นทรัลพลาซา สุราษฎร์ธานี
นายฉัตรชัย ศิริไล กรรมการผู้จัดการ ธนาคารอาคารสงเคราะห์ (ธอส.) เปิดเผยว่า เพื่อเป็นการเพิ่มโอกาสให้ประชาชนในจังหวัดสุราษฎร์ธานีและจังหวัดใกล้เคียงได้มีที่อยู่อาศัยเป็นของตนเอง ธอส. จึงได้เข้าร่วมงาน “Thailand Smart Money สุราษฎร์ธานี ครั้งที่ 8” โดยนำผลิตภัณฑ์ทางการเงินโปรโมชั่นสุดพิเศษมอบให้แก่ลูกค้าประชาชน นำโดย 1.สินเชื่อบ้านอัตราดอกเบี้ยพิเศษ  ปีที่ 1 เท่ากับ MRR-3.55% ต่อปี (ปัจจุบันเท่ากับ 2.60%) อัตราดอกเบี้ยเฉลี่ย 3 ปีแรกเพียง 2.917% (อัตราดอกเบี้ย MRR ธอส. ปัจจุบันเท่ากับ 6.150% ต่อปี) ผ่อนชำระนานสูงสุดถึง 40 ปี ให้กู้ครอบคลุมวัตถุประสงค์การกู้หลัก อาทิ ซื้อ ปลูกสร้าง ต่อเติม ซ่อมแซม ไถ่ถอนจำนองจากสถาบันการเงินอื่น (รีไฟแนนซ์) สำหรับที่อยู่อาศัยที่นำมาเป็นหลักประกันการกู้ในจังหวัดสุราษฎร์ธานี ภูเก็ต พังงา กระบี่ นครศรีธรรมราช ตรัง สตูล พัทลุง สงขลา ยะลา ปัตตานี และนราธิวาส จองสิทธิ์ภายในงานระหว่างวันที่ 26-28 สิงหาคม 2565 ยื่นคำขอกู้ตั้งแต่วันที่ 26 สิงหาคม -30 กันยายน 2565 อนุมัติและทำนิติกรรมภายในวันที่ 31 ตุลาคม 2565 ลูกค้าสินเชื่อที่ทำนิติกรรมภายในเวลาที่ธนาคารกำหนดและมีวงเงินทำนิติกรรมสูงสุด 15 อันดับแรก รับของสมนาคุณฟรี!! อาทิ เครื่องทำน้ำแข็งอัตโนมัติ ชุดหม้อนึ่งอาหารไฟฟ้า Gift Voucher มูลค่า 500 บาท จาก Index Living Mall และเครื่องชงกาแฟแบบหยด จาก Verasu 2.สลากออมทรัพย์ ธอส. ผลตอบแทนดี โอกาสถูกรางวัลสูง นำโดย ชุดขาลเพิ่มพูน หน่วยละ 1,000 บาท ผลตอบแทนหน้าสลาก 0.30% ต่อปี และมีโอกาสรับผลตอบแทนผันแปร 0.70% ต่อปี รวมรับผลตอบแทนสูงสุด 1% ต่อปี (เงื่อนไขเป็นไปตามที่ธนาคารกำหนด) พร้อมโอกาสลุ้นรางวัลที่ 1 มูลค่ารางวัลละ 2 ล้านบาท จองสิทธิ์ระหว่างวันที่ 26-28 สิงหาคม 2565 ซื้อสลากในวันที่ 26 สิงหาคม – 4 กันยายน 2565 (ณ สาขาที่ธนาคารกำหนด) พิเศษสำหรับผู้ที่ซื้อสลากตามระยะเวลาและวงเงินที่ธนาคารกำหนด รับฟรี!! กล่องใส่อาหารจาก Verasu หรือชุดรับกระเป๋าพับอเนกประสงค์ (หรือจนกว่าของสมนาคุณจะหมด)
3.บ้านมือสอง ธอส. คุณภาพดี ทำเลเด่นในจังหวัดสุราษฎร์ธานี และจังหวัดใกล้เคียงกว่า 500 รายการ จำหน่ายพร้อมส่วนลดสูงสุด 40% จากราคาปกติ ราคาต่ำสุดเพียง 390,000 บาท ได้แก่ ทรัพย์ประเภทบ้านเดี่ยว 1 ชั้น ขนาดเนื้อที่ 69 ตารางวา ใน อ.เวียงสระ จ.สุราษฏร์ธานี พร้อมสินเชื่ออัตราดอกเบี้ย 0% ต่อปี นานสูงสุดถึง 24 เดือน ทั้งนี้ ลูกค้าที่สนใจผลิตภัณฑ์ของธนาคารสามารถจองสิทธิ์ใช้บริการและขอรับคำปรึกษาจากเจ้าหน้าที่ของ ธอส.ได้ที่งาน “Thailand Smart Money สุราษฎร์ธานี ครั้งที่ 8” ระหว่างวันที่ 26-28 สิงหาคม 2565 ณ ศูนย์การค้าเซ็นทรัลพลาซา สุราษฎร์ธานี สอบถามรายละเอียดเพิ่มเติมได้ที่ ธอส.ทุกสาขาทั่วประเทศ G H Bank Call Center โทร 0-2645-9000 หรือ Facebook Fanpage ธนาคารอาคารสงเคราะห์ และติดตามข่าวสารของธนาคารได้ที่ Mobile Application : GHB ALL และ www.ghbank.co.th

ที่มา : https://www.thaigov.go.th/news/contents/details/58420