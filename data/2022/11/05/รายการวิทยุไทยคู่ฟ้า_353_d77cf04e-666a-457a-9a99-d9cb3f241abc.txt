รัฐบาลไทย-ข่าวทำเนียบรัฐบาล-เสริมทักษะอาชีพแรงงานรองรับระเบียงเศรษฐกิจภาคใต้


วันอังคารที่ 3 พฤษภาคม 2565
พิมพ์
เสริมทักษะอาชีพแรงงานรองรับระเบียงเศรษฐกิจภาคใต้
วันอังคารที่ 3 พฤษภาคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลเดินหน้าพัฒนาพื้นที่เศรษฐกิจใหม่โดยจะพัฒนา 4 จังหวัดภาคใต้ตอนบน ได้แก่ จ.ชุมพร ระนอง สุราษฎร์ธานี และนครศรีธรรมราช เป็นพื้นที่ระเบียงเศรษฐกิจภาคใต้ สู่การเป็นเมืองท่องเที่ยวและบริการระดับโลก พร้อมเร่งเสริมทักษะอาชีพแก่แรงงานและประชาชนในพื้นที่กว่า 10 หลักสูตร เช่น ภาษาอังกฤษสำหรับพนักงานโรงแรม การยกระดับคุณภาพงานบริการที่เป็นเลิศ การทำเบเกอรี่ บาริสต้ามืออาชีพ การแปรรูปอาหารทะเล การนวดเพื่อสุขภาพ นักส่งเสริมสุขภาพแบบองค์รวม นักจัดการด้านอาหารและโภชนาการบนเรือ เพื่อให้เกิดผลิตภัณฑ์การท่องเที่ยวใหม่ๆ ตลอดจนสร้างเครือข่ายการท่องเที่ยวกับประเทศเพื่อนบ้าน ดึงดูดนักท่องเที่ยวจากทั่วโลก สร้างรายได้แก่ชุมชนอย่างยั่งยืน ผู้สนใจสอบถามได้ที่สำนักงานพัฒนาฝีมือแรงงานทุกแห่งทั่วประเทศ
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/54166