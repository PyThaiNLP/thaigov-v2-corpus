รัฐบาลไทย-ข่าวทำเนียบรัฐบาล-ครม. ไฟเขียว! 2 มาตรการภาษี ดึงต่างชาติศักยภาพสูงเข้าประเทศ ขับเคลื่อนเศรษฐกิจ


วันพุธที่ 23 กุมภาพันธ์ 2565
ครม. ไฟเขียว! 2 มาตรการภาษี ดึงต่างชาติศักยภาพสูงเข้าประเทศ ขับเคลื่อนเศรษฐกิจ
.....
ที่ประชุม ครม. (22 ก.พ. 65) อนุมัติหลักการร่าง พ.ร.ฎ.ว่าด้วยการลดอัตราและยกเว้นรัษฎากร โดยเป็นมาตรการภาษีเพื่อสนับสนุนการดึงดูดชาวต่างชาติที่มีศักยภาพสูงทางด้านเศรษฐกิจ/ความรู้ความเชี่ยวชาญสู่ประเทศไทย กระตุ้นการบริโภค การลงทุน และขีดความสามารถในการแข่งขันในประเทศเพิ่มขึ้น ดังนี้
.
1.การยกเว้นภาษีเงินได้บุคคลธรรมดาสำหรับชาวต่างชาติผู้ถือวีซ่าประเภทผู้พำนักระยะยาว (LTR Visa) 3 กลุ่ม ได้แก่ กลุ่มประชากรโลกผู้มีความมั่งคั่งสูง กลุ่มผู้เกษียณอายุจากต่างประเทศ และกลุ่มที่ต้องการทำงานจากประเทศไทย
.
2.การลดอัตราภาษีเงินได้บุคคลธรรมดาเหลือ 17% สำหรับผู้มีทักษะเชี่ยวชาญพิเศษในอุตสาหกรรมเป้าหมาย โดยมีรายได้ไม่ต่ำกว่า 80,000 ดอลลาร์สหรัฐ/ปี ในช่วง 2 ปีที่ผ่านมา หรือมีรายได้ไม่ต่ำกว่า 40,000 ดอลลาร์สหรัฐ/ปี หากจบการศึกษาปริญญาโทขึ้นไป และมีประสบการณ์ทำงาน 5 ปีในอุตสาหกรรมเป้าหมาย
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/51839