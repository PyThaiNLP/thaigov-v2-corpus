รัฐบาลไทย-ข่าวทำเนียบรัฐบาล-รัฐบาลเพิ่มอัตราเงินสงเคราะห์ลูกจ้างบรรเทาผลกระทบโควิด-19


วันอังคารที่ 28 ธันวาคม 2564
พิมพ์
รัฐบาลเพิ่มอัตราเงินสงเคราะห์ลูกจ้างบรรเทาผลกระทบโควิด-19
วันศุกร์ที่ 25 พฤศจิกายน 2564
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลบรรเทาความเดือดร้อนแก่ลูกจ้างที่ถูกเลิกจ้าง หรือนายจ้างค้างจ่ายเงินเดือน ซึ่งเป็นผลกระทบจากการระบาดของโรคโควิด-19 โดยเพิ่มอัตราเงินสงเคราะห์จากกองทุนสงเคราะห์ลูกจ้าง ดังนี้ กรณีค่าชดเชย ลูกจ้างที่มีอายุงาน 120 วันขึ้นไป แต่ไม่ครบ 3 ปี จากเดิมได้รับค่าชดเชย 30 เท่า เพิ่มเป็น 60 เท่า ของอัตราค่าจ้างขั้นต่ำ ลูกจ้างที่มีอายุงาน 3 ปีขึ้นไป แต่ไม่ครบ 10 ปี เดิมได้รับ 50 เท่า เพิ่มเป็น 80 เท่า และลูกจ้างที่มีอายุงาน 10 ปีขึ้นไป จากเดิมได้รับ 70 เท่า เพิ่มเป็น 100 เท่า ส่วนกรณีเงินอื่นนอกจากค่าชดเชย จากเดิมได้รับในอัตรา 60 เท่า เพิ่มเป็น 100 เท่า ของอัตราค่าจ้างขั้นต่ำ นอกจากนี้ ยังลดอัตราเงินสมทบผู้ประกันตนมาตรา 40 เหลือร้อยละ 60 เป็นเวลา 6 เดือน
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/49963