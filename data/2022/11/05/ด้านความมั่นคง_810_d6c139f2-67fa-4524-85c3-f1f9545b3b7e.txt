รัฐบาลไทย-ข่าวทำเนียบรัฐบาล-พระบรมราชโองการ โปรดเกล้าฯ พระราชทานยศทหาร “พล.ร.อ.” และ “พล.อ.อ.” ให้แก่ ปลัดกระทรวงกลาโหม เป็นกรณีพิเศษ


วันอังคารที่ 8 มีนาคม 2565
พระบรมราชโองการ โปรดเกล้าฯ พระราชทานยศทหาร “พล.ร.อ.” และ “พล.อ.อ.” ให้แก่ ปลัดกระทรวงกลาโหม เป็นกรณีพิเศษ
ตามที่ ราชกิจจานุเบกษา ได้เผยแพร่ประกาศสำนักนายกรัฐมนตรี เรื่อง พระราชทานยศทหารเป็น กรณีพิเศษ
​​โดยมีพระบรมราชโองการโปรดเกล้าโปรดกระหม่อมพระราชทานยศ พลเรือเอก และ พลอากาศเอก เป็นกรณีพิเศษให้ ปลัดกระทรวงกลาโหม ตั้งแต่วันที่ ๒๓ กุมภาพันธ์ พุทธศักราช ๒๕๖๕ เป็นต้นไป นั้น
​เช้าวันนี้ (๘ มีนาคม ๒๕๖๕) พลเอก วรเกียรติ รัตนานนท์ ปลัดกระทรวงกลาโหม รับมอบเครื่องแบบพลเรือเอก พร้อมส่วนประกอบเครื่องแบบ เครื่องหมายความสามารถ และประกาศนียบัตรกำกับเครื่องหมาย ฯ จาก พลเรือเอก สมประสงค์ นิลสมัย ผู้บัญชาการทหารเรือ ณ ห้องสุรศักดิ์มนตรี ในศาลาว่าการกลาโหม นับเป็นพระมหากรุณาธิคุณอย่างหาที่สุดมิได้

ที่มา : https://www.thaigov.go.th/news/contents/details/52303