รัฐบาลไทย-ข่าวทำเนียบรัฐบาล-นายกฯ ยืนยัน ใช้งบคุมการระบาดโควิด-19 อย่างดีที่สุด ไม่มีนำไปใช้ส่วนอื่น


วันอังคารที่ 31 สิงหาคม 2564
นายกฯ ยืนยัน ใช้งบคุมการระบาดโควิด-19 อย่างดีที่สุด ไม่มีนำไปใช้ส่วนอื่น
....
นายกรัฐมนตรี ชี้แจงการใช้งบประมาณกลาง ในการประชุมสภาฯ ว่าใช้เพื่อป้องกันควบคุมโรคโควิด-19 ไม่มีการใช้ในส่วนอื่น ดังนี้
.
1. งบกลางปีนี้ อยู่ในงบที่ตั้งไว้ เพื่อขับเคลื่อนเศรษฐกิจและดูแลกลุ่มเปราะบาง เบิกจ่ายตามระเบียบสำนักงบประมาณ มีการตรวจสอบทุกประการ
.
2. สถานะทางการเงินของไทย ยังอยู่ในระดับดี ซึ่งธนาคารโลกและกองทุนการเงินระหว่างประเทศประเมินไว้ มีแต่หนี้ที่ทำให้เกิดมูลค่าเพื่ออนาคต
.
3. การใช้จ่ายเงิน หรือ กู้เงิน ทำเท่าที่จำเป็น โดยเฉพาะใช้จ่ายกับสถานการณ์โควิด-19 ซึ่งมีประชาชนได้ประโยชน์ 30 - 40 ล้านคน ส่วนที่ตั้งข้อสังเกตว่ามีการเอื้อประโยชน์ มีเงินทอน ขอให้หาข้อมูลมายืนยัน รัฐบาลยินยอมให้ตรวจสอบ
.
4. กรณี นายกฯ Work From Home เนื่องจากมีคนใกล้ชิดติด หมอสั่งให้ทำงานที่บ้าน 14 วัน แต่มีการประชุมระบบทางไกลจากทำเนียบรัฐบาลเกือบทุกวัน
.
5. นายกฯ ขอให้ทุกคนช่วยกันไม่ทำให้บ้านเมืองเสียหาย ทุกอย่างเป็นไปตามกระบวนการยุติธรรม การทำหน้าที่ของฝ่ายนิติบัญญัติ และตุลาการ นายกฯ ไม่สามารถก้าวล่วงได้ ส่วนการควบคุมการชุมนุม ยืนยันว่า ไม่มีการสั่งให้ใช้อาวุธจริงกับประชาชน
.
อ่านเพิ่มเติม คลิก https://www.thaigov.go.th/news/contents/details/45368
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/45376