รัฐบาลไทย-ข่าวทำเนียบรัฐบาล-รมว.วธ. เป็นประธานในพิธีเปิด “การประชุมนานาชาติ Art for All 2021 : Virtual Art Activities Series” ภายใต้ “โครงการศิลปะเพื่อมวลมนุษย์ : ๒๕ ปี แห่งการพัฒนาศักยภาพคนพิการ”


วันศุกร์ที่ 23 กรกฎาคม 2564
รมว.วธ. เป็นประธานในพิธีเปิด “การประชุมนานาชาติ Art for All 2021 : Virtual Art Activities Series” ภายใต้ “โครงการศิลปะเพื่อมวลมนุษย์ : ๒๕ ปี แห่งการพัฒนาศักยภาพคนพิการ”
รมว.วธ. เป็นประธานในพิธีเปิด “การประชุมนานาชาติ Art for All 2021 : Virtual Art Activities Series” ภายใต้ “โครงการศิลปะเพื่อมวลมนุษย์ : ๒๕ ปี แห่งการพัฒนาศักยภาพคนพิการ”
วันที่ ๒๓ กรกฎาคม ๒๕๖๔ เวลา ๐๙.๐๐ น. นายอิทธิพล คุณปลื้ม รัฐมนตรีว่าการกระทรวงวัฒนธรรมเป็นประธานในพิธีเปิด “การประชุมนานาชาติ Art for All 2021 : Virtual Art Activities Series” ภายใต้ “โครงการศิลปะเพื่อมวลมนุษย์ : ๒๕ ปี แห่งการพัฒนาศักยภาพคนพิการ” โดยมี ศ.ดร.ชาญณรงค์ พรรุ่งโรจน์ ประธานมูลนิธิศิลปะเพื่อมวลมนุษย์ กล่าวต้อนรับ มีนางสาวดารุณี ธรรมโพธิ์ดล ที่ปรึกษากระทรวงวัฒนธรรม และนางสาวอุรุษยา อินทรสุขศรี ผู้อำนวยการกองการต่างประเทศ สำนักงานปลัดกระทรวงวัฒนธรรม เข้าร่วมผ่านระบบการประชุมทางไกล (Zoom) ณ ห้องประชุม ๑ ชั้น ๘ อาคารวัฒนธรรมวิศิษฏ์ กระทรวงวัฒนธรรม
การประชุมดังกล่าว จัดขึ้นโดยความร่วมมือระหว่างกระทรวงวัฒนธรรมกับมูลนิธิศิลปะเพื่อมวลมนุษย์ Art for All มุ่งเน้นการแลกเปลี่ยนเรียนรู้ประสบการณ์การจัดการเรียนการสอนศิลปะเพื่อเยาวชนผู้พิการและเยาวชนด้อยโอกาสในช่วงสถานการณ์การแพร่ระบาดของโรคติดเชื้อไวรัสโคโรนา 2019 (COVID-19) โดยมีศิลปินร่วมแลกเปลี่ยนประสบการณ์จาก ๙ ประเทศ ได้แก่ กัมพูชา อินเดีย อินโดนีเซีย ลาว มาเลเซีย เมียนมา ฟิลิปปินส์ สิงคโปร์ และไทย และมีผู้เข้าร่วมจากอาเซียนและอินเดีย ซึ่งกิจกรรมจัดขึ้นระหว่างเดือนกรกฎาคม-สิงหาคมนี้ ติดตามกิจกรรมได้ที่ Facebook เพจ มูลนิธิศิลปะเพื่อมวลมนุษย์

ที่มา : https://www.thaigov.go.th/news/contents/details/44064