รัฐบาลไทย-ข่าวทำเนียบรัฐบาล-ดีอีเอส จัดจิตอาสา “รู้รักสามัคคี รักษ์สิ่งแวดล้อม พัฒนาคุณภาพชีวิต” น้อมรำลึกในพระมหากรุณาธิคุณฯ ในหลวงราชการที่ 9 เนื่องในวันพ่อแห่งชาติ


วันจันทร์ที่ 29 พฤศจิกายน 2564
ดีอีเอส จัดจิตอาสา “รู้รักสามัคคี รักษ์สิ่งแวดล้อม พัฒนาคุณภาพชีวิต” น้อมรำลึกในพระมหากรุณาธิคุณฯ ในหลวงราชการที่ 9 เนื่องในวันพ่อแห่งชาติ
ดีอีเอส จัดจิตอาสา “รู้รักสามัคคี รักษ์สิ่งแวดล้อม พัฒนาคุณภาพชีวิต” น้อมรำลึกในพระมหากรุณาธิคุณฯ ในหลวงราชการที่ 9 เนื่องในวันพ่อแห่งชาติ
เมื่อวันที่ 29 พฤศจิกายน 2564 นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม  เป็นประธานเปิดกิจกรรมจิตอาสา “รู้รักสามัคคี รักษ์สิ่งแวดล้อม พัฒนาคุณภาพชีวิต” ภายใต้โครงการดิจิทัลเพื่อเศรษฐกิจและสังคม เฉลิมพระเกียรติ เนื่องในวันคล้ายวันพระราชสมภพพระบาทสมเด็จพระบรมชนกาธิเบศร มหาภูมิพล อดุลยเดชมหาราช บรมนาถบพิตร วันชาติ และวันพ่อแห่งชาติ 5 ธันวาคม 2564 และเนื่องในวันรู้รักสามัคคี 4 ธันวาคม 2564  พร้อมด้วยนายทศพล เพ็งส้ม ผู้ช่วยรัฐมนตรีประจำนายกรัฐมนตรี ปฏิบัติหน้าที่กระทรวงดิจิทัลฯ นายเนวินธุ์ ช่อชัยทิพฐ์ ผู้ช่วยรัฐมนตรีประจำกระทรวงดิจิทัลฯ และนายเอกสิทธิ์ คุณานันทกุล เลขานุการรัฐมนตรีว่าการกระทรวงดิจิทัลฯ โดยมี นางสาวชมภารี ชมภูรัตน์ ผู้ช่วยปลัดกระทรวงดิจิทัลเพื่อเศรษฐกิจและสังคม กล่าวรายงานและมีนายสัมฤทธิ์ กองเงิน รองผู้ว่าราชการจังหวัดสิงห์บุรี ข้าราชการ พนักงาน เจ้าหน้าที่ และประชาชน เข้าร่วมกิจกรรมด้วย พร้อมกันนี้ ภายในงานยังได้รับเกียรติจากศิลปินดาราชื่อดังมาร่วมสร้างสีสัน ความสนุกสนาน อาทิ  (น้องไมค์) ภัทรเดช สงวนความดี (น้องลีนา) ลลินา ชูเอ็ทท์ (น้องเบส) อนาวิล ชาติทอง (น้องกัส) สุระ รพีสิริรัตน์ ณบริเวณสนามกีฬาฟุตบอล โรงเรียนสิงห์บุรี จังหวัดสิงห์บุรี  ซึ่งกิจกรรมดังกล่าวจัดขึ้นเพื่อแสดงความจงรักภักดีและน้อมรำลึกในพระมหากรุณาธิคุณ พระบาทสมเด็จพระบรมชนกาธิเบศร มหาภูมิพล อดุลยเดชมหาราช บรมนาถบพิตรและตระหนักถึงความสำคัญของการอนุรักษ์ทรัพยากรธรรมชาติและสิ่งแวดล้อม รวมทั้งเพื่อสร้างความรักความสามัคคี การมีส่วนร่วม ของคนในชุมชนด้วย
************

ที่มา : https://www.thaigov.go.th/news/contents/details/48850