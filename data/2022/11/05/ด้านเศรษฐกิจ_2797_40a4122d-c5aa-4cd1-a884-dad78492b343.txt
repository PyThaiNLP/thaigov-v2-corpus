รัฐบาลไทย-ข่าวทำเนียบรัฐบาล-กรมทางหลวง เตรียมพร้อมป้องกันและแก้ไขปัญหาไฟป่าและหมวกควัน พร้อมปฏิบัติงานช่วยเหลือประชาชนที่ได้รับความเดือดร้อนทันที


วันจันทร์ที่ 7 กุมภาพันธ์ 2565
กรมทางหลวง เตรียมพร้อมป้องกันและแก้ไขปัญหาไฟป่าและหมวกควัน พร้อมปฏิบัติงานช่วยเหลือประชาชนที่ได้รับความเดือดร้อนทันที
ตามนโยบาย รัฐมนตรีว่าการกระทรวงคมนาคม  พบเหตุบนทางหลวงต้องการความช่วยเหลือโทร 1586 ฟรี 24 ชม.
นายสราวุธ ทรงศิวิไล  อธิบดีกรมทางหลวง กระทรวงคมนาคม เปิดเผยว่า กรมทางหลวง (ทล.) ได้ขานรับข้อสั่งการของนายศักดิ์สยาม ชิดชอบรัฐมนตรีว่าการกระทรวงคมนาคมให้เตรียมความพร้อมในการป้องกันและแก้ไขปัญหาไฟป่าและหมอกควันซึ่งจะเกิดขึ้นเป็นประจำในช่วงฤดูแล้ง โดยมักประสบปัญหาไฟไหม้หญ้าบริเวณสองข้างทางหลวง อาจทำให้บดบังทัศนวิสัยในการมองเห็นเส้นทางระหว่างขับขี่ยานพาหนะและอาจก่อให้เกิดอันตรายต่อประชาชนผู้ใช้เส้นทาง จึงได้มอบให้หน่วยงานในสังกัดประกอบด้วย สำนักงานทางหลวง แขวงทางหลวง และหมวดทางหลวงทั่วประเทศดำเนินการตามมาตรการเตรียมความพร้อมทั้งบุคลากรและอุปกรณ์เครื่องมือตลอด 24 ชั่วโมง เพื่ออำนวยความสะดวกและปลอดภัยให้กับประชาชน ดังนี้
มาตรการที่ 1  การเตรียมการและเฝ้าระวังการเกิดอัคคีภัย
- มีการกำหนดมาตรการและวิธีการ ตรวจสอบ ติดตามแผนและประเมินผล เตรียมพร้อมด้านบุคลากร เครื่องจักร ยานพาหนะ วัสดุและอุปกรณ์ ให้มีความพร้อมใช้งานตลอดเวลา และจัดชุดเฝ้าระวัง
- ทำการตัดหญ้าและตัดกิ่งไม้ ให้มีสภาพโล่งเตียนอยู่เสมอ จัดทำแนวกันไฟ เพื่อป้องกัน ไฟลามจากนอกเขตทาง ในพื้นที่ที่มีเชื้อไฟ
- สำรวจพื้นที่ทางหลวงที่มีปัจจัยเสี่ยง และสำรวจแหล่งน้ำสำรองไว้สำหรับใช้ เมื่อเกิดอัคคีภัย
- จัดให้มีชุดเคลื่อนที่เร็วพร้อมอุปกรณ์เครื่องมือ เครื่องใช้ในการดับไฟ
- ประสานความร่วมมือจากฝ่ายองค์กรปกครองท้องถิ่นในการเฝ้าระวังและเข้าระงับเหตุ
มาตรการที่ 2  ขณะเกิดภัย
- หมวดทางหลวงในพื้นที่ส่งรถเคลื่อนที่เร็ว เข้าดับไฟทันที
- ในกรณีที่เกินขีดความสามารถของหมวดทางหลวง ให้ประสานงานและขอรับการสนับสนุนจากแขวงฯหรือหน่วยงานในพื้นที่
- ติดตั้งป้ายและอุปกรณ์อำนวยความสะดวกปลอดภัยในพื้นที่ที่เกิดอัคคีภัยบริเวณสองข้างทางทันที
- ดำเนินการตามมาตรการแผนยุทธศาสตร์ดับไฟของจังหวัด
- รายงานผลการปฏิบัติงานการป้องกันและแก้ไขปัญหาอัคคีภัย
มาตรการที่ 3  หลังเกิดอัคคีภัย
- สำรวจ ตรวจสอบ รายงานความเสียหายพร้อมข้อเสนอแนะ วิธีการป้องกันและแก้ไข
- ให้การช่วยเหลือ บูรณะฟื้นฟูให้กลับสู่สภาพเดิมโดยเร็วที่สุด
- ระดมความคิดเห็นของต้นเหตุ การเกิดไฟป่า ที่เกิดขึ้นจากสาเหตุที่เราคาดไม่ถึง
มาตรการที่ 4 การประชาสัมพันธ์
- ประชาสัมพันธ์สร้างจิตสำนึกและลดพฤติกรรมเสี่ยงต่อสังคมและประชาชนทุกกลุ่มเป้าหมาย
- จัดกิจกรรมส่งเสริม สนับสนุนเพื่อสร้างกระแสและกระตุ้นความสนใจให้ทุกคนได้มีส่วนร่วม
- จัดทำคู่มือแจกจ่ายให้กับประชาชน
โดยในช่วงระหว่างวันที่ 1 ธันวาคม 2564 - 31 มกราคม 2565 ทล. ได้ดำเนินการปฏิบัติงาน
ดับไฟป่า/ไฟไหม้สองข้างทาง รวมทั้งสิ้น 74 แห่ง โดยแบ่งเป็นระหว่างวันที่ 1  - 31 ธันวาคม 2564 จำนวน
24 จังหวัด 24 แห่ง และวันที่ 1 - 31 มกราคม 2565 จำนวน 24 จังหวัด 50 แห่ง ทั้งนี้เพื่อเป็นการป้องกันและแก้ไขปัญหาไฟป่าจึงสั่งการให้ทุกหน่วยงานในสังกัด ทล. ในพื้นที่ต่าง ๆ ทั่วประเทศ พร้อมให้ความช่วยเหลือแก้ไขปัญหาไฟป่าและหมวกควันให้กับประชาชนที่ได้รับความเดือดร้อนจนกว่าสถานการณ์จะคลี่คลาย
ทั้งนี้ เพื่อเป็นการป้องกันและแก้ไขปัญหาไฟป่าจึงสั่งการให้ทุกหน่วยงานในสังกัด ทล. ในพื้นที่ต่าง ๆ ทั่วประเทศพร้อมให้ความช่วยเหลือแก้ไขปัญหาไฟป่าและหมวกควันให้กับประชาชนที่ได้รับความเดือดร้อนจนกว่าสถานการณ์จะคลี่คลาย อย่างไรก็ตาม ทล. ขอความร่วมมือประชาชนงดการเผาป่าหรือกระทำการใด ๆ ซึ่งก่อให้เกิดไฟป่าและหมอกควันในพื้นที่เขตทางหลวง เพื่อความปลอดภัยแก่ผู้ใช้รถใช้ถนนและผู้อาศัยอยู่บริเวณสองข้างทางหลวง ทั้งนี้ ประชาชนสามารถแจ้งเหตุไฟป่า ไฟไหม้หญ้า และขอรับความช่วยเหลือ ได้ที่สำนักงานทางหลวง แขวงทางหลวง หมวดทางหลวงทั่วประเทศ หรือ แจ้งเหตุได้ที่สายด่วนกรมทางหลวง 1586 ทุกเครือข่ายตลอด 24 ชั่วโมง

ที่มา : https://www.thaigov.go.th/news/contents/details/51257