รัฐบาลไทย-ข่าวทำเนียบรัฐบาล-“ขับไม่ดื่ม ดื่มไม่ขับ” ลดเสี่ยงอุบัติเหตุช่วงสงกรานต์ แนะใช้ Family Bubble and Seal ลดเสี่ยงโควิดในครอบครัว


วันพฤหัสบดีที่ 14 เมษายน 2565
“ขับไม่ดื่ม ดื่มไม่ขับ” ลดเสี่ยงอุบัติเหตุช่วงสงกรานต์ แนะใช้ Family Bubble and Seal ลดเสี่ยงโควิดในครอบครัว
.....
กระทรวงสาธารณสุข ชี้ เทศกาลสงกรานต์มีการเดินทางมากขึ้น เพิ่มความเสี่ยงอุบัติเหตุทางถนน ทำให้บาดเจ็บและเสียชีวิตมากขึ้นได้ จึงขอให้ยึดหลัก “ขับไม่ดื่ม ดื่มไม่ขับ” เข้มมาตรการป้องกันโควิด-19 ตรวจ ATK ก่อนกลับบ้านพบญาติผู้ใหญ่ เพื่อป้องกันการแพร่กระจายเชื้อ เมื่อกลับถึงบ้านแล้วใช้มาตรการ Family bubble and seal รดน้ำขอพร รับประทานอาหาร ฉลองกันในครอบครัว หลีกเลี่ยงการออกไปสังสรรค์นอกบ้าน เพราะอาจนำเชื้อโรคกลับมาติดผู้สูงอายุในครอบครัว
.
และเน้นย้ำให้ปฏิบัติตามมาตรการ 3 ด่าน 3 ม. คือ ด่านตัวเอง ด่านครอบครัว ด่านชุมชน และ ไม่เมา สวมหมวก ใส่แมสก์ ผู้ขับขี่ยานพาหนะต้องใช้อุปกรณ์นิรภัยทุกครั้ง ช่วยป้องกันความสูญเสีย เดินทางกลับบ้านท่องเที่ยวอย่างปลอดภัย
.
พร้อมสั่งการโรงพยาบาลในสังกัดเตรียมทีมปฏิบัติการฉุกเฉินดูแลรักษาและส่งต่อ ออกตรวจตราเข้มการกระทำผิดกฎหมายควบคุมเครื่องดื่มแอลกอฮอล์ หากประชาชนพบเห็นผู้กระทำผิดกฎหมาย แจ้งได้ที่ศูนย์ร้องเรียนบุหรี่และสุรา สำนักงานคณะกรรมการควบคุมเครื่องดื่มแอลกอฮอล์ 0-2590-3342 หรือสายด่วน 1422 ตลอด 24 ชั่วโมง
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/53609