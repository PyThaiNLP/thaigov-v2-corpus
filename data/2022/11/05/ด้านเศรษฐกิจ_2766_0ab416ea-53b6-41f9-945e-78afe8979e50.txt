รัฐบาลไทย-ข่าวทำเนียบรัฐบาล-ปลัดกอบชัยฯ เป็นประธานการประชุมผู้บริหารระดับสูงกระทรวงอุตสาหกรรม


วันพุธที่ 2 กุมภาพันธ์ 2565
พิมพ์
ปลัดกอบชัยฯ เป็นประธานการประชุมผู้บริหารระดับสูงกระทรวงอุตสาหกรรม
นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานการประชุมผู้บริหารระดับสูงกระทรวงอุตสาหกรรม
ปลัดกอบชัยฯ เป็นประธานการประชุมผู้บริหารระดับสูงกระทรวงอุตสาหกรรม
วันนี้ (2 กุมภาพันธ์ 2565) นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานการประชุมผู้บริหารระดับสูงกระทรวงอุตสาหกรรม โดยมีนายสุรพล ชามาตย์ นางวรวรรณ ชิตอรุณ นายภานุวัฒน์ ตริยางกูรศรี รองปลัดกระทรวงอุตสาหกรรม และผู้บริหารเข้าร่วมประชุม ณ ห้องประชุม อก.1 อาคารสำนักงานปลัดกระทรวงอุตสาหกรรม
โดยที่ประชุมขอความร่วมมือให้แต่หน่วยงานรวบรวมเสนอโครงการและกิจกรรมเฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสมหามงคลเฉลิมพระชนมพรรษา 90 พรรษา 12 สิงหาคม 2565 ขอให้ส่งไปที่ กองกลาง สปอ. ภายในวันที่ 21 กุมภาพันธ์ 2565 และแจ้งกำหนดการกฐินพระราชทานกระทรวงอุตสาหกรรม ประจำปี 2565 วันที่ 28 ตุลาคม 2565  ณ วัดทองนพคุณ แขวงคลองสาน เขตคลองสาน กทม. พิธีมอบรางวัลสลากบำรุงกาชาดไทย ของ อก. ประจำปี 2564 สถานการณ์อุตสาหกรรมอ้อย ณ วันที่ 31 มกราคม 2564 นอกจากนี้ SME DBANK ได้รายงานความก้าวหน้าเกี่ยวกับการปล่อยสินเชื่อกองทุนเอสเอ็มอีตามแนวประชารัฐแนวประชารัฐ 2,000 ล้านบาท และสินเชื่อ “SMEs Happy” เติมทุนสินเชื่อ  วงเงินรวม 15,000 ล้านบาท ซึ่งได้รับความสนใจอย่างล้นหลาม การนิคมอุตสาหกรรมแห่งประเทศไทยรายงานความก้าวหน้าการดำเนินโครงการนิคมอุตสาหกรรมสมาร์ทปาร์ค (Smart Park) เพื่อดึงดูดการลงทุนในกลุ่มอุตสาหกรรมเป้าหมาย (New S-Curve) และรายงานสถานการณ์และความคืบหน้า เหตุท่อน้ำมันดิบรั่วไหลใต้ทะเล บริเวณทุ่นผูกเรือน้ำลึก หรือจุดขนถ่ายน้ำมันในทะเล (SPM) ของบริษัท สตาร์ ปิโตรเลียม รีไฟน์นิ่ง จำกัด (มหาชน) ตั้งอยู่ในนิคมอุตสาหกรรมมาบตาพุด จ.ระยอง ซึ่งล่าสุดรัฐมนตรีว่าการกระทรวงอุตสาหกรรมได้รายงานให้ ครม. ได้รับทราบสถานการณ์และขอให้พิจารณาจัดตั้งอนุกรรมการเพื่อทำหน้าที่สืบค้นปริมาณการรั่วไหลที่แท้จริง หาสาเหตุของปัญหา และหาวิธีการ/มาตรการการแก้ที่ต้นเหตุแห่งปัญหาอย่างยั่งยืนต่อไป

ที่มา : https://www.thaigov.go.th/news/contents/details/51163