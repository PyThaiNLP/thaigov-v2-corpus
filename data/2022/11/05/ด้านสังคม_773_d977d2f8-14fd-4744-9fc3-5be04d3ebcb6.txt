รัฐบาลไทย-ข่าวทำเนียบรัฐบาล-“ชัยวุฒิ” นั่งประธาน top executives เร่งบูรณาการการป้องกันและจัดการกับปัญหาข้อร้องเรียนและภัยที่เกี่ยวข้องกับธุรกรรมออนไลน์และข่าวปลอม


วันจันทร์ที่ 1 พฤศจิกายน 2564
“ชัยวุฒิ” นั่งประธาน top executives เร่งบูรณาการการป้องกันและจัดการกับปัญหาข้อร้องเรียนและภัยที่เกี่ยวข้องกับธุรกรรมออนไลน์และข่าวปลอม
“ชัยวุฒิ” นั่งประธาน top executives เร่งบูรณาการการป้องกันและจัดการกับปัญหาข้อร้องเรียนและภัยที่เกี่ยวข้องกับธุรกรรมออนไลน์และข่าวปลอม
เมื่อวันที่ 1 พฤศจิกายน 2564 นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม เป็นประธานการประชุม top executives ครั้งที่ 10/2564 ณ ห้องประชุม MDES 1 ชั้น 9 กระทรวงดิจิทัลเพื่อเศรษฐกิจและสังคม โดยมีนางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม พร้อมด้วยคณะผู้บริหารกระทรวงฯ เข้าร่วม ทั้งนี้ที่ประชุมได้รายงานความคืบหน้าตามข้อสั่งการรัฐมนตรี สรุปการเตรียมการประชุม ครม. อย่างเป็นทางการนอกสถานที่ (ครม. สัญจร) รวมทั้งการบูรณาการการป้องกันและจัดการกับปัญหาข้อร้องเรียนและภัยที่เกี่ยวข้องกับธุรกรรมออนไลน์และข่าวปลอม การบูรณาการช่องทางติดต่อสื่อสารกับประชาชน (Front end) และพัฒนาบริการ ของ 1212 อาสาจับตาออนไลน์ และ AFNC และการส่งต่อการทำงานกับ ปท.สป.ดศ. ปอท. และ สอท. (คณะกรรมการฯ/ AFNC) นอกจากนี้ยังได้หารือประเด็นการพัฒนาบทบาทและการทำงานของดิจิทัลจังหวัด (สถิติจังหวัด) ในการให้ความช่วยเหลือประชาชนในพื้นที่ (สสช.) การผลักดันให้อินเทอร์เน็ตเป็นสาธารณูปโภคพื้นฐาน : การกระจายอำนาจ การให้บริการอินเทอร์เน็ตความเร็วสูงให้ท้องถิ่น เป็นต้น
*********************

ที่มา : https://www.thaigov.go.th/news/contents/details/47691