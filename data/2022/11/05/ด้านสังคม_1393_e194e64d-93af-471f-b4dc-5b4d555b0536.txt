รัฐบาลไทย-ข่าวทำเนียบรัฐบาล-รมว.ดีอีเอส เตรียมเซ็นปิดเว็บวันนี้ เร่งตรวจสอบผิดฟอกเงิน หรือไม่


วันพุธที่ 30 มีนาคม 2565
รมว.ดีอีเอส เตรียมเซ็นปิดเว็บวันนี้ เร่งตรวจสอบผิดฟอกเงิน หรือไม่
รมว.ดีอีเอส เผยพร้อมเซ็นปิดเว็บวันนี้ รอตำรวจตรวจสอบมังกรฟ้า เข้าข่ายฟอกเงินหรือไม่
นายชัยวุฒิ ธนาคมานุสรณ์  รัฐมนตรีว่าการกระทรวงดิจิทัลเพื่อเศรษฐกิจเเละสังคม เปิดเผยถึงกรณีเว็บมังกรฟ้า ว่า ขณะนี้ทางกระทรวงดิจิทัลเพื่อเศรษฐกิจและสังคม อยู่ระหว่างรวบรวมพยานหลักฐานร่วมกับเจ้าหน้าที่ ท่านพลตำรวจโทสุรเชษฐ์ หักพาล ได้ประสานร่วมกับทางกระทรวงฯ และเตรียมเอกสารกันอยู่ เมื่อพร้อมก็ยื่นขอคำสั่งศาลเพื่อยื่นปิดกั้นเว็บวันนี้  เเต่การยื่นคำร้องต่อศาลต้องเป็นวันพรุ่งนี้ เพราะต้องเตรียม พยาน และการให้การในศาล ของฝั่ง ตำรวจ กองสลาก และ กองกฎหมายของกระทรวงดิจิทัลเพื่อเศรษฐกิจเเละสังคม เนื่องจากเป็นคดีใหญ่ ต้องเตรียมไปขึ้นศาลจึงต้องดูให้ละเอียด และต้องเตรียมการเอกสารของพยานให้พร้อม
ส่วนกรณีที่บริษัทมังกรฟ้า จะยื่นคัดค้านการปิดเว็บก็สามารถทำได้ จากที่ทราบทางศาลจะมีการรับฟังคำอุทธรณ์หรือคำร้องคัดค้านของผู้เสียหายด้วย ซึ่งจะเปิดโอกาสให้บริษัทมังกรฟ้าสามารถไปคัดค้านคำร้องขอปิดเว็บได้ ซึ่งทางบริษัทมังกรฟ้าสามารถให้ข้อมูลกับศาลได้ แต่ขึ้นอยู่กับอำนาจของศาลที่จะตัดสินใจว่าจะรับฟังข้อมูล พยานหลักฐานและตัดสินใจอย่างไร
วันนี้ก็ได้ให้โอกาสทั้ง 2 ฝ่ายได้ชี้แจงในศาลขณะนี้เจ้าหน้าที่ตำรวจก็มีการสอบสวนสืบสวนรวบรวบพยานหลักฐานเว็บไซต์อื่นๆที่ทำธุรกิจในลักษณะเดียวกันแล้ว  ถ้ามีความผิดตามกฎหมายก็จะส่งข้อมูลมาทางกระทรวงดิจิทัลฯ เพื่อดำเนินการปิดเว็บ ทางตำรวจก็ดำเนินการทางคดีต่อไป ถ้ามีการหลอกลวงประชาชนคือไม่มีโควต้าฉลากแล้วไปขายหรือไปขายเกินจากสิ่งที่มีถือเป็นการหลอกลวงประชาชน และขายเกินราคาก็มีความผิดด้วย รวมถึงเข้าข่ายเป็นเจ้ามือการพนันด้วย เพราะว่าไม่มีหวยแล้วไปขายและรับแทงหวย พูดง่ายๆเลยครับใครถูกก็ไปขึ้นรางวัลใครไม่ถูกก็กินรวบไป ก็ทำตัวเหมือนเจ้ามือหวยอันนี้ก็มีความผิดด้วย เพราะฉะนั้นอยู่ที่การรวบรวมพยานหลักฐานจากการสืบสวนของเจ้าหน้าที่เป็นกรณีๆไป
ส่วนจะเข้าข่ายการฟอกเงินหรือไม่นั้น เป็นเรื่องต่อเนื่องที่ทางเจ้าหน้าที่ก็ต้องไปตรวจสอบเส้นทางการเงินว่ามีเงินจำนวนมาก ปีหนึ่งหรือเดือนหนึ่งหลายล้านบาท น่าจะเกินวงเงินอยู่แล้ว และมีการแจ้ง ป.ป.ง.หรือไม่ หรือว่ามีการดำเนินตามขั้นตอนกฎหมายหรือไม่ และมีการยักย้ายถ่ายเทไปทิศทางใดบ้าง  อันนี้ทางเจ้าหน้าที่ตำรวจเค้าติดตามเส้นทางงานเงินแน่นอน
********************

ที่มา : https://www.thaigov.go.th/news/contents/details/53131