รัฐบาลไทย-ข่าวทำเนียบรัฐบาล-SME D Bank แจ้งปิด ‘ศูนย์บริการลูกค้าสัมพันธ์’ ชั่วคราวถึง 31 ส.ค. 64 แนะลูกค้าใช้บริการผ่านออนไลน์ สะดวกปลอดภัย ลดเดินทาง ห่างไกลโควิด-19


วันพุธที่ 4 สิงหาคม 2564
พิมพ์
SME D Bank แจ้งปิด ‘ศูนย์บริการลูกค้าสัมพันธ์’ ชั่วคราวถึง 31 ส.ค. 64 แนะลูกค้าใช้บริการผ่านออนไลน์ สะดวกปลอดภัย ลดเดินทาง ห่างไกลโควิด-19
SME D Bank ขอปิดให้บริการ “ศูนย์บริการลูกค้าสัมพันธ์” บริเวณชั้น 1 สำนักงานใหญ่ อาคาร SME Bank Tower เป็นการชั่วคราว ตั้งแต่วันนี้ไปจนถึง 31 สิงหาคม 2564 ตามมาตรการควบคุมและป้องกันการแพร่ระบาดของโควิด-19
ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank ห่วงใยสุขภาพ ความปลอดภัยของลูกค้าเป็นสำคัญ รวมถึง ลดความเสี่ยงจากการเดินทาง และสอดคล้องกับสถานการณ์ในปัจจุบันตามมาตรการควบคุมและป้องกันการแพร่ระบาดของโควิด-19 ขอปิดให้บริการ “ศูนย์บริการลูกค้าสัมพันธ์” บริเวณชั้น 1 สำนักงานใหญ่ อาคาร SME Bank Tower เป็นการชั่วคราว ตั้งแต่วันนี้ไปจนถึง 31 สิงหาคม 2564  โดยลูกค้าและผู้ประกอบการเอสเอ็มอี ยังสามารถใช้บริการรับคำปรึกษา แนะนำธุรกิจ หรือร้องเรียน ได้ตามปกติผ่าน Call Center 1357 อีกทั้ง เพื่อความสะดวก และปลอดภัยของลูกค้า ลดการเดินทางมายังสาขาธนาคาร ขอแนะนำทำธุรกรรมทางการเงินต่างๆ กับ SME D Bank ไม่ว่าจะเป็นแจ้งความประสงค์เข้าร่วมมาตรการพักชำระหนี้ ,  ยื่นขอสินเชื่อ เป็นต้น  ได้ผ่านช่องทางออนไลน์ของธนาคาร  เช่น  เว็บไซต์  SME D Bank  (https://www.smebank.co.th/) , LINE Official Account: SME Development Bank , หรือแอปพลิเคชัน “SME D Bank” ดาวน์โหลดได้ทั้งระบบ IOS และ Android เป็นต้น    สอบถามข้อมูลเพิ่มเติม Call Center 1357

ที่มา : https://www.thaigov.go.th/news/contents/details/44414