รัฐบาลไทย-ข่าวทำเนียบรัฐบาล-กสร. รุกสนองนโยบายรมต.เฮ้ง จับมือภาคเอกชน นำทีมช่วยเหลือคนงานก่อสร้างสู้โควิด


วันอาทิตย์ที่ 25 กรกฎาคม 2564
พิมพ์
กสร. รุกสนองนโยบายรมต.เฮ้ง จับมือภาคเอกชน นำทีมช่วยเหลือคนงานก่อสร้างสู้โควิด
รมว.แรงงาน ห่วงใยคนงานแคมป์ก่อสร้าง มอบหมายรองอธิบดี กรมสวัสดิการและคุ้มครองแรงงาน ผนึกกำลังภาคีเครือข่ายภาคเอกชน ลงพื้นที่มอบอาหารและสิ่งของอุปโภคอย่างต่อเนื่อง ในกิจกรรม “ปันน้ำใจ สู้ภัยโควิด-19”
นายวรรณรัตน์ ศรีสุขใส รองอธิบดีกรมสวัสดิการและคุ้มครองแรงงาน กล่าวว่า นายสุชาติ ชมกลิ่น รัฐมนตรีว่าการกระทรวงแรงงาน ได้มอบหมายให้กรมสวัสดิการและคุ้มครองแรงงาน ร่วมกับภาคีเครือข่ายภาคเอกชน ได้แก่ บริษัท โอสถ สภา จำกัด (มหาชน) ภัตตาคารเล่งหงษ์ สาขาเลียบทางด่วนรามอินทรา ชมรมชาวชะอวดกรุงเทพมหานคร บริษัท เอกชัย ดีสทริบิวชั่น ซิสเทม จำกัด มูลนิธิอาชีวเวชศาสตร์ไทย ชมรมเครือข่ายความปลอดภัยในการทำงานพระนคร และบริษัท เพอร์เฟคเซฟตี้เทรนนิ่ง แอนด์ คอนซัลติ้ง จำกัด ลงพื้นที่มอบอาหาร น้ำดื่ม เครื่องดื่ม M-150 และสิ่งของเครื่องใช้จำเป็น จำนวน 200 ชุด แก่ผู้ใช้แรงงานรวมถึงผู้ติดตามซึ่งต้องกักตัวตามนโยบายป้องกันการแพร่ระบาดของโรคติดเชื้อไวรัสโควิด-19 ในกิจกรรมปันน้ำใจ สู้ภัยโควิด-19 ที่แคมป์คนงานก่อสร้างย่านลาดพร้าว จำนวน 3 แห่ง ได้แก่ แคมป์คนงานโครงการบ้านพักอาศัย THER LADPRAO 93 ของบริษัท วิจิตรา ดิเวลลอปเม้นท์ จำกัด จำนวน 100 คน แคมป์คนงานโครงการก่อสร้างสถานีบริการน้ำมัน ของบริษัท ปรีติมุต วิศวการ จำกัด จำนวน 34 คน  และแคมป์คนงานโครงการบ้านจัดสรร ของบริษัท ซี-แซนด์ คอนสตรัคชั่น จำกัด จำนวน 34 คน เพื่อเป็นการช่วยเหลือผู้ใช้แรงงานให้มีคุณภาพชีวิตที่ดีและช่วยแบ่งเบาภาระค่าใช้จ่ายให้แก่ผู้ใช้แรงงานตลอดระยะเวลาที่ได้ให้ความร่วมมือในการปฏิบัติตามมาตรการของภาครัฐ
รองอธิบดี กสร. กล่าวเพิ่มเติมว่า กระทรวงแรงงาน โดยท่านสุชาติ ชมกลิ่น รัฐมนตรีว่าการกระทรวงแรงงาน ขอฝากความห่วงใยมายังพี่น้องผู้แรงงานและครอบครัว ให้รักษาสุขภาพ และปฏิบัติตามมาตรการป้องกันโรคโควิด-19 หรือ D-M-H-T-T อย่างเคร่งครัด เนื่องจากสถานการณ์การแพร่ระบาดยังมีแนวโน้มสูงขึ้น อีกทั้งขอขอบคุณทุกภาคส่วนที่บูรณาการความร่วมมือกับกระทรวงแรงงานในการทำงานเพื่อประชาชนภายใต้ภาวะวิกฤตเช่นนี้ และขอให้พี่น้องผู้ใช้แรงงานมั่นใจว่า กระทรวงแรงงานจะไม่ทอดทิ้งพี่น้องผู้ใช้แรงงานและจะติดตามให้ความช่วยเหลืออย่างดีที่สุด จนกว่าจะผ่านพ้นวิกฤตครั้งนี้ไปด้วยกัน

ที่มา : https://www.thaigov.go.th/news/contents/details/44113