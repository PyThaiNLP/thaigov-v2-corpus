รัฐบาลไทย-ข่าวทำเนียบรัฐบาล-โฆษกรัฐบาลเผย นายกรัฐมนตรี พอใจตัวเลขผู้ติดเชื้อโควิด-19 รายใหม่ในไทยต่ำว่า 2 พัน 2 วันต่อเนื่อง โดยวันนี้พบผู้ติดเชื้อ 1,833 ราย กำชับยังต้องปฏิบัติตามมาตรการของสาธารณสุข


วันอังคารที่ 14 มิถุนายน 2565
พิมพ์
โฆษกรัฐบาลเผย นายกรัฐมนตรี พอใจตัวเลขผู้ติดเชื้อโควิด-19 รายใหม่ในไทยต่ำว่า 2 พัน 2 วันต่อเนื่อง โดยวันนี้พบผู้ติดเชื้อ 1,833 ราย กำชับยังต้องปฏิบัติตามมาตรการของสาธารณสุข
โฆษกรัฐบาลเผย นายกรัฐมนตรี พอใจตัวเลขผู้ติดเชื้อโควิด-19 รายใหม่ในไทยต่ำว่า 2 พัน 2 วันต่อเนื่อง โดยวันนี้พบผู้ติดเชื้อ 1,833 ราย กำชับยังต้องปฏิบัติตามมาตรการของสาธารณสุข และให้ สธ.ติดตาม ให้ความรู้แก่ประชาชน
วันนี้ (14 มิถุนายน 2565) นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ย้ำแม้สถานการณ์โควิด-19 ในประเทศจะดีขึ้นต่อเนื่อง จำนวนผู้ติดเชื้ออยู่ในระดับควบคุม โดยวันนี้พบผู้ติดเชื้อต่ำกว่า 2,000 ราย  ติดต่อกัน 2 วันต่อเนื่อง นับเป็นสัญญาณที่ดีในการขับเคลื่อนประเทศให้กลับเข้าสู่ ภาวะปกติใหม่ อย่างไรก็ตามขอให้ประชาชนทุกคนยังต้องปฏิบัติตามมาตรการของสาธารณสุขอยู่ เพื่อไม่ให้เกิดการระบาดขึ้นใหม่  ทั้งนี้ นายกรัฐมนตรีกำชับกระทรวงสาธารณสุข ติดตามและให้ความรู้แก่ประชาชนในเรื่องของวัคซีนและการดูแลตนเองให้ปลอดภัยจากอาการ Long COVID เพื่อสร้างความมั่นใจแก่ประชาชนว่าเราจะสามารถชนะและก้าวผ่านโรคโควิด-19 ไปได้
สำหรับสถานการณ์การแพร่ระบาดของโควิด-19 วันนี้ พบผู้ติดเชื้อโควิด-19 รายใหม่ 1,833 ราย จำแนกเป็น ผู้ป่วยในประเทศ 1,832 ราย ผู้ป่วยมาจากต่างประเทศ 1 ราย ผู้เสียชีวิตเพิ่มขึ้น 19 ราย ผู้ที่กำลังรักษาตัว 21,445 ราย และมียอดผู้ที่หายป่วยกลับบ้านแล้ว 2,155 ราย ทำให้มียอดผู้ป่วย ยืนยันสะสมตั้งแต่ 1 ม.ค. 65 จำนวน 2,265,062 ราย จำนวนผู้ที่หายป่วยสะสมจำนวน 2,268,190 ราย จำนวนผู้ป่วยปอดอักเสบรักษาตัวอยู่ในโรงพยาบาล 656 ราย ขณะที่ภาพรวมการฉีดวัคซีนโควิด-19 สรุปจำนวนผู้ที่ได้รับได้รับวัคซีนสะสม ตั้งแต่ 28 ก.พ. 64 - 13 มิ.ย. 65 รวม 138,441,640 โดส ใน 77 จังหวัด แบ่งเป็นผู้ได้รับวัคซีนเข็มที่ 1 สะสม 56,826,807 โดส ผู้ได้รับวัคซีนเข็มที่ 2 สะสม 52,861,813 โดส ผู้ได้รับวัคซีนเข็มที่ 3 สะสม 25,093,138 โดส และผู้ได้รับวัคซีนเข็มที่ 4 สะสม 3,659,882 โดส

ที่มา : https://www.thaigov.go.th/news/contents/details/55680