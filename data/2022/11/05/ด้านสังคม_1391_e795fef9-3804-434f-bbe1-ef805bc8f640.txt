รัฐบาลไทย-ข่าวทำเนียบรัฐบาล-ปลัดกลาโหมฯ ปันสุขสู่ชุมชน…จัดกิจกรรมช่วยเหลือประชาชน เนื่องในวันคล้ายวันสถาปนา “กระทรวงกลาโหม ครบรอบ 135 ปี”


วันพุธที่ 30 มีนาคม 2565
ปลัดกลาโหมฯ ปันสุขสู่ชุมชน…จัดกิจกรรมช่วยเหลือประชาชน เนื่องในวันคล้ายวันสถาปนา “กระทรวงกลาโหม ครบรอบ 135 ปี”
พลเอก วรเกียรติ รัตนานนท์ ปลัดกระทรวงกลาโหมเป็นประธานเปิดกิจกรรมช่วยเหลือประชาชนเนื่องในวันคล้ายวันสถาปนากระทรวงกลาโหม ประจำปี 2565 ครบรอบ 135 ปี ณ บริเวณพื้นที่ปากคลองตลาด เขตพระนคร กรุงเทพมหานคร
สำหรับภายในกิจกรรม ประกอบด้วย การบริจาคโลหิต การบริการตัดผม การมอบยาสามัญประจำบ้าน การมอบถังดับเพลิงและสิ่งของจำเป็นให้กับชุมชนการฉีดวัคซีนป้องกันโควิด 19 การฉีดวัคซีนป้องกันโรคพิษสุนัขบ้าให้กับสุนัขและแมว การเลี้ยงอาหารกลางวัน (โดยรถครัวสนาม) การแจกถุงยังชีพ และการแสดงดนตรี โดยมีกลุ่มเป้าหมายเป็นผู้พักอาศัยภายในชุมชนที่มีที่ตั้งอยู่บริเวณใกล้เคียงศาลาว่าการกลาโหม ให้ได้รับการบริการทางด้านสุขภาพ การครองชีพ และด้านสาธารณสุขพื้นฐานที่จำเป็น
ซึ่งกิจกรรมการช่วยเหลือประชาชนในครั้งนี้ เพื่อเป็นการประชาสัมพันธ์งานวันคล้ายวันสถาปนากระทรวงกลาโหมประจำปี 2565 ครบรอบ 135 ปี อีกทั้ง ยังเป็นกิจกรรมที่แสดงถึงความห่วงใยของสำนักงานปลัดกระทรวงกลาโหม ที่มีต่อประชาชนบริเวณพื้นที่โดยรอบศาลาว่าการกลาโหม เพื่อให้เกิดความสามัคคี และความสัมพันธ์อันดีระหว่างทหารกับชุมชนต่อไป
#กลาโหม135ปี

ที่มา : https://www.thaigov.go.th/news/contents/details/53120