รัฐบาลไทย-ข่าวทำเนียบรัฐบาล-โฆษกรัฐบาล ชู “Thailand Pass” พร้อมต้อนรับนักท่องเที่ยว ลดขั้นตอนการเอกสาร นักเดินทางสามารถ Test and Go รอผลตรวจโควิด-19 แล้วเดินทางได้เลย ตั้งแต่ 1 พ.ย. นี้


วันพฤหัสบดีที่ 28 ตุลาคม 2564
พิมพ์
โฆษกรัฐบาล ชู “Thailand Pass” พร้อมต้อนรับนักท่องเที่ยว ลดขั้นตอนการเอกสาร นักเดินทางสามารถ Test and Go รอผลตรวจโควิด-19 แล้วเดินทางได้เลย ตั้งแต่ 1 พ.ย. นี้
โฆษกรัฐบาล ชู “Thailand Pass” พร้อมต้อนรับนักท่องเที่ยว ลดขั้นตอนการเอกสาร นักเดินทางสามารถ Test and Go รอผลตรวจโควิด-19 แล้วเดินทางได้เลย ตั้งแต่ 1 พ.ย. นี้
วันที่ 28 ตุลาคม 2564 นายธนกร วังบุญคงชนะ โฆษกประจำสำนักนายกรัฐมนตรี เผย ประเทศไทยเดินหน้าเตรียมความพร้อมเปิดประเทศต้อนรับนักท่องเที่ยวต่างชาติด้วยรูปแบบ “Thailand Pass” แทนระบบ COE (Certificate of Entry)  ลดขั้นตอนการอัปโหลดเอกสาร อำนวยความสะดวกรวดเร็วแก่นักท่องเที่ยว ตั้งแต่วันที่ 1 พฤศจิกายนนี้ เป็นต้นไป นักท่องเที่ยวและชาวไทยที่ประสงค์เดินทางเข้าสู่ประเทศไทย สามารถลงทะเบียนออนไลน์ผ่านเว็บไซต์ tp.consular.go.th ก่อนเดินทาง และรอการอนุมัติเป็นเวลา 1-3 วัน ซึ่งขึ้นอยู่กับการพิจารณาเอกสารรับรองการฉีดวัคซีน ประกอบด้วย
1. การตรวจโดยระบบอัตโนมัติสำหรับผู้ยื่นเอกสารวัคซีนที่มี QR Code และประเทศที่ออกเอกสารได้ให้ Public Key สาหรับการตรวจสอบเอกสารแก่ทางการ ไทยแล้ว (สามารถอนุมัติเอกสารให้ผู้เดินทางได้ทันที)
2. การตรวจโดยกรมควบคุมโรคด้วยตาเปล่าตามเกณฑ์ที่ สธ. กําหนด โดยมีระบบการตรวจสอบการจองที่พัก SHA+ ผ่านระบบ SHABA และ AQ ผ่านการยืนยันผู้เข้าพักจากโรงแรม AQ
จากนั้น เมื่อได้รับการอนุมัติ ผู้เดินทางสามารถดาวน์โหลด Thailand Pass QR Code ได้ทันทีเพื่อนำไปแสดงต่อสายการบินและเจ้าหน้าที่คัดกรอง พร้อมกับผลตรวจหาเชื้อโควิด-19 ไม่เกิน 72 ชม. ก่อนเดินทาง โดยไม่ต้องกรอก ตม.8 และ ตม.6 เมื่อเดินทางถึงไทย และดาวน์โหลดเพียงแอปพลิเคชัน “หมอชนะ” เท่านั้น โดยสำหรับผู้ที่เดินทางมาจากประเทศที่เข้าข่ายไม่ต้องกักตัว จำนวน 45 ประเทศ  และเขตบริหารพิเศษฮ่องกงหรือนักท่องเที่ยวแบบ Test and Go สามารถเดินทางท่องเที่ยวได้ทันทีหลังจากการรอผลตรวจหาเชื้อโควิด-19 แบบ RT-PCR ในโรงแรมที่กำหนดไม่ต่ำกว่า 1 คืน ทั้งนี้ ผู้ที่เข้าข่ายไม่ต้องกักตัวจะต้องพำนักอยู่ในประเทศที่ได้รับอนุญาตไม่ต่ำกว่า 21 วัน ยกเว้นเดินทางมาจากประเทศไทย และเด็กอายุต่ำกว่า 12 ปี ที่ยังไม่ได้รับวัคซีน ที่เดินทางพร้อมผู้ปกครองที่ได้รับวัคซีนครบถ้วนตามเกณฑ์แล้ว สามารถเดินทางเข้าประเทศไทยได้ภายใต้เงื่อนไขไม่ต้องกักตัวเช่นเดียวกับผู้ปกครอง
โฆษกประจำสำนักนายกรัฐมนตรี ยังชี้แจงว่า กรณีผู้ที่เดินทางภายหลังสามารถอัพเดทข้อมูลบางส่วนและไม่ต้องเริ่มยื่นคำร้องใหม่ เนื่องจากระบบจะมีการเก็บข้อมูลผู้เดินทางไว้เป็นเวลา 1 ปี นับจากวันที่ผู้เดินทางฉีดวัคซีนเข็มล่าสุด และสำหรับผู้ที่ได้รับ COE ไปก่อนหน้านี้ สามารถใช้ COE ฉบับที่เคยได้รับไปแล้ว และสามารถขอรับเงินคืนได้โดยตรงจากโรงแรมที่ลงทะเบียนพำนักไว้ได้ Thailand Pass จะมีการเชื่อมโยงข้อมูล กับ COSTESHABA Entry Thailand และระบบตรวจคนเข้าเมือง เพื่อลดภาระงานของเจ้าหน้าที่ รองรับการเดินทางท่องเที่ยวข้ามจังหวัดในพื้นที่ Sandbox ที่สำคัญคือสามารถลดขั้นตอนการเตรียม/กรอก เอกสารของนักท่องเที่ยวด้วย เพื่อรองรับการต้อนรับนักท่องเที่ยวต่างชาติหลังจากการเปิดประเทศตั้งแต่วันที่ 1 พฤศจิกายน นี้ โดยจะเป็นการนำร่องรูปแบบการติดตามนักท่องเที่ยวอย่างมีประสิทธิภาพด้วยแอปพลิเคชันหมอชนะ เพื่อเป็นการควบคุมและป้องกันการแพร่ระบาดของโรคโควิด-19 ควบคู่ไปกับการขับเคลื่อน ฟื้นฟู เศรษฐกิจภาคอุตสาหกรรมท่องเที่ยวและบริการ ตามแนวทางการเปิดประเทศของ พลเอก ประยุทธ์ จันทร์โอชา นายกรัฐมนตรี

ที่มา : https://www.thaigov.go.th/news/contents/details/47506