รัฐบาลไทย-ข่าวทำเนียบรัฐบาล-เริ่มเก็บภาษี e-service สร้างการแข่งขันอย่างเป็นธรรม


วันพฤหัสบดีที่ 9 กันยายน 2564
พิมพ์
เริ่มเก็บภาษี e-service สร้างการแข่งขันอย่างเป็นธรรม
วันพฤหัสบดีที่ 9 กันยายน 2564
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลออกกฎหมายจัดเก็บภาษีมูลค่าเพิ่มสำหรับการให้บริการทางอิเล็กทรอนิกส์จากต่างประเทศ หรือ ภาษี e-Service ซึ่งมีผลใช้บังคับในวันที่ 1 ก.ย. ที่ผ่านมา เพื่อสร้างความเป็นธรรมในการแข่งขันระหว่างผู้ประกอบการต่างชาติกับผู้ประกอบการธุรกิจบริการออนไลน์ของไทยที่จะต้องนำส่งภาษีมูลค่าเพิ่ม ครอบคลุม 5 กลุ่มธุรกิจ ได้แก่ บริการแพลตฟอร์มสำหรับขายของออนไลน์ บริการโฆษณาออนไลน์ บริการจองโรงแรม ที่พักและการเดินทาง เป็นตัวกลางระหว่างผู้ซื้อและผู้ขาย บริการดูหนังฟังเพลง เกมส์ และแอปพลิเคชันต่าง ๆ โดยไทยเป็น 1 ใน 60 กว่าประเทศที่เริ่มเก็บภาษีประเภทนี้ ซึ่งปัจจุบันมีผู้ประกอบการต่างประเทศลงทะเบียนเพื่อขอจดทะเบียนภาษีมูลค่าเพิ่มกับกรมสรรพากรแล้วกว่า 50 ราย
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/45613