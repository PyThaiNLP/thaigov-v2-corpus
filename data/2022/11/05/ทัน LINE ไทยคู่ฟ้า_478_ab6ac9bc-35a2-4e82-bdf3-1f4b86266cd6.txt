รัฐบาลไทย-ข่าวทำเนียบรัฐบาล-นายกฯ พอใจโครงการรัฐ ตอบโจทย์ประชาชน และสร้างเงินหมุนเวียนแล้วกว่า 236,787 ล้านบาท


วันอังคารที่ 21 ธันวาคม 2564
นายกฯ พอใจโครงการรัฐ ตอบโจทย์ประชาชน และสร้างเงินหมุนเวียนแล้วกว่า 236,787 ล้านบาท
.....
พล.อ.ประยุทธ์ จันทร์โอชา นายกรัฐมนตรี และ รมว.กห. พอใจผลสำรวจจากสำนักวิจัยซุปเปอร์โพล ที่ระบุว่าผลงานรัฐบาลในปี 2564 ที่ประชาชนประทับใจและพอใจที่สุด 3 อันดับแรก คือ 1.โครงการคนละครึ่ง 2.การเพิ่มกำลังซื้อบัตรสวัสดิการแห่งรัฐ และ 3.โครงการประกันรายได้เกษตรกร สะท้อนว่ารัฐบาลมาถูกทางในการช่วยเหลือเยียวยา และยกระดับคุณภาพชีวิตประชาชน
.
ส่วนมาตรการลดค่าครองชีพช่วงแพร่ระบาดโควิด-19 ทั้ง 4 โครงการ ได้แก่ คนละครึ่งเฟส 3 ยิ่งใช้ยิ่งได้ การเพิ่มกำลังซื้อในบัตรสวัสดิการแห่งรัฐ และการเพิ่มกำลังซื้อแก่ผู้ต้องการความช่วยเหลือพิเศษ ปัจจุบันมีผู้ใช้สิทธิ์ 41.44 ล้านคน ยอดใช้จ่ายรวม 236,787.4 ล้านบาท โดยโครงการคนละครึ่งเฟส 3 และยิ่งใช้ยิ่งได้ ยังใช้ได้ถึง 31 ธ.ค.64 เชื่อว่าจะสร้างการหมุนเวียนในระบบเศรษฐกิจช่วยปลายปีได้เป็นอย่างดี
.
อ่านเพิ่มเติม คลิก >> https://www.thaigov.go.th/news/contents/details/49641
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/49706