รัฐบาลไทย-ข่าวทำเนียบรัฐบาล-สำนักงานสลากกินแบ่งรัฐบาลเปิดโครงการรับฟังความคิดเห็นของผู้มีส่วนได้เสียเกี่ยวกับการกำหนดประเภทและรูปแบบสลากกินแบ่งรัฐบาล


วันเสาร์ที่ 2 กรกฎาคม 2565
พิมพ์
สำนักงานสลากกินแบ่งรัฐบาลเปิดโครงการรับฟังความคิดเห็นของผู้มีส่วนได้เสียเกี่ยวกับการกำหนดประเภทและรูปแบบสลากกินแบ่งรัฐบาล
สำนักงานสลากกินแบ่งรัฐบาลเปิดโครงการรับฟังความคิดเห็นของผู้มีส่วนได้เสีย และศึกษาผลกระทบทางสังคม เกี่ยวกับการกำหนดประเภทและรูปแบบสลากกินแบ่งรัฐบาล ภายใต้ พ.ร.บ.สำนักงานสลากกินแบ่งรัฐบาล พ.ศ.2517 และที่แก้ไขเพิ่มเติม (ฉบับที่ 2) พ.ศ.2562
สำนักงานสลากกินแบ่งรัฐบาลเปิดโครงการรับฟังความคิดเห็นของผู้มีส่วนได้เสีย และศึกษาผลกระทบทางสังคม เกี่ยวกับการกำหนดประเภทและรูปแบบสลากกินแบ่งรัฐบาล ภายใต้ พ.ร.บ.สำนักงานสลากกินแบ่งรัฐบาล พ.ศ.2517 และที่แก้ไขเพิ่มเติม (ฉบับที่ 2) พ.ศ.2562
วันนี้ (2 กรกฎาคม 2565) ที่สำนักงานสลากกินแบ่งรัฐบาล พันโท หนุน ศันสนาคม ผู้อำนวยการสำนักงานสลากกินแบ่งรัฐบาล กล่าวถึงกรณีที่สำนักงานฯ จัดทำโครงการเปิดรับฟังความคิดเห็นของผู้มีส่วนได้ส่วนเสียและศึกษาผลกระทบทางสังคมเกี่ยวกับการกำหนดประเภทและรูปแบบสลากกินแบ่งรัฐบาล ประจำปี 2565 ว่า เป็นการดำเนินการตามพระราชบัญญัติสำนักงานสลากกินแบ่งรัฐบาล พ.ศ. 2517 และที่แก้ไขเพิ่มเติม (ฉบับที่ 2) ที่กำหนดว่า หากสำนักงานสลากฯ จะออกประกาศกำหนดประเภทและรูปแบบสลากกินแบ่งรัฐบาลโดยความเห็นชอบของคณะรัฐมนตรี จะต้องจัดให้มีการรับฟังความคิดเห็นของผู้มีส่วนได้เสียและศึกษาผลกระทบทางสังคม เพื่อนำมาประกอบการพิจารณาก่อนออกประกาศ รวมทั้งต้องให้ผู้ด้อยโอกาสและคนพิการเข้าถึงการเป็นตัวแทนจำหน่ายสลากกินแบ่งรัฐบาลด้วย สำนักงานสลากฯ จึงได้ออกประกาศให้ประชาชนทราบถึงวิธีการรับฟังความคิดเห็น ระยะเวลา สถานที่ ตลอดจนรายละเอียดอื่นที่เพียงพอแก่การที่ประชาชนจะเข้าใจและสามารถแสดงความคิดเห็นได้ต่อไป
พันโท หนุน ศันสนาคม กล่าวว่า  สำนักงานสลากฯ จะเผยแพร่ข้อมูลรายละเอียดเกี่ยวกับประเภทและรูปแบบสลากกินแบ่งรัฐบาล ที่จะรับฟังความคิดเห็นฯ ตั้งแต่วันที่ 2 ก.ค. 2565 เป็นต้นไป ผ่านช่องทางต่างๆ ประกอบด้วย เว็บไซต์สำนักงานฯ www.glo.or.th หรือ newlottery.glo.or.th เว็บไซต์ การรับฟังความคิดเห็นของประชาชนสำนักงานปลัดสำนักนายกรัฐมนตรีwww.publicconsultation.opm.go.th รวมทั้งช่องทางอื่นๆ ของสำนักงาน ประชาชนที่สนใจสามารถเข้าร่วมแสดงความคิดเห็นได้ผ่านช่องทางต่างๆ ได้แก่ www.glo.or.th หรือที่ newlottery.glo.or.th และเว็บไซต์การรับฟังความคิดเห็นของประชาชน www.publicconsultation.opm.go.th รวมทั้งอีเมล์ newlottery@glo.or.th ตั้งแต่วันที่ 20 กรกฎาคม
– 10 สิงหาคม 2565
ผู้อำนวยการสำนักงานสลากกินแบ่งรัฐบาล กล่าวต่อไปอีกว่า สำหรับการรับฟังความคิดเห็นของผู้มีส่วนได้เสียโดยการสัมภาษณ์รายบุคคลและการสนทนากลุ่มย่อย (Focus group) นั้น จะจัดขึ้นในพื้นที่ 6 จังหวัด ประกอบด้วย จังหวัดเชียงใหม่ จังหวัดชลบุรี จังหวัดขอนแก่น จังหวัดเลย จังหวัดนครศรีธรรมราช และกรุงเทพมหานคร ตามลำดับ ระหว่างวันที่ 20 กรกฏาคม  – 10 สิงหาคม 2565  ขั้นตอนหลังจากนั้น สำนักงานฯ จะรวบรวมความคิดเห็นทั้งหมด รวมทั้งผลการศึกษาผลกระทบทางสังคมในทุกมิติ และมาตรการต่างๆ ที่เกี่ยวข้อง เสนอคณะกรรมการสลากกินแบ่งรัฐบาล  และกระทรวงการคลัง เพื่อพิจารณานำเข้า
ที่ประชุมคณะรัฐมนตรีต่อไป
------------------------------------------------------------------------------
สำนักงานสลากกินแบ่งรัฐบาลจะดำเนินการออกสลากรูปแบบใหม่ เพื่อใช้แก้ปัญหาสลากเกินราคาให้หมดไปและสามารถนำเงินจากการดำเนินการผิดกฎหมาย เช่นหวยใต้ดิน กลับมาเป็นรายได้นำส่งรัฐไปใช้ประโยชน์กับประชาชนคนไทย โดยจะขอรับฟังความคิดเห็นสำหรับ ปี 2565 จำนวน 2 รูปแบบ ได้แก่
1. สลากกินแบ่งรัฐบาลแบบ 6 หลัก  https://www.youtube.com/watch?v=S5pzD_uyz1o
ขั้นตอนการซื้อ https://youtu.be/iPtDCvsm9Bg
2. สลากกินแบ่งรัฐบาลแบบตัวเลข 3 หลัก https://www.youtube.com/watch?v=_IxP6b07ROw
ขั้นตอนการซื้อ https://youtu.be/-Poki7kkEtA
ทั้งนี้สามารถรับทราบข้อมูลเพิ่มเติมได้ที่  https://newlottery.glo.or.th  และจะเปิดให้แสดงความคิดเห็นได้ ตั้งแต่วันที่ 20 กรกฏาคม 2565 - 10 สิงหาคม 2565

ที่มา : https://www.thaigov.go.th/news/contents/details/56449