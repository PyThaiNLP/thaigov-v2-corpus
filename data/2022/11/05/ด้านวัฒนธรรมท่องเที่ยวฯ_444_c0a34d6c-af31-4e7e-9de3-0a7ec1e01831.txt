รัฐบาลไทย-ข่าวทำเนียบรัฐบาล-เริ่มแล้ว วธ.-คกก.ภาพยนตร์และวีดิทัศน์แห่งชาติ-คกก.ปฏิรูปประเทศด้านการสื่อสารมวลชนฯ ขับเคลื่อน Soft Power จัด Workshop สื่อไทย


วันศุกร์ที่ 17 มิถุนายน 2565
เริ่มแล้ว วธ.-คกก.ภาพยนตร์และวีดิทัศน์แห่งชาติ-คกก.ปฏิรูปประเทศด้านการสื่อสารมวลชนฯ ขับเคลื่อน Soft Power จัด Workshop สื่อไทย
เริ่มแล้ว วธ.-คกก.ภาพยนตร์และวีดิทัศน์แห่งชาติ-คกก.ปฏิรูปประเทศด้านการสื่อสารมวลชนฯ ขับเคลื่อน Soft Power จัด Workshop สื่อไทย สร้างความเข้าใจ-นำไปใช้-กำหนดทิศทางเดียวกัน จัดทำแผนปฏิบัติการส่งเสริมภาพลักษณ์ประเทศฯ เกิดมูลค่าทางเศรษฐกิจ
เริ่มแล้ว วธ.-คกก.ภาพยนตร์และวีดิทัศน์แห่งชาติ-คกก.ปฏิรูปประเทศด้านการสื่อสารมวลชนฯ ขับเคลื่อน Soft Power จัด Workshop สื่อไทย สร้างความเข้าใจ-นำไปใช้-กำหนดทิศทางเดียวกัน จัดทำแผนปฏิบัติการส่งเสริมภาพลักษณ์ประเทศฯ เกิดมูลค่าทางเศรษฐกิจ สร้างชื่อเสียงและภาพลักษณ์ที่ดีของไทยในระดับเวทีโลก
วันที่ ๑๕ มิถุนายน ๒๕๖๕ นางยุพา ทวีวัฒนะกิจบวร ปลัดกระทรวงวัฒนธรรม เป็นประธานพิธีเปิดการประชุมเชิงปฏิบัติการการจัดทำ (ร่าง) แผนปฏิบัติการการส่งเสริมภาพลักษณ์ประเทศผ่านสื่อบันเทิงในลักษณะอำนาจละมุน โดยมีนายกฤษฎา คงคะจันทร์  รองปลัดกระทรวงวัฒนธรรม คณะกรรมการปฏิรูปประเทศด้านการสื่อสารมวลชน เทคโนโลยีสารสนเทศ คณะกรรมการภาพยนตร์และวีดิทัศน์แห่งชาติ สมาคม ผู้บริหารกระทรวงวัฒนธรรม และเจ้าหน้าที่ที่เกี่ยวข้อง ร่วมการประชุม ณ โรงแรมทาวน์ อิน ทาวน์ กรุงเทพฯ
ปลัดกระทรวงวัฒนธรรม กล่าวว่า ตามที่รัฐบาลมีนโยบายขับเคลื่อนงาน Soft Power ความเป็นไทยสู่สากล และมอบหมายให้กระทรวงวัฒนธรรม (วธ.) โดยคณะกรรมการภาพยนตร์และวีดิทัศน์แห่งชาติบูรณาการความร่วมมือกับหน่วยงานที่เกี่ยวข้องดำเนินงานส่งเสริมภาพลักษณ์ที่ดีของประเทศสู่สากลผ่านงานศิลปวัฒนธรรม การท่องเที่ยว ผลิตภัณฑ์ทางวัฒนธรรม สินค้าและบริการผ่านสื่อบันเทิงในลักษณะอำนาจละมุน (Soft Power) สอดคล้องการขับเคลื่อนโมเดลเศรษฐกิจใหม่ BCG และผลักดัน “Soft Power” ความเป็นไทยของวธ. ที่มุ่งส่งเสริมวัฒนธรรม 5F โดยเฉพาะอุตสาหกรรมภาพยนตร์ และมุ่งสร้างภาพลักษณ์ที่ดีของประเทศและส่งเสริมการค้าการลงทุนในอุตสาหกรรมต่าง ๆ ของประเทศในระยะยาว จึงดำเนินการจัดโครงการประชุมเชิงปฏิบัติการ “การจัดทำ (ร่าง) แผนปฏิบัติการการส่งเสริมภาพลักษณ์ประเทศผ่านสื่อบันเทิงในลักษณะอำนาจละมุน” วันที่ ๑๕ – ๑๖ มิถุนายน ๒๕๖๕ ที่โรงแรมทาวน์ อิน ทาวน์ กรุงเทพมหานคร เพื่อให้หน่วยงานด้านอุตสาหกรรมสื่อบันเทิงไทยทั้งภาครัฐและเอกชน สามารถกำหนดทิศทางและแนวทางนโยบายสำหรับใช้ในการส่งเสริมภาพลักษณ์ประเทศผ่านสื่อบันเทิงในลักษณะอำนาจละมุนตามภารกิจของหน่วยงาน ส่งเสริมให้หน่วยงานต่าง ๆ เข้าใจ Soft Power ผ่านสื่อบันเทิงมากขึ้น และนำไปใช้เป็นเครื่องมือส่งเสริม Soft Power ที่เกี่ยวข้องกับงานของตนเองได้อย่างมีประสิทธิภาพสูงสุด
นางยุพา กล่าวอีกว่า กิจกรรมภายในการประชุมเชิงปฏิบัติการฯ มีการบรรยายองค์ความรู้ โดยประธานคณะกรรมการปฏิรูปประเทศด้านการสื่อสารมวลชน เทคโนโลยีสารสนเทศ มีการจัดทำ Workshop ร่วมกันระหว่างหน่วยงานด้านอุตสาหกรรมสื่อบันเทิงไทยทั้งภาครัฐและเอกชน โดยแบ่งออกเป็น ๕ กลุ่ม คือ กลุ่มเผยแพร่ผ่านโรงภาพยนตร์ กลุ่มเผยแพร่ผ่านโทรทัศน์ กลุ่มเผยแพร่ผ่านอินเทอร์เน็ตและ Metaverse กลุ่มเผยแพร่ผ่านสื่อโฆษณาและสื่อ Social Media และกลุ่ม Content and Strategic รวมทั้งร่วมกันสรุปผลการจัดทำ Workshop เพื่อนำไปสู่การจัดทำแผนร่างปฏิบัติการฯ พร้อมขับเคลื่อน Soft Power ไปในทิศทางเดียวกัน ให้เกิดเป็นมูลค่าทางเศรษฐกิจ เกิดการสร้างชื่อเสียงและภาพลักษณ์ที่ดีของไทยในระดับเวทีโลก ทั้งนี้ หลังจากจัดทำแผนปฏิบัติการส่งเสริมภาพลักษณ์ประเทศฯ แล้วเสร็จจะจัดทำแผนปฏิบัติการฯ ต่อคณะกรรมการภาพยนตร์และวีดิทัศน์แห่งชาติเพื่อพิจารณาเสนอรัฐบาล เพื่อเสนอของบประมาณสนับสนุนจากรัฐบาลต่อไป

ที่มา : https://www.thaigov.go.th/news/contents/details/55770