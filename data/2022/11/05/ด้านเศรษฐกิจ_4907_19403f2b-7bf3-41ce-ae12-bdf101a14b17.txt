รัฐบาลไทย-ข่าวทำเนียบรัฐบาล-ธ.ก.ส. เตือนอย่าหลงเชื่อเพจเฟสบุ๊คอ้างปล่อยกู้ และผ่อนโดรนเกษตร ยัน ธ.ก.ส. ไม่มีส่วนเกี่ยวข้อง


วันพฤหัสบดีที่ 25 สิงหาคม 2565
พิมพ์
ธ.ก.ส. เตือนอย่าหลงเชื่อเพจเฟสบุ๊คอ้างปล่อยกู้ และผ่อนโดรนเกษตร ยัน ธ.ก.ส. ไม่มีส่วนเกี่ยวข้อง
รณีที่มีสื่อสังคมออนไลน์ที่ใช้เพจเฟสบุ๊คชื่อ FamaDrone ได้ชักชวนให้ลูกค้า ธ.ก.ส. ทั่วประเทศ ซื้อโดรนเกษตร โดรนพ่นเอง และโดรน DJI ทุกรุ่น ธ.ก.ส. เตือนอย่าหลงเชื่อเพจเฟสบุ๊คอ้างปล่อยกู้ และผ่อนโดรนเกษตร ยัน ธ.ก.ส. ไม่มีส่วนเกี่ยวข้อง
นายสมเกียรติ กิมาวหา รองผู้จัดการและโฆษกธนาคารเพื่อการเกษตรและสหกรณ์การเกษตร (ธ.ก.ส.) กล่าวว่า กรณีที่มีสื่อสังคมออนไลน์ที่ใช้เพจเฟสบุ๊คชื่อ FamaDrone ได้ชักชวนให้ลูกค้า ธ.ก.ส. ทั่วประเทศ ซื้อโดรนเกษตร โดรนพ่นเอง และโดรน DJI ทุกรุ่น โดยโฆษณาเชิญชวนถึงสิทธิประโยชน์ต่าง ๆ มากมาย เช่น ทำเอกสารฟรีใน 1 ชั่วโมง อยู่ที่ไหนก็ทำได้ กู้ได้เกิน 100% เหลือเงินไว้ใช้สบาย อนุมัติเงินไว ทุกเคส กู้ผ่านนัดวันส่ง ส่งฟรี สอนฟรี ผ่อนตรงกับ ธ.ก.ส. ไม่ตัดของแถม ดอกเบี้ย 4-6% ต่อปี ผ่อนได้สูงสุดถึง 7 ปี ซึ่ง ธ.ก.ส. ได้ทดสอบติดต่อไปตามช่องทางดังกล่าว ปรากฏว่า บริษัทขอให้ส่งบัตรประชาชนและเบอร์ โทรศัพท์ให้แอดมิน เพื่อส่งใบเสนอราคาและใบอบรมนักบิน นำไปยื่นกู้กับ ธ.ก.ส. ด้วยตนเองเท่านั้น
ธ.ก.ส. ขอแจ้งว่า เพจดังกล่าว ไม่มีส่วนเกี่ยวข้องใด ๆ กับ ธ.ก.ส. แต่เป็นการกล่าวอ้าง เพื่อให้ เกษตรกรลูกค้าและประชาชนทั่วไปเข้าใจผิดและสนใจเข้ามาซื้อสินค้าของบริษัท ซึ่งวิธีการดังกล่าว ถือเป็นการโฆษณาชวนเชื่อที่ไม่ถูกต้อง จึงขอให้เกษตรกรลูกค้าและประชาชนทั่วไป อย่าหลงเชื่อ ทั้งนี้ ธ.ก.ส. มีการ สนับสนุนสินเชื่อสำหรับซื้อโดรนเพื่อการเกษตร ผ่านโครงการ “สินเชื่อนวัตกรรมดี มีเงินทุน” ซึ่งเกษตรกร หรือผู้ที่สนใจสามารถติดต่อขอกู้เงินโดยตรงที่ ธ.ก.ส. ใกล้บ้าน โดยในส่วนของสินค้าสามารถเลือกซื้อจาก บริษัทหรือตัวแทนขายที่เป็นทางการตามความพึงพอใจ หรือสอบถามรายละเอียดของโครงการได้ที่ ธ.ก.ส. ทุกสาขาทั่วประเทศ หรือ Call Center 02 555 0555 ได้ตลอด 24 ชั่วโมง ทั้งนี้ ธ.ก.ส. จะดำเนินการเอาผิดกับเพจที่แอบอ้างดังกล่าวตามกฎหมายต่อไป

ที่มา : https://www.thaigov.go.th/news/contents/details/58412