รัฐบาลไทย-ข่าวทำเนียบรัฐบาล-​สมาชิก กอช. หยุดส่งเงินออมจากพิษโควิด-19 ไม่เสียสิทธิ


วันอังคารที่ 15 กุมภาพันธ์ 2565
พิมพ์
​สมาชิก กอช. หยุดส่งเงินออมจากพิษโควิด-19 ไม่เสียสิทธิ
วันอาทิตย์ที่ 13 กุมภาพันธ์ 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลสนับสนุนให้ประชาชนที่ประกอบอาชีพอิสระและเยาวชนที่มีอายุ 15 ปีขึ้นไป สร้างระบบบำนาญด้วยตนเองกับกองทุนการออมแห่งชาติ หรือ กอช. โดยรัฐบาลจ่ายเงินสมทบให้ตามระดับอายุของผู้เป็นสมาชิกและเป็นอัตราส่วนกับจำนวนเงินสะสม สำหรับสมาชิกที่ได้รับผลกระทบจากสถานการณ์ระบาดของโรคโควิด-19 จนไม่สามารถส่งเงินออมสะสมได้ทุกเดือนจะไม่เสียสิทธิความเป็นสมาชิก เมื่อมีรายได้เพียงพอแล้วสามารถกลับมาส่งเงินสะสมต่อได้ ผู้สนใจสมัครและส่งเงินออมได้ที่ แอปพลิเคชัน กอช. หรือ หน่วยรับสมัครใกล้บ้าน เช่น ที่ว่าการอำเภอ ธนาคารของรัฐ เช่น ธนาคารออมสิน ธ.ก.ส. ธนาคารกรุงไทย ไปรษณีย์ และเคาน์เตอร์เซอร์วิสที่เข้าร่วมทั่วประเทศ สอบถามเพิ่มเติมได้ที่สายด่วนเงินออม 02-049-9000
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/51528