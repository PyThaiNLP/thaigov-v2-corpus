รัฐบาลไทย-ข่าวทำเนียบรัฐบาล-เตรียมออกแนวทาง Home Isolation ดูแลตัวเองที่บ้านระหว่างรอเตียง


วันจันทร์ที่ 28 มิถุนายน 2564
เตรียมออกแนวทาง Home Isolation ดูแลตัวเองที่บ้านระหว่างรอเตียง
....
สถานการณ์ผู้ป่วยโรคโควิด-19 ที่เพิ่มมากขึ้น โดยเฉพาะในเขตกรุงเทพฯ และปริมณฑล ซึ่งมีเตียงว่างเหลือน้อยทำให้ไม่สามารถรองรับจำนวนผู้ป่วยได้เพียงพอ
.
ล่าสุด กระทรวงสาธารณสุข เตรียมออกแนวทางการดูแลตนเองที่บ้านของผู้ป่วยระหว่างรอเตียง หรือ Home Isolation เฉพาะกลุ่มที่คัดกรองแล้วไม่มีอาการ โดยจะให้ปรอทวัดไข้ ที่วัดออกซิเจน เพื่อติดตามอาการเบื้องต้น
.
สำหรับบางรายที่มีปัจจัยเสี่ยงแต่ยังไม่มีอาการ อาจจะให้กินยาฟาร์วิพิราเวียร์ โดยจะติดตามอาการผ่านวิดีโอคอล รวมทั้งเยี่ยมบ้าน ซึ่งจะประสานภาคประชาสังคมร่วมติดตามดูแลผู้ป่วย ส่วนรายที่มีอาการหนักจะรีบประสานเตียงให้เข้าสู่การรักษาโดยเร็ว
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/43180