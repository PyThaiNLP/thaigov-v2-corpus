รัฐบาลไทย-ข่าวทำเนียบรัฐบาล-ครม. เคาะ! “โครงการคนละครึ่ง - เพิ่มกำลังซื้อฯ” ลดภาระค่าใช้จ่าย ปชช. เริ่ม ก.ย. - ต.ค. 65


วันอังคารที่ 26 กรกฎาคม 2565
ครม. เคาะ! “โครงการคนละครึ่ง - เพิ่มกำลังซื้อฯ” ลดภาระค่าใช้จ่าย ปชช. เริ่ม ก.ย. - ต.ค. 65
.....
ที่ประชุม ครม. (26 ก.ค. 65) เห็นชอบมาตรการกระตุ้นเศรษฐกิจเพื่อบรรเทาผลกระทบจากสถานการณ์โควิด-19 ประกอบด้วย 3 มาตรการ ดังนี้
.
1.โครงการ “คนละครึ่งเฟส 5” วงเงิน 21,200 ล้านบาท
-ใช้หลักเกณฑ์เดิมเป็นการ “ร่วมจ่าย” (Co-Pay) ระหว่างรัฐบาลกับประชาชน โดยรัฐบาลสนับสนุนวงเงินใช้จ่ายชำระค่าอาหาร เครื่องดื่ม สินค้าและบริการที่กำหนด สูงสุด 150 บาท/คน/วัน หรือไม่เกิน 800 บาท/คน กลุ่มเป้าหมาย 26.5 ล้านคน เป็นเวลา 2 เดือน (1 ก.ย. – 31 ต.ค. 65)
.
2.โครงการเพิ่มกำลังซื้อให้กับผู้มีบัตรสวัสดิการแห่งรัฐ ระยะที่ 5 วงเงิน 5,336 ล้านบาท
-เพิ่มวงเงินช่วยเหลือค่าครองชีพให้แก่ผู้ถือบัตรสวัสดิการฯ 13,342,076 คน เพื่อซื้อสินค้าจากร้านธงฟ้าและร้านค้าหรือผู้บริการที่เข้าร่วมโครงการคนละครึ่ง เฟส 5 เดือนละ 200 บาท/คน เป็นเวลา 2 เดือน (1 ก.ย. – 31 ต.ค. 65)
.
3.โครงการเพิ่มกำลังซื้อให้กับผู้ที่ต้องการความช่วยเหลือเป็นกรณีพิเศษ วงเงิน 890 ล้านบาท
-เพิ่มวงเงินช่วยเหลือค่าครองชีพสำหรับผู้ที่ต้องการความช่วยเหลือเป็นกรณีพิเศษ 2,227,204 คน เพื่อซื้อสินค้าจากร้านธงฟ้าและร้านค้าหรือผู้บริการที่เข้าร่วมโครงการคนละครึ่ง เฟส 5 เดือนละ 200 บาท/คน เป็นเวลา 2 เดือน (1 ก.ย. – 31 ต.ค. 65)
.
ซึ่งการดำเนินโครงการฯ ทั้ง 3 โครงการ นอกจากจะช่วยลดภาระค่าใช้จ่ายให้กับประชาชนแล้ว ยังเป็นการช่วยเหลือผู้ประกอบการในระบบเศรษฐกิจ ซึ่งมีส่วนสำคัญในการขับเคลื่อนเศรษฐกิจของประเทศด้วย โดยคาดว่าจะทำให้มีเงินหมุนเวียนในระบบเศรษฐกิจ เพิ่มเติม 42,400 ล้านบาท และ GDP ขยายตัว 0.13%
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/57307