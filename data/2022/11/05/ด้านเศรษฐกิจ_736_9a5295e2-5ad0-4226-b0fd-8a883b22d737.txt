รัฐบาลไทย-ข่าวทำเนียบรัฐบาล-กรมทางหลวงชนบท มุ่งพัฒนาประสิทธิภาพด้านความปลอดภัย เดินหน้าติดตั้งเสาหลักนำทางยางธรรมชาติ 6 สายทาง ในจังหวัดสุโขทัย


วันพฤหัสบดีที่ 26 สิงหาคม 2564
กรมทางหลวงชนบท มุ่งพัฒนาประสิทธิภาพด้านความปลอดภัย เดินหน้าติดตั้งเสาหลักนำทางยางธรรมชาติ 6 สายทาง ในจังหวัดสุโขทัย
กรมทางหลวงชนบท กระทรวงคมนาคม โดยแขวงทางหลวงชนบทสุโขทัย ดำเนินการติดตั้งเสาหลักนำทางยางธรรมชาติ (Rubber Guide Post: RGP) เพื่ออำนวยความปลอดภัยในการใช้เส้นทางให้กับประชาชน รวมจำนวนทั้งสิ้น 814 ต้น ใน 6 สายทาง
กรมทางหลวงชนบท กระทรวงคมนาคม โดยแขวงทางหลวงชนบทสุโขทัย ดำเนินการติดตั้งเสาหลักนำทางยางธรรมชาติ (Rubber Guide Post: RGP) เพื่ออำนวยความปลอดภัยในการใช้เส้นทางให้กับประชาชน รวมจำนวนทั้งสิ้น 814 ต้น ใน 6 สายทาง ดังนี้
1. สายทางหลวงชนบท สท.3002 แยก ทล.101 (กม. ที่ 15+800) - นิคมสหกรณ์ศรีสำโรง อำเภอศรีสำโรง จังหวัดสุโขทัย
2. สายทางหลวงชนบท สท.4006 แยก ทล.1048 (กม. ที่ 4+500) - บ้านหนองป่าถ่อน อำเภอสวรรคโลก จังหวัดสุโขทัย
3. สายทางหลวงชนบท สท.4008 แยก ทล.1048 (กม. ที่ 27+300) - บ้านลำโชค อำเภอ    ทุ่งเหลี่ยม และอำเภอศรีสัชนาลัย จังหวัดสุโขทัย
4. สายทางหลวงชนบท สท.4012 แยก ทล.1054 (กม.ที่ 13+700) บ้านคลองด่าน อำเภอ  ศรีสำโรง และอำเภอเมือง จังหวัดสุโขทัย
5. สายทางหลวงชนบท สท.3017 แยก ทล.101 (กม.ที่ 430+050) - บ้านนาโพธิ์ อำเภอเมือง จังหวัดสุโขทัย
6. สายทางหลวงชนบท สท.4021 แยก ทล.1293 (กม.ที่ 7+100) - บ้านลำคลองยาง อำเภอคีรีมาศ จังหวัดสุโขทัย
ปัจจุบันแขวงทางหลวงชนบทสุโขทัยได้ดำเนินการติดตั้ง RGP ไปแล้วจำนวน 611 ต้น คาดว่าในส่วนที่เหลือจะดำเนินการแล้วเสร็จภายในเดือนกันยายน 2564 นอกจากนี้สายทางหลวงชนบท สท.4008 แยกทางหลวงแผ่นดินหมายเลข 1048 ที่ได้ติดตั้งแล้วเสร็จ ยังมีการทำสวนยางพาราทั้งสองข้างทางทำให้เกษตรกรได้ทราบถึงความคืบหน้าในการติดตั้ง RGP ที่ได้จากการนำยางพารามาใช้เป็นส่วนผสม รวมทั้งทราบถึงการเพิ่มมูลค่าทางการตลาดให้กับยางพาราที่ผลิตในประเทศโดยไม่ผ่านพ่อค้าคนกลาง ซึ่งเป็นไปตามนโยบายของนายศักดิ์สยาม ชิดชอบ รัฐมนตรีว่าการกระทรวงคมนาคม และนายปฐม เฉลยวาเรศ อธิบดีกรมทางหลวงชนบท ในการนำยางพารามาใช้ในโครงการก่อสร้างเพื่อแก้ไขปัญหาราคายางพาราตกต่ำ และสนับสนุนการขยายตัวของภาคเศรษฐกิจให้สมบูรณ์ยิ่งขึ้น ตลอดจนสามารถเพิ่มความปลอดภัยในชีวิตและทรัพย์สินให้กับประชาชนผู้ใช้รถใช้ถนนต่อไป

ที่มา : https://www.thaigov.go.th/news/contents/details/45189