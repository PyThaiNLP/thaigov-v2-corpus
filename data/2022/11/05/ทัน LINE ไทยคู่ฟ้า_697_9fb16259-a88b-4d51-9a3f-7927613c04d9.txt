รัฐบาลไทย-ข่าวทำเนียบรัฐบาล-อว. เร่งตั้ง “ธนาคารหน่วยกิตแห่งชาติ” รับฝาก - สะสมหน่วยกิต รองรับการพัฒนากำลังคนตลอดทุกช่วงวัย


วันศุกร์ที่ 11 มีนาคม 2565
อว. เร่งตั้ง “ธนาคารหน่วยกิตแห่งชาติ” รับฝาก - สะสมหน่วยกิต รองรับการพัฒนากำลังคนตลอดทุกช่วงวัย
.....
กระทรวงการอุดมศึกษา วิทยาศาสตร์ วิจัยและนวัตกรรม (อว.) เร่งจัดทำ “ธนาคารหน่วยกิตแห่งชาติ” ให้คนทุกช่วงวัยสามารถนำหน่วยกิตจากการเรียนต่าง ๆ เช่น การฝึกอบรมทั่วไป หลักสูตรประกาศนียบัตร และหลักสูตรแบบ Non Degree ไปเก็บสะสมไว้ โดยเมื่อถึงระดับหนึ่งจะสามารถขอรับใบประกาศนียบัตรความเชี่ยวชาญ หรือปริญญาบัตร เพื่อแสดงถึงการเป็นผู้มีทักษะความรู้ในด้านต่าง ๆ และนำไปใช้ประโยชน์ในการทำงานและทำธุรกิจได้
.
ธนาคารหน่วยกิตแห่งชาติ เป็นส่วนหนึ่งของการปฏิรูปการศึกษา เพื่อรองรับนโยบายการพัฒนากำลังคนตลอดทุกช่วงวัย โดยเฉพาะวัยทำงานและวัยเกษียณ ให้สามารถเข้าถึงองค์ความรู้ เทคโนโลยี นวัตกรรม และทักษะใหม่ ๆ ที่จำเป็นในโลกยุคปัจจุบัน เพื่อต่อยอดการทำงานพัฒนาตนเองได้
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/52430