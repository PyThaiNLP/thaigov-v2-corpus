รัฐบาลไทย-ข่าวทำเนียบรัฐบาล-รัฐบาลขับเคลื่อนการพัฒนาตามปรัชญาเศรษฐกิจพอเพียง ระยะที่ 4


วันพุธที่ 1 ธันวาคม 2564
พิมพ์
รัฐบาลขับเคลื่อนการพัฒนาตามปรัชญาเศรษฐกิจพอเพียง ระยะที่ 4
วันพฤหัสบดีที่ 25 พฤศจิกายน 2564
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลสนับสนุนการขับเคลื่อนการพัฒนาตามหลักปรัชญาของเศรษฐกิจพอเพียงระยะที่ 4 ปี 2566-2570 เพื่อขยายผลการพัฒนาเชิงพื้นที่ให้กว้างขวาง สร้างความเข้มแข็งเศรษฐกิจสังคมระดับฐานราก โดยมีตัวชี้วัด คือ ขยายสู่พื้นที่อื่นอย่างน้อย 5 พื้นที่ เสริมศักยภาพแหล่งน้ำขนาดเล็กในพื้นที่มีปัญหาแล้งซ้ำซาก 625 โครงการ พื้นที่มีปัญหายาเสพติด 8 หมู่บ้าน ให้ประกอบสัมมาชีพพึ่งพาตนเองและเป็นแหล่งเรียนรู้ในการป้องกันและเฝ้าระวังยาเสพติด เกิดเครือข่ายผู้ประกอบการตามโมเดลเศรษฐกิจ BCG ไม่น้อยกว่า 27 เครือข่าย ทั้งนี้ การดำเนินการระยะที่ 1-3 ที่ผ่านมา มีพื้นที่ได้รับประโยชน์ 514,420 ไร่ คิดเป็นประชาชน 148,886 ครัวเรือน เกิดรายได้ต่อประชาชน 4,683 ล้านบาท
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/48940