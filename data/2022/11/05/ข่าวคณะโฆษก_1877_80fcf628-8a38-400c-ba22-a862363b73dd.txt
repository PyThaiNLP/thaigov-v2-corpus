รัฐบาลไทย-ข่าวทำเนียบรัฐบาล-โฆษกรัฐบาลเผยนายกรัฐมนตรี ชื่นชมการจัดงาน/กิจกรรม ในหลายพื้นที่มีความเรียบร้อย ย้ำผู้จัดงานและผู้เข้าร่วมต้องปฏิบัติตามมาตรการ Universal Prevention และ Universal Vaccination


วันพฤหัสบดีที่ 30 มิถุนายน 2565
พิมพ์
โฆษกรัฐบาลเผยนายกรัฐมนตรี ชื่นชมการจัดงาน/กิจกรรม ในหลายพื้นที่มีความเรียบร้อย ย้ำผู้จัดงานและผู้เข้าร่วมต้องปฏิบัติตามมาตรการ Universal Prevention และ Universal Vaccination
โฆษกรัฐบาลเผยนายกรัฐมนตรี ชื่นชมการจัดงาน/กิจกรรม ในหลายพื้นที่มีความเรียบร้อย ย้ำผู้จัดงานและผู้เข้าร่วมต้องปฏิบัติตามมาตรการ Universal Prevention และ Universal Vaccination
วันนี้ (30 มิถุนายน 2565) นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ชื่นชมและขอบคุณหน่วยงานต่าง ๆ ทั้งภาครัฐและเอกชน หลังมีการผ่อนคลายมาตรการหลายพื้นที่มีการดำเนินกิจกรรม จัดงานต่าง ๆ อาทิ งานดนตรีในสวน งาน FTI EXPO 2022 : SHAPING FUTURE INDUSTRIES FOR STRONGER THAILAND ซึ่งการจัดงานหรือกิจกรรมเป็นไปด้วยความเรียบร้อย อย่างไรก็ตาม นายกรัฐมนตรีย้ำว่าการจัดงานหรือกิจกรรมขณะนี้ ต้องคำนึงถึงความปลอดภัยเป็นหลักแม้สถานการณ์โควิด-19 ในประเทศจะทรงตัวก็ตาม พร้อมฝากถึงผู้จัดงาน และผู้เข้าร่วมงาน ให้คงปฏิบัติตามมาตรการ Universal Prevention และ Universal Vaccination สวมหน้ากากอนามัย เว้นระยะห่าง และเข้ารับการฉีดวัคซีนทั้งเข็มปกติ เข็มกระตุ้นในประชาชนทุกกลุ่ม
สำหรับสถานการณ์การแพร่ระบาดของโควิด-19 วันนี้ พบผู้ติดเชื้อโควิด-19 รายใหม่ 2,695 ราย จำแนกเป็น ผู้ป่วยในประเทศ 2,690 ราย ผู้ป่วยมาจากต่างประเทศ 5 ราย ผู้เสียชีวิต 14 ราย ผู้ที่กำลังรักษาตัว 23,931 ราย และมียอดผู้ที่หายป่วยกลับบ้านแล้ว 1,779 ราย ทำให้มียอดผู้ป่วย ยืนยันสะสมตั้งแต่ 1 ม.ค. 65 จำนวน 2,299,480 ราย จำนวนผู้ที่หายป่วยสะสมจำนวน 2,299,842 ราย จำนวนผู้ป่วยปอดอักเสบรักษาตัวอยู่ในโรงพยาบาล 684

ที่มา : https://www.thaigov.go.th/news/contents/details/56342