รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม เข้าร่วมประชุมคณะกรรมการพัฒนาการบริหารงานยุติธรรมแห่งชาติ​ ​(กพยช.)​ ครั้งที่ ๒/๒๕๖๔


วันเสาร์ที่ 18 ธันวาคม 2564
พิมพ์
รัฐมนตรีว่าการกระทรวงยุติธรรม เข้าร่วมประชุมคณะกรรมการพัฒนาการบริหารงานยุติธรรมแห่งชาติ​ ​(กพยช.)​ ครั้งที่ ๒/๒๕๖๔
รัฐมนตรีว่าการกระทรวงยุติธรรม เข้าร่วมประชุมคณะกรรมการพัฒนาการบริหารงานยุติธรรมแห่งชาติ​ ​(กพยช.)​ ครั้งที่ ๒/๒๕๖๔ โดยวิธีการประชุมทางไกลผ่านระบบ Cisco Webex Meetings
ในวันที่ ๑๖ ธันวาคม ๒๕๖๔ เวลา ๑๓.๓๐ น. ณ ห้องประชุม ๑ สำนักงานกิจการยุติธรรม นายวิษณุ  เครืองาม รองนายกรัฐมนตรี​ เป็นประธานการประชุมคณะกรรมการพัฒนาการบริหารงานยุติธรรมแห่งชาติ​ ​(กพยช.)​ ครั้งที่ ๒/๒๕๖๔ โดยวิธีการประชุมทางไกลผ่านระบบ Cisco Webex Meetings โดยมี นายสมศักดิ์  เทพสุทิน รัฐมนตรีว่าการกระทรวงยุติธรรม ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม ผู้แทนจากหน่วยงานในกระบวนการยุติธรรม เข้าร่วมประชุม และมี พ.ต.ท.พงษ์ธร ธัญญสิริ ผู้อำนวยการสำนักงานกิจการยุติธรรม เป็นเลขานุการคณะกรรมการ รองผู้อำนวยการสำนักงานกิจการยุติธรรม เป็นผู้ช่วยเลขานุการฯ  โดยที่ประชุมมีมติในประเด็นวาระที่สำคัญ ดังนี้
๑ . รับทราบความคืบหน้าผลการดำเนินงานตามมติ​ กพยช.​ ความคืบหน้าการดำเนินงานของคณะอนุกรรมการ​ ผลการดำเนินงานตามแผนแม่บทการบริหารงานยุติธรรมแห่งชาติ​ ฉบับที่ ๓​ (พ.ศ. ๒๕๖๒-๒๕๖๕) และความคืบหน้าการจัดทำร่างแผนแม่บทการบริหารงานยุติธรรมแห่งชาติ​ ฉบับที่​ ๔​ (๒๕๖๖-๒๕๖๙) การขับเคลื่อน​เป้าหมายการพัฒนาที่ยั่งยืนเป้าหมายที่​ ๑๖​ และผลการขับเคลื่อนการดำเนินงาน​ของ​คณะกรรมการบริหารงานยุติธรรมในระดับจังหวัด
๒. มอบหมายฝ่ายเลขานุการกลับไปทบทวนร่างพระราชบัญญัติประวัติอาชญากรรม​ พ.ศ.​ .... ตามข้อสังเกตของคณะกรรมการ​ และเสนออีกครั้งในการประชุม​ กพยช.​ ครั้งต่อไป
๓. เห็นชอบร่างพระราชบัญญัติชะลอฟ้อง​ พ.ศ.​ ... ตามที่ฝ่ายเลขานุการเสนอ และมอบหมายฝ่ายเลขานุการจัดให้มีการรับฟังความคิดเห็น​ผู้เกี่ยวข้องตามแนวทางจัดทำและเสนอร่างกฎหมายตามบทบัญญัติ​มาตรา​ ๗๗​ ของรัฐธรรมนูญ​แห่งราชอาณาจักรไทย และเสนอคณะรัฐมนตรีตามกระบวนการเสนอร่างกฎหมายต่อไป
๔. เห็นชอบร่างกรอบการวิจัยเพื่อการพัฒนากระบวนการยุติธรรม​ พ.ศ.​ ๒๕๖๖-๒๕๖๕ ตามที่ฝ่ายเลขานุการเสนอ​และมอบหมายฝ่ายเลขานุการจัดให้มีการรับฟังความคิดเห็นของหน่วยงานที่เกี่ยวข้อง โดยเฉพาะสถาบันการศึกษา​ และเสนอคณะรัฐมนตรี​ต่อไป
๕.  เห็นชอบร่างรายงานประจำปี​ พ.ศ.​ ๒๕๖๔ คณะกรรมการพัฒนาการบริหารงานยุติธรรมแห่งชาติ​ ตามที่ฝ่ายเลขานุการเสนอ  และมอบหมายฝ่ายเลขานุการดำเนินการในส่วนที่เกี่ยวข้อง​ เพื่อเสนอคณะรัฐมนตรี​ต่อไป

ที่มา : https://www.thaigov.go.th/news/contents/details/49606