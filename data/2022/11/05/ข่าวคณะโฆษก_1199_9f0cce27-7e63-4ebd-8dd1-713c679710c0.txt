รัฐบาลไทย-ข่าวทำเนียบรัฐบาล-โฆษกรัฐบาลเผย นายกรัฐมนตรีรับทราบเหตุลอบวางระเบิดยะลา สั่งเจ้าหน้าที่ติดตามผู้ก่อเหตุ มอบผู้ว่าฯเยี่ยมให้กำลังใจผู้บาดเจ็บและให้การช่วยเหลืออย่างเต็มที่


วันพฤหัสบดีที่ 10 มีนาคม 2565
พิมพ์
โฆษกรัฐบาลเผย นายกรัฐมนตรีรับทราบเหตุลอบวางระเบิดยะลา สั่งเจ้าหน้าที่ติดตามผู้ก่อเหตุ มอบผู้ว่าฯเยี่ยมให้กำลังใจผู้บาดเจ็บและให้การช่วยเหลืออย่างเต็มที่
โฆษกรัฐบาลเผย นายกรัฐมนตรีรับทราบเหตุลอบวางระเบิดยะลา สั่งเจ้าหน้าที่ติดตามผู้ก่อเหตุ มอบผู้ว่าฯเยี่ยมให้กำลังใจผู้บาดเจ็บและให้การช่วยเหลืออย่างเต็มที่
วันที่ 10 มีนาคม 2565 นายธนกร วังบุญคงชนะ โฆษกประจำสำนักนายกรัฐมนตรีเปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหมรับทราบรายงานเกิดเหตุคนร้าย ลอบวางระเบิด ขณะเจ้าหน้าที่ออกลาดตระเวนด้วยรถยนต์ บนถนนสาย 410 ยะลา-เบตง ถึงบริเวณ บ.เงาะกาโป หมู่ 3 ต.บันนังสตา อ.บันนังสตา จ.ยะลา ทำให้เจ้าหน้าที่ ทพ.ฉก. 30 และประชาชนบริเวณใกล้เคียงได้รับบาดเจ็บ
นายกรัฐมนตรีสั่งการด่วนให้เจ้าหน้าที่ฝ่ายความมั่นคงเร่งติดตามผู้ก่อเหตุ และเพิ่มกำลังเฝ้าระวังตลอดเส้นทางคมนาคม รวมถึงเส้นทางรางและถนนในพื้นที่เกิดเหตุ พร้อมให้รายงานความคืบหน้าให้ทราบอย่างต่อเนื่องด้วย
นายธนกรฯ กล่าวว่า สำหรับผู้ที่ได้รับบาดเจ็บ นายกรัฐมนตรีได้มอบหมายให้ผู้ว่าราชการจังหวัดยะลาหรือหัวหน้าส่วนราชการเป็นผู้แทนนายกฯ เดินทางไปเยี่ยมผู้ได้รับบาดเจ็บที่โรงพยาบาล  รวมถึงตรวจเยี่ยมประชาชนบริเวณที่เกิดเหตุ เพื่อเป็นขวัญกำลังใจและเร่งให้ความช่วยเหลืออย่างเต็มที่ พร้อมกำชับฝ่ายความมั่นคงในพื้นที่ ปรับแผนและวางมาตรการรักษาความปลอดภัยทุกพื้นที่อย่างเข้มข้นโดยเฉพาะในพื้นที่เปราะบางทุกจุดด้วย
---------------

ที่มา : https://www.thaigov.go.th/news/contents/details/52409