รัฐบาลไทย-ข่าวทำเนียบรัฐบาล-กระทรวงเกษตรฯ ลงพื้นที่เชิงรุก รับฟังปัญหาความเดือดร้อน ด้านหนี้สินและที่ดินทำกินของเกษตรกร


วันจันทร์ที่ 22 พฤศจิกายน 2564
กระทรวงเกษตรฯ ลงพื้นที่เชิงรุก รับฟังปัญหาความเดือดร้อน ด้านหนี้สินและที่ดินทำกินของเกษตรกร
กระทรวงเกษตรฯ ลงพื้นที่เชิงรุก รับฟังปัญหาความเดือดร้อน ด้านหนี้สินและที่ดินทำกินของเกษตรกรในพื้นที่ จ.ขอนแก่น
ในวันที่ 22 พฤศจิกายน 2564 ดร.ทองเปลว กองจันทร์ ปลัดกระทรวงเกษตรและสหกรณ์ เปิดเผยว่าได้มอบหมายให้ นายสุธัญญ์ ฤทธิขาบ ผู้อำนวยการสำนักบริหารกองทุนเพื่อช่วยเหลือเกษตรกรและรับเรื่องร้องเรียน (สกร.) และคณะ ลงพื้นที่เชิงรุก เพื่อรับทราบปัญหาของกลุ่มมวลชนและเกษตรกรที่เรียกร้องให้แก้ปัญหาความเดือดร้อน ณ เครือข่ายเกษตรกรช่วยชาติ อ.น้ำพอง จ.ขอนแก่น  โดยมีนายสุเนตร แก้วคำการ ประธานเครือข่ายและสมาชิกเครือข่ายประมงให้การต้อนรับ
โดย ผู้อำนวยการสำนักบริหารกองทุนฯ ได้ให้ข้อมูลเกี่ยวกับการ ให้ความช่วยเหลือด้านหนี้สินและที่ดินของกองทุนหมุนเวียนเพื่อการกู้ยืมแก่เกษตรกรและผู้ยากจน การส่งเสริมฟื้นฟูอาชีพของกองทุนสงเคราะห์เกษตรกร รวมถึงขบวนการรับเรื่องร้องเรียนแก่พี่น้องเกษตรกรและกลุ่มมวลชน จากนั้นได้เยี่ยมชมการขุดเจาะบ่อบาดาลเพื่อการเกษตรที่ลึกที่สุดในอาเซียน อ.เมือง จ.ขอนแก่น ที่ 1,014 เมตร พร้อมรับฟังปัญหาของพี่น้องเกษตรกรสมาชิก การให้ความช่วยเหลือกองทุนหมุนเวียนฯ ปัญหาการใช้ประโยชน์และการเช่าที่ดิน สปก. ซึ่งจะมอบหมายหน่วยงานที่เกี่ยวข้องเพื่อดำเนินการต่อไป

ที่มา : https://www.thaigov.go.th/news/contents/details/48560