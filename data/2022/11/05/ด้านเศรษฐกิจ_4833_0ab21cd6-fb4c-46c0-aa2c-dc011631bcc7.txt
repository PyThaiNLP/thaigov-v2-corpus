รัฐบาลไทย-ข่าวทำเนียบรัฐบาล-ปลัดกอบชัยฯ เป็นประธานการประชุมผู้บริหารระดับสูงกระทรวงอุตสาหกรรม


วันพฤหัสบดีที่ 18 สิงหาคม 2565
พิมพ์
ปลัดกอบชัยฯ เป็นประธานการประชุมผู้บริหารระดับสูงกระทรวงอุตสาหกรรม
ปลัดกอบชัยฯ เป็นประธานการประชุมผู้บริหารระดับสูงกระทรวงอุตสาหกรรม
(วันที่ 18 สิงหาคม 2565) เวลา 8.30 น. นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานการประชุมผู้บริหารระดับสูงกระทรวงอุตสาหกรรม โดยมีนายสุรพล ชามาตย์ นางวรวรรณ ชิตอรุณ นายจุลพงษ์ ทวีศรี นายภานุวัฒน์ ตริยางกูรศรี รองปลัดกระทรวงอุตสาหกรรม นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม และผู้บริหารระดับสูงเข้าร่วมประชุม ณ ห้องประชุม อก.1 อาคารสำนักงานปลัดกระทรวงอุตสาหกรรม
โดยที่ประชุมได้รับทราบ แนวทางดำเนินงานโครงการที่ได้รับงบประมาณรายจ่ายประจำปีงบประมาณ พ.ศ.2565 งบกลาง โครงการ"พัฒนาอาชีพเสริม เพิ่มรายได้ให้ชุมชนดีพร้อม" วงเงิน 1,249 ล้านบาท เพื่อสร้างอาชีพให้ประชาชนในพื้นที่ทั่วประเทศ 700,000 คน สถานการณ์โควิด-19 ในโรงงานอุตสาหกรรมซึ่งสถานการณ์มีแนวโน้มดีขึ้น ขอให้แต่ละหน่วยงานเร่งรัดการเบิกจ่ายงบประมาณให้เป็นไปตามแผน กำหนดการถวายผ้าพระกฐินพระราชทานของกระทรวงอุตสาหกรรม ประจำปี 2565 ในวันที่ 28 ตุลาคม 2565 ณ วัดทองนพคุณ
#กระทรวงอุตสาหกรรม
#ประชุมผู้บริหารระดับสูง

ที่มา : https://www.thaigov.go.th/news/contents/details/58147