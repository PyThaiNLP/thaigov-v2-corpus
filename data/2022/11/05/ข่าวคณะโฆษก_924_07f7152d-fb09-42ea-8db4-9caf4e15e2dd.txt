รัฐบาลไทย-ข่าวทำเนียบรัฐบาล-โฆษกรัฐบาล เผย “นายกฯ” ติดตามสถานการณ์โควิด-19 ในไทย ห่วงประชาชนกลุ่มเสี่ยง แนะรีบฉีดวัคซีนให้ครบตามเกณฑ์ และเข้ารับการฉีดวัคซีนเข็มกระตุ้นต่อไป


วันพุธที่ 26 มกราคม 2565
พิมพ์
โฆษกรัฐบาล เผย “นายกฯ” ติดตามสถานการณ์โควิด-19 ในไทย ห่วงประชาชนกลุ่มเสี่ยง แนะรีบฉีดวัคซีนให้ครบตามเกณฑ์ และเข้ารับการฉีดวัคซีนเข็มกระตุ้นต่อไป
โฆษกรัฐบาล เผย “นายกฯ” ติดตามสถานการณ์โควิด-19 ในไทย ห่วงประชาชนกลุ่มเสี่ยง แนะรีบฉีดวัคซีนให้ครบตามเกณฑ์ และเข้ารับการฉีดวัคซีนเข็มกระตุ้นต่อไป สำหรับผู้ติดเชื้อโควิด-19 พบติดเชื้อเพิ่ม 7,587 ราย เสียชีวิตอีก 19 ราย
วันนี้ 26 ม.ค. 65  นายธนกร วังบุญคงชนะ โฆษกประจำสำนักนายกรัฐมนตรี เผย พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม แม้อยู่ระหว่างการเยือนซาอุดีอาระเบียอย่างเป็นทางการ ได้ติดตามสถานการณ์โควิด-19 ไทย โดยย้ำถึงความสำคัญของการฉีดวัคซีนเข็มบูสเตอร์ เพื่อยับยั้งอาการเจ็บป่วยขั้นรุนแรงจากสายพันธุ์ Omicron ที่กำลังระบาด ช่วยลดโอกาสเสี่ยงที่ผู้ติดเชื้อจะต้องรับบริการทางการแพทย์ฉุกเฉินหรือโอกาสที่จะต้องเข้ารักษาตัวในโรงพยาบาลจากโควิด-19 ทั้งนี้ กระทรวงสาธารณสุขมีกำหนดแผนการบริหารวัคซีนป้องกันโควิด-19 ในเดือนกุมภาพันธ์ 2565 ซึ่งศูนย์บริหารสถานการณ์โควิด-19 เห็นชอบแผนการฉีดวัคซีนโควิดเข็ม 4 ให้กับประชาชนในพื้นที่ 10 จังหวัดท่องเที่ยวและจังหวัดที่พบการติดเชื้อสูง จากเดิมที่ให้ฉีดเฉพาะกลุ่มบุคลากรทางการแพทย์ เจ้าหน้าที่ด่านหน้า และกลุ่มเสี่ยง สำหรับวัคซีนเข็ม 4 ที่จะฉีดให้นั้น กรณีฉีดเข็ม 1 - 2 เป็น Sinovac เข็ม 3 เป็น AstraZeneca เข็ม 4 จะแนะนำเป็น AstraZeneca ขณะที่คนที่ฉีดเข็ม 1- 2 เป็น AstraZeneca เข็ม 3 เป็น Pfizer เข็ม 4 จะแนะนำเป็น Pfizer ทั้งนี้ ประชาชนที่รับวัคซีนเข็ม 3 ไปแล้วเกิน 3 เดือน สามารถเข้ารับเข็ม 4 ได้ สำหรับ 10 จังหวัดที่ประชาชนสามารถเข้ารับเข็ม 4 แบ่งเป็น 2 กลุ่ม ได้แก่ กลุ่มที่ 1 พื้นที่นำร่องการท่องเที่ยวที่เปิดรับผู้เดินทางเข้าราชอาณาจักร ได้แก่ ภูเก็ต สุราษฎร์ธานี กระบี่ และพังงา กลุ่มที่ 2 พื้นที่นำร่องการท่องเที่ยว หรือมีการระบาด
โฆษกประจำสำนักนายกรัฐมนตรี เผยล่าสุด สถานการณ์การแพร่ระบาดของโรคติดเชื้อไวรัสโควิด-19 ในไทยวันนี้ พบผู้ติดเชื้อรายใหม่ 7,587 ราย ผู้ป่วยสะสม 175,509 ราย (ตั้งแต่ 1 มกราคม 2565) รวมยอดติดเชื้อสะสม 2,398,944 ราย เสียชีวิต 19 ราย เสียชีวิตสะสม 22,076 ราย หายป่วยเพิ่ม 7,801 ราย หายป่วยสะสม 127,075 ราย (ตั้งแต่ 1 มกราคม 2565) ผู้ป่วยกำลังรักษา 81,299 ราย ผู้ป่วยจากในประเทศ 7,431 ราย ผู้ป่วยมาจากต่างประเทศ 156 ราย ในส่วนของยอดผู้ติดเชื้อโควิดทั่วโลก ยอดยืนยันทั้งหมด 356,440,287 ราย หายแล้ว 282,592,550 ราย กรณีที่ใช้งานอยู่ 68,222,525 ราย ผู้เสียชีวิต 5,625,212 ราย ล่าสุดการให้บริการวัคซีน โควิด-19  สะสมอยู่ที่ 114,239,000  โดส เข็มที่ 1 ฉีดสะสม 52,125,943 โดส เข็มที่ 2 ฉีดสะสม 48,309,292 โดส เข็มที่ 3 ฉีดสะสม 12,938,458 โดส เข็มที่ 4 ฉีดสะสม 865,307 โดส

ที่มา : https://www.thaigov.go.th/news/contents/details/50899