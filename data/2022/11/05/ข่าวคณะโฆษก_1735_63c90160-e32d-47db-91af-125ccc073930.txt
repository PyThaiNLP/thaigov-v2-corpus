รัฐบาลไทย-ข่าวทำเนียบรัฐบาล-โฆษกรัฐบาลเผย นายกรัฐมนตรี เตือนประชาชนระวังโรคไข้หวัดใหญ่ ไข้เลือดออก คล้ายป่วยด้วยโควิด-19 แนะสังเกตอาการ สวมหน้ากากอนามัย ล้างมือ ตรวจ ATK เพื่อความปลอดภัย


วันศุกร์ที่ 10 มิถุนายน 2565
พิมพ์
โฆษกรัฐบาลเผย นายกรัฐมนตรี เตือนประชาชนระวังโรคไข้หวัดใหญ่ ไข้เลือดออก คล้ายป่วยด้วยโควิด-19 แนะสังเกตอาการ สวมหน้ากากอนามัย ล้างมือ ตรวจ ATK เพื่อความปลอดภัย
โฆษกรัฐบาลเผย นายกรัฐมนตรี เตือนประชาชนระวังโรคไข้หวัดใหญ่ ไข้เลือดออก คล้ายป่วยด้วยโควิด-19 แนะสังเกตอาการ สวมหน้ากากอนามัย ล้างมือ ตรวจ ATK เพื่อความปลอดภัย ขณะที่วันนี้พบผู้ติดเชื้อ 2836 ราย
วันนี้ (10 มิถุนายน 2565) นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ห่วงสุขภาพประชาชน หลังประเทศไทยเข้าสู่ฤดูฝนอย่างเป็นทางการ พบฝนตกหลายพื้นในช่วงสัปดาห์ที่ผ่าน ซึ่งมักจะมีการแพร่ระบาดของโรคจากการเปลี่ยนแปลงของสภาพอากาศ เช่น ไข้หวัดใหญ่ ไข้เลือดออก โดยอาการจะมีไข้สูง หนาวสั่น ปวดศีรษะ ไอ จาม หรือมีน้ำมูกไหล ซึ่งมีอาการใกล้เคียงกับโรคโควิด-19 จึงแนะประชาชนหมั่นสังเกตอาการ สวมหน้ากากอนามัย  ล้างมือด้วยสบู่และน้ำ หรือใช้เจลแอลกอฮอล์ และตรวจ ATK หากพบอาการ เพื่อความปลอดภัยของตนเองและครอบครัว นอกจากนี้หากพบอาการรุนแรงให้พบแพทย์ทันที โดยเฉพาะเด็ก ผู้สูงอายุและกลุ่มผู้มีโรคประจำตัว
สำหรับสถานการณ์การแพร่ระบาดของโควิด-19 วันนี้ พบผู้ติดเชื้อโควิด-19 รายใหม่ 2,836 ราย จำแนกเป็น ผู้ติดเชื้อในประเทศ 2,835 ราย และผู้ป่วยมาจากต่างประเทศ 1 ราย ผู้เสียชีวิตเพิ่มขึ้น 24 ราย ผู้ที่กำลังรักษาตัว 24,556 ราย และมียอดผู้ที่หายป่วยกลับบ้านแล้ว 3,518 ราย ทำให้มียอดผู้ป่วย ยืนยันสะสมตั้งแต่ 1 ม.ค. 65 จำนวน 2,256,552 ราย จำนวนผู้ที่หายป่วยสะสมจำนวน 2,256,453 ราย จำนวนผู้ป่วยปอดอักเสบรักษาตัวอยู่ในโรงพยาบาล 673 ราย

ที่มา : https://www.thaigov.go.th/news/contents/details/55577