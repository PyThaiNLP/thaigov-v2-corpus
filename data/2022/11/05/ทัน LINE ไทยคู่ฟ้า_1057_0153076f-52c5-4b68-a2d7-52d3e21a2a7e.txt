รัฐบาลไทย-ข่าวทำเนียบรัฐบาล-รัฐบาลเดินหน้าแก้หนี้ผ่านกลไก ศจพ. 3 เดือน แก้หนี้ให้ ปชช. แล้วกว่า 36 ล้านบาท


วันอังคารที่ 2 สิงหาคม 2565
รัฐบาลเดินหน้าแก้หนี้ผ่านกลไก ศจพ. 3 เดือน แก้หนี้ให้ ปชช. แล้วกว่า 36 ล้านบาท
.....
กระทรวงมหาดไทย เผยความคืบหน้าการเร่งแก้ปัญหาหนี้สินครัวเรือนผ่านศูนย์อำนวยการขจัดความยากจนและพัฒนาคนทุกช่วงวัยอย่างยั่งยืนตามหลักปรัชญาของเศรษฐกิจพอเพียง (ศจพ.) ทุกระดับ ให้ประชาชนสามารถขอรับคำปรึกษาและรับการช่วยเหลือที่มุ่งเน้นการพัฒนาตนเองได้อย่างยั่งยืน โดยเฉพาะกลไก ศจพ. ระดับอำเภอ หรือศูนย์ดำรงธรรมอำเภอ
.
นับตั้งแต่วันที่ 8 เม.ย. - 21 ก.ค. 65 ได้ช่วยเหลือประชาชนแล้ว 296 ราย รวมมูลหนี้ทั้งสิ้น 36,270,487.56 บ. แบ่งเป็นหนี้สินในระบบ 55 ราย (มูลหนี้ 7,851,935.56 บ.) และหนี้สินนอกระบบ 241 ราย (มูลหนี้ 28,418,552 บ.) โดยประชาชนสามารถขอรับคำปรึกษา - ติดต่อได้ที่ ศูนย์ดำรงธรรมอำเภอ โทร. 1567 หรือติดต่อนายอำเภอ ปลัดอำเภอ กำนัน ผู้ใหญ่บ้าน รวมถึงผู้นำชุมชนในพื้นที่
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/57522