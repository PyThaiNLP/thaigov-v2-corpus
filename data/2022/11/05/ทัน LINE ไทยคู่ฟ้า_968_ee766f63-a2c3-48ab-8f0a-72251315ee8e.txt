รัฐบาลไทย-ข่าวทำเนียบรัฐบาล-อย่าหลงเชื่อ! “บัตรสวัสดิการแห่งรัฐกดเงินสดได้ 1,000” เตือน ปชช. ระมัดระวังการโอนเงินผ่านลิงก์หรือคิวอาร์โคด


วันจันทร์ที่ 20 มิถุนายน 2565
อย่าหลงเชื่อ! “บัตรสวัสดิการแห่งรัฐกดเงินสดได้ 1,000” เตือน ปชช. ระมัดระวังการโอนเงินผ่านลิงก์หรือคิวอาร์โคด
.....
นายธนกร วังบุญคงชนะ โฆษกรัฐบาล ยืนยัน ข้อความส่งต่อว่า “บัตรสวัสดิการแห่งรัฐ กดเงินสดได้ 1,000 บาท เงินเข้า 18 มิ.ย. 65” นั้นไม่เป็นความจริง โดยกรมบัญชีกลางได้ตรวจสอบย้อนหลังแล้วพบว่าไม่มีการโอนเงินเข้าบัตรในวันดังกล่าว มีเพียงเงินคืนค่าไฟฟ้าไม่เกิน 315 บาทเท่านั้น ที่โอนทุกวันที่ 18 ของเดือน
.
ขอให้ประชาชนรับข่าวสารจากช่องทางหลักของกรมบัญชีกลาง ซึ่งเป็นหน่วยงานรับผิดชอบโดยตรง อย่าหลงเชื่อ - ส่งต่อข้อมูลเท็จ รวมถึงระมัดระวังในการโอนเงินชำระค่าสินค้าและบริการต่าง ๆ ผ่าน ลิงก์และคิวอาร์โคด ซึ่งอาจนำไปสู่เว็บไซต์หลอกลวงข้อมูลส่วนตัว ควรตรวจสอบความถูกต้องกับผู้ขายให้แน่ใจก่อนโอนเงิน
.
อ่านเพิ่มเติม คลิก >> https://www.thaigov.go.th/news/contents/details/55882
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/55908