รัฐบาลไทย-ข่าวทำเนียบรัฐบาล-สินเชื่อฉุกเฉินสำหรับประชาชนที่ประสบภัยน้ำท่วม


วันอังคารที่ 26 ตุลาคม 2564
พิมพ์
สินเชื่อฉุกเฉินสำหรับประชาชนที่ประสบภัยน้ำท่วม
วันจันทร์ที่ 25 ตุลาคม 2564
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลสนับสนุนสินเชื่อฉุกเฉินสำหรับรายย่อยเพื่อบรรเทาความเดือดร้อนให้แก่ประชาชนที่ประสบภัยน้ำท่วม ผ่าน 2 ธนาคาร ได้แก่ ธนาคารออมสิน ให้สินเชื่อรายละไม่เกิน 50,000 บาท ปลอดชำระคืนเงิน 3 เดือนแรก อัตราดอกเบี้ยร้อยละ 0 ในปีแรก ผ่อนชำระนาน 3-5 ปี และสินเชื่อเคหะ รายละไม่เกิน 1 ล้านบาท ดอกเบี้ยร้อยละ 0 ในปีแรก ผ่อนชำระสูงสุด 40 ปี ยื่นคำขอสินเชื่อภายใน 3 เดือนนับตั้งแต่วันที่ประกาศภัยพิบัติหรือวันที่ประสบภัยพิบัติ และธนาคารเพื่อการเกษตรและสหกรณ์การเกษตร ให้สินเชื่อรายละไม่เกิน 50,000 บาท อัตราดอกเบี้ยร้อยละ 0 ต่อปี เป็นเวลา 6 เดือน ระยะเวลาผ่อนชำระไม่เกิน 3 ปี ผู้ประสบภัยน้ำท่วมที่สนใจ สอบถามเพิ่มเติมได้ที่ธนาคารออมสินและ ธกส. ทุกสาขาทั่วประเทศ
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/47385