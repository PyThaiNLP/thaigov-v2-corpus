รัฐบาลไทย-ข่าวทำเนียบรัฐบาล-นายกฯ ชวนคนไทยรณรงค์ “ตรุษจีน ปลอดภัยห่างไกลโควิด-19”


วันศุกร์ที่ 28 มกราคม 2565
นายกฯ ชวนคนไทยรณรงค์ “ตรุษจีน ปลอดภัยห่างไกลโควิด-19”
.....
พล.อ.ประยุทธ์ จันทร์โอชา นายกรัฐมนตรี และ รมว.กห. ชวนคนไทยรณรงค์เทศกาลตรุษจีน ปี 2565 ปลอดภัยห่างไกลโควิด-19 ซึ่งปีนี้ตรงกับวันที่ 1 ก.พ. 65 หลายครอบครัวมีการรวมญาติและอาจมีกิจกรรมที่เสี่ยงต่อการแพร่เชื้อ จึงขอความร่วมมือทุกคนให้ยังคงปฏิบัติตามมาตรการป้องกันโรคส่วนบุคคล DMHTTA อย่างเคร่งครัด
.
งดจัดงานเทศกาลที่ถนนเยาวราช แต่ประชาชนเชื้อสายจีนยังคงไหว้เจ้าตามสถานที่ต่าง ๆ ได้ โดยให้ศาสนสถาน และสถานที่จัดงานตรุษจีน จัดเจ้าหน้าที่อำนวยความสะดวก ควบคุม กำกับ และบริหารจัดการสถานที่เพื่อลดมลพิษจากการจุดธูป รวมถึงใช้มาตรการ DMHTTA และการป้องกันติดเชื้อแบบครอบจักรวาล เพื่อดูแลประชาชนให้ปลอดภัยจากมลพิษและการแพร่ระบาดของโรคโควิด-19
.
อ่านเพิ่มเติม คลิก >> https://www.thaigov.go.th/news/contents/details/50940
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/50981