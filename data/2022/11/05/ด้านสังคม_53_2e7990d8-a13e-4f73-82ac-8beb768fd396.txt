รัฐบาลไทย-ข่าวทำเนียบรัฐบาล-การรถไฟฟ้าขนส่งมวลชนแห่งประเทศไทย กระทรวงคมนาคม จัดกิจกรรม “มีแล้วแบ่งปัน”


วันพฤหัสบดีที่ 24 มิถุนายน 2564
การรถไฟฟ้าขนส่งมวลชนแห่งประเทศไทย กระทรวงคมนาคม จัดกิจกรรม “มีแล้วแบ่งปัน”
เนื่องในโอกาสวันเฉลิมพระชนมพรรษาสมเด็จพระนางเจ้าฯ พระบรมราชินี
วันที่ 23 มิถุนายน 2564 นายภคพงศ์ ศิริกันทรมาศ ผู้ว่าการการรถไฟฟ้าขนส่งมวลชนแห่งประเทศไทย (รฟม.) เป็นประธานการจัดกิจกรรม “มีแล้วแบ่งปัน” เนื่องในโอกาสวันเฉลิมพระชนมพรรษาสมเด็จพระนางเจ้าฯ พระบรมราชินี โดยนำสิ่งของอุปโภค บริโภคที่จำเป็นต่อการดำรงชีวิตประจำวัน มอบให้แก่ ชุมชนตามแนวสายทางโครงการรถไฟฟ้าสายสีส้ม (ช่วงศูนย์วัฒนธรรมแห่งประเทศไทย – มีนบุรี) จำนวน 2 ชุมชน ได้แก่ ชุมชนบ้านม้าเกาะล่าง จำนวน 191 ครอบครัว และชุมชนเกาะดอน จำนวน 193 ครอบครัว ซึ่งเป็นชุมชนบริเวณสถานีสัมมากร เพื่อบรรเทาความเดือดร้อนของประชาชนในชุมชนจากสถานการณ์การแพร่ระบาดของเชื้อไวรัส COVID-19 โดย   รฟม. ได้นำสิ่งของอุปโภค บริโภคไปมอบให้แก่ ประธานชุมชน และอาสาสมัครสาธารณสุข (อสส.) ของชุมชนเพื่อนำไปแจกจ่ายให้แก่ประชาชนในชุมชนต่อไป

ที่มา : https://www.thaigov.go.th/news/contents/details/43042