รัฐบาลไทย-ข่าวทำเนียบรัฐบาล-กรมบัญชีกลางชี้แจงกรณีข่าวข้าราชการ พม. ยักยอกเงินกลุ่มเปราะบาง ไม่เคยเป็นบุคลากรกรมบัญชีกลาง


วันอังคารที่ 21 กันยายน 2564
พิมพ์
กรมบัญชีกลางชี้แจงกรณีข่าวข้าราชการ พม. ยักยอกเงินกลุ่มเปราะบาง ไม่เคยเป็นบุคลากรกรมบัญชีกลาง
ตามที่มีการแถลงข่าวการจับกุมข้าราชการระดับชำนาญการ กระทรวงการพัฒนาสังคมและความมั่นคงของมนุษย์ (พม.) ข้อหาฉ้อโกงเงินที่ใช้ดูแลกลุ่มเปราะบาง ที่ได้รับผลกระทบจากสถานการณ์โควิด-19  นั้น
นางแก้วกาญจน์ วสุพรพงศ์ รองอธิบดีกรมบัญชีกลาง ในฐานะโฆษกกรมบัญชีกลาง เปิดเผยว่า ตามที่มีการแถลงข่าวการจับกุมข้าราชการระดับชำนาญการ กระทรวงการพัฒนาสังคมและความมั่นคงของมนุษย์ (พม.) ข้อหาฉ้อโกงเงินที่ใช้ดูแลกลุ่มเปราะบาง ที่ได้รับผลกระทบจากสถานการณ์โควิด-19 ระหว่างเดือนมิถุนายนถึงกันยายน เข้าบัญชีส่วนตัว เป็นจำนวนเงินกว่า 13 ล้านบาท โดยมีการกล่าวอ้างว่าเจ้าหน้าที่รายดังกล่าว เคยเป็นบุคลากรของกรมบัญชีกลางนั้น
กรมบัญชีกลางขอชี้แจงว่าผู้กระทำผิดรายดังกล่าว ไม่เคยเป็นข้าราชการ พนักงานราชการ ลูกจ้างประจำ ลูกจ้างชั่วคราว หรือเจ้าหน้าที่ของกรมบัญชีกลาง และข่าวดังกล่าวไม่ได้มีส่วนเกี่ยวข้องกับกระบวนการดำเนินงานของกรมบัญชีกลางแต่อย่างใด

ที่มา : https://www.thaigov.go.th/news/contents/details/46029