รัฐบาลไทย-ข่าวทำเนียบรัฐบาล-กรมทางหลวงชนบท รายงานสถานการณ์สายทางที่ได้รับผลกระทบจากอุทกภัยในวันที่ 9 ตุลาคม 2564 เวลา 08.30 น. ไม่สามารถสัญจรผ่านได้ 22 สายทาง พร้อมเร่งดำเนินการฟื้นฟูซ่อมแซมให้กลับสู่สภาพเดิม


วันเสาร์ที่ 9 ตุลาคม 2564
กรมทางหลวงชนบท รายงานสถานการณ์สายทางที่ได้รับผลกระทบจากอุทกภัยในวันที่ 9 ตุลาคม 2564 เวลา 08.30 น. ไม่สามารถสัญจรผ่านได้ 22 สายทาง พร้อมเร่งดำเนินการฟื้นฟูซ่อมแซมให้กลับสู่สภาพเดิม
กรมทางหลวงชนบท (ทช.) กระทรวงคมนาคม โดยสำนักบำรุงทาง รายงานถึงสถานการณ์อุทกภัยในวันที่ 9 ตุลาคม 2564 เวลา 08.30 น. ว่า มีถนนทางหลวงชนบทที่ประสบอุทกภัยในพื้นที่ 14 จังหวัด รวม 45 สายทาง สามารถสัญจรผ่านได้ 23 สายทาง และไม่สามารถสัญจรผ่านได้ 22 สายทาง
กรมทางหลวงชนบท (ทช.) กระทรวงคมนาคม โดยสำนักบำรุงทาง รายงานถึงสถานการณ์อุทกภัยในวันที่ 9 ตุลาคม 2564 เวลา 08.30 น. ว่ามีถนนทางหลวงชนบทที่ประสบอุทกภัยในพื้นที่ 14 จังหวัด ได้แก่ พระนครศรีอยุธยา อ่างทอง ลพบุรี สิงห์บุรี ชัยภูมิ สุรินทร์ ขอนแก่น มหาสารคาม นครสวรรค์ อุทัยธานี พิษณุโลก ระนอง สระแก้ว และสุพรรณบุรี รวม 45 สายทาง สามารถสัญจรผ่านได้ 23 สายทาง และไม่สามารถสัญจรผ่านได้ 22 สายทาง แบ่งเป็น น้ำท่วมสูง 16 สายทาง (16 แห่ง) ทางขาด โครงสร้างทางชำรุด กัดเซาะ 5 สายทาง (5 แห่ง) และสะพานทรุดตัว 1 สายทาง (1 แห่ง) รายละเอียดดังนี้
1. สายทาง นว.3102 แยก ทล.117 - บ้านเนิน อำเภอเก้าเลี้ยว และชุมแสง จังหวัดนครสวรรค์ น้ำท่วมสูง 50 เซนติเมตร (ช่วง กม. ที่ 8+300 - 11+100)
2. สายทาง อน.4015 แยกทางหลวงชนบท สพ.3008 - บ้านไร่ อำเภอบ้านไร่ จังหวัดอุทัยธานี สะพานทรุดตัว (ช่วง กม. ที่ 10+810)
3. สายทาง สร.012 ถนนเชิงลาดสะพานมิตรภาพสระขุด อำเภอชุมพลบุรี จังหวัดสุรินทร์ น้ำท่วมสูง 50 เซนติเมตร (ช่วง กม. ที่ 1+200 - 3+800)
4. สายทาง ชย.3010 แยก ทล.205 - อ่างเก็บน้ำลำคันฉู อำเภอบำเหน็จณรงค์ จังหวัดชัยภูมิ เส้นทางขาด (ช่วง กม. ที่ 2+600 - 2+800)
5. สายทาง ชย.024 สะพานข้ามแม่น้ำชี ท่านกโง่ อำเภอคอนสวรรค์ จังหวัดชัยภูมิ น้ำท่วมสูง 30 เซนติเมตร (ช่วง กม. ที่ 1+800 - 3+800)
6. สายทาง ขก.026 สะพานข้ามห้วยน้ำชี อำเภอแวงน้อย จังหวัดขอนแก่น น้ำท่วมสูง 35 เซนติเมตร (ช่วง กม. ที่ 2+300 - 5+700)
7. สายทาง ขก.4008 แยก ทล. 2062 - บ้านเหล่านาดี อำเภอเมือง จังหวัดขอนแก่น น้ำท่วมสูง 80 เซนติเมตร (ช่วง กม. ที่ 42+800 - 44+100)
8. สายทาง ขก.1011 แยก ทล.2 - บ้านพระยืน อำเภอเมือง และพระยืน จังหวัดขอนแก่น เส้นทางขาด (ช่วง กม. ที่ 2+000 - 3+800)
9. สายทาง ขก.020 สะพานข้ามลำน้ำชี อำเภอโคกโพธิ์ไชย และแวงใหญ่ จังหวัดขอนแก่น เส้นทางขาด (ช่วง กม. ที่ 0+500 - 5+400)
10. สายทาง ขก.3029 แยก ทล.229 - บ้านโนนสะอาด อำเภอชนบท และแวงใหญ่ จังหวัดขอนแก่น น้ำท่วมสูง 50 เซนติเมตร (ช่วง กม. ที่ 12+000 - 15+320)
11. สายทาง ขก.3037 แยก ทล.229 - บ้านสำราญ อำเภอโคกโพธิ์ไชย จังหวัดขอนแก่น น้ำท่วมสูง 70 เซนติเมตร (ช่วง กม. ที่ 3+200 - 5+100)
12. สายทาง ขก.1039 แยก ทล.2 - บ้านหนองไห อำเภอบ้านแฮด และมัจฉาคีรี จังหวัดขอนแก่น น้ำท่วมสูง 40 เซนติเมตร (ช่วง กม. ที่ 10+200 - 14+250)
13. สายทาง ขก.3054 แยก ทล.229 - บ้านโพธิ์ไชย อำเภอมัจฉาคีรี และโคกโพธิ์ไชย จังหวัดขอนแก่น น้ำท่วมสูง 40 เซนติเมตร (ช่วง กม. ที่ 5+870 - 16+600)
14. สายทาง มค.005 ถนนเชิงลาดสะพานลดาวัลย์ข้ามลำน้ำชี อำเภอโกสุมพิสัย จังหวัดมหาสารคาม น้ำท่วมสูง 100 เซนติเมตร
15. สายทาง มค.009 ถนนเชิงลาดสะพานบ้านคุยเชือก อำเภอโกสุมพิสัย จังหวัดมหาสารคาม น้ำท่วมสูง 100 เซนติเมตร
16. สายทาง มค.3062 แยก ทล.208 - บ้านหนองผือ อำเภอโกสุมพิสัย จังหวัดมหาสารคาม
น้ำท่วมสูง 60 เซนติเมตร (ช่วง กม. ที่ 7+500 - 8+450)
17. สายทาง อย.019 สะพานข้ามแม่น้ำน้อย อำเภอเสนา จังหวัดพระนครศรีอยุธยา น้ำท่วมสูง 70 เซนติเมตร (ช่วง กม. ที่ 0+000 - 0+050)
18. สายทาง อย.026 สะพานวัดอินทาราม อำเภอบางบาล จังหวัดพระนครศรีอยุธยา น้ำท่วมสูง 70 เซนติเมตร (ช่วง กม. ที่ 0+000 - 0+100)
19. สายทาง อท.2034 แยก ทล.32 - บ้านมหานาม อำเภอไชโย จังหวัดอ่างทอง น้ำท่วมสูง 40 เซนติเมตร (ช่วง กม. ที่ 3+500 - 7+300)
20. สายทาง สห.5042 แยกทางหลวงชนบท สห.3008 - แยกทางหลวงชนบท สห.5043 อำเภอค่ายบางระจัน และท่าช้าง จังหวัดสิงห์บุรี น้ำท่วมสูง 32 เซนติเมตร (ช่วง กม. ที่ 4+700 - 5+150)
21. สายทาง ลบ.1030 แยก ทล.1 - บ้านถลุงเหล็ก อำเภอโคกสำโรง จังหวัดลพบุรี เส้นทางขาด (ช่วง กม. ที่ 9+800 - 12+463)
22. สายทาง สก.3007 แยก ทล.348 - บ้านเขาน้อยพรมสุวรรณ อำเภอโคกสูง และวัฒนานคร จังหวัดสระแก้ว เส้นทางขาด (ช่วง กม. ที่ 11+450 - 11+650)
ทั้งนี้ ทช. ได้ติดตั้งป้ายเตือนประชาชน และเข้าดำเนินการซ่อมแซมความเสียหายในเบื้องต้น ติดตั้งสะพานเบลีย์ให้ประชาชนสามารถใช้สัญจรผ่านได้ชั่วคราว พร้อมทั้งช่วยเหลืออำนวยความสะดวกให้ประชาชนอย่างต่อเนื่อง ตามนโยบายของนายศักดิ์สยาม ชิดชอบ รัฐมนตรีว่าการกระทรวงคมนาคม โดย ทช. จะติดตามสถานการณ์อย่างใกล้ชิดและรายงานให้ทราบเป็นระยะ ๆ ประชาชนสามารถแจ้งเหตุอุทกภัยหรือสอบถามเส้นทางได้ที่สายด่วนกรมทางหลวงชนบท โทร.1146

ที่มา : https://www.thaigov.go.th/news/contents/details/46766