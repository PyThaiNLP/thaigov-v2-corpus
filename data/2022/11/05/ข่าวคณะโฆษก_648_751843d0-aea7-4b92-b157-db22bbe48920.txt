รัฐบาลไทย-ข่าวทำเนียบรัฐบาล-นายกฯ ยินดี ทีมนักกีฬาเทควันโดทีมชาติไทย คว้าแชมป์โลกและสร้างผลงานอย่างยอดเยี่ยม ในการแข่งขัน World Para Taekwondo Championships ครั้งที่ 9


วันจันทร์ที่ 13 ธันวาคม 2564
พิมพ์
นายกฯ ยินดี ทีมนักกีฬาเทควันโดทีมชาติไทย คว้าแชมป์โลกและสร้างผลงานอย่างยอดเยี่ยม ในการแข่งขัน World Para Taekwondo Championships ครั้งที่ 9
นายกฯ ยินดี ทีมนักกีฬาเทควันโดทีมชาติไทย คว้าแชมป์โลกและสร้างผลงานอย่างยอดเยี่ยม ในการแข่งขัน World Para Taekwondo Championships ครั้งที่ 9
นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า พลเอก ประยุทธ จันทร์โอชา นายกรัฐมนตรีและรัฐมนตรีว่าการกระทรวงกลาโหม  แสดงความยินดีและภูมิใจอย่างยิ่งกับ ขวัญสุดา พวงกิจจา นักกีฬาเทควันโด ที่สามารถคว้าแชมป์โลกกีฬาเทควันโดสมัยที่ 2 จากการลงเเข่งขันเทควันโด รุ่นน้ำหนักไม่เกิน 47 กิโลกรัม คลาส K44 และทีมนักกีฬาเทควันโดทีมชาติไทย ที่สามารถคว้าอันดับที่ 4 รางวัลคะแนนทีมหญิงยอดเยี่ยม ในการแข่งขัน World Para Taekwondo Championships ครั้งที่ 9 ณ เมืองอิสตันบูล ประเทศตุรกี ในระหว่างวันที่ 11 – 12 ธันวาคม 2564
โฆษกประจำสำนักนายกรัฐมนตรี กล่าวว่า ทีมเทควันโดทีมชาติไทย ได้สร้างผลงานที่ยอดเยี่ยมเเละน่าประทับใจให้กับเเฟนกีฬาชาวไทยมาอย่างต่อเนื่อง โดยเฉพาะขวัญสุดา เป็นนักกีฬาที่สร้างผลงานในระดับโลก โดยการได้รับชัยชนะใน World Para Taekwondo Championships ครั้งนี้ ถือเป็นแชมป์โลกสมัยที่ 2 หลังจากเคยได้รับมาแล้วเมื่อปี 2562 จากการลงแข่งขันในรุ่นน้ำหนักไม่เกิน 49 กิโลกรัม นอกจากนี้ ในการแข่งขันพาราลิมปิกเกมส์โตเกียว 2020 ที่ผ่านมา ขวัญสุดา ก็ได้สร้างผลงานที่ยอดเยี่ยมไว้เช่นกัน โดยได้รับเหรียญทองแดงจากเทควันโด รุ่น 49 กิโลกรัม คลาส K44
อนึ่ง World Para Taekwondo Championships ครั้งที่ 9 ณ เมืองอิสตันบูล ตุรกี ในระหว่างวันที่ 11 – 12 ธันวาคม 2564 มีนักกีฬาเข้าร่วมการแข่งขันมากกว่า 250 คน จาก 41 ประเทศ เพื่อเป็นการปูทางไปสู่การเข้าร่วมการแข่งขันในพาราลิมปิกส์เกมส์ ปารีส 2024

ที่มา : https://www.thaigov.go.th/news/contents/details/49399