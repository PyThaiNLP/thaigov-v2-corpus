รัฐบาลไทย-ข่าวทำเนียบรัฐบาล-ออมสินเตือนประชาชน อย่าหลงเชื่อลิงค์ปลอมชวนกู้เงิน


วันพฤหัสบดีที่ 10 กุมภาพันธ์ 2565
พิมพ์
ออมสินเตือนประชาชน อย่าหลงเชื่อลิงค์ปลอมชวนกู้เงิน
ขณะนี้ได้มีกลุ่มมิจฉาชีพแอบอ้างใช้ชื่อ “สินเชื่อ GSB ออมสิน” ในรูปแบบข้อความลิงค์ส่งไปที่กล่องข้อความ SMS และ Line เข้ามือถือของประชาชนจำนวนมาก โดยใช้ข้อความเชิญชวนลักษณะกระตุ้นให้ กดรับสิทธิกู้เงินหลายรูปแบบ เพื่อหลอกให้ประชาชนที่ต้องการเงินกู้ด่วน
รายงานข่าวจากธนาคารออมสิน แจ้งว่าขณะนี้ได้มีกลุ่มมิจฉาชีพแอบอ้างใช้ชื่อ “สินเชื่อ GSB ออมสิน” ในรูปแบบข้อความลิงค์ส่งไปที่กล่องข้อความ SMS และ Line เข้ามือถือของประชาชนจำนวนมาก โดยใช้ข้อความเชิญชวนลักษณะกระตุ้นให้ กดรับสิทธิกู้เงินหลายรูปแบบ เพื่อหลอกให้ประชาชนที่ต้องการเงินกู้ด่วน เกิดความสนใจและกดลิงค์เข้าไป ทั้งนี้ ลิงค์ข้อความดังกล่าวไม่ใช่ของธนาคารออมสิน ขอให้ประชาชนอย่าหลงเชื่อ ไม่คลิก ไม่กด ไม่กรอกข้อความใดๆ เด็ดขาด
อนึ่ง ปัจจุบันมิจฉาชีพได้พยายามปรับเปลี่ยนรูปแบบข้อความ ด้วยการแอบอ้างชื่อหน่วยงานที่น่าเชื่อถือ หากประชาชนพบพฤติกรรมในสื่อสังคมออนไลน์ใดเป็นที่น่าสงสัยไปในทางทุจริตหรือหลอกลวง ขอให้รีบแจ้งธนาคาร ตามช่องทางต่าง ๆ ได้ ทั้งนี้ ธนาคารจะดำเนินการเอาผิดทางกฎหมายในลักษณะดังกล่าวให้ถึงที่สุดต่อไป
https://www.gsb.or.th/news/gsbpr02/

ที่มา : https://www.thaigov.go.th/news/contents/details/51411