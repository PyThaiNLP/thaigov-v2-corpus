รัฐบาลไทย-ข่าวทำเนียบรัฐบาล-กระทรวงยุติธรรม โดยกรมคุ้มครองสิทธิฯ ประชุมคณะกรรมการขับเคลื่อนงานสิทธิมนุษยชนของประเทศไทย ครั้งที่ ๑/๒๕๖๔ พร้อมรับรองผลการคัดเลือกองค์กรต้นแบบด้านสิทธิมนุษยชน ปี ๒๕๖๔


วันจันทร์ที่ 27 กันยายน 2564
พิมพ์
กระทรวงยุติธรรม โดยกรมคุ้มครองสิทธิฯ ประชุมคณะกรรมการขับเคลื่อนงานสิทธิมนุษยชนของประเทศไทย ครั้งที่ ๑/๒๕๖๔ พร้อมรับรองผลการคัดเลือกองค์กรต้นแบบด้านสิทธิมนุษยชน ปี ๒๕๖๔
กระทรวงยุติธรรม โดยกรมคุ้มครองสิทธิฯ ประชุมคณะกรรมการขับเคลื่อนงานสิทธิมนุษยชนของประเทศไทย ครั้งที่ ๑/๒๕๖๔ พร้อมรับรองผลการคัดเลือกองค์กรต้นแบบด้านสิทธิมนุษยชน ปี ๒๕๖๔
ในวันจันทร์ที่ ๒๗ กันยายน ๒๕๖๔ เวลา ๑๐.๐๐ น. ณ ห้องประชุม ๑๐ – ๐๑ ชั้น ๑๐ กระทรวงยุติธรรม ถนนแจ้งวัฒนะ เขตหลักสี่ กรุงเทพมหานคร นายสมศักดิ์ เทพสุทิน รัฐมนตรีว่าการกระทรวงยุติธรรม เป็นประธานการประชุมคณะกรรมการขับเคลื่อนงานสิทธิมนุษยชนของประเทศไทย ครั้งที่ ๑/๒๕๖๔ โดยมี นายวัลลภ นาคบัว รองปลัดกระทรวงยุติธรรม พร้อมด้วยนายเรืองศักดิ์ สุวารี อธิบดีกรมคุ้มครองสิทธิและเสรีภาพ นางสาวนรีลักษณ์ แพไชยภูมิ ผู้อำนวยการกองสิทธิมนุษยชนระหว่างประเทศ  นางบุญภาดา พึ่งบุญ ฯ อรุณเบิกฟ้า ผู้อำนวยการกองยุทธศาสตร์และแผนสิทธิมนุษยชนแห่งชาติ ผู้แทนส่วนราชการ ผู้ทรงคุณวุฒิด้านสิทธิมนุษยชน และหน่วยงานที่เกี่ยวข้องเข้าร่วม
สำหรับการประชุมในครั้งนี้ ที่ประชุมได้รับทราบผลการดำเนินงานของอนุกรรมการ ฯ จำนวน ๔ คณะ ภายใต้คณะกรรมการขับเคลื่อนงานสิทธิมนุษยชนของประเทศไทย อาทิ ผลการดำเนินงานที่โดดเด่นภายใต้แผนสิทธิมนุษยชนแห่งชาติ ฉบับที่ ๔ (พ.ศ. ๒๕๖๒ - ๒๕๖๕) ผลการขับเคลื่อนแผนปฏิบัติการระดับชาติว่าด้วยธุรกิจกับสิทธิมนุษยชน ระยะที่ ๑ (พ.ศ. ๒๕๖๒ - ๒๕๖๕) และการนำเสนอรายงานประเทศตามพันธกรณีระหว่างประเทศด้านสิทธิมนุษยชน นอกจากนี้ ที่ประชุมได้รับรองผลการคัดเลือกองค์กรต้นแบบด้านสิทธิมนุษยชน ประจำปี ๒๕๖๔ ซึ่งจะมีการจัดงานประกาศรางวัลองค์กรต้นแบบ ประจำปี ๒๕๖๔ และมอบรางวัล ฯ ในวันพุธที่ ๒๙ กันยายน ๒๕๖๔ ระหว่างเวลา ๐๘.๓๐ - ๑๒.๐๐ น. ผ่านทางออนไลน์ระบบ Zoom Webinar และ Facebook Live ของกรมคุ้มครองสิทธิและเสรีภาพ อีกด้วย

ที่มา : https://www.thaigov.go.th/news/contents/details/46268