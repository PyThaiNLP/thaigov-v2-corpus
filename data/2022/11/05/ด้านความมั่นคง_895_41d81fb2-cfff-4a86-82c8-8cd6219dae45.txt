รัฐบาลไทย-ข่าวทำเนียบรัฐบาล-ปลัดกระทรวงกลาโหม ตรวจเยี่ยมกองทัพเรือเตรียมความพร้อม ”ไทยเป็นเจ้าภาพจัดการประชุมเอเปค 2565”


วันพุธที่ 30 มีนาคม 2565
ปลัดกระทรวงกลาโหม ตรวจเยี่ยมกองทัพเรือเตรียมความพร้อม ”ไทยเป็นเจ้าภาพจัดการประชุมเอเปค 2565”
พลเรือเอก วรเกียรติ รัตนานนท์ ปลัดกระทรวงกลาโหมในฐานะกรรมการในคณะกรรมการระดับชาติเพื่อเตรียมการจัดการประชุมผู้นำเขตเศรษฐกิจเอเปคและการประชุมที่เกี่ยวข้อง
ในช่วงที่ประเทศไทยเป็นเจ้าภาพจัดการประชุมเอเปคปี พ.ศ.2565 ตรวจเยี่ยมดูงานกองทัพเรือ เพื่อรับทราบแผนการปฏิบัติงานในภาพรวมของกองทัพเรือ และตรวจสอบพื้นที่หอประชุมกองทัพเรือ ซึ่งเป็นสถานที่รองรับการจัดงานเลี้ยงอาหารค่ำเพื่อเป็นเกียรติแก่ผู้นำประเทศที่เข้าร่วมการประชุมผู้นำเขตเศรษฐกิจเอเปค ปี พ.ศ.2565 ณ กองบัญชาการกองทัพเรือ พระราชวังเดิมและหอประชุมกองทัพเรือ
ทั้งนี้ ปลัดกระทรวงกลาโหม มีความยินดีเป็นอย่างยิ่งที่ได้มีโอกาสมาเยี่ยมกองทัพเรือในวันนี้ และมีความเชื่อมั่นในกำลังพลของกองทัพเรือในภารกิจการรักษาไว้ชึ่งผลประโยชน์ของชาติทางทะเล ป้องกันปราบปรามการกระทำความผิดกฎหมายด้านความมั่นคง และการช่วยเหลือเพื่อบรรเทาความเดือดร้อนของประชาชน และในห้วงปลายปี 2565 มีความเชื่อมั่นว่ากองทัพเรือมีศักยภาพเเละความพร้อมที่จะจัดการประชุมผู้นำเศรษฐกิจเอเปคได้เป็นอย่างดียิ่ง ภายใต้การนำของ พลเรือเอก สมประสงค์ นิลสมัย ผู้บัญชาการทหารเรือ
#กลาโหม135ปี

ที่มา : https://www.thaigov.go.th/news/contents/details/53097