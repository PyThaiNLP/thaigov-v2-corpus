รัฐบาลไทย-ข่าวทำเนียบรัฐบาล-Working together อว. รับมอบหน้ากากอนามัย 200,000 ชิ้น จาก SIAM ATR สำหรับโครงการ อว. พารอด พร้อมส่งต่อให้พี่น้องประชาชนสู้ภัยโควิด-19


วันอังคารที่ 23 พฤศจิกายน 2564
Working together อว. รับมอบหน้ากากอนามัย 200,000 ชิ้น จาก SIAM ATR สำหรับโครงการ อว. พารอด พร้อมส่งต่อให้พี่น้องประชาชนสู้ภัยโควิด-19
Working together อว. รับมอบหน้ากากอนามัย 200,000 ชิ้น จาก SIAM ATR สำหรับโครงการ อว. พารอด พร้อมส่งต่อให้พี่น้องประชาชนสู้ภัยโควิด-19
17 พฤศจิกายน 2564 ณ อาคาร สวทช. ชั้น 1/ดร.ดนุช ตันเทอดทิตย์ กรรมการผู้ช่วยรัฐมนตรีประจำกระทรวง กระทรวงการอุดมศึกษา วิทยาศาสตร์ วิจัยและนวัตกรรม เป็นประธานในพิธีรับมองสิ่งของบริจาคเพื่อช่วยเหลือผู้ประสบภัยโควิด-19 จากนายประธานวงศ์ พรประภา ประธานกรรมการบริษัท สยาม แอดวานซ์ เทคโนโลยี รีเลชั่นชิป จำกัด และคณะผู้บริหารจากทางบริษัท โดยทางบริษัทได้ส่งต่อหน้ากากอนามัย จำนวน 200,000 ชิ้น เพื่อให้ อว. นำไปใช้ประโยชน์ต่อไป
ดร.ดนุช ตันเทอดทิตย์ กรรมการผู้ช่วยรัฐมนตรีประจำกระทรวง กระทรวงการอุดมศึกษา วิทยาศาสตร์ วิจัยและนวัตกรรม กล่าวว่า ในนามของ อว. ขอขอบคุณ โครงการ working together  ของบริษัท สยาม แอดวานซ์ เทคโนโลยี รีเลชั่นชิป จำกัด ที่ให้ความช่วยเหลือและสนับสนุนหน้ากากอนามัย จำนวน 200,000 ชิ้น ซึ่งในครั้งนี้ ผมได้รับมอบหมายจาก ศาสตราจารย์พิเศษ ดร.เอนก เหล่าธรรมทัศน์ รัฐมนตรีว่าการกระทรวง กระทรวงการอุดมศึกษา วิทยาศาสตร์ วิจัยและนวัตกรรม ให้มาเป็นผู้แทนในการรับมอบแทน ซึ่งปัจจุบัน โครงการ อว. พารอด พยายามช่วยเหลือประชาชนที่กำลังเผชิญกับวิกฤติโรคติดเชื้อไวรัสโคโรนา 2019 (COVID-19) ในทุกทางที่เป็นไปได้ เราได้จัดทีมอาสาสมัครช่วยเหลือผู้ติดเชื้อโควิด-19 ด้วยกำลังใจ โดยการโทรไปหาผู้ที่ติดโควิด-19 เพื่อให้กำลังใจเขา และแนะนำถึงแนวทางการปฏิบัติตัวเมื่อติดเชื้อ และช่วยเหลือทางด้านอื่นๆ อาทิ กล่อง อว. พารอด ที่มียาสมุนไพร หน้ากากอนามัย เจลล้างมือ อุปกรณ์ที่จำเป็นเพิ่มเติมจากที่โรงพยาบาลมีให้ และของสนับสนุนทั้งจากภาครัฐและเอกชน ซึ่ง หน้ากากอนามัย ที่ได้รับจากบริษัท สยาม แอดวานซ์ เทคโนโลยี่ รีเลชั่นชิป จำกัด อว. จะนำไปช่วยเหลือผู้ประสบภัยโควิด-19 และประชาชนที่ขาดแคลนหน้ากากอนามัยต่อไป
นายประธานวงศ์ พรประภา ประธานกรรมการบริษัท สยาม แอดวานซ์ เทคโนโลยี รีเลชั่นชิป จำกัด กล่าวว่า บริษัท สยาม แอดวานซ์ เทคโนโลยี รีเลชั่นชิป จำกัด อยากเป็นส่วนหนึ่งในการช่วยเหลือพี่น้องประขาชนที่กำลังต่อสู้กับโควิด-19 ในขณะนี้ โดยโครงการ working together ได้เดินทางส่งมอบหน้ากากอนามัย ทั้งหน่วยงานราชการ โรงพยาบาล มูลนิธิต่างๆ นับ 10,000,000 ชิ้นทั่วไทย โดยโครงการนี้ มีจุดมุ่งหมายที่สำคัญ คือ การช่วยเหลือสังคม เพื่อให้คนไทยและประเทศไทยก้าวผ่านวิกฤตโควิด-19 อย่างปลอดภัยที่สุด การบริจาคครั้งนี้ หวังว่า อว. จะ ส่งต่อความห่วงใยของทางบริษัทให้คนไทย สู้ภัยโควิด-19 ต่อไป

ที่มา : https://www.thaigov.go.th/news/contents/details/48574