รัฐบาลไทย-ข่าวทำเนียบรัฐบาล-รัฐบาลตั้งการ์ดป้องกัน "โอไมครอน" เร่งเดินหน้าฉีดวัคซีนให้ครบ 100 ล้านโดส สร้างภูมิคุ้มกันหมู่ รับการเปิดประเทศ


วันอังคารที่ 30 พฤศจิกายน 2564
รัฐบาลตั้งการ์ดป้องกัน "โอไมครอน" เร่งเดินหน้าฉีดวัคซีนให้ครบ 100 ล้านโดส สร้างภูมิคุ้มกันหมู่ รับการเปิดประเทศ
.....
นายธนกร วังบุญคงชนะ โฆษกรัฐบาล เผย พลเอก ประยุทธ์ จันทร์โอชา นายกรัฐมนตรี และ รมว.กลาโหม ห่วงสถานการณ์การแพร่ระบาดของโควิด-19 ทั่วโลกกลับมาระบาดซ้ำ โดยเฉพาะเชื้อโควิดกลายพันธุ์ ตัวใหม่ "โอไมครอน" ที่ทั่วโลกยังมีความกังวล ที่พบในทวีปแอฟริกาตอนใต้
.
พร้อมสั่งการให้หน่วยงานที่เกี่ยวข้อง เฝ้าระวังและกลั่นกรองเป็นพิเศษไม่ให้เชื้อโควิดสายพันธุ์โอไมครอน เข้าประเทศไทยได้ และมีมาตรการห้าม 8 ประเทศ ที่มีการพบและเสี่ยงต่อการแพร่ระบาดของสายพันธุ์ดังกล่าวเดินทางเข้าประเทศไทยแล้ว ได้แก่ บอตสวานา เอสวาตีนี เลโซโท มาลาวี โมซัมบิก นามิเบีย ซิมบับเว แอฟริกาใต้
.
ขณะเดียวกัน รัฐบาลเร่งเดินหน้าฉีดวัคซีนให้กับทุกคนทุกพื้นที่ ซึ่งสัปดาห์นี้เป็นสัปดาห์แห่งการฉีดวัคซีน สู่เป้าหมาย 100 ล้านโดส และขอเชิญชวนประชาชนเข้ารับการฉีดวัคซีน ร่วมกันสร้างภูมิคุ้มกันหมู่ ตั้งการ์ดป้องกันเชื้อโควิด-19 พร้อมขับเคลื่อนรับการเปิดประเทศต่อไป
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/48880