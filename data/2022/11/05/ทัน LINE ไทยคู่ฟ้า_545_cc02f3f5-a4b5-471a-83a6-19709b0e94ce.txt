รัฐบาลไทย-ข่าวทำเนียบรัฐบาล-ครม. ไฟเขียว งบ “กองทุนเพื่อความเสมอภาคทางการศึกษา” ปี 66 เดินหน้า 9 แผนงาน วงเงิน 6.5 พันล้านบาท


วันจันทร์ที่ 17 มกราคม 2565
ครม. ไฟเขียว งบ “กองทุนเพื่อความเสมอภาคทางการศึกษา” ปี 66 เดินหน้า 9 แผนงาน วงเงิน 6.5 พันล้านบาท
.....
ที่ประชุม ครม. (11 ม.ค. 65) เห็นชอบแผนการใช้เงินของกองทุนเพื่อความเสมอภาคทางการศึกษา (กสศ.) ปี 2566 กรอบวงเงิน 6,556 ล้านบาท เพื่อส่งเสริมโอกาสและพัฒนาคุณภาพนักเรียน โดยมี 9 แผนงาน ที่สำคัญ ดังนี้
.
นวัตกรรมและการวิจัยเพื่อความเสมอภาคทางการศึกษา, พัฒนาระบบหลักประกันความเสมอภาคทางการศึกษาตั้งแต่ปฐมวัย - ภาคบังคับ, พัฒนาคุณภาพโรงเรียนทั้งระบบ, จัดการศึกษาเชิงพื้นที่เพื่อลดความเหลื่อมล้ำ
.
พัฒนาระบบการผลิตและพัฒนาครูสำหรับโรงเรียนพื้นที่ห่างไกล, ส่งเสริมและพัฒนาคุณภาพการศึกษาระดับสูงกกว่าภาคบังคับ, ส่งเสริมและพัฒนาเยาวชนและประชากรวัยแรงงานนอกระบบ, สื่อสารขับเคลื่อนนโยบายและระดมความร่วมมือ และบริหารและพัฒนาระบบงาน เช่น พัฒนาระบบเทคโนโลยีสารสนเทศ
.
ส่งผลให้เด็กและเยาวชนที่ขาดแคลนทุนทรัพย์หรือด้อยโอกาสจะได้รับการอุดหนุนเงินเพื่อเข้าถึงการศึกษา และป้องกันการหลุดออกจากระบบการศึกษาทุกระดับชั้น ครูและหน่วยจัดการเรียนรู้ได้รับการพัฒนาคุณภาพทั่วถึง มีนวัตกรรม และต้นแบบ สำหรับภาครัฐและสังคมใช้เป็นแนวทางในการสร้างความเสมอภาคทางการศึกษา
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/50590