รัฐบาลไทย-ข่าวทำเนียบรัฐบาล-รัฐบาลช่วยเหลือ "ชาวไร่อ้อย" แล้วเกือบ 6 พันล้านบาท ชี้ "ตัดอ้อยสด" ช่วยลดฝุ่น PM2.5 ได้


วันพฤหัสบดีที่ 9 ธันวาคม 2564
รัฐบาลช่วยเหลือ "ชาวไร่อ้อย" แล้วเกือบ 6 พันล้านบาท ชี้ "ตัดอ้อยสด" ช่วยลดฝุ่น PM2.5 ได้
.....
นางสาวรัชดา ธนาดิเรก รองโฆษกประจำสำนักนายกรัฐมนตรี เผยว่า ที่ประชุม ครม. (7 ธ.ค.) ได้รับทราบรายงานผลการดำเนินโครงการช่วยเหลือเกษตรกรชาวไร่อ้อยตัดอ้อยสดเพื่อลดฝุ่น PM2.5 ฤดูการผลิตปี 2563 - 2564
.
โครงการดังกล่าว เป็นการส่งเสริมให้เกษตรกรชาวไร่อ้อยตัดอ้อยสดส่งโรงงานแทนการตัดอ้อยไฟไหม้ที่เป็นสาเหตุหนึ่งของฝุ่น PM2.5 และเกษตรกรชาวไร่อ้อยที่ตัดอ้อยสดคุณภาพดีส่งโรงงานจะได้รับความช่วยเหลือในอัตรา 120 บาทต่อตัน
.
ขณะนี้ รัฐบาลได้จ่ายเงินช่วยเหลือแล้ว 5,933 ล้านบาท (ข้อมูล ณ วันที่ 30 ก.ย. 64) มีเกษตรกรชาวไร่อ้อยได้ประโยชน์ 122,613 ราย และมีปริมาณอ้อยสดส่งโรงงานกว่า 49.4 ล้านตัน
.
ที่สำคัญยังส่งผลให้พื้นที่เก็บเกี่ยวอ้อยไฟไหม้ลดลงจาก 5.71 ล้านไร่ เหลือ 2.87 ล้านไร่ (ลดลงร้อยละ 23.23) และปริมาณอ้อยไฟไหม้ลดลงจาก 37.18 ล้านตัน เหลือ 17.61 ล้านตัน (ลดลงร้อยละ 23.23) ซึ่งเป็นการตอบสนองนโยบายรัฐบาลที่มุ่งแก้ไขปัญหามลพิษที่เกิดจากฝุ่นละอองขนาดเล็ก PM2.5
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/49265