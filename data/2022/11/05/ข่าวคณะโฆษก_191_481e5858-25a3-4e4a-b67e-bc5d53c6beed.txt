รัฐบาลไทย-ข่าวทำเนียบรัฐบาล-โฆษกรัฐบาลแจง นายกรัฐมนตรียืนยันไม่ยุบสภาฯ ไม่ปรับ ครม. ย้ำทำงานแก้ไขสถานการณ์ ฟื้นฟูประเทศและเศรษฐกิจหลังโควิดคลี่คลาย โดยเร็วที่สุด


วันพุธที่ 1 กันยายน 2564
พิมพ์
โฆษกรัฐบาลแจง นายกรัฐมนตรียืนยันไม่ยุบสภาฯ ไม่ปรับ ครม. ย้ำทำงานแก้ไขสถานการณ์ ฟื้นฟูประเทศและเศรษฐกิจหลังโควิดคลี่คลาย โดยเร็วที่สุด
โฆษกรัฐบาลแจง นายกรัฐมนตรียืนยันไม่ยุบสภาฯ ไม่ปรับ ครม. ย้ำทำงานแก้ไขสถานการณ์ ฟื้นฟูประเทศและเศรษฐกิจหลังโควิดคลี่คลาย โดยเร็วที่สุด
วันที่ 1 ก.ย. 64 นายธนกร วังบุญคงชนะ โฆษกประจำสำนักนายกรัฐมนตรี เผยว่า ช่วงเช้าที่ผ่านมา  ณ  สัปปายะสภาสถาน (รัฐสภา)  พล.อ.ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ตอบสื่อมวลชนกรณีที่มีกระแสข่าวกดดันจากกลุ่มต่าง ๆ ในพรรคพลังประชารัฐให้ปรับคณะรัฐมนตรี (ครม.)หลังเสร็จสิ้นการอภิปรายไม่ไว้วางใจ โดยยืนยันว่า ไม่มีแนวคิดที่จะปรับ ครม. และไม่มีการยุบสภาในขณะนี้อย่างแน่นอน ข่าวดังกล่าวไม่เป็นข้อเท็จจริง เชื่อว่ามีการทำกันเป็นขบวนการ ซึ่งพลเอก ประวิตร วงษ์สุวรรณ รองนายกรัฐมนตรี ในฐานะหัวหน้าพรรคพลังประชารัฐ ก็ได้ยืนยันว่า ไม่มีเรื่องนี้ในพรรคพลังประชารัฐ
นายธนกร ฯ กล่าวว่า ขอให้ประชาชนมั่นใจในตัวนายกรัฐมนตรีและรัฐบาล ซึ่งนายกรัฐมนตรียืนยันมุ่งมั่นทำงานบริหารประเทศในห้วงเวลาของสถานการณ์โควิด-19 โดยไม่เคยที่จะหยุดหาหนทางช่วยเหลือประชาชน และแก้วิกฤตนี้ให้ผ่านไปให้ได้ เพื่อให้ประเทศไทยก้าวไปสู่อนาคตร่วมกันอย่างปลอดภัย มั่นคง และนำไปสู่การฟื้นฟูประเทศและเศรษฐกิจหลังโควิดโดยเร็วที่สุด

ที่มา : https://www.thaigov.go.th/news/contents/details/45405