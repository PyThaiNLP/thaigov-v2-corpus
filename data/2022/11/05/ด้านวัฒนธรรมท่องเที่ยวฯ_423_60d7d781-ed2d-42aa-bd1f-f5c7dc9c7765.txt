รัฐบาลไทย-ข่าวทำเนียบรัฐบาล-Hatyai Street Art Run วิ่งเติมชีวิต ต่อลมหายใจ Organ Donation for New Life


วันพุธที่ 25 พฤษภาคม 2565
พิมพ์
Hatyai Street Art Run วิ่งเติมชีวิต ต่อลมหายใจ Organ Donation for New Life
โครงการ Hatyai Street Art Run "วิ่งเติมชีวิต ต่อลมหายใจ Organ Donation for New Life" มีวัตถุประสงค์เพื่อรณรงค์การประชาสัมพันธ์การก่อสร้างอาคาร "เกิดมาต้องตอบแทนบุญคุณแผ่นดิน"
วันที่ 22 พฤษภาคม 2565 เวลา 06.00 น. นายพิพัฒน์ รัชกิจประการ รัฐมนตรีว่าการกระทรวงการท่องเที่ยวและกีฬา (รมว.กก.) เป็นประธานเปิดโครงการ Hatyai Street Art Run "วิ่งเติมชีวิต ต่อลมหายใจ Organ Donation for New Life"โครงการวิ่งประชาสัมพันธ์การก่อสร้างอาคาร "เกิดมาต้องตอบแทนบุญคุณแผ่นดิน" โรงพยาบาลสงขลานครินทร์ ส่งเสริมภาพลักษณ์และกระตุ้นการท่องเที่ยวเชิงกีฬา รวมถึงการนำเสนอความสำคัญของการบริจาคอวัยวะ จัดขึ้น ณ บริเวณหน้าโรงแรม ลี การ์เดนส์ พลาซ่า หาดใหญ่
รมว.กก. กล่าวว่า "ผมขอขอบคุณทุกท่าน ทุกภาคส่วน ที่เห็นความสำคัญ และรวมพลังสร้างประวัติศาสตร์ให้กับชาวอำเภอหาดใหญ่ จังหวัดสงขลา การจัดงานครั้งนี้มูลนิธิโรงพยาบาลสงขลานครินทร์ ดำเนินงานโครงการก่อสร้างอาคารเกิดมาต้องตอบแทนบุญคุณแผ่นดิน เพื่อเป็นศูนย์รับบริจาคอวัยวะ 99 ปี รัฐบุรุษ พลเอก เปรม ติณสูลานนท์ และทราบว่าคณะผู้จัดงานมีความตั้งใจและพยายามจัดรูปแบบงานให้ได้ตามมาตรฐานงานวิ่งมาราธอน และต้องการผลักดันให้เกิดงานวิ่ง Street Art Run เป็นประจำทุกปี เพื่อส่งเสริมให้เขตพื้นที่อำเภอหาดใหญ่เป็นศูนย์กลางในด้านการท่องเที่ยวเชิงกีฬา โดยตลอดเส้นทางระยะกว่า 5 กิโลเมตร นักวิ่งจะได้สัมผัสความสวยงามของเมืองหาดใหญ่ ภาพวาดจากศิลปินจิตอาสาและลูกหลานชาวหาดใหญ่ ทุกท่านจะได้ภาพสวยงาม สร้างความประทับใจ เป็นการส่งเสริมภาพลักษณ์และเป็นใบเบิกทางที่ดีให้กับชาวอำเภอหาดใหญ่ และเชื่อว่าจะเป็นอีกแนวทางหนึ่งในการกระตุ้นการท่องเที่ยวต่อไป"
โครงการ Hatyai Street Art Run "วิ่งเติมชีวิต ต่อลมหายใจ Organ Donation for New Life" จัดโดยมูลนิธิโรงพยาบาลสงขลานครินทร์ มีวัตถุประสงค์เพื่อรณรงค์การประชาสัมพันธ์การก่อสร้างอาคาร "เกิดมาต้องตอบแทนบุญคุณแผ่นดิน" โรงพยาบาลสงขลานครินทร์ นำเสนอพื้นที่ที่สำคัญของอำเภอหาดใหญ่ (Land mark) ส่งเสริมภาพลักษณ์และกระตุ้นการท่องเที่ยว ส่งเสริมการออกกำลังกายและการประชาสัมพันธ์ การร่วมกิจกรรมควบคู่กับการใช้สถานที่ที่สำคัญเป็นจุดนำเสนอและเน้นความสำคัญของการบริจาคอวัยวะ ช่วยชีวิตผู้ป่วยที่มีความต้องการรับบริจาคอวัยวะต่อไป

ที่มา : https://www.thaigov.go.th/news/contents/details/54976