รัฐบาลไทย-ข่าวทำเนียบรัฐบาล-ดีอีเอส ร่วมทุกภาคส่วนบูรณาการความร่วมมือ เร่งมาตรการป้องกันปราบปรามมิจฉาชีพออนไลน์


วันพุธที่ 24 พฤศจิกายน 2564
ดีอีเอส ร่วมทุกภาคส่วนบูรณาการความร่วมมือ เร่งมาตรการป้องกันปราบปรามมิจฉาชีพออนไลน์
ดีอีเอส ร่วมทุกภาคส่วนบูรณาการความร่วมมือ เร่งมาตรการป้องกันปราบปรามมิจฉาชีพออนไลน์
เมื่อวันที่ 23 พฤศจิกายน 2564 นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอีเอส) เป็นประธานการประชุมเร่งรัดติดตามการป้องกันปราบปรามมิจฉาชีพออนไลน์ ณ ห้องประชุม M1 ชั้น 9 พร้อมด้วยนายทศพล เพ็งส้ม ผู้ช่วยรัฐมนตรีประจำสำนักนายกรัฐมนตรี ปฏิบัติหน้าที่ประจำกระทรวงดิจิทัลฯ นายเนวินธุ์ ช่อชัยทิพฐ์ ผู้ช่วยรัฐมนตรีประจำกระทรวงดิจิทัลฯ และนายเอกสิทธิ์ คุณานันทกุล เลขานุการรัฐมนตรีว่าการกระทรวงดิจิทัลฯ โดยมีตัวแทนจากภาคส่วน ที่เกี่ยวข้องเข้าร่วม ประกอบด้วย ธนาคารแห่งประเทศไทย สมาคมธนาคารไทย กองบัญชาการตำรวจสืบสวนสอบสวนอาชญากรรมทางเทคโนโลยี (บช.สอท.) สำนักงานคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.) เพื่อหาแนวทางบูรณาการความร่วมมือ และเร่งรัดติดตามดำเนินคดีผู้กระทำผิด ตลอดจนร่วมหารือแนวทางทำงานในมิติการป้องกัน เพื่อคุ้มครองไม่ให้ประชาชนตกเป็นเหยื่อการหลอกลวงทางออนไลน์ และการหลอกลวงผ่านเอสเอ็มเอสโดยรู้เท่าไม่ถึงการณ์ ทั้งนี้ได้กำชับให้การดำเนินการช่วยเหลือผู้ประสบเหตุเป็นไปอย่างรวดเร็วที่สุด
***********************

ที่มา : https://www.thaigov.go.th/news/contents/details/48639