รัฐบาลไทย-ข่าวทำเนียบรัฐบาล-มาตรการสนับสนุนสตรีเป็นพลังสำคัญทางเศรษฐกิจ


วันศุกร์ที่ 14 มกราคม 2565
พิมพ์
มาตรการสนับสนุนสตรีเป็นพลังสำคัญทางเศรษฐกิจ
วันศุกร์ที่ 14 มกราคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลให้ความสำคัญกับคุณภาพชีวิตของแม่และเด็กโดยเห็นชอบในหลักการร่างมาตรการสนับสนุนให้สตรีเป็นพลังสำคัญทางเศรษฐกิจ ซึ่งประกอบด้วย ขยายบริการศูนย์พัฒนาเด็กเล็กหรือสถานรับเลี้ยงเด็กให้รับตั้งแต่แรกเกิด – 3 ปี และขยายเวลาเปิด-ปิดให้สอดคล้องกับวิถีชีวิตคนทำงานตามบริบทของพื้นที่ ส่งเสริมการลาของสามีเพื่อช่วยภรรยาดูแลบุตรหลังคลอดโดยลาได้ 15 วันทำการ ไม่ติดต่อกัน ขยายวันลาคลอดของแม่โดยได้รับค่าจ้าง จาก 90 วัน เป็น 98 วัน เมื่อครบกำหนดแล้ว สามารถลาเพิ่มได้อีกสูงสุด 90 วันโดยรับเงินเดือนร้อยละ 50 รวมวันลาคลอดทั้งสิ้น 188 วัน หรือประมาณ 6 เดือน ซึ่งสอดคล้องกับแนวทางองค์การอนามัยโลกที่ส่งเสริมให้เลี้ยงลูกด้วยนมแม่เพียงอย่างเดียวในช่วง 6 เดือนแรกหลังคลอด
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/50487