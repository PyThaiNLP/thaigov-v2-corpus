รัฐบาลไทย-ข่าวทำเนียบรัฐบาล-นายกฯ กำชับสร้างความเข้าใจประชาชนอยู่ร่วมกับโควิด-19 อย่างปลอดภัย เตรียมผ่อนคลายมาตรการเพิ่ม ให้ ปชช.ใช้ชีวิตปกติมากที่สุด


วันอังคารที่ 8 กุมภาพันธ์ 2565
นายกฯ กำชับสร้างความเข้าใจประชาชนอยู่ร่วมกับโควิด-19 อย่างปลอดภัย เตรียมผ่อนคลายมาตรการเพิ่ม ให้ ปชช.ใช้ชีวิตปกติมากที่สุด
.....
นายธนกร วังบุญคงชนะ โฆษกรัฐบาล เผย พล.อ.ประยุทธ์ จันทร์โอชา นายกรัฐมนตรี และ รมว.กลาโหม ย้ำทุกฝ่ายติดตามเฝ้าระวังสถานการณ์การแพร่ระบาดโรคโควิด-19 หลังพบผู้ติดเชื้อยอดพุ่งถึงหลักหมื่นติดต่อหลายวัน
.
กระทรวงสาธารณสุข ชี้แจงว่าแม้สายพันธุ์โอมิครอนจะแพร่กระจายเชื้อได้รวดเร็ว แต่อาการไม่ได้รุนแรงมากกว่าสายพันธุ์เดลตา ซึ่งปัจจุบันระบบสาธารณสุขสามารถรองรับผู้ป่วยที่มีอาการหนักเพื่อป้องกันการเสียชีวิตได้ ในส่วนผู้ป่วยที่ไม่มีอาการหรืออาการน้อยให้ใช้ระบบการรักษาที่บ้าน
.
พร้อมให้เร่งสร้างความเข้าใจว่า เราทุกคนสามารถอยู่ร่วมกับโควิด-19 ได้อย่างปลอดภัย หากปฏิบัติตามมาตรการป้องกัน ดูแลตนเองอย่างเคร่งครัด
.
ขณะเดียวกัน คาดว่าในการประชุม ศบค. ครั้งต่อไป จะพิจารณาทบทวนมาตรการควบคุมการแพร่รระบาดโควิด-19 รวมถึงมาตรการผ่อนคลายกิจการ กิจกรรม เพื่อให้ประชาชนสามารถกลับมาใช้ชีวิตได้เหมือนปกติมากที่สุด
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/51338