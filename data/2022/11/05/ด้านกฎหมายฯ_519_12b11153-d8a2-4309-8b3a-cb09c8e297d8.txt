รัฐบาลไทย-ข่าวทำเนียบรัฐบาล-กระทรวงยุติธรรม ประชุมคณะทำงานพัฒนายกระดับมาตรฐานการให้บริการของศูนย์ราชการสะดวก (GECC) สำนักงานปลัดกระทรวงยุติธรรม ครั้งที่ ๒/๒๕๖๕


วันพฤหัสบดีที่ 5 พฤษภาคม 2565
พิมพ์
กระทรวงยุติธรรม ประชุมคณะทำงานพัฒนายกระดับมาตรฐานการให้บริการของศูนย์ราชการสะดวก (GECC) สำนักงานปลัดกระทรวงยุติธรรม ครั้งที่ ๒/๒๕๖๕
กระทรวงยุติธรรม ประชุมคณะทำงานพัฒนายกระดับมาตรฐานการให้บริการของศูนย์ราชการสะดวก (GECC) สำนักงานปลัดกระทรวงยุติธรรม ครั้งที่ ๒/๒๕๖๕
ในวันพฤหัสบดีที่ ๕ พฤษภาคม ๒๕๖๕ เวลา ๑๓.๓๐ น. นางอรัญญา ทองน้ำตะโก รองปลัดกระทรวงยุติธรรม เป็นประธานการประชุมคณะทำงานพัฒนายกระดับมาตรฐานการให้บริการของศูนย์ราชการสะดวก (GECC) สำนักงานปลัดกระทรวงยุติธรรม ครั้งที่ ๒/๒๕๖๕ โดยมีคณะผู้บริหารสำนักงานปลัดกระทรวงยุติธรรม และคณะทำงานฯ เข้าร่วม ผ่านระบบการประชุมทางไกล (Video Conference)
โดยที่ประชุมรับทราบผลการตรวจคัดกรองเอกสารการสมัครขอรับรองมาตรฐานศูนย์ราชการสะดวก (GECC) ประจำปี พ.ศ. ๒๕๖๕ ในภาพรวมของกระทรวงยุติธรรม ซึ่งในปี พ.ศ. ๒๕๖๕ ส่วนราชการในสังกัดกระทรวงยุติธรรมสมัครขอรับรองมาตรฐานฯ จำนวน ๖๘ หน่วยงาน ผ่านการคัดกรองเอกสารการสมัครขอรับรองมาตรฐานฯ จำนวน ๑๙ หน่วยงาน ทั้งนี้ ที่ประชุมได้ร่วมกันวางแผนเพื่อเตรียมการตรวจประเมิน (Site Visit) ของหน่วยงานในสังกัดสำนักงานปลัดกระทรวงยุติธรรม ซึ่งผ่านการคัดกรองเอกสาร จำนวน ๓ หน่วยงาน ประกอบด้วย ศูนย์บริการร่วมกระทรวงยุติธรรม สำนักงานยุติธรรมจังหวัดเชียงใหม่ และสำนักงานยุติธรรมจังหวัดพิษณุโลก ซึ่งกำหนดตรวจประเมินฯ ในเดือนพฤษภาคม - กรกฎาคม ๒๕๖๕ พร้อมทั้งพิจารณาวางแผน เตรียมการพัฒนา และยกระดับหน่วยงานที่ยังไม่ผ่านการคัดกรองเอกสาร
ทั้งนี้ ประธานที่ประชุมได้กล่าวว่า ท่านปลัดกระทรวงยุติธรรมรับทราบผลการคัดกรองใบสมัครขอรับมาตรฐานศูนย์ราชการสะดวก ประจำปี พ.ศ. ๒๕๖๕ แล้ว และฝากขอบคุณในความร่วมมือร่วมใจของทุกหน่วยงาน ในโอกาสนี้ ขอแสดงความยินดีกับหน่วยงานที่ผ่านการคัดกรองใบสมัคร และสำหรับหน่วยงานที่ยังไม่ผ่านการคัดกรองฯ ขอให้นำข้อแนะนำที่ได้รับจากผู้ตรวจประเมินมาเป็นโอกาสในการปรับปรุง และพัฒนา เพื่อเตรียมพร้อมสำหรับการสมัครขอรับรองมาตรฐานศูนย์ราชการสะดวก ในปี พ.ศ. ๒๕๖๖ และเน้นย้ำว่า “สิ่งที่อยู่เหนือกว่ารางวัล คือ สำนักงานปลัดกระทรวงยุติธรรมได้มอบบริการที่ดีอะไรให้แก่ประชาชน”

ที่มา : https://www.thaigov.go.th/news/contents/details/54260