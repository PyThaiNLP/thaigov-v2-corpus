รัฐบาลไทย-ข่าวทำเนียบรัฐบาล-ชาวกรุงเฮ!! ธอส. จัดโปรส่งท้ายปี สินเชื่อบ้านอัตราดอกเบี้ยคงที่ปีแรก 2.60% ต่อปี บ้านมือสองเริ่มต้นแค่ 45,000 บาท ที่งาน Money Expo 2021


วันพุธที่ 22 ธันวาคม 2564
พิมพ์
ชาวกรุงเฮ!! ธอส. จัดโปรส่งท้ายปี สินเชื่อบ้านอัตราดอกเบี้ยคงที่ปีแรก  2.60% ต่อปี  บ้านมือสองเริ่มต้นแค่ 45,000 บาท ที่งาน Money Expo 2021
ธอส. ร่วมออกบูธในงาน “มหกรรมการเงินกรุงเทพฯ ครั้งที่ 21 Money Expo 2021” ระหว่างวันที่ 23-26 ธันวาคม 2564 ณ อิมแพค เมืองทองธานี
ธนาคารอาคารสงเคราะห์ (ธอส.) ร่วมออกบูธในงาน “มหกรรมการเงินกรุงเทพฯ ครั้งที่ 21 Money Expo 2021” ระหว่างวันที่ 23-26 ธันวาคม 2564 ณ อิมแพค เมืองทองธานี จัดสินเชื่อบ้านอัตราดอกเบี้ยพิเศษคงที่ปีแรก 2.60% ต่อปี ฟรี!! ค่าธรรมเนียมการยื่นกู้  ด้านการออมพบกับสลากออมทรัพย์ ธอส. ชุด “เกล็ดดาว” รับผลตอบแทนหน้าสลาก 0.50% ต่อปี พร้อมลุ้นรับรางวัล 1 ล้านบาท 24 งวด และ เงินฝากออมทรัพย์ดอกเบี้ยพิเศษ New Flexi for Welfare and Corporate อัตราดอกเบี้ยสูงสุด 1.00% ต่อปี รวมถึงบ้านมือสองมากกว่า 200 รายการ จำหน่ายราคาพิเศษด้วยส่วนลดสูงสุดถึง 50% จากราคาปกติ ราคาต่ำสุดเพียง 45,000 บาท ให้ผ่อนดาวน์อัตราดอกเบี้ย 0% นานสูงสุดถึง 24 เดือน
นายฉัตรชัย ศิริไล กรรมการผู้จัดการ ธนาคารอาคารสงเคราะห์ (ธอส.) เปิดเผยว่า เพื่อเป็นการเพิ่มโอกาสให้ประชาชนในกรุงเทพฯ และปริมณฑล โดยเฉพาะผู้มีรายได้น้อยและปานกลางได้มีที่อยู่อาศัยเป็นของตนเองผ่านผลิตภัณฑ์สินเชื่อบ้านอัตราดอกเบี้ยต่ำส่งท้ายปี 2564 ต้อนรับปีใหม่ 2565 และร่วมกระตุ้นเศรษฐกิจผ่านภาคอสังหาริมทรัพย์ ธนาคารจึงเข้าร่วมงาน “มหกรรมการเงินกรุงเทพฯ  ครั้งที่ 21 Money Expo 2021” โดยนำผลิตภัณฑ์ทางการเงินสุดพิเศษมาให้บริการแก่ลูกค้าประชาชน นำโดย  1.สินเชื่อบ้านอัตราดอกเบี้ยพิเศษ คงที่ปีแรก 2.60% ต่อปี ปีที่ 2 MRR-3.35% ต่อปี(เท่ากับ 2.80% ต่อปี) ปีที่ 3 MRR-2.80% ต่อปี(เท่ากับ 3.35% ต่อปี) อัตราดอกเบี้ยเฉลี่ย 3 ปีแรกเพียง 2.917% ปีที่ 4 จนถึงตลอดอายุสัญญาเงินกู้ กรณีลูกค้าสวัสดิการ คิดอัตราดอกเบี้ย MRR – 1.00% ต่อปี และกรณีลูกค้ารายย่อย อัตราดอกเบี้ย MRR-0.50% ต่อปี (อัตราดอกเบี้ย MRR ธอส. ปัจจุบันเท่ากับ 6.150% ต่อปี) ผ่อนชำระนานสูงสุดถึง 40 ปี ให้กู้เพื่อซื้อ ปลูกสร้าง ต่อเติม ซ่อมแซม ไถ่ถอนจำนองจากสถาบันการเงินอื่น ชำระค่าเบี้ยประกันชีวิตคุ้มครองสินเชื่อวงเงินกู้(MRTA) และกู้เพิ่มเพื่อปลูกสร้าง ต่อเติม ขยาย และซ่อมแซม สำหรับที่อยู่อาศัยที่นำมาเป็นหลักประกันการกู้ที่อยู่ในพื้นที่กรุงเทพฯ และปริมณฑล พร้อมฟรีค่าธรรมเนียมการยื่นกู้ 0.1% หากจองสิทธิ์ภายในงานระหว่างวันที่ 23-26 ธันวาคม 2564 ยื่นคำขอกู้ตั้งแต่วันที่ 23 ธันวาคม 2564 - 31 มกราคม 2565 และทำนิติกรรมภายในวันที่ 28 กุมภาพันธ์ 2565 พิเศษ!! ลูกค้าสินเชื่อที่ทำนิติกรรมภายในเวลาที่ธนาคารกำหนดและมีวงเงินทำนิติกรรมสูงสุด 25 อันดับแรก รับของที่ระลึกฟรี ดังนี้ วงเงินสูงสุดอันดับที่ 1-8 รับหม้อทอดไร้น้ำมัน อันดับ 9-17 รับเครื่องดูดฝุ่นแบบด้ามจับไร้สาย อันดับที่ 18-20 รับเครื่องชงกาแฟแบบหยดจาก Verasu และ Gift Voucher จาก Index Living Mall มูลค่า 500 บาทและอันดับที่ 21-25 รับGift Voucher จาก Index Living Mall มูลค่า 1,000 บาท
2.ผลิตภัณฑ์ด้านการออม ประกอบด้วย 1.สลากออมทรัพย์ ธอส. ชุดเกล็ดดาว หน่วยละ 5,000 บาท ฝากครบ 2 ปี รับผลตอบแทนหน้าสลาก 0.50% ต่อปี จากเดิม 0.40% ต่อปี พร้อมโอกาสถูกรางวัลที่ 1 มูลค่ารางวัลละ 1,000,000 บาท และรางวัลอื่น ๆ มากมาย อาทิ รางวัลที่ 2 มูลค่า 50,000 บาท รวมถึงรางวัลเลขท้าย 2 ตัว 3 ตัว และรางวัลเลขสลับเลขท้าย ได้ลุ้นต่อเนื่องนาน   24 เดือน  ขณะที่ดอกเบี้ยและเงินรางวัลยังได้รับการยกเว้นภาษีเงินได้บุคคลธรรมดา  2.เงินฝากออมทรัพย์ดอกเบี้ยพิเศษ New Flexi for Welfare and Corporate สำหรับลูกค้าที่มีเงินเดือนประจำจากหน่วยงานหรือบริษัท โดยเปิดบัญชีและมียอดเงินฝากคงเหลือไม่เกิน 10  ล้านบาท จะได้รับอัตราดอกเบี้ย 0.75% ต่อปี (กรณีเปิดบัญชีและมียอดเงินฝากคงเหลือมากกว่า 10  ล้านบาท จะได้รับอัตราดอกเบี้ย 0.30% ต่อปี) พิเศษ!! หากเดือนใดไม่มีการถอนจะได้รับดอกเบี้ยบวกเพิ่มอีก 0.25% ต่อปี รวมรับอัตราดอกเบี้ยเงินฝากสูงสุด 1.00% ต่อปี และยังได้รับการยกเว้นภาษีเงินได้บุคคลธรรมดา พิเศษ!! ได้รับกระเป๋าพับอเนกประสงค์ 1 ราย ต่อ 1 ใบ เพียงจองสิทธิ์ภายในงาน และเปิดบัญชีที่สาขาในกรุงเทพฯ นนทบุรี ปทุมธานี และสมุทรปราการ  ตามระยะเวลาที่ธนาคารกำหนด
3.บ้านมือสอง หรือ GHB NPA นำทรัพย์คุณภาพดี ทำเลเด่น ในกรุงเทพฯ และปริมณฑล มาจำหน่ายมากกว่า 200 รายการ ทั้งประเภทบ้านเดี่ยว, บ้านแฝด, ทาวน์เฮ้าส์, อาคารพาณิชย์ ห้องชุด และแฟลต ที่มีส่วนลดสูงสุด 50% โดยทรัพย์ที่มีราคาขายต่ำสุดเริ่มต้นเพียง 45,000 บาท ได้แก่ ทรัพย์ประเภทห้องชุด ชั้นที่ 4 ขนาดเนื้อที่ 26.25 ตารางเมตร โครงการปลาทอง 79 อ.เมืองปทุมธานี จ.ปทุมธานี ขณะที่ทรัพย์เด่นทำเลดีที่น่าสนใจกว่า 20 รายการ อาทิ ทรัพย์ประเภททาวน์เฮ้าส์ 2 ชั้น ขนาดเนื้อที่ 47 ตารางวา โครงการหมู่บ้านพฤกษา 92 อ.ลำลูกกา จ.ปทุมธานี ราคาจำหน่าย 3,200,000 บาท ซึ่งเป็นทรัพย์ที่เดินทางสะดวกเข้า-ออกได้ทั้งถนนพหลโยธิน ถนนลำลูกกา และถนนรังสิต-นครนายก และตั้งอยู่ใกล้ห้างสรรพสินค้าอีกมากมาย และทรัพย์ประเภทอาคารพาณิชย์ 3 ชั้น ขนาดเนื้อที่ 13 ตารางวา เขตบางเขน กรุงเทพฯ ราคาจำหน่าย 3,150,000 บาท โดยเป็นทรัพย์ที่อยู่ติดเส้นทางคมนาคม  เหมาะสำหรับการทำการค้า พิเศษ!! ผู้ซื้อทรัพย์ NPA สามารถผ่อนดาวน์ดอกเบี้ย 0% ต่อปี นานสูงสุดถึง 24 เดือน (มาตรการผ่อนดาวน์เป็นไปตามหลักเกณฑ์ที่ธนาคารกำหนด) ไม่เสียค่าประเมินราคาทรัพย์สิน และเข้าอยู่อาศัยในช่วงผ่อนดาวน์ได้เพียงชำระเงินประกันไม่ต่ำกว่า 1.5% ของราคาซื้อด้วย นอกจากนี้ ลูกค้าที่ลงทะเบียนจองซื้อบ้านมือสองของธนาคารภายในงาน รับฟรี กระเป๋าพับอเนกประสงค์ 1 ราย ต่อ 1 ใบ ทั้งนี้ ลูกค้าที่สนใจสามารถดูข้อมูลหรือจองซื้อบ้านมือสองของธนาคารได้ง่ายๆ เพียงปลายนิ้วที่ www.ghbhomecenter.com  และ Mobile Application : GHBank Smart NPA
ทั้งนี้ ลูกค้าที่สนใจผลิตภัณฑ์ทางการเงินของ ธอส. สามารถรับคำปรึกษาจากเจ้าหน้าธนาคารที่มีความเชี่ยวชาญได้ที่งาน “มหกรรมการเงินกรุงเทพฯ ครั้งที่ 21 Money Expo 2021” ซึ่งจะจัดขึ้นระหว่างวันที่ 23-26 ธันวาคม 2564 ณ อิมแพค เมืองทองธานี  สอบถามรายละเอียดเพิ่มเติมได้ที่ ศูนย์ลูกค้าสัมพันธ์ (Call Center) โทร 0-2645-9000 หรือ www.ghbank.co.th และ Facebook Fanpage ธนาคารอาคารสงเคราะห์

ที่มา : https://www.thaigov.go.th/news/contents/details/49791