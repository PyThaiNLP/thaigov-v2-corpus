รัฐบาลไทย-ข่าวทำเนียบรัฐบาล-กระทรวงยุติธรรม โดยกรมสอบสวนคดีพิเศษ ร่วมกับศูนย์ปฏิบัติการต่อต้านการก่อการร้ายสากล บูรณาการความร่วมมือ เพื่อการต่อต้านการก่อการร้ายสากล


วันศุกร์ที่ 19 พฤศจิกายน 2564
พิมพ์
กระทรวงยุติธรรม โดยกรมสอบสวนคดีพิเศษ ร่วมกับศูนย์ปฏิบัติการต่อต้านการก่อการร้ายสากล บูรณาการความร่วมมือ เพื่อการต่อต้านการก่อการร้ายสากล
กระทรวงยุติธรรม โดยกรมสอบสวนคดีพิเศษ ร่วมกับศูนย์ปฏิบัติการต่อต้านการก่อการร้ายสากล บูรณาการความร่วมมือ เพื่อการต่อต้านการก่อการร้ายสากล
เมื่อวันพฤหัสบดีที่ 18 พฤศจิกายน 2564 ที่อาคารกรมสอบสวนคดีพิเศษ พลโท วีระพงษ์ สรวงศิริธนกุล ผู้บัญชาการศูนย์ปฏิบัติการต่อต้านการก่อการร้ายสากล (ศตก.) พร้อมด้วย พลตรี สมชัย มาลินันท์ รองผู้บัญชาการศูนย์ปฏิบัติการต่อต้านการก่อการร้ายสากล (1) พลตรี สุเมธ พรหมตรุษ รองผู้บัญชาการศูนย์ปฏิบัติการต่อต้านการก่อการร้ายสากล (2) พลตรี ทนงศักดิ์ ตันนารัตน์ เสนาธิการศูนย์ปฏิบัติการต่อต้านการก่อการร้ายสากล  และคณะ เดินทางเข้าพบ นายไตรยฤทธิ์ เตมหิวงศ์ อธิบดีกรมสอบสวนคดีพิเศษ เพื่อแสดงความยินดีในโอกาสได้รับตำแหน่ง และร่วมประชุมหารือถึงแนวทางทำงานร่วมกัน โดยมี พันตำรวจตรี ยุทธนา แพรดำ รองอธิบดีกรมสอบสวนคดีพิเศษ และคณะผู้บริหารกรมสอบสวนคดีพิเศษ ร่วมประชุมหารือถึงการ
บูรณาการการทำงานเชิงรุกในการป้องกันปราบปราม การแลกเปลี่ยนข้อมูล และความร่วมมือด้านการต่อต้านการก่อการร้ายสากลร่วมกัน โดยมีข้อหารือ ดังนี้
1) การแลกเปลี่ยนหลักสูตรระหว่างกรมสอบสวนคดีพิเศษและศูนย์ปฏิบัติการต่อต้านการก่อการร้ายสากล โดยกรมสอบสวนคดีพิเศษได้เสนอวิทยากรบรรยายให้ความรู้เกี่ยวกับข้อกฎหมายภายใต้ พระราชบัญญัติการสอบสวนคดีพิเศษ พ.ศ. 2547
2) การแลกเปลี่ยนข้อมูลเกี่ยวกับการจัดทำศูนย์ฝึก โดยกรมสอบสวนคดีพิเศษเตรียมเปิดสถาบันการสอบสวนคดีพิเศษ เขตหนองจอก ซื่งศูนย์ปฏิบัติการต่อต้านการก่อการร้ายสากลอาจนำไปปรับใช้ในแนวคิดการพัฒนาศูนย์ฝึกต่อต้านการก่อการร้าย
3) การบูรณาการด้านการใช้อาวุธ ยุทโธปกรณ์ และกำลังพล ตลอดจนขีดความสามารถของบุคลากรของทั้งสองหน่วยงาน เพื่อเป็นแนวทางในการปฏิบัติงานร่วมกัน ตลอดจนแนวคิดการใช้กำลัง และการสนับสนุนการแลกเปลี่ยนงานด้านการข่าว การบริหารเหตุการณ์ การใช้กำลังปราบปราม และข้อกฎหมายต่าง ๆ
4 หารือในประเด็นแนวคิดการพัฒนาหน่วยงาน เพื่อรับมือภัยก่อการร้ายที่เปลี่ยนไป
5) หารือเกี่ยวกับระบบการตรวจการณ์ (ระบบ Drone/Anti-drone), Cyber Security, การพัฒนาเทคโนโลยีอันจะเอื้อไปสู่การนำไปใช้ในการก่อการร้าย ตลอดจนระบบการควบคุม และอำนวยการ ในการแก้ไขปัญหาการก่อการร้ายสากล
ทั้งนี้ ทั้งสองฝ่ายเห็นด้วยในแนวทางการขยายความร่วมมือระหว่างกันในด้านต่าง ๆ เพื่อให้ก้าวทันต่อการเปลี่ยนแปลงของอาชญากรรมพิเศษที่เกี่ยวข้องกับการก่อการร้ายสากลในอนาคต

ที่มา : https://www.thaigov.go.th/news/contents/details/48445