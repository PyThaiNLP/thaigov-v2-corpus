รัฐบาลไทย-ข่าวทำเนียบรัฐบาล-นายสรพงศ์ ไพฑูรย์พงษ์ รองปลัดกระทรวงคมนาคม เป็นประธานเปิดศูนย์อำนวยความปลอดภัยทางถนนช่วงเทศกาลปีใหม่ 2565


วันอังคารที่ 28 ธันวาคม 2564
นายสรพงศ์ ไพฑูรย์พงษ์ รองปลัดกระทรวงคมนาคม เป็นประธานเปิดศูนย์อำนวยความปลอดภัยทางถนนช่วงเทศกาลปีใหม่ 2565
หมวดทางหลวงบ้านแดน แขวงทางหลวงนครสวรรค์ที่ 1 กระทรวงคมนาคม
วันที่ 28 ธันวาคม 2564 เวลา 12.30 น. นายสรพงศ์ ไพฑูรย์พงษ์ รองปลัดกระทรวงคมนาคม เป็นประธานเปิดศูนย์อำนวยความปลอดภัยทางถนนช่วงเทศกาลปีใหม่ 2565 หมวดทางหลวงบ้านแดน แขวงทางหลวงนครสวรรค์ที่ 1 และปล่อยขบวนรถบริการช่วยเหลือฉุกเฉิน ณ จุดให้บริการประชาชนช่วงเทศกาลปีใหม่ 2565 หมวดทางหลวงบ้านแดน อำเภอบรรพตพิสัย จังหวัดนครสวรรค์ ซึ่งเป็นการบูรณาการความร่วมมือของหน่วยงานในสังกัดกระทรวงคมนาคมในพื้นที่ และตำรวจทางหลวง ได้แก่ กรมทางหลวง กรมทางหลวงชนบท กรมเจ้าท่า กรมการขนส่งทางบก การรถไแห่งประเทศไทย และบริษัท ขนส่ง จำกัด ให้บริการประชาชนที่เดินทางในช่วงเทศกาลปีใหม่ 2565 เช่น ให้บริการห้องน้ำสะอาด ที่พักรถ เครื่องดื่ม ตลอด 24 ชั่วโมง ตั้งแต่วันที่ 29 ธันวาคม 2564 - 4 มกราคม 2565
นายสรพงศ์ ไพฑูรย์พงษ์ รองปลัดกระทรวงคมนาคม  ได้กล่าวขอบคุณเจ้าหน้าที่จากทุกหน่วยงาน ที่ได้บูรณาการความร่วมมือ เสียสละแรงกาย เวลา เพื่ออำนวยความสะดวกปลอดภัยประชาชนตลอด 24 ชั่งโมง ในช่วง 7 วัน ตลอดเทศกาลปีใหม่ ซึ่งเป็นการดำเนินการตามนโยบายของ นายศักดิ์สยาม ชิดชอบ รัฐมนตรีว่าการกระทรวงคมนาคม  และขอให้บริการประชาชนโดยยึดถือตามมาตรการป้องกันการแพร่ระบาดของโรคติดเชื้อไวรัสโคโรน่า 2019 (COVID-19) อย่างเคร่งครัด

ที่มา : https://www.thaigov.go.th/news/contents/details/49975