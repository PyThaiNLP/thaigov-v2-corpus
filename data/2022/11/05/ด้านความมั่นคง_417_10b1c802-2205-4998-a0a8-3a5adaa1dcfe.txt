รัฐบาลไทย-ข่าวทำเนียบรัฐบาล-กสร. ถวายผ้าพระกฐินพระราชทานประจำปี 2564 ณ วัดอุดมธานี จ.นครนายก


วันจันทร์ที่ 8 พฤศจิกายน 2564
พิมพ์
กสร. ถวายผ้าพระกฐินพระราชทานประจำปี 2564 ณ วัดอุดมธานี จ.นครนายก
กรมสวัสดิการและคุ้มครองแรงงานถวายผ้าพระกฐินพระราชทาน ประจำปี 2564 ณ วัดอุดมธานี ตำบลบางใหญ่ อำเภอเมืองนครนายก จังหวัดนครนายก
นายนิยม สองแก้ว อธิบดีกรมสวัสดิการและคุ้มครองแรงงาน กล่าวว่า พระบาทสมเด็จพระเจ้าอยู่หัว ทรงพระกรุณาโปรดเกล้าฯ พระราชทานผ้าพระกฐินให้ กรมสวัสดิการและคุ้มครองแรงงาน ตามที่ขอรับพระราชทานน้อมนำไปถวายพระสงฆ์ผู้อยู่จำพรรษาถ้วนไตรมาส ณ วัดอุดมธานี อำเภอเมืองนครนายก จังหวัดนครนายก เมื่อวันเสาร์ที่ 6 พฤศจิกายน 2564 โดยมีนายสิทธิชัย สวัสดิ์แสน รองผู้ว่าราชการจังหวัดนครนายก ผู้บริหารกรม หัวหน้าส่วนราชการ ข้าราชการ เจ้าหน้าที่ นายจ้าง ลูกจ้างและประชาชนผู้มีจิตศรัทธาเข้าร่วมในพิธีดังกล่าว โดยพระครูปริยัติโพธิสุนทร เจ้าคณะอำเภอเมืองนครนายก เจ้าอาวาสวัดอุดมธานี พระอารามหลวง เป็นผู้ได้รับฉันทานุมัติจากพระสงฆ์ให้เป็นผู้ครองกฐิน กรมสวัสดิการและคุ้มครองแรงงาน ได้รวบรวมและถวายปัจจัยจากผู้มีจิตศรัทธาร่วมทำบุญ เพื่อทำนุบำรุงพระพุทธศาสนา บูรณะพระอารามหลวง รวมเป็นเงินทั้งสิ้น 4,077,862 บาท และได้มอบเงินบำรุงการศึกษาให้แก่โรงเรียนนครนายกวิทยาคม โรงเรียนนายกวัฒนากร
วัดอุดมธานี โรงเรียนปริยัติธรรมวัดอุดมธานี โรงเรียนโพธิวัฒน์พิทยา โรงเรียนนายกวัฒนากร วัดทองย้อย วัดอุดมธานี เป็นพระอารามหลวงในสังกัดคณะสงฆ์มหานิกาย ตั้งอยู่ที่ตำบลนครนายก อำเภอเมืองนครนายก จังหวัดนครนายก มีเจ้าอาวาสรูปปัจจุบันคือพระครูปริยัติโพธิสุนทร (ประทวน สุขวฑฒโน) เจ้าคณะอำเภอเมืองนครนายก สิ่งสำคัญภายในวัด คือ พระบรมธาตุ อัญเชิญจากประเทศอินเดีย รอยพระพุทธบาทจำลอง สร้างจากหินโบราณจากเมืองพุกาม ประเทศพม่า และพระพุทธสัมฤทธิ์สิทธิโชคนครนายก อภิปูชนีย์ ซึ่งประดิษฐานในพระบรมธาตุเจดีย์มหาวิหาร อธิบดี กสร. กล่าวทิ้งท้าย

ที่มา : https://www.thaigov.go.th/news/contents/details/47949