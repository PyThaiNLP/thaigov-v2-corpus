รัฐบาลไทย-ข่าวทำเนียบรัฐบาล-“รัฐวิสาหกิจโชว์ผลงานเบิกจ่ายงบลงทุนได้ดีขึ้นเมื่อเทียบกับปี 2563”


วันพฤหัสบดีที่ 23 ธันวาคม 2564
พิมพ์
“รัฐวิสาหกิจโชว์ผลงานเบิกจ่ายงบลงทุนได้ดีขึ้นเมื่อเทียบกับปี 2563”
ผลการเบิกจ่ายงบลงทุนในปี 2564 ณ สิ้นเดือน พ.ย.2564 เบิกจ่ายงบลงทุนสะสม 283,925 ลบ. คิดเป็นร้อยละ 90 ของแผนการเบิกจ่ายสะสม และสำหรับ รสก.ปีงบประมาณที่ได้เริ่มการเบิกจ่ายงบลงทุนปีงบประมาณ 2565 มาแล้ว 2 เดือน เบิกจ่าย 6,800 ลบ. หรือคิดเป็นร้อยละ 74
นางปานทิพย์ ศรีพิมล ผู้อำนวยการสำนักงานคณะกรรมการนโยบายรัฐวิสาหกิจ (สคร.) เปิดเผยว่า ผลการเบิกจ่ายงบลงทุนในปี 2564 ณ สิ้นเดือนพฤศจิกายน 2564 มีผลการเบิกจ่ายงบลงทุนสะสม จำนวน 283,925 ล้านบาท หรือคิดเป็นร้อยละ 90 ของแผนการเบิกจ่ายสะสม และสำหรับรัฐวิสาหกิจปีงบประมาณ ที่ได้เริ่มการเบิกจ่ายงบลงทุนปีงบประมาณ 2565 มาแล้ว 2 เดือน (ตุลาคม –พฤศจิกายน 2564) มีผลการเบิกจ่าย 6,800 ล้านบาท หรือคิดเป็นร้อยละ 74 ของแผนการเบิกจ่ายสะสม
นางสาวปิยวรรณ ล่ามกิจจา ที่ปรึกษาด้านพัฒนารัฐวิสาหกิจ กล่าวเพิ่มเติมในรายละเอียดว่า การเบิกจ่ายงบลงทุนของรัฐวิสาหกิจในปี 2564 ของรัฐวิสาหกิจปีงบประมาณได้สิ้นสุดการดำเนินการแล้ว และของรัฐวิสาหกิจปีปฏิทิน จำนวน 9 แห่ง มีผลการเบิกจ่ายสะสมตั้งแต่เดือนมกราคม - พฤศจิกายน 2564 จำนวน 138,460 ล้านบาท หรือคิดเป็นร้อยละ 98 ของแผนการเบิกจ่ายสะสม ทำให้ภาพรวมการเบิกจ่ายงบลงทุนของรัฐวิสาหกิจจำนวน 43 แห่งในปี 2564 เท่ากับ 283,925 ล้านบาท
ผลการเบิกจ่ายของรัฐวิสาหกิจ ประจำปี 2564 (ณ เดือนพฤศจิกายน 2564 ของรัฐวิสาหกิจปีงบประมาณและปีปฏิทิน)
รัฐวิสาหกิจ            แผนเบิกจ่ายสะสม        ผลเบิกจ่ายสะสม        % เบิกจ่ายสะสม/แผนเบิกจ่ายสะสม
ปีงบประมาณ (ต.ค. 63 – ก.ย. 64)
จำนวน 34 แห่ง (สิ้นสุดการดำเนินการแล้ว)    174,690            145,465                83%
ปีปฏิทิน (ม.ค. – ธ.ค. 64)
จำนวน 9 แห่ง (11 เดือน)        140,783            138,460                98%
รวม 43 แห่ง            315,474            283,925                90%
สำหรับการเบิกจ่ายงบลงทุนของรัฐวิสาหกิจในปี 2565 ณ สิ้นเดือนพฤศจิกายน 2564 ของรัฐวิสาหกิจปีงบประมาณมีผลการเบิกจ่ายสะสม 2 เดือน (ตุลาคม - พฤศจิกายน 2564) จำนวน 6,800 ล้านบาท หรือคิดเป็นร้อยละ 74 ของแผนการเบิกจ่ายสะสม
ผลการเบิกจ่ายของรัฐวิสาหกิจ ประจำปี 2565 (ณ เดือนพฤศจิกายน 2564 ของรัฐวิสาหกิจปีงบประมาณ)
รัฐวิสาหกิจ            แผนเบิกจ่ายสะสม        ผลเบิกจ่ายสะสม        % เบิกจ่ายสะสม/แผนเบิกจ่ายสะสม
ปีงบประมาณ (ต.ค. 64 – ก.ย. 65)
จำนวน 34 แห่ง (2 เดือน)        9,183            6,800                74%
ปีปฏิทิน (ม.ค. – ธ.ค. 65)
จำนวน 9 แห่ง (เริ่มดำเนินการเดือน ม.ค. 65)    -            -                -
รวม 43 แห่ง            9,183            6,800                74%
นางปานทิพย์ ศรีพิมล ผู้อำนวยการ สคร. กล่าวเพิ่มเติมว่า แม้ว่าในปี 2564 รัฐวิสาหกิจจะได้รับผลกระทบจากสถานการณ์การแพร่ระบาดของ Covid - 19 และต้องปฏิบัติตามมาตรการของภาครัฐในการป้องกันการแพร่ระบาดก็ตาม ในภาพรวมรัฐวิสาหกิจยังคงมีผลการเบิกจ่ายงบลงทุนปี 2564 เป็นไปตามแผนและสูงกว่าช่วงเวลาเดียวกันของปีที่ผ่านมา อย่างไรก็ดี สถานการณ์การแพร่ระบาดของ Covid - 19 ยังคงมีความไม่แน่นอน สคร. จึงได้กำชับให้รัฐวิสาหกิจเตรียมความพร้อมในการรับมือกับความเสี่ยงจากสถานการณ์ต่างๆ ที่อาจเกิดขึ้นในอนาคตด้วย

ที่มา : https://www.thaigov.go.th/news/contents/details/49806