รัฐบาลไทย-ข่าวทำเนียบรัฐบาล-โฆษก ศบค. เผยที่ประชุม ศบค. เตรียมพิจารณาข้อเสนอสมาคมศูนย์การค้าไทย ผ่อนปรนธุรกิจที่มีความจำเป็น เพื่อลดความเดือดร้อนของพี่น้องประชาชน


วันศุกร์ที่ 13 สิงหาคม 2564
พิมพ์
โฆษก ศบค. เผยที่ประชุม ศบค. เตรียมพิจารณาข้อเสนอสมาคมศูนย์การค้าไทย ผ่อนปรนธุรกิจที่มีความจำเป็น เพื่อลดความเดือดร้อนของพี่น้องประชาชน
โฆษก ศบค. เผยที่ประชุม ศบค. เตรียมพิจารณาข้อเสนอสมาคมศูนย์การค้าไทย ผ่อนปรนธุรกิจที่มีความจำเป็น เพื่อลดความเดือดร้อนของพี่น้องประชาชน
วันนี้ (13 สิงหาคม 2564) เวลา 12.30 น. ณ โถงกลาง ตึกสันติไมตรี ทำเนียบรัฐบาล นายแพทย์ ทวีศิลป์ วิษณุโยธิน โฆษกศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 (โควิด-19)  ตอบคำถามสื่อมวลชน ถึงข้อเสนอจากสมาคมศูนย์การค้าไทย ที่เสนอให้มีการผ่อนปรนธุรกิจที่มีความจำเป็น อาทิ ธนาคาร ธุรกิจสื่อสาร ร้านเครื่องไฟฟ้า หรือร้านเครื่องเบ็ดเตล็ดต่าง ๆ โดย ผอ.ศปก.ศบค. ได้รับทราบข้อเสนอต่าง ๆ แล้ว และหารือร่วมกับกระทรวงสาธารณสุข โดย EOC เพื่อนำไปพิจารณาว่าการผ่อนคลายในกลุ่มธุรกิจจำเป็นเหล่านี้จะมีผลในการป้องกันควบคุมโรคอย่างไรบ้าง
โฆษก ศบค. ย้ำว่ารับทราบความเดือดร้อนของพี่น้องประชาชนอยู่เสมอ พร้อมเผยว่าในวันจันทร์ที่ 16 สิงหาคม 2564 จะมีการประชุม ศบค. ชุดใหญ่โดยมีนายกรัฐมนตรีในฐานะ ผอ.ศบค. เป็นประธานการประชุม ซึ่งจะมีการพิจารณาเรื่องดังกล่าวเพื่อให้เกิดความชัดเจน และจะมีการรายงานผลการประชุมให้พี่น้องประชาชนทราบโดยเร็ว
................

ที่มา : https://www.thaigov.go.th/news/contents/details/44710