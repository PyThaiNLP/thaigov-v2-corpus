รัฐบาลไทย-ข่าวทำเนียบรัฐบาล-ดีอีเอส ขยายการใช้หมายเลข 1426 ของกรมสนับสนุนบริการสุขภาพ สธ ตอบปัญหาประชาชนต่อเนื่องอีก 1 ปี


วันพุธที่ 1 ธันวาคม 2564
ดีอีเอส ขยายการใช้หมายเลข 1426 ของกรมสนับสนุนบริการสุขภาพ สธ ตอบปัญหาประชาชนต่อเนื่องอีก 1 ปี
ดีอีเอส ขยายการใช้หมายเลข 1426 ของกรมสนับสนุนบริการสุขภาพ สธ ตอบปัญหาประชาชนต่อเนื่องอีก 1 ปี
เมื่อวันที่ 1 ธันวาคม 2564 นางสาวสุกันยาณี ยะวิญชาญ ผู้ตรวจราชการกระทรวงดิจิทัลเพื่อเศรษฐกิจและสังคม เป็นประธานการประชุมคณะทำงานพิจารณาการขอรับการจัดสรรหมายเลขโทรคมนาคมพิเศษ (แบบสั้น 4 หลัก) และการขอจัดตั้ง Sub Call Center เพื่อให้บริการตอบข้อซักถามและข้อร้องเรียนของประชาชน โดยผ่านบริการโครงการศูนย์บริการข้อมูลภาครัฐเพื่อประชาชน  (Government Contact Center : GCC 1111 ) ครั้งที่ 6/2564 ณ ห้องประชุม 701 สำนักงานปลัดกระทรวงดิจิทัลเพื่อเศรษฐกิจและสังคม โดยที่ประชุมได้พิจารณาการขอรับจัดสรรหมายเลขโทรศัพท์แบบสั้น 4 หลัก ของกรมสนับสนุนบริการสุขภาพ กระทรวงสาธารณสุข โดยที่ประชุมเห็นชอบให้กรมสนับสนุนบริการสุขภาพใช้งานหมายเลข 1426 จาก กสทช.ต่อเนื่องอีก 1 ปี เนื่องจากสถานการณ์แพร่ระบาดของโรค COVID-19 ยังคงแพร่ระบาดอย่างต่อเนื่อง จำเป็นอย่างยิ่งที่ต้องมีช่องทางอำนวยความสะดวกให้ประชาชนเข้าถึงการให้บริการข้อมูลอย่างรวดเร็ว ทั้งนี้จากสถิติการให้บริการตั้งแต่ตุลาคม 2563 จนถึง กันยายน 2564 มีผู้ใช้บริการทั้งสิ้น 21,282 ครั้ง
********************

ที่มา : https://www.thaigov.go.th/news/contents/details/48972