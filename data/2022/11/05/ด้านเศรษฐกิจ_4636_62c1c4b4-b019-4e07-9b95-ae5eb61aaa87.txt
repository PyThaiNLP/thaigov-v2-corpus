รัฐบาลไทย-ข่าวทำเนียบรัฐบาล-กรมการขนส่งทางราง เผยประชาชนเดินทางด้วยระบบรางช่วงวันหยุดต่อเนื่องวันเฉลิมพระชนมพรรษาฯ ระหว่างวันที่ 28 - 31 กรกฎาคม 2565 สรุปสะสมครบ 4 วัน (28 - 31 กรกฎาคม 2565)


วันจันทร์ที่ 1 สิงหาคม 2565
กรมการขนส่งทางราง เผยประชาชนเดินทางด้วยระบบรางช่วงวันหยุดต่อเนื่องวันเฉลิมพระชนมพรรษาฯ ระหว่างวันที่ 28 - 31 กรกฎาคม 2565 สรุปสะสมครบ 4 วัน (28 - 31  กรกฎาคม 2565)
รวม 3.08 ล้านคน สูงกว่าประมาณการร้อยละ 13.46 มีเหตุอันตรายรถไฟเฉี่ยวชนคน 3 ครั้ง มีผู้เสียชีวิต 2 ราย บาดเจ็บ 1 ราย และระบบรถไฟฟ้าขัดข้องรวม 4 ครั้ง โดยวันที่ 31 กรกฎาคม 2565 (เมื่อวาน) มีผู้ใช้บริการระบบราง 723,680 คน สูงกว่าประมาณการร้อยละ 23.66
นายพิเชฐ คุณาธรรมรักษ์ อธิบดีกรมการขนส่งทางราง กระทรวงคมนาคม เปิดเผยว่า ในช่วงวันหยุดต่อเนื่องวันเฉลิมพระชนมพรรษาฯ ระหว่างวันที่ 28 - 31 กรกฎาคม 2565 รวม 4 วัน มีประชาชนมาใช้บริการระบบรางรวม 3,084,458 คน มากกว่าประมาณการ 365,982 คน หรือสูงกว่าประมาณการร้อยละ 13.46 (ประมาณการสะสม 4 วัน 2,718,476 คน) ประกอบด้วย
1) รถไฟระหว่างเมืองของ การรถไฟแห่งประเทศไทย (รฟท.) มีผู้ใช้บริการรวม 248,674 คน มากกว่าประมาณการ 2,445 คน หรือสูงกว่าประมาณการร้อยละ 0.99 (ประมาณการ 4 วัน 246,229 คน) แบ่งเป็น ผู้โดยสารเชิงพาณิชย์ 98,352 คน และผู้โดยสารเชิงสังคม 150,322 คน โดยมีผู้โดยสารขาออกสะสม 121,065 คน และผู้โดยสารขาเข้า 127,609 คน ซึ่งพบว่า สายใต้มีผู้ใช้บริการมากสุดถึง 88,530 คน (ผู้โดยสารขาออกสะสม 42,663 คน และผู้โดยสารขาเข้า 45,867 คน) รองลงมาคือสายตะวันออกเฉียงเหนือ 61,065 คน (ผู้โดยสารขาออกสะสม 29,525 คน และผู้โดยสารขาเข้า 31,540 คน) สายเหนือ 53,457 คน (ผู้โดยสารขาออกสะสม 26,422 คน และผู้โดยสารขาเข้า 27,035 คน) สายตะวันออก 30,189 คน (ผู้โดยสารขาออกสะสม 14,814 คน และผู้โดยสารขาเข้า 15,375 คน) และสายมหาชัย/แม่กลอง 15,433 คน (ผู้โดยสารขาออกสะสม 7,641 คน และผู้โดยสารขาเข้า 7,792 คน)
2) ระบบรถไฟฟ้าในเขตกรุงเทพมหานครและปริมณฑล (รวมรถไฟฟ้าชานเมืองสายสีแดง) สะสม 4 วัน มีผู้ใช้บริการรวม 2,835,784 คน มากกว่าประมาณการ 363,537 คน หรือสูงกว่าประมาณการร้อยละ 14.70 (ประมาณการสะสม 4 วัน 2,472,247 คน) ประกอบด้วย Airport Rail Link 160,813 คน สายสีแดง 51,379 คน สายฉลองรัชธรรม (สายสีม่วง) 88,998 คน สายเฉลิมรัชมงคล (สายสีน้ำเงิน) 784,033 คน และรถไฟฟ้าบีทีเอส (สายสีเขียวและสีทอง) 1,750,561 คน
สำหรับด้านความปลอดภัยด้านระบบรางสะสม 4 วัน มีเหตุอันตรายทางรางรวม 3 ครั้ง (รถไฟเฉี่ยวชนคนเดินเท้าเข้ามาในเขตระบบ 3 ครั้ง เสียชีวิต 2 ราย และบาดเจ็บ 1 ราย) และมีระบบรถไฟฟ้าขัดข้องรวม 4 ครั้ง (สายสีแดง 1 ครั้ง BTS สายสีเขียว) 2 ครั้ง และ Airport Rail Link 1 ครั้ง)
ทั้งนี้ เมื่อวาน (31 กรกฎาคม 2565) ซึ่งเป็นวันสุดท้ายของช่วงวันหยุดต่อเนื่องวันเฉลิมพระชนมพรรษาฯ ระหว่างวันที่ 28 - 31 กรกฎาคม 2565 มีประชาชนมาใช้บริการระบบราง รวมจำนวน 723,680 คน (ลดจากวันที่ 30  กรกฎาคม 2565 จำนวน 86,282 คน หรือลดลงร้อยละ 10.65) แต่มากกว่าประมาณการ 138,443 คน หรือสูงกว่าประมาณการร้อยละ 23.66 (ประมาณการวันที่ 31 กรกฎาคม 2565 จำนวน 585,237 คน) แบ่งเป็น รถไฟระหว่างเมืองของ รฟท. จำนวน 68,772 คน และรถไฟฟ้าในเขตกรุงเทพมหานครและปริมณฑลและรถไฟชานเมืองสายสีแดง จำนวน 654,908 คน โดยมีรายละเอียด ดังนี้
1. รถไฟของ รฟท. จำนวน 68,772 คน ซึ่งมากที่สุดของวันหยุดต่อเนื่อง 4 วัน (เพิ่มจากวันที่ 30  กรกฎาคม 2565 จำนวน 10,324 คน หรือเพิ่มขึ้นร้อยละ 17.66) แบ่งเป็น ผู้โดยสารเชิงพาณิชย์ 28,094 คนและเชิงสังคม 40,678 คน โดยมีผู้โดยสารขาออกจำนวน 30,211 คน (เพิ่มขึ้นจากวันที่ 30  กรกฎาคม 2565 จำนวน 2,527 คน หรือเพิ่มขึ้นร้อยละ 9.13) และผู้โดยสารขาเข้า 38,561 คน (เพิ่มขึ้นจากวันที่ 30  กรกฎาคม 2565 จำนวน 7,797 คน หรือเพิ่มขึ้นร้อยละ 25.34) และมากกว่าประมาณการ 5,381 คน หรือสูงกว่าประมาณการร้อยละ 8.49 (ประมาณการ 31 กรกฎาคม 2565 จำนวน 63,391 คน) โดยพบว่า สายใต้มีผู้ใช้บริการมากสุดถึง 23,107 คน (ผู้โดยสารขาออก 9,770 คน ผู้โดยสารขาเข้า 13,337 คน) รองลงมาคือสายตะวันออกเฉียงเหนือ จำนวน 17,981 คน (ผู้โดยสารขาออก 7,996 คน ผู้โดยสารขาเข้า 9,985 คน) สายเหนือ 15,239 คน (ผู้โดยสารขาออก 6,970 คน ผู้โดยสารขาเข้า 8,269 คน) สายตะวันออก 8,087 คน (ผู้โดยสารขาออก 3,361 คน ผู้โดยสารขาเข้า 4,726 คน) และสายมหาชัย/แม่กลอง 4,358 คน (ผู้โดยสารขาออก 2,114 คน ผู้โดยสารขาเข้า 2,244 คน) โดยไม่มีเหตุอันตรายต่อการเดินรถ
2. ระบบรถไฟฟ้าในเขตกรุงเทพมหานครและปริมณฑล (รวมรถไฟฟ้าชานเมืองสายสีแดง) จำนวน 654,908 คน (ลดลงจากวันที่ 30 กรกฎาคม 2565 จำนวน 96,606 คน หรือลดลงร้อยละ 12.85) แต่มากกว่าประมาณการ 133,062 คนหรือสูงกว่าประมาณการร้อยละ 25.50 (ประมาณการ 521,846 คน) ประกอบด้วย รถไฟฟ้า Airport Rail Link จำนวน 38,133 คน รถไฟฟ้าชานเมือง (สายสีแดง) จำนวน 14,004 คน รถไฟฟ้าสายฉลองรัชธรรม (สายสีม่วง) จำนวน 20,912 คน รถไฟฟ้าสายเฉลิมรัชมงคล (สายสีน้ำเงิน) จำนวน 176,547 คน และรถไฟฟ้าบีทีเอส (สายสีเขียวและสีทอง) จำนวน 405,312 คน สามารถรองรับผู้โดยสารได้เพียงพอ มีขบวนรถเสริมรวมจำนวน 1 เที่ยว ได้แก่ สายเฉลิมรัชมงคล (สายสีน้ำเงิน) เพิ่มรถเสริมจำนวน 1 เที่ยว โดยผู้ให้บริการระบบรางดำเนินการตามมาตรการป้องกันการแพร่ระบาดของโรคติดเชื้อไวรัสโคโรนาสายพันธุ์ใหม่ (COVID-19) อย่างต่อเนื่อง โดยมีเหตุรถไฟฟ้าขัดข้อง 3 ครั้ง ได้แก่
2.1 เมื่อเวลา 05.30 น. Airport Rail Link ประแจสับรางขัดข้องระหว่างสถานีรามคำแหง - มักกะสัน และต่อมาเวลา 06.40 น. สามารถเดินรถได้ตามปกติ
2.2 เมื่อเวลา 17.34 น. BTS สายสุขุมวิท ขบวนรถไฟฟ้าหมายเลข 90 ขัดข้อง ที่สถานีโรงพยาบาลภูมิพลอดุลยเดช ฝั่งมุ่งหน้าสถานีปลายทางเคหะ ต่อมาเวลา 17.46 น. ขบวนรถที่ขัดข้องได้รับการแก้ไขและนำออกจากการให้บริการ สามารถเดินรถได้ตามปกติ
2.3 เมื่อเวลา 18.52 น. BTS สายสุขุมวิท ขบวนรถไฟฟ้าหมายเลข 82 ขัดข้อง ที่สถานีสายลวด ฝั่งมุ่งหน้าสถานีปลายทางเคหะ ต่อมาเวลา 19.02 น. สามารถเดินรถได้ตามปกติ
กรมการขนส่งทางราง เพื่อความสุขและความปลอดภัยในการเดินทางระบบรางของไทย

ที่มา : https://www.thaigov.go.th/news/contents/details/57495