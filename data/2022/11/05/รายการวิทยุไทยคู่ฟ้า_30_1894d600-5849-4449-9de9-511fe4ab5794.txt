รัฐบาลไทย-ข่าวทำเนียบรัฐบาล-ประกาศแนวทางให้ อปท. จัดหาวัคซีนโควิด-19 จากหน่วยงานรัฐได้


วันจันทร์ที่ 28 มิถุนายน 2564
พิมพ์
ประกาศแนวทางให้ อปท. จัดหาวัคซีนโควิด-19 จากหน่วยงานรัฐได้
วันอังคารที่ 15 มิถุนายน 2564
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลออกประกาศแนวทางบริหารจัดการวัคซีนโควิด-19 เพื่อให้ประชาชนได้รับวัคซีนอย่างรวดเร็วและทั่วถึงมากขึ้น โดยให้หน่วยงานรัฐ เช่น กรมควบคุมโรค องค์การเภสัชกรรม และสถาบันวัคซีนแห่งชาติเร่งจัดหาวัคซีนที่มีคุณภาพและประสิทธิภาพ ให้โรงพยาบาลและภาคเอกชนสามารถจัดหาหรือขอรับการสนับสนุนวัคซีนจากหน่วยงานรัฐได้โดยต้องกำหนดราคาที่เหมาะสม และให้องค์กรปกครองส่วนท้องถิ่นสามารถจัดหาวัคซีนจากหน่วยงานรัฐได้ ตามแนวทางของ ศบค. เพื่อไม่ให้เกิดความเหลื่อมล้ำ โดยทุกภาคส่วนจะต้องเชื่อมโยงข้อมูลกับระบบหมอพร้อมของกระทรวงสาธารณสุข เพื่อให้การบริหารจัดการเป็นไปอย่างมีประสิทธิภาพ และเกิดความปลอดภัยแก่ประชาชน
​
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/43195