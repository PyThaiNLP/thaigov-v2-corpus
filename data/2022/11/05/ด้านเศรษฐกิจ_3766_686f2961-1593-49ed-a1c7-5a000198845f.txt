รัฐบาลไทย-ข่าวทำเนียบรัฐบาล-กรมทางหลวงชนบท แจ้งปิดทางกลับรถใต้สะพานข้ามคลองพระอุดม (ฝั่งวัดท้องคุ้ง)


วันพฤหัสบดีที่ 12 พฤษภาคม 2565
กรมทางหลวงชนบท แจ้งปิดทางกลับรถใต้สะพานข้ามคลองพระอุดม (ฝั่งวัดท้องคุ้ง)
บนถนนชัยพฤกษ์เป็นการชั่วคราว ระหว่างวันที่ 15 - 30 พฤษภาคม 2565
กรมทางหลวงชนบท (ทช.) กระทรวงคมนาคม โดยสำนักก่อสร้างสะพาน จะทำการปิดการจราจรบริเวณทางกลับรถใต้สะพานข้ามคลองพระอุดม บริเวณ กม. ที่ 0+740 (ฝั่งวัดท้องคุ้ง) บนถนนชัยพฤกษ์ จังหวัดนนทบุรี เป็นการชั่วคราว เพื่อดำเนินการก่อสร้างทางคู่ขนานผิวจราจ คอนกรีตเสริมเหล็ก ซึ่งเป็นส่วนหนึ่งของโครงการขยายถนนชัยพฤกษ์ จังหวัดนนทบุรี ระยะทาง 6.892 กิโลเมตรโดย ทช. จะเริ่มดำเนินการปิดทางกลับรถบริเวณดังกล่าว ตั้งแต่วันที่ 15 - 30 พฤษภาคม 2565 ประชาชนสามารถใช้ทางกลับรถบริเวณใต้สะพานพระราม 4 ทดแทนได้ ทั้งนี้ ประชาชนที่มีบ้านเรือนอาศัยอยู่บริเวณ กม.ที่ 0+740 - 1+700 สามารถใช้ทางคู่ขนาน เข้า - ออก ได้ตามปกติ
อย่างไรก็ตาม ทช. ขอความร่วมมือให้ผู้ใช้เส้นทาง โปรดสังเกตป้ายจราจร รวมถึงปฏิบัติ ตามป้ายเตือน ป้ายแนะนำ อย่างเคร่งครัด เพื่อความสะดวกปลอดภัยในการเดินทางและขออภัยในความไม่สะดวกมา ณ โอกาสนี้

ที่มา : https://www.thaigov.go.th/news/contents/details/54508