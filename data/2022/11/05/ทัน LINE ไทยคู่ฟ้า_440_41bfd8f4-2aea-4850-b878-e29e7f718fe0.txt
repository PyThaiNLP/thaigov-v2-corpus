รัฐบาลไทย-ข่าวทำเนียบรัฐบาล-นายกฯ สั่งการหน่วยงานที่เกี่ยวข้องเร่งช่วยเหลือผู้ประกอบการ - ลูกจ้างอาชีพกลางคืน พิจารณา 3 หลักเกณฑ์เยียวยา


วันจันทร์ที่ 6 ธันวาคม 2564
นายกฯ สั่งการหน่วยงานที่เกี่ยวข้องเร่งช่วยเหลือผู้ประกอบการ - ลูกจ้างอาชีพกลางคืน พิจารณา 3 หลักเกณฑ์เยียวยา
.....
นายธนกร วังบุญคงชนะ โฆษกรัฐบาล เผย พล.อ.ประยุทธ์ จันทร์โอชา นายกรัฐมนตรี และ รมว.กลาโหม สั่งการให้หน่วยงานเร่งหามาตรการช่วยเหลือกลุ่มผู้ประกอบการและลูกจ้างอาชีพกลางคืนที่ได้รับผลกระทบจากการสถานการณ์โควิด-19 โดยให้กระทรวงแรงงานสรุปผลการเจรจากับตัวแทนสมาคมเครือข่ายนักร้อง นักดนตรี ผู้ประกอบการสถานบันเทิง ฯลฯ
.
หลักเกณฑ์การเยียวยาเบื้องต้น แบ่งเป็น 3 กลุ่ม ดังนี้
1.กลุ่มนายจ้าง - สถานประกอบการ รัฐบาลจะเยียวยาตามจำนวนลูกจ้าง 3,000 บาท/ราย/เดือน
2.กลุ่มลูกจ้างที่อยู่ในระบบประกันสังคม ม.33
3.กลุ่มลูกจ้างที่ไม่อยู่ในระบบประกันสังคม อาจต้องขึ้นทะเบียน ม.40 ซึ่งมีราว 1.5 แสนราย ส่วนผู้ที่เกินอายุเกิน 65 ปี ให้กระทรวงวัฒนธรรมสำรวจจำนวนเพื่อช่วยเหลือเพิ่มเติม
.
หลังจากนี้ คณะกรรมการกลั่นกรองงบประมาณ กระทรวงการคลัง และสภาพัฒน์ฯ จะเร่งพิจารณา และนำเข้าสู่ที่ประชุม ครม. ต่อไป
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/49157