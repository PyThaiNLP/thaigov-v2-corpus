รัฐบาลไทย-ข่าวทำเนียบรัฐบาล-ไอแบงก์บริหารจัดการเงินซะกาตช่วยเหลือผู้มีสิทธิ์รับซะกาต ภายใต้โครงการซะกาตเพื่อส่งเสริมอาชีพผู้ยากจน และเพื่อเป็นทุนการศึกษาทั่วประเทศปี 2564


วันอาทิตย์ที่ 14 พฤศจิกายน 2564
พิมพ์
ไอแบงก์บริหารจัดการเงินซะกาตช่วยเหลือผู้มีสิทธิ์รับซะกาต ภายใต้โครงการซะกาตเพื่อส่งเสริมอาชีพผู้ยากจน และเพื่อเป็นทุนการศึกษาทั่วประเทศปี 2564
ไอแบงก์มอบเงินซะกาตของธนาคารปี 2564 เป็นจำนวนเงินรวมทั้งสิ้น 1,199,900 บาท โดยธนาคารได้รับความร่วมมือเป็นอย่างดีจากอิหม่ามในแต่ละจังหวัดทั่วประเทศในการคัดเลือกผู้ที่อยู่ในเกณฑ์รับซะกาตภายใต้โครงการซะกาตเพื่อส่งเสริมอาชีพผู้ยากจนและเป็นทุนการศึกษา
ธนาคารอิสลามแห่งประเทศไทย (ไอแบงก์) โดยนายสันติ เสือสมิง ที่ปรึกษาธนาคารและอนุกรรมการซะกาต ผู้แทนประธานที่ปรึกษา พร้อมด้วย นายวุฒิชัย สุระรัตน์ชัย กรรมการและผู้จัดการธนาคาร มอบเงินซะกาตของธนาคารปี 2564 เป็นจำนวนเงินรวมทั้งสิ้น 1,199,900 บาท โดยธนาคารได้รับความร่วมมือเป็นอย่างดีจากอิหม่ามในแต่ละจังหวัดทั่วประเทศในการคัดเลือกผู้ที่อยู่ในเกณฑ์รับซะกาตภายใต้โครงการซะกาตเพื่อส่งเสริมอาชีพผู้ยากจนและเป็นทุนการศึกษาแก่นักเรียนนักศึกษาที่ขาดแคลนทุนทรัพย์โดยมีอาจารย์อรุณบุญชมผู้ชำนาญการด้านชะรีอะฮ์ผู้แทนจุฬาราชมนตรีนายระบิลพรพัฒน์กุลกรรมการธนาคารดร.วิเชียรชุบไธสงกรรมการธนาคารและนายเสนีย์อยู่เป็นสุขที่ปรึกษาธนาคารและอนุกรรมการซะกาตร่วมเป็นสักขีพยานในการส่งมอบณห้องโถงใหญ่ชั้น 23 อาคารสำนักงานใหญ่คิวเฮ้าส์อโศกเมื่อวันที่ 11 พฤศจิกายน 2564 ที่ผ่านมา
ในโอกาสนี้ ไอแบงก์จึงขอเชิญชวนพี่น้องชาวไทยมุสลิมทุกท่านที่ครอบครองทรัพย์สินตามพิกัดและครบรอบ 1 ปีจันทรคติชำระซะกาตผ่านบัญชีซะกาตของธนาคารเลขที่บัญชี 001-1-03879-9 สอบถามรายละเอียดเพิ่มเติมที่iBank Call Center 1302

ที่มา : https://www.thaigov.go.th/news/contents/details/48228