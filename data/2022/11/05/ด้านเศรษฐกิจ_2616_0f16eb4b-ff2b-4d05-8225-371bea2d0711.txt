รัฐบาลไทย-ข่าวทำเนียบรัฐบาล-บขส. แจ้งหยุดเดินรถเส้นทาง ท่าอากาศยานสุวรรณภูมิ - หนองคาย ชั่วคราว ตั้งแต่บัดนี้เป็นต้นไป จนกว่าสถาการณ์จะกลับสู่ภาวะปกติ


วันอังคารที่ 18 มกราคม 2565
บขส. แจ้งหยุดเดินรถเส้นทาง ท่าอากาศยานสุวรรณภูมิ - หนองคาย ชั่วคราว ตั้งแต่บัดนี้เป็นต้นไป จนกว่าสถาการณ์จะกลับสู่ภาวะปกติ
ตั้งแต่ 18 ม.ค. 65 เป็นต้นไป จนกว่าสถาการณ์จะกลับสู่ภาวะปกติ
นายสัญลักข์ ปัญวัฒนลิขิต กรรมการผู้จัดการใหญ่ บริษัท ขนส่ง จำกัด (บขส.) กระทรวงคมนาคม กล่าวว่า บขส. มีความจำเป็นต้องแจ้งหยุดให้บริการเดินรถ หมวด 3 สาย 825 เส้นทางช่วงท่าอากาศยานสุวรรณภูมิ - หนองคาย เป็นการชั่วคราว ตั้งแต่วันนี้ (18 มกราคม 2565) เป็นต้นไป จนกว่าสถานการณ์จะกลับเข้าสู่ภาวะปกติ เนื่องจากปัจจุบันการแพร่ระบาดของเชื้อไวรัส COVID-19 สายพันธ์โอมิคอน (Omicron) ยังคงมีการระบาดต่อเนื่อง ประกอบกับรัฐบาลได้ขอความร่วมมือให้หน่วยงานต่างๆ ทั้งภาครัฐและเอกชน ปฏิบัติงานนอกสถานที่ตั้ง หรือ Work from Home ทำให้ภาคการขนส่งเกิดการชะลอตัว และจำนวนผู้โดยสารในเส้นทางดังกล่าวลดลงมาก
ทั้งนี้ บขส. ยังคงเปิดให้บริการเดินรถในเส้นทางอื่นๆ ตามปกติ ผู้ใช้บริการสามารถสอบถามข้อมูลการเดินทางเพิ่มเติม ได้ที่ Call Center 1490 เรียก บขส. ตลอด 24 ชั่วโมง

ที่มา : https://www.thaigov.go.th/news/contents/details/50659