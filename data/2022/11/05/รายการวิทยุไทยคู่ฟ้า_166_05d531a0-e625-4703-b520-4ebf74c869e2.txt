รัฐบาลไทย-ข่าวทำเนียบรัฐบาล-รัฐบาลอนุมัติร่างกฎหมายควบคุมแพลตฟอร์มดิจิทัล


วันจันทร์ที่ 1 พฤศจิกายน 2564
พิมพ์
รัฐบาลอนุมัติร่างกฎหมายควบคุมแพลตฟอร์มดิจิทัล
วันเสาร์ที่ 30 ตุลาคม 2564
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลอนุมัติร่าง พ.ร.ฎ.ว่าด้วยการควบคุมดูแลการประกอบธุรกิจบริการแพลตฟอร์มดิจิทัลที่ต้องแจ้งให้ทราบ พ.ศ.... โดยเป็นการกำหนดให้ผู้ประกอบธุรกิจบริการแพลตฟอร์มดิจิทัล เช่น ออนไลน์มาร์เก็ตเพลส ฟู้ดเดลิเวอรี่ คาร์แชร์ริ่ง เสิร์ชเอนจิ้นส์ แอปสโตร์ ซึ่งปัจจุบันมีบทบาทสำคัญต่อเศรษฐกิจและสังคมมากขึ้น จะต้องแจ้งข้อมูลเกี่ยวกับการประกอบธุรกิจและการให้บริการแก่สำนักงานพัฒนาธุรกรรมทางอิเล็กทรอนิกส์ และจะต้องจัดทำแนวปฏิบัติที่ดีมีกลไกในการกำกับดูแล การพิสูจน์ตัวตนผู้ใช้บริการ และช่องทางรับเรื่องร้องเรียน เพื่อให้ดำเนินการอย่างโปร่งใส เป็นธรรม เสริมสร้างความน่าเชื่อถือในการทำธุรกรรมทางอิเล็กทรอนิกส์ เพิ่มความปลอดภัยแก่ผู้ใช้บริการ
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/47651