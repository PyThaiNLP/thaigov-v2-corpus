รัฐบาลไทย-ข่าวทำเนียบรัฐบาล-โฆษกรัฐบาลเผย นายกฯ ไม่มีข้อสั่งการพิเศษ เหตุปาระเบิด บริเวณประตู ร.1 รอ. มอบตำรวจในพื้นที่ ตรวจสอบตามขั้นตอน พร้อมยืนยัน อยู่บ้านพักเพื่อร่วมติดตามหรือสั่งการในช่วงเทศกาลสงกรานต์


วันจันทร์ที่ 11 เมษายน 2565
พิมพ์
โฆษกรัฐบาลเผย นายกฯ ไม่มีข้อสั่งการพิเศษ เหตุปาระเบิด บริเวณประตู ร.1 รอ. มอบตำรวจในพื้นที่ ตรวจสอบตามขั้นตอน พร้อมยืนยัน อยู่บ้านพักเพื่อร่วมติดตามหรือสั่งการในช่วงเทศกาลสงกรานต์
โฆษกรัฐบาลเผย นายกฯ ไม่มีข้อสั่งการพิเศษ เหตุปาระเบิด บริเวณประตู ร.1 รอ. มอบตำรวจในพื้นที่ ตรวจสอบตามขั้นตอน พร้อมยืนยัน อยู่บ้านพักเพื่อร่วมติดตามหรือสั่งการในช่วงเทศกาลสงกรานต์นี้
วันนี้ (11 เมษายน 2565) นายธนกร วังบุญคงชนะ โฆษกประจำสำนักนายกรัฐมนตรี เผยพลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม  รับทราบรายงานช่วงค่ำ วานนี้  เวลาประมาณ 19.50 น.  พบเหตุปาระเบิดปิงปอง บริเวณประตู ร.1 รอ. จำนวน 2 นัด ตกบริเวณสนามหญ้า ตรงข้ามกองรักษาการณ์ จากการตรวจสอบเบื้องต้นจากกล้องวงจรปิดพบว่า  ผู้ก่อเหตุขับขี่รถจักรยานยนต์ 1 คัน มีผู้ขับขี่ 1 คน ผู้ซ้อนท้าย 1 คน  ซึ่งเจ้าหน้าที่ตำรวจ สน. บางซื่อ ได้ลงบันทึกประจำวันแล้ว  ทั้งนี้ ทม.ร.1 รอ. เป็นเขตพระราชฐาน  โดยบ้านพักนายกรัฐมนตรีอยู่ในพื้นที่ด้านในนี้ด้วย
"นายกรัฐมนตรีไม่มีความคิดเห็นต่อเหตุการณ์และไม่มีข้อสั่งการพิเศษใด ๆ และมอบหมายเจ้าหน้าที่ตำรวจดำเนินการสืบสวน สอบสวนตามขั้นตอนต่อไป  ทั้งนี้ ยังทราบว่า ช่วงวันหยุดในเทศกาลสงกรานต์นี้ ท่านนายกรัฐมนตรียังคงทำงานติดตามสถานการณ์อยู่ที่บ้านพัก  เพื่อให้คำแนะนำหรือข้อสั่งการ หากมีความจำเป็นในช่วงเทศกาลสงกรานต์ด้วย" นายธนกร กล่าว
..........................

ที่มา : https://www.thaigov.go.th/news/contents/details/53506