รัฐบาลไทย-ข่าวทำเนียบรัฐบาล-“ดร.เอนก” เป็นองค์ปาฐกถาเทิดพระเกียรติ พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร ในโอกาสวันสถาปนาวิทยาลัยแพทยศาสตร์พระมงกุฎเกล้า ครบรอบปีที่ 47


วันศุกร์ที่ 24 มิถุนายน 2565
“ดร.เอนก” เป็นองค์ปาฐกถาเทิดพระเกียรติ พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร ในโอกาสวันสถาปนาวิทยาลัยแพทยศาสตร์พระมงกุฎเกล้า ครบรอบปีที่ 47
“ดร.เอนก” เป็นองค์ปาฐกถาเทิดพระเกียรติ พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร ในโอกาสวันสถาปนาวิทยาลัยแพทยศาสตร์พระมงกุฎเกล้า ครบรอบปีที่ 47
16 มิถุนายน 2565 ศ. (พิเศษ) ดร.เอนก เหล่าธรรมทัศน์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม (รมว.อว.) เป็นองค์ปาฐกถาเทิดพระเกียรติ พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร ในหัวข้อ นโยบายด้านการอุดมศึกษา วิทยาศาสตร์ วิจัยและนวัตกรรมของประเทศไทย : ยุทธศาสตร์แกนหลัก เพื่อการพัฒนาสู่การแข่งขันของประเทศในเวทีโลก เนื่องในโอกาสวันสถาปนาวิทยาลัยแพทยศาสตร์พระมงกุฎเกล้า ครบรอบปีที่ 47 ณ อาคารพระมงกุฎเกล้าเวชวิทยา วิทยาลัยแพทยศาสตร์พระมงกุฎเกล้า
วิทยาลัยแพทยศาสตร์พระมงกุฎเกล้า (วพม.) เป็นสถาบันที่ผลิตแพทย์ทหารแห่งเดียวของประเทศไทย ได้รับการจัดตั้งขึ้น เมื่อวันที่ 16 มิถุนายน 2518 โดยเป็นหน่วยขึ้นตรงกับศูนย์อำนวยการแพทย์พระมงกุฎเกล้า กรมแพทย์ทหารบก ปัจจุบันได้ผลิตแพทย์ทหารให้กับกระทรวงกลาโหมไปแล้วรวมจำนวน 42 รุ่น จัดสรรให้กองทัพบก กองทัพเรื่อ กองทัพอากาศ กองบัญชาการกองทัพไทย นอกจากนี้ยังผลิตให้ กระทรวงสาธารณสุขและส่วนราชการอื่นๆ เพื่อช่วยเหลือความขาดแคลนแพทย์ของประเทศไทย วพม. ได้มีการพัฒนาหลักสูตรแพทยศาสตร์บัณฑิตและรายวิชาเวชศาสตร์ทหาร (Military Medicine) ที่ใช้ในการเรียนการสอนนักเรียนแพทย์ทหาร (นพท.) และนักศึกษาแพทย์ (นศพ.) มาอย่างต่อเนื่อง สอดคล้องกับแผนยุทธศาสตร์แม่บทของกรมแพทย์ทหารบก ตามความต้องการของกองทัพบก และสนองต่อนโยบายด้านสาธารณสุขของประเทศ ไม่เพียงแต่จะได้บุคลากรที่มีคุณค่าเท่านั้น แต่สิ่งที่สำคัญยิ่งกว่าคือความรู้ความสามารถ และความเสียสละของแพทย์ทหารที่ได้สนับสนุนภารกิจทางการทหารให้กับประเทศชาติอย่างมายาวนานที่ช่วยอนุรักษ์กำลังรบ ทำการรักษาพยาบาลแก่กำลังพลทหารในสนามรบให้รอดชีวิตในการปฏิบัติภารกิจปกป้องประเทศชาติ ตลอดจนให้การรักษาพยาบาลแก่กำลังพลทหารและครอบครัวรวมถึงประชาชนทั่วไปในภาวะปกติ และรวมทั้งยังปฏิบัติภารกิจของสหประซาชาติในต่างประเทศ

ที่มา : https://www.thaigov.go.th/news/contents/details/56097