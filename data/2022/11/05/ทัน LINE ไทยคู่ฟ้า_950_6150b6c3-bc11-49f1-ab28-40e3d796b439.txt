รัฐบาลไทย-ข่าวทำเนียบรัฐบาล-รัฐบาลเร่งขับเคลื่อนไทยเป็น “ศูนย์กลางทันตกรรมนานาชาติ (Dental Hub)” หนุนดึงดูด นทท. สายสุขภาพ กระตุ้นเศรษฐกิจประเทศ


วันอังคารที่ 14 มิถุนายน 2565
รัฐบาลเร่งขับเคลื่อนไทยเป็น “ศูนย์กลางทันตกรรมนานาชาติ (Dental Hub)” หนุนดึงดูด นทท. สายสุขภาพ กระตุ้นเศรษฐกิจประเทศ
.....
พลเอก ประยุทธ์ จันทร์โอชา นายกรัฐมนตรี สั่งการไปยังหน่วยงานที่เกี่ยวข้อง ให้ร่วมกันผลักดันประเทศไทยเป็น “ศูนย์กลางสุขภาพนานาชาติด้านทันตกรรม (Dental Hub)” อย่างเต็มรูปแบบ
.
โดยให้นำ “บริการทันตกรรมที่มีศักยภาพสูง” ของไทยมาเป็นจุดดึงดูดนักท่องเที่ยว และกำหนดพื้นที่นำร่องคลินิกทันตกรรมในพื้นที่ จ.ภูเก็ต เชื่อว่าจะสามารถดึงดูดนักท่องเที่ยวที่ชื่นชอบการรับบริการด้านสุขภาพในโอกาสเดียวกับที่เดินทางมาท่องเที่ยวไทย
.
นอกจาก จะให้บริการทันตกรรมเพื่อความงามที่กำหนดอัตราค่าบริการเป็นราคาเดียว (One Price Policy) ผ่านแอปพลิเคชันหรือแพลตฟอร์มกลางในการเชื่อมโยงฐานข้อมูลร่วมกันแล้ว ระยะต่อไปจะเร่งพัฒนาศูนย์ล่ามและระบบไกล่เกลี่ย ข้อพิพาท รวมถึง จัดทำระบบ Payment Mechanism พร้อมระบบอำนวยความสะดวกด้านการตรวจตราชาวต่างชาติด้วย คาดว่าจะเปิดให้คลินิกทันตกรรมที่สนใจสมัครเข้าร่วมโครงการได้ในช่วงไตรมาสที่ 3 - 4 ของปี 65
.
อ่านเพิ่มเติม คลิก https://www.thaigov.go.th/news/contents/details/55624
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/55707