รัฐบาลไทย-ข่าวทำเนียบรัฐบาล-นายกฯ ยืนยันการแก้ปัญหาโควิด-19 เป็นไปตามสถานการณ์ เหตุผลความจำเป็น การตัดสินใจทุกเรื่องอยู่บนข้อมูล ข้อเท็จจริง


วันพฤหัสบดีที่ 2 กันยายน 2564
นายกฯ ยืนยันการแก้ปัญหาโควิด-19 เป็นไปตามสถานการณ์ เหตุผลความจำเป็น การตัดสินใจทุกเรื่องอยู่บนข้อมูล ข้อเท็จจริง
....
วันนี้ (2 ก.ย. 64) นายกรัฐมนตรีชี้แจงในเวทีการประชุมสภาฯ ถึงการดำเนินงานของรัฐบาลในประเด็นสถานการณ์โควิด-19 ดังนี้
.
1.การปรับกลยุทธ์ด้านสาธารณสุขเพื่อรับมือกับโรคโควิดสายพันธุ์เดลตา ทั้งมาตรการภาพรวมและมาตรการระดับบุคคล ทำให้สามารถควบคุมการแพร่ระบาดได้
.
2.การรับมือกับโรคโควิดมาอย่างต่อเนื่องตั้งแต่ปี 63 พร้อมการคิดค้นสูตรฉีดวัคซีน “ไขว้ชนิด” และการฉีดบูสเตอร์โดสให้บุคลากรด่านหน้า - กลุ่มเสี่ยง
.
3.มาตรการฟื้นฟูเศรษฐกิจของประเทศ รวมถึง Factory Sandbox เพื่อป้องกันการแพร่ระบาดในโรงงาน ช่วยแรงงานภาคการส่งออกกว่า 3 ล้านคน ให้สามารถขับเคลื่อนเศรษฐกิจประเทศต่อไปได้
.
4.การเร่งจัดหาวัคซีนให้เพียงพอ ซึ่งรัฐบาลได้ทำทุกวิถีทางและติดต่อขอซื้อวัคซีนจากผู้ผลิตมาโดยตลอด โดยขณะนี้ได้ฉีดวัคซีนให้ประชาชนแล้วกว่า 30 ล้านโดส คิดเป็นอันดับที่ 25 ของโลก
.
5.การไม่เข้าร่วม COVAX ไม่ใช่การตัดสินใจที่ผิดพลาด แต่เป็นการพิจารณาอย่างรอบคอบถึงผลได้ผลเสียต่อประเทศชาติโดยรวม ทำให้ไทยได้รับวัคซีนแอสตร้าฯ จากบริษัทโดยตรงแล้ว 13.8 ล้านโดส ซึ่งสูงกว่าหลายประเทศที่ได้รับจาก COVAX
.
6.รัฐบาลก็ไม่ได้นิ่งนอนใจเรื่องการรับมือไวรัสกลายพันธุ์ คณะแพทย์และผู้เชี่ยวชาญจึงได้ศึกษาหาแนวทางการฉีดวัคชีน “แบบไขว้” เพื่อเพิ่มประสิทธิภาพ และฉีดในระยะเวลาที่เร็วขึ้น
.
7.เหตุผลที่รัฐบาลยังใช้ซิโนแวค เนื่องจาก WHO ย้ำเสมอว่าวัคซีนทุกชนิดมีประสิทธิภาพ “กันป่วย – กันตาย” และซิโนแวคเป็นวัคซีนเชื้อตาย และมีผลข้างเคียงน้อยอยู่ในเกณฑ์ที่ยอมรับได้
.
8.ขอให้ระมัดระวังการด้อยค่าวัคซีน เพราะอาจกระทบความสัมพันธ์ระหว่างประเทศ
.
9.ความสำเร็จในการรับมือ “เดลตา” โดยช่วงที่ผ่านมามีผู้หายป่วยกลับบ้านสูงขึ้นกว่าผู้ป่วยรายใหม่ ยอดผู้ป่วยรักษาตัวใน รพ. ลดลงอย่างต่อเนื่อง ซึ่งเป็นผลดีกับระบบสาธารณสุข
.
10.ประเทศไทยรับมือการระบาดระลอกนี้ได้ดีกว่าค่าเฉลี่ยทั่วโลก และยอดการฉีดวัคซีนก็ไม่ได้ล่าช้าที่สุด หรือฉีดให้ประชาชนได้น้อยที่สุดอย่างที่ถูกกล่าวอ้าง
.
อ่านเพิ่มเติม คลิก https://www.thaigov.go.th/news/contents/details/45445
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/45448