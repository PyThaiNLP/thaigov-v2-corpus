รัฐบาลไทย-ข่าวทำเนียบรัฐบาล-นายกรัฐมนตรีสั่งการให้ดำเนินการตามกฎหมายจนถึงที่สุดกรณี “ผกก.โจ้” ย้ำทุกหน่วยงานกำจัดเจ้าหน้าที่มีพฤติกรรมเลวร้าย ทุจริตในหน้าที่


วันพุธที่ 25 สิงหาคม 2564
พิมพ์
นายกรัฐมนตรีสั่งการให้ดำเนินการตามกฎหมายจนถึงที่สุดกรณี “ผกก.โจ้” ย้ำทุกหน่วยงานกำจัดเจ้าหน้าที่มีพฤติกรรมเลวร้าย ทุจริตในหน้าที่
นายกรัฐมนตรีสั่งการให้ดำเนินการตามกฎหมายจนถึงที่สุดกรณี “ผกก.โจ้” ย้ำทุกหน่วยงานกำจัดเจ้าหน้าที่มีพฤติกรรมเลวร้าย ทุจริตในหน้าที่
นางสาวรัชดา ธนาดิเรก รองโฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหมสั่งการให้ดำเนินการตามกฎหมายจนถึงที่สุดกรณีกรณี พ.ต.อ. ธิติสรรค์ อุทธนผล ผู้กำกับการสถานีตำรวจภูธรเมืองนครสวรรค์ พร้อมเจ้าหน้าที่รวม 7 คน ได้กระทำการข้อหาเป็นเจ้าพนักงานปฏิบัติหน้าที่โดยมิชอบทำให้ผู้อื่นเสียหาย ร่วมกันข่มขืนใจให้ผู้อื่นกระทำการใด และร่วมกันฆ่าผู้อื่นโดยทรมานหรือกระทำทารุณโหดร้าย
“ให้ทุกหน่วยงานกำจัดเจ้าหน้าที่ที่มีพฤติกรรมเลวร้าย ทุจริตในหน้าที่ ออกจากหน่วยงานตามกฎหมาย การกระทำใดที่มีผลกระทบต่อสังคมและประชาชน ต้องกำจัดออกไป เพื่อไม่ให้บุคคลนั้นมีโอกาสเติบโต ใช้ตำแหน่งหน้าที่สร้างความเสียหายต่อส่วนรวม” นายกรัฐมนตรีย้ำ
-----------------------

ที่มา : https://www.thaigov.go.th/news/contents/details/45150