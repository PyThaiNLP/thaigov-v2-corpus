รัฐบาลไทย-ข่าวทำเนียบรัฐบาล-ครม. อนุมัติ ขรก. - ลูกจ้าง - รัฐวิสาหกิจ ลาอุปสมบท 910 รูป เฉลิมพระเกียรติ “สมเด็จพระบรมราชชนนีพันปีหลวง” โดยไม่ถือเป็นวันลา


วันอาทิตย์ที่ 15 พฤษภาคม 2565
ครม. อนุมัติ ขรก. - ลูกจ้าง - รัฐวิสาหกิจ ลาอุปสมบท 910 รูป เฉลิมพระเกียรติ “สมเด็จพระบรมราชชนนีพันปีหลวง” โดยไม่ถือเป็นวันลา
.....
ที่ประชุม ครม. (10 พ.ค. 65) เห็นชอบให้ข้าราชการทุกประเภท พนักงานราชการ ลูกจ้างประจำ ลูกจ้างชั่วคราวของส่วนราชการ หน่วยงานของรัฐ พนักงานรัฐวิสาหกิจ ลาเข้าร่วมโครงการบรรพชาอุปสมบท 910 รูป เฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง
.
เนื่องในโอกาสมหามงคลเฉลิมพระชนมพรรษา 90 พรรษา 12 ส.ค. 65 โดยไม่ถือเป็นวันลา เสมือนปฏิบัติราชการและได้รับเงินเดือนตามปกติ ระหว่างวันที่ 21 ก.ค. – 13 ส.ค. 65 รวม 24 วัน แยกเป็นส่วนกลาง 91 คน จัดพิธี ที่วัดพระราม 9 กาญจนาภิเษก และ ส่วนภูมิภาคทุกจังหวัด 819 คน จัดพิธีที่วัดในจังหวัดต่าง ๆ ที่เข้าร่วมโครงการ
.
รายละเอียดของโครงการฯ มีดังนี้
• การรับสมัครระหว่างวันที่ 18 เม.ย. – 31 พ.ค. 65
- ส่วนกลาง >> รับสมัคร ณ สำนักปลัดสำนักนายกรัฐมนตรี
- ส่วนภูมิภาค >> รับสมัคร ณ วัดที่เข้าร่วมโครงการฯ ในทุกจังหวัด
• พิธีปลงผมวันที่ 21 ก.ค. 65
• พิธีมอบผ้าไตร วันที่ 22 ก.ค. 65 ที่ทำเนียบรัฐบาล
• การเตรียมการก่อนบรรพชาอุปสมบทวันที่ 23 – 24 ก.ค. 65
• พิธีบรรพชาอุปสมบทวันที่ 25 ก.ค. 65
• การศึกษาและปฏิบัติธรรม วันที่ 25 ก.ค. - 13 ส.ค. 65
• พิธีทำบุญตักบาตรพระสงฆ์จำนวน 91 รูป วันที่ 12 ส.ค. 65 ส่วนกลางที่ท้องสนามหลวง ส่วนภูมิภาค ที่ศาลากลางจังหวัด หรือสถานที่ที่เหมาะสม
• พิธีลาสิกขา วันที่ 13 ส.ค. 65
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/54596