รัฐบาลไทย-ข่าวทำเนียบรัฐบาล-ชวน “สายเที่ยว - บริษัททัวร์” ร่วมโครงการ “ทัวร์เที่ยวไทย” เหลือสิทธิกว่า 168,000 สิทธิ ปชช. รับสิทธิได้ที่แอปฯ เป๋าตัง


วันศุกร์ที่ 11 กุมภาพันธ์ 2565
ชวน “สายเที่ยว - บริษัททัวร์” ร่วมโครงการ “ทัวร์เที่ยวไทย” เหลือสิทธิกว่า 168,000 สิทธิ ปชช. รับสิทธิได้ที่แอปฯ เป๋าตัง
.....
ตามที่รัฐบาลได้ขยายเวลา “โครงการทัวร์เที่ยวไทย” ไปสิ้นสุด พ.ค. 65 นั้น ขณะนี้ระบบได้เปิดให้ประชาชนลงทะเบียนซื้อรายการนำเที่ยว บริษัทนำเที่ยวรายเดิมเริ่มส่งรายการนำเที่ยว และบริษัทนำเที่ยวรายใหม่ลงทะเบียนเข้าร่วมโครงการได้แล้ว
.
รัฐบาลจึงขอเชิญชวนประชาชน และผู้ประกอบการนำเที่ยวเข้าร่วมโครงการดังกล่าว โดยประชาชนสามารถดำเนินการขอรับสิทธิได้ที่แอปฯ เป๋าตัง ซึ่งข้อมูล ณ วันที่ 9 ก.พ.65 เหลือสิทธิตามโครงการกว่า 168,000 สิทธิ และสามารถตรวจสอบรายละเอียดท่องเที่ยวของบริษัทนำเที่ยวที่ www.ทัวร์เที่ยวไทย.ไทย
.
ทั้งนี้ นายกฯ ขอให้หน่วยงานที่เกี่ยวข้องเข้มงวดในเรื่องการกำหนดแนวทางในการบริหารจัดการ เพื่อควบคุมและป้องกันการแพร่ระบาดของโรคโควิด-19 ที่อาจเกิดขึ้นจากการเดินทางท่องเที่ยวภายใต้โครงการฯ พร้อมกำกับให้ผู้ประกอบการนำเที่ยวดูแลนักท่องเที่ยวตามมาตรการโดยเคร่งครัด
.
อ่านเพิ่มเติม คลิก https://www.thaigov.go.th/news/contents/details/51393
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/51441