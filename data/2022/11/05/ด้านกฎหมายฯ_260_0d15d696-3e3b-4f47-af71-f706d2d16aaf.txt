รัฐบาลไทย-ข่าวทำเนียบรัฐบาล-รมว.ยุติธรรม ประชุมผู้บริหารกระทรวงฯ เพื่อติดตามความคืบหน้าการดำเนินงานของหน่วยงานในสังกัด


วันพุธที่ 20 ตุลาคม 2564
พิมพ์
รมว.ยุติธรรม ประชุมผู้บริหารกระทรวงฯ เพื่อติดตามความคืบหน้าการดำเนินงานของหน่วยงานในสังกัด
รมว.ยุติธรรม ประชุมผู้บริหารกระทรวงฯ เพื่อติดตามความคืบหน้าการดำเนินงานของหน่วยงานในสังกัด
ในวันพุธที่ ๒๐ ตุลาคม ๒๕๖๔ เวลา ๑๐.๐๐ น. นายสมศักดิ์ เทพสุทิน รัฐมนตรีว่าการกระทรวงยุติธรรม เป็นประธานการประชุมผู้บริหารกระทรวงยุติธรรม ครั้งที่ ๑๖/๒๕๖๔ โดยมี ว่าที่ร้อยตรี ธนกฤต จิตรอารีย์รัตน์ เลขานุการรัฐมนตรีว่าการกระทรวงยุติธรรม นางสาวณัฐธ์ภัสส์ ยงใจยุทธ ผู้ช่วยรัฐมนตรีประจำกระทรวงยุติธรรม นายธนวัชร นิติกาญจนา ที่ปรึกษารัฐมนตรีว่าการกระทรวงยุติธรรม พร้อมด้วยนายวัลลภ นาคบัว รองปลัดกระทรวงยุติธรรม และผู้บริหารระดับสูงของหน่วยงานในสังกัดกระทรวงยุติธรรม เข้าร่วมผ่านระบบการประชุมทางไกล (Cisco Webex Meeting) ณ ห้องประชุมกระทรวงยุติธรรม ๑๐-๐๑ อาคารกระทรวงยุติธรรม และที่ตั้งของหน่วยงาน
รัฐมนตรีว่าการกระทรวงยุติธรรม ได้กล่าวถึงกรณีที่นโยบายของกระทรวงยุติธรรมได้รับความสนใจจากสถาบันการศึกษา โดยมหาวิทยาลัยมหิดล ได้นำประเด็นโครงการนิคมอุตสาหกรรมราชทัณฑ์และประเด็นการกำหนดความผิดในคดีอุกฉกรรจ์ คดีสะเทือนขวัญ หรือคดีที่เป็นที่สนใจของประชาชน (JSOC) ไปออกข้อสอบระดับปริญญาเอก สาขาอาชญาวิทยาและการบริหารยุติธรรม รวมทั้ง กรณีที่ยารักษาโควิด-19 มีราคาถูกลง และการศึกษาฟ้าทะลายโจรจะกว้างไกลมากขึ้น โดยให้กำลังใจกับเจ้าหน้าที่ทุกหน่วยงานที่ร่วมกันบูรณาการทำงานกันอย่างเต็มที่ นอกจากนี้ ได้สั่งการให้กรมสอบสวนคดีพิเศษ ดูแลเรื่องการปราบปรามยาเสพติด และน้ำมันเถื่อน ตามข้อห่วงใยของนายกรัฐมนตรีอีกด้วย
ทั้งนี้ ที่ประชุมได้รับทราบความคืบหน้าการจัดหาวัคซีนให้แก่ผู้ต้องขัง ความคืบหน้าการไกล่เกลี่ยในชั้นบังคับคดี กรณีกองทุนกู้ยืมเพื่อการศึกษา (กยศ.) กรณีศึกษาตัวอย่างรูปแบบการช่วยเหลือประชาชน และแนวทางการบูรณาการระหว่างกระทรวงยุติธรรมและหน่วยงานอื่นในพื้นที่ รวมทั้งรับทราบแนวทางการดำเนินงานโครงการปรับปรุงระบบบำบัดน้ำเสียของกลุ่มเรือนจำคลองเปรม และผลการหารือแนวทางการประหยัดพลังงานด้วยการใช้ระบบโซลาเซลล์ของกลุ่มพัฒนาภารกิจด้านพัฒนาพฤตินิสัย

ที่มา : https://www.thaigov.go.th/news/contents/details/47224