รัฐบาลไทย-ข่าวทำเนียบรัฐบาล-นายกฯ ห่วงใยประชาชน ย้ำวัคซีนช่วยเพิ่มภูมิคุ้มกันโควิด-19 ลดอัตราการเสียชีวิตได้


วันพุธที่ 12 มกราคม 2565
นายกฯ ห่วงใยประชาชน ย้ำวัคซีนช่วยเพิ่มภูมิคุ้มกันโควิด-19 ลดอัตราการเสียชีวิตได้
.....
นายธนกร วังบุญคงชนะ โฆษกรัฐบาล เผย พล.อ.ประยุทธ์ จันทร์โอชา นายกรัฐมนตรี และ รมว.กลาโหม ห่วงใยประชาชนจากสถานการณ์การระบาดของโรคโควิด-19 และติดตามการยกระดับระบบสาธารณสุขรองรับการระบาดระลอกใหม่ เช่น ระบบ Home Isolation/ Community Isolation โรงพยาบาลสนาม ยาฟาวิพิราเวียร์ เวชภัณฑ์ เพื่อรองรับผู้ป่วยที่จะเพิ่มมากขึ้น
.
กระทรวงสาธารณสุขได้รายงานขีดความสามารถระบบการกักกันตัวที่บ้าน (HI) และการกักตัวในที่ชุมชน (CI) ทั่วประเทศ ที่สามารถรองรับได้ประมาณ 187,000 คน (HI = 43,000 คน /CI = 144,000 คน) ซึ่งกรมการแพทย์ได้พัฒนาระบบให้ครอบคลุมทั้งมิติการควบคุมโรคและป้องกันโรค
.
ขณะเดียวกันได้มอบหมายให้ สธ. ตรวจสอบลงไปในรายพื้นที่ย่อยที่เป็นพื้นที่เสี่ยง เพื่อเตรียมระบบ รพ.สนาม HI/CI ให้เพียงพอกับจำนวนผู้ติดเชื้อในพื้นที่ที่อาจเพิ่มขึ้น สำรวจเด็กเล็ก ซึ่งอาจเป็นกลุ่มเปราะบางใหม่ โดยเด็กเล็กและผู้ปกครองต้องยินยอมและสมัครใจเข้ารับวัคซีน เนื่องจากวัคซีนยังเป็นเครื่องมือสำคัญอย่างหนึ่งที่จะช่วยเพิ่มภูมิคุ้มกัน ลดการเสียชีวิต สร้างภูมิคุ้มกันหมู่ และลดการติดเชื้อสำหรับผู้ที่มีอาการหนักที่ต้องใช้เครื่องช่วยหายใจซึ่งมีแนวโน้มลดลงด้วย
.
อ่านเพิ่มเติม คลิก https://www.thaigov.go.th/news/contents/details/50405
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/50443