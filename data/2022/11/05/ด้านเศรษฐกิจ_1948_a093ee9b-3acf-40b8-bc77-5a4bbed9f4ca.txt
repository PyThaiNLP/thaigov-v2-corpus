รัฐบาลไทย-ข่าวทำเนียบรัฐบาล-คณะผู้บริหารกระทรวงอุตสาหกรรมเยี่ยมชมและให้คำปรึกษาแนะนำในการปลูกพืชกระท่อมในจังหวัดปทุมธานี


วันพุธที่ 24 พฤศจิกายน 2564
พิมพ์
คณะผู้บริหารกระทรวงอุตสาหกรรมเยี่ยมชมและให้คำปรึกษาแนะนำในการปลูกพืชกระท่อมในจังหวัดปทุมธานี
นายสุชาติ ไตรแสงรุจิระ ที่ปรึกษารัฐมนตรีว่าการกระทรวงอุตสาหกรรม พร้อมด้วย นายจุลพงษ์ ทวีศรี รองปลัดกระทรวงอุตสาหกรรม ลงพื้นที่เพื่อเยี่ยมชมและให้คำปรึกษาแนะนำในการปลูกพืชกระท่อมในจังหวัดปทุมธานี
คณะผู้บริหารกระทรวงอุตสาหกรรมเยี่ยมชมและให้คำปรึกษาแนะนำในการปลูกพืชกระท่อมในจังหวัดปทุมธานี
วันนี้ (24 พฤศจิกายน 2564) นายสุชาติ ไตรแสงรุจิระ ที่ปรึกษารัฐมนตรีว่าการกระทรวงอุตสาหกรรม พร้อมด้วย นายจุลพงษ์ ทวีศรี รองปลัดกระทรวงอุตสาหกรรม ลงพื้นที่เพื่อเยี่ยมชมและให้คำปรึกษาแนะนำในการปลูกพืชกระท่อมในจังหวัดปทุมธานี โดยผู้บริหารกระทรวงอุตสาหกรรมได้ให้คำแนะนำแก่เกษตรกรในด้านการควบคุมพื้นที่ปลูกพืชกระท่อม การใช้สารเคมีและสารปนเปื้อนในดิน การควบคุมคุณภาพขั้นตอนการแปรรูปพืชกระท่อมให้มีปลอดภัยต่อผู้บริโภค รวมถึงแนวทางในการสร้างมูลค่าเพิ่มให้แก่พืชกระท่อม ที่จะสามารถสร้างรายได้ให้แก่เกษตรกรผู้ปลูก และการพัฒนากระบวนการผลิตไปสู่การค้าในเชิงอุตสาหกรรม ซึ่งพืชกระท่อมมีสารสำคัญที่สามารถสร้างมูลค่าในเชิงพาณิชย์ได้ คือ สารไมทราไจนีน (Mitragynine) และ 7-ไฮดรอกซีไมทราไจนีน (7-Hydroxymitragynine) ซึ่งมีฤทธิ์ระงับปวด รักษาอาการท้องเสีย ลดน้ำหนัก ต้านการอักเสบได้  โดยมี นายเศรษฐรัชต์ เลือดสกุล อุตสาหกรรมจังหวัดปทุมธานี ให้การต้อนรับ
ทั้งนี้ สำนักงานอุตสาหกรรมจังหวัดปทุมธานีได้ให้การส่งเสริมและสนับสนุนการสร้างเครือข่ายผู้เพาะปลูกและแปรรูปกระท่อมเป็นสินค้าอุตสาหกรรม เช่น ส่วนผสมของยารักษาโรค อาหารและเครื่องดื่ม เพื่อสร้างมูลค่าเพิ่มต่อระบบเศรษฐกิจตลอดจนเพิ่มช่องทางการตลาดให้กับเกษตรกร
#กระทรวงอุตสาหกรรม #กระท่อม #ใบกระท่อม #อุตสาหกรรมจังหวัดปทุมธานี

ที่มา : https://www.thaigov.go.th/news/contents/details/48658