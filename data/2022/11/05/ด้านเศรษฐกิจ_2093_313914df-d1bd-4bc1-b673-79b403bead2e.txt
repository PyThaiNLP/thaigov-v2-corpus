รัฐบาลไทย-ข่าวทำเนียบรัฐบาล-​5 ธันวา มาร่วมย้อนวันวานสู่อยุธยากับรถจักรไอน้ำ


วันพฤหัสบดีที่ 2 ธันวาคม 2564
​5 ธันวา มาร่วมย้อนวันวานสู่อยุธยากับรถจักรไอน้ำ
พาคุณสัญจรแบบย้อนยุคสู่จังหวัดอยุธยา
การรถไฟแห่งประเทศไทย (รฟท.) กระทรวงคมนาคม พร้อมเคลื่อนขบวนรถจักรไอน้ำรุ่นประวัติศาสตร์มาพาคุณสัญจรแบบย้อนยุคสู่จังหวัดอยุธยา ขบวนพิเศษสำหรับวันที่ 5 ธันวาคมนี้
ออกเดินทางจากสถานีกรุงเทพ (หัวลำโพง) เวลา 08:10 น. ถึงสถานีอยุธยาเวลา 10:25 น. นักท่องเที่ยวสามารถเที่ยวชมเมืองอยุธยาได้ตามอัธยาศัย ประมาณ 6 ชั่วโมง รถจักรไอน้ำจะออกจากสถานีอยุธยาเวลา 16:40 น. และถึงสถานีกรุงเทพเวลา18: 55 น. ขบวนจะหยุดรับ-ส่งผู้โดยสาร ที่สถานีสามเสน บางซื่อ บางเขน หลักสี่ ดอนเมือง รังสิต นักท่องเที่ยวสามารถขึ้นหรือลงตามสถานีดังกล่าวข้างต้นได้
อัตราค่าโดยสารไป-กลับ ผู้ใหญ่/เด็ก
- คนละ 299 บาท (บริการอาหารว่าง น้ำดื่มบนขบวนรถ ทั้งเที่ยวไป-กลับ พร้อมกิจกรรมบนขบวนรถไฟ)
- คนละ 2,999 บาท พร้อมบริการนำเที่ยวตามสถานที่สำคัญต่างๆ และบริการล่องเรือรอบเกาะอยุธยา
ผู้โดยสารสามารถติดต่อซื้อตั๋วและสำรองที่นั่งด้วยระบบ D-Ticket ได้ด้วยตนเอง ผ่านเว็บไซต์ www.railway.co.th หรือสถานีรถไฟทุกแห่งทั่วประเทศ
สอบถามข้อมูลหรือศึกษาเส้นทางเดินรถเพิ่มเติมได้ที่ ศูนย์บริการลูกค้าสัมพันธ์ หมายเลขโทรศัพท์ 1690 ตลอด 24 ชั่วโมง หรือเฟซบุ๊กแฟนเพจทีมพีอาร์การรถไฟแห่งประเทศไทย.

ที่มา : https://www.thaigov.go.th/news/contents/details/49029