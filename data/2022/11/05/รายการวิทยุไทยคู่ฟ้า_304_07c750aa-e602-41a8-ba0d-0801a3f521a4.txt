รัฐบาลไทย-ข่าวทำเนียบรัฐบาล-รัฐบาลใช้สิทธิ UCEP Plus ดูแลผู้ป่วยโควิด-19 เริ่ม 16 มี.ค.65


วันจันทร์ที่ 28 มีนาคม 2565
พิมพ์
รัฐบาลใช้สิทธิ UCEP Plus ดูแลผู้ป่วยโควิด-19 เริ่ม 16 มี.ค.65
วันพุธที่ 16 มีนาคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลใช้สิทธิ UCEP Plus สำหรับผู้ป่วยโควิด-19 เริ่มวันนี้(16มี.ค.65) เป็นวันแรก โดยผู้ป่วยโควิด-19 ระดับอาการสีเหลือง อาการสีแดง และมีปัจจัยเสี่ยง เช่น มีอายุมากกว่า 60 ปี มีโรคปอด โรคไต โรคหัวใจและหลอดเลือด โรคหลอดเลือดสมอง โรคเบาหวานที่คุมไม่ได้ ภาวะอ้วน ตั้งครรภ์ ตับแข็ง ภูมิคุ้มกันต่ำ หรือเม็ดเลือดขาวน้อย ให้เข้ารับการรักษาใน รพ.ได้ทุกแห่งโดยไม่เสียค่าใช้จ่าย และไม่ได้จำกัดเพียงแค่ 72 ชั่วโมงแรกเหมือน UCEP ปกติ ส่วนผู้ป่วยระดับสีเขียว คือ มีอาการน้อย-ไม่มีอาการ สามารถเข้ารับการรักษาแบบเจอ-แจก-จบ กักตัวที่บ้าน ศูนย์พักคอย หรือสถานพยาบาลตามสิทธิของตนได้โดยไม่เสียค่าใช้จ่าย แต่หากมีอาการรุนแรงขึ้นก็สามารถใช้สิทธิ UCEP Plus ได้เช่นกัน
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/52597