รัฐบาลไทย-ข่าวทำเนียบรัฐบาล-นายกฯ ติดตามสถานการณ์ราคา "หมู-ไก่-ไข่" สั่งทุกหน่วยงานที่เกี่ยวข้อง เร่งแก้ปัญหาราคาแพง พบเห็นร้านค้าฉวยโอกาสขึ้นราคา โทรสายด่วน 1569


วันอังคารที่ 11 มกราคม 2565
นายกฯ ติดตามสถานการณ์ราคา "หมู-ไก่-ไข่" สั่งทุกหน่วยงานที่เกี่ยวข้อง เร่งแก้ปัญหาราคาแพง พบเห็นร้านค้าฉวยโอกาสขึ้นราคา โทรสายด่วน 1569
.....
นายธนกร วังบุญคงชนะ โฆษกประจำสำนักนายกรัฐมนตรี เผยว่า นายกรัฐมนตรีติดตามสถานการณ์ราคาสินค้าโภคภัณฑ์อาหารที่ปรับตัวสูงอย่างใกล้ชิด
.
สั่งการให้ทุกหน่วยงานที่เกี่ยวข้องร่วมกันบูรณาการแก้ไขปัญหาดังกล่าว อย่างเร่งด่วน ควบคู่กับการประเมินสถานการณ์ และวางแนวทาง ตลอดจนมาตรการต่าง ๆ เพื่อดูแลประชาชนที่ได้รับผลกระทบทั้งกลุ่มผู้ผลิตสินค้าและประชาชนผู้บริโภค
.
ปัจจุบัน "ราคาไข่ไก่" และ "เนื้อไก่" ที่เริ่มปรับราคาสูงขึ้นนั้น กรมการค้าภายใน กระทรวงพาณิชย์จะลงพื้นติดตาม สถานการณ์ หากพบว่าร้านค้าขึ้นราคาสินค้าไม่เป็นธรรม จะดำเนินคดีอย่างเคร่งครัด
.
สำหรับประชาชนที่พบเห็นร้านค้าฉวยโอกาสขึ้นราคาสินค้า หรือไม่ปิดป้ายแสดงราคาสินค้าที่ชัดเจน สามารถแจ้งได้ที่สายด่วน 1569 หรือสำนักงานพาณิชย์จังหวัดทั่วประเทศ
.
อ่านเพิ่มเติม คลิก https://www.thaigov.go.th/news/contents/details/50397
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/50410