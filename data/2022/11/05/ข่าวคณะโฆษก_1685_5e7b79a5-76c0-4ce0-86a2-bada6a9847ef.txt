รัฐบาลไทย-ข่าวทำเนียบรัฐบาล-โฆษกรัฐบาลเผย “นายก” ขอทุกฝ่ายช่วยกันประคับประคองสถานการณ์โควิด-19 หลังภาพรวมการเปิดสถานบันเทิงเป็นไปด้วยดี ย้ำยังต้องเน้น "สวมหน้ากาก" ป้องกันโควิด-19และโรคทางเดินหายใจอื่นๆ


วันพฤหัสบดีที่ 2 มิถุนายน 2565
พิมพ์
โฆษกรัฐบาลเผย “นายก” ขอทุกฝ่ายช่วยกันประคับประคองสถานการณ์โควิด-19  หลังภาพรวมการเปิดสถานบันเทิงเป็นไปด้วยดี ย้ำยังต้องเน้น "สวมหน้ากาก" ป้องกันโควิด-19และโรคทางเดินหายใจอื่นๆ
โฆษกรัฐบาลเผย “นายก” ขอทุกฝ่ายช่วยกันประคับประคองสถานการณ์โควิด-19  หลังภาพรวมการเปิดสถานบันเทิงเป็นไปด้วยดี ย้ำยังต้องเน้น "สวมหน้ากาก" ป้องกันโควิด-19และโรคทางเดินหายใจอื่นๆ  วันนี้ ผู้ติดเชื้อโควิด-19 จำนวน 2,560 ราย
วันนี้ (2 มิถุนายน 65) นายธนกร วังบุญคงชนะ โฆษกประจำสำนักนายกรัฐมนตรี  เผย พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหมขอบคุณสถานประกอบการ ผับ บาร์ คาราโอเกะ นักท่องเที่ยวและผู้ใช้บริการ ที่ปฏิบัติตามมาตรการป้องกันและควบคุมการแพร่ระบาดของโรคโควิด-19 อย่างเคร่งครัด และขอให้ทุกฝ่ายช่วยกันดูแล ประคับประคองสถานการณ์โควิด-19 สวมหน้ากากอนามัย เว้นระยะห่าง ล้างมือ โดยภาพรวมการเปิดสถานบันเทิงใน 31 จังหวัด พื้นที่สีฟ้า-สีเขียว เป็นไปด้วยดี  อย่างไรก็ตาม นายกรัฐมนตรียังกำชับให้ส่วนราชการที่เกี่ยวข้อง ยังคงต้องติดตามเพื่อประเมินสถานการณ์การติดเชื้อในประเทศ เพื่อนำไปปรับมาตรการในลำดับต่อไป
นายกรัฐมนตรียังย้ำว่า แม้สถานการณ์ในอนาคตดีขึ้น แต่ขณะนี้ทุกคนยังดูแลตนเองอย่างรอบด้าน โดยเฉพาะการ "สวมหน้ากากผ้า/หน้ากากอยามัย" ต่อไป เพื่อลดความเสี่ยงโรคโควิด-19และโรคติดเชี้อจากระบบทางเดินหายใจอี่นๆ ด้วย
สำหรับสถานการณ์การแพร่ระบาดของโควิด-19 วันนี้ พบผู้ติดเชื้อโควิด-19 รายใหม่ 2,560 ผู้เสียชีวิตเพิ่มขึ้น 34 ราย ผู้ที่กำลังรักษาตัว 36,192 ราย และมียอดผู้ที่หายป่วยกลับบ้านแล้ว 5,605 ราย ทำให้มียอดผู้ป่วย ยืนยันสะสมตั้งแต่ 1 ม.ค. 65 จำนวน 2,234,145 ราย จำนวนผู้ที่หายป่วยสะสมจำนวน 2,222,813 ราย จำนวนผู้ป่วยปอดอักเสบรักษาตัวอยู่ในโรงพยาบาล 846 ราย

ที่มา : https://www.thaigov.go.th/news/contents/details/55304