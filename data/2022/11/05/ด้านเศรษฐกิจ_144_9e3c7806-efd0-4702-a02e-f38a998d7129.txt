รัฐบาลไทย-ข่าวทำเนียบรัฐบาล-รมว.กษ. นำทัพผู้บริหาร หารือร่วมจุฬาลงกรณ์มหาวิทยาลัย


วันศุกร์ที่ 25 มิถุนายน 2564
รมว.กษ. นำทัพผู้บริหาร หารือร่วมจุฬาลงกรณ์มหาวิทยาลัย
รมว.กษ. นำทัพผู้บริหาร หารือร่วมจุฬาลงกรณ์มหาวิทยาลัย จัดทำโครงการแก่งคอย Innovation District ตั้งเป้าสร้างงานและรายได้ให้ชุมชนมากกว่า 500 ล้านบาท
ดร.เฉลิมชัย ศรีอ่อน รัฐมนตรีว่าการกระทรวงเกษตรและสหกรณ์ นายอลงกรณ์ พลบุตร ที่ปรึกษารัฐมนตรีว่าการกระทรวงเกษตรและสหกรณ์ นายธนา ชีรวินิจ เลขานุการรัฐมนตรีว่าการกระทรวงเกษตรและสหกรณ์ พร้อมด้วยผู้บริการกระทรวงเกษตรและสหกรณ์ หารือร่วมกับศาสตราจารย์ ดร.บัณฑิต เอื้ออาภรณ์ อธิการบดีจุฬาลงกรณ์มหาวิทยาลัย ณ ห้องประชุม202 ชั้น 2 อาคารจามจุรี 4 สำนักงานอธิการบดี จุฬาลงกรณ์มหาวิทยาลัย โดยมีประเด็นหารือเกี่ยวกับการจัดทำโครงการแก่งคอย Innovation District (Agriculture, BCG & Digital) ซึ่งเป็นการประสานพลังระหว่างภาครัฐ เครือข่ายมหาวิทยาลัยสำนักงานพัฒนาชุมชนจังหวัดในพื้นที่ และ Startups มีเป้าหมายเพื่อสร้างงานและรายได้ให้ชุมชนมากกว่า 500 ล้านบาท(สนับสนุนเป้า Reputation) นอกจากนี้ ยังหารือถึงแนวทางการดำเนินการภาคการเกษตรด้านต่าง ๆ อาทิ Smart Farming, Smart OTOP, Digital IT Valley, Logistics Hub และ Smart Tourism

ที่มา : https://www.thaigov.go.th/news/contents/details/43107