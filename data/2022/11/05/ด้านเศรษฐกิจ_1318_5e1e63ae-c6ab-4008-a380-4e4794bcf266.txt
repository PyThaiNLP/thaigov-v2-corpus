รัฐบาลไทย-ข่าวทำเนียบรัฐบาล-“กอช. ยกระดับพัฒนาระบบแอปพลิเคชัน เพิ่มทักษะการเงินให้สมาชิกและตัวแทน กอช. เรียนรู้การเงินออนไลน์ อยู่ที่ไหนก็เรียนได้”


วันพฤหัสบดีที่ 14 ตุลาคม 2564
พิมพ์
“กอช. ยกระดับพัฒนาระบบแอปพลิเคชัน เพิ่มทักษะการเงินให้สมาชิกและตัวแทน กอช. เรียนรู้การเงินออนไลน์ อยู่ที่ไหนก็เรียนได้”
กอช. เชิญชวนสมาชิกและตัวแทน กอช. เรียนรู้เพิ่มทักษะทางการเงินออนไลน์ ผ่านแอปพลิเคชัน กอช. สะดวกสบาย อยู่ที่ไหนก็เรียนรู้การเงินได้ ไม่มีค่าใช้จ่าย รับวุฒิบัตรหลังเรียนจบหลักสูตรทันที ดาวน์โหลดแอปพลิเคชัน กอช. ได้ทั้งระบบ Android, HarmonyOS และ iOS
กองทุนการออมแห่งชาติ หรือ กอช. เชิญชวนสมาชิกและตัวแทน กอช. เรียนรู้เพิ่มทักษะทางการเงินออนไลน์ ผ่านแอปพลิเคชัน กอช. สะดวกสบาย อยู่ที่ไหนก็เรียนรู้การเงินได้ ไม่มีค่าใช้จ่าย รับวุฒิบัตรหลังเรียนจบหลักสูตรทันที ดาวน์โหลดแอปพลิเคชัน กอช. ได้ทั้งระบบ แอนดรอยด์ (Android), ฮาร์โมนีโอเอส (HarmonyOS) และไอโอเอส iOS สอบถามข้อมูลเพิ่มเติมสายด่วนเงินออม โทร. 02-049-9000
นางสาวจารุลักษณ์ เรืองสุวรรณ เลขาธิการคณะกรรมการกองทุนการออมแห่งชาติ หรือ กอช. เปิดเผยว่า  กอช. ยกระดับพัฒนาระบบ “แอปพลิเคชัน กอช.” โฉมใหม่ ให้สมาชิกและตัวแทน กอช. เพิ่มทักษะความรอบรู้ทางการเงินของประชาชนไทย (Financial Literacy) อยู่ที่ไหนก็เรียนรู้การเงินได้ ไม่มีค่าใช้จ่าย เพื่อส่งเสริมการเรียนรู้และเข้าใจวิธีการบริหารจัดการเงินร่วมกับตลาดหลักทรัพย์แห่งประเทศไทย เรียนเคล็ดลับและเครื่องมือในการบริหารจัดการเรื่องเงินแบบง่ายๆ เพื่อพัฒนาทักษะทางการเงินที่ยั่งยืน (Sustainable Mechanism)ให้เกิดการตระหนักรู้ (Awareness) ถึงความสำคัญของการบริหารจัดการเงินและเข้าถึงข้อมูลทางการเงิน รวมทั้งเข้าใจขั้นตอนการบริหารจัดการหนี้ เพื่อนำไปประยุกต์ใช้อย่างเหมาะสมเพื่อสร้างความมั่นคงในชีวิตตนเอง ครอบครัวและสามารถแนะนำหรือให้คำปรึกษาผู้อื่นได้ด้วย
สำหรับการเข้าใช้งานง่ายๆ เพียงเข้าแอปพลิเคชัน กอช. เมนูเลือกเมนู “คลังความรู้” เลือก e-Learning เลือกเมนูสำรับการเงินสามัญประจำบ้าน ชุดที่ 1 เข้าเรียนและทำแบบทดสอบ เมื่อผลการทำแบบทดสอบผ่านเกณฑ์ที่กำหนดไว้จะได้รับวุฒิบัตรหลังเรียนจบหลักสูตรทันที
ทั้งนี้ กอช. จะจัดเพิ่มความรู้ทางการเงินใหม่ๆ ให้ท่วงทันต่อสถานการณ์ในปัจจุบันและสถานการณ์โลก ส่งเสริมความรู้ให้สมาชิก และตัวแทน กอช. ไม่ตกเทรนด์ความรู้แวดวงการเงิน ไม่ถูกหลอกจากภัยทางเงินต่างๆ อีกด้วย
“คุณออม รัฐช่วยออม คุณได้บำนาญ”

ที่มา : https://www.thaigov.go.th/news/contents/details/46969