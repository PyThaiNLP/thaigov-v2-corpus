รัฐบาลไทย-ข่าวทำเนียบรัฐบาล-“ชัยวุฒิ” ลุยต่อจัดระเบียบสายสื่อสาร จ.หนองคาย “ชัยวุฒิ” รมว.ดีอีเอส ลุยต่อเนื่องสั่งการ NT เร่งจัดระเบียบสายสื่อสารหลายพื้นที่ใน จ.หนองคาย ประกาศปีหน้าเก็บสายลงใต้ดินครบ


วันอาทิตย์ที่ 7 สิงหาคม 2565
“ชัยวุฒิ” ลุยต่อจัดระเบียบสายสื่อสาร จ.หนองคาย “ชัยวุฒิ” รมว.ดีอีเอส ลุยต่อเนื่องสั่งการ NT เร่งจัดระเบียบสายสื่อสารหลายพื้นที่ใน จ.หนองคาย ประกาศปีหน้าเก็บสายลงใต้ดินครบ
“ชัยวุฒิ” ลุยต่อจัดระเบียบสายสื่อสาร จ.หนองคาย
“ชัยวุฒิ” รมว.ดีอีเอส ลุยต่อเนื่องสั่งการ NT เร่งจัดระเบียบสายสื่อสารหลายพื้นที่ใน จ.หนองคาย ประกาศปีหน้าเก็บสายลงใต้ดินครบ
นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจเเละสังคม (ดีอีเอส)  ลงพื้นที่ตรวจสภาพความเรียบร้อยสายสื่อสารพื้นที่จังหวัดหนองคาย  บริเวณถนนประจักษ์ และถนนมีชัย ซึ่งเป็นพื้นที่ที่มีปัญหาสายสื่อสาร ไม่เป็นระเบียบ
ทั้งนี้ กระทรวงดิจิทัลฯ โดย บมจ. โทรคมนาคมเเห่งชาติ (NT) ดำเนินการโครงการส่งเสริมการท่องเที่ยวและปรับปรุงภูมิทัศน์ของเทศบาลเมืองหนองคาย เส้นทางถนนประจักษ์ (จากแยกเวียดนามอนุสรณ์ ถึงแยกวัดโพธิ์ชัย) ระยะทาง 1,600 เมตร และดำเนินการเสร็จเรียบร้อยแล้ว และล่าสุดอยู่ระหว่างดำเนินการในส่วนของโครงการนำสายสื่อสารลงดินถนนมีชัย ระยะทาง 5,000 เมตร และถนนประจักษ์ (จากแยกวัดโพธิ์ชัย ถึงซอยหลังวัดโพธิ์ศรี) ระยะทาง1,556 เมตร
“วันนี้ผมมาที่จังหวัดหนองคาย มาตรวจโครงการจัดระเบียบสายสื่อสาร ต้องการเอาสายสื่อสารลงใต้ดิน ซึ่งวันนี้เราก็ได้ทำท่อไปแล้วประมาณ 1.6 กิโลเมตร ที่ถนนประจักษ์เสร็จเรียบร้อย ขณะนี้ อยู่ระหว่างดำเนินการจัดทำอีกเส้นหนึ่งเรียกว่าโครงการเฉลิมพระเกียรติ ในส่วนของถนนมีชัย ซึ่งเราจะทำท่อเอาสายลงใต้ดินระยะทางประมาณ 5 กิโลเมตร แต่ตอนนี้ยังไม่ทำ ต้องมาจัดระเบียบสายให้เรียบร้อยก่อน” นายชัยวุฒิกล่าว
โดยประกาศเป้าหมายว่าปี 2566 สายทั้งหมดที่เห็นรกรุงรังจะลงไปอยู่ใต้ดินหมด ซึ่งดำเนินการโดย NT ซึ่งโอเปอร์เรเตอร์มือถือต่างๆ ก็จะมาเช่าใช้ท่อใต้ดินร่วมกัน ไม่มีสายรกรุงรังอีกต่อไป เพื่อทัศนียภาพที่สวยงามของจังหวัดหนองคาย เเละเพื่อความปลอดภัยของประชาชน
**************

ที่มา : https://www.thaigov.go.th/news/contents/details/57733