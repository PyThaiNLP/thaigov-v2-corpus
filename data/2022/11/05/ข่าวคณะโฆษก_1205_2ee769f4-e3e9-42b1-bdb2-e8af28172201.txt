รัฐบาลไทย-ข่าวทำเนียบรัฐบาล-โฆษกรัฐบาลเผย “นายกฯ” กำชับเจ้าหน้าที่ตำรวจสอบสวนคดี “กรณีแตงโม” รอบด้าน อย่างโปร่งใส ตรงไปตรงมา เพื่อตอบข้อสงสัยของสังคม พร้อมเน้นย้ำประชาชนที่รวมกลุ่มร่วมพิธีไว้อาลัย ให้ปฏิบัติตามมาตรการสาธารณสุขอย่างเคร่งครัด


วันศุกร์ที่ 11 มีนาคม 2565
พิมพ์
โฆษกรัฐบาลเผย “นายกฯ” กำชับเจ้าหน้าที่ตำรวจสอบสวนคดี “กรณีแตงโม” รอบด้าน อย่างโปร่งใส ตรงไปตรงมา เพื่อตอบข้อสงสัยของสังคม พร้อมเน้นย้ำประชาชนที่รวมกลุ่มร่วมพิธีไว้อาลัย ให้ปฏิบัติตามมาตรการสาธารณสุขอย่างเคร่งครัด
โฆษกรัฐบาลเผย “นายกฯ” กำชับเจ้าหน้าที่ตำรวจสอบสวนคดี “กรณีแตงโม” รอบด้าน อย่างโปร่งใส ตรงไปตรงมา เพื่อตอบข้อสงสัยของสังคม พร้อมเน้นย้ำประชาชนที่รวมกลุ่มร่วมพิธีไว้อาลัย ให้ปฏิบัติตามมาตรการสาธารณสุขอย่างเคร่งครัด
วันนี้ (11 มี.ค. 65) นายธนกร วังบุญคงชนะ โฆษกประจำสำนักนายกรัฐมนตรี เปิดเผย พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม กำชับเจ้าหน้าที่ตำรวจ พนักงานสอบสวน เร่งรัดคดีการเสียชีวิตของนางสาวนิดา พัชรวีระพงษ์  “แตงโม” โดยเร่งสืบสวนทุกข้อสงสัย อย่างรอบคอบ ตามหลักวิทยาศาสตร์ ที่สำคัญต้องโปร่งใส ด้วยกระบวนการทางนิติวิทยาศาสตร์  พร้อมให้กำลังใจการทำงานของเจ้าหน้าที่  โดยให้ยึดข้อกฎหมาย วิชาชีพและให้ความเป็นธรรมแก่ทุกฝ่าย
“นายกรัฐมนตรียังเตือนให้ประชาชน ที่ต้องดำเนินกิจกรรมที่จะมีการรวมกลุ่มขนาดใหญ่ในสถานที่ต่าง ๆ อย่างพิธีไว้อาลัยของ “แตงโม” ที่จะมีขึ้นระหว่างวันที่ 11 – 13 มีนาคม 2565 ณ คริสตจักรเสรีภาพกรุงเทพ เย็นวันนี้เป็นวันแรก ทราบว่าจะมีผู้ร่วมงานวันละ 1,000 คน ก็ขอให้มีความระมัดระวังปฏิบัติตามมาตรการสาธารณสุข Universal Prevention อย่างเคร่งครัด เพื่อเป็นการป้องกันการแพร่ระบาดของโรคโควิด - 19  ต่อไป” นายธนกร กล่าว
.................

ที่มา : https://www.thaigov.go.th/news/contents/details/52450