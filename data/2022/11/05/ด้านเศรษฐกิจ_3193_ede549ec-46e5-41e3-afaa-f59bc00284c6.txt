รัฐบาลไทย-ข่าวทำเนียบรัฐบาล-ปลัดฯ กอบชัย เป็นประธานการประชุมพร้อมมอบนโยบาย และแนวทางการปฏิบัติงานให้กับคณะทำงาน จัดทำระบบใบอนุญาตอิเล็กทรอนิกส์ของกระทรวงอุตสาหกรรม


วันพฤหัสบดีที่ 17 มีนาคม 2565
พิมพ์
ปลัดฯ กอบชัย เป็นประธานการประชุมพร้อมมอบนโยบาย และแนวทางการปฏิบัติงานให้กับคณะทำงาน จัดทำระบบใบอนุญาตอิเล็กทรอนิกส์ของกระทรวงอุตสาหกรรม
นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานการประชุมพร้อมมอบนโยบายและแนวทางการปฏิบัติงานให้กับคณะทำงานจัดทำระบบใบอนุญาตอิเล็กทรอนิกส์ของกระทรวงอุตสาหกรรม
ปลัดฯ กอบชัย เป็นประธานการประชุมพร้อมมอบนโยบายและแนวทางการปฏิบัติงานให้กับคณะทำงานจัดทำระบบใบอนุญาตอิเล็กทรอนิกส์ของกระทรวงอุตสาหกรรม
วันนี้ (17 มีนาคม 2565) นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานการประชุมคณะทำงานจัดทำระบบใบอนุญาตอิเล็กทรอนิกส์ของกระทรวงอุตสาหกรรม ครั้งที่ 1/2565 พร้อมมอบนโยบายและแนวทางการปฏิบัติงานให้กับ คณะทำงานฯ ซึ่งทำหน้าที่ในการกำกับ ดูแล ติดตาม ตรวจสอบ สนับสนุน รวมถึงแก้ไขปัญหาและให้ข้อเสนอแนะการดำเนินงานพัฒนาระบบออกใบอนุญาตอิเล็กทรอนิกส์ (ร.ง.4 ออนไลน์) ของกระทรวงอุตสาหกรรม สำหรับอำนวยความสะดวกในการให้บริการยื่นคำขอรับใบอนุญาตประกอบกิจการโรงงาน ร.ง.4 รวมถึงการออกใบอนุญาตในรูปแบบอิเล็กทรอนิกส์ ทั้งนี้ที่ประชุมได้ร่วมกันพิจารณาแนวทางการดำเนินการพัฒนาระบบออกใบอนุญาตอิเล็กทรอนิกส์ (ร.ง.4 ออนไลน์) ของกระทรวงอุตสาหกรรม โดยมีนายวีระวัฒน์ ศรีสม ผู้อำนวยการศูนย์เทคโนโลยีสารสนเทศและการสื่อสาร สำนักงานปลัดกระทรวงอุตสาหกรรม นายธีรทัศน์ อิศรางกูร ณ อยุธยา ผู้อำนวยการศูนย์เทคโนโลยีสารสนเทศและการสื่อสาร กรมโรงงานอุตสาหกรรม และคณะทำงานฯ ร่วมประชุม ณ ห้อง อก.2 ชั้น 3 อาคารสำนักงานปลัดกระทรวงอุตสาหกรรม และผ่านโปรแกรม ZOOM

ที่มา : https://www.thaigov.go.th/news/contents/details/52675