รัฐบาลไทย-ข่าวทำเนียบรัฐบาล-ธอส. เอาใจคนอยากมีบ้าน!! คัดบ้านมือสอง คุณภาพดี 238 รายการ ลดสูงสุด 40% ราคาขายต่ำสุดเริ่มต้นเพียง 75,000 บาท ในงาน GHB ALL HOME EXPO 2022 @สมุทรสาคร


วันพุธที่ 17 สิงหาคม 2565
พิมพ์
ธอส. เอาใจคนอยากมีบ้าน!! คัดบ้านมือสอง คุณภาพดี 238 รายการ  ลดสูงสุด 40% ราคาขายต่ำสุดเริ่มต้นเพียง 75,000 บาท ในงาน GHB ALL HOME EXPO 2022 @สมุทรสาคร
ธอส. จัดงาน GHB ALL HOME EXPO 2022 : มหกรรมบ้านมือสอง ธอส. @สมุทรสาคร วันที่ 19-21 สิงหาคม 2565 โดยได้คัดบ้านมือสองทำเลเด่น คุณภาพดี 238 รายการ มาเอาใจคนอยากมีบ้าน ลดสูงสุดถึง 40% ราคาขายต่ำสุดเริ่มต้นเพียง 75,000 บาทเท่านั้น
ธนาคารอาคารสงเคราะห์ (ธอส.) จัดงาน GHB ALL HOME EXPO 2022 : มหกรรมบ้านมือสอง ธอส. @สมุทรสาคร วันที่ 19-21 สิงหาคม 2565 โดยได้คัดบ้านมือสองทำเลเด่น คุณภาพดี 238 รายการ มาเอาใจคนอยากมีบ้าน ลดสูงสุดถึง 40% ราคาขายต่ำสุดเริ่มต้นเพียง 75,000 บาทเท่านั้น พิเศษ!! โปรโมชั่นสำหรับผู้ซื้อบ้านมือสอง ธอส. ในงานมีโอกาสได้รับสินเชื่ออัตราดอกเบี้ย 0 % นานสูงสุด 24 เดือน พร้อมของสมนาคุณพิเศษ  และเตรียมพบกับทรัพย์เด่นจำนวน 20 รายการ ในช่วง “GHB ALL HOME LIVE : บ้านถูกและดี...นาทีเดียว” มาจำหน่ายผ่านไลฟ์สดใน Facebook Page : บ้านมือสอง ธอส.@ghballhome ในวันอาทิตย์ที่ 21 สิงหาคม 2565 ระหว่างเวลา 15.00 – 16.00 น. ซึ่งจัดขึ้น ณ ศูนย์การค้าเซ็นทรัล พระราม 2
นายฉัตรชัย ศิริไล กรรมการผู้จัดการ ธนาคารอาคารสงเคราะห์ (ธอส.) เปิดเผยว่า ธอส. เพิ่มทางเลือกให้กับผู้ที่ต้องการมีที่อยู่อาศัยเป็นของตนเอง จึงได้จัดงาน GHB ALL HOME EXPO 2022 : มหกรรมบ้านมือสอง ธอส. @สมุทรสาคร ระหว่างวันที่ 19-21 สิงหาคม 2565 ณ ศูนย์การค้าเซ็นทรัล พระราม 2 โดยนำทรัพย์มือสองคุณภาพดี ทำเลเด่น และราคาคุ้มค่าจำนวน  238 รายการ ทั้งทรัพย์ในกรุงเทพฯ ปริมณฑล และทรัพย์ในภูมิภาค ทั้งประเภทบ้านเดี่ยว บ้านแฝด ทาวน์เฮ้าส์ ห้องชุด(คอนโดมิเนียม) และที่ดินเปล่า พร้อมส่วนลด สูงสุด 40% จากราคาปกติ โดยทรัพย์ที่มีราคาต่ำสุดเพียง 75,000 บาท ได้แก่ ทรัพย์ประเภทห้องชุด ชั้นที่ 5 จาก 5 ชั้น ขนาดเนื้อที่ 32.38 ตารางเมตร ในโครงการอ้อมน้อยคอนโดมิเนียมซี 2 อ.กระทุ่มแบน จ.สมุทรสาคร ขณะที่ทรัพย์เด่นทำเลดีที่น่าสนใจ ได้แก่ ทรัพย์ประเภททาวน์เฮ้าส์ ขนาดเนื้อที่ 24.9 ตารางวา ในโครงการฮาบิทาวน์ เนสท์ ท่าข้าม-พระราม 2 เขตบางขุนเทียน กรุงเทพฯ มีราคาอยู่ที่ 2,635,000 บาท เนื่องจากเป็นทรัพย์ที่เดินทางได้หลายเส้นทาง และใกล้สิ่งอำนวยความสะดวกมากมาย อาทิ โรงเรียน โรงพยาบาล และห้างสรรพสินค้า และทรัพย์ประเภทบ้านเดี่ยว 2 ชั้น ขนาดเนื้อที่ 61 ตารางวา ในโครงการหมู่บ้านกำแพงแสนกรีนแลนด์ อ.กำแพงแสน จ.นครปฐม ราคาอยู่ที่ 3,330,000 บาท ซึ่งเป็นทรัพย์ที่อยู่ในตัวเมือง เดินทางสะดวก เหมาะสำหรับการอยู่อาศัยเป็นอย่างมาก พิเศษ!! ผู้ที่ซื้อทรัพย์ภายในงานมีโอกาสได้รับสินเชื่ออัตราดอกเบี้ย 0% นานสูงสุด 24 เดือน (เงื่อนไขเป็นไปตามที่ธนาคารกำหนด) และผู้ที่ลงทะเบียนจองซื้อบ้านมือสองภายในงานสามารถรับของที่ระลึกกลับบ้านได้เลย!!!
นอกจากนี้ ในวันอาทิตย์ที่ 21 สิงหาคม 2565 ระหว่างเวลา 15.00 – 16.00 น. ยังจะได้พบกับทรัพย์เด่นจำนวน 20 รายการ ที่นำมาจำหน่ายในช่วง “GHB ALL HOME LIVE : บ้านถูกและดี...นาทีเดียว” ผ่านไลฟ์สดใน Facebook Page : บ้านมือสอง ธอส. @ghballhome โดยจะทำให้มีบ้านเป็นของตนเองได้ง่ายๆ เพียงพิมพ์ CF ทรัพย์ที่ต้องการใต้คอมเม้นระหว่างไลฟ์เป็นรายแรก จากนั้นจะมีเจ้าหน้าที่ธนาคารติดต่อเพื่อดำเนินการตามขั้นตอนต่างๆ ต่อไป สอบถามข้อมูลเพิ่มเติมได้ที่ GHBank Call Center โทร. 0-2645-9000 กด 5 หรือ Facebook Fanpage ธนาคารอาคารสงเคราะห์ หรือ ดูข้อมูลบ้านมือสอง ธอส. ได้ที่ www.ghbhomecenter.com, Mobile Application : G H Bank Smart NPA และ Line Official Account : @GHBALLHOME

ที่มา : https://www.thaigov.go.th/news/contents/details/58109