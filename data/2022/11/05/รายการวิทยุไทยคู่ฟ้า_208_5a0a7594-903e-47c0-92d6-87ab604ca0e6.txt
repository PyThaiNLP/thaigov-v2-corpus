รัฐบาลไทย-ข่าวทำเนียบรัฐบาล-โครงการช่วยชาวไร่ตัดอ้อยสด ปี 63-64 ลดการเผาได้ร้อยละ 23.23


วันจันทร์ที่ 13 ธันวาคม 2564
พิมพ์
โครงการช่วยชาวไร่ตัดอ้อยสด ปี 63-64 ลดการเผาได้ร้อยละ 23.23
วันเสาร์ที่ 11 ธันวาคม 2564
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลเผยผลการดำเนินโครงการช่วยเหลือเกษตรกรชาวไร่อ้อยตัดอ้อยสดเพื่อลดฝุ่น PM2.5 เมื่อฤดูการผลิตปี 2563/64 ที่จ่ายเงินช่วยเหลือเสร็จสิ้นไปแล้วเมื่อวันที่ 30 ก.ย.64 โดยเกษตรกรที่ตัดอ้อยสดคุณภาพดีไม่ถูกไฟไหม้ส่งให้โรงงานได้รับเงินช่วยเหลือในอัตรา 120 บาท/ตัน มีเกษตรกรได้รับประโยชน์ 122,613 ราย คิดเป็นเงินรวม 5,933 ล้านบาท มีปริมาณอ้อยสดส่งโรงงาน 49 ล้านตัน เมื่อเปรียบเทียบกับฤดูการผลิตในปีก่อนพบว่า พื้นที่เก็บเกี่ยวอ้อยไฟไหม้ลดลงจาก 5.7 ล้านไร่ เหลือเพียง 2.87 ล้านไร่ หรือลดลงร้อยละ 23.23 ปริมาณอ้อยไฟไหม้ลดจาก 37 ล้านตัน เหลือ 17.6 ล้านตัน และยังช่วยลดต้นทุนในการตัดอ้อยสดของชาวไร่อ้อย จูงใจให้เกษตรกรตัดอ้อยสดส่งโรงงาน ลดการเผาได้มากขึ้น
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/49378