รัฐบาลไทย-ข่าวทำเนียบรัฐบาล-สมัครงาน - ลาป่วย - เบิกค่าประโยชน์ทดแทนจากประกันสังคม ใช้ใบเสร็จ - ใบรับรองแพทย์อิเล็กทรอนิกส์ จากแอปฯ “หมอพร้อม” ได้


วันเสาร์ที่ 30 เมษายน 2565
สมัครงาน - ลาป่วย - เบิกค่าประโยชน์ทดแทนจากประกันสังคม ใช้ใบเสร็จ - ใบรับรองแพทย์อิเล็กทรอนิกส์ จากแอปฯ “หมอพร้อม” ได้
.....
กระทรวงแรงงาน ร่วมกับกระทรวงสาธารณสุข นำระบบการออกใบรับรองแพทย์อิเล็กทรอนิกส์ (MOPH Certificate) อำนวยความสะดวกให้กับประชาชน ใช้ใบรับรองแพทย์สำหรับทำธุรกรรม ทางอิเล็กทรอนิกส์ต่าง ๆ เพิ่มความปลอดภัยและความน่าเชื่อถือให้กับเอกสารอิเล็กทรอนิกส์ รองรับการพัฒนาระบบสุขภาพแบบ Digital Health
.
การนำใบรับรองแพทย์อิเล็กทรอนิกส์มาใช้งานในครั้งนี้ จะส่งผลดีต่อผู้ประกอบการ ลูกจ้าง ผู้ประกันตน เช่น นำไปใช้สมัครงาน ลาป่วย หลักฐานประกอบการวินิจฉัยสั่งจ่ายประโยชน์ทดแทนจากสำนักงานประกันสังคม และเพิ่มช่องทาง ใบรับรองแพทย์อิเล็กทรอนิกส์ ผ่านแอปฯ “หมอพร้อม” ให้ได้รับความสะดวก รวดเร็วขึ้น สามารถตรวจสอบความถูกต้องของเอกสาร ป้องกันการปลอมแปลง ได้เป็นอย่างดี
.
ผู้ประกันตนสามารถโหลดเอกสารใบรับรองแพทย์อิเล็กทรอนิกส์ ตามกระทรวงสาธารณสุขกำหนด และกรณีใบเสร็จรับเงินอิเล็กทรอนิกส์ของคณะแพทยศาสตร์ศิริราชพยาบาล ม.มหิดล เพื่อใช้ยื่นขอรับประโยชน์ทดแทนได้ที่สำนักงานประกันสังคมกรุงเทพมหานครพื้นที่ทั้ง 12 แห่ง สำนักงานประกันสังคมจังหวัด/สาขา/ที่ท่านสะดวก
.
ตรวจสอบรายชื่อหน่วยบริการที่เข้าร่วมออกเอกสารใบรับรองแพทย์อิเล็กทรอนิกส์ ได้ที่เว็บไซต์กระทรวงสาธารณสุข https://mohpromt.moph.go.th/mpc/mophcertificate/ หรือสอบถามรายละเอียดเพิ่มเติม สายด่วน 1506 ตลอด 24 ชั่วโมง
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/54102