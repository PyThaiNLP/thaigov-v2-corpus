รัฐบาลไทย-ข่าวทำเนียบรัฐบาล-นายชาครีย์ บำรุงวงศ์ ที่ปรึกษาด้านเศรษฐกิจการขนส่งทางบก กระทรวงคมนาคม ให้ H.E. Vasim Sorya ปลัดกระทรวงโยธาธิการและการขนส่งกัมพูชาเข้าพบ


วันพฤหัสบดีที่ 21 กรกฎาคม 2565
นายชาครีย์ บำรุงวงศ์ ที่ปรึกษาด้านเศรษฐกิจการขนส่งทางบก กระทรวงคมนาคม ให้ H.E. Vasim Sorya ปลัดกระทรวงโยธาธิการและการขนส่งกัมพูชาเข้าพบ
ร่วมหารือในประเด็นความร่วมมือด้านคมนาคมขนส่งระหว่างประเทศ
นายชาครีย์ บำรุงวงศ์ ที่ปรึกษาด้านเศรษฐกิจการขนส่งทางบก กระทรวงคมนาคม ให้ H.E. Vasim Sorya, Under Secretary of State, Ministry of Public Works and Transport และคณะเข้าพบ พร้อมด้วยผู้แทนองค์การความร่วมมือระหว่างประเทศญี่ปุ่น (JICA) ร่วมหารือในประเด็นความร่วมมือด้านคมนาคมขนส่งระหว่างประเทศไทยและกัมพูชา เมื่อวันที่ 20 กรกฎาคม 2565 ณ ห้องประชุม กระทรวงคมนาคม
ทั้งนี้ ที่ประชุมได้หารือเกี่ยวกับการผลักดันความร่วมมือด้านคมนาคมขนส่งระหว่างสองประเทศ โดยเฉพาะความเป็นไปได้ในการเปิดใช้ด่านพรมแดนบ้านหนองเอี่ยน - สตึงบท เป็นการชั่วคราวก่อนการเปิดใช้อย่างเป็นทางการ รวมถึงการเปิดใช้พื้นที่ควบคุมร่วมกัน (Common Control Area: CCA) เพื่ออำนวยความสะดวกในการขนส่งระหว่างไทย - กัมพูชา และลดปัญหาความแออัดบริเวณด่านพรมแดนอรัญประเทศ - ปอยเปต โดยสนับสนุนให้ทั้งสองฝ่ายเจรจาร่างความตกลงทวิภาคีว่าด้วยการขนส่งข้ามแดนทางถนนระหว่างประเทศไทยและกัมพูชาให้ได้ข้อสรุปโดยเร็ว ซึ่งความร่วมมือนี้จะช่วยส่งเสริมความเชื่อมโยงด้านคมนาคมระหว่างทั้งสองประเทศ

ที่มา : https://www.thaigov.go.th/news/contents/details/57091