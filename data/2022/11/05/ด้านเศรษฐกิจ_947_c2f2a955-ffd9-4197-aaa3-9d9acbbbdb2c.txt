รัฐบาลไทย-ข่าวทำเนียบรัฐบาล-ดีอีเอส ร่วมเวทีคณะอนุกรรมการด้านสารัตถะ เตรียมการจัดการประชุมผู้นำเขตเศรษฐกิจเอเปค


วันพฤหัสบดีที่ 16 กันยายน 2564
ดีอีเอส ร่วมเวทีคณะอนุกรรมการด้านสารัตถะ เตรียมการจัดการประชุมผู้นำเขตเศรษฐกิจเอเปค
ดีอีเอส ร่วมเวทีคณะอนุกรรมการด้านสารัตถะ เตรียมการจัดการประชุมผู้นำเขตเศรษฐกิจเอเปค
เมื่อวันที่ 16 กันยายน 2564  นางปิยนุช วุฒิสอน ผู้ตรวจราชกระทรวงดิจิทัลเพื่อเศรษฐกิจและสังคมได้รับมอบหมายจากการปลัดกระทรวงดิจิทัลเพื่อเศรษฐกิจและสังคม เพื่อเข้าร่วมการประชุมคณะอนุกรรมการด้านสารัตถะ เพื่อเตรียมการจัดการประชุมผู้นำเขตเศรษฐกิจเอเปคและการประชุมที่เกี่ยวข้อง ในช่วงที่ประเทศไทยเป็นเจ้าภาพจัดการประชุมเอเปค ปี พ.ศ. 2565 ครั้งที่ 3 / 2564 ผ่านระบบการประชุมทางไกล โปรแกรม Cisco Webex ณ ห้องประชุม 801 ชั้น 8 สำนักงานปลัดกระทรวงดิจิทัลเพื่อเศรษฐกิจและสังคม โดยมีรองนายกรัฐมนตรีและรัฐมนตรีว่าการกระทรวงการต่างประเทศ (นายดอน ปรมัตถ์วินัย) เป็นประธานการประชุมฯ  โดยในการประชุมดังกล่าว มีประเด็นที่เกี่ยวข้องกับกระทรวงฯ คือ โครงการกิจกรรมเสวนา ICT Roundtable for TEL64 “Towards the NEXT Normal: the Future of Digital Manpower” ซึ่งเป็นข้อริเริ่ม/โครงการ ของไทยในการเป็นเจ้าภาพเอเปคปี 2565 ภายใต้ประเด็นสำคัญ (Priorities) ด้านการอำนวยความสะดวกการค้าและการลงทุน มีวัตถุประสงค์เพื่อเป็นเวทีหารือร่วมกันระหว่างผู้เชี่ยวชาญ หน่วยงานที่เกี่ยวข้อง และภาคเอกชนของเขตเศรษฐกิจสมาชิกเอเปค เพื่อร่วมกันแลกเปลี่ยนประสบการณ์ ข้อมูล ข้อคิดเห็นแนวปฏิบัติที่ดี และทิศทางการพัฒนากำลังคนด้านดิจิทัล ภายหลังการแพร่ระบาดของโรคโควิด – 19 และในการประชุมดังกล่าวจะมีการพิจารณาประเด็นสำคัญ ได้แก่ (1) การรับทราบผลการประชุมคณะกรรมการระดับชาติฯ ครั้งที่2 / 2564 และ (2) รับทราบและพิจารณาผลการประชุม นลักษณะ Ad - Hoc Group เพื่อพัฒนา Key Deliverables ในแต่ละ Priorities ทั้ง 3 ด้าน
***********

ที่มา : https://www.thaigov.go.th/news/contents/details/45908