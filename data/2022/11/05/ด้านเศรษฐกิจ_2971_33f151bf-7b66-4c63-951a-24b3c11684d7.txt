รัฐบาลไทย-ข่าวทำเนียบรัฐบาล-ปลัดกอบชัยฯ เป็นประธานการประชุมหารือเตรียมการจัดประชุมคณะกรรมการ กอช. ภายในกระทรวงอุตสาหกรรม


วันพุธที่ 23 กุมภาพันธ์ 2565
พิมพ์
ปลัดกอบชัยฯ เป็นประธานการประชุมหารือเตรียมการจัดประชุมคณะกรรมการ กอช. ภายในกระทรวงอุตสาหกรรม
นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานการประชุมหารือเตรียมการจัดประชุมคณะกรรมการพัฒนาอุตสาหกรรมแห่งชาติ (กอช.) ภายในกระทรวงอุตสาหกรรม
ปลัดกอบชัยฯ เป็นประธานการประชุมหารือเตรียมการจัดประชุมคณะกรรมการ กอช.ภายในกระทรวงอุตสาหกรรม
วันนี้ (23 กุมภาพันธ์ 2565) เวลา 14.00 น. นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานการประชุมหารือเตรียมการจัดประชุมคณะกรรมการพัฒนาอุตสาหกรรมแห่งชาติ (กอช.) ภายในกระทรวงอุตสาหกรรม โดยมี นางวรวรรณ ชิตอรุณ รองปลัดกระทรวงอุตสาหกรรม นายทาวัณ ทวีถาวรสวัสดิ์ ผู้ช่วยปลัดกระทรวงอุตสาหกรรม และคณะกรรมการฯ เข้าร่วมประชุมเตรียมการ ณ ห้องประชุม อก.1 ชั้น 2 อาคารสำนักงานปลัดกระทรวงอุตสาหกรรม และประชุมผ่านสื่ออิเล็กทรอนิกส์ โปรแกรม Zoom
ที่ประชุมได้ร่วมกันพิจารณา ร่างแผนปฏิบัติการด้านการพัฒนาอุตสาหกรรมอิเล็กทรอนิกส์อัจฉริยะ (Smart Electronics) ระยะที่ 1 (พ.ศ.2564-2570) มาตรการส่งเสริมการอยู่ร่วมกันระหว่างชุมชนและอุตสาหกรรมด้วยการพัฒนาเมืองอุตสาหกรรมเชิงนิเวศ การแก้ไขปัญหาอุปสรรคด้านกฎหมายที่มีต่อการพัฒนาอุตสาหกรรม  มาตรการส่งเสริมการผลิตและใช้ประโยชน์พลังงานหมุนเวียนจากวัสดุเหลือใช้ทางการเกษตรและก๊าซชีวภาพในอุตสาหกรรมเกษตร (อ้อยมันสำปะหลัง และปาล์มน้ำมัน) ตามโมเดลเศรษฐกิจ BCG และแนวการพัฒนาเกษตรอุตสาหกรรม

ที่มา : https://www.thaigov.go.th/news/contents/details/51866