รัฐบาลไทย-ข่าวทำเนียบรัฐบาล-ดีอีเอส ทดสอบระบบ e-saraban ส่งเอกสารข้ามหน่วยงาน เริ่ม 29 ก.ค. 2564


วันอังคารที่ 29 มิถุนายน 2564
ดีอีเอส ทดสอบระบบ e-saraban ส่งเอกสารข้ามหน่วยงาน เริ่ม 29 ก.ค. 2564
ดีอีเอส ทดสอบระบบ e-saraban ส่งเอกสารข้ามหน่วยงาน เริ่ม 29 ก.ค. 2564
เมื่อวันที่ 29 มิถุนายน 2564 นายเนวินธุ์ ช่อชัยทิพฐ์ ผู้ช่วยรัฐมนตรีประจำกระทรวงดิจิทัลเพื่อเศรษฐกิจและสังคม เป็นประธานการประชุมคณะทำงาน e-office ผ่านระบบ Video Conference ณ ห้องประชุม MDES 2 ชั้น 9 กระทรวงดิจิทัลเพื่อเศรษฐกิจและสังคม โดยที่ประชุม รับทราบความคืบหน้าการเชื่อมต่อของ สป.ดศ. สดช. DEPA และ ETDA ซึ่งเป็นหน่วยงานที่มีระบบ e-saraban อยู่แล้ว ได้หารือในประเด็นเรื่องการส่งเอกสารอิเล็กทรอนิกส์ระหว่างหน่วยงาน เพื่อให้รองรับการประกาศกับสำนักนายกรัฐมนตรีว่าด้วยเรื่องสารบรรณ (พ.ค. 2564) ที่เปิดทางเลือกให้หน่วยงานสามารถส่งเอกสารอิเล็กทรอนิกส์ผ่านระบบอีเมลของหน่วยงานทั้งสามหน่วยงานรวมถึง ETDA อยู่ในระหว่างดำเนินการปรับระบบเพื่อให้รองรับประกาศดังกล่าว โดยจะทดสอบการส่งเอกสารข้ามหน่วยงานในวันที่ 29 ก.ค. 2564 นอกจากนี้ ที่ประชุมได้รับทราบผลการทดสอบระบบสารบรรณของสำนักงานสถิติแห่งชาติ และการหารือรายละเอียดวิธีการการติดตั้งระบบ e-Saraban กับ NT
***********

ที่มา : https://www.thaigov.go.th/news/contents/details/43259