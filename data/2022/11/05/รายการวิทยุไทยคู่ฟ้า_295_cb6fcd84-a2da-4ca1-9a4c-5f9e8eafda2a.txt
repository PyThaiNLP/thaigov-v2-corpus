รัฐบาลไทย-ข่าวทำเนียบรัฐบาล-ต่อยอดความสัมพันธ์ ขยายตลาดแรงงานไทยสู่ซาอุดีอาระเบีย


วันพุธที่ 9 มีนาคม 2565
พิมพ์
ต่อยอดความสัมพันธ์ ขยายตลาดแรงงานไทยสู่ซาอุดีอาระเบีย
วันจันทร์ที่ 7 มีนาคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลต่อยอดความสัมพันธ์ทางเศรษฐกิจไทย-ซาอุดีอาระเบีย โดยลงนามในข้อตกลงร่วมกัน 2 ฉบับ คือ ข้อตกลงว่าด้วยการจัดหาแรงงาน และ ข้อตกลงว่าด้วยการจัดหาแรงงานทำงานบ้าน สำหรับแรงงานทั่วไป เช่น สาขาอาชีพอุตสาหกรรมก่อสร้าง สุขภาพและบริการ และแรงงานทำงานบ้าน เช่น แม่บ้าน คนขับรถ พี่เลี้ยงเด็ก คนสวน โดยกระทรวงทรัพยากรมนุษย์และการพัฒนาสังคมแห่งซาอุดีอาระเบีย จะเป็นผู้ระบุคุณสมบัติและประเภทของงานที่เสนอให้มีการจัดหาแรงงาน รวมทั้งค่าจ้าง ผลประโยชน์ และเงื่อนไขอื่น ๆ ที่เกี่ยวข้อง เพื่อสร้างความมั่นใจแก่แรงงานไทยที่เดินทางไปทำงานที่ซาอุดีอาระเบีย ว่าจะได้รับการจ้างงานอย่างเป็นธรรม ตลอดจนได้รับความช่วยเหลือและคุ้มครองสิทธิตามกฎหมายแรงงาน
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/52292