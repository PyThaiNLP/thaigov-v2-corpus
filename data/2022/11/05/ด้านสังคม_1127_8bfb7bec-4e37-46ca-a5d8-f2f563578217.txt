รัฐบาลไทย-ข่าวทำเนียบรัฐบาล-ชัยวุฒิ เตือนให้บัญชี มิจฉาชีพ เปิดบัญชีม้าผิดกฎหมาย


วันศุกร์ที่ 21 มกราคม 2565
ชัยวุฒิ เตือนให้บัญชี มิจฉาชีพ เปิดบัญชีม้าผิดกฎหมาย
ชัยวุฒิ เตือนให้บัญชี มิจฉาชีพ เปิดบัญชีม้าผิดกฎหมาย
รมว.ดิจิทัล เตือนประชาชนให้บัญชีมิจฉาชีพเป็นบัญชีม้าผิดกฎหมายฐานตัวการร่วม ย้ำ ดำเนินการตามล่าคอลเซ็นเตอร์อย่างจริงจัง
นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจเเละสังคม (ดีอีเอส) เปิดเผยระหว่างลงพื้นที่ตรวจเยี่ยมโครงการเน็ตประชารัฐ ที่หมู่บ้านยางเปาเหนือ อ.อ๋มก๋อย จ. เชียงใหม่  เกี่ยวกับกรณีที่ เเก๊งมิจฉาชีพ ประกาศรับซื้อ บัญชีธนาคารเพื่อนำไปใช้เปิดเป็นบัญชีม้าหลอกหลวงประชาชน โดยระบุว่า เเม้ว่าการเปิดบัญชีจะไม่มีความผิดทางกฎหมาย เเต่อยากเตือนคนที่คิดว่าจะนำบัญชีไปขายให้เเก๊งมิจฉาชีพ หากพบจะถือว่ามีความผิดในฐานะตัวการร่วม เป็นผู้ร่วมขบวนการ ซึ่งขณะนี้ได้สั่งการตรวจสอบ เพื่อล่าตัวกระบวนการบัญชีม้า อย่างเร่งด่วนเพราะมีประชาชนถูกหลอกทุกวัน ดังนั้นจึงอยากฝากเตือนประชาชนว่าช่วงนี้ แก๊ง call center ระบาดหนัก อย่าหลงเชื่อโอนเงิน หรืออย่าตกใจเมื่อมิจฉาชีพ ส่งเอกสารทางราชการปลอมมาทางไลน์ วิธีการคือให้ตรวจสอบไปที่หน่วยราชการของเอกสารนั้น หรือสอบถามไปที่สายด่วน call center 1212 ของกระทรวงดิจิทัลฯ ซึ่งเปิดให้บริการตลอด24 ชั่วโมง
อย่างไรก็ตามการลงพื้นที่พบปะกับประชาชนในวันนี้ รมว.ดิจิทัลได้นำถุงยังชีพ จากบริษัท โทรคมนาคมแห่งชาติจำกัด  และอุปกรณ์การศึกษา ไปมอบให้กับชาวบ้านเเละเด็กๆพร้อมกับพูดคุย พร้อมฝากเตือนชาวบ้านในพื้นที่ เกี่ยวกับภัยจากเเก๊ง call center ว่าอย่าไปหลงเชื่อ โอนเงิน อย่างเด็ดขาด จำไว้สั่นๆ ว่า อย่าเชื่อ อย่าโอน เพราะถ้าโอนไปเเล้ว โอกาสที่จะได้กลับมานั้นยาก เบื้องต้นก็มีการประสานไปยังธนาคารทุกธนาคารทำข้อความเตือนประชาชนก่อนโอนเงินทุกครั้งอีกด้วย
************

ที่มา : https://www.thaigov.go.th/news/contents/details/50775