รัฐบาลไทย-ข่าวทำเนียบรัฐบาล- นิพนธ์ เตือน จังหวัดภาคใต้ ฝั่งอ่าวไทย เสี่ยงน้ำท่วมฉับพลัน สั่งการ ปภ. ผู้ว่าฯ เฝ้าระวังอย่างเนื่อง หลังภาคใต้ยังเผชิญช่วงมรสุม


วันอาทิตย์ที่ 28 พฤศจิกายน 2564
พิมพ์
นิพนธ์ เตือน จังหวัดภาคใต้ ฝั่งอ่าวไทย เสี่ยงน้ำท่วมฉับพลัน สั่งการ ปภ. ผู้ว่าฯ เฝ้าระวังอย่างเนื่อง หลังภาคใต้ยังเผชิญช่วงมรสุม
นิพนธ์ เตือน จังหวัดภาคใต้ ฝั่งอ่าวไทย เสี่ยงน้ำท่วมฉับพลัน สั่งการ ปภ. ผู้ว่าฯ เฝ้าระวังอย่างเนื่อง หลังภาคใต้ยังเผชิญช่วงมรสุม
เมื่อวันที่ 28 พฤศจิกายน 2564 นายนิพนธ์ บุญญามณี รัฐมนตรีช่วยว่าการกระทรวงมหาดไทย เปิดเผยว่า กรมป้องกันและบรรเทาสาธารณภัย(ปภ.) กระทรวงมหาดไทย ได้มีการติดตามสภาวะอากาศในช่วงฤดูมรสุมของภาคใต้อย่างต่อเนื่อง ประกอบกับกรมอุตุนิยมวิทยาได้มีประกาศแจ้งรายงานว่า สถานการณ์ของการเกิดร่องมรสุมพาดผ่านภาคใต้ตอนล่าง และมรสุมตะวันออกเฉียงเหนือที่พัดปกคลุมอ่าวไทยและ ภาคใต้มีกำลังค่อนข้างแรง ทำให้ภาคใต้ทั่วทั้งภาคมีฝนตกหนักถึงหนักมากในบางพื้นที่ มีผลกระทบจนตั้งแต่วันที่ 28 พฤศจิกายน - 1 ธันวาคม 2564 ทั้งนี้ ร่องมรสุมพาดผ่านภาคใต้ตอนล่าง ประกอบกับหย่อมความกดอากาศต่ำที่ปกคลุมบริเวณทะเลจีนใต้ตอนล่างจะเคลื่อนเข้าสู่แนวร่องมรสุมที่พาดผ่านบริเวณภาคใต้ตอนล่าง ในขณะที่มรสุมตะวันออกเฉียงเหนือกำลังค่อนข้างแรงพัดปกคลุมอ่าวไทยและภาคใต้ ลักษณะเช่นนี้ทำให้ภาคใต้มีฝนเพิ่มขึ้น และมีฝนตกหนักถึงหนักมากบางแห่ง บริเวณจังหวัดชุมพร สุราษฎร์ธานี นครศรีธรรมราช พัทลุง สงขลา ปัตตานี ยะลา นราธิวาส ระนอง พังงา ภูเก็ต กระบี่ ตรัง และสตูล ทำให้พื้นที่เสี่ยงภัยบริเวณดังกล่าวเสี่ยงอันตราย จากฝนตกหนักและฝนที่ตกสะสม ซึ่งอาจทำให้เกิดน้ำท่วมฉับพลันและน้ำป่าไหลหลากได้
สำหรับคลื่นลมบริเวณอ่าวไทยมีกำลังปานกลาง และมีคลื่นสูงประมาณ 2 เมตร บริเวณที่มีฝนฟ้าคะนองคลื่นสูงมากกว่า 2 เมตร
นายนิพนธ์ กล่าวเพิ่มเติมว่า ได้กำชับให้ผู้ว่าราชการจังหวัดพื้นที่ภาคใต้ได้เร่งเตรียมความพร้อมทั้งเครื่องมือ เครื่องจักรกลสาธารณภัย และเจ้าหน้าที่ ในการเตรียมแผนเผชิญเหตุเพื่อช่วยเหลือพี่น้องประชาชนในพื้นที่เสี่ยงเกิดน้ำท่วมฉับพลันนอกจากนี้ ให้ปภ.ได้ติดตามสถานการณ์ เพื่อการบูรณาการกับหน่วยข้างเคียงอย่างทันท่วงที รวมทั้งแจ้งข่าวสารที่สำคัญและเร่งด่วนให้ประชาชนได้ทราบอย่างใกล้ชิด

ที่มา : https://www.thaigov.go.th/news/contents/details/48811