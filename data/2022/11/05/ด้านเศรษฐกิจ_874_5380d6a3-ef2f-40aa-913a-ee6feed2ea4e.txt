รัฐบาลไทย-ข่าวทำเนียบรัฐบาล-กระทรวงเกษตรฯ จัดประชุมเตรียมความพร้อมสำหรับการเข้าร่วมการประชุมสุดยอดผู้นำระบบอาหารโลก


วันพฤหัสบดีที่ 9 กันยายน 2564
กระทรวงเกษตรฯ จัดประชุมเตรียมความพร้อมสำหรับการเข้าร่วมการประชุมสุดยอดผู้นำระบบอาหารโลก
กระทรวงเกษตรฯ จัดประชุมเตรียมความพร้อมสำหรับการเข้าร่วมการประชุมสุดยอดผู้นำระบบอาหารโลก
เมื่อวันที่ 8 ก.ย. 64 ดร.ทองเปลว กองจันทร์ ปลัดกระทรวงเกษตรและสหกรณ์ เป็นประธานการประชุมคณะกรรมการประสานงานกับองค์การอาหารและเกษตรแห่งสหประชาชาติและการเกษตรต่างประเทศ ครั้งที่ 2/2564 ผ่านระบบออนไลน์ พร้อมด้วยนายระพีภัทร์ จันทรศรีวงศ์ ในฐานะเลขาธิการสำนักงานประสานงานกับองค์การอาหารและเกษตรแห่งสหประชาชาติและการเกษตรต่างประเทศ เป็นกรรมการ
ทั้งนี้ ในที่ประชุมได้นำเสนอผลการดำเนินงานเพื่อเตรียมความพร้อมสำหรับการเข้าร่วมการประชุมสุดยอดผู้นำระบบอาหารโลก (UN Food Systems Summit 2021: UNFSS) โดย ดร.วนิดา กำเนิดเพ็ชร์ ผู้อำนวยการสำนักการเกษตรต่างประเทศ ในฐานะฝ่ายเลขานุการ และที่ประชุมได้ร่วมกันพิจารณาประเด็นสำคัญในร่างคำกล่าวสุนทรพจน์ของนายกรัฐมนตรีในการประชุม UNFSS ที่จะได้นำเสนอในการประชุม UNFSS ที่จะมีขึ้นในวันที่ 23 กันยายน 2564 เวลา 20.00 และสิ้นสุดเวลา 05.00 น. ของวันที่ 24 กันยายน 2564 (เวลาประเทศไทย) ทั้งนี้ นายธนวรรษ เทียนสิน อัครราชทูต (ฝ่ายเกษตร) ประจำกรุงโรม ได้นำเสนอข้อมูลเกี่ยวกับการประชุม UNFSS เพิ่มเติมต่อที่ประชุมด้วย

ที่มา : https://www.thaigov.go.th/news/contents/details/45664