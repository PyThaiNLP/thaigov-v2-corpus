รัฐบาลไทย-ข่าวทำเนียบรัฐบาล-ครม. เคาะวงเงินกว่า 6,000 ล้าน ทำระบบ "คลาวด์กลางภาครัฐ” เสริมความมั่นคงไซเบอร์


วันพฤหัสบดีที่ 31 มีนาคม 2565
ครม. เคาะวงเงินกว่า 6,000 ล้าน ทำระบบ "คลาวด์กลางภาครัฐ” เสริมความมั่นคงไซเบอร์
.....
ที่ประชุม ครม. (29 มี.ค. 65) เห็นชอบให้ บริษัทโทรคมนาคมแห่งชาติ จำกัด (มหาชน) เป็นผู้ดำเนินคลาวด์กลางภาครัฐ กรอบงบประมาณรายจ่ายผูกพันต่อเนื่อง 3 ปี ตั้งแต่ปี 2566 - 2568 รวมวงเงิน 6,216 ล้านบาท
.
• ค่าเช่าใช้บริการระบบคลาวด์ จำนวนไม่น้อยกว่า 25,000 VM รวม 3,852 ล้านบาท
• ค่าเช่าพื้นที่จัดเก็บข้อมูลเพิ่ม จำนวน 3,000 TB จำนวน 5775 ล้านบาท
• ค่าบริการการบริหารจัดการ Log และ Managed Security Service จำนวนไม่น้อยกว่า 25,000 VM รวม 1,350 ล้านบาท
• ค่าบริการสิทธิของระบบบริหารจัดการฐานข้อมูล (Database License) รวม 229 ล้านบาท
• ค่าบริการ Cloud Marketplace รวม 150 ล้านบาท
• ค่าบริการระบบศูนย์ปฏิบัติการเครือข่าย และ Call Center 24 ชั่วโมง 7 วัน รวม 57 ล้านบาท
.
สำหรับประโยชน์ที่คาดว่าจะได้รับนั้น จะทำให้รัฐประหยัดงบประมาณค่าเช่าคลาวด์ได้ 4,116 ล้านบาท หรือ 76.22% เนื่องจากข้อมูลและระบบงานของหน่วยงานภาครัฐอยู่ในระบบคลาวด์กลางภาครัฐที่มีมาตรฐานสากลด้านความมั่นคงปลอดภัยและตั้งอยู่ภายในประเทศ และเป็นการเปลี่ยนผ่านเข้าสู่รัฐบาลดิจิทัล โดยใช้ประโยชน์จากข้อมูลขนาดใหญ่ (Big Data) เพื่อการบริหารจัดการและการตัดสินใจอย่างมีประสิทธิภาพ
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/53144