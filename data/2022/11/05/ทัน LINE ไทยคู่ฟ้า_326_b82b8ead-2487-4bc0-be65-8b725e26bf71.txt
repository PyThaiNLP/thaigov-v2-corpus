รัฐบาลไทย-ข่าวทำเนียบรัฐบาล-กรมอุตุฯ เตือนพายุโซนร้อน “ไลออนร็อก” ไทยเจอมรสุมแรง ใต้ฝนตกหนัก


วันศุกร์ที่ 8 ตุลาคม 2564
กรมอุตุฯ เตือนพายุโซนร้อน “ไลออนร็อก” ไทยเจอมรสุมแรง ใต้ฝนตกหนัก
....
กรมอุตุนิยมวิทยา ออกประกาศเตือน พายุดีเปรสชันบริเวณทะเลจีนใต้ตอนบน ได้ทวีกำลังแรงขึ้นเป็นพายุโซนร้อน “ไลออนร็อก” แล้ว ซึ่งมีความเร็วลมสูงสุดใกล้ศูนย์กลางประมาณ 65 กิโลเมตรต่อชั่วโมง พายุนี้เกือบไม่เคลื่อนที่ คาดว่าจะเคลื่อนขึ้นฝั่งประเทศเวียดนามตอนบน ในช่วงวันที่ 10 - 11 ต.ค. 64
.
ขณะเดียวกัน ยังระบุว่า มรสุมตะวันตกเฉียงใต้กำลังค่อนข้างแรงพัดปกคลุมทะเลอันดามัน ภาคใต้ และอ่าวไทย ลักษณะเช่นนี้ทำให้ภาคใต้มีฝนตกหนักบางแห่ง จะทำให้คลื่นลมบริเวณทะเลอันดามันและอ่าวไทยกำลังแรงขึ้น โดยทะเลอันดามันคลื่นสูง 2-3 เมตร ส่วนอ่าวไทยคลื่นสูงประมาณ 2 เมตร ส่วนบริเวณที่มีฝนฟ้าคะนองคลื่นสูงมากกว่า 3 เมตร ขอให้ชาวเรือเดินเรือด้วยความระมัดระวัง และเรือเล็กควรงดออกจากฝั่ง
.
ขอให้ประชาชนติดตามประกาศจากกรมอุตุนิยมวิทยา และสามารถติดตามข้อมูลที่เว็บไซต์กรมอุตุนิยมวิทยา http://www.tmd.go.th/ หรือที่ 0-2399-4012-13 และ 1182
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/46725