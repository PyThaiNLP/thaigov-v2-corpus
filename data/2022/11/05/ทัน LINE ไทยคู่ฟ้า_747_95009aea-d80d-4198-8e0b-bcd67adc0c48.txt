รัฐบาลไทย-ข่าวทำเนียบรัฐบาล-ก.วัฒนธรรม เร่งขับเคลื่อน "Soft Power" ยกระดับ "16 เทศกาลงานประเพณีไทย" ให้เป็นที่รู้จักระดับนานาชาติ


วันอังคารที่ 29 มีนาคม 2565
ก.วัฒนธรรม เร่งขับเคลื่อน "Soft Power" ยกระดับ "16 เทศกาลงานประเพณีไทย" ให้เป็นที่รู้จักระดับนานาชาติ
.....
"Soft Power" เป็นอีกหนึ่งกลไกสำคัญที่รัฐบาลจะนำมาขับเคลื่อน เพื่อเพิ่มมูลค่าเศรษฐกิจสร้างสรรค์ สร้างรายได้และภาพลักษณ์ที่ดีให้แก่ประเทศอย่างยั่งยืน
.
ล่าสุด กระทรวงวัฒนธรรม (วธ.) ได้วางแผนยกระดับเทศกาลประเพณีไทย 16 กิจกรรม ให้เป็นที่รู้จักแพร่หลายระดับชาติและนานาชาติ มุ่งสู่การเป็นเทศกาลประเพณีระดับโลก (Festival)
.
โดยงานเทศกาลและประเพณีของไทยทั้ง 16 กิจกรรมนั้น จะจัดขึ้นระหว่างเดือน เม.ย. - ก.ย. 65 ประกอบด้วย
.
เดือน เม.ย. 65 ได้แก่
1.ประเพณีแห่สลุงหลวง สืบสานกลองใหญ่ ปีใหม่เมืองนครลำปาง จ.ลำปาง
2.ประเพณีภูไทรำลึก จ.สกลนคร
3.ประเพณีปอยส่างลอง จ.แม่ฮ่องสอน
4.ประเพณีแห่ช้างบวชนาคไทยพวน บ้านหาดเสี้ยว จ.สุโขทัย
.
เดือน พ.ค. 65 ได้แก่
1.ประเพณีบวชนาคบนหลังช้าง จ.สุรินทร์
2.ประเพณีเวียนเทียนทางน้ำกลางกว๊านพะเยา จ.พะเยา
3.ประเพณีสืบสานงานนมัสการหลวงพ่อพระสุก จ.ยโสธร
.
เดือน มิ.ย. 65 ได้แก่
1.เทศกาลเสน่ห์ชุมชน ยลวิถีย่านเมืองเก่า“วิวาห์บาบ๋าภูเก็ต” จ.ภูเก็ต
2.มหกรรมสืบสานตำนานวันสุนทรภู่ กวีเอกของโลก
.
เดือน ก.ค. 65 ได้แก่
1.ประเพณีแห่ผ้าพระราชทานในสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี ห่มพระบรมธาตุสวี จ.ชุมพร
2.ประเพณีบูชาพระธาตุ ย้อนรอยประวัติศาสตร์เมืองคนดี จ.สุราษฎร์ธานี
3.ประเพณีสืบสานวัฒนธรรมสี่เผ่าไทศรีสะเกษ จ.ศรีสะเกษ
4.ประเพณีห่มผ้าพระนอน จ.อ่างทอง
.
เดือน ส.ค. 65 ได้แก่
1.เทศกาลหนังใหญ่วัดขนอน จ.ราชบุรี
2.ประเพณีทิ้งกระจาด จ.สุพรรณบุรี
3.มหกรรมสืบสานพหุวัฒนธรรม งานของดีเมืองนราฯ จ.นราธิวาส
.
ทั้งนี้ ก.วัฒนธรรมจะบูรณาการความร่วมมือกับจังหวัด หน่วยงานรัฐ เอกชน เครือข่ายทางวัฒนธรรมและชุมชนในพื้นที่ที่จัดงานเทศกาลและประเพณี
.
โดยบางกิจกรรมอาจจะปรับเปลี่ยนช่วงเวลาจัดงานตามความเหมาะสม เนื่องจากสถานการณ์การแพร่ระบาดของโรคโควิด-19 เพื่อให้งานดังกล่าว ก่อให้เกิดประโยชน์ต่อประชาชนมากที่สุด
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/53041