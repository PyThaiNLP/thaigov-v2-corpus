รัฐบาลไทย-ข่าวทำเนียบรัฐบาล-โฆษกรัฐบาลเผย "นายกฯ" แนะประชาชน "สวมหน้ากาก หมั่นล้างมือ เว้นระยะห่าง และตรวจ ATK" สม่ำเสมอ เป็นส่วนหนึ่งในชีวิตประจำวัน ช่วยลดความเสี่ยงการติดเชื้อโควิด -19


วันจันทร์ที่ 4 เมษายน 2565
พิมพ์
โฆษกรัฐบาลเผย "นายกฯ" แนะประชาชน "สวมหน้ากาก หมั่นล้างมือ เว้นระยะห่าง และตรวจ ATK" สม่ำเสมอ เป็นส่วนหนึ่งในชีวิตประจำวัน ช่วยลดความเสี่ยงการติดเชื้อโควิด -19
โฆษกรัฐบาลเผย "นายกฯ" แนะประชาชน "สวมหน้ากาก หมั่นล้างมือ เว้นระยะห่าง และตรวจ ATK" สม่ำเสมอ เป็นส่วนหนึ่งในชีวิตประจำวัน ช่วยลดความเสี่ยงการติดเชื้อโควิด -19
วันนี้ (4 เมษายน 2565) นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า พลเอกประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ย้ำมาตรการป้องกันตนเองขอประชาชน "สวมหน้ากาก หมั่นล้างมือ เว้นระยะห่าง  และตรวจ ATK สม่ำเสมอ" โดยปฏิบัติเป็นกิจวัตร ให้เกิดความเคยชิน เป็นส่วนหนึ่งในการใช้ชีวิตประจำวัน โดยเฉพาะผู้ที่อยู่ในพื้นที่เสี่ยงแออัด ครอบครัว และพื้นที่ที่มีการรวมตัวกันของคนจำนวนมาก ซึ่งที่ผ่านมาพบอัตราการติดเชื้อเพิ่มขึ้นจากการอยู่ในพื้นที่เสี่ยงและการแพร่เชื้อภายในครอบครัว ทั้งนี้ กระทรวงสาธารณสุข ยังคาดการณ์ว่า หลังเทศกาลสงกรานต์ การติดเชื้อมีแนวโน้มเพิ่มขึ้นจากการเดินทางและร่วมกิจกรรมต่าง ๆ ของประชาชน นายกรัฐมนตรีจึงเน้นย้ำ ให้หน่วยงานที่เกี่ยวข้องเร่งกลับมาประชาสัมพันธ์ "การสวมหน้ากาก  ล้างมือ เว้นระยะห่าง ตรวจ ATK"  ควบคู่กับการรณรงค์เชิญชวนประชาชนเข้ารับวัคซีนและวัคซีนเข็มกระตุ้นเพิ่มความปลอดภัย ลดอาการหนักและลดการเสียชีวิตอีคครั้ง โดยเฉพาะในช่วงสงกรานต์นี้ "การ์ดอย่าตก"
สำหรับผู้ติดเชื้อโควิด - 19 รายใหม่วันนี้ รวม 24,892 ราย จำแนกเป็นผู้ป่วยจากในประเทศ 24,846 ราย ผู้ป่วยมาจากต่างประเทศ 46 ราย ผู้ป่วยสะสม 1,513,052 ราย (ตั้งแต่ 1 มกราคม 2565) หายป่วยกลับบ้าน 27,254 ราย หายป่วยสะสม 1,285,814 ราย (ตั้งแต่ 1 มกราคม 2565) ผู้ป่วยกำลังรักษา 256,667 ราย เสียชีวิต 97 ราย ล่าสุดการให้บริการวัคซีน โควิด-19  สะสมอยู่ที่ 130,201,603 โดส เข็มที่ 1 ฉีดสะสม 55,690,134 โดส เข็มที่ 2 ฉีดสะสม 50,374,920 โดส เข็มที่ 3 ฉีดสะสม 21,909,302 โดส เข็มที่ 4 ฉีดสะสม 2,227,247 โดส
……........................

ที่มา : https://www.thaigov.go.th/news/contents/details/53256