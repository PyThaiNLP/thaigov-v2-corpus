รัฐบาลไทย-ข่าวทำเนียบรัฐบาล-รัฐบาลเดินหน้าจัดหาวัคซีนป้องกันโควิด-19 อย่างต่อเนื่อง


วันพุธที่ 6 ตุลาคม 2564
พิมพ์
รัฐบาลเดินหน้าจัดหาวัคซีนป้องกันโควิด-19 อย่างต่อเนื่อง
วันอังคารที่ 5 ตุลาคม 2564
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลเดินหน้าจัดหาวัคซีนป้องกันโรคโควิด-19 อย่างต่อเนื่อง เพื่อสร้างภูมิคุ้มกันให้ประชาชนทั้งประเทศให้ได้มากที่สุด เช่น วัคซีนไฟเซอร์ มีแผนส่งมอบภายในเดือน ต.ค. นี้ 8 ล้านโดส และส่งจนครบ 30 ล้านโดสภายในสิ้นปีนี้ วัคซีนแอสตราเซนเนกาจะส่งมอบภายในเดือนนี้ กว่า 6 แสนโดส และสำหรับปี 2565 อีก 60 ล้านโดส คาดว่าจะส่งมอบในช่วงไตรมาสแรกของปี จำนวน 15 ล้านโดส ไตรมาสที่ 2 จำนวน 30 ล้านโดส และไตรมาสที่ 3 จำนวน 15 ล้านโดส โดยเมื่อรับมอบวัคซีนแล้วกรมวิทยาศาสตร์การแพทย์จะตรวจวิเคราะห์คุณภาพของวัคซีนตามที่ได้ขึ้นทะเบียนไว้กับ อย. และเร่งกระจายไปยังพื้นที่เป้าหมายเพื่อจัดการฉีดวัคซีนให้แก่ประชาชนโดยเร็ว
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/46610