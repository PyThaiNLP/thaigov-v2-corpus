รัฐบาลไทย-ข่าวทำเนียบรัฐบาล-ผู้ตรวจดีอีเอส ลงพื้นที่ติดตามความคืบหน้าโครงการขับเคลื่อนเศรษฐกิจดิจิทัล โครงการตามแผนตรวจราชการของกระทรวงฯ ใน จ.นครสวรรค์


วันอาทิตย์ที่ 28 สิงหาคม 2565
ผู้ตรวจดีอีเอส ลงพื้นที่ติดตามความคืบหน้าโครงการขับเคลื่อนเศรษฐกิจดิจิทัล โครงการตามแผนตรวจราชการของกระทรวงฯ ใน จ.นครสวรรค์
ผู้ตรวจดีอีเอส ลงพื้นที่ติดตามความคืบหน้าโครงการขับเคลื่อนเศรษฐกิจดิจิทัล โครงการตามแผนตรวจราชการของกระทรวงฯ ใน จ.นครสวรรค์
เมื่อวันที่ 26 สิงหาคม 2565 นางสาวกรรวี สิทธิชีวภาค ผู้ตรวจราชการกระทรวงดิจิทัลเพื่อเศรษฐกิจและสังคม  ลงพื้นที่ จ.นครสวรรค์ เพื่อตรวจเยี่ยมและรับฟังรายงานสรุปผลการดำเนินงานที่สำคัญ รวมทั้งรับฟังข้อปัญหา/อุปสรรคในการดำเนินงานด้านเทคโนโลยีดิจิทัลของรัฐบาล ตามแผนตรวจราชการโดยมีงานสำคัญในปี 2565 อาทิ โครงการยกระดับศูนย์การเรียน ICT ชุมชนสู่ศูนย์ดิจิทัลชุมชน โครงการบริการอินเทอร์เน็ตสาธารณะสู่ชุมชน โครงการเน็ตประชารัฐ/เครือข่ายอาสาสมัครดิจิทัล (อสด.) โครงการจัดทำบัญชีข้อมูลภาครัฐ (GD Catalog) โครงการ Smart City และท่าน ผวจ.มอบให้ท่าน รองผู้ว่าราชการจังหวัดนครสวรรค์ (นายจุมพฏ วรรณฉัตรสิริ) ที่กำกับดูแลหน่วยงานสังกัดกระทรวงดิจิทัลเพื่อเศรษฐกิจและสังคม ให้ต้อนรับ ท่าน ผต. และคณะ ที่ห้องปฏิบัติงานรองผู้ว่า
โดยคณะของผู้ตรวจฯ รับฟังความคืบหน้าการขับเคลื่อนงานดิจิทัลเพื่อเศรษฐกิจและสังคมในพื้นที่ ที่ตอบโจทย์ยุทธศาสตร์จังหวัดและได้ให้ข้อเสนอแนะเกี่ยวกับการทำงานร่วมกันของหน่วยงานในสังกัด ทำงานให้เป็นทีมและร่วมมือกันขับเคลื่อนงานตามยุทธศาสตร์ของกระทรวงดิจิทัลเพื่อเศรษฐกิจและสังคม และผลักดันยุทธศาสตร์จังหวัดด้วยเพื่อผลสำเร็จที่เป็นรูปธรรมเกิดประโยชน์ต่อประชาชน/ภาคส่วนต่าง ๆ ในการนี้ได้ประชุมร่วมกับทุกหน่วยงานในสังกัด ณ ศาลากลางจังหวัดนครสวรรค์จากนั้นช่วงบ่ายได้ลงพื้นที่ตรวจเยี่ยมศูนย์ดิจิทัลชุมชน ศูนย์ อบต.วัดไทรย์และศูนย์ อบต. พระนอน และได้ลงตรวจจุดติดตั้งเน็ตประชารัฐ หมู่ 11 ถนนโค้ง ต.หนองกรด อ.เมือง จ.นครสวรรค์
*****************

ที่มา : https://www.thaigov.go.th/news/contents/details/58540