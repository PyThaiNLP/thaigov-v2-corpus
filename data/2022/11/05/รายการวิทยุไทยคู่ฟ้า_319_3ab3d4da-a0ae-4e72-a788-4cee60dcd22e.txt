รัฐบาลไทย-ข่าวทำเนียบรัฐบาล-เพิ่มส่วนลดค่าก๊าซหุงต้มแก่กลุ่มเปราะบาง


วันพฤหัสบดีที่ 31 มีนาคม 2565
พิมพ์
เพิ่มส่วนลดค่าก๊าซหุงต้มแก่กลุ่มเปราะบาง
วันพฤหัสบดีที่ 31 มีนาคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลห่วงใยประชาชนกลุ่มเปราะบางซึ่งจะได้รับผลกระทบจากสถานการณ์ราคาพลังงานมากที่สุด จึงอนุมัติงบกลาง รายการเงินสำรองจ่ายเพื่อกรณีฉุกเฉินหรือจำเป็น จำนวน 199.65 ล้านบาท ให้แก่กรมธุรกิจพลังงาน เพื่อเป็นค่าใช้จ่ายในโครงการยกระดับความช่วยเหลือส่วนลดค่าซื้อก๊าซ LPG หรือ ก๊าซหุงต้ม แก่ผู้มีรายได้น้อย โดยเป็นการเพิ่มส่วนลดค่าซื้อก๊าซหุงต้มผ่านบัตรสวัสดิการแห่งรัฐ จากเดิมที่ได้รับ คนละ 45 บาทต่อ 3 เดือน เพิ่มเป็น คนละ 100 บาท ต่อ 3 เดือน เริ่มตั้งแต่เดือน เม.ย. – มิ.ย. 2565 เพื่อช่วยบรรเทาภาระค่าใช้จ่ายในครัวเรือนแก่ประชาชนกลุ่มเปราะบางที่มีบัตรสวัสดิการแห่งรัฐจำนวน 3.6 ล้านคน ซึ่งคิดเป็นร้อยละ 27 ของผู้ถือบัตรสวัสดิการแห่งรัฐทั้งหมด 13.5 ล้านคน
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/53088