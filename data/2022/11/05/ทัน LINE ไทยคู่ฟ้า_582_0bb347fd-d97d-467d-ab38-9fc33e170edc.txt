รัฐบาลไทย-ข่าวทำเนียบรัฐบาล-นายกฯ เร่งผลักดันความร่วมมือแรงงานไทย - ซาอุดีอาระเบีย ย้ำ! ต้องเห็นผลเป็นรูปธรรมใน 2 เดือน


วันพฤหัสบดีที่ 27 มกราคม 2565
นายกฯ เร่งผลักดันความร่วมมือแรงงานไทย - ซาอุดีอาระเบีย ย้ำ! ต้องเห็นผลเป็นรูปธรรมใน 2 เดือน
.....
นายธนกร วังบุญคงชนะ โฆษกประจำสำนักนายกรัฐมนตรี เผย พล.อ.ประยุทธ์ จันทร์โอชา นายกรัฐมนตรี และ รมว.กลาโหม สั่งการให้กระทรวงแรงงานเร่งจัดหาแรงงานไทยที่มีศักยภาพเข้าทำงานในซาอุดีอาระเบีย หลังการเดินทางเยือนซาอุดีอาระเบียที่ผ่านมาได้มีการหารือระหว่าง รมว.แรงงาน ไทย และ รมว.ทรัพยากรมนุษย์และการพัฒนาทางสังคม ซาอุดีอาระเบีย เพื่อผลักดันความร่วมมือด้านแรงงาน โดยเฉพาะในภาคบริการ ทั้งธุรกิจโรงแรม สุขภาพ อุตสาหกรรมก่อสร้าง
.
ปัจจุบันมีแรงงานไทยเข้าทำงานในซาอุดีอาระเบีย จำนวน 1,345 คน ทั้งงานช่างเชื่อม ช่างเทคนิค ช่างเครื่องยนต์ ผู้ปฏิบัติงานในโรงงาน ผู้ช่วยกุ๊ก แม่บ้าน ฯลฯ โดยนายกรัฐมนตรีเน้นย้ำ การจัดหาแรงงานไทยต้องทำทันทีและเห็นผลเป็นรูปธรรมภายใน 2 เดือน ซึ่งจะเป็นประโยชน์ในการยกระดับการพัฒนาฝีมือแรงงานไทย กระตุ้นให้มีการจัดหาแรงงานที่เป็นธรรม มีการคุ้มครองสิทธิแรงงานและสวัสดิการ ให้สอดคล้องกับที่ซาอุดีอาระเบียต้องการ
.
อ่านเพิ่มเติม คลิก https://www.thaigov.go.th/news/contents/details/50928
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/50961