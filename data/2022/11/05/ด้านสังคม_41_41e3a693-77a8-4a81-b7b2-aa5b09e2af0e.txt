รัฐบาลไทย-ข่าวทำเนียบรัฐบาล-พม. เปิดตัว โครงการดนตรี ความรัก และครอบครัว My Music My Love & My Family พร้อมดึงอาจารย์ เทวัญ สอนเด็กเล่นแซกโซโฟน สานสัมพันธ์ครอบครัวในสถานการณ์โควิด-19


วันอังคารที่ 22 มิถุนายน 2564
พม. เปิดตัว โครงการดนตรี ความรัก และครอบครัว My Music My Love & My Family พร้อมดึงอาจารย์ เทวัญ สอนเด็กเล่นแซกโซโฟน สานสัมพันธ์ครอบครัวในสถานการณ์โควิด-19
พม. เปิดตัว โครงการดนตรี ความรัก และครอบครัว My Music My Love & My Family พร้อมดึงอาจารย์ เทวัญ สอนเด็กเล่นแซกโซโฟน สานสัมพันธ์ครอบครัวในสถานการณ์โควิด-19
เมื่อวันที่ 19 มิ.ย. 64 เวลา 13.30 น. ณ มูลนิธิบ้านพระพร ชุมชนบึงพระราม 9 ถนนริมคลองลาดพร้าว เขตห้วยขวาง กรุงเทพฯ นายจุติ ไกรฤกษ์ รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) เป็นประธานในพิธีเปิด โครงการดนตรี ความรัก และครอบครัว (My music My Love & My Family) โดยมี นางจินตนา จันทร์บำรุง อธิบดีกรมกิจการสตรีและสถาบันครอบครัว (สค.) กล่าวรายงานเกี่ยวกับโครงการที่มีวัตถุประสงค์เพื่อส่งเสริมความเข้มแข็งของสถาบันครอบครัวด้วยความรัก ความอบอุ่น ที่สมาชิกได้ใช้เวลาว่างอย่างมีคุณภาพและทำกิจกรรมที่มีประโยชน์ร่วมกัน ด้วยการจัดกิจกรรมสอนดนตรีสากล แซกโซโฟน ให้กลุ่มเป้าหมายที่เป็นเด็ก เยาวชน และครูผู้สอนดนตรีในมูลนิธิบ้านพระพร ได้สามารถต่อยอดทักษะ ความรู้จากพื้นฐานการเป่าขลุ่ยไปสู่การเป่าแซกโซโฟ โดยมีนักเป่าแซกโซโฟนระดับตำนาน อาจารย์เมธวัชร์ (เทวัญ) ทรัพย์แสนยากร ให้เกียรติมาร่วมแบ่งปันและถ่ายทอดทักษะ ความรู้ เทคนิคพิเศษ และประสบการณ์ต่างๆ นอกจากนี้ ตนได้มอบแซกโซโฟนของนายชวน หลีกภัย ประธานรัฐสภาและอดีตนายกรัฐมนตรี เป็นอุปกรณ์การเรียนการสอน และมอบเงินสนับสนุน  200,000 บาท จากภาคเอกชน สำหรับการซื้อแซกโซโฟนเพิ่มอีก 8 ตัว พร้อมทั้งมอบเสื้อโครงการฯ และเลี้ยงอาหารกลางวัน อีกทั้งมีการมอบชุดของขวัญสำหรับเด็ก จำนวน 100 ชุด จากกรมกิจการเด็กและเยาวชน ทั้งนี้ มีครูรัก-ศรัทธา ศรัทธาทิพย์ นักแสดง ผู้กำกับละครชื่อดัง และคณะผู้บริหารกระทรวง พม. เข้าร่วมงาน
นายจุติ กล่าวว่า ดนตรีสามารถเป็นแรงบันดาลใจให้กับทุกคน และให้ความรักอย่างไม่มีพรหมแดน ซึ่งการอยู่ร่วมกันผ่านการสื่อสารทางดนตรีเป็นสิ่งที่ดีที่สุด กระทรวง พม. จะสร้างคนให้มีจิตใจอ่อนโยน แต่ไม่อ่อนแอ เป็นคนที่มีจิตใจสร้างสรรค์ทั้งดนตรีและศิลปะ โดยเราจะเป็นผู้ให้ วันนี้ ได้ให้คำมั่นสัญญาใจว่าจะทำโครงการนี้ให้สำเร็จ ทุกคนจะมาช่วยกันสร้างฝันและสร้างคน ซึ่งกระทรวง พม. มูลนิธิบ้านพระพร และภาคเอกชน จะทำงานร่วมมือกัน ถือว่าเป็นสิ่งที่ดีมากของสังคมไทยในการเป็นผู้ให้ เราจะสร้างโอกาสเพื่อเติมเต็มให้กับคนที่ขาดโอกาส ซึ่งดนตรีจะเป็นเพื่อน เป็นความรัก เป็นความหวังให้กับทุกคน และขอขอบคุณทุกคนที่เข้ามาช่วยสนับสนุนให้โครงการนี้เกิดขึ้นมาได้
นายจุติ กล่าวเพิ่มเติมว่า วันนี้ เราได้รับเกียรติจาก อาจารย์เมธวัชร์ (เทวัญ) ทรัพย์แสนยากร เป่าแซกโซโฟน ร่วมกับเด็กๆ ที่เล่นเครื่องดนตรี ทั้งขลุ่ย ฟรุ๊ต แซกโซโฟน และไวโอลิน  พร้อมร้องเพลงพระราชนิพนธ์ ยามเย็น สร้างความซาบซึ้งและประทับใจเป็นอย่างมาก โดยโครงการนี้ มีการอบรมให้ความรู้และทักษะเกี่ยวกับการเป่าแซกโซโฟน ทุกวันเสาร์ เวลา 13.00

ที่มา : https://www.thaigov.go.th/news/contents/details/42980