รัฐบาลไทย-ข่าวทำเนียบรัฐบาล-รัฐบาลแก้ปัญหา “แม่วัยใส” ได้ผล! อัตราท้องไม่พร้อมลดลง พร้อมเปิดจองสิทธิรับยาคุมกำเนิดฟรี! ผ่านแอปฯ “เป๋าตัง”


วันอาทิตย์ที่ 28 สิงหาคม 2565
รัฐบาลแก้ปัญหา “แม่วัยใส” ได้ผล! อัตราท้องไม่พร้อมลดลง พร้อมเปิดจองสิทธิรับยาคุมกำเนิดฟรี! ผ่านแอปฯ “เป๋าตัง”
.....
หลังจากที่หน่วยงานต่าง ๆ ร่วมกันแก้ไขปัญหา “แม่วัยใส” ตามนโยบายรัฐบาล ภายใต้ พ.ร.บ.การป้องกันและแก้ไขปัญหาการตั้งครรภ์ในวัยรุ่น พ.ศ. 2559 นั้น พบว่า
.
อัตราการท้องไม่พร้อมในกลุ่มแม่วัยใส กลุ่มอายุ 15 - 19 ปี เหลืออยู่ที่ 25 ต่อ 1,000 ประชากร จากเดิมเมื่อปี 62 อยู่ที่ 31 ต่อ 1,000 ประชากร, กลุ่มอายุ 10 - 14 ปี เหลืออยู่ที่ 0.9 ต่อ 1,000 ประชากร จากเดิมปี 62 อยู่ที่ 1.1 ต่อประชากร 1,000
.
นอกจากนี้ ข้อมูลปี 64 พบว่านักเรียนนักศึกษาที่ตั้งครรภ์สามารถเข้าเรียนต่อในสถานศึกษาเพิ่มขึ้น 33.8% จากเดิมเพียง 13.7% และ ผู้ที่โดนให้ออก หยุดเรียน หรือลาออก ลดลงเหลือ 36.1% จากเดิมที่มีมากถึง 53.5%
.
รัฐบาลยังคงเดินหน้าขับเคลื่อนการคุมกำเนิดอย่างต่อเนื่อง เพื่อป้องกันการตั้งครรภ์ในกลุ่มที่ไม่พร้อมโดยเฉพาะในวัยรุ่น และมีเป้าหมายว่า ปี 70 กลุ่มอายุ 15 - 19 ปี ลดเหลือ 15 ต่อ 1,000 ประชากร ส่วนกลุ่มอายุ 10 - 14 ปี ลดเหลือ 0.5 ต่อ 1,000 ประชากร
.
ทั้งนี้ สปสช. ได้ให้บริการแจกยาคุมกำเนิดแก่ผู้หญิงไทยอายุ 15 - 59 ปี ผ่านแอปพลิเคชัน “เป๋าตัง” ย้ำว่า จองสิทธิรับยาฟรี! ครั้งละไม่เกิน 3 แผง คนละไม่เกิน 13 แผงต่อปี โดยให้ไปรับยาที่ร้านยา คลินิก หรือหน่วยบริการใกล้บ้าน
.
ข้อแนะนำอีกประการ คือ การใช้ยาคุมกำเนิดไม่ว่าจะแบบยาเม็ดหรือการฝัง สามารถป้องกันเฉพาะการท้องไม่พร้อม แต่ไม่ได้ป้องกันโรคติดต่อทางเพศสัมพันธ์ ซึ่งขณะนี้มีตัวเลขรายงานว่า พบผู้เป็นโรคติดต่อทางเพศสัมพันธ์เพิ่มขึ้น เนื่องจากละเลยไม่สวมถุงยางอนามัย
.
อ่านเพิ่มเติม คลิก https://www.thaigov.go.th/news/contents/details/58456
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/58538