รัฐบาลไทย-ข่าวทำเนียบรัฐบาล-ข่าวดี! รัฐบาลประสานประเทศจีน ส่งนักศึกษาไทยกลับไปเรียนต่อแล้ว 76 คน รอบต่อไปเร็ว ๆ นี้


วันเสาร์ที่ 11 มิถุนายน 2565
ข่าวดี! รัฐบาลประสานประเทศจีน ส่งนักศึกษาไทยกลับไปเรียนต่อแล้ว 76 คน รอบต่อไปเร็ว ๆ นี้
.....
การแพร่ระบาดของโรคโควิด-19 ส่งผลกระทบต่อนักศึกษาไทยที่เรียนในประเทศจีน ทำให้ไม่สามารถกลับไปเรียนต่อได้ และต้องเปลี่ยนระบบการเรียนมาเป็นออนไลน์แทน จากปัญหาที่เกิดขึ้น นายกฯ ได้ติดตามอย่างต่อเนื่องและมีความห่วงใยต่อนักศึกษากลุ่มดังกล่าว พร้อมกำชับให้หน่วยงานที่เกี่ยวข้องคอยดูแลอย่างใกล้ชิด
.
ล่าสุด กระทรวงการต่างประเทศ เผยว่าได้ประสานงานกับประเทศจีนอย่างต่อเนื่อง และเริ่มอนุญาตให้นักศึกษาไทยเดินทางเข้าประเทศได้ ซึ่งต้องพิจารณาตามความจำเป็นและความพร้อมของนักศึกษาด้วย โดยช่วงเดือน ก.พ. 65 ที่ผ่านมา มีนักศึกษาไทยสามารถกลับไปเรียนต่อแล้ว 76 คน ซึ่งเป็นการอนุญาตเดินทางเข้าประเทศแบบเที่ยวบินเช่าเหมาลำ และปัจจุบันกำลังอยู่ระหว่างประสานงานเพิ่มเติม เพื่อส่งนักศึกษาไทย ชุดที่ 2 กลับไปเรียนต่อ
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/55609