รัฐบาลไทย-ข่าวทำเนียบรัฐบาล-ปลัดกระทรวงยุติธรรม เปิดโครงการเลื่องลือขยายผลชุมชนเครือข่ายประเทศไทย(บูรณาการศูนย์รับข้อมูลข่าวสารและเผยแพร่เครือข่ายอาชญากรรมคดีพิเศษ (DSI STATION))


วันอังคารที่ 9 สิงหาคม 2565
พิมพ์
ปลัดกระทรวงยุติธรรม เปิดโครงการเลื่องลือขยายผลชุมชนเครือข่ายประเทศไทย(บูรณาการศูนย์รับข้อมูลข่าวสารและเผยแพร่เครือข่ายอาชญากรรมคดีพิเศษ (DSI STATION))
ปลัดกระทรวงยุติธรรม เปิดโครงการเลื่องลือขยายผลชุมชนเครือข่ายประเทศไทย(บูรณาการศูนย์รับข้อมูลข่าวสารและเผยแพร่เครือข่ายอาชญากรรมคดีพิเศษ (DSI STATION))
ในวันอังคารที่ ๙ สิงหาคม ๒๕๖๕ เวลา ๑๓.๐๐ น. นางพงษ์สวาท กายอรุณสุทธิ์ ปลัดกระทรวงยุติธรรม เป็นประธานในพิธีเปิดโครงการเลื่องลือขยายผลชุมชนเครือข่ายประเทศไทย (บูรณาการศูนย์รับข้อมูลข่าวสารและเผยแพร่เครือข่ายอาชญากรรมคดีพิเศษ (DSI STATION)) โดยมี นายไตรยฤทธิ์ เตมหิวงศ์ อธิบดีกรมสอบสวนคดีพิเศษ พร้อมด้วยคณะผู้บริหารกรมสอบสวนคดีพิเศษ เข้าร่วม ณ โรงแรมรามา การ์เด้นส์ กรุงเทพมหานคร
นางพงษ์สวาท กล่าวว่า “โครงการนี้ถือเป็นการพัฒนาศักยภาพให้กับแกนนำเครือข่ายในพื้นที่ในด้านการป้องกันอาชญากรรมการค้ามนุษย์ เป็นการบูรณาการการดำเนินงานร่วมกันในการหาแนวทางในการรับคำร้อง การให้ความช่วยเหลือทางด้านคดีความ การประสานงานและส่งต่อหน่วยงานที่เกี่ยวข้องเพื่อให้ความช่วยเหลือ คุ้มครอง หรือเยียวยาผู้เสียหาย สร้างการรับรู้ การเตือนภัยอาชญากรรมการค้ามนุษย์แก่ชุมชน ตลอดจน เสริมสร้างความสัมพันธ์เพื่อให้เกิดการพัฒนาความร่วมมือในการปฏิบัติงานในโอกาสต่อไป”

ที่มา : https://www.thaigov.go.th/news/contents/details/57846