รัฐบาลไทย-ข่าวทำเนียบรัฐบาล-ดีอีเอส เร่งขยายผลจัดอีก 39 เส้นทาง ปรับสายสื่อสารลงดิน หวั่นซ้ำรอยสำเพ็ง


วันจันทร์ที่ 27 มิถุนายน 2565
ดีอีเอส เร่งขยายผลจัดอีก 39 เส้นทาง ปรับสายสื่อสารลงดิน หวั่นซ้ำรอยสำเพ็ง
ดีอีเอส เร่งขยายผลจัดอีก 39 เส้นทาง ปรับสายสื่อสารลงดิน หวั่นซ้ำรอยสำเพ็ง
เมื่อวันที่ 27 มิถุนายน 2565 นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม หรือ ดีอีเอส ลงพื้นที่ถนนสุขุมวิท พร้อมด้วย นางกรณิศ งามสุคนธ์รัตนา ส.ส.เขตคลองเตย-วัฒนา นายจักรพันธ์ พรนิมิตร ประธานภาค ส.ส.กทม.พรรคพลังประชารัฐ และส.ส.เขตบางพลัด-บางกอกน้อย น.ส.ภาดาท์ วรกานนท์ ส.ส.เขตราชเทวี-พญาไท-จตุจักร น.ส.ฐิติภัสร์ โชติเดชาชัยนันต์ ส.ส.เขตบางกะปิ-วังทองหลาง  น.ส.ธณิกานต์ พรพงษาโรจน์ ส.ส.เขตดุสิต-บางซื่อ ตรวจการจัดระเบียบสายสื่อสารของ บริษัท โทรคมนาคมแห่งชาติ จำกัด (มหาชน) หรือ NT และของผู้ให้บริการโทรคมนาคมรายอื่นๆ โดยมีนายสมจิตต์ ธีระชุติกุล รองกรรมการผู้จัดการใหญ่ สายงานขายและปฏิบัติการลูกค้า 2 บริษัท โทรคมนาคมแห่งชาติ จำกัด (มหาชน) ให้การต้อนรับ  หลังจากนั้นคณะฯ ลงพื้นที่ตรวจสภาพความเรียบร้อยสายสื่อสารในเขตกรุงเทพชั้นใน บริเวณถนนสุขุมวิท 36 หน้าอาคารชุดและแหล่งสัญจรหนาแน่นเพื่อช่วยปรับทัศนียภาพให้สวยงามมีความปลอดภัยต่อชีวิตทรัพย์สินของประชาชน โดยปี 2565 ตั้งเป้าหมายการดำเนินการในโครงการจัดระเบียบสายสื่อสารบริเวณกรุงเทพฯชั้นในตามถนนสายหลัก โดยเฉพาะย่านธุรกิจที่มีประชาชนสัญจรผ่านเป็นจำนวนมากก่อน และขยายสู่พื้นที่รอบนอกต่อไป การจัดระเบียบสายสื่อสารโดย NT กฟน. ร่วมกับผู้ประกอบการกิจการโทรคมนาคม รวมทั้งหน่วยงานอื่นๆที่เกี่ยวข้อง จัดทำแผนบูรณาการจัดระเบียบสายสื่อสารในเส้นทางหลักและเส้นทางวิกฤตทั้งในกรุงเทพฯ จำนวน 39 เส้นทาง รวมระยะทางทั้งหมด 104.83 กิโลเมตร
******************

ที่มา : https://www.thaigov.go.th/news/contents/details/56203