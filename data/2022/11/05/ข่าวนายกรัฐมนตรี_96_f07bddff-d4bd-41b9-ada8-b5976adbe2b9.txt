รัฐบาลไทย-ข่าวทำเนียบรัฐบาล-นายกฯ ผลักดัน คทช. เป็นกลไกให้ประชาชนมีสิทธิทำกินบนที่ดินถูกกฎหมาย พร้อมพัฒนาระบบ Digital เพิ่มขีดความสามารถช่วยขายออนไลน์ เพื่อขับเคลื่อนประเทศ


วันจันทร์ที่ 13 กันยายน 2564
พิมพ์
นายกฯ ผลักดัน คทช. เป็นกลไกให้ประชาชนมีสิทธิทำกินบนที่ดินถูกกฎหมาย พร้อมพัฒนาระบบ Digital เพิ่มขีดความสามารถช่วยขายออนไลน์ เพื่อขับเคลื่อนประเทศ
นายกฯ ผลักดัน คทช. เป็นกลไกให้ประชาชนมีสิทธิทำกินบนที่ดินถูกกฎหมาย พร้อมพัฒนาระบบ Digital เพิ่มขีดความสามารถช่วยขายออนไลน์ เพื่อขับเคลื่อนประเทศ
วันนี้ (13 ก.ย. 64) เวลา 15.05 น. ณ บริเวณทางเชื่อม ตึกภักดีบดินทร์ ทำเนียบรัฐบาลพลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหมให้สัมภาษณ์ภายหลังการประชุมคณะกรรมการนโยบายที่ดินแห่งชาติ (คทช.) ครั้งที่ 2/2564 ว่า คทช. เป็นนโยบายที่สำคัญของรัฐบาลที่ต้องการให้ประชาชนมีสิทธิในการทำกินให้ถูกต้อง โดยเฉพาะพืชผลทางการเกษตรที่จะต้องขึ้นทะเบียน GAP ได้ เพื่อมีที่มาของที่ดินทำกินที่ถูกกฎหมายเพื่อเป็นข้อมูลในการส่งออก โดยให้ คทช. เป็นกลไกช่วยให้หน่วยงานภาครัฐรับรองให้ใช้ที่ดินได้อย่างถูกกฎหมาย เพื่อให้สอดคล้องกับความต้องการของผลิตภัณฑ์ และผลิตผลจากเกษตรกรรมให้มากที่สุด เนื่องจากประเทศเราเป็นประเทศเกษตรกรรม ซึ่งตอนนี้ได้มีผลงานปรากฎแล้วหลายล้านไร่ วันนี้เราจะต้องบริหารที่ดินให้เกิดความเหมาะสม มีประสิทธิภาพและเกิดผลดีกับการประกอบกิจการทั้งภาคการเกษตรและภาคเศรษฐกิจ โดยจะต้องเร่งดำเนินการในทุกจังหวัดให้เร็วที่สุด
นายกรัฐมนตรีกล่าวว่า การดำเนินงานของ คทช. นี้ถือเป็น Hardware ที่จะต้องทำงานควบคู่กับ Software ซึ่งก็คือระบบ Digital ที่จะต้องพัฒนา Platform ต่าง ๆ เพื่อช่วยในด้านการค้าออนไลน์ และการเพิ่มขีดความสามารถ โดยกระทรวงดิจิทัลเพื่อเศรษฐกิจและสังคมจะเป็นผู้ดูแลในภาพรวมในเรื่องของ Big Data ที่อำนวยความสะดวกให้กับประชาชนและลดค่าใช้จ่ายลงได้ โดยที่สำคัญจะต้องระมัดระวังเรื่องการโจรกรรมข้อมูล เพื่อเตรียมพร้อมการขับเคลื่อนไปสู่การใช้ Digital ในการเดินหน้าประเทศไทย
------------------------
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/45777