รัฐบาลไทย-ข่าวทำเนียบรัฐบาล-"ปลัดกระทรวงกลาโหม รับมอบเครื่องแบบ พลอากาศเอก พร้อมเครื่องหมายความสามารถจาก ผู้บัญชาการทหารอากาศ"


วันจันทร์ที่ 14 มีนาคม 2565
"ปลัดกระทรวงกลาโหม รับมอบเครื่องแบบ พลอากาศเอก พร้อมเครื่องหมายความสามารถจาก ผู้บัญชาการทหารอากาศ"
​ตามที่ ราชกิจจานุเบกษา ได้เผยแพร่ประกาศสำนักนายกรัฐมนตรี เรื่อง พระราชทานยศทหารเป็น กรณีพิเศษ โดยมีพระบรมราชโองการโปรดเกล้าโปรดกระหม่อมพระราชทานยศ พลเรือเอก และ พลอากาศเอก เป็นกรณีพิเศษให้ ปลัดกระทรวงกลาโหม
ตั้งแต่วันที่ ๒๓ กุมภาพันธ์ พุทธศักราช ๒๕๖๕ เป็นต้นไป นั้น
​ในวันจันทร์ที่ ๑๔ มีนาคม ๒๕๖๕ พลเอก วรเกียรติ รัตนานนท์ ปลัดกระทรวงกลาโหม รับมอบเครื่องแบบพลอากาศเอก พร้อมส่วนประกอบเครื่องแบบ เครื่องหมายความสามารถ และประกาศนียบัตรกำกับเครื่องหมาย ฯ จาก พลอากาศเอก นภาเดช ธูปะเตมีย์ ผู้บัญชาการทหารอากาศ ​ณ ห้องสุรศักดิ์มนตรี ในศาลาว่าการกลาโหม นับเป็นพระมหากรุณาธิคุณอย่างหาที่สุดมิได้
#กลาโหม135ปี

ที่มา : https://www.thaigov.go.th/news/contents/details/52518