รัฐบาลไทย-ข่าวทำเนียบรัฐบาล-ไอแบงก์มอบของขวัญปีใหม่ ออกโปรโมชั่น ลดอัตรากำไร ยกเว้นค่าธรรมเนียม


วันพฤหัสบดีที่ 30 ธันวาคม 2564
พิมพ์
ไอแบงก์มอบของขวัญปีใหม่ ออกโปรโมชั่น ลดอัตรากำไร ยกเว้นค่าธรรมเนียม
ไอแบงก์มอบของขวัญปีใหม่ตามมาตรการของรัฐ ออกโปรโมชั่นพิเศษสำหรับผู้ที่ขอสินเชื่ออุปโภคบริโภค โดยลดอัตรากำไรปีแรกลง 0.25% ต่อปี พร้อมฟรี! ค่าธรรมเนียม Front end Fee ค่านิติกรรมสัญญา และค่าประเมินราคา
ธนาคารอิสลามแห่งประเทศไทย (ไอแบงก์) มอบของขวัญปีใหม่ตามมาตรการของรัฐ ออกโปรโมชั่นพิเศษสำหรับผู้ที่ขอสินเชื่ออุปโภคบริโภค โดยลดอัตรากำไรปีแรกลง 0.25% ต่อปี พร้อมฟรี! ค่าธรรมเนียม Front end Fee ค่านิติกรรมสัญญา และค่าประเมินราคา (ลูกค้าสำรองจ่ายก่อนและขอชดเชยหลังจากที่มีการเบิกใช้สินเชื่อกับธนาคาร) และลดอัตรากำไรสำหรับลูกค้าธุรกิจแบบมีกำหนดระยะเวลาลงอีก 0.50% ต่อปี ทั้งนี้ส่วนลดดังกล่าวเพื่อมอบเป็นของขวัญให้กับประชาชนที่จะขอสินเชื่อในช่วงปีใหม่นี้ โดยโปรโมชั่นพิเศษนี้มอบให้กับลูกค้าที่สมัครใช้บริการสินเชื่อ 3 ประเภท ดังต่อไปนี้
1. สินเชื่อที่อยู่อาศัย
• โครงการสินเชื่อที่อยู่อาศัย บ้านใหม่ Ibank
• โครงการสินเชื่อที่อยู่อาศัยบ้าน 10 ล้าน
• โครงการสินเชื่อที่อยู่อาศัยกลุ่มอาชีพเฉพาะ
• โครงการสินเชื่อที่อยู่อาศัยกลุ่มรายได้ยั่งยืน
• โครงการสินเชื่อที่อยู่อาศัยลูกค้ามุสลิม
• โครงการสินเชื่อที่อยู่อาศัยรีไฟแนนซ์
• โครงการสินเชื่อบ้านมือสอง
• โครงการสินเชื่อบ้านชายแดนใต้
• โครงการสินเชื่อสวัสดิการสำหรับบุคลากรภายนอก(MOU)
• สินเชื่อที่อยู่อาศัยมาตรฐาน
2. สินเชื่ออเนกประสงค์แบบไม่มีหลักประกัน
• โครงการสินเชื่อสวัสดิการสำหรับบุคลากรภายนอก(MOU)
3. สินเชื่อธุรกิจ(ประเภทสินเชื่อแบบมีกำหนดระยะเวลา)
• โครงการสินเชื่อ SMEs Back To ibank
ผู้สนใจสามารถติดต่อสอบถามรายละเอียดเพิ่มเติมได้ที่ ไอแบงก์ทุกสาขา ตั้งแต่วันนี้ – 31 มกราคม 2565 หรือสอบถามข้อมูลเพิ่มเติมได้ที่ iBank call center 1302

ที่มา : https://www.thaigov.go.th/news/contents/details/50074