รัฐบาลไทย-ข่าวทำเนียบรัฐบาล-“คลัง” เปิดโครงการ “ออมสิน สร้างงาน สร้างอาชีพ” มุ่งให้ทักษะ - เงินทุน - อุปกรณ์ - พื้นที่ค้าขาย


วันศุกร์ที่ 31 ธันวาคม 2564
“คลัง” เปิดโครงการ “ออมสิน สร้างงาน สร้างอาชีพ” มุ่งให้ทักษะ - เงินทุน - อุปกรณ์ - พื้นที่ค้าขาย
.....
นายธนกร วังบุญคงชนะ โฆษกประจำสำนักนายกรัฐมนตรี เผย พล.อ.ประยุทธ์ จันทร์โอชา นายกรัฐมนตรี และ รมว.กลาโหม ติดตามความคืบหน้ามาตรการช่วยเหลือประชาชนผู้ที่ขาดรายได้จากการแพร่ระบาดของโควิด-19 ที่ล่าสุด กระทรวงการคลังได้เปิดโครงการ “ออมสิน สร้างงาน สร้างอาชีพ” เฟส 1 ช่วยประชาชนกว่า 70,000 ราย ต่อยอดสร้างรายได้อย่างยั่งยืน
.
ด้วยแนวคิด 4 ให้ “ให้ทักษะ ให้เงินทุน ให้อุปกรณ์ และให้พื้นที่ค้าขาย”
1.ให้ทักษะ : จัดฝึกอบรม สร้างทักษะอาชีพแก่ประชาชนรวมกว่า 100 หลักสูตร เพื่อให้มีความรู้ติดตัว สามารถใช้ประกอบอาชีพได้จริงต่อไป
2.ให้เงินทุน : สนับสนุนเงินทุนเริ่มต้นในการประกอบอาชีพผ่านมาตรการสินเชื่อสร้างงานสร้างอาชีพ
3.ให้อุปกรณ์การขาย : สำหรับผู้ประกอบการและร้านค้าริมบาทวิถีใน กทม. กว่า 3,300 ร้านค้า
4.ให้พื้นค้าขาย : พัฒนาช่องทาง เพิ่มรายได้ เช่น การทำตลาดนัดออนไลน์ การประชาสัมพันธ์สินค้า/ร้านค้าผ่านออนไลน์
.
ผู้สนใจสามารถอ่านรายละเอียดเพิ่มเติมได้ที่ https://www.gsb.or.th/gsb_govs/build-career/ หรือ โทร. 1115
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/50104