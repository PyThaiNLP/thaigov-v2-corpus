รัฐบาลไทย-ข่าวทำเนียบรัฐบาล-​ "ปลัดกระทรวงกลาโหมนำกำลังพลจิตอาสา จัดกิจกรรม "เราทำความ ดี ด้วยหัวใจ" บริเวณชุมชนโดยรอบศาลาว่าการกลาโหม"


วันพุธที่ 24 พฤศจิกายน 2564
​ "ปลัดกระทรวงกลาโหมนำกำลังพลจิตอาสา จัดกิจกรรม "เราทำความ ดี ด้วยหัวใจ" บริเวณชุมชนโดยรอบศาลาว่าการกลาโหม"
ในวันอังคารที่ ๒๓ พฤศจิกายน ๒๕๖๔ เวลา ๐๙.๐๐ น. พลเอก วรเกียรติ รัตนานนท์ ปลัดกระทรวงกลาโหม นำกำลังพลจิตอาสาของสำนักงานปลัดกระทรวงกลาโหม ร่วมกิจกรรมโครงการจิตอาสาพัฒนา "เราทำความ ดี ด้วยหัวใจ"
กิจกรรมทำความสะอาด และ ปรับปรุงภูมิทัศน์ชุมชนสามแพร่ง คลองคูเมืองเดิม และ สวนสราญรมย์ ร่วมกับส่วนราชการต่างๆ และประชาชน
รายละเอียดการจัดกิจกรรมประกอบด้วย การทำความสะอาด เก็บขยะ ฉีดล้างรางระบายน้ำและท่อระบายน้ำและมอบของให้ผู้ป่วยติดเตียงในชุมชนสามแพร่ง
สำหรับการดำเนินกิจกรรมในครั้งนี้ถือเป็นการเสริมสร้างความสัมพันธ์อันดี ระหว่างทหารกับประชาชนในการช่วยเหลือและพัฒนาชุมชนให้มีความสะอาด สงบ ปลอดภัย น่าอยู่อาศัย เพื่อสุขอนามัยที่ดีของประชาชนในพื้นที่โดยรอบ
#จิตอาสา
#สำนักงานปลัดกระทรวงกลาโหม
#เราทำความดีด้วยหัวใจ

ที่มา : https://www.thaigov.go.th/news/contents/details/48622