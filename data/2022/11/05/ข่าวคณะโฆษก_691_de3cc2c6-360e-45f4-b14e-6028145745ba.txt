รัฐบาลไทย-ข่าวทำเนียบรัฐบาล-โฆษกรัฐบาลเผย “นายกฯ” ยกย่องเป็นผลงานร่วมกันของคนไทย หลังยอดฉีดวัคซีนไทยทั่วประเทศทะลุ 100 ล้านโดส เข็ม 3 กว่า 5 ล้านโดสพร้อมเดินหน้าฉีดวัคซีนต่อเนื่อง มั่นใจประเทศไทยต้องชนะ


วันจันทร์ที่ 20 ธันวาคม 2564
พิมพ์
โฆษกรัฐบาลเผย “นายกฯ” ยกย่องเป็นผลงานร่วมกันของคนไทย หลังยอดฉีดวัคซีนไทยทั่วประเทศทะลุ 100 ล้านโดส เข็ม 3 กว่า 5 ล้านโดสพร้อมเดินหน้าฉีดวัคซีนต่อเนื่อง มั่นใจประเทศไทยต้องชนะ
โฆษกรัฐบาลเผย “นายกฯ” ยกย่องเป็นผลงานร่วมกันของคนไทย หลังยอดฉีดวัคซีนไทยทั่วประเทศทะลุ 100 ล้านโดส เข็ม 3 กว่า 5 ล้านโดสพร้อมเดินหน้าฉีดวัคซีนต่อเนื่อง มั่นใจประเทศไทยต้องชนะ
นายธนกร วังบุญคงชนะ โฆษกประจำสำนักนายกรัฐมนตรี เผย พลเอกประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม พอใจยอดการฉีดวัคซีนโควิด-19 แก่ประชาชนบรรลุเป้าหมายที่ตั้งไว้ 100 ล้านโดสภายในปีนี้   โดยปัจจุบัน ไทยสามารถฉีดวัคซีนสะสมอยู่ที่ 100,054,961 โดส ครอบคลุมประชากรกลุ่มเป้าหมาย โดยประชาชนทั่วประเทศได้รับการฉีดวัคซีนโควิด-19 เข็มที่ 1 แล้วจำนวน 50,573,308 คน คิดเป็น 70.21% เข็มที่ 2 จำนวน 44,393,213 คน คิดเป็น 61.63% เข็มที่ 3 จำนวน หรือ Booster Dose จำนวน 5,020,704 คน คิดเป็น 6.97% นับได้ว่า ไทยมีความก้าวหน้าเป็นอย่างมากและการเตรียมพร้อมด้านวัคซีนที่เท่าทันกับสถานการณ์ โดยเฉพาะการระบาดระลอกใหม่ สายพันธุ์ “โอมิครอน”  ส่งผลให้ช่วยลดอัตราการระบาด การติดเชื้อ อาการป่วยหนัก และลดอัตราการเสียชีวิตได้ และสถานการณ์การติดเชื้อภายในประเทศก็มีแนวโน้มที่ดีขึ้น
โฆษกประจำสำนักนายกรัฐมนตรี เปิดเผยเพิ่มเติมว่า นายกรัฐมนตรีขอบคุณทุกภาคส่วน โดยถือเป็นความสำเร็จของทุกคนในประเทศที่ให้ความไว้วางใจรัฐบาล และ ร่วมกันรักษาความมั่นคงด้านสาธารณสุขและสุขภาพ และต้องขอขอบคุณ บุคลากรทางการแพทย์และสาธารณสุขและทุกฝ่ายที่มีส่วนเกี่ยวข้องที่เสียสละ และปฏิบัติหน้าที่ด้วยความอดทน และอุทิศตนต่อสังคม โดยที่ผ่านมา ประเทศไทย มีผู้ติดเชื้อเพิ่มต่ำกว่า 10,000 ราย เป็นวันที่ 63 ติดต่อกัน เสียชีวิตต่ำกว่า 100 ราย เป็นวันที่ 67 ติดต่อกันอีกด้วย ทั้งนี้ นายกรัฐมนตรียังกำชับให้เดินหน้าฉีดวัคซีนให้ทุกกลุ่ม ทุกสัญชาติ อย่างต่อเนื่อง รวมทั้งเชิญชวนผู้ที่ครบกำหนด เข้ารับการฉีดวัคซีนเข็มกระตุ้น เพื่อคนไทยปลอดภัย ประเทศไทยแข็งแรง

ที่มา : https://www.thaigov.go.th/news/contents/details/49680