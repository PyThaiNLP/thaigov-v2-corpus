รัฐบาลไทย-ข่าวทำเนียบรัฐบาล-รัฐบาลเห็นชอบแผนป้องกันและลดอุบัติเหตุช่วงปีใหม่ 2565


วันอังคารที่ 4 มกราคม 2565
รัฐบาลเห็นชอบแผนป้องกันและลดอุบัติเหตุช่วงปีใหม่ 2565
วันพฤหัสบดีที่ 30 ธันวาคม 2564
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลห่วงใยการเดินทางไกลของประชาชนช่วงวันหยุดยาวจึงเห็นชอบแผนบูรณาการป้องกันและลดอุบัติเหตุทางถนนช่วงเทศกาลปีใหม่ 2565 ให้หน่วยงานที่เกี่ยวข้องใช้เป็นกรอบในการดำเนินงานโดยเน้นการบริหารจัดการพื้นที่ควบคู่กับการเฝ้าระวัง ป้องกัน และควบคุมโรคโควิด-19 ภายใต้การรณรงค์ “ชีวิตวิถีใหม่ ขับขี่อย่างปลอดภัย ไร้อุบัติเหตุ” ประกอบด้วย การลดปัจจัยเสี่ยงด้านยานพาหนะ ด้านถนนและสภาพแวดล้อม ด้านผู้ใช้รถใช้ถนน และด้านการช่วยเหลือหลังเกิดอุบัติเหตุ นอกจากนี้ ยังมีกลุ่มอาชีวะอาสา ออกให้บริการจุดพักรถและพักคน เช่น พักตรวจสภาพรถ ที่นั่งพักผ่อน น้ำดื่ม กาแฟ บนถนนทั้งสายหลักและสายรอง รวม 225 ศูนย์ทั่วประเทศ ตลอด 24 ชม. อีกด้วย
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/50006