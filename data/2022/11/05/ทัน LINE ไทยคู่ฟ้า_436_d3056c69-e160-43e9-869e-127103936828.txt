รัฐบาลไทย-ข่าวทำเนียบรัฐบาล-อย. ยืนยัน หน้ากากอนามัยที่ขึ้นทะเบียน มีคุณภาพตามมาตรฐาน พร้อมแนะวิธีตรวจสอบ


วันศุกร์ที่ 3 ธันวาคม 2564
อย. ยืนยัน หน้ากากอนามัยที่ขึ้นทะเบียน มีคุณภาพตามมาตรฐาน พร้อมแนะวิธีตรวจสอบ
.....
สำนักงานคณะกรรมการอาหารและยา (อย.) ยืนยัน หน้ากากอนามัยทางการแพทย์และหน้ากาก N95 ทางการแพทย์ที่ผ่านการขึ้นทะเบียน จาก อย. มีคุณภาพและเป็นไปตามมาตรฐานที่กำหนด
.
ขณะเดียวกัน ยังควบคุมดูแลและมีมาตรการตรวจสอบเฝ้าระวังผลิตภัณฑ์สุขภาพในท้องตลาดอย่างต่อเนื่อง และดำเนินการกับบริษัทที่มีผลการทดสอบไม่เป็นไปตามข้อกำหนด เพื่อให้ประชาชนได้รับผลิตภัณฑ์ที่มีคุณภาพ
.
ก่อนซื้อ สามารถตรวจสอบหน้ากากอนามัยทางการแพทย์ ที่ผ่านการขึ้นทะเบียนจาก อย. ได้จากเลขที่ใบรับจดแจ้งหรือเลขที่ที่ปรากฏอยู่ในกรอบของ อย. บนฉลากของผลิตภัณฑ์ ได้ที่เว็บไซต์ อย. www.fda.moph.go.th หัวข้อ “ตรวจสอบผลิตภัณฑ์” หรือสอบถามเพิ่มเติม ที่ สายด่วน อย. 1556
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/49037