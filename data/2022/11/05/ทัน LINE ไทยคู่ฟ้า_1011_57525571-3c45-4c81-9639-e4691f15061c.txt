รัฐบาลไทย-ข่าวทำเนียบรัฐบาล-นายกฯ เยือนเมืองกล้วยไข่ "จ.กำแพงเพชร” ติดตามการดำเนินงานด้าน “เกษตร - แก้ความยากจน - พัฒนาคน - บริหารน้ำ” 7 ก.ค. 65


วันพุธที่ 6 กรกฎาคม 2565
นายกฯ เยือนเมืองกล้วยไข่ "จ.กำแพงเพชร” ติดตามการดำเนินงานด้าน “เกษตร - แก้ความยากจน - พัฒนาคน - บริหารน้ำ” 7 ก.ค. 65
.....
พลเอก ประยุทธ์ จันทร์โอชา นายกรัฐมนตรี มีภารกิจตรวจราชการ จ.กำแพงเพชร เพื่อติดตามการดำเนินงานตามนโยบายของรัฐบาลในด้านต่าง ๆ โดยเฉพาะด้านการเกษตร การขจัดความยากจน พัฒนาคนทุกช่วงวัยอย่างยั่งยืนตามหลักปรัชญาเศรษฐกิจพอเพียง และการบริหารจัดการน้ำ ในวันพฤหัสบดีที่ 7 ก.ค. 65
.
โดยภารกิจของนายกฯ เช่น เยี่ยมชมกิจกรรมการแสดงผลการดำเนินงานแปลงใหญ่กล้วยไข่ของกลุ่มเกษตรกรแปลงใหญ่, มอบบ้านแก่ผู้ยากไร้ จำนวน 1 หลัง และบ้านที่ดำเนินการเสร็จแล้วแก่ผู้แทน จำนวน 10 หลัง ณ บ้านท้องคุ้ง อ.คลองขลุง, ตรวจเยี่ยมการบริหารจัดการน้ำ จัดหาแหล่งน้ำ เพิ่มพื้นที่ชลประทาน ณ ฝายชั่วคราวกั้นแม่น้ำปิง (โครงการหนองขวัญ), และไปพบปะผู้ประกอบการรวมทั้งเกษตรกรกลุ่มปลูกข้าว GAP ขาณุวรลักษบุรี โมเดล อ.ขาณุวรลักษบุรี
.
ทั้งนี้ “ขาณุวรลักษบุรีโมเดล” เป็นโครงการส่งเสริมการปลูกข้าวพื้นนุ่ม ที่กรมการข้าวมุ่งผลักดันให้ จ.กำแพงเพชร เป็นแหล่งปลูกข้าวพื้นนุ่มคุณภาพ มีการบริหารจัดการน้ำจากต้นน้ำถึงปลายน้ำ และถือว่าเป็นโครงการนำร่องที่จะเชื่อมโยงไปยังจังหวัดต่าง ๆ เพื่อให้ชาวนาได้เห็นต้นแบบที่แท้จริงว่าทำนาอย่างไรถึงจะประสบความสำเร็จ
.
อ่านเพิ่มเติม คลิก https://www.thaigov.go.th/news/contents/details/56525
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/56629