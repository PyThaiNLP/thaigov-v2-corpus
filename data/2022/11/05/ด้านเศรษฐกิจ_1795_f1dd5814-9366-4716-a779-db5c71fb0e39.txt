รัฐบาลไทย-ข่าวทำเนียบรัฐบาล-รมช.ประภัตร นำทีมผู้บริหารกระทรวงเกษตรฯ ตรวจเยี่ยมแปลงใหญ่แพะอำเภอเหนือคลอง จังหวัดกระบี่


วันจันทร์ที่ 15 พฤศจิกายน 2564
รมช.ประภัตร นำทีมผู้บริหารกระทรวงเกษตรฯ ตรวจเยี่ยมแปลงใหญ่แพะอำเภอเหนือคลอง จังหวัดกระบี่
รมช.ประภัตร นำทีมผู้บริหารกระทรวงเกษตรฯ ตรวจเยี่ยมแปลงใหญ่แพะอำเภอเหนือคลอง จังหวัดกระบี่
รมช.ประภัตร นำทีมผู้บริหารกระทรวงเกษตรฯ ตรวจเยี่ยมแปลงใหญ่แพะอำเภอเหนือคลอง จังหวัดกระบี่
นายประภัตร โพธสุธน รัฐมนตรีช่วยว่าการกระทรวงเกษตรและสหกรณ์ พร้อมด้วยนายระพีภัทร์ จันทรศรีวงศ์ รองปลัดกระทรวงเกษตรและสหกรณ์ นายกฤษ อุตตมะเวทิน รองเลขาธิการสำนักงานมาตรฐานสินค้าเกษตรและอาหารแห่งชาติ (มกอช.)  ดร.ทัศนีย์ เมืองแก้ว รองเลขาธิการสำนักงานเศรษฐกิจการเกษตร และเจ้าหน้าที่กระทรวงเกษตรและสหกรณ์ ลงพื้นที่ตรวจเยี่ยมการดำเนินการโครงการระบบส่งเสริมการเกษตรแบบเเปลงใหญ่ (ด้านปศุสัตว์) จังหวัดกระบี่ ที่ทำการแปลงใหญ่แพะ ตำบลเหนือคลองอำเภอเหนือคลอง จังหวัดกระบี่ โดยมีนายสุรเดช สมิเปรม รองอธิบดีกรมปศุสัตว์ หัวหน้าส่วนราชการในพื้นที่ และเกษตรกรแปลงใหญ่เเพะ ให้การต้อนรับ
สำหรับแปลงใหญ่แพะอำเภอเหนือคลอง ปัจจุบันมีจำนวนสมาชิกรวม 150 ราย มีเป้าหมายการดำเนินงาน ส่งเสริมการเลี้ยงแพะ เพื่อเป็นอาชีพหลักให้มีประสิทธิภาพและยั่งยืน รวบรวมผลผลิตและแปรรูปผลิตภัณฑ์ เป็นการเพิ่มมูลค่าสินค้าและตรงตามความต้องการของตลาดและผู้บริโภค การลดต้นทุนการผลิต รวมถึงการถ่ายทอดเทคโนโลยีและนวัตกรรมต่างๆ โดยปี 2564 แปลงใหญ่แพะอำเภอเหนือคลองได้รับการอนุมัติโครงการยกระดับแปลงใหญ่ด้วยเกษตรสมัยใหม่และเชื่อมโยงตลาด ระดับจังหวัดกระบี่ได้รับงบประมาณ 2,999,564 บาท ใช้ในการสร้างโรงเรือน ซื้อพ่อ-แม่พันธุ์แพะ และปัจจัยการผลิต เพื่อเป็นการต่อยอดกิจกรรมที่ทางกลุ่มแปลงใหญ่ดำเนินการอยู่แล้ว ให้ดำเนินกิจกรรมได้อย่างต่อเนื่องซึ่งสอดคล้องกับนโยบายกระทรวงเกษตรและสหกรณ์โดยตรง

ที่มา : https://www.thaigov.go.th/news/contents/details/48262