รัฐบาลไทย-ข่าวทำเนียบรัฐบาล-เปิดมาตรการเยียวยาด้านการท่องเที่ยว สู้ภัยโควิด-19


วันอังคารที่ 15 กุมภาพันธ์ 2565
เปิดมาตรการเยียวยาด้านการท่องเที่ยว สู้ภัยโควิด-19
.....
จากวิกฤติโควิด-19 ที่ทั่วโลกต่างได้รับผลกระทบทั้งด้านเศรษฐกิจ สาธารณสุข รวมถึงภาคการท่องเที่ยว รัฐบาลจึงเร่งช่วยเหลือเยียวยาผู้ประกอบการด้านการท่องเที่ยวอย่างต่อเนื่อง เพื่อให้กลับมาประกอบธุรกิจได้ และเป็นกำลังสำคัญในการขับเคลื่อนเศรษฐกิจประเทศต่อไป ดังนี้
.
1.ด้านการเสริมสภาพคล่อง ด้วยมาตรการสินเชื่อดอกเบี้ยต่ำ (Soft Loan) วงเงินรวมกว่า 1.5 แสนล้านบาท อย่างโครงการ Soft Loan ออมสินฟื้นฟูท่องเที่ยวไทย ที่ได้มีการขยายกลุ่มเป้าหมายของโครงการให้ครอบคลุมธุรกิจมากยิ่งขึ้น และขยายเวลารับคำขอสินเชื่อออกไปจนถึงวันที่ 30 ก.ย. 65
.
2.ด้านการลดภาระค่าใช้จ่าย ด้วยมาตรการลดภาระในการวางเงินหลักประกันของผู้ประกอบการธุรกิจนำเที่ยวฯ โดยลดการวางหลักประกันเหลือ 30% ส่งผลให้มีการคืนเงินหลักประกันแก่ผู้ประกอบการแล้ว 6,639 ราย เป็นเงินกว่า 498 ล้านบาท (7 พ.ค. 63 – 31 ม.ค. 65)
.
3.ด้านการเตรียมความพร้อมเปิดประเทศและกระตุ้นการท่องเที่ยว ประกอบด้วย การจัดงาน “ท่องเที่ยวจับคู่ กู้เศรษฐกิจ (Restart Tourism)/ การจัดทำข้อเสนอเชิงนโยบายการฟื้นฟูและเตรียมพร้อมภาคธุรกิจอุตสาหกรรมท่องเที่ยว/ การจัดทำมาตรฐานความปลอดภัยด้านสุขอนามัย (SHA)/ การส่งเสริมการท่องเที่ยวในประเทศ/ การเปิดประเทศรับนักท่องเที่ยวต่างชาติ
.
สำหรับสถานการณ์การท่องเที่ยว ปี 2565 คาดว่าจะมีนักท่องเที่ยวชาวต่างชาติเดินทางเข้าประเทศไทยราว 5 ล้านคน สร้างรายได้กว่า 3.57 แสนล้านบาท และการท่องเที่ยวในประเทศคาดว่าจะมียอดการเดินทางประมาณ 90 ล้านคน/ครั้ง สร้างรายได้กว่า 2.99 แสนล้านบาท
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/51597