รัฐบาลไทย-ข่าวทำเนียบรัฐบาล-โฆษกรัฐบาล เผย “นายกฯ” ห่วงการปรับขึ้นค่า FT กระทบประชาชน กำชับกระทรวงพลังงาน ช่วยค่าไฟโดยเฉพาะกลุ่มเปราะบางอย่างเต็มที่


วันอังคารที่ 9 สิงหาคม 2565
พิมพ์
โฆษกรัฐบาล เผย “นายกฯ” ห่วงการปรับขึ้นค่า FT กระทบประชาชน กำชับกระทรวงพลังงาน ช่วยค่าไฟโดยเฉพาะกลุ่มเปราะบางอย่างเต็มที่
โฆษกรัฐบาล เผย “นายกฯ” ห่วงการปรับขึ้นค่า FT กระทบประชาชน กำชับกระทรวงพลังงาน ช่วยค่าไฟโดยเฉพาะกลุ่มเปราะบางอย่างเต็มที่
วันที่ 9 สิงหาคม 2565 นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ได้ติดตามสถานการณ์พลังงานอย่างใกล้ชิด ห่วงการปรับขึ้นค่าไฟฟ้าผันแปร หรือ ค่าเอฟที (FT) ของงวดเดือนก.ย.-ธ.ค. 2565 ที่จะกระทบการค่าครองชีพของประชาชนชน โดยล่าสุด เมื่อวันที่ 8 สิงหาคม 2565 ได้มีการหารือกับกระทรวงพลังงาน และกรรมการกำกับกิจการพลังงาน เพื่อหามาตรการรองรับช่วยเหลือ โดยที่ประชุมเห็นชอบให้ยังไม่ขึ้นค่าไฟของเดือนสิงหาคม ทั้งนี้ สำหรับเดือนกันยายน- ธันวาคม 2565 รัฐบาลได้ร่วมกันหารือแนวทางช่วยเหลือประชาชนกลุ่มครัวเรือน และกลุ่มเปราะบาง โดยจะดูแลภาระค่า FT ซึ่งจะต้องใช้งบประมาณมาอุดหนุน และมอบหมายให้หน่วยงานที่เกี่ยวข้องพิจารณารายละเอียดการให้ความช่วยเหลือ ซึ่งจะต้องนำมาเสนอคณะรัฐมนตรีพิจารณา ต่อไป ทั้งนี้ ในช่วง 5 เดือน ที่เหลือของปีนี้ นายกรัฐมนตรีมอบหมายให้ร่วมกันหาวิธีลดต้นทุนค่าไฟฟ้า เพื่อให้เกิดผลประหยัดพลังงานอย่างแท้จริง
“นายกรัฐมนตรี มีความห่วงใยประชาชนต่อผลกระทบของการขึ้นค่า FT ซึ่งเข้าใจทุกภาคส่วน รัฐบาลเองก็ได้พยายามอย่างถึงที่สุดในการแก้ปัญหา ซึ่งต่อไปหากต้องขึ้นค่า FT จริง ก็ได้เน้นย้ำให้ช่วยกันหามาตรการอะไรใหม่ๆ มาช่วยเหลือประชาชนเพื่อลดภาระผลกระทบตรงนี้ โดยเฉพาะการดูแลประชาชนกลุ่มเปราะบางผู้มีรายได้น้อย เป็นสิ่งที่ต้องหารือกันต่อไป” โฆษกประจำสำนักนายกรัฐมนตรี กล่าว

ที่มา : https://www.thaigov.go.th/news/contents/details/57791