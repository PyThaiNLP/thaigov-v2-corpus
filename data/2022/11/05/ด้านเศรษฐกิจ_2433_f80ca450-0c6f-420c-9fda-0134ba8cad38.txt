รัฐบาลไทย-ข่าวทำเนียบรัฐบาล-ผู้ว่าการรถไฟแห่งประเทศไทย มอบรางวัลพร้อมโล่รางวัลเกียรติยศจากการรถไฟฯ แก่ผู้ชนะเลิศกิจกรรมประกวดภาพถ่าย “Hua Lamphong (หัวลำโพง) Through the Lens”


วันพุธที่ 29 ธันวาคม 2564
ผู้ว่าการรถไฟแห่งประเทศไทย มอบรางวัลพร้อมโล่รางวัลเกียรติยศจากการรถไฟฯ แก่ผู้ชนะเลิศกิจกรรมประกวดภาพถ่าย  “Hua Lamphong (หัวลำโพง) Through the Lens”
นายนิรุฒ มณีพันธ์ ผู้ว่าการรถไฟแห่งประเทศไทย เป็นประธานในพิธีและมอบรางวัลแก่ผู้ชนะเลิศ พร้อมโล่รางวัลเกียรติยศจากการรถไฟฯ ในโครงการ “Hua Lamphong in Your Eyes” กิจกรรมประกวดภาพถ่าย ในหัวข้อ “Hua Lamphong (หัวลำโพง) Through the Lens”
วันนี้ (28 ธันวาคม 2564) นายนิรุฒ มณีพันธ์ ผู้ว่าการรถไฟแห่งประเทศไทย เป็นประธานในพิธีและมอบรางวัลแก่ผู้ชนะเลิศ พร้อมโล่รางวัลเกียรติยศจากการรถไฟฯ ในโครงการ “Hua Lamphong in Your Eyes” กิจกรรมประกวดภาพถ่าย ในหัวข้อ “Hua Lamphong (หัวลำโพง) Through the Lens” ซึ่งจัดขึ้นโดยการรถไฟฯ ร่วมกับสมาคมถ่ายภาพแห่งประเทศไทย ในพระบรมราชูปถัมภ์ เพื่อเปิดโอกาสให้ประชาชนมีส่วนร่วมถ่ายทอดมุมมองที่มีต่อ “หัวลำโพง” ผ่านภาพถ่ายอันทรงคุณค่าทางประวัติศาสตร์ นับเป็นการต่อยอดการมีส่วนร่วมในการอนุรักษ์ และพัฒนาที่ยั่งยืน
นายเอกรัช ศรีอาระยันพงษ์ ผู้อำนวยการศูนย์ประชาสัมพันธ์ การรถไฟแห่งประเทศไทย เปิดเผยว่า ตามที่การรถไฟแห่งประเทศไทย (รฟท.) กระทรวงคมนาคม ได้จัดกิจกรรม “Hua Lamphong in Your Eyes” ระหว่างวันที่  22 ธันวาคม 2564 - 16 มกราคม 2565 ณ สถานีรถไฟกรุงเทพ(หัวลำโพง) เพื่อบอกเล่าถึงคุณค่าและความสำคัญของสถานีหัวลำโพงที่เป็นแลนด์มาร์คสำคัญแห่งหนึ่งของประเทศไทย อีกทั้งยังมีประวัติศาสตร์ และสถาปัตยกรรมที่ทรงคุณค่า ผ่านกิจกรรมที่หลากหลายเพื่อสร้างการรับรู้ ความเข้าใจ ในการถ่ายทอดและพัฒนาที่ยั่งยืน พร้อมกันนี้ยังได้จัดกิจกรรมประกวดภาพถ่ายภายใต้โครงการ “Hua Lamphong In Your Eyes” ในหัวข้อ “Hua Lamphong (หัวลำโพง) Through the Lens” โดยร่วมกับสมาคมถ่ายภาพแห่งประเทศไทย ในพระบรมราชูปถัมภ์ เพื่อเปิดโอกาสให้ประชาชนได้มีส่วนร่วมในการถ่ายทอดมุมมอง และความคิดผ่านภาพถ่ายที่มีต่อสถานีหัวลำโพง ชิงเงินรางวัลรวมกว่า 1 แสนบาท พร้อมโล่รางวัลเกียรติยศจากผู้ว่าการรถไฟแห่งประเทศไทย โดยเปิดรับผลงานเข้าประกวดตั้งแต่วันที่ 19 ธันวาคม และปิดรับผลงานในวันที่ 26 ธันวาคม 2564 ที่ผ่านมา
ทั้งนี้ ปรากฏว่ามีผู้ที่สนใจส่งภาพถ่ายเข้าร่วมประกวดจำนวนมากถึง 7,317 ภาพ จากนั้น รฟท. ได้รับเกียรติจากคณะกรรมการผู้ทรงคุณวุฒิร่วมตัดสินการประกวดภาพถ่าย ประกอบด้วย 1.อาจารย์วรนันทน์ ชัชวาลทิพากร 2.คุณตุลย์ หิรัญญลาวัลย์ 3.คุณดาว วาสิกศิริ 4.คุณจุฬวิศว์ ศานติพงศ์ 5.คุณวรรณพงษ์ สุรโรจน์ประจักษ์ 6.คุณอดุล ตัณฑโกศัย และ 7.นายเอกรัช ศรีอาระยันพงษ์  โดยได้ประกาศผลการตัดสินไปแล้วเมื่อวันที่ 27 ธันวาคม 2564 ผ่านทางเว็บไซต์ www.rpst.or.th มีรางวัลดังนี้
- รางวัลชนะเลิศ ได้แก่ นายจิระพงษ์ วงศ์วิวัฒน์ ได้รับเงินสด 30,000 บาท พร้อมโล่รางวัลเกียรติยศจากผู้ว่าการรถไฟฯ
- รองชนะเลิศอันดับหนึ่ง ได้แก่ นายดิลก ตามใจเพื่อน ได้รับเงินสด 15,000 บาท พร้อมโล่รางวัลเกียรติยศจากผู้ว่าการรถไฟฯ
- รองชนะเลิศอันดับสอง ได้แก่ นายรพิน เขมทอง ได้รับเงินสด 10,000 บาท พร้อมโล่รางวัลเกียรติยศจากผู้ว่าการรถไฟฯ
- และชมเชย 20 รางวัล จะได้รับเงินสด 3,000 บาท พร้อมของที่ระลึกจากผู้ว่าการรถไฟฯ ประกอบด้วย
1. นายบุญชัย เวศม์มัฆวาน  2. ศิริชัย จุลสุวรรณรักษ์ 3. นายคีรีขันธ์ ไชยพร 4. นางสาวนพวรรณ ตั้งบุบผา 5. นายไพรินทร์ ชีวะวุฒิวัฒนวิทย์ 6. นายสุชาติ แน่นชารี 7. นายสมโภช แตงไทย 8. นายหรรษา ตั้งมั่นภูวดล 9. นายคณาธิป คนเกณฑ์ 10. นางสาวดารวี วัฒนกุล 11. นายวีระพล สิงห์น้อย 12. นายวัชรินทร์ ก๋งเอม 13. นายนรชัย กุลเวศภัทรวงศ์ 14. นายเวชยันต์ ธราวิศิษฏ์ 15. นายแสงชัย เตชะสถาพร 16. น.ส.ภทร มีสุวรรณ 17. นายสุวรรณ ธนะศรีรังกูล 18. นายศุภชัย วีรยุทธานนท์ 19. นายศรัณยู ตรีสุคนธ์ 20. นายสาการียา ซามะ
สำหรับกิจกรรมดังกล่าวเป็นส่วนหนึ่งของโครงการ “Hua Lamphong In Your Eyes” ถือได้ว่าเป็นการรวบรวมบทบันทึกประวัติศาสตร์อันทรงคุณค่าอีกหน้าหนึ่งของสถานีหัวลำโพง เป็นช่องทางการรับฟังมุมมองของประชาชนคนไทย ตลอดจนการสร้างการมีส่วนร่วมในการอนุรักษ์และการพัฒนาที่ยั่งยืนให้สถานีหัวลำโพง ซึ่งผลงานภาพถ่ายที่ได้รับรางวัล และภาพของผู้เข้าประกวดบางส่วน ได้นำมาจัดแสดงให้ประชาชนที่สนใจเข้าชมได้ที่บริเวณโถงกลางสถานีกรุงเทพตั้งแต่วันนี้ จนถึงวันที่ 16 มกราคม 2565
Facebook ทีมพีอาร์การรถไฟแห่งประเทศไทย (red arrow right)https://www.facebook.com/129946050353608/posts/5341701855844642/?d=n
INSTAGRAM SRT OFFICIAL (red arrow right) https://www.instagram.com/p/CYBSuQIhTLZ/?utm_medium=copy_link
Twitter SRT OFFICIAL @PR_SRT (red arrow right)https://twitter.com/pr_srt/status/1475746457541963776?s=21

ที่มา : https://www.thaigov.go.th/news/contents/details/50022