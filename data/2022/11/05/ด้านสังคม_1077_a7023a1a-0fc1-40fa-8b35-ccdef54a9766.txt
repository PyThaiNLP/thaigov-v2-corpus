รัฐบาลไทย-ข่าวทำเนียบรัฐบาล-8 - 28 ม.ค.นี้ พม. เชิญชวนเด็กๆ ส่งประกวดเรียงความชิงทุนการศึกษากว่า 49,000 บาท พร้อมโล่รางวัล ในหัวข้อ "รู้คิด รอบคอบ รับผิดชอบต่อสังคม"


วันจันทร์ที่ 10 มกราคม 2565
8 - 28 ม.ค.นี้ พม. เชิญชวนเด็กๆ ส่งประกวดเรียงความชิงทุนการศึกษากว่า 49,000 บาท พร้อมโล่รางวัล ในหัวข้อ "รู้คิด รอบคอบ รับผิดชอบต่อสังคม"
8 - 28 ม.ค.นี้ พม. เชิญชวนเด็กๆ ส่งประกวดเรียงความชิงทุนการศึกษากว่า 49,000 บาท พร้อมโล่รางวัล ในหัวข้อ "รู้คิด รอบคอบ รับผิดชอบต่อสังคม"
วันนี้ (9 ม.ค. 65) เวลา 12.00 น. นางสาวแรมรุ้ง วรวัธ รองปลัดกระทรวงการพัฒนาสังคมและความมั่นคงของมนุษย์ ในฐานะโฆษกกระทรวงการพัฒนาสังคมและความมั่นคงของมนุษย์ เปิดเผยว่า กระทรวงการพัฒนาสังคมและความมั่นคงของมนุษย์ (พม.) โดย กรมกิจการเด็กและเยาวชน (ดย.) เชิญชวนเด็กและเยาวชน ที่มีอายุระหว่าง 10 - 18 ปี ประกวดเรียงความชิงทุนการศึกษากว่า 49,000 บาท พร้อมโล่รางวัล ในหัวข้อ "รู้คิด รอบคอบ รับผิดชอบต่อสังคม"  โดยแบ่งประเภทของผู้ส่งผลงานเข้าร่วมประกวดออกเป็น 3 ประเภท ได้แก่ ประเภทที่ 1 ระดับประถมศึกษาตอนปลาย หรือผู้ที่มีอายุ 10 - 12 ปีบริบูรณ์  ประเภทที่ 2 ระดับมัธยมศึกษาตอนต้น หรือผู้ที่มีอายุ 12 ปีขึ้นไป - 15 ปีบริบูรณ์ และประเภทที่ 3 ระดับมัธยมศึกษาตอนปลาย หรือระดับอาชีวศึกษา (ปวช.) หรือผู้ที่มีอายุ 15 ปีขึ้นไป -  18 ปีบริบูรณ์ ทั้งนี้ เด็กๆ สามารถสมัครและส่งผลงานเข้าประกวดผ่านระบบออนไลน์ ตั้งแต่วันนี้ถึง 28 มกราคม 2565 และจะประกาศผลในวันที่ 7 กุมภาพันธ์ 2565

ที่มา : https://www.thaigov.go.th/news/contents/details/50373