รัฐบาลไทย-ข่าวทำเนียบรัฐบาล-รอง นรม.พล.อ.ประวิตรฯ อวยพรปีใหม่ พร้อมขอบคุณคณะกรรมการ กกท. และคณะกรรมการโอลิมปิคแห่งประเทศไทยฯ ที่ร่วมกันทำงานเพื่อประเทศชาติ ประชาชน ทำให้วงการกีฬาไทยมีความก้าวหน้า


วันพฤหัสบดีที่ 30 ธันวาคม 2564
พิมพ์
รอง นรม.พล.อ.ประวิตรฯ อวยพรปีใหม่ พร้อมขอบคุณคณะกรรมการ กกท. และคณะกรรมการโอลิมปิคแห่งประเทศไทยฯ ที่ร่วมกันทำงานเพื่อประเทศชาติ ประชาชน ทำให้วงการกีฬาไทยมีความก้าวหน้า
รอง นรม.พล.อ.ประวิตรฯ อวยพรปีใหม่ พร้อมขอบคุณคณะกรรมการ กกท. และคณะกรรมการโอลิมปิคแห่งประเทศไทยฯ ที่ร่วมกันทำงานเพื่อประเทศชาติ ประชาชน ทำให้วงการกีฬาไทยมีความก้าวหน้า
วันนี้ (29 ธันวาคม 2564) เวลา 09.00 น. ณ ห้องรับรอง 1 ตึกบัญชาการ 1 ทำเนียบรัฐบาล พลเอก ประวิตร วงษ์สุวรรณ รองนายกรัฐมนตรี ในฐานะประธานกรรมการคณะกรรมการการกีฬาแห่งประเทศไทย และประธานคณะกรรมการโอลิมปิกแห่งประเทศไทย ในพระบรมราชูปถัมภ์ ให้นายพิพัฒน์ รัชกิจประการ รัฐมนตรีว่าการกระทรวงการท่องเที่ยวและกีฬา นำคณะกรรมการการกีฬาแห่งประเทศไทย และคณะกรรมการโอลิมปิคแห่งประเทศไทยฯ เข้าพบ เพื่ออวยพรในโอกาสขึ้นปีใหม่ พ.ศ. 2565 โดยมี พลตรี จารึก อารีราชการัณย์ ประธานกิตติมศักดิ์คณะกรรมการโอลิมปิคแห่งประเทศไทยฯ นายธรรมนูญ หวั่งหลี ศาสตราจารย์ (พิเศษ) เจริญ วรรธนะสิน รองประธานกรรมการ คณะกรรมการโอลิมปิคแห่งประเทศไทยฯ และ พลเอก วิชญ์ เทพหัสดิน ณ อยุธยา เลขาธิการคณะกรรมการโอลิมปิคแห่งประเทศไทยฯ และเจ้าหน้าที่จากหน่วยงานที่เกี่ยวข้อง เข้าร่วมด้วย โดยรัฐมนตรีว่าการกระทรวงการท่องเที่ยวและกีฬา ได้กล่าวขอบคุณรองนายกรัฐมนตรี ที่ได้มีความกรุณาและความปรารถนาดีต่อการกีฬาแห่งประเทศไทย คณะกรรมการโอลิมปิคแห่งประเทศไทยฯ และสมาคมกีฬาต่าง ๆ เป็นผลให้วงการการกีฬาไทยมีการพัฒนา เจริญก้าวหน้าขึ้นอย่างที่สัมผัสได้ตามลำดับ ทั้งนี้ รัฐมนตรีว่าการกระทรวงการท่องเที่ยวและกีฬา ได้เป็นผู้นำกล่าวอวยพรปีใหม่ 2565 ขอให้ พลเอก ประวิตร วงษ์สุวรรณ รองนายกรัฐมนตรี มีสุขภาพแข็งแรง มีจิตใจที่เข้มแข็งเพื่อนำวงการกีฬาไทยให้เจริญก้าวหน้าทั้งในประเทศและในระดับโลก
โอกาสนี้ รองนายกรัฐมนตรี ได้กล่าวขอบคุณรัฐมนตรีว่าการกระทรวงการท่องเที่ยวและกีฬา คณะผู้บริหารการกีฬาแห่งประเทศไทย และคณะผู้บริหารคณะกรรมการโอลิมปิคแห่งประเทศไทยฯ ที่ได้ทำงานร่วมกันเป็นอย่างดีเพื่อประเทศชาติ เพื่อประชาชนไทย ตลอด 4 ปีที่ผ่านมา ทำให้วงการกีฬาของประเทศไทยมีความก้าวหน้าเป็นอย่างยิ่ง โดยการสนับสนุนการออกกำลังกาย และการแข่งขันกีฬาโอลิมปิคทุกประเภท ทำให้การแข่งขันกีฬาโอลิมปิคที่ผ่านมามีความก้าวหน้าเป็นอย่างยิ่ง และหวังอย่างยิ่งว่า การกีฬาของประเทศไทยจะเจริญรุ่งเรืองมีความก้าวหน้าต่อไป ด้วยความร่วมมือร่วมใจของทุกคน พร้อมกันนี้ รองนายกรัฐมนตรียังได้กล่าวอวยพรปีใหม่ ให้ทุกคนมีสุขภาพที่สมบูรณ์ มีจิตใจที่เข้มแข็ง มีความสุขและความสำเร็จตลอดปี 2565 และตลอดไป
---------------------------

ที่มา : https://www.thaigov.go.th/news/contents/details/50012