รัฐบาลไทย-ข่าวทำเนียบรัฐบาล-กทพ. ปรับปรุงกายภาพหน้าด่านจตุโชติ ทางพิเศษฉลองรัช เพื่อรองรับระบบ M-Flow แล้วเสร็จพร้อมเปิดช่องเก็บค่าผ่านทางตามปกติ ตั้งแต่วันนี้เป็นต้นไป


วันอาทิตย์ที่ 6 มีนาคม 2565
กทพ. ปรับปรุงกายภาพหน้าด่านจตุโชติ ทางพิเศษฉลองรัช เพื่อรองรับระบบ M-Flow แล้วเสร็จพร้อมเปิดช่องเก็บค่าผ่านทางตามปกติ ตั้งแต่วันนี้เป็นต้นไป
...
​        การทางพิเศษแห่งประเทศไทย (กทพ.) กระทรวงคมนาคม ปรับปรุงกายภาพหน้าด่านจตุโชติ ทางพิเศษฉลองรัช เพื่อรองรับระบบเก็บค่าผ่านทางพิเศษอัตโนมัติแบบไม่มีไม้กั้น (M-Flow) แล้วเสร็จพร้อมเปิดให้บริการช่องเก็บค่าผ่านทางตามปกติ ตั้งแต่วันนี้เป็นต้นไป
​        ตามที่ กทพ. ได้ดำเนินโครงการปรับปรุงกายภาพหน้าด่านเก็บค่าผ่านทางพิเศษ เพื่อรองรับระบบเก็บค่าผ่านทางพิเศษอัตโนมัติแบบไม่มีไม้กั้น (Multi-Lane Free Flow : M-Flow) โดยร่วมกับกรมทางหลวงในการบูรณาการให้เป็นไปในรูปแบบและมาตรฐานเดียวกัน (Single Platform System) บนทางพิเศษในระยะที่ 1
ทางพิเศษฉลองรัช จำนวน 3 ด่าน ประกอบด้วย ด่านสุขาภิบาล 5-1 ด่านสุขาภิบาล 5-2 และด่านจตุโชติ โดยเริ่มโครงการฯ ตั้งแต่วันที่ 10 มกราคม 2565 เป็นต้นมา และได้ดำเนินการแล้วเสร็จไปแล้ว 2 ด่าน คือ ด่านสุขาภิบาล 5-1 และด่านสุขาภิบาล 5-2 ล่าสุด กทพ. ได้ปรับปรุงกายภาพหน้าด่านจตุโชติจนแล้วเสร็จพร้อมเปิดให้บริการช่องเก็บค่าผ่านทางตามปกติ ตั้งแต่วันนี้เป็นต้นไป ดังนี้
- ด่านจตุโชติ ชำระค่าผ่านทางด้วยเงินสดที่ ช่อง 1-2-3 และใช้บัตร Easy Pass ที่ช่อง 4-5-6
- ด่านสุขาภิบาล 5-1 ชำระค่าผ่านทางด้วยเงินสดที่ ช่อง 1-2 และใช้บัตร Easy Pass ที่ช่อง 3-4-5-6
- ด่านสุขาภิบาล 5-2 ชำระค่าผ่านทางด้วยเงินสดที่ ช่อง 1 และใช้บัตร Easy Pass ที่ช่อง 2-3
ทั้งนี้ กทพ. มีกำหนดเปิดให้บริการระบบเก็บค่าผ่านทางพิเศษอัตโนมัติแบบไม่มีไม้กั้น (M-Flow) ระยะที่ 1 บนทางพิเศษฉลองรัช จำนวน 3 ด่านดังกล่าวในเดือนกรกฎาคม 2565
​
“M-Flow สะดวก ง่าย ชีวิตก็มีความสุขได้มากขึ้น เพิ่มเวลาความสุขของปลายทางด้วย M-Flow”

ที่มา : https://www.thaigov.go.th/news/contents/details/52234