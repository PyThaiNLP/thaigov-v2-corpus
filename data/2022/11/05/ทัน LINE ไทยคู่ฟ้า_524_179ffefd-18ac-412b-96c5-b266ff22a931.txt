รัฐบาลไทย-ข่าวทำเนียบรัฐบาล-ครม. อนุมัติ! วงเงิน 6.78 พันล้าน หนุนจัดงานมหกรรมพืชสวนโลก "อุดรธานี - นครราชสีมา" กระตุ้นเศรษฐกิจ การเกษตรและท่องเที่ยว


วันอาทิตย์ที่ 9 มกราคม 2565
ครม. อนุมัติ! วงเงิน 6.78 พันล้าน หนุนจัดงานมหกรรมพืชสวนโลก "อุดรธานี - นครราชสีมา" กระตุ้นเศรษฐกิจ การเกษตรและท่องเที่ยว
.....
ที่ประชุม ครม. (4 ม.ค. 65) อนุมัติกรอบวงเงินจัดงานมหกรรมพืชสวนโลก จ.อุดรธานี พ.ศ.2569 วงเงิน 2,500 ล้านบาท และ จ.นครราชสีมา พ.ศ.2572 วงเงิน 4,281 ล้านบาท รวมทั้งสิ้น 6,781 ล้านบาท
.
ระยะต่อไป กระทรวงเกษตรและสหกรณ์ จะดำเนินการยื่นประมูลสิทธิเป็นเจ้าภาพจัดงานมหกรรมพืชสวนโลก จ.อุดรธานี พ.ศ.2569 ในวันที่ 7 ม.ค. 2565 และ จ.นครราชสีมา พ.ศ.2572 ในช่วงเดือน มี.ค. 2565
.
การจัดมหกรรมพืชสวนโลก ถือว่าเป็นการแสดงศักยภาพของไทยในการพัฒนาพืชสวน ให้เป็นที่ประจักษ์ต่อสายตานานาชาติ ที่สำคัญมหกรรมดังกล่าว ยังส่งผลดีต่อธุรกิจนำเข้า - ส่งออกผลผลิตการเกษตร ธุรกิจท่องเที่ยวของไทย อีกทั้งช่วยส่งเสริมต่อยอดการวิจัย เทคโนโลยี และนวัตกรรมด้านการเกษตรอีกด้วย
.
อ่านเพิ่มเติม คลิก https://www.thaigov.go.th/news/contents/details/50196
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/50362