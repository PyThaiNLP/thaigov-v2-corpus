รัฐบาลไทย-ข่าวทำเนียบรัฐบาล-“คลัง” เผยยอดใช้จ่ายการใช้สิทธิผ่าน 3 โครงการรัฐ วันแรกคึกคักกว่า 1,132 ล้านบาท


วันพุธที่ 2 กุมภาพันธ์ 2565
“คลัง” เผยยอดใช้จ่ายการใช้สิทธิผ่าน 3 โครงการรัฐ วันแรกคึกคักกว่า 1,132 ล้านบาท
.....
นายพรชัย ฐีระเวช โฆษกกระทรวงการคลัง เผยถึงมาตรการลดภาระค่าครองชีพและฟื้นฟูเศรษฐกิจจากผลกระทบของโรคโควิด-19 ของรัฐ ผ่านโครงการเพิ่มกำลังซื้อให้แก่ผู้มีบัตรสวัสดิการแห่งรัฐ ระยะที่ 4 โครงการเพิ่มกำลังซื้อให้แก่ผู้ที่ต้องการความช่วยเหลือเป็นพิเศษ ระยะที่ 2 และโครงการคนละครึ่ง ระยะที่ 4 ที่เปิดให้ประชาชนใช้จ่ายวันแรก (1 ก.พ. 65) พบว่า ณ เวลา 16.00 น. มีผู้ใช้สิทธิทุกโครงการรวม 5.44 ล้านราย และมียอดใช้จ่ายรวม ทั้งหมด 1,132.44 ล้านบาท
.
โครงการเพิ่มกำลังซื้อให้แก่ผู้มีบัตรสวัสดิการแห่งรัฐ ระยะที่ 4 มีผู้ใช้สิทธิ 2.89 ล้านราย มียอดใช้จ่ายรวม 573.54 ล้านบาท
โครงการเพิ่มกำลังซื้อให้แก่ผู้ที่ต้องการความช่วยเหลือเป็นพิเศษ ระยะที่ 2 มีผู้ใช้สิทธิ 1.47 แสนราย มียอดใช้จ่ายรวม 57.66 ล้านบาท
โครงการคนละครึ่ง ระยะที่ 4 มีผู้ใช้สิทธิจำนวน 2.4 ล้านราย มียอดใช้จ่ายรวม 501.24 ล้านบาท มีผู้กดยืนยันสิทธิเข้าร่วมโครงการแล้ว 16.93 ล้านคน
.
ผู้เคยได้รับสิทธิโครงการคนละครึ่ง ระยะที่ 3 สามารถกดยืนยันสิทธิเข้าร่วมโครงการฯ ได้ ผ่านแอปฯ เป๋าตัง และสามารถเริ่มใช้จ่ายได้ทันทีหลังการกดยืนยันสิทธิเรียบร้อยแล้ว
.
ส่วนผู้ที่ยังไม่เคยเข้าร่วมโครงการฯ สามารถลงทะเบียนได้ผ่านแอปเป๋าตัง หรือที่เว็บไซต์ www. คนละครึ่ง .com ได้ตั้งแต่วันที่ 10 ก.พ. 65 จนกว่าจะครบ 1 ล้านสิทธิ และเริ่มใช้จ่ายได้ 17 ก.พ. 65 ซึ่งทั้ง 3 โครงการสามารถใช้จ่ายได้จนถึงวันที่ 30 เม.ย. 65
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/51173