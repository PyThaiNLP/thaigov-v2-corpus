รัฐบาลไทย-ข่าวทำเนียบรัฐบาล-บสอ. ประเดิมปีแรก คว้าคะแนนประเมิน ITA ระดับ AA


วันศุกร์ที่ 27 สิงหาคม 2564
พิมพ์
บสอ. ประเดิมปีแรก คว้าคะแนนประเมิน ITA ระดับ AA
เมื่อวันที่ 26 สิงหาคม 2564 ที่ผ่านมา สำนักงาน ป.ป.ช. ได้ประกาศผลการประเมินคุณธรรมและความโปร่งใสในการดำเนินงานของหน่วยงานภาครัฐ (ITA) ประจำปีงบประมาณ 2564 โดยบริษัท บริหารสินทรัพย์ ธนาคารอิสลามแห่งประเทศไทย จำกัด มีคะแนนอยู่ที่ 97.10 หรือ ระดับ AA
นางโศรยา ลิมปิทีป ผู้จัดการบริษัท บริหารสินทรัพย์ ธนาคารอิสลามแห่งประเทศไทย จำกัด (บสอ. หรือ IAM) เปิดเผยว่า เมื่อวันที่ 26 สิงหาคม 2564 ที่ผ่านมา สำนักงาน ป.ป.ช. ได้ประกาศผลการประเมินคุณธรรมและความโปร่งใสในการดำเนินงานของหน่วยงานภาครัฐ (ITA) ประจำปีงบประมาณ 2564 โดยบริษัท บริหารสินทรัพย์ ธนาคารอิสลามแห่งประเทศไทย จำกัด มีคะแนนอยู่ที่ 97.10 หรือ ระดับ AA
แม้ว่า บสอ. เป็นรัฐวิสาหกิจน้องใหม่และเข้าร่วมประเมิน ITA เป็นปีแรก แต่จากผลการประเมิน แสดงถึงการพัฒนาองค์กรที่มีการดำเนินงานที่มีคุณธรรมและมีความโปร่งใสสอดคล้องกับยุทธศาสตร์ชาติ
โดยจากรายงานรายละเอียดผลประเมิน ประจำปีงบประมาณ 2564 สำนักงาน ปปช. ได้ประเมินจาก 3 แบบวัด คือ แบบวัดการรับรู้ของผู้มีส่วนได้ส่วนเสียภายใน (IIT) แบบวัดการรับรู้ของผู้มีส่วนได้ส่วนเสียภายนอก (EIT) และแบบตรวจการเปิดเผยข้อมูลสาธารณะ (OIT) รวมจำนวนทั้งสิ้น 10 ตัวชี้วัด พบว่า บสอ. มีผลคะแนนที่ 97.10 หรือระดับ AA สูงกว่าเกณฑ์เป้าหมาย (ร้อยละ 85) ทุกตัวชี้วัด ซึ่งสะท้อนถึงการตระหนักรู้ของบุคลากรในการปฏิบัติหน้าที่อย่างซื่อสัตย์สุจริต มุ่งผลสัมฤทธิ์สูงสุดและคำนึงถึงประโยชน์ส่วนรวมเป็นหลักอย่างชัดเจน อีกทั้งยังคำนึงถึงคุณภาพในการให้บริการแก่ลูกค้า และประชาชนอย่างมีประสิทธิภาพและประสิทธิผล ตลอดจนเห็นความสำคัญของการเปิดเผยข้อมูลสาธารณะและการให้บริการผ่านระบบอิเล็กทรอนิกส์ (e-service) และการบริหารจัดการอย่างดียิ่ง
บสอ. ยังมีความมุ่งมั่นที่จะดำเนินงานอย่างมีคุณธรรมและมีความโปร่งใสในการดำเนินการ รวมทั้งพัฒนาองค์กรให้มีมาตรฐานที่สูงยิ่งขึ้นต่อไป

ที่มา : https://www.thaigov.go.th/news/contents/details/45241