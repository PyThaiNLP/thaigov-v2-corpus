รัฐบาลไทย-ข่าวทำเนียบรัฐบาล-กรมทางหลวง กระทรวงคมนาคม รายงานสถานการณ์อุทกภัยบนทางหลวงวันที่ 3 ต.ค. 64 เวลา 13.30 น.


วันจันทร์ที่ 4 ตุลาคม 2564
กรมทางหลวง กระทรวงคมนาคม รายงานสถานการณ์อุทกภัยบนทางหลวงวันที่ 3 ต.ค. 64 เวลา 13.30 น.
พบทางหลวงถูกน้ำท่วม ดินสไลด์ และสะพานชำรุด จำนวน 14 จังหวัด 39 สายทาง รวม 66 แห่ง การจราจรผ่านได้ 37 แห่ง และผ่านไม่ได้ 29 แห่ง โดยทางหลวงในจังหวัดที่ได้รับผลกระทบจากอุทกภัย 14 จังหวัด
นายสราวุธ ทรงศิวิไล อธิบดีกรมทางหลวง กระทรวงคมนาคม เปิดเผยว่า นายศักดิ์สยาม ชิดชอบ
รัฐมนตรีว่าการกระทรวงคมนาคม มีความห่วงใยต่อประชาชนในพื้นที่ที่ได้รับผลกระทบจากสถานการณ์น้ำท่วม
จึงได้กำชับหน่วยงานในสังกัดให้เร่งช่วยเหลือบรรเทาความเดือดร้อนให้กับประชาชนอย่างเต็มกำลัง  พร้อมทั้งให้ติดตามเฝ้าระวังและเตรียมพร้อมรับมืออุทกภัยตลอด 24 ชั่วโมง เพื่อให้ประชาชนได้รับความปลอดภัยและทันท่วงที และให้รายงานผลการดำเนินงานมายังกระทรวงฯ รับทราบทุกวันและประชาสัมพันธ์การดำเนินการไปยังสื่อมวลชนและประชาชนให้รับทราบด้วย ทั้งนี้ กรมทางหลวง (ทล.) ได้เตรียมพร้อมเครื่องมือ เครื่องจักรสะพานเบลีย์ และจัดเจ้าหน้าที่คอยช่วยเหลืออำนวยความสะดวกปลอดภัยให้กับประชาชนตามแผนป้องกันและบรรเทาสาธารณภัย อีกทั้งช่วงนี้ยังอยู่ในฤดูฝนจึงกำชับหน่วยงานในพื้นที่ให้เตรียมพร้อมและเฝ้าระวังเป็นพิเศษ กรณีน้ำท่วมสูงได้ติดตั้งป้ายเตือน ป้ายแนะนำเส้นทาง หลักนำทาง ไฟกะพริบ จัดเจ้าหน้าที่อำนวยความสะดวกด้านการจราจร เร่งสูบระบายน้ำออกจากพื้นที่ วางแท่งแบริเออร์ เรียงกระสอบทราย และกำแพงดินเพื่อชะลอน้ำ กรณีถนนหรือสะพานขาด ชำรุด ได้เร่งติดตั้งสะพานเบลีย์เชื่อมทาง และกรณีดินไหล่เขาข้างทางสไลด์ได้เครื่องจักรเขาเกลี่ยดินออกเพื่อให้ประชาชนสัญจรได้สะดวก นอกจากนี้ยังได้ตั้งจุดให้บริการประชาชนจัดรถ Mobile Service ช่วยเหลือประชาชนกรณีรถเสียบนทางหลวง  ช่วยขนย้ายประชาชนและสิ่งของไปยังพื้นที่ปลอดภัย จัดรถบรรทุกไว้บริการรับส่งประชาชนในพื้นที่ประสบภัย แจกจ่ายอาหารเครื่องอุปโภคบริโภค และช่วยล้างทำความสะอาดเก็บกวาดบ้านเรือนเพื่อเป็นการบรรเทาทุกข์ให้ประชาชนในพื้นที่น้ำลดน้ำ และได้กำชับหน่วยงานในสังกัดกรณีเกิดภัยพิบัติให้ประสานงานช่วยเหลือผู้ประสบภัย และสนับสนุนเครื่องมือเครื่องจักร ยานพาหนะ กรณีมีการร้องขอจากหน่วยงานอื่น ๆ หรือประชาชน
สำหรับสถานการณ์ประจำวันที่ 3  ตุลาคม 2564  เวลา 13.30 น. พบทางหลวงถูกน้ำท่วม ดินสไลด์ และสะพานชำรุด จำนวน 14 จังหวัด 39 สายทาง รวม 66 แห่ง การจราจรผ่านได้ 37 แห่ง และผ่านไม่ได้ 29 แห่ง โดยทางหลวงในจังหวัดที่ได้รับผลกระทบจากอุทกภัย 14 จังหวัด ได้แก่ 1) ชัยภูมิ 2) ขอนแก่น 3) นครราชสีมา 4) นนทบุรี 5) สระบุรี  6) อ่างทอง 7) สุโขทัย 8) ลพบุรี 9) กำแพงเพชร 10) พระนครศรีอยุธยา 11) สุพรรณบุรี 12) นครสวรรค์ 13) อุทัยธานี 14) ตาก การจราจรผ่านไม่ได้ 29 แห่ง ดังนี้
1. จังหวัดขอนแก่น (การจราจรผ่านไม่ได้ 1 แห่ง)
- ทล.2065 พล - ลำชี ช่วง กม. ที่ 33+000 - 34+500 ระดับน้ำสูง 10 เซนติเมตร
2. จังหวัดนนทบุรี (การจราจรผ่านไม่ได้ 2 แห่ง)
- ทล.302 สะพานพระนั่งเกล้า - ต่างระดับบางใหญ่ ช่วง กม. ที่ 16+950  ระดับน้ำสูง 20 - 25 เซนติเมตร ใช้จุดกลับรถต่างระดับบางใหญ่ ที่ กม. 18+500 ทดแทน
- ทล.302 สะพานพระนั่งเกล้า - ต่างระดับบางใหญ่ ช่วง กม. ที่ 17+000  ระดับน้ำสูง 15 - 20 ซม. ใช้จุดกลับรถใต้สะพานคลองบางไผ่ที่ กม. 16+600 ทดแทน
3. จังหวัดสระบุรี (การจราจรผ่านไม่ได้  2 แห่ง)
- ทล.1 หนองแค - หินกอง ช่วง กม. ที่ 85+143 (ทางลอดใต้สะพานระพีพัฒน์ทั้ง 2 ฝั่ง) ระดับน้ำสูง 40 เซนติเมตร
- ทล.3020 พระพุทธบาท - หนองโดน ช่วง กม. ที่ 7+301 (คอสะพานหนองโดนถูกน้ำกัดเซาะชำรุด การจราจรผ่านไม่ได้ ปิดการใช้สะพานทั้งสองฝั่ง
4. จังหวัดอ่างทอง (การจราจรผ่านไม่ได้ 5 แห่ง)
- ทล.33 นาคู - ป่าโมก ช่วง กม. ที่ 36+000 - 36+200 (จุดกลับรถใต้สะพานฝั่งป่าโมก) ระดับน้ำสูง 40 เซนติเมตร
- ทล.32 นครหลวง - อ่างทอง ช่วง กม. ที่ 33+200 จุดกลับรถใต้ท่อ Box Cul. (วัดค่าย)
ระดับน้ำสูง 60 เซนติเมตร
- ทล.32 นครหลวง - อ่างทอง ช่วง กม. ที่ 32+607 (จุดกลับรถคลองกะท่อ) ระดับน้ำสูง 150 เซนติเมตร เส้นหลักผ่านได้ จุดกลับรถผ่านไม่ได้
- ทล.32 นครหลวง - อ่างทอง ช่วง กม. ที่ 39+843 (จุดกลับรถวัดดอกไม้) ระดับน้ำสูง 55 เซนติเมตรเส้นหลักผ่านได้ จุดกลับรถผ่านไม่ได้
- ทล.32 นครหลวง - อ่างทอง ช่วง กม. ที่ 43+719 (จุดกลับรถหลวงปู่ทวด 7 ระดับน้ำสูง 65 เซนติเมตร เส้นหลักผ่านได้ จุดกลับรถผ่านไม่ได้
5. จังหวัดลพบุรี (การจราจรผ่านไม่ได้ 5 แห่ง)
- ทล.1 แยกโรงพยาบาลอานันทมหิดล - โคกสำโรง ช่วง กม. ที่ 168+228 - 169+328 ระดับน้ำสูง 50 ซม. ทางเลี่ยงจังหวัดลพบุรี เลี้ยวที่ กม. 170 เข้าวัดหนองคู
- ทล.205 คลองห้วยไผ่ - เทศบาลลำนารายณ์ ช่วง กม. ที่ 68+000 - 71+000 ระดับน้ำสูง 5 เซนติเมตร เดินทางไปลพบุรีใช้ ทล.2 หรือ ทล.21 แทน
- ทล.2243 บัวชุม - สี่แยกบัวชุม ช่วง กม. ที่ 0+800 - 2+500 ระดับน้ำสูง 50 เซนติเมตร
- ทล.3019 สามแยกโคกกระเทียม - สถานีรถไฟโคกกระเทียม ช่วง กม. ที่ 1+750 - 1+825 ระดับน้ำสูง 50 เซนติเมตร ทางเลี่ยงใช้ทางท้องถิ่นแทน
- ทล.3024 บ้านหมี่ - เขาช่องลม ช่วง กม. ที่ 5+600 - 7+300 ระดับน้ำสูง 150 เซนติเมตร ทางเลี่ยงใช้ทางท้องถิ่นแทน
6. จังหวัดกำแพงเพชร (การจราจรผ่านไม่ได้ 7 แห่ง)
- ทล.1 ตอนโนนปอแดง - ปากดง ช่วง กม. ที่ 419+036 (จุดกลับรถคลองพะยอม) ระดับน้ำสูง 120 เซนติเมตร
- ทล.1 ตอนโนนปอแดง - ปากดง ช่วง กม. ที่ 432+030 (จุดกลับรถคลองสุวรรณ) ระดับน้ำสูง 70 เซนติเมตร
- ทล.1 ตอนโนนปอแดง - ปากดง ช่วง กม. ที่ 431+701 (จุดกลับรถคลองสุวรรณ) ระดับน้ำสูง 70 เซนติเมตร
- ทล.1117 ตอนคลองแม่ลาย - อุ้มผาง ช่วง กม. ที่ 432+030 ดินสไลด์
- ทล.1117 ตอนคลองแม่ลาย - อุ้มผาง ช่วง กม. ที่ 87+415 ดินสไลด์
- ทล.1117 ตอนคลองแม่ลาย - อุ้มผาง ช่วง กม. ที่ 83+220 ดินสไลด์
- ทล.1117 ตอนคลองแม่ลาย - อุ้มผาง ช่วง กม. ที่ 89+100 ดินสไลด์
7. จังหวัดพระนครศรีอยุธยา (การจราจรผ่านไม่ได้ 3 แห่ง)
- ทล.347 บางกระสั้น - บางปะหัน ช่วง กม. ที่ 40+860 (จุดกลับรถใต้สะพานข้ามแม่น้ำเจ้าพระยา) ระดับน้ำสูง 40 เซนติเมตร
- ทล.3263 อยุธยา - ไผ่กองดิน ช่วง กม. ที่ 10+940 (จุดกลับรถใต้สะพานสีกุก) ระดับน้ำสูง 16 เซนติเมตร
ใช้ทางกลับรถข้างหน้าแทน
- ทล.3263 อยุธยา - ไผ่กองดิน ช่วง กม. ที่ 11+100 (จุดกลับรถใต้สะพานสีกุก) ระดับน้ำสูง 150 เซนติเมตร ใช้ทางกลับรถข้างหน้าแทน
8. จังหวัดสุพรรณบุรี (การจราจรผ่านไม่ได้ 2 แห่ง)
- ทล.33 สุพรรณบุรี - นาคู ช่วง กม. ที่ 9+886 (สะพานคลองทับน้ำ) ระดับน้ำสูง 55 เซนติเมตร
- ทล.340 สาลี - สุพรรณบุรี ช่วง กม. ที่ 59+674 (สะพานศาลเจ้าแม่ทับทิม) ระดับน้ำสูง 100 เซนติเมตร
9. จังหวัดนครสวรรค์ (การจราจรผ่านไม่ได้ 1 แห่ง)
- ทล.1 บ้านหว้า - วังไผ่ ช่วง กม. ที่ 339+600 ใต้สะพานเดชาติวงศ์ ระดับน้ำสูง 105 เซนติเมตร ใช้ทางกลับรถข้างหน้าแทน
10. จังหวัดตาก (การจราจรผ่านไม่ได้ 1 แห่ง)
- ทล.1175 ห้วยส้มป๋อย - เจดีย์ยุทธหัตถี ช่วง กม. ที่ 55+300 คันทางทรุดตัว ใช้ทางเลี่ยง ทล.12 แทนเดินทางไปอำเภอบ้านตาก
ทั้งนี้ ขอให้ประชาชนผู้ใช้เส้นทางหลวงเดินทางด้วยความระมัดระวังเพื่อความปลอดภัยและหลีกเลี่ยงเส้นทางที่คาดว่าจะเกิดความสุ่มเสี่ยง พร้อมขอให้ปฏิบัติตามป้ายเตือน ป้ายแนะนำและคำแนะนำของเจ้าหน้าที่อย่างเคร่งครัด และหากประชาชนต้องการสอบถามสภาพเส้นทาง สภาพการจราจร หรือต้องการความช่วยเหลือสามารถติดต่อได้ที่สำนักงานทางหลวง แขวงทางหลวง หมวดทางหลวงในพื้นที่ และสายด่วนกรมทางหลวง โทร.1586 (โทรฟรีทุกเครือข่ายตลอด 24 ชั่วโมง) และสามารถติดตามการรายงานสถานการณ์สภาพเส้นทางได้ที่ทวิตเตอร์กรมทางหลวง @prdoh1

ที่มา : https://www.thaigov.go.th/news/contents/details/46533