รัฐบาลไทย-ข่าวทำเนียบรัฐบาล-กิจกรรม Kick off บูรณาการขับเคลื่อนโครงการ 1 ตำบล 1 กลุ่มเกษตรทฤษฎีใหม่


วันศุกร์ที่ 2 กรกฎาคม 2564
กิจกรรม Kick off บูรณาการขับเคลื่อนโครงการ 1 ตำบล 1 กลุ่มเกษตรทฤษฎีใหม่
หน่วยงานในสังกัดกระทรวงเกษตรฯ ในพื้นที่จังหวัดสกลนคร จัดกิจกรรม Kick off บูรณาการขับเคลื่อนโครงการ 1 ตำบล 1 กลุ่มเกษตรทฤษฎีใหม่
ดร.ทองเปลว กองจันทร์ ปลัดกระทรวงเกษตรและสหกรณ์ เปิดเผยว่า ตามที่กระทรวงเกษตรและสหกรณ์ได้ดำเนินโครงการ 1 ตำบล 1 กลุ่มเกษตรทฤษฎีใหม่ เพื่อส่งเสริมการเรียนรู้และน้อมนำหลักปรัชญาเศรษฐกิจพอเพียงด้วยการพัฒนาพื้นที่จุดเรียนรู้ในรูปแบบหลักเกษตรทฤษฎีใหม่ ที่สามารถปรับเปลี่ยนได้ตามความเหมาะสมของพื้นที่ เพิ่มพื้นที่เก็บกักน้ำสำหรับทำการเกษตรตลอดจนพัฒนาระบบบริหารจัดการน้ำด้วยระบบและวิธีการที่เป็นมิตรต่อสิ่งแวดล้อม และฟื้นฟูภาคการเกษตร ภายหลังการแพร่ระบาดของโรคติดต่อเชื้อไวรัสโคโรนา 2019 โดยมุ่งเน้นเกษตรกรที่มีความตั้งใจเอาใจใส่อย่างจริงจัง ต่อยอดเพิ่มรายได้
นายมนสิทธ์ ไพศาลธนวัฒน์ ผู้ว่าราชการจังหวัดสกลนคร พร้อมด้วยรองผู้ว่าราชการจังหวัด ที่รับผิดชอบกระทรวงเกษตรฯ จึงได้ร่วมกับหน่วยงานในสังกัดกระทรวงเกษตรและสหกรณ์ในจังหวัดสกลนคร นำโดยสถานีพัฒนาที่ดินจังหวัดสกลนคร จัดกิจกรรม Kick off บูรณาการขับเคลื่อนโครงการ 1 ตำบล 1 กลุ่มเกษตรทฤษฎีใหม่ขึ้น ซึ่งมีการส่งมอบแหล่งน้ำปลูกหญ้าแฝก หว่านปุ๋ยพืชสดปรับปรุงดิน และมอบปัจจัยการผลิตตามภารกิจของหน่วยงาน และการจัดงานในครั้งนี้เพื่อทำแปลงต้นแบบให้ขยายผลให้เกิดประโยชน์สูงสุดกับเกษตรกรและบรรลุวัตถุประสงค์ของโครงการ

ที่มา : https://www.thaigov.go.th/news/contents/details/43372