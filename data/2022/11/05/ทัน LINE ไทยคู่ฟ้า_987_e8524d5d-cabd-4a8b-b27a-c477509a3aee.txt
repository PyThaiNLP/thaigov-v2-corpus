รัฐบาลไทย-ข่าวทำเนียบรัฐบาล-เริ่มวันนี้! เปิดลงทะเบียน เราเที่ยวด้วยกัน เฟส 4 ส่วนขยายอีก 1.5 ล้านสิทธิ


วันจันทร์ที่ 27 มิถุนายน 2565
เริ่มวันนี้! เปิดลงทะเบียน เราเที่ยวด้วยกัน เฟส 4 ส่วนขยายอีก 1.5 ล้านสิทธิ
.....
อัปเดตความคืบหน้าโครงการ “เราเที่ยวด้วยกัน เฟส 4” ภายหลัง ครม. เห็นชอบขยายจำนวนสิทธิเพิ่ม อีก 1.5 ล้านสิทธิ และใช้สิทธิได้ถึงเดือน ต.ค. 65 เพื่อกระตุ้นการท่องเที่ยวภายในประเทศอย่างต่อเนื่อง
.
ล่าสุด เว็บไซต์ www.เราเที่ยวด้วยกัน .com เปิดให้ประชาชนผู้ไม่เคยลงทะเบียนรับสิทธิสามารถลงทะเบียนเข้าร่วมโครงการเราเที่ยวด้วยกัน เฟส 4 ส่วนขยายได้ ตั้งแต่วันที่ 27 มิ.ย. 65 เป็นต้นไป
.
สำหรับประชาชนที่เคยลงทะเบียนโครงการเราเที่ยวด้วยกัน เฟส 1 - 4 แล้ว ให้กดรับหลักเกณฑ์และเงื่อนไขบนแอปพลิเคชัน “เป๋าตัง” ไม่ต้องลงทะเบียนใหม่ สามารถใช้สิทธิที่คงเหลือต่อได้
.
ผู้ที่ลงทะเบียนเข้าร่วมโครงการแล้ว สามารถจองโรงแรมที่พักได้ตั้งแต่ 1 ก.ค. - 31 ต.ค. 65 เริ่มเข้าพักได้ตั้งแต่ 8 ก.ค. - 31 ต.ค. 65 ส่วนการลงทะเบียนรับเงินสนับสนุนค่าตั๋วเครื่องบินต้องจองและออกเดินทางระหว่างวันที่ 3 ก.ค. - 31 ต.ค. 65
.
รายละเอียดสิทธิประโยชน์ของโครงการตามเดิม เช่น
-ส่วนลดค่าโรงแรมที่พัก 40% ของราคาห้องพัก/ห้อง/คืน แต่ไม่เกิน 3,000 บาท/ห้อง/คืน จำกัดสิทธิคนละไม่เกิน 10 ห้อง หรือ 10 คืน ตลอดโครงการ
-ส่วนลดค่าอาหารและค่าเข้าสถานที่ท่องเที่ยวสูงสุด 600 บาท/ห้อง/คืน โดยประชาชนชำระ 60% และรัฐบาลช่วยจ่าย 40% ผ่านการตัดเงินจากคูปอง
-รับสิทธิลดค่าตั๋วเครื่องบิน 40% แต่ไม่เกิน 2,000 บาท ต่อผู้โดยสาร เมื่อเดินทางไปยังจังหวัดปลายทางทั่วไป
-รับสิทธิลดค่าตั๋วเครื่องบิน 40% แต่ไม่เกิน 3,000 บาท ต่อผู้โดยสาร เมื่อเดินทางไปยังจังหวัดภูเก็ต พังงา กระบี่ สุราษฎร์ธานี สงขลา เชียงใหม่ และเชียงราย
.
รายละเอียดเพิ่มเติม คลิก www.เราเที่ยวด้วยกัน .com
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/56202