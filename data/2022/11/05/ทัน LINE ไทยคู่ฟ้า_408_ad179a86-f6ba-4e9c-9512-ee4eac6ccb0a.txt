รัฐบาลไทย-ข่าวทำเนียบรัฐบาล-พณ. เตรียมเปิดแผงหมูเนื้อแดงราคาถูก 600 จุดทั่วประเทศ บรรเทาค่าครองชีพประชาชน


วันอังคารที่ 23 พฤศจิกายน 2564
พณ. เตรียมเปิดแผงหมูเนื้อแดงราคาถูก 600 จุดทั่วประเทศ บรรเทาค่าครองชีพประชาชน
....
กระทรวงพาณิชย์ (พณ.) เตรียมเปิดจุดขายหมูราคาถูก โดยกำหนดราคาขายหมูเนื้อแดง ไม่เกิน 130 บาท/กก. ในทุกจังหวัดรวม 600 จุดทั่วประเทศ และโครงการอาหารจานด่วน ให้ร้านค้าทั่วไปขายในราคาจานละ 30 - 35 บาท ร้านในห้างไม่เกิน 35 - 40 บาท เพื่อช่วยบรรเทาภาระค่าครองชีพถือเป็นทางเลือกให้แก่ประชาชน โดยไม่กระทบกับพ่อค้าแม่ค้าในท้องตลาด
.
ส่วนโครงการ Mobile พาณิชย์ ลดราคา! ช่วยประชาชน ได้รับผลตอบรับที่ดี ประชาชนพอใจและอยากให้จัดต่อเนื่อง แต่ยังมีข้อจำกัดเนื่องจากมีรถเพียง 50 คัน จึงอยู่แค่ในพื้นที่ กทม. และปริมณฑล สำหรับในภูมิภาคให้ สนง.พาณิชย์จังหวัด พิจารณาว่าจะจัดโครงการหรือไม่ตามความเหมาะสม
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/48583