รัฐบาลไทย-ข่าวทำเนียบรัฐบาล-เช็กเลย! พื้นที่เสี่ยงน้ำหลาก – น้ำท่วมฉับพลัน เฝ้าระวังใกล้ชิด19 - 25 พ.ค. นี้


วันพฤหัสบดีที่ 19 พฤษภาคม 2565
เช็กเลย! พื้นที่เสี่ยงน้ำหลาก – น้ำท่วมฉับพลัน เฝ้าระวังใกล้ชิด19 - 25 พ.ค. นี้
.....
กรมชลประทาน ติดตามสภาวะอากาศจากการคาดการณ์สภาพอากาศของกรมอุตุนิยมวิทยา พบว่าในช่วงวันที่ 19 - 23 พ.ค. 65 มรสุมตะวันตกเฉียงใต้ที่พัดปกคลุมประเทศไทยมีกำลังแรงขึ้น ทำให้มีฝนเพิ่มขึ้นและมีฝนตกหนักบางแห่งบริเวณภาคเหนือ ภาคตะวันออกเฉียงเหนือ ภาคกลางด้านตะวันตก ภาคตะวันออก และภาคใต้ฝั่งตะวันตก
.
ทั้งนี้ กองอำนวยการน้ำแห่งชาติ ได้ประเมินสถานการณ์น้ำจากฝน พบว่าปริมาณฝนตกสะสมต่อเนื่องอาจส่งผลให้ เกิดน้ำหลากและน้ำท่วมฉับพลัน รวมทั้งทำให้พื้นที่ ที่มีน้ำท่วมขังอยู่เดิมมีแนวโน้มระดับน้ำเพิ่มขึ้น จึงขอให้ เฝ้าระวังพื้นที่เสี่ยงอุทกภัย ในช่วงวันที่ 19 - 25 พ.ค. 65 ดังนี้
.
• ภาคเหนือ ได้แก่ แม่ฮ่องสอน เชียงราย เชียงใหม่ ลำพูน ลำปาง แพร่ น่าน ตาก อุตรดิตถ์ กำแพงเพชร พิษณุโลก เพชรบูรณ์ นครสวรรค์ และอุทัยธานี
• ภาคตะวันออกเฉียงเหนือ ได้แก่ นครราชสีมา ชัยภูมิ บึงกาฬ หนองคาย อุดรธานี สกลนคร และนครพนม
• ภาคกลาง ได้แก่ กาญจนบุรี ราชบุรี เพชรบุรี กรุงเทพมหานคร และปริมณฑล
• ภาคตะวันออก ได้แก่ สระแก้ว ปราจีนบุรี นครนายก ระยอง จันทบุรี และตราด
• ภาคใต้ ได้แก่ ระนอง พังงา และภูเก็ต
.
ขณะเดียวกัน ได้ประสานแจ้งโครงการชลประทานในพื้นที่ เฝ้าระวังพื้นที่ที่มีฝนตกสะสมมากกว่า 90 มิลลิเมตร ในช่วงเวลา 24 ชั่วโมง รวมทั้งพื้นที่จุดเสี่ยงที่เคยเกิดน้ำท่วมขังอยู่เป็นประจำ และตรวจสอบความมั่นคงแข็งแรงของอ่างเก็บน้ำ กำจัดสิ่งกีดขวางทางน้ำ และแจ้งเตือนสถานการณ์น้ำให้ประชาชนรับทราบอย่างต่อเนื่อง
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/54755