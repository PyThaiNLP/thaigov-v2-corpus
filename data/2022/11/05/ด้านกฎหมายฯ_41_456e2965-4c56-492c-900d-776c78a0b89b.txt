รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม เตรียมลงพื้นที่สุโขทัย 2 กรกฎาคมนี้ เจรจาเจ้าหนี้-พบ 4 แม่เฒ่าอีกครั้ง ลั่นไม่ยอมแพ้ เดินหน้าทำให้ดีที่สุด


วันพุธที่ 30 มิถุนายน 2564
พิมพ์
รัฐมนตรีว่าการกระทรวงยุติธรรม เตรียมลงพื้นที่สุโขทัย 2 กรกฎาคมนี้ เจรจาเจ้าหนี้-พบ 4 แม่เฒ่าอีกครั้ง ลั่นไม่ยอมแพ้ เดินหน้าทำให้ดีที่สุด
นายสมศักดิ์ เทพสุทิน รัฐมนตรีว่าการกระทรวงยุติธรรม เตรียมลงพื้นที่สุโขทัย 2 กรกฎาคมนี้ เจรจาเจ้าหนี้-พบ 4 แม่เฒ่าอีกครั้ง ลั่นไม่ยอมแพ้ เดินหน้าทำให้ดีที่สุด
นายสมศักดิ์ เทพสุทิน รัฐมนตรีว่าการกระทรวงยุติธรรม เปิดเผยว่า ตนจะเดินทางลงพื้นที่ จังหวัดสุโขทัย อีกครั้งในวันที่ 2 กรกฎาคม เพื่อเจรจากับ นางนิตยา จิวตระกูล เจ้าของที่ดินและโจทย์ที่ฟ้อง 4 แม่เฒ่า คือ นางโปรย อนุเคราะห์ อายุ 94 ปี นางสาวศรีนวล ทิมแย้ม อายุ 82 ปี นางสาวแฉล้ม ทิมแย้ม อายุ 80 ปี และนางตะล่อม ทิมแย้ม อายุ 77 ปี แต่หากการเจรจาครั้งนี้ไม่เป็นผลอาจจะต้องพายายทั้ง 4 คนเข้าบ้านใหม่ในสัปดาห์นี้ แต่หากสำเร็จ ยายจะได้อยู่บ้านเดิม โดยหลังจากที่ตนได้ลงไปเจรจรากับเจ้าหนี้ เมื่อวันที่ 26 มิถุนายนไปแล้วครั้งหนึ่งแต่ยังไม่เป็นผล ตนยังไม่ยอมแพ้ จะเดินหน้าทำให้ดีที่สุด โดยระหว่างที่เดินทางกลับมาตนได้หารือกับเจ้าหนี้ และธนาคารต่างๆ เพื่อหาที่ดินที่เหมาะสม การดำเนินการครั้งนี้จะทำให้ดีที่สุด หลังตนทราบมาว่า ยายทั้ง 4 คน ยังคงอยู่ในอาการซึมเศร้า นอกจากนี้ในส่วนของคณะทำงานของอำเภอและท้องที่ได้ดำเนินการประชุมและเปิดบัญชีสำหรับสงเคราะห์คุณยายทั้ง 4 เรียบร้อยและเตรียมข้อมูลทั้งหมดเพื่อพูดคุยกัน ในวันที่ 3 กรกฎาคม ต่อไป

ที่มา : https://www.thaigov.go.th/news/contents/details/43301