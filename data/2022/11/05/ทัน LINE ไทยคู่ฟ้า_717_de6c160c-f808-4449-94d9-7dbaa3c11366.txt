รัฐบาลไทย-ข่าวทำเนียบรัฐบาล-ครม. ไฟเขียว ต่ออายุใบอนุญาตทำงานให้แรงงาน "กัมพูชา - ลาว - เมียนมา" ที่ครบวาระจ้างงาน 4 ปีในปี 65 ออกไปอีก 2 ปี


วันพฤหัสบดีที่ 17 มีนาคม 2565
ครม. ไฟเขียว ต่ออายุใบอนุญาตทำงานให้แรงงาน "กัมพูชา - ลาว - เมียนมา" ที่ครบวาระจ้างงาน 4 ปีในปี 65 ออกไปอีก 2 ปี
.....
ที่ประชุม ครม. (15 มี.ค. 65) มีมติเห็นชอบให้แรงงานต่างด้าว 3 สัญชาติ (กัมพูชา ลาว และเมียนมา) ที่เข้ามาทำงานตามบันทึกความเข้าใจว่าด้วยความร่วมมือด้านแรงงาน (MOU) ภายใต้ข้อตกลงว่าด้วยการจ้างงาน (Agreement) ในปี 61 และมีวาระการจ้างงานครบ 4 ปีในปีนี้ (1 ม.ค. 65 - 31 ธ.ค. 65) นั้น
.
สามารถดำเนินการขออนุญาตทำงานหรือขอต่ออายุใบทำงาน และขอรับการตรวจอนุญาตให้อยู่เป็นการชั่วคราวต่อไปได้อีก "ไม่เกิน 2 ปี" โดยไม่ต้องเดินทางกลับออกไป
.
มาตรการดังกล่าวจะส่งผลให้ภาคธุรกิจและเศรษฐกิจของประเทศไทย สามารถขับเคลื่อนต่อไปได้ รวมทั้งเป็นการป้องกันการแพร่ระบาดของโรคโควิด-19 ระลอกใหม่ที่อาจเกิดขึ้น
.
ปัจจุบันมีแรงงานต่างด้าวภายใต้ MOU จำนวน 106,580 คน แบ่งเป็นสัญชาติกัมพูชา 26,840 คน ลาว 25,504 คน และเมียนมา 54,236 คน โดยทางการของประเทศกัมพูชา ลาวและเมียนมา ได้มีหนังสือเห็นชอบกับมาตรการดังกล่าวแล้ว
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/52665