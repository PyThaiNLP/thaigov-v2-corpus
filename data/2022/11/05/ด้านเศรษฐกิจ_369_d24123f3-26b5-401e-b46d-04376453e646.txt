รัฐบาลไทย-ข่าวทำเนียบรัฐบาล-องค์การขนส่งมวลชนกรุงเทพ เปิดเส้นทางเดินรถโดยสารปรับอากาศ สาย 8 เคหะชุมชนร่มเกล้า - สะพานพระพุทธยอดฟ้า เริ่มให้บริการ 16 ก.ค.นี้


วันศุกร์ที่ 16 กรกฎาคม 2564
องค์การขนส่งมวลชนกรุงเทพ เปิดเส้นทางเดินรถโดยสารปรับอากาศ สาย 8 เคหะชุมชนร่มเกล้า - สะพานพระพุทธยอดฟ้า เริ่มให้บริการ 16 ก.ค.นี้
องค์การขนส่งมวลชนกรุงเทพ (ขสมก.) กระทรวงคมนาคม​ เปิดเส้นทางเดินรถโดยสารปรับอากาศ สาย 8 เคหะชุมชนร่มเกล้า - สะพานพระพุทธยอดฟ้า เพื่ออำนวยความสะดวกให้กับประชาชนในการเดินทาง โดยจะเริ่มให้บริการตั้งแต่วันที่ 16 กรกฎาคม 2564 เป็นต้นไป
องค์การขนส่งมวลชนกรุงเทพ (ขสมก.) กระทรวงคมนาคม​ เปิดเส้นทางเดินรถโดยสารปรับอากาศ สาย 8 เคหะชุมชนร่มเกล้า - สะพานพระพุทธยอดฟ้า เพื่ออำนวยความสะดวกให้กับประชาชนในการเดินทาง โดยจะเริ่มให้บริการตั้งแต่วันที่ 16 กรกฎาคม 2564 เป็นต้นไป
นายสุระชัย เอี่ยมวชิรสกุล ผู้อำนวยการองค์การขนส่งมวลชนกรุงเทพ เปิดเผยว่า ตามที่ผู้ประกอบการรถโดยสารเอกชนร่วมบริการปรับอากาศ สาย 8 เส้นทางเคหะชุมชนร่มเกล้า - สะพานพระพุทธยอดฟ้า    ได้ยุติการเดินรถ ส่งผลให้ประชาชนไม่ได้รับความสะดวกสบายในการเดินทาง ขสมก. มีความห่วงใยประชาชน จึงเตรียมจัดรถโดยสารปรับอากาศชานต่ำ (Low Floor) ใช้เชื้อเพลิงก๊าซธรรมชาติ (NGV) จำนวน 25 คัน ที่มีการออกแบบในลักษณะ Universal Design สามารถรองรับผู้ใช้บริการทุกประเภท รวมทั้งติดตั้งกล้อง CCTV และระบบ GPS ภายในรถ เพื่ออำนวยความสะดวกปลอดภัยให้กับประชาชน มาวิ่งให้บริการในเส้นทางดังกล่าว แทนผู้ประกอบการเอกชนรายเดิม ตั้งแต่วันที่ 16 กรกฎาคม 2564 เป็นต้นไป โดยจัดเก็บค่าโดยสารตามระยะทาง ในอัตรา 15 -​ 20 -​ 25 บาท ให้บริการตั้งแต่เวลา 05.00 - 22.00 น. โดยมีรายละเอียดเส้นทาง ดังนี้
1. เส้นทางสะพานพระพุทธยอดฟ้า -​ เคหะชุมชนร่มเกล้า เริ่มต้นจากบริเวณใต้สะพานพระพุทธยอดฟ้า (ฝั่งพระนคร) ไปตามถนน ลอดใต้สะพานพระพุทธยอดฟ้า เลี้ยวซ้ายไปตามถนนจักรเพชร เลี้ยวขวาไปตามถนนอัษฎางค์ เลี้ยวขวาไปตามถนนพระพิทักษ์ เลี้ยวซ้ายไปตามถนนตรีเพชร เลี้ยวขวาไปตามถนนเจริญกรุง เลี้ยวซ้ายไปตามถนนจักรวรรดิ์ ถนนวรจักร เลี้ยวขวาไปตามถนนหลานหลวง เลี้ยวซ้ายไปตามถนนสวรรคโลก เลี้ยวขวาไปตามถนนศรีอยุธยา เลี้ยวซ้ายไปตามถนนพระราม 6 เลี้ยวขวาไปตามถนนราชวิถี เลี้ยวซ้ายไปตามถนนพหลโยธิน เลี้ยวขวาไปตามถนนลาดพร้าว เลี้ยวขวาไปตามถนนศรีนครินทร์ เลี้ยวซ้ายไปตามถนนรามคำแหง เลี้ยวขวาไปตามถนนร่มเกล้า เลี้ยวขวาไปตามถนนเคหะร่มเกล้า ผ่านสถานีตำรวจนครบาลร่มเกล้า จนสุดเส้นทางที่ตลาดเคหะชุมชนร่มเกล้า
2. เส้นทางเคหะชุมชนร่มเกล้า - สะพานพระพุทธยอดฟ้า เริ่มต้นจากเคหะชุมชนร่มเกล้า ไปตามถนนเคหะร่มเกล้า ผ่านสถานีตำรวจนครบาลร่มเกล้า ไปตามเส้นทางเดิมจนถึงถนนจักรวรรดิ์ ไปตามถนนจักรวรรดิ์ เลี้ยวซ้ายไปตามถนนข้างสะพานพระปกเกล้า ลอดใต้สะพานพระปกเกล้า ไปตามถนนลอดใต้สะพานพระพุทธยอดฟ้า จนสุดเส้นทางที่ใต้สะพานพระพุทธยอดฟ้า (ฝั่งพระนคร)
สอบถามรายละเอียดเพิ่มเติมเกี่ยวกับการใช้บริการ สอบถามเส้นทางรถเมล์ หรือแนะนำบริการ   ได้ที่ www.bmta.co.th facebook: BMTA องค์การขนส่งมวลชนกรุงเทพ หรือ Call Center 1348 ทุกวัน ตั้งแต่เวลา 05.00 - 22.00 น. เป็นต้นไป (วันที่ 12 - 25 กรกฎาคม 2564 ให้บริการ ตั้งแต่เวลา 06.00 - 20.00 น.)

ที่มา : https://www.thaigov.go.th/news/contents/details/43810