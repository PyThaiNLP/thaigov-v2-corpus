รัฐบาลไทย-ข่าวทำเนียบรัฐบาล-วธ.ปรับภาพลักษณ์วิสัยทัศน์ขับเคลื่อนงานในปี ๒๕๖๕ เป็น “กระทรวงสังคมกึ่งเศรษฐกิจ” ที่ได้รับการยอมรับทั้งในและต่างประเทศ ใช้วัฒนธรรม - ความคิดสร้างสรรค์พัฒนาเศรษฐกิจและสังคมไทย


วันจันทร์ที่ 28 กุมภาพันธ์ 2565
วธ.ปรับภาพลักษณ์วิสัยทัศน์ขับเคลื่อนงานในปี ๒๕๖๕ เป็น “กระทรวงสังคมกึ่งเศรษฐกิจ” ที่ได้รับการยอมรับทั้งในและต่างประเทศ ใช้วัฒนธรรม - ความคิดสร้างสรรค์พัฒนาเศรษฐกิจและสังคมไทย
วธ.ปรับภาพลักษณ์วิสัยทัศน์ขับเคลื่อนงานในปี ๒๕๖๕ เป็น “กระทรวงสังคมกึ่งเศรษฐกิจ” ที่ได้รับการยอมรับทั้งในและต่างประเทศ ใช้วัฒนธรรม - ความคิดสร้างสรรค์พัฒนาเศรษฐกิจและสังคมไทย
วธ.ปรับภาพลักษณ์วิสัยทัศน์ขับเคลื่อนงานในปี ๒๕๖๕ เป็น “กระทรวงสังคมกึ่งเศรษฐกิจ” ที่ได้รับการยอมรับทั้งในและต่างประเทศ ใช้วัฒนธรรม - ความคิดสร้างสรรค์พัฒนาเศรษฐกิจและสังคมไทย ตามยุทธศาสตร์ ๖ ด้านเน้นเทิดทูนสถาบันหลักของชาติ สืบสานอนุรักษ์ศิลปะ - วัฒนธรรม หนุนนำวัฒนธรรมมาสร้างเศรษฐกิจ ยกระดับ Soft Power ไทยในเวทีโลก
วันที่ ๒๖ พฤศจิกายน ๒๕๖๔ เวลา ๑๓.๐๐ น. นายอิทธิพล คุณปลื้ม.รัฐมนตรีว่าการกระทรวงวัฒนธรรม เป็นประธานพิธีเปิดการประชุมสัมมนาเชิงปฏิบัติการขับเคลื่อนนโยบายสืบสาน.รักษาและต่อยอดทางวัฒนธรรมสู่การสร้างคุณค่าและมูลค่าทางสังคมและเศรษฐกิจ.พร้อมมอบนโยบายสืบสาน รักษาและต่อยอดทางวัฒนธรรมสู่การสร้างคุณค่าและมูลค่าทางสังคมและเศรษฐกิจ โดยมีนางยุพา ทวีวัฒนะกิจบวร ปลัดกระทรวงวัฒนธรรม.ผู้บริหารกระทรวงวัฒนธรรม (วธ.) วัฒนธรรมจังหวัด ข้าราชการ และเจ้าหน้าที่เข้าร่วม.ณ.โรงแรมโกลเด้น ทิวลิป ซอฟเฟอริน กรุงเทพฯ
นายอิทธิพล กล่าวว่า จากแนวคิด “เศรษฐกิจวัฒนธรรมใหม่ สร้างรายได้ เสริมคุณค่า พัฒนาสังคม” ขณะนี้ วธ. ได้ปรับเปลี่ยนภารกิจทั้งการสร้างคุณค่าทางสังคมและมูลค่าทางเศรษฐกิจ ให้กลายเป็นกระทรวงสังคมกึ่งเศรษฐกิจที่ได้รับการยอมรับทั้งในและต่างประเทศ ช่วยพลิกฟื้นภาคศิลปวัฒนธรรม เพื่อพลิกโฉมประเทศไทยให้เข้มแข็งและมั่นคง ท่ามกลางความผันผวนของโลก โดยเปิดเวทีระดมความคิดเห็นจากทุกภาคส่วนและปรับวิสัยทัศน์.พันธกิจ.ยุทธศาสตร์.และแผนปฏิบัติราชการ วธ.ระยะ ๕ ปี (ปี พ.ศ. ๒๕๖๖ - ๒๕๗๐) ขับเคลื่อนวธ.เป็นหน่วยงานสังคมกึ่งเศรษฐกิจที่ได้รับการยอมรับทั้งในและต่างประเทศ ซึ่งวิสัยทัศน์ใหม่ที่จะเริ่มใช้ในปี พ.ศ. ๒๕๖๕ คือ “วัฒนธรรมและความคิดสร้างสรรค์ มีบทบาทนำในการพัฒนาเศรษฐกิจและสังคมไทย” และมียุทธศาสตร์ ๖ ข้อ ประกอบด้วย ๑.เสริมพลังการเทิดทูนสถาบันหลักของชาติ และการสืบสาน สร้างสรรค์ทางศาสนา ศิลปะและวัฒนธรรมอย่างยั่งยืน ๒.ส่งเสริมเศรษฐกิจฐานรากด้วยมิติทางวัฒนธรรมและพัฒนาศักยภาพอุตสาหกรรมวัฒนธรรมให้สามารถแข่งขันได้ในตลาดโลก ๓.เสริมสร้างภาพลักษณ์ เกียรติภูมิ และยกระดับบทบาท ด้านวัฒนธรรมของไทยในเวทีโลก ๔.ปลุกจิตสำนึกและเสริมสร้างค่านิยมเชิงบวกสู่สังคมคุณธรรมในบริบทสังคมไทยและสังคมโลก ๕.พัฒนาสภาพแวดล้อมทางวัฒนธรรม เพื่อเสริมสร้างการเรียนรู้และการสร้างสรรค์งานด้านศิลปวัฒนธรรม และ ๖.พัฒนาศักยภาพการบริหารจัดการงานศาสนา ศิลปะและวัฒนธรรมสู่ระดับนานาชาติ
รัฐมนตรีว่าการกระทรวงวัฒนธรรม กล่าวอีกว่า ขอให้หน่วยงานสังกัดวธ.ทั้งส่วนกลางและส่วนภูมิภาคบูรณาการความร่วมมือกับหน่วยงานรัฐ เอกชน สภาวัฒนธรรมทุกระดับ เครือข่ายทางวัฒนธรรมและชุมชน ขับเคลื่อนงานด้านวัฒนธรรมในปี พ.ศ. ๒๕๖๕ โดยมุ่งเน้น ๖ ด้าน ได้แก่ ๑.การเทิดทูนสถาบันหลักของชาติ รักษาและสืบสานศาสนา ศิลปะและวัฒนธรรม เช่น งาน “ใต้ร่มพระบารมี กรุงรัตนโกสินทร์” งานมหกรรมวัฒนธรรมทั่วประเทศ งานพิธีการศพที่ได้รับพระราชทาน ๒.การส่งเสริมการนำวัฒนธรรมมาสร้างเศรษฐกิจ อาทิ ผลิตภัณฑ์วัฒนธรรมไทย (CPOT) พัฒนา CPOT สู่สากล การพัฒนาลายผ้าและยกระดับผ้าไทยสู่สากล การท่องเที่ยวชุมชน ยลวิถี ยกระดับเทศกาลประเพณีท้องถิ่นสู่สากล และโครงการพัฒนาศักยภาพศิลปินและบุคลากรในภาคศิลปวัฒนธรรม อาทิ อบรมเขียนบทภาพยนตร์ นักออกแบบรุ่นเยาว์ ๓.การยกระดับ Soft Power ไทยในเวทีโลก เช่น การส่งเสริมสื่อและคอนเทนต์ไทย อาทิ ภาพยนตร์ ละคร ซีรีย์ เกม โฆษณา ซึ่งสะท้อนและสอดแทรกวัฒนธรรม ความเป็นไทย เผยแพร่สู่ระดับโลก การส่งเสริมอุตสาหกรรมวัฒนธรรมที่มีศักยภาพของไทย 5 F ได้แก่ อาหารไทย แฟชั่น มวยไทย ภาพยนตร์ และประเพณีท้องถิ่นสู่สากล และบทบาทด้านวัฒนธรรมของไทยในเวทีองค์การระหว่างประเทศ
๔.การสร้างค่านิยมเชิงบวก ภูมิคุ้มกันทางสังคม และสังคมคุณธรรม เช่น การเสริมสร้างการรู้เท่าทันสื่อ ผลิตและเผยแพร่สื่อปลอดภัยและสร้างสรรค์ การส่งเสริมบุคคล ครอบครัว ชุมชน อำเภอ จังหวัด และองค์กรคุณธรรม ๕.ยกระดับการศึกษาและการเรียนรู้ทางวัฒนธรรม อาทิ เปิดพื้นที่หอศิลป์แห่งชาติและพัฒนาให้เป็นพื้นที่ทางวัฒนธรรมระดับโลก ยกระดับแหล่งเรียนรู้ พิพิธภัณฑ์และหอศิลป์ทั่วประเทศโดยใช้เทคโนโลยีดิจิทัล และ 6.ยกระดับการบริหารจัดการงานวัฒนธรรม เช่น จัดทำศูนย์ข้อมูลขนาดใหญ่ (Big Data) ด้านวัฒนธรรม ปรับปรุงแก้ไขกฎหมายด้านวัฒนธรรมให้สอดคล้องกับบริบทของสังคมปัจจุบัน และขับเคลื่อนงานยุทธศาสตร์ชาติและการปฏิรูปประเทศ
นายอิทธิพล กล่าวด้วยว่า สำหรับวิสัยทัศน์และยุทธศาสตร์ใหม่ของวธ.ช่วยส่งเสริมการขับเคลื่อนยุทธศาสตร์ชาติ   แผนปฏิรูปประเทศ และนโยบายรัฐบาลให้บรรลุผลสัมฤทธิ์ตามเป้าหมายอย่างเป็นรูปธรรมมากยิ่งขึ้น รวมถึงเป้าหมายสำคัญของวธ.ในวาระครบรอบ ๒๐ ปี ที่มุ่งส่งเสริมให้เด็ก เยาวชน และประชาชนเข้าถึงศิลปวัฒนธรรม ใช้ศักยภาพเพื่อการสร้างสรรค์ นำวัฒนธรรมมาพัฒนาคุณภาพชีวิต ส่งเสริมเศรษฐกิจและสังคมไทย ให้เป็นสังคมคุณธรรม มีความสุข มั่นคง มั่งคั่ง และยั่งยืน

ที่มา : https://www.thaigov.go.th/news/contents/details/48772