รัฐบาลไทย-ข่าวทำเนียบรัฐบาล-กระทรวงยุติธรรม โดยกรมคุ้มครองสิทธิและเสรีภาพ จับมือ มูลนิธิคริสจักรเซเว่นธ์เดย์แอ๊ดเวนตีสแห่งประเทศไทย ลงนามบันทึกข้อตกลงความร่วมมือ (MOU) การดำเนินงานด้านการส่งเสริมสิทธิและ


วันอังคารที่ 7 ธันวาคม 2564
กระทรวงยุติธรรม โดยกรมคุ้มครองสิทธิและเสรีภาพ จับมือ มูลนิธิคริสจักรเซเว่นธ์เดย์แอ๊ดเวนตีสแห่งประเทศไทย ลงนามบันทึกข้อตกลงความร่วมมือ (MOU) การดำเนินงานด้านการส่งเสริมสิทธิและ
ดร.โฆสิต สุวินิจจิต คณะที่ปรึกษารัฐมนตรีว่าการกระทรวงยุติธรรม ในฐานะ ประธานกรรมการยุทธศาสตร์พัฒนาและบูรณาการเครือข่ายภาคประชาชน กระทรวงยุติธรรม เป็นประธานและสักขีพยานในพิธีลงนามบันทึกข้อตกลงความร่วมมือ (MOU) การดำเนินงานด้านการส่งเสริมสิทธิฯ
วันอังคารที่ ๗ ธันวาคม ๒๕๖๔ เวลา ๑๓.๓๐ น. ณ มูลนิธิคริสจักรเซเว่นธ์เดย์แอ๊ดเวนตีสแห่งประเทศไทย ดร.โฆสิต สุวินิจจิต คณะที่ปรึกษารัฐมนตรีว่าการกระทรวงยุติธรรม ในฐานะ ประธานกรรมการยุทธศาสตร์พัฒนาและบูรณาการเครือข่ายภาคประชาชน กระทรวงยุติธรรม เป็นประธานและสักขีพยานในพิธีลงนามบันทึกข้อตกลงความร่วมมือ (MOU) การดำเนินงานด้านการส่งเสริมสิทธิและเสรีภาพของประชาชน โดยมี นายเรืองศักดิ์ สุวารี อธิบดีกรมคุ้มครองสิทธิและเสรีภาพ ลงนามร่วมกับ ศาสนาจารย์ นิรัติศัย อ้ายปั๋น ประธานกรรมการมูลนิธิคริสจักรเซเว่นธ์เดย์แอ๊ดเวนตีสแห่งประเศไทย และมี ศาสนาจารย์ ลือศักดิ์ หยางกุลวัฒน์ รองประธานกรรมการมูลนิธิคริสจักรเซเว่นธ์เดย์แอ๊ดเวนติสแห่งประเทศไทย และ นางสุจิตรา แก้วไกร รองอธิบดีกรมคุ้มครองสิทธิและเสรีภาพ ร่วมลงนามในฐานะพยาน โดยมี ดร.นิพัทธ์พนธ์ สุวรรณชนะ ที่ปรึกษากรมคุ้มครองสิทธิและเสรีภาพ ด้านการไกล่เกลี่ยข้อพิพาท ดร.ธปภัค บูรณสิงห์ ผู้อำนวยการกองส่งเสริมการระงับข้อพิพาท นายณัฐพล ด่านจิตร์ตรง ผู้อำนวยการกองส่งเสริมสิทธิและเสรีภาพ ผู้บริหารของทั้ง ๒ หน่วยงาน ข้าราชการ และเจ้าหน้าที่ เข้าร่วมเป็นเกียรติ
สำหรับการจัดบันทึกข้อตกลงความร่วมมือ (MOU) การดำเนินงานด้านการคุ้มครองสิทธิและเสรีภาพของประชาชน ในครั้งนี้มีกรอบความร่วมมือที่สำคัญ ระหว่าง กรมคุ้มครองสิทธิและเสรีภาพ กระทรวงยุติธรรม กับ สหกิจคริสเตียนแห่งประเทศไทย กล่าวคือ
๑. การสนับสนุนส่งเสริมและจัดการศึกษาเกี่ยวกับสิทธิเสรีภาพ สิทธิมนุษยชน ผ่านหลักสูตรสิทธิมนุษยชนศึกษา และความรู้เกี่ยวกับกฎหมาย ให้เป็นส่วนหนึ่งของหลักสูตรการเรียนการสอนของโรงเรียนในกิจการของทางมูลนิธิคริสจักรเซเว่นธ์เดย์แอ๊ดเวนตีสแห่งประเทศไทย ด้วยการพัฒนาบุคลากรของหน่วยงานให้มีความรู้เกี่ยวกับสิทธิ หน้าที่ เสรีภาพ สิทธิมนุษยชนและการคุ้มครองสิทธิเสรีภาพ การไกล่เกลี่ยข้อพิพาท โดยบูรณาการหลักคุณธรรมและพระคริสตธรรม ขับเคลื่อนกิจกรรมศาสนา สู่ความมั่นคง สังคมศีลธรรม นำสันติสุขอย่างยั่งยืน
๒. พัฒนาอบรมบุคลากรของหน่วยงานให้มีความรู้เกี่ยวกับสิทธิ หน้าที่ เสรีภาพและสิทธิมนุษยชน การคุ้มครองสิทธิและเสรีภาพ การไกล่เกลี่ยข้อพิพาท และหลักคริสตธรรม โดยบูรณาการหลักคุณธรรมในการขับเคลื่อนกิจการศาสนาสู่ความมั่นคง สังคมดำรงศีลธรรม นำสันติสุขอย่างยั่งยืนคณะที่ปรึกษารัฐมนตรีว่าการกระทรวงยุติธรรม กล่าวว่า กรมคุ้มครองสิทธิและเสรีภาพ กระทรวงยุติธรรม และมูลนิธิคริสจักรเซเว่นธ์เดย์แอ๊ดเวนตีสแห่งประเทศไทย ได้ริเริ่มบูรณาการความร่วมมือดำเนินงานด้านการสร้างการรับรู้กฎหมายเกี่ยวกับการคุ้มครองสิทธิและเสรีภาพของประชาชนและการไกล่เกลี่ยข้อพิพาทแก่สมาชิก ศาสนาศาสตร์ ศาสนาจารย์ ศิษยาภิบาล เจ้าหน้าที่ของรัฐและประชาชน รวมทั้งการสร้างความตระหนักและรับรู้เดี่ยวกับสิทธิ หน้าที่ เสรีภาพและสิทธิมนุษยชน และการบังคับใช้กฎหมายให้เกิดประสิทธิภาพมากขึ้น ซึ่งจะส่งผลให้เกิดความมั่นคงและสังคมดำรงศีลธรรม เพื่อให้เกิดความสมานฉันท์ในสังคมและประเทศชาติ
อธิบดีกรมคุ้มครองสิทธิและเสรีภาพ เปิดเผยว่า กรมคุ้มครองสิทธิและเสรีภาพ กระทรวงยุติธรรม มีภารกิจสำคัญ คือ งานขับเคลื่อนแผนสิทธิมนุษยชนของประเทศไทย แผนปฎิบัติการระดับชาติว่าด้วยธุรกิจกับสิทธิมนุษยชน งานส่งเสริมการปฎิบัติงานตามกฎหมาย จำนวน ๓ ฉบับ คือ การเยียวยาผู้เสียหายและจำเลยในคดีอาญา การคุ้มครองพยานในคดีอาญา การไกล่เกลี่ยข้อพิพาท การผลักดันร่างกฎหมายที่สำคัญเพื่อคุ้มครองสิทธิเสรีภาพพี่น้องประชาชน รวมถึงการปฎิบัติตามพันธกรณีว่าด้วยสิทธิมนุษยชน จำนวน ๕ ฉบับ ที่ประเทศไทยได้เข้าร่วมตามหลักขององค์การสหประชาชาติ ซึ่งการจัดพิธีลงนามบันทึกข้อตกลง ฯ ในวันนี้ เป็นจุดเริ่มต้นที่ทั้งสองหน่วยงานจะได้ประสานความร่วมมือ สนับสนุนส่งเสริมและจัดการศึกษาเกี่ยวกับสิทธิเสรีภาพ สิทธิมนุษยชนศึกษา และความรู้เกี่ยวกับกฎหมาย ให้เป็นส่วนหนึ่งของหลักสูตรการเรียนการสอนในโรงเรียน ด้วยการนำหลักพระคริสตธรรมนำมาเผยแพร่ศาสนาพร้อมขับเคลื่อนงานด้านส่งเสริมสิทธิเสรีภาพและสิทธิมนุษยชนได้อย่างถูกต้องด้วยหลักคุณธรรมอย่างยั่งยืน ภายใต้หลักการ “บวร” บ้าน วัด โรงเรียน ซึ่งเป็นพระราชดำริของพระบาทสมเด็จพระเจ้าอยู่หัวฯ รัชกาลที่ ๙ ซึ่งเป็นแนวทางการพัฒนาที่ยั่งยืนและสอดคล้องกับวิถีชีวิตด้วยการบ่งเพาะคุณธรรมให้แก่คนในสังคม ชุมชน ท้องถิ่นและทุกภาคส่วนของสังคมที่ยั่งยืนต่อไป

ที่มา : https://www.thaigov.go.th/news/contents/details/49206