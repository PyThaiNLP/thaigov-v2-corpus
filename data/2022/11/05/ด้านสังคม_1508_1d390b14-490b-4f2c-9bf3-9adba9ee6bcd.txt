รัฐบาลไทย-ข่าวทำเนียบรัฐบาล-“ชัยวุฒิ” เผย นายกห่วงเเก๊งออนไลน์ ปรับเเบบโกงประชาชน


วันศุกร์ที่ 6 พฤษภาคม 2565
“ชัยวุฒิ” เผย นายกห่วงเเก๊งออนไลน์ ปรับเเบบโกงประชาชน
“ชัยวุฒิ” เผย นายกห่วงเเก๊งออนไลน์ ปรับเเบบโกงประชาชน
รมว.ดีอีเอส เผยนายกรัฐมนตรีห่วงมิจฉาชีพออนไลน์ปรับวิธีการหลอกประชาชน กำชับคุมเข้มปราบมิจฉาชีพออนไลน์ พร้อมเร่งสร้างภูมิคุ้มกัน
นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจเเละสังคม ลงพื้นที่จังหวัดอุดรธานีพร้อมกับนางสาว อัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจเเละสังคม ร่วมจัดกิจกรรมสร้างการรับรู้ให้กับประชาชนเกี่ยวกับการป้องกันภัยไซเบอร์และให้คําปรึกษา แนะนําจากการถูกหลอกลวงในการทําธุรกรรมอิเล็กทรอนิกส์หรือภัยออนไลน์ต่าง ๆ ผ่านศูนย์ช่วยเหลือและจัดการปัญหาออนไลน์ (1212 OCC) และศูนย์ต่อต้านข่าวปลอม ประเทศไทย โดยมี นายนิติพัฒน์ ลีลาเลิศ รองผู้ว่าราชการจังหวัดอุดรธานี และ ว่าที่ผู้สมัคร สส. พรรค พลังประชารัฐ  นำโดย น.ส.ชุติมา โชติธนาจินดา ผู้สมัครส.ส.พรรคพลังประชารัฐ เขต 3 ,นายธนวัฒน์ ขันธวิชัย ผู้สมัครส.ส.เขต6,นายสุภีภัทร ภูมิภักดิ์ ผู้สมัครส.ส.เขต7,นางสุกรรณิการ์ นิสสะ ผู้สมัครส.ส.เขต4,นายอฤเดช แพงอะมะ ผู้สมัครส.ส.เขต5 และนายจักรภัทร ชื่นชมกุล ผู้สมัครส.ส.เขต8 ให้การต้อนรับ
ทั้งนี้ นายชัยวุฒิ เปิดเผยว่า นายกรัฐมนตรี พลเอก ประยุทธ์ จันทร์โอชา มีความเป็นห่วงพี่น้องประชาชนมาก ที่ถูกหลอกลวงจากคนร้ายโดนใช้ช่องทางออนไลน์ แก๊งคอลเซ็นเตอร์ การส่ง sms ส่งแอปพลิเคชันต่างๆ มาให้ประชาชนโหลดเข้าไปแล้วก็ทำให้ถูกดูดข้อมูล แล้วก็หลอกให้โอนเงินในรูปแบบต่างๆ ทั้งนี้ ท่านนายกรัฐมนตรีได้กำชับให้ กระทรวงดิจิทัลฯ เร่งสร้างความเข้าใจ เเละเตือนภัยประชาชนให้รู้เท่าทัน ให้ทุกคนระมัดระวัง ทางกระทรวงจึงมีการจัดตั้งเครือข่าย ในการเตือนภัย ให้ความรู้ประชาชน เพื่อไม่ให้ถูกหลอกลวง แล้วถ้าคนที่ถูกหลอก หรือมีความเสียหาย ก็จะมีศูนย์รับเรื่องร้องเรียน หรือแจ้งความออนไลน์แล้ว ซึ่งดำเนินการโดยกระทรวงดิจิทัล ก็คือ 1212 หรือสำนักงานตำรวจแห่งชาติ 1441 พี่น้องประชาชนที่ได้รับความเสียหายจากการถูกหลอกลวงออนไลน์ยื่นเรื่องที่ได้ศูนย์ดังกล่าว
นอกจากนี้ท่านนายกรัฐมนตรีก็มีความใส่ใจถึงความเดือนร้อนของประชาชน ได้มอบให้สำนักงานสถิติแห่งชาติ ออกไปสำรวจ รับฟังความคิดเห็นของพี่น้องประชาชนทุกหมู่บ้าน เพื่อสำรวจความเดือดร้อน ปัญหาต่างๆที่พี่น้องประชาชนต้องการให้รัฐบาลเข้ามาดูแลแก้ไขปัญหา แล้วเราสำรวจทุกจังหวัด ทุกตำบล ทุกหมู่บ้าน ทั่วประเทศ แล้วจะนำข้อมูลมารวบรวมแล้วก็เป็นแผนงานที่รัฐบาลจะเข้าไปดูแลแก้ไขปัญหาให้ตรงจุด ตามความต้องการของพี่น้องประชาชนต่อไป
นอกจากนี้ รัฐมนตรีดีอีเอส ได้ติดตามความคืบหน้าของโครงการเน็ตประชารัฐ ในพื้นที่ที่อำเภอกุดจับ จังหวัดอุดรธานี ซึ่งเป็นหนึ่งในโครงการฟรี Wi-Fi  24,700 หมู่บ้านทั่วประเทศ ซึ่งได้ดำเนินโครงการกันมาหลายปีแล้ว วันนี้ก็มาดูความคืบหน้า และผลประโยชน์ที่ได้รับกับชุมชนที่อำเภอกุดจับ จังหวัดอุดรธานี อย่างที่วัดก็จะมีประชาชนมาใช้ระบบฟรี Wi-Fi ของโครงการเน็ตประชารัฐกันทุกวันเป็นจำนวนมาก เพราะส่วนใหญ่มาทำบุญ แล้วก็มาปฏิบัติธรรมกันก็ได้ใช้ฟรี Wi-Fi กัน ซึ่งเป็นประโยชน์อย่างมาก ซึ่งเมื่อก่อนหมู่บ้านนี้ อินเทอร์เน็ต ไฟเบอร์ บรอดแบนด์ ยังมาไม่ถึง ทางรัฐบาลก็ได้เดินสายไฟเบอร์มาแล้วทำให้ที่นี้มีอินเทอร์เน็ตใช้อย่างเต็มประสิทธิภาพ หวังว่าประชาชนจะเข้ามาใช้โครงการมากขึ้น และเข้าถึงอินเทอร์เน็ตได้ทุกคน ทุกชุมชน ทุกหมู่บ้าน
**************************

ที่มา : https://www.thaigov.go.th/news/contents/details/54305