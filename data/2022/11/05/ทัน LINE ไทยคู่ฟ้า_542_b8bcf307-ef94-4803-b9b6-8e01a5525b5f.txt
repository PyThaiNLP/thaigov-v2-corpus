รัฐบาลไทย-ข่าวทำเนียบรัฐบาล-สธ. เผย 14 วัน โควิดไทยเริ่มทรงตัว หากสถานการณ์ดีขึ้น พร้อมเสนอ ศบค. ผ่อนคลายมาตรการ


วันเสาร์ที่ 15 มกราคม 2565
สธ. เผย 14 วัน โควิดไทยเริ่มทรงตัว หากสถานการณ์ดีขึ้น พร้อมเสนอ ศบค. ผ่อนคลายมาตรการ
.....
นพ.เกียรติภูมิ วงศ์รจิต ปลัดกระทรวงสาธารณสุข สรุปแนวโน้มสถานการณ์โควิด-19 ตามที่คาดว่าจะมีการระบาดหลังจากช่วงปีใหม่ เนื่องจากมีการเดินทางและมีเชื้อสายพันธุ์โอไมครอน ขณะนี้ครบ 14 วันแล้ว พบว่าช่วงสัปดาห์แรกเพิ่มขึ้นอย่างรวดเร็ว แต่ขณะนี้มีแนวโน้มทรงตัวและค่อย ๆ ลดลง ขณะที่ผู้ป่วยหนักมีแนวโน้มลดลงเช่นกัน ส่วนผู้ใส่ท่อช่วยหายใจที่ป่วยหนักมากลดลงต่ำที่สุดเท่าที่เคยมี
.
ส่วนการเตือนภัยโรคโควิดขณะนี้อยู่ในระดับ 4 ประชาชนต้องปฏิบัติตามมาตรการป้องกันตัวเองแบบครอบจักรวาล งดเข้าสถานที่เสี่ยง และชะลอการเดินทาง ซึ่งที่ผ่านมา แผนการชะลอการระบาดถือว่าควบคุมได้ดี จึงต้องขอบคุณทุกภาคส่วนที่ร่วมมือกัน พร้อมขอความร่วมมือประชาชนมารับวัคซีน และตรวจ ATK เป็นหลัก
.
หากสถานการณ์ทุกอย่างดีขึ้น จะพิจารณาจะลดระดับการเตือนภัยในระยะถัดไป รวมถึงเสนอ ศบค.ให้ผ่อนคลายมาตรการต่าง ๆ ให้มากที่สุดและเร็วที่สุด เพื่อให้ประชาชนกลับมาใช้ชีวิตได้อย่างปกติ
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/50563