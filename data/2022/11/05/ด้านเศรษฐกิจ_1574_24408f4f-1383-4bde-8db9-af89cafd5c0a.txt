รัฐบาลไทย-ข่าวทำเนียบรัฐบาล- รองปลัดกระทรวงเกษตรและสหกรณ์ ร่วมประชุมคณะกรรมการผังเมือง ครั้งที่ 3/2564


วันเสาร์ที่ 30 ตุลาคม 2564
รองปลัดกระทรวงเกษตรและสหกรณ์ ร่วมประชุมคณะกรรมการผังเมือง ครั้งที่ 3/2564
รองปลัดกระทรวงเกษตรและสหกรณ์ ร่วมประชุมคณะกรรมการผังเมือง ครั้งที่ 3/2564
วันศุกร์ที่ 29 ตุลาคม 2564 นายประยูร อินสกุล รองปลัดกระทรวงเกษตรและสหกรณ์ ประชุมคณะกรรมการผังเมือง ครั้งที่ 3/2564 โดยมีนายนิรัตน์ พงษ์สิทธิถาวร รองปลัดกระทรวงมหาดไทย เป็นประธาน ผ่านระบบวิดีทัศน์ทางไกล (Video Conference) จากห้องประชุมกรมโยธาธิการผังเมือง โดยมีสาระสำคัญในการประชุม ดังนี้
1) รับทราบรายงานผลการดำเนินงานของคณะอนุกรรมการผังเมือง
2) รับทราบรายงานผลการแต่งตั้งกรรมการผู้ทรงคุณวุฒิในคณะกรรมการผังเมืองเพื่อพิจารณาคำร้องฯ (เพิ่มเติม) มาตรา 82
3) รับทราบรายงานผลการแต่งตั้งกรรมการผู้ทรงวุฒิในคณะกรรมการผังเมืองจังหวัด (เพิ่มเติม) ตามมาตรา 85 (2)
4) รับทราบรายงานผลการประกาศใช้บังคับระเบียบคณะกรรมการผังเมืองว่าด้วยหลักเกณฑ์และวิธีการเกี่ยวกับผู้มีส่วนได้เสียที่จะมีสิทธิ์ยื่นคำร้อง การยื่นคำร้อง และวิธีพิจารณาคำร้องเกี่ยวกับการวางและจัดทำผังเมืองรวม พ.ศ. 2564
5) รับทราบรายงานผังเมืองรวมชุมชนที่ปิดประกาศ 90 วัน (ตามมาตรา 23) และ 30 วัน (ตามมาตรา 26/1) แห่งพระราชบัญญัติการผังเมือง พ.ศ. 2518 และที่แก้ไขเพิ่มเติม (ฉบับที่ 4) พ.ศ. 2558 แล้ว ไม่มีคำร้อง
6) รับรองรายงานผังเมืองรวมจังหวัดที่ปิดประกาศ 30 วันแล้ว ไม่มีผู้มีส่วนได้เสียแสดงข้อคิดเห็น ตามมาตรา 35 แห่งพระราชบัญญัติการผังเมือง พ.ศ. 2562
7) พิจารณาการดำเนินการตามมาตรา 110 แห่งพระราชบัญญัติการผังเมือง พ.ศ. 2562
8) พิจารณาการกำหนดระยะเวลาการประเมินผลการเปลี่ยนแปลงสภาพการณ์และสิ่งแวดล้อมการใช้บังคับผังเมืองรวม
9) พิจารณาการขอความเห็นชอบรายงานการประเมินผลกฎกระทรวงให้ใช้บังคับผังเมืองรวมชุมชน ตามมาตรา 34

ที่มา : https://www.thaigov.go.th/news/contents/details/47631