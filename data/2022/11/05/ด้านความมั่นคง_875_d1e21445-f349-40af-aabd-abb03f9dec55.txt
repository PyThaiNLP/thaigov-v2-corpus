รัฐบาลไทย-ข่าวทำเนียบรัฐบาล-"ปลัดกระทรวงกลาโหมให้การต้อนผู้ช่วยทูตทหารสาธารณรัฐเช็กประจำประเทศไทย ในโอกาสเข้ารับหน้าที่ใหม่"


วันศุกร์ที่ 25 มีนาคม 2565
"ปลัดกระทรวงกลาโหมให้การต้อนผู้ช่วยทูตทหารสาธารณรัฐเช็กประจำประเทศไทย ในโอกาสเข้ารับหน้าที่ใหม่"
เมื่อวานนี้ที่ห้องพระบารมีปกเกล้า พลเอก วรเกียรติ รัตนานนท์ ปลัดกระทรวงกลาโหม ให้การต้อนรับ นาย Marek Libricky (มาเร็ก ลิบชีตซกี) เอกอัครราชทูตสาธารณรัฐเช็กประจำประเทศไทย
และ พลอากาศจัตวา Petr Tomanek (เปทเตอร์ โทมาเน็ค) ผู้ช่วยทูตทหารสาธารณรัฐเช็กประจำประเทศไทย ซึ่งได้เดินทางมาแนะนำตัวในโอกาสเข้ารับหน้าที่ใหม่
ไทยและเช็ก มีความสัมพันธ์อันดีระหว่างกันมาอย่างยาวนาน โดยมีความร่วมมือครอบคลุมในด้านต่างๆ รวมถึงอุตสาหกรรมป้องกันประเทศ สำหรับความสัมพันธ์ทางทหาร กองทัพของทั้งสองประเทศมีการแลกเปลี่ยนการเยือนและความร่วมมือในหลายระดับอย่างต่อเนื่อง
การเข้าเยี่ยมคำนับในครั้งนี้จึงถือเป็นโอกาสอันดีที่จะได้พบปะทำความรู้จัก และสร้างความคุ้นเคยกับผู้แทนระดับสูงของต่างประเทศที่ประจำอยู่ในประเทศไทย พร้อมทั้งแลกเปลี่ยนข้อคิดเห็นในประเด็นต่างๆ ที่มีความเข้าใจร่วมกัน ซึ่งมีส่วนช่วยในการกระชับความสัมพันธ์ระหว่างทั้งสองประเทศให้แน่นแฟ้นยิ่งขึ้น
#กลาโหม135ปี

ที่มา : https://www.thaigov.go.th/news/contents/details/52926