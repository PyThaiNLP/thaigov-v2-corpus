รัฐบาลไทย-ข่าวทำเนียบรัฐบาล-ยกเว้นอากรขาเข้าคาร์ซีทสำหรับเด็ก ถึง 31 ธ.ค.66


วันจันทร์ที่ 4 กรกฎาคม 2565
พิมพ์
ยกเว้นอากรขาเข้าคาร์ซีทสำหรับเด็ก ถึง 31 ธ.ค.66
วันเสาร์ที่ 2 กรกฎาคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลห่วงใยสวัสดิภาพเด็กในการเดินทาง จึงเห็นชอบร่างประกาศกระทรวงการคลัง กำหนดยกเว้นอากรสำหรับที่นั่งนิรภัยสำหรับเด็ก หรือ Car seat เฉพาะที่นั่งนิรภัยสำหรับเด็กนำเข้า โดยให้มีผลตั้งแต่วันถัดจากวันที่ร่างประกาศฉบับนี้เผยแพร่ในเว็บไซต์ราชกิจจานุเบกษา ไปจนถึงวันที่ 31 ธ.ค.2566 ซึ่งเป็นการสนับสนุนให้ผู้ปกครองปฏิบัติตาม พ.ร.บ.จราจรทางบก ฉบับที่ 13 เพื่อความปลอดภัยของบุตรหลานในการเดินทาง โดยปัจจุบันมีผู้ประกอบการไทยที่ผลิตที่นั่งนิรภัยสำหรับเด็กจำนวนน้อย การยกเว้นอากรขาเข้าเป็นเวลา 1 ปี เป็นการบรรเทาภาระค่าใช้จ่ายของผู้ปกครองและเป็นช่วงเวลาที่ผู้ประกอบการไทยที่มีศักยภาพจะสามารถเพิ่มการลงทุนในการผลิตที่นั่งนิรภัยสำหรับเด็กในประเทศได้เพิ่มมากขึ้น
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/56418