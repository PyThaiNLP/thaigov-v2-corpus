รัฐบาลไทย-ข่าวทำเนียบรัฐบาล-วธ.อนุรักษ์สืบสานการแสดงศิลปวัฒนธรรมพื้นบ้าน ร่วมจ.พระนครศรีอยุธยา สมาคมลิเกประเทศไทย หน่วยงานรัฐ เอกชน เครือข่ายวัฒนธรรม จัดงาน “มหกรรมนาฏดนตรี เปิดตำนานการแสดงลิเก”


วันพฤหัสบดีที่ 31 มีนาคม 2565
วธ.อนุรักษ์สืบสานการแสดงศิลปวัฒนธรรมพื้นบ้าน ร่วมจ.พระนครศรีอยุธยา สมาคมลิเกประเทศไทย หน่วยงานรัฐ เอกชน เครือข่ายวัฒนธรรม จัดงาน “มหกรรมนาฏดนตรี เปิดตำนานการแสดงลิเก”
วธ.อนุรักษ์สืบสานการแสดงศิลปวัฒนธรรมพื้นบ้าน ร่วมจ.พระนครศรีอยุธยา สมาคมลิเกประเทศไทย หน่วยงานรัฐ เอกชน เครือข่ายวัฒนธรรม จัดงาน “มหกรรมนาฏดนตรี เปิดตำนานการแสดงลิเก” วันที่ 31 มี.ค.- 3 เม.ย.นี้ ณ วัดมหาธาตุ อุทยานประวัติศาสตร์พระนครศรีอยุธยา
วธ.อนุรักษ์สืบสานการแสดงศิลปวัฒนธรรมพื้นบ้าน ร่วมจ.พระนครศรีอยุธยา สมาคมลิเกประเทศไทย หน่วยงานรัฐ เอกชน เครือข่ายวัฒนธรรม จัดงาน “มหกรรมนาฏดนตรี เปิดตำนานการแสดงลิเก” วันที่ 31 มี.ค.- 3 เม.ย.นี้            ณ วัดมหาธาตุ อุทยานประวัติศาสตร์พระนครศรีอยุธยา
นายอิทธิพล คุณปลื้ม รัฐมนตรีว่าการกระทรวงวัฒนธรรม เปิดเผยว่า กระทรวงวัฒนธรรม (วธ.) มุ่งขับเคลื่อนนโยบายรัฐบาลโมเดลเศรษฐกิจใหม่ BCG และผลักดัน “Soft Power” ความเป็นไทย เช่น ศิลปะการแสดง งานฝีมือและหัตถกรรม อาหารไทย การท่องเที่ยวเชิงวัฒนธรรม รวมถึงวธ.มีนโยบายสืบสาน รักษาและต่อยอดงานศิลปวัฒนธรรมของชาติให้คงอยู่อย่างยั่งยืน จึงมุ่งส่งเสริมและเปิดพื้นที่ให้ศิลปินพื้นบ้านได้มีโอกาสถ่ายทอดศิลปวัฒนธรรมการแสดงพื้นบ้านและมรดกภูมิปัญญาทางวัฒนธรรมท้องถิ่น รวมทั้งส่งเสริมให้เด็ก เยาวชนและประชาชนได้ศึกษาเรียนรู้ศิลปะการแสดงพื้นบ้าน ซึ่งในส่วนของศิลปะการแสดงนาฏดนตรีหรือลิเกเป็นภูมิปัญญาท้องถิ่นอันทรงคุณค่า และมีรูปแบบการแสดงที่เป็นเอกลักษณ์เฉพาะตัวสามารถดำเนินเรื่องได้หลากหลาย การแสดงลิเกมีประวัติความเป็นมาอยู่คู่กับสังคมไทยมาอย่างยาวนาน ให้ความสนุกสนาน บันเทิงโดยเฉพาะวิถีภาคกลางยามเมื่อมีเทศกาลงานประเพณี การแสดงลิเกมักเป็นส่วนหนึ่งของงานมหรสพนั้นๆเสมอ ดังนั้น วธ.ร่วมมือกับจังหวัดพระนครศรีอยุธยา สมาคมลิเกประเทศไทย หน่วยงานรัฐ เอกชน ชุมชนและเครือข่ายทางวัฒนธรรม จัดงาน “มหกรรมนาฏดนตรี เปิดตำนานการแสดงลิเก” ขึ้น ระหว่างวันที่ 31 มีนาคม - 3 เมษายน 2565 ณ วัดมหาธาตุ อุทยานประวัติศาสตร์พระนครศรีอยุธยา จ.พระนครศรีอยุธยา
รัฐมนตรีว่าการกระทรวงวัฒนธรรม กล่าวอีกว่า กิจกรรมภายในงานประกอบด้วยพิธีไหว้ครูลิเก นิทรรศการเผยแพร่องค์ความรู้การแสดงลิเก การแสดงของคณะลิเก 12 คณะ เช่น คณะศรราม น้ำเพชร คณะรวมดาวสิงห์บุรี คณะนุ๊ก กิติภพ วินิจ เป็นต้น การแสดงศิลปวัฒนธรรมพื้นบ้านภาคกลาง การสาธิต ภูมิปัญญาทางวัฒนธรรมและการจำหน่ายผลิตภัณฑ์ทางวัฒนธรรม ซึ่งงานนี้เป็นการขับเคลื่อนนโยบาย และวิสัยทัศน์ใหม่ของวธ. คือ “วัฒนธรรมและความคิดสร้างสรรค์มีบทบาทนำในการพัฒนาเศรษฐกิจและสังคมไทย” และปรับเปลี่ยนบทบาทสู่กระทรวงสังคมกึ่งเศรษฐกิจ “วัฒนธรรมทำดี ทำงาน ทำเงิน” รวมทั้ง การอนุรักษ์และเผยแพร่ศิลปวัฒนธรรม ช่วยส่งเสริมเศรษฐกิจฐานรากด้วยการพัฒนาต่อยอดอัตลักษณ์ไทยสู่การท่องเที่ยวเชิงวัฒนธรรม สร้างงาน สร้างรายได้ให้แก่ศิลปิน ผู้ประกอบการด้านวัฒนธรรมและชุมชนท้องถิ่นอย่างยั่งยืนตามเป้าหมายยุทธศาสตร์ชาติ 20 ปี

ที่มา : https://www.thaigov.go.th/news/contents/details/53161