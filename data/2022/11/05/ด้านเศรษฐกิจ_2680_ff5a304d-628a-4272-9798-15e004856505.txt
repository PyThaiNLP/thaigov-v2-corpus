รัฐบาลไทย-ข่าวทำเนียบรัฐบาล-กระทรวงอุตสาหกรรมเป็นเจ้าภาพการประชุมคณะกรรมการผู้ช่วยรัฐมนตรี ครั้งที่ 1/2565


วันพุธที่ 26 มกราคม 2565
พิมพ์
กระทรวงอุตสาหกรรมเป็นเจ้าภาพการประชุมคณะกรรมการผู้ช่วยรัฐมนตรี ครั้งที่ 1/2565
กระทรวงอุตสาหกรรมเป็นเจ้าภาพการประชุมคณะกรรมการผู้ช่วยรัฐมนตรี ครั้งที่ 1/2565 โดยมีนายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรมกล่าวเปิดการประชุม
กระทรวงอุตสาหกรรมเป็นเจ้าภาพการประชุมคณะกรรมการผู้ช่วยรัฐมนตรี ครั้งที่ 1/2565
วันนี้ (25 มกราคม 2565) กระทรวงอุตสาหกรรมเป็นเจ้าภาพการประชุมคณะกรรมการผู้ช่วยรัฐมนตรี ครั้งที่ 1/2565 โดยมีนายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรมกล่าวเปิดการประชุม นายธีระยุทธ วานิชชัง ผู้ช่วยรัฐมนตรีประจำกระทรวงอุตสาหกรรมเป็นประธานการประชุม และมีกรรมการผู้ช่วยรัฐมนตรีประจำส่วนราชการต่าง ๆ พร้อมทั้งนายสุชาติ ไตรแสงรุจิระ ที่ปรึกษารัฐมนตรีว่าการกระทรวงอุตสาหกรรม นายกอบชัย สังสิทธิสวัสดิ์ ปลัดกระทรวงอุตสาหกรรม นายจุลพงษ์ ทวีศรี นางวรวรรณ ชิตอรุณ และนายภานุวัฒน์ ตริยางกูรศรี รองปลัดกระทรวงอุตสาหกรรม ตลอดจนผู้บริหารของกระทรวงอุตสาหกรรมเข้าร่วมการประชุมผ่านระบบการประชุมทางไกล (Video Conference) และเข้าร่วมประชุม ณ ห้องประชุม อก.1 ชั้น 2 อาคารสำนักงานปลัดกระทรวงอุตสาหกรรม
ทั้งนี้ กระทรวงอุตสาหกรรม ได้รายงานการดำเนินงานตามนโยบายรัฐบาลและการขับเคลื่อนภารกิจของกระทรวงที่สำคัญแก่ที่ประชุม อาทิ มาตรการในการป้องกันและยับยั้งการแพร่ระบาดของโรคติดเชื้อโควิด-19 ในโรงงาน "Bubble and Seal" การส่งเสริมการเรียนการสอนที่ตรงความต้องการของตลาดแรงงาน การใช้ Big Data เพื่อพัฒนาอุตสาหกรรมไทย การนำผลวิจัยมาใช้ในอุตสาหกรรมไทย และโครงการศูนย์ทดสอบยานยนต์และยางล้อแห่งชาติ
พร้อมได้หารือในประเด็นการขับเคลื่อนการพัฒนาอุตสาหกรรมด้วยโมเดลเศรษฐกิจ หรือ BCG อาทิ อุตสาหกรรมยานยนต์ไฟฟ้าสมัยใหม่ อุตสาหกรรมชีวภาพจากอ้อยและน้ำตาลทราย อุตสาหกรรมเกษตรและอาหาร(พืชเศรษฐกิจ 3 ก.) อุตสาหกรรมสมุนไพร และอุตสาหกรรมท่องเที่ยวและเศรษฐกิจสร้างสรรค์ (CIV)เพื่อขอความร่วมมือจากกระทรวงต่างๆ ในการขับเคลื่อนการดำเนินงานในอนาคต

ที่มา : https://www.thaigov.go.th/news/contents/details/50896