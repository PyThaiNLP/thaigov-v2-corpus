รัฐบาลไทย-ข่าวทำเนียบรัฐบาล-องคมนตรี รับมอบเงินบริจาค และอุปกรณ์ทางการแพทย์ สนับสนุนงานมูลนิธิโรงพยาบาลสมเด็จพระยุพราช


วันศุกร์ที่ 30 กรกฎาคม 2564
องคมนตรี รับมอบเงินบริจาค และอุปกรณ์ทางการแพทย์ สนับสนุนงานมูลนิธิโรงพยาบาลสมเด็จพระยุพราช
องคมนตรี รับมอบเงินบริจาค 2 ล้านบาท น้อมถวายเป็นพระราชกุศลเนื่องในโอกาสวันเฉลิมพระชนมพรรษา 28 กรกฎาคม 2564 และรับมอบเครื่องให้อากาศผสมออกซิเจนด้วยอัตราไหลสูง เครื่องฆ่าเชื้อฟอกอากาศ เพื่อนำไปใช้ดูแลรักษาผู้ป่วยโรคโควิด 19 ในห้องไอซียู
องคมนตรี รับมอบเงินบริจาค 2 ล้านบาท น้อมถวายเป็นพระราชกุศลเนื่องในโอกาสวันเฉลิมพระชนมพรรษา 28 กรกฎาคม 2564 และรับมอบเครื่องให้อากาศผสมออกซิเจนด้วยอัตราไหลสูง เครื่องฆ่าเชื้อฟอกอากาศ เพื่อนำไปใช้ดูแลรักษาผู้ป่วยโรคโควิด 19 ในห้องไอซียู
วันนี้ (30 กรกฎาคม 2564) ที่สำนักงานมูลนิธิโรงพยาบาลสมเด็จพระยุพราช จ.นนทบุรี ศาสตราจารย์เกียรติคุณ นายแพทย์เกษม วัฒนชัย องคมนตรี ประธานกรรมการมูลนิธิโรงพยาบาลสมเด็จพระยุพราช พร้อมด้วยนายแพทย์จักรธรรม ธรรมศักดิ์ กรรมการและเลขาธิการมูลนิธิฯ รับมอบเงินบริจาคจำนวน 2 ล้านบาท จากนายสมพงษ์ ปรีเปรม ผู้ว่าการไฟฟ้าส่วนภูมิภาค และคณะ เพื่อน้อมถวายเป็นพระราชกุศลเนื่องในโอกาสวันเฉลิมพระชนมพรรษา 28 กรกฎาคม 2564 และสนับสนุนกิจกรรมมูลนิธิโรงพยาบาลสมเด็จพระยุพราช นอกจากนี้ นายณัฎฐรัชช์ พรธาดาวิทย์ กรรมการผู้จัดการบริษัท ทองขาว จำกัด และประธานกองทุนจิตอาสา ทองขาว 9 พอเพียง ได้มอบเครื่องให้อากาศผสมออกซิเจนด้วยอัตราการไหลสูง จำนวน 3 เครื่อง และเครื่องฆ่าเชื้อฟอกอากาศทั้งในอากาศและพื้นผิวสัมผัส และเพิ่มออกซิเจนในอากาศ จำนวน 6 เครื่อง รวมมูลค่า 859,400 บาท ให้กับโรงพยาบาลสมเด็จพระยุพราช นำไปใช้ดูแลรักษาผู้ป่วยโรคโควิด 19 ในห้องไอซียู
ขอขอบคุณผู้มีจิตศรัทธาทั้ง 2 คณะ ที่ให้สนับสนุนการดำเนินงานมูลนิธิโรงพยาบาลสมเด็จพระยุพราช และโรงพยาบาลสมเด็จพระยุพราชทั้ง 21 แห่งทั่วประเทศ เพื่อให้ประชาชนในพื้นที่ชนบทห่างไกล ให้เข้าถึงบริการระบบสาธารณสุขที่มีคุณภาพ
******************************* 30 กรกฎาคม 2564
*********************************

ที่มา : https://www.thaigov.go.th/news/contents/details/44281