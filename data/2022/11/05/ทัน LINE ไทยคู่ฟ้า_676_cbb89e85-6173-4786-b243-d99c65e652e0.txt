รัฐบาลไทย-ข่าวทำเนียบรัฐบาล-ครม. อนุมัติงบกลาง 2,000 ล้านบาท ปลดล็อกปัญหาหนี้เกษตรกรกลุ่มเป้าหมาย 3,425 ราย


วันพุธที่ 2 มีนาคม 2565
ครม. อนุมัติงบกลาง 2,000 ล้านบาท ปลดล็อกปัญหาหนี้เกษตรกรกลุ่มเป้าหมาย 3,425 ราย
.....
ที่ประชุม ครม. (1 มี.ค. 65) อนุมัติงบกลาง วงเงิน 2,000 ล้านบาท เพื่อเป็นค่าใช้จ่ายให้กองทุนฟื้นฟูและพัฒนาเกษตรกร ใช้ส่งเสริมสนับสนุนการรวมกลุ่มของเกษตรกรในการพัฒนาคุณภาพชีวิต พัฒนาความรู้ด้านเกษตรกรรม และการแก้ไขปัญหาของเกษตรกร แบ่งเป็น
.
การแก้ไขปัญหาหนี้เกษตรกรกลุ่มเป้าหมาย 3,425 ราย วงเงิน 1,500 ล้านบาท
การฟื้นฟูและพัฒนาเกษตรกร 42,034 ราย 776 องค์กร วงเงิน 267.62 ล้านบาท
ค่าใช้จ่ายในการบริหารสำนักงานฯ ไตรมาสที่ 3 - 4 (งบบุคลากร งบดำเนินงาน) วงเงิน 230.38 ล้านบาท
.
ช่วยให้กองทุนฟื้นฟูและพัฒนาเกษตรกร สามารถดำเนินการแก้ไขปัญหาหนี้สินและบรรเทาความเดือดร้อนของเกษตรกร ให้มีโอกาสฟื้นฟูตนเองในการประกอบอาชีพ เพื่อสร้างรายได้นำไปชำระหนี้ตามกำหนด และทำให้เข้าถึงแหล่งทุน เพิ่มประสิทธิภาพผลผลิต การตลาด และพึ่งพาตนเองได้อย่างยั่งยืน
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/52102