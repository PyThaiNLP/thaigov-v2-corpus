รัฐบาลไทย-ข่าวทำเนียบรัฐบาล-โฆษกประจำสำนักนายกรัฐมนตรี เผย "นายกฯ" ห่วงผู้สูงวัย ผู้ป่วยติดเตียง กลุ่มเสี่ยงป่วยโควิด-19 ขณะที่ไทย ติดเชื้อใหม่ 6,929 ราย เสียชีวิต 13 ราย


วันจันทร์ที่ 17 มกราคม 2565
พิมพ์
โฆษกประจำสำนักนายกรัฐมนตรี เผย "นายกฯ" ห่วงผู้สูงวัย ผู้ป่วยติดเตียง กลุ่มเสี่ยงป่วยโควิด-19 ขณะที่ไทย ติดเชื้อใหม่ 6,929 ราย เสียชีวิต 13 ราย
โฆษกประจำสำนักนายกรัฐมนตรี เผย "นายกฯ" ห่วงผู้สูงวัย ผู้ป่วยติดเตียง กลุ่มเสี่ยงป่วยโควิด-19 ขณะที่ไทย ติดเชื้อใหม่ 6,929 ราย เสียชีวิต 13 ราย
วันนี้ 17 มกราคม 2565 นายธนกร วังบุญคงชนะ โฆษกประจำสำนักนายกรัฐมนตรี เผย พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหมยังฝากความห่วงใยไปถึงครอบครัวที่มีคนอยู่ร่วมกันหลายวัย ผู้สูงอายุ ผู้ป่วยติดเตียง ขอให้เพิ่มความระวังสูงสุด แยกส่วนที่ใช้พื้นที่ร่วมกัน ลดการติดเชื้อในครอบครัว เพราะเมื่อมีบุคคลที่เป็นความเสี่ยง สูงอายุ ติดเตียง อาจป่วยและเสียชีวิตได้  พร้อมแสดงความเสียใจกับญาติและครอบครัวผู้เสียชีวิตกรณีพบผู้ติดเชื้อโควิด-19 สายพันธุ์โอมิครอน  เป็นหญิงไทยสูงวัยอายุ 86 ปี  ซึ่งเป็นผู้ป่วยติดเตียงและอัลไซเมอร์ เสียชีวิตด้วยโควิดสายพันธุ์โอมิครอน เป็นรายแรกของจังหวัดสงขลา  โดยขอยืนยันว่า วัคซีนทุกสูตรพบมีประสิทธิผลป้องกันการป่วยหนักและเสียชีวิตจากแต่ละสายพันธุ์สูง  แต่เนื่องจากประสิทธิผลของวัคซีนในส่วนการป้องกันการติดเชื้อมีสูง จะลดลงเมื่อเวลาผ่านไป
สำหรับจำนวนผู้ติดเชื้อรายใหม่ในช่วงเช้าของวันจันทร์ที่ 17 มกราคม 2565 รวม 6,929 ราย จำแนกเป็น
ผู้ป่วยจากในประเทศ 6,720 ราย
ผู้ป่วยมาจากต่างประเทศ 209 ราย
ผู้ป่วยสะสม 107,979 ราย (ตั้งแต่ 1 มกราคม 2565)
หายป่วยกลับบ้าน 5,255 ราย
หายป่วยสะสม 58,772 ราย (ตั้งแต่ 1 มกราคม 2565)
ผู้ป่วยกำลังรักษา 82,210 ราย
เสียชีวิต 13 ราย
ส่วนการให้บริการวัคซีน COVID-19 วันที่ 16 มกราคม 2565 เวลา 20.50 น. ประเทศไทยฉีดวัคซีนสะสมแล้ว 110,160,088 โดส แบ่งเป็นเข็มที่ 1 ฉีดสะสม 51,786,685 โดส เข็มที่ 2 ฉีดสะสม 47,578,583 โดส เข็มที่ 3 ฉีดสะสม 10,172,653 โดส เข็มที่ 4 ฉีดสะสม 622,167 โดส
โฆษกประจำสำนักนายกรัฐมนตรี  กล่าวว่า นายกรัฐมนตรีได้ให้การฉีดวัคซีนเข็มกระตุ้นเป็นนโยบายที่สำคัญ ที่จะช่วยควบคุมการระบาดของโรค และช่วยปกป้องให้ผู้คนปลอดภัยจากโรคนี้ได้ด้วย นายกรัฐมนตรีจึงอยากเชิญชวนให้กลุ่มเปราะบาง ที่เป็นผู้สูงอายุและป่วยเรื้อรัง ที่รับวัคซีนครบ 2 เข็มแล้วนั้นให้ไปรับวัคซีนเข็มกระตุ้น หรือเข็มที่ 3 เพื่อสร้างภูมิคุ้มกันด้วย
..........................

ที่มา : https://www.thaigov.go.th/news/contents/details/50578