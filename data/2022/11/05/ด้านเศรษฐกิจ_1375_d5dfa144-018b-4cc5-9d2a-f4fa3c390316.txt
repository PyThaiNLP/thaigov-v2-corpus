รัฐบาลไทย-ข่าวทำเนียบรัฐบาล-ธ.ก.ส. ปลื้ม! ยอดฝากสลาก ธ.ก.ส. ชุดเกษตรมั่งคั่ง 6 ช่วงที่ 2 ครบ 50,000 ล้านบาท


วันจันทร์ที่ 18 ตุลาคม 2564
พิมพ์
ธ.ก.ส. ปลื้ม! ยอดฝากสลาก ธ.ก.ส. ชุดเกษตรมั่งคั่ง 6 ช่วงที่ 2 ครบ 50,000 ล้านบาท
ธ.ก.ส. ปลื้ม! สลากออมทรัพย์ ธ.ก.ส. ชุดเกษตรมั่งคั่ง 6 หน่วยละ 100 บาท วงเงิน 50,000 ล้านบาท ลุ้นรางวัล 10 ล้านบาท ซึ่งเปิดรับฝากในช่วงที่ 2 ในวันที่ 18 ต.ค. 64 และมียอดรับฝากครบตามวงเงินแล้ว พร้อมขอบคุณลูกค้าที่ให้การตอบรับเป็นอย่างดี
ธ.ก.ส. ปลื้ม! สลากออมทรัพย์ ธ.ก.ส. ชุดเกษตรมั่งคั่ง 6 หน่วยละ 100 บาท วงเงิน 50,000 ล้านบาท ลุ้นรางวัล 10 ล้านบาท ซึ่งเปิดรับฝากในช่วงที่ 2 ในวันที่ 18 ต.ค. 64 และมียอดรับฝากครบตามวงเงินแล้ว พร้อมขอบคุณลูกค้าผู้มีอุปการคุณทุกท่านที่ให้การตอบรับเป็นอย่างดี สำหรับผู้ที่สนใจสามารถเลือกฝากผลิตภัณฑ์เงินฝากที่มีรางวัลอื่น ๆ ที่น่าสนใจ อาทิ เงินฝากออมทรัพย์ทวีโชค สลากออมทรัพย์เกษตรยั่งยืนหน่วยละ 20 บาท ที่มีลุ้นรางวัลและได้รับดอกเบี้ยเช่นเดียวกัน
นายธนารัตน์ งามวลัยรัตน์ ผู้จัดการธนาคารเพื่อการเกษตรและสหกรณ์การเกษตร (ธ.ก.ส.) เปิดเผยว่า จากการที่ ธ.ก.ส. ได้เปิดรับฝาก “สลากออมทรัพย์ ธ.ก.ส. ชุดเกษตรมั่งคั่ง 6” จำนวน 1,000 ล้านหน่วย หน่วยละ 100 บาท รวมวงเงิน 100,000 ล้านบาท มีอายุการรับฝาก 3 ปี ลุ้นรางวัลสูงสุด 10 ล้านบาท รวมมูลค่าสูงสุดกว่า 47 ล้านบาทต่อเดือน ซึ่งแบ่งการเปิดรับฝากเป็น 2 ช่วง ได้แก่ ช่วงที่ 1 ตั้งแต่วันที่ 20 สิงหาคม 2564 เป็นต้นไป วงเงินรับฝาก 50,000 ล้านบาท และช่วงที่ 2 วันที่ 18 ตุลาคม 2564 เป็นต้นไป วงเงินรับฝาก 50,000 ล้านบาท ในส่วนการรับฝากในช่วงที่ 1 เมื่อวันที่ 20 สิงหาคม 2564 ที่ผ่านมา มียอดรับฝากเต็มวงเงินภายในระยะเวลาครึ่งวัน สำหรับการรับฝากสลากในช่วงที่ 2 นั้น ได้รับเสียงตอบรับเป็นอย่างดีจากเกษตรกรลูกค้าและประชาชนทั่วไป ทำให้ยอดรับฝากเต็มวงเงินอย่างรวดเร็ว
ธ.ก.ส. ขอขอบคุณเกษตรกรลูกค้าผู้ฝากสลากทุกท่านที่ให้ความไว้วางใจและสนับสนุนผลิตภัณฑ์เงินฝากของธนาคาร ซึ่งเงินทุก ๆ บาทที่ท่านฝากไว้ ธ.ก.ส. จะนำไปใช้เป็นทุนสนับสนุนภาคเกษตรกรรม การพัฒนาและสร้างความเข้มแข็งสู่ธุรกิจชุมชน อันเป็นฐานรากที่สำคัญของประเทศ ทั้งนี้ สำหรับผู้ที่ต้องการฝากเงินกับ ธ.ก.ส. สามารถเลือกใช้บริการผลิตภัณฑ์เงินฝากอื่น ๆ ที่น่าสนใจได้ อาทิ เงินฝากออมทรัพย์ทวีโชค สมุดเล่มแดงที่มีสิทธิ์ลุ้นโชค รับรางวัลจากยอดเงินฝากทุก 2,000 บาท ติดต่อกัน 3 เดือน จะได้ 1 สิทธิ์ และยอดเงินฝากทุก 10,000 บาทติดต่อกัน 7 เดือน จะได้รับเพิ่ม 1 สิทธิ์ และหากฝากติดต่อกัน 10 เดือน จะได้รับเพิ่ม 2 สิทธิ์ โดยลุ้นจับรางวัลในระดับจังหวัดปีละ 2 ครั้ง และลุ้นรับรางวัลระดับประเทศอีกปีละ 1 ครั้ง และสลากออมทรัพย์เกษตรยั่งยืน   หน่วยละ 20 บาท ที่ลุ้นรางวัลที่ 1 จำนวน 2 ล้านบาทในงวดที่ซื้อ เป็นต้น โดยสามารถค้นหาข้อมูลผลิตภัณฑ์   เงินฝากที่ตรงตามความต้องการของท่านได้ที่ www.baac.or.th หรือติดต่อสอบถามได้ที่ Call Center 02 555 0555 หรือที่ ธ.ก.ส. ทุกสาขาทั่วประเทศ.

ที่มา : https://www.thaigov.go.th/news/contents/details/47122