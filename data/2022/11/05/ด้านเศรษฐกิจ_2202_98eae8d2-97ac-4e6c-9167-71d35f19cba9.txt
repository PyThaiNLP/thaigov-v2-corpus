รัฐบาลไทย-ข่าวทำเนียบรัฐบาล-กระทรวงอุตฯ ดึงผู้ประกอบการพื้นที่อีสานกว่า 100 ร้านค้า ร่วมทดสอบตลาด “เอิ้นมา BUY  สไตล์อีสาน” คาดสร้างรายได้หมุนเวียนในพื้นที่กว่า 5 ล้านบาท


วันเสาร์ที่ 11 ธันวาคม 2564
พิมพ์
กระทรวงอุตฯ ดึงผู้ประกอบการพื้นที่อีสานกว่า 100 ร้านค้า ร่วมทดสอบตลาด “เอิ้นมา BUY  สไตล์อีสาน” คาดสร้างรายได้หมุนเวียนในพื้นที่กว่า 5 ล้านบาท
นายจุลพงษ์ ทวีศรี รองปลัดกระทรวงอุตสาหกรรม  เป็นประธานในพิธีเปิดงาน “เอิ้นมา BUY สไตล์อีสาน” I-San Fashion Design Week
กระทรวงอุตฯ ดึงผู้ประกอบการพื้นที่อีสานกว่า 100 ร้านค้า ร่วมทดสอบตลาด “เอิ้นมา BUY  สไตล์อีสาน” คาดสร้างรายได้หมุนเวียนในพื้นที่กว่า 5 ล้านบาท
จ.อุดรธานี : วันนี้ (10 ธันวาคม 2564) นายจุลพงษ์ ทวีศรี รองปลัดกระทรวงอุตสาหกรรม  เป็นประธานในพิธีเปิดงาน “เอิ้นมา BUY สไตล์อีสาน” I-San Fashion Design Week โดยมีนายภาสกร ชัยรัตน์ รองอธิบดีกรมส่งเสริมอุตสาหกรรม  คณะผู้บริหารกระทรวงอุตสาหกรรม ผู้แทนจากหน่วยงานภาคีเครือข่าย นายถาวอน สีหาพม รองกงศุลใหญ่สาธารณรัฐประชาธิปไตยประชาชนลาว ณ ขอนแก่น นายเหงี้ยน หง็อก เหียบ กงศุลสาธารณรัฐสังคมนิยมเวียดนามประจำจังหวัดขอนแก่น ร่วมงาน และมีนายจำรัส กังน้อย รองผู้ว่าราชการจังหวัดอุดรธานี ให้การต้อนรับ ณ ลานโปรโมชั่น ชั้น 1 ศูนย์การค้าเซ็นทรัลพลาซา อ.เมืองอุดรธานี
กิจกรรมงาน “เอิ้นมา BUY สไตล์อีสาน” I-San Fashion Design Week เป็นการดำเนินงานภายใต้โครงการยกระดับผ้าทอมืออัตลักษณ์อีสานสู่สากล โดยมุ่งให้ผู้ประกอบการที่เข้าร่วมโครงการสามารถนำความรู้ที่ได้มาปรับใช้ในการพัฒนาธุรกิจทำให้สามารถลดต้นทุนการผลิตและเพิ่มมูลค่าให้กับผลิตภัณฑ์ในสาขาแฟชั่นผ้าและเครื่องแต่งกายเกิดผลิตภัณฑ์ใหม่ ๆ และตรงความต้องการของกลุ่มลูกค้า ซึ่งกิจกรรมดังกล่าว ถือเป็นการทดสอบตลาดงานแรกในเขตภาคตะวันออกเฉียงเหนือหลังจากการเปิดประเทศ โดยเป็นการบูรณาการร่วมกันของศูนย์ส่งเสริมอุตสาหกรรมภาคที่ 4-7 กรมส่งเสริมอุตสาหกรรม เพื่อเพิ่มองค์ความรู้ในการใช้วัตถุดิบและภูมิปัญญาท้องถิ่นเข้ามาส่งเสริมการรวมกลุ่มและเชื่อมโยงเครือข่าย รวมถึงพัฒนาผ้าทอมืออีสานซึ่งเป็นผลิตภัณฑ์ท้องถิ่นที่มีอัตลักษณ์ เพื่อเพิ่มมูลค่าและรองรับความต้องการของตลาด พร้อมเปิดโอกาสให้ผู้ประกอบการกลุ่มผลิตผ้าทอมือที่ได้รับการพัฒนาผ่านโครงการของดีพร้อมทั้ง 20 จังหวัดในพื้นที่ภาคตะวันออกเฉียงเหนือได้เข้าร่วมจัดแสดงและจำหน่ายกว่า 100 ร้านค้า ทั้งในส่วนที่เป็นผลิตภัณฑ์เดิมและผลิตภัณฑ์ที่ได้รับการพัฒนาใหม่กว่า 170 ผลิตภัณฑ์ โดยแบ่งเป็นโซนแสดงสินค้าผ้าและเครื่องแต่งกาย โซนเจรจาธุรกิจและให้คำปรึกษาแนะนำ ซึ่งดีพร้อมได้เล็งเห็นว่าการจัดกิจกรรมดังกล่าวจะเป็นประโยชน์ในการทำธุรกิจให้กับผู้ประกอบการในพื้นที่ ตั้งแต่การทดสอบตลาดให้กับผู้ประกอบการที่ผ่านการพัฒนาผลิตภัณฑ์ ทั้งในส่วนออนไลน์และออฟไลน์ และยังเป็นอีกหนึ่งช่องทางในการเพิ่มโอกาสในการทดลองตลาดสู่เชิงพาณิชย์ สร้างการเข้าถึงและรับรู้ความต้องการของตลาดเพื่อนำมาปรับปรุงให้เกิดผลิตภัณฑ์ใหม่ ๆ สร้างมูลค่าเพิ่มให้กับผลิตภัณฑ์ รวมถึงตอบโจทย์ทุกกลุ่มเป้าหมายตั้งแต่ประชาชนทั่วไปตลอดจนผู้สนใจเริ่มต้นธุรกิจ ทั้งนี้ คาดว่าการจัดงานเพื่อทดสอบตลาดในครั้งนี้ จะสามารถสร้างรายได้ให้กับผู้ประกอบการที่เข้าร่วมงานกว่า 5 ล้านบาท

ที่มา : https://www.thaigov.go.th/news/contents/details/49341