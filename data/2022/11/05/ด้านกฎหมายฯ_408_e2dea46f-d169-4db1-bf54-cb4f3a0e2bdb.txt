รัฐบาลไทย-ข่าวทำเนียบรัฐบาล-กรมคุ้มครองสิทธิฯ ทำงานเชิงรุกร่วมกับสำนักงานยุติธรรมจังหวัดทั่วประเทศ เร่งเบิกจ่ายเงินช่วยเหลือเยียวยาให้ได้ ๕๔% ในไตรมาส ๒ เพื่อให้ประชาชนพึงพอใจและเป็นไปตามเป้าหมายที่วางไว้


วันอังคารที่ 18 มกราคม 2565
พิมพ์
กรมคุ้มครองสิทธิฯ ทำงานเชิงรุกร่วมกับสำนักงานยุติธรรมจังหวัดทั่วประเทศ เร่งเบิกจ่ายเงินช่วยเหลือเยียวยาให้ได้ ๕๔% ในไตรมาส ๒ เพื่อให้ประชาชนพึงพอใจและเป็นไปตามเป้าหมายที่วางไว้
กรมคุ้มครองสิทธิฯ ทำงานเชิงรุกร่วมกับสำนักงานยุติธรรมจังหวัดทั่วประเทศ เร่งเบิกจ่ายเงินช่วยเหลือเยียวยาให้ได้ ๕๔% ในไตรมาส ๒ เพื่อให้ประชาชนพึงพอใจและเป็นไปตามเป้าหมายที่วางไว้
ในวันอังคารที่ ๑๘ มกราคม ๒๕๖๕ เวลา ๑๐.๐๐ น. นายวัลลภ นาคบัว รองปลัดกระทรวงยุติธรรม ได้มอบหมายให้นายเรืองศักดิ์ สุวารี อธิบดีกรมคุ้มครองสิทธิและเสรีภาพ เป็นประธานการประชุมติดตามเร่งรัดผลการดำเนินงานช่วยเหลือเยียวยาผู้เสียหายและจำเลยในคดีอาญา ครั้งที่ ๑/๒๕๖๕ โดยมีนายเกิดโชค เกษมวงศ์จิตร รองอธิบดีกรมคุ้มครองสิทธิและเสรีภาพ พร้อมด้วย นางสาวจิฬาภรณ์ ตามชู กฤษณสุวรรณ ผู้อำนวยการสำนักงานช่วยเหลือทางการเงินแก่ผู้เสียหายและจำเลยในคดีอาญา ผู้บริหารกรมคุ้มครองสิทธิและเสรีภาพ และผู้แทนจากสำนักงานยุติธรรมจังหวัดทั้ง ๗๖ จังหวัดทั่วประเทศ เข้าร่วม ณ ห้องประชุม ๕-๐๑ กระทรวงยุติธรรม และผ่านระบบการประชุมทางไกล (Video Conference)
โดยที่ประชุมได้แจ้งข้อมูลให้แต่ละกลุ่มจังหวัด ทั้ง ขนาดเล็ก กลาง และใหญ่ ทราบเป้าหมายตลอดทั้งปี พ.ศ. ๒๕๖๕ และรายไตรมาส พร้อมทั้งรายงานผลเบิกจ่ายในไตรมาสที่ผ่านมา และที่จะต้องเร่งเบิกจ่ายในไตรมาสที่ 2 เพื่อให้ได้ตามเป้าหมายร้อยละ 54 และนำเสนอภารกิจอื่นเกี่ยวกับการคุ้มครองสิทธิและเสรีภาพ ที่จะเผยแพร่และขอความร่วมมือกับสำนักงานยุติธรรมจังหวัดทั่วประเทศ นอกจากนี้ยังได้ถอดบทเรียนจังหวัดที่ดำเนินการได้ตามเป้าหมาย เพื่อถ่ายทอดความรู้ พร้อมทั้งรับฟังปัญหาอุปสรรค และข้อเสนอแนะต่างๆ เพื่อช่วยกันหาทางแก้ไขและช่วยเหลือทางสำนักงานยุติธรรมให้ขับเคลื่อนไปด้วยความเรียบร้อย

ที่มา : https://www.thaigov.go.th/news/contents/details/50666