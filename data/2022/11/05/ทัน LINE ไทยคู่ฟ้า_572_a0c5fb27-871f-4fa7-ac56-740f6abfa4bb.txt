รัฐบาลไทย-ข่าวทำเนียบรัฐบาล-ครม. ไฟเขียว ขึ้นบัญชีไก่ – เนื้อไก่ เป็นสินค้าควบคุม ให้มีเพียงพอ ราคาเหมาะสม ไม่กระทบประชาชน


วันอังคารที่ 25 มกราคม 2565
ครม. ไฟเขียว ขึ้นบัญชีไก่ – เนื้อไก่ เป็นสินค้าควบคุม ให้มีเพียงพอ ราคาเหมาะสม ไม่กระทบประชาชน
.....
ที่ประชุม ครม. (24 ม.ค. 65) เห็นชอบกำหนดสินค้าควบคุม ปี 2565 จำนวน 5 รายการ แบ่งเป็นรายการสินค้าควบคุมเดิมในปี 2564 จำนวน 4 รายการ คือ 1.หน้ากากอนามัย 2.ใยสังเคราะห์ Polypropylene (Spunbond) ในการผลิตหน้ากากอนามัย 3.ผลิตภัณฑ์ที่มีแอลกอฮอล์เป็นส่วนประกอบเพื่อสุขอนามัยสำหรับมือ 4.เศษกระดาษและกระดาษที่นำกลับมาใช้ได้อีก และเพิ่มเติม 1 รายการสินค้าใหม่ คือ ไก่ เนื้อไก่ ที่ปัจจุบันมีราคาปรับตัวสูงขึ้น จึงต้องกำกับดูแลให้มีปริมาณเพียงพอและราคาเหมาะสม
.
พร้อมกำหนดให้ผู้ประกอบการ ผู้ค้า และฟาร์มเลี้ยงไก่ต้องปฏิบัติตามมาตรการ ดังนี้
1.ผู้เลี้ยงไก่ที่มีปริมาณการเลี้ยงตั้งแต่ 100,000 ตัวขึ้นไป และโรงชำแหละไก่ที่มีกำลังการผลิตมากกว่า 4,000 ตัว/วัน ต้องแจ้งปริมาณ สต็อก และต้นทุนราคาจำหน่ายทุกเดือน
2.โรงงานผลิตอาหารสัตว์ต้องแจ้งต้นทุนราคาจำหน่าย ปริมาณการผลิต และสต็อก
3.การปรับราคาสินค้าจะต้องได้รับอนุญาตจากกรมการค้าภายในก่อน
.
ส่งผลให้ขณะนี้มีจำนวนรายการสินค้าและบริการควบคุมทั้งสิ้น 56 รายการ (จากเดิม 51 รายการ) เช่น ไข่ไก่ หมูและเนื้อหมู แชมพู ผงซักฟอก ข้าวสาร กระเทียม อาหารกึ่งสำเร็จรูป เครื่องแบบนักเรียน ค่ารักษาพยาบาล เป็นต้น
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/50868