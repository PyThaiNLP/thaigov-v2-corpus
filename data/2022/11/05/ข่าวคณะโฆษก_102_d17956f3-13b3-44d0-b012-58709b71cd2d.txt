รัฐบาลไทย-ข่าวทำเนียบรัฐบาล-ลดขั้นตอน-เข้าถึงการรักษาที่เร็วขึ้น หากตรวจ Antigen test kit พบผลบวก สามารถลงทะเบียนดูแลที่บ้าน Home isolation โทร สปสช. 1330 ต่อ 14 หรือ ไลน์ @nhso


วันพุธที่ 28 กรกฎาคม 2564
พิมพ์
ลดขั้นตอน-เข้าถึงการรักษาที่เร็วขึ้น    หากตรวจ Antigen test kit พบผลบวก สามารถลงทะเบียนดูแลที่บ้าน Home isolation โทร สปสช. 1330 ต่อ 14 หรือ ไลน์ @nhso
ลดขั้นตอน-เข้าถึงการรักษาที่เร็วขึ้น    หากตรวจ Antigen test kit พบผลบวก สามารถลงทะเบียนดูแลที่บ้าน Home isolation โทร สปสช. 1330 ต่อ 14 หรือ ไลน์ @nhso
วันนี้ (28 กรกฎาคม 2564) นางสาวรัชดา ธนาดิเรก รองโฆษกประจำสำนักนายกรัฐมนตรี เปิดเผยว่า พลเอก ประยุทธ์จันทร์โอชา นายกรัฐมนตรี ในนามผู้อำนวยศูนย์บริหารสถานการณ์ฉุกเฉิน ศบค.  มีความเป็นห่วงสถานการณ์โควิด-19 ที่มีความรุนแรงมากขึ้น และต้องการให้ผู้ป่วยถูกคัดแยก กักตัว ให้เร็วที่สุด เพื่อลดโอกาสการแพร่เชื้อภายในครอบครัวและชุมชน  กระทรวงสาธารณสุขจึงได้ออกแนวทางเวชปฏิบัติ โดยประชาชนที่มีตรวจหาเชื้อโควิด-19 ด้วยตนเองด้วยชุดตรวจเร็ว  Antigen test kit แล้วพบผลเป็นบวก สามารถเข้าระบบแยกกักตัวแบบดูแลตนเองที่บ้านHome isolation  โดยแจ้งสายด่วน โทร 1330 ต่อ 14  หรือเพิ่มเพื่อน สปสช. ในระบบไลน์ @nhso ส่วนกลุ่มที่ไม่สามารถดูแลที่บ้านได้ ก็จะเป็นการดูแลในระบบชุมชน (Community Isolation) ศูนย์พักคอย Hospitel  หรือโรงพยาบาลซึ่งจะมีการตรวจ RT-PCR ซ้ำอีกครั้ง เพื่อป้องกันผลบวกลวง ก็ขอให้ติดต่อสปสช.เช่นกัน
รองโฆษกประจำสำนักนายกรัฐมนตรี ยังกล่าวอีกด้วยว่า การดำเนินการนี้ เป็นการปรับเปลี่ยนแนวทางเพื่อให้ผู้ป่วยCOVID-19 ได้เข้าถึงการบริการได้เร็วขึ้น ผู้ที่เข้าข่ายติดเชื้อ COVID-19 จากการตรวจด้วย Antigen test kit จัดเป็น “ ผู้ติดเชื้อเข้าข่าย (probable case) ”  ตามนิยามของกรมควบคุมโรค จะได้รับการดูแลรักษาเช่นเดียวกับการตรวจด้วยวิธี RT-PCR  ซึ่งผู้ป่วยจะได้รับเครื่องวัดอุณหภูมิ เครื่องวัดออกซิเจนในเลือดและยาที่จำเป็นในทันที  มีคลินิกหรือโรงพยาบาลจะไปดูแล การบริการจะมีการเยี่ยมผ่านระบบ VDO Call วันละ 2 ครั้ง ติดตามอาการ   ทำให้ผู้ป่วยเข้าถึงกระบวนการรักษาที่เร็วขึ้น ลดค่าใช้จ่ายในการตรวจและลดช่วงเวลาที่ต้องรอผลตรวจ 1-2 วันรวมถึงการแยกผู้ป่วยจากครอบครัวและชุมชนได้รวดเร็ว จะลดโอกาสในการแพร่กระจายโรคได้อีกทาง
ทั้งนี้ ขอให้ประชาชนระมัดระวังในการใช้ชุดตรวจเร็ว ATK ที่มีการวางจำหน่ายทั่วไปในขณะนี้  เนื่องจากมีหลายชนิดและมีคุณภาพที่แตกต่างกัน หากผบตรวจออกมาเป็นลบแต่ยังสงสัยก็สามารถตรวจซ้ำใน3-5 วันได้อีกครั้ง สำหรับการแจกชุดตรวจ ATK ฟรีแก่ประชาชนซึ่งบอร์ด สปสช. ได้อนุมัติแล้วนั้น คาดว่าภายในต้นเดือนสิงหาคม จะสามารถแจกจ่ายชุด  ATK ไปยังสถานพยาบาล โดยเน้นในพื้นที่สีแดง เพื่อให้สถานพยาบาลส่งชุดตรวจต่อไปยังประชาชนกลุ่มเสี่ยงสำหรับตรวจเองที่บ้านด้วย
———

ที่มา : https://www.thaigov.go.th/news/contents/details/44184