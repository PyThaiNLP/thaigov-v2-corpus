รัฐบาลไทย-ข่าวทำเนียบรัฐบาล-แจง! เวทีเสวนา “ถามมา - ตอบไป Better Thailand Open Dialogue เพื่อประเทศไทยที่ดีกว่า” เป็นความร่วมมือรัฐ - เอกชน - ปชช. และใช้งบเอกชนในการจัดงาน


วันศุกร์ที่ 20 พฤษภาคม 2565
แจง! เวทีเสวนา “ถามมา - ตอบไป Better Thailand Open Dialogue เพื่อประเทศไทยที่ดีกว่า” เป็นความร่วมมือรัฐ - เอกชน - ปชช. และใช้งบเอกชนในการจัดงาน
.....
นายธนกร วังบุญคงชนะ โฆษกประจำสำนักนายกรัฐมนตรี ชี้แจงต่อกรณีกระแสข่าวการจัดงานเสวนาเวที “ถามมา - ตอบไป Better Thailand Open Dialogue เพื่อประเทศไทยที่ดีกว่า” ที่จัดขึ้นระหว่างวันที่ 19 – 20 พ.ค. 65 ณ รอยัล พารากอน ฮอล์ สยามพารากอน ว่า ใช้งบประมาณรัฐจำนวนมากนั้น ความจริงแล้วเวทีเสวนานี้ไม่ได้ใช้งบประมาณภาครัฐในการจัด แต่เป็นความร่วมมือของสมาคมนิสิตเก่าวิศวกรรมศาสตร์แห่งจุฬาลงกรณ์มหาวิทยาลัย สมาคมนิสิตเก่าคณะพาณิชยศาสตร์และการบัญชีแห่งจุฬาลงกรณ์มหาวิทยาลัย สมาคมนิสิตเก่าเศรษฐศาสตร์แห่งจุฬาลงกรณ์มหาวิทยาลัย และคณะกรรมการร่วมภาคเอกชน 3 สถาบัน (กกร.) ซึ่งมีการสนับสนุนงบประมาณในการจัดงานจากบริษัทในเครือกลุ่ม ปตท. และภาคเอกชนที่สนใจ จึงขอยืนยันว่า “ไม่มีการใช้งบประมาณภาครัฐแต่อย่างใด”
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/54798