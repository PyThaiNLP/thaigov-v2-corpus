รัฐบาลไทย-ข่าวทำเนียบรัฐบาล-กระทรวงยุติธรรม ประชุมคณะทำงานศึกษาร่างกฎหมายว่าด้วยการนิรโทษกรรมแก่ราษฎร ซึ่งได้รับความเสียหายหรือได้รับผลกระทบจากการดำเนินการตามนโยบายของรัฐ ครั้งที่ ๒/๒๕๖๕


วันพุธที่ 20 เมษายน 2565
พิมพ์
กระทรวงยุติธรรม ประชุมคณะทำงานศึกษาร่างกฎหมายว่าด้วยการนิรโทษกรรมแก่ราษฎร ซึ่งได้รับความเสียหายหรือได้รับผลกระทบจากการดำเนินการตามนโยบายของรัฐ ครั้งที่ ๒/๒๕๖๕
กระทรวงยุติธรรม โดยกรมคุ้มครองสิทธิและเสรีภาพ ประชุมคณะทำงานศึกษาร่างกฎหมายว่าด้วยการนิรโทษกรรมแก่ราษฎร ซึ่งได้รับความเสียหายหรือได้รับผลกระทบจากการดำเนินการตามนโยบายของรัฐ ครั้งที่ ๒/๒๕๖๕
ในวันพุธที่ ๒๐ เมษายน ๒๕๖๕ เวลา ๑๓.๓๐ น. นายสมศักดิ์ เทพสุทิน รัฐมนตรีว่าการกระทรวงยุติธรรม เป็นประธานการประชุมคณะทำงานศึกษาร่างกฎหมายว่าด้วยการนิรโทษกรรมแก่ราษฎร ซึ่งได้รับความเสียหายหรือได้รับผลกระทบจากการดำเนินการตามนโยบายของรัฐ ครั้งที่ ๒/๒๕๖๕ โดยมี นายธนวัชร นิติกาญจนา ที่ปรึกษารัฐมนตรีว่าการกระทรวงยุติธรรม นายวัลลภ นาคบัว รองปลัดกระทรวงยุติธรรม หัวหน้ากลุ่มภารกิจด้านบริหารความยุติธรรม นางสุจิตรา แก้วไกร รองอธิบดีกรมคุ้มครองสิทธิและเสรีภาพ และนางสาวจรวยพร สุขสุทิตย์ หัวหน้ากลุ่มกฎหมาย ในฐานะคณะทำงานและผู้ช่วยเลขานุการ และคณะทำงานฯ เข้าร่วมฯ ณ ห้องประชุม ๑๐-๐๑ ชั้น ๑๐ อาคารกระทรวงยุติธรรม
สำหรับการประชุมในครั้งนี้ ที่ประชุมได้รับทราบรายงานข้อมูลสถิติคดีเกี่ยวกับทรัพยากรธรรมชาติและสิ่งแวดล้อม รายงานผลการประชุมกลุ่มย่อย (Focus group) หน่วยงานที่เกี่ยวข้องกับการศึกษาร่างกฎหมายว่าด้วยการนิรโทษกรรมแก่ราษฎรฯ ครั้งที่ ๑/๒๕๖๕ เมื่อวันที่ ๒๔ มีนาคม ๒๕๖๕ รวมทั้ง พิจารณาร่างกฎหมายว่าด้วยการนิรโทษกรรมแก่ราษฎรฯ พ.ศ. .... มีมติเห็นควรกำหนดฐานความผิด กำหนดกรอบระยะเวลาในการนิรโทษกรรม และระบุตัวบุคคลที่จะได้รับการนิรโทษกรรม พร้อมทั้งแต่งตั้งคณะทำงานกลั่นกรองดังกล่าว เพื่อความละเอียดรอบคอบ และรายงานความคืบหน้าต่อคณะทำงานศึกษาร่างกฎหมายว่าด้วยการนิรโทษกรรมแก่ราษฎรฯ ให้ทราบต่อไป

ที่มา : https://www.thaigov.go.th/news/contents/details/53760