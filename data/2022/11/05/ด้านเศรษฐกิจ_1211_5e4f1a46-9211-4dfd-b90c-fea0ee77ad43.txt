รัฐบาลไทย-ข่าวทำเนียบรัฐบาล-การประชุมผู้บริหารระดับสูงกระทรวงอุตสาหกรรม


วันพฤหัสบดีที่ 7 ตุลาคม 2564
พิมพ์
การประชุมผู้บริหารระดับสูงกระทรวงอุตสาหกรรม
การประชุมผู้บริหารระดับสูงกระทรวงอุตสาหกรรม
การประชุมผู้บริหารระดับสูงกระทรวงอุตสาหกรรม
วันนี้ (7 ตุลาคม  2564) นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานการประชุมผู้บริหารระดับสูงของกระทรวงอุตสาหกรรม โดยมี นายสุรพล ชามาตย์ นางวรวรรณ ชิตอรุณ นายจุลพงษ์ ทวีศรี นายภานุวัฒน์ ตริยางกูรศรี รองปลัดกระทรวงอุตสาหกรรม และผู้บริหารระดับสูงจากหน่วยงานในสังกัด อก. และสถาบันเครือข่ายเข้าร่วมประชุม ณ ห้องประชุม อก. 1 ชั้น 2 อาคารสำนักงานปลัดกระทรวงอุตสาหกรรม ซึ่งที่ประชุมฯ ได้มีการรายงานผลการเบิกจ่ายเงินงบประมาณ ประจำปี 2564 แผนการใช้จ่ายงบประมาณ พ.ศ.2565 การดำเนินงานตามแนวทาง 6s ของรัฐมนตรีว่าการกระทรวงอุตสาหกรรม ประกอบด้วย 1. Smart Agricultural Industry การส่งเสริมและสนับสนุนการใช้เครื่องจักรกลทางการเกษตรเพื่อการแปรรูปและเพื่อเพิ่มมูลค่าสินค้าเกษตร 2. S-Curve การส่งเสริมและพัฒนาอุตสาหกรรมเป้าหมาย เช่น สาขาอาหารและชีวภาพ เครื่องมือและอุปกรณ์ทางการแพทย์ อากาศยาน ยานยนต์สมัยใหม่ 3. SMEs & Factory 4.0 สร้างและพัฒนาผู้ประกอบการอัจฉริยะ 4. Sustainable Development การส่งเสริมอุตสาหกรรมให้เป็นมิตรกับสิ่งแวดล้อมอย่างยั่งยืน และการสร้างเครือข่ายชุมชน 5. SEZ & Investment Promotion การส่งเสริมและจัดตั้งนิคมอุตสาหกรรมในเขตเศรษฐกิจพิเศษและการลงทุนในภาคอุตสาหกรรม และ 6. Service Transformation ปรับปรุงรูปแบบการให้บริการด้วยเทคโนโลยีและดิจิทัล รวมถึงแนวทางการดำเนินงานของสถาบันเครือข่าย การจัดงานกฐินพระราชทาน และการช่วยเหลือผู้ประสบอุทกภัยในพื้นที่ต่างๆ ของกระทรวงอุตสาหกรรม

ที่มา : https://www.thaigov.go.th/news/contents/details/46678