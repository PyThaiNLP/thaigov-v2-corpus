รัฐบาลไทย-ข่าวทำเนียบรัฐบาล-นายกฯ สั่งจับตาสถานบันเทิง ดื่มได้ไม่เกิน 23.00 น. ร้านไหนแอบเปิดหลังร้าน จับกุม ยึดใบอนุญาต


วันพุธที่ 26 มกราคม 2565
นายกฯ สั่งจับตาสถานบันเทิง ดื่มได้ไม่เกิน 23.00 น. ร้านไหนแอบเปิดหลังร้าน จับกุม ยึดใบอนุญาต
.....
นายธนกร วังบุญคงชนะ โฆษกรัฐบาล เผย พล.อ.ประยุทธ์ จันทร์โอชา นายกรัฐมนตรี และ รมว.กลาโหม สั่งการเจ้าหน้าที่ตำรวจและหน่วยงานที่เกี่ยวข้องติดตามสัปดาห์แรกที่ประชุม ศบค. อนุมัติให้ร้านอาหารที่จำหน่ายเครื่องดื่มแอลกอฮอล์ใน 8 จังหวัดนำร่องท่องเที่ยว และพื้นที่สีส้ม 25 จังหวัด ที่เปิดให้บริการได้ถึงเวลา 23.00 น.
.
รวมทั้งตรวจสอบต่อไม่ให้มีการเปิดดื่มในร้านหลัง 5 ทุ่ม และต้องเข้ม COVID Free Setting โดยผู้ประกอบการต้องปฏิบัติตามมาตรการทางสาธารณสุขอย่างเคร่งครัด พร้อมกำชับตำรวจ ทหาร ฝ่ายปกครองให้ดูแลสถานประกอบการที่ทำผิด
.
หากพบผู้กระทำผิดกฎหมาย หรือเจ้าหน้าที่ทำผิดกฎหมาย ต้องลงโทษทางวินัย ร้านไหนขายเหล้า ร้านไหนลักลอบปิดเกินเวลาที่กำหนด ปิดหน้าร้านแต่แอบเปิดหลังร้าน ขอให้เจ้าหน้าที่สอบสวน จับกุม ยึดใบอนุญาต และหากพบ จนท.รัฐ เกี่ยวข้องให้เอาผิดทางวินัยด้วย
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/50901