รัฐบาลไทย-ข่าวทำเนียบรัฐบาล-รัฐบาลเตรียมตั้งศูนย์ประสานงาน 3 ระดับ ขจัดข่าวปลอม


วันพฤหัสบดีที่ 3 กุมภาพันธ์ 2565
รัฐบาลเตรียมตั้งศูนย์ประสานงาน 3 ระดับ ขจัดข่าวปลอม
วันพฤหัสบดีที่ 3 กุมภาพันธ์ 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลเพิ่มการคุ้มครองประชาชนโดยเห็นชอบร่างระเบียบสำนักนายกรัฐมนตรี ว่าด้วยการป้องกันปราบปรามและแก้ไขปัญหาการเผยแพร่ข้อมูลเท็จทางสื่อสังคมออนไลน์ พ.ศ... เพื่อจัดตั้งศูนย์ประสานงานกลาง ศูนย์ประสานงานประจำกระทรวง และศูนย์ประสานงานประจำจังหวัด ให้มีเจ้าหน้าที่ประชาสัมพันธ์ข่าวปลอม ดำเนินการแถลงข่าวเพื่อชี้แจงทันทีที่พบข่าวปลอม และแจ้งกรมประชาสัมพันธ์ภายใน 1 ชม. รวมถึงแจ้งกระทรวงดิจิทัลเพื่อเศรษฐกิจและสังคมให้ระงับการเผยแพร่หรือลบข้อมูลออกจากระบบคอมพิวเตอร์ เพื่อปกป้องประชาชนจากข้อมูลเท็จที่จะสร้างความสับสน ความเข้าใจผิดในสังคมวงกว้าง จนอาจส่งผลกระทบต่อชีวิตและทรัพย์สินของประชาชนโดยเฉพาะเด็กและเยาวชน
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/51199