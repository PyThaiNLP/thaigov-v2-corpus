รัฐบาลไทย-ข่าวทำเนียบรัฐบาล-ปังส่งท้ายปี แค่ 50,000 บาทก็ได้มีบ้าน!! ผลประมูลบ้านมือสอง ธอส. ออนไลน์ Full Moon Full Sale แรงจัดขายได้ 252 ล้านบาท ภายใน 4 ชั่วโมง


วันพุธที่ 22 ธันวาคม 2564
พิมพ์
ปังส่งท้ายปี แค่ 50,000 บาทก็ได้มีบ้าน!! ผลประมูลบ้านมือสอง  ธอส. ออนไลน์ Full Moon Full Sale แรงจัดขายได้ 252 ล้านบาท ภายใน 4 ชั่วโมง
ธอส.เผยผลการประมูลขายทรัพย์ NPA ในงานประมูลบ้านมือสอง ธอส. ออนไลน์ (Full Moon Full Sale) ผ่าน Application : G H Bank Smart NPA เปิดประมูลเพียง 4 ชั่วโมง สามารถขายได้ถึง 227 รายการ มูลค่า 252,125,000 บาท แบ่งเป็น โดยทรัพย์ในพื้นที่กรุงเทพฯ และปริมณฑล
ธนาคารอาคารสงเคราะห์ เผยผลการประมูลขายทรัพย์ NPA ในงาน “ประมูลบ้านมือสอง ธอส. ออนไลน์ (Full Moon Full Sale)” ผ่าน Application : G H Bank Smart NPA เปิดประมูลเพียง 4 ชั่วโมง สามารถขายได้ถึง 227 รายการ มูลค่า 252,125,000 บาท แบ่งเป็น โดยทรัพย์ในพื้นที่กรุงเทพฯ และปริมณฑล 57 รายการ และทรัพย์ในส่วนภูมิภาค 170 รายการ โดยทรัพย์ที่ประมูลขายได้ในราคาต่ำที่สุด คือ ห้องชุดโครงการปลาทอง ปิดประมูลในราคาตั้งต้นที่ 50,000 บาทเท่านั้น พิเศษ!! ให้ส่วนลดเพิ่มอีก 10% จากราคาที่ปิดประมูล เพียงทำสัญญาจะซื้อจะขายภายใน 30 ธันวาคม  2564 และทำนิติกรรมภายใน 28 กุมภาพันธ์ 2565
นายฉัตรชัย ศิริไล กรรมการผู้จัดการ ธนาคารอาคารสงเคราะห์ (ธอส.) เปิดเผยว่า วันนี้(19 ธันวาคม 2564) ธอส. ได้จัดให้มีการประมูลขายทรัพย์ NPA ในงาน “ประมูลบ้านมือสอง ธอส. ออนไลน์ (Full Moon Full Sale)” ผ่านช่องทาง Application : G H Bank Smart NPA เพื่อมอบความสุขให้กับประชาชนได้มีบ้านในราคาที่คุ้มค่า ส่งท้ายปี 2564 โดยจัดประมูลในระหว่างเวลา 10.00-14.00 น. ผลปรากฏว่า สามารถจำหน่ายบ้านมือสอง ธอส. ทั่วประเทศได้ถึง 227 รายการ คิดเป็นมูลค่าที่จำหน่ายได้รวม 252,125,000 ล้านบาท แบ่งเป็น ทรัพย์ที่ตั้งอยู่ในพื้นที่กรุงเทพฯ และปริมณฑล 57 รายการ คิดเป็นมูลค่าที่จำหน่ายได้ 58,575,000 บาท และทรัพย์ในส่วนภูมิภาค 170 รายการ มูลค่า 193,550,000 บาท โดยทรัพย์ที่ประมูลขายได้ในราคาต่ำที่สุด คือ ห้องชุดโครงการปลาทอง เนื้อที่ 26.25 ตารางเมตร อ.เมือง จ.ปทุมธานี ปิดประมูลในราคาตั้งต้นที่ 50,000 บาทเท่านั้น ขณะที่ทรัพย์ที่ประมูลขายได้ในราคาสูงสุด คือ ทรัพย์ประเภทบ้านเดี่ยว ขนาดเนื้อที่ 53  ตารางวา อ.พระประแดง จ.สมุทรปราการ ปิดประมูลได้ในราคา 3,585,000 บาท
“นอกจากงานประมูลบ้านมือสอง ธอส. ออนไลน์ ในครั้งนี้จะช่วยให้ประชาชนได้มีบ้านเป็นของตนเองในราคาที่คุ้มค่าและทำเลที่ต้องการแล้ว ธนาคารยังมอบส่วนลดให้กับผู้ชนะการประมูลเพื่อเป็นของขวัญปีใหม่ On Top ให้อีก 10% จากราคาที่ปิดประมูล เพียงทำสัญญาจะซื้อจะขายภายใน 30 ธันวาคม 2564 และทำนิติกรรมภายใน 28 กุมภาพันธ์ 2565 รวมทั้งยังสามารถเลือกใช้โปรโมชั่นผ่อนดาวน์ดอกเบี้ย 0% ได้นานสูงสุดถึง 48 เดือนอีกด้วย(ทั้งนี้ เป็นไปตามประกาศธนาคาร) และหากต้องการเข้าอยู่อาศัยในระหว่างการผ่อนดาวน์ ก็สามารถทำได้เพียงต้องชำระเงินประกันการเข้าอยู่อาศัยไม่ต่ำกว่าร้อยละ 1.5 ของราคาที่ซื้อได้เท่านั้น”นายฉัตรชัย กล่าว
ทั้งนี้ ผู้ชนะการประมูลจะได้รับ QR Code สำหรับติดต่อกับธนาคารเพื่อวางเงินประกันการซื้อทรัพย์สินตามจำนวนที่ธนาคารกำหนดโดยเริ่มต้นเพียง 5,000 บาท และทำสัญญาจะซื้อจะขายภายใน 9 วันทำการนับถัดจากวันที่ประมูลออนไลน์ได้ สำหรับผู้ที่พลาดการประมูลทรัพย์ NPA ของธนาคารในครั้งนี้ ยังสามารถเข้าร่วมประมูลทรัพย์ได้ตลอดทั้งปี 2565 โดยดาวน์โหลด Application : G H Bank Smart NPA และลงทะเบียนเพื่อรอเข้าร่วมประมูลออนไลน์กับ ธอส. ในครั้งต่อไปได้ทันทีโดยไม่มีค่าใช้จ่าย ติดตามข้อมูลข่าวสารของธนาคารเพิ่มเติมได้ที่www.ghbhomecenter.com และ www.ghbank.co.th หรือสอบถามรายละเอียดเพิ่มเติมที่ฝ่ายบริหาร NPA โทร. 0-2202-1582-3 และ 0-2202-1016 และ ฝ่ายบริหารหนี้ภูมิภาค โทร.0-2202-1170 และ 0-2202-2036

ที่มา : https://www.thaigov.go.th/news/contents/details/49744