รัฐบาลไทย-ข่าวทำเนียบรัฐบาล-กระทรวงยุติธรรม ประชุมคณะอนุกรรมการด้านการบริหารงานบุคคล ครั้งที่ ๑/๒๕๖๔


วันศุกร์ที่ 2 กรกฎาคม 2564
พิมพ์
กระทรวงยุติธรรม ประชุมคณะอนุกรรมการด้านการบริหารงานบุคคล ครั้งที่ ๑/๒๕๖๔
กระทรวงยุติธรรม ประชุมคณะอนุกรรมการด้านการบริหารงานบุคคล ครั้งที่ ๑/๒๕๖๔ ผ่านระบบการประชุมทางไกล (Video Conference)
ในวันศุกร์ที่ ๒ กรกฎาคม ๒๕๖๔ เวลา ๑๔.๐๐ น. ณ ห้องประชุม ๐๘ - ๐๑ ชั้น ๘ อาคารกระทรวงยุติธรรม ถนนแจ้งวัฒนะ กรุงเทพมหานคร ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมคณะอนุกรรมการด้านการบริหารงานบุคคล ครั้งที่ ๑/๒๕๖๔ ผ่านระบบการประชุมทางไกล (Video Conference) โดยมี นายวัลลภ นาคบัว รองปลัดกระทรวงยุติธรรม นางสาวรวิวรรณ์ ศรีวนาภิรมย์ ผู้ช่วยปลัดกระทรวงยุติธรรม และนายมนินธ์ สุทธิวัฒนานิติ ผู้อำนวยการสำนักงานกองทุนยุติธรรม พร้อมด้วยคณะอนุกรรมการผู้ทรงคุณวุฒิ เข้าร่วมฯ
โดยที่ประชุมได้รายงานการดำเนินการตามมติที่ประชุม ครั้งที่ ๑/๒๕๖๓ - ครั้งที่ ๓/๒๕๖๓ และรับทราบการดำเนินการตามแผนปฏิบัติการด้านการบริหารทรัพยากรบุคคลประจำปี พ.ศ. ๒๕๖๔ นอกจากนี้ที่ประชุมได้พิจารณาทบทวนแผนการปฏิบัติการด้านการบริหารทรัพยากรบุคคลกองทุนยุติธรรม ประจำปีงบประมาณ พ.ศ. ๒๕๖๓ - ๒๕๖๕ ตลอดจนร่างแผนการปฏิบัติการด้านการบริหารทรัพยากรบุคคลกองทุนยุติธรรม ประจำปีงบประมาณ พ.ศ. ๒๕๖๕ และได้พิจารณาวิธีการสรรหาบุคลากรที่รองรับความจำเป็นในการรักษาบุคลากร โดยการดำเนินการสรรหาพนักงานกองทุนยุติธรรม ตามความจำเป็นหรือความต้องการเฉพาะเจาะจง

ที่มา : https://www.thaigov.go.th/news/contents/details/43398