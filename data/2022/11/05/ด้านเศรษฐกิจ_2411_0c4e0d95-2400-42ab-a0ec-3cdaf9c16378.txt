รัฐบาลไทย-ข่าวทำเนียบรัฐบาล-ปลัดกอบชัยฯ เป็นประธานการประชุมเตรียมการจัดประชุมคณะกรรมการพัฒนาอุตสาหกรรมแห่งชาติ (กอช.)


วันจันทร์ที่ 27 ธันวาคม 2564
พิมพ์
ปลัดกอบชัยฯ เป็นประธานการประชุมเตรียมการจัดประชุมคณะกรรมการพัฒนาอุตสาหกรรมแห่งชาติ (กอช.)
นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานการประชุมเตรียมการจัดประชุมคณะกรรมการพัฒนาอุตสาหกรรมแห่งชาติ (กอช.)
ปลัดกอบชัยฯ เป็นประธานการประชุมเตรียมการจัดประชุมคณะกรรมการพัฒนาอุตสาหกรรมแห่งชาติ (กอช.)
วันนี้  (27 ธันวาคม 2564) นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานการประชุมเตรียมการจัดประชุมคณะกรรมการพัฒนาอุตสาหกรรมแห่งชาติ (กอช.) ภายในกระทรวงอุตสาหกรรม ครั้งที่ 2 โดยมีผู้บริหารและคณะกรรมการฯ เข้าร่วมประชุม ณ ห้องประชุม อก.3  อาคารสำนักงานปลัดกระทรวงอุตสาหกรรม และผ่านสื่ออิเล็กทรอนิกส์ (โปรแกรม Zoom)
ที่ประชุมได้รับทราบแนวทางการขับเคลื่อน BCG Model ของกระทรวงอุตสาหกรรม  ภาพรวมภาวะเศรษฐกิจอุตสาหกรรม  ความก้าวหน้าการขับเคลื่อนการพัฒนาอุตสาหกรรมศักยภาพ อาทิ  การดำเนินงานของคณะกรรมการนโยบายยานยนต์ไฟฟ้าแห่งชาติ   การดำเนินการตามมาตรการพัฒนาอุตสาหกรรมหุ่นยนต์และระบบอัตโนมัติ   การดำเนินการตามมาตรการพัฒนาอุตสาหกรรมชีวภาพของไทย ปี พ.ศ.2561-2570   และ การดำเนินการตามแผนปฏิบัติการด้านการพัฒนาอุตสาหกรรมแปรรูปอาหาร ระยะที่ 1 (พ.ศ.2562-2570) และ การดำเนินงานตามมาตรการหินอุตสาหกรรมสำหรับพื้นที่เขตพัฒนาพิเศษภาคตะวันออก EEC
นอกจากนี้ที่ประชุมได้ร่วมกันพิจารณา   ความคืบหน้าการจัดทำร่างแผนปฏิบัติการด้านการพัฒนาอุตสาหกรรมอิเล็กทรอนิกส์อัจฉริยะ (Smart Electronics) ระยะที่ 1 (พ.ศ.2565-2570)    การจัดทำแผนปฏิบัติการการพัฒนาเมืองอุตสาหกรรมเชิงนิเวศ ปี พ.ศ.2566-2570 (แผนระดับที่ 3 ด้านการพัฒนาเมืองอุตสาหกรรมเชิงนิเวศของประเทศไทย)   การส่งเสริมและสนับสนุนการผลิตและใช้ประโยชน์พลังงานหมุนเวียนและลดการปลดปล่อยก๊าซเรือนกระจกจากอุตสาหกรรมอ้อยและน้ำตาลทราย ตามโมเดลเศรษฐกิจ BCG   และแนวทางการพัฒนาเกษตรอุตสาหกรรมครบวงจร

ที่มา : https://www.thaigov.go.th/news/contents/details/49944