รัฐบาลไทย-ข่าวทำเนียบรัฐบาล-ปลัดฯ กอบชัย เป็นประธานประชุมผู้บริหารระดับสูงของกระทรวงอุตสาหกรรม


วันพุธที่ 2 มีนาคม 2565
พิมพ์
ปลัดฯ กอบชัย เป็นประธานประชุมผู้บริหารระดับสูงของกระทรวงอุตสาหกรรม
นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานการประชุมผู้บริหารระดับสูงของกระทรวงอุตสาหกรรม
ปลัดฯ กอบชัย เป็นประธานประชุมผู้บริหารระดับสูงของกระทรวงอุตสาหกรรม
วันนี้ (2 มีนาคม 2565) เวลา 08.30 น. นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานการประชุมผู้บริหารระดับสูงของกระทรวงอุตสาหกรรม ซึ่งที่ประชุมได้นำเสนอ 1) ร่างระเบียบวาระการประชุมนโยบายคณะกรรมการพัฒนาอุตสาหกรรมแห่งชาติ (กอช) เพื่อให้ที่ประชุมรับทราบและร่วมกันพิจารณาเพิ่มเติม 2) กำชับเจ้าหน้าที่กระทรวงอุตสาหกรรมให้ป้องกันและดูแลตนเอง (การ์ดอย่าตก) เนื่องจากการแพร่ระบาดที่มีความรุนแรงและพบผู้ติดเชื้อเพิ่มมากขึ้น 3) รายงานสถานการณ์ผลผลิตอ้อย และ 4) กระทรวงอุตสาหกรรมได้นำเสนอโครงการและกิจกรรมเฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสมหามงคลเฉลิมพระชนมพรรษา 90 พรรษา 12 สิงหาคม 2565 จำนวน 30 โครงการ แบ่งออกเป็นด้านการส่งเสริมและสนับสนุนการใช้และสวมใส่ผ้าไทย การรักษาสิ่งแวดล้อม สาธารณะประโยชน์และการกุศลของทั้งส่วนกลางและส่วนภูมิภาค โดยมีนายสุรพล ชามาตย์ นางวรวรรณ ชิตอรุณ นายจุลพงษ์ ทวีศรี นายภานุวัฒน์ ตริยางกรูศรี รองปลัดกระทรวงอุตสาหกรรม นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม และคณะผู้บริหารระดับสูงของกระทรวงอุตสาหกรรม ร่วมประชุม ณ ห้องประชุม อก.1 ชั้น 2 อาคารสำนักงานปลัดกระทรวงอุตสาหกรรม

ที่มา : https://www.thaigov.go.th/news/contents/details/52113