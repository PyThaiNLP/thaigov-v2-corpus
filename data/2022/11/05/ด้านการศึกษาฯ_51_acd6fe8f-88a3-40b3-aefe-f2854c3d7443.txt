รัฐบาลไทย-ข่าวทำเนียบรัฐบาล-อว. สานพลัง กองบัญชาการกองทัพไทย MOU การจัดสรรทุนการศึกษาทางด้านวิทยาศาสตร์และเทคโนโลยี ขับเคลื่อนการสร้างความพร้อมให้กับประเทศ “พัฒนาคน”


วันพุธที่ 23 มีนาคม 2565
อว. สานพลัง กองบัญชาการกองทัพไทย MOU การจัดสรรทุนการศึกษาทางด้านวิทยาศาสตร์และเทคโนโลยี ขับเคลื่อนการสร้างความพร้อมให้กับประเทศ “พัฒนาคน”
อว. สานพลัง กองบัญชาการกองทัพไทย MOU การจัดสรรทุนการศึกษาทางด้านวิทยาศาสตร์และเทคโนโลยี ขับเคลื่อนการสร้างความพร้อมให้กับประเทศ “พัฒนาคน”
(21 มีนาคม 2565) ศ.(พิเศษ) ดร.เอนก เหล่าธรรมทัศน์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม (อว.) ร่วมกับ พลเอก เฉลิมพล ศรีสวัสดิ์ ผู้บัญชาการทหารสูงสุด กองบัญชาการกองทัพไทย ลงนามบันทึกข้อตกลงความร่วมมือ การจัดสรรทุนการศึกษาทางด้านวิทยาศาสตร์และเทคโนโลยี เพื่อพัฒนาบุคลากรของกองทัพไทยให้มีศักยภาพสูง เป็นกำลังของชาติ สร้างความพร้อมในการป้องกันและพัฒนาปฏิบัติการทางไซเบอร์ หรือความมั่นคงให้ทางกองภัยคุกคามทางไซเบอร์ที่เพิ่มความรุนแรงและซับซ้อนมากยิ่งขึ้น โดยมี ศ.ดร.นพ.สิริฤกษ์ ทรงศิวิไล ปลัดกระทรวง อว., ดร.พัชรินรุจา จันทโรนานนท์ ที่ปรึกษารัฐมนตรีว่าการกระทรวง อว. คณะผู้บริหารทั้ง 2 หน่วยงาน เข้าร่วมงาน ณ ห้องแถลงข่าว ชั้น 1 สป.อว.
ศ.(พิเศษ) ดร.เอนก กล่าวว่า พิธีลงนามบันทึกข้อตกลงความร่วมมือระหว่าง อว. กับกองบัญชาการกองทัพไทยในวันนี้ นับเป็นจุดเริ่มต้นของการเสริมพลังของ 2 หน่วยงานในการกำหนดอนาคตของประเทศในด้านความมั่นคงและความปลอดภัยบนโลกไซเบอร์ ในห้วงเวลาที่การอุดมศึกษากำลังเผชิญกับความเปลี่ยนแปลงและความท้าทายในโลกยุคดิจิทัล ที่มีการเชื่อมโยงและการเปลี่ยนผ่านไปสู่การสร้างสรรค์รูปแบบใหม่ ให้สอดรับกับความต้องการที่
หลากหลายและมีประสิทธิภาพมากยิ่งขึ้น ความเปลี่ยนแปลงเหล่านี้มีทั้งด้านบวกและด้านลบ ความพยายามของเราจะเป็นตัวกำหนดว่าเราจะก้าวไปในทิศทางบวกหรือจะติดกับดักอยู่กับด้านลบของการเปลี่ยนแปลง นี่เป็นคำถามสำคัญสำหรับ อว. ว่าเราจะรับมือและจัดการกับการเปลี่ยนแปลงที่กำลังเกิดขึ้นอย่างรวดเร็วและหลากหลายมิติด้วยการผนึกกำลังความร่วมมือกับภาคส่วนต่างๆ ได้อย่างไร โดยเฉพาะอย่างยิ่งในการพัฒนากำลังคนด้านความปลอดภัยทางไซเบอร์ ซึ่งเป็นหนึ่งในเป้าหมายหลักของการพัฒนา มีความจำเป็นต้องใช้ความรู้ ความเชี่ยวชาญ ศิลปวิทยาการที่ทันสมัยจากต่างประเทศ เพื่อสร้างบุคลากรที่เปี่ยมความรู้ ในขณะเดียวกันก็รู้เท่าทันอนาคต พร้อมรับการเปลี่ยนแปลง
ดังนั้น ความสำคัญของการให้ทุนจึงไม่ใช่เพียงแค่ไปเรียนวิชาการ แต่ผู้รับทุนต้องสามารถทำหน้าที่เสมือนหน่วยข่าวกรองของประเทศไทยในต่างประเทศ เพื่อให้มีศักยภาพในการนำความรู้มาต่อยอด เป็นกำลังสำคัญของชาติ ทำให้ประเทศและสังคมดีขึ้น เก่งขึ้น ซึ่งนับเป็นความท้าทายที่สูงมาก “ผมรู้สึกภูมิใจที่ได้มีส่วนร่วมในการขับเคลื่อนการสร้างความพร้อมให้กับประเทศและภูมิภาคที่มีพลวัตเป็นการ "พัฒนาคน" ให้สามารถปรับตัวเข้ากับโลกที่มีการเปลี่ยนแปลงได้อย่างมีประสิทธิภาพ การลงนามความร่วมมือในวันนี้ถือเป็นพันธะสัญญาของสองหน่วยงานในการผูกสัมพันธ์เชิงวิชาการอย่างจริงใจ และความพร้อมที่จะก้าวเดินต่อไปข้างหน้าร่วมกัน เพื่อปูพื้นฐานที่มั่นคงไม่ใช่เฉพาะในวันนี้ แต่เพื่อลูกหลานของเราในอนาคตในการจัดการและรับมือกับภัยคุกคามทางไซเบอร์ และผลกระทบที่จะเกิดขึ้น ผมมั่นใจว่าเราจะสานพลังกัน เพื่อก้าวหน้าไปอย่างไม่หยุดยั้งและบรรลุตามเจตนารมณ์ร่วมกันต่อไป” รมว.อว. กล่าว
ด้าน พลเอก เฉลิมพล เผยว่า มิติทางไซเบอร์เป็นวิวัฒนาการทางเทคโนโลยีซึ่งถูกนำมาใช้ในสังคมปัจจุบัน รวมถึงการนำมาใช้ในการรบ การสงคราม และภัยคุกคามรูปแบบใหม่ รวมทั้งเป็นองค์ประกอบการปฏิบัติการทางทหาร ในทั้งมิติทางบก มิติทางน้ำ  มิติทางอากาศ และมิติทางอวกาศ ซึ่งมีความสำคัญอย่างยิ่งต่อการปฏิบัติการทางทหารทั้งในยามปกติ และยามสงคราม จนถึงขั้นทำให้ฝ่ายที่ถูกโจมตีเกิดความเสียเปรียบในสมรภูมิการรบ กองทัพไทยมีความจำเป็นต้องพัฒนาให้มีความพรอมรองรับภัยคุกคาม รวมถึงการช่วยเหลือประชาชนไดทุกรูปแบบ โดยเฉพาะอย่างยิ่งในมิติทางไซเบอร์ ซึ่งเป็นเรื่องที่สังคมโลกมีการพัฒนาอย่างรวดเร็ว กองทัพไทยจึงต้องพัฒนากำลังพลให้มีขีดความสามารถ ในมิติทางไซเบอร์ เพื่อให้ความพรอมในการรับมือกับภัยคุกคามทางไซเบอร์ไดอย่างทันท่วงที และดำเนินการตามที่ไดรับมอบอำนาจทางกฎหมายที่เกี่ยวข้องกับความมั่นคงทางไซเบอร์ ตลอดจนสามารถประสานความร่วมมือและการปฏิบัติการร่วมกันระหว่างเหล่าทัพ และหน่วยงานในประเทศไดอย่างมีประสิทธิภาพ ดังนั้นการที่กองทัพไทยไดรับการจัดสรรทุนการศึกษาจากกระทรวงการอุดมศึกษา วิทยาศาสตร์ วิจัยและนวัตกรรม ในครั้งนี้ จะช่วยให้สามารถพัฒนากำลังพลให้มีความรูความสามารถเพื่อนำไปใช้ในการปฏิบัติหน้าที่ให้เกิดประสิทธิภาพสูงสุดต่อไป

ที่มา : https://www.thaigov.go.th/news/contents/details/52841