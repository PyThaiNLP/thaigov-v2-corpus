รัฐบาลไทย-ข่าวทำเนียบรัฐบาล-ดีอีเอส ร่วมการประชุม APT สมัยที่ ๔๕ ผลักดันการพัฒนาศักยภาพด้านโทรคมนาคมและเทคโนโลยีสารสนเทศในภูมิภาคเอเชียและแปซิฟิก


วันศุกร์ที่ 3 ธันวาคม 2564
ดีอีเอส ร่วมการประชุม APT สมัยที่ ๔๕ ผลักดันการพัฒนาศักยภาพด้านโทรคมนาคมและเทคโนโลยีสารสนเทศในภูมิภาคเอเชียและแปซิฟิก
ดีอีเอส ร่วมการประชุม APT สมัยที่ ๔๕ ผลักดันการพัฒนาศักยภาพด้านโทรคมนาคมและเทคโนโลยีสารสนเทศในภูมิภาคเอเชียและแปซิฟิก
เมื่อวันที่ ๓  ธันวาคม ๒๕๖๔ นางสาวชมภารี ชมภูรัตน์ ผู้ช่วยปลัดกระทรวงดิจิทัลเพื่อเศรษฐกิจและสังคม ได้เข้าร่วมการประชุมคณะกรรมการจัดการ สมัยที่ ๔๕ ขององค์การโทรคมนาคมแห่งเอเชียและแปซิฟิก (APT) ในฐานะหัวหน้าคณะผู้แทนไทย ซึ่งจัดขึ้นระหว่างวันที่ ๓๐ พฤศจิกายน – ๓ ธันวาคม ๒๕๖๔ ในรูปแบบการประชุมทางไกล โดยวันที่ ๓ธันวาคม ๒๕๖๔ เป็นวันสุดท้ายของการประชุมฯ เพื่อรับรองรายงานการประชุมฯ รวมทั้งแผนงาน/โครงการของ APT และงบประมาณ สำหรับการดำเนินโครงการของ APT  สำหรับ ปี ค.ศ. ๒๐๒๒
สำหรับการประชุมคณะกรรมการจัดการ สมัยที่ ๔๕ ขององค์การโทรคมนาคมแห่งเอเชียและแปซิฟิก (APT) มีผู้เข้าร่วม ๒๒๔ คน จากประเทศสมาชิก ๓๑ ประเทศ รวมถึงสมาชิกสมทบ สมาชิกในเครือ และองค์การระหว่างประเทศอื่นๆ ซึ่งไทยในฐานะประเทศสมาชิกที่ร่วมก่อตั้ง APT จะให้ความร่วมมือและสนับสนุน APT ในการผลักดันให้เกิดการพัฒนาศักยภาพด้านโทรคมนาคมและเทคโนโลยีสารสนเทศในภูมิภาคเอเชียและแปซิฟิก
*************

ที่มา : https://www.thaigov.go.th/news/contents/details/49091