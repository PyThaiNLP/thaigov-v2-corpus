รัฐบาลไทย-ข่าวทำเนียบรัฐบาล-ผู้ตรวจฯ ดีอีเอส เป็นประธานเปิดงานเสวนาออนไลน์ เรื่อง “แรงงานรู้ สู้โควิด: สถานะและโอกาส – การระบาดของโรคโควิด – ๑๙ กับแรงงานข้ามชาติ”


วันพฤหัสบดีที่ 8 กรกฎาคม 2564
ผู้ตรวจฯ ดีอีเอส เป็นประธานเปิดงานเสวนาออนไลน์ เรื่อง “แรงงานรู้ สู้โควิด: สถานะและโอกาส – การระบาดของโรคโควิด – ๑๙ กับแรงงานข้ามชาติ”
ผู้ตรวจฯ ดีอีเอส เป็นประธานเปิดงานเสวนาออนไลน์ เรื่อง “แรงงานรู้ สู้โควิด: สถานะและโอกาส – การระบาดของโรคโควิด – ๑๙ กับแรงงานข้ามชาติ”
เมื่อวันที่ ๗ กรกฎาคม ๒๕๖๔ นางปิยนุช วุฒิสอน ผู้ตรวจราชการกระทรวงดิจิทัลเพื่อเศรษฐกิจและสังคม เป็นประธานเปิดการเสวนาออนไลน์ เรื่อง “แรงงานรู้ สู้โควิด: สถานะและโอกาส – การระบาดของโรคโควิด – ๑๙ กับแรงงานข้ามชาติ” และร่วมบรรยายในหัวข้อ “บทบาทของ ICT ในสถานการณ์การแพร่ระบาดของโรคโควิด – ๑๙ ในประเทศไทยซึ่งจัดขึ้นโดยสถาบันเอเชียศึกษา จุฬาลงกรณ์มหาวิทยาลัย ได้รับการสนับสนุนจาก Mekong Institute
โดยการเสวนาฯ เป็นการแลกเปลี่ยนความรู้และข้อคิดเห็นระหว่างผู้เชี่ยวชาญจากภาครัฐและเอกชน  เกี่ยวกับบทเรียน แนวปฏิบัติที่ดีจากประสบการณ์ในการป้องกันและควบคุมการระบาดใหญ่ ของโรคโควิด – ๑๙ ในประเทศไทย ที่ส่งผลกระทบต่อแรงงานข้ามชาติและการจัดการของภาครัฐ โดยการเสวนาดังกล่าว มุ่งหวังจะก่อให้เกิดองค์ความรู้ที่เกี่ยวข้องกับการจัดการและควบคุมการแพร่ระบาดของโรคโควิด – ๑๙ ในกลุ่มแรงงานต่างชาติ รวมถึงสร้างความพร้อมให้ประเทศไทยสามารถปรับตัวให้ดำรงอยู่ได้ในสถานการณ์และสภาวะเศรษฐกิจของโลกการเปลี่ยนผ่านไปสู่ New Normal หรือ Next Normal ได้ในที่สุด ด้วยความร่วมมือ
ของทุกฝ่าย
**********

ที่มา : https://www.thaigov.go.th/news/contents/details/43584