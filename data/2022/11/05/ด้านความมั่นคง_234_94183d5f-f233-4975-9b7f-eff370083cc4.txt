รัฐบาลไทย-ข่าวทำเนียบรัฐบาล-มหาดไทย จัดอภิปราย “ฝ่าวิกฤตโควิด-19 พลิกฟื้นเศรษฐกิจและสังคมฐานราก ออกแบบอนาคตไทยที่ยั่งยืน” สร้างพลังปัญญาและแรงบันดาลใจข้าราชการทั่วประเทศ ร่วมฝ่าฟันวิกฤติโควิด-19 นำพาประเทศไทย


วันพุธที่ 15 กันยายน 2564
พิมพ์
มหาดไทย จัดอภิปราย “ฝ่าวิกฤตโควิด-19 พลิกฟื้นเศรษฐกิจและสังคมฐานราก ออกแบบอนาคตไทยที่ยั่งยืน” สร้างพลังปัญญาและแรงบันดาลใจข้าราชการทั่วประเทศ ร่วมฝ่าฟันวิกฤติโควิด-19 นำพาประเทศไทย
มหาดไทย จัดอภิปราย “ฝ่าวิกฤตโควิด-19 พลิกฟื้นเศรษฐกิจและสังคมฐานราก ออกแบบอนาคตไทยที่ยั่งยืน” สร้างพลังปัญญาและแรงบันดาลใจข้าราชการทั่วประเทศ ร่วมฝ่าฟันวิกฤติโควิด-19 นำพาประเทศไทยก้าวสู่อนาคตอย่างยั่งยืน
เมื่อวันที่ 13 ก.ย. 64 เวลา 14.00 น. ณ ห้องประชุมราชบพิธ ชั้น 5 อาคารดำรงราชานุสรณ์ กระทรวงมหาดไทย นายสมคิด จันทมฤก รองปลัดกระทรวงมหาดไทย ร่วมอภิปราย เรื่อง “ฝ่าวิกฤติโควิด-19 พลิกฟื้นเศรษฐกิจและสังคมฐานราก ออกแบบอนาคตไทยที่ยั่งยืน” ภายใต้โครงการเพิ่มพูนองค์ความรู้ เพื่อสนับสนุนการขยายผลการพัฒนาพื้นที่ตามแนวพระราชดำริและหลักปรัชญาของเศรษฐกิจพอเพียง ประจำปีงบประมาณ พ.ศ. 2564 จัดขึ้นโดย สำนักนโยบายและแผน สำนักงานปลัดกระทรวงมหาดไทย ซึ่งการอภิปรายในครั้งนี้ได้รับเกียรติจาก ดร.วิรไท สันติประภพ กรรมการมูลนิธิปิดทองหลังพระ สืบสานแนวพระราชดำริ เข้าร่วมถ่ายทอดแนวคิด มุมมอง ประสบการณ์ และองค์ความรู้ ให้กับผู้บริหาร ข้าราชการ พนักงานรัฐวิสาหกิจในสังกัดกระทรวงมหาดไทย โดยเป็นการถ่ายทอดสดผ่านระบบ Video Conference System และระบบ Facebook Live กระทรวงมหาดไทย PR ไปยังศาลากลางจังหวัดทั้ง 76 แห่ง และส่วนราชการ รัฐวิสาหกิจ องค์กรปกครองส่วนท้องถิ่นทั่วประเทศ ซึ่งจะเป็นประโยชน์ต่อผู้บริหารและบุคลากรของกระทรวงมหาดไทยในทุกระดับ เพื่อนำองค์ความรู้และผลจากการอภิปรายในการวิเคราะห์ วางแผน และประยุกต์ใช้ในการแก้ไขปัญหาและพัฒนาในระดับพื้นที่ต่อไป

ที่มา : https://www.thaigov.go.th/news/contents/details/45845