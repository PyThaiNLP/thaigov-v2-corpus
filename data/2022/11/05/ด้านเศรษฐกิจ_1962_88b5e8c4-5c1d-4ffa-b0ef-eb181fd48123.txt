รัฐบาลไทย-ข่าวทำเนียบรัฐบาล-กระทรวงคมนาคม ร่วมกับ JICA จัดประชุมคณะกรรมการประสานความร่วมมือโครงการ “The Project on Capacity Improvement for Road Traffic Safety Institutions and Implementation in Kingdom of Th


วันพฤหัสบดีที่ 25 พฤศจิกายน 2564
กระทรวงคมนาคม ร่วมกับ JICA จัดประชุมคณะกรรมการประสานความร่วมมือโครงการ “The Project on Capacity Improvement for Road Traffic Safety Institutions and Implementation in Kingdom of Th
...
นายพิศักดิ์ จิตวิริยะวศิน และนายอานนท์ เหลืองบริบูรณ์ รองปลัดกระทรวงคมนาคม เป็นประธานประชุมคณะกรรมการประสานความร่วมมือโครงการ “The Project on Capacity Improvement for Road Traffic Safety Institutions and Implementation in Kingdom of Thailand”(Joint Coordinating Committee, JCC) ครั้งที่ 2/2564 เมื่อวันที่ 25 พฤศจิกายน 2564 ณ ห้องประชุมกระทรวงคมนาคม โดยมี ผู้แทนศูนย์ปลอดภัยคมนาคม กรมการขนส่งทางบก กรมทางหลวง กรมทางหลวงชนบท และผู้แทนองค์การความร่วมมือระหว่างประเทศแห่งญี่ปุ่นประจำประเทศไทย (JICA) เข้าร่วมประชุม
จากนโยบายของนายศักดิ์สยาม ชิดชอบ รัฐมนตรีว่าการกระทรวงคมนาคม ที่ให้ความสำคัญในการป้องกันและลดจำนวนสถิติการเกิดอุบัติเหตุ ลดจำนวนผู้เสียชีวิต ผู้บาดเจ็บ และความรุนแรงของอุบัติเหตุทางถนน รวมถึงลดความเสี่ยงหรือโอกาสในการเกิดอุบัติเหตุทางถนน และส่งเสริมความร่วมมือแลกเปลี่ยนองค์ความรู้และประสบการณ์ ระหว่างกระทรวงคมนาคมและ JICA ด้านการบริหารจัดการความปลอดภัยทางถนน รวมถึงด้านเทคโนโลยี (Artificial Intelligence: AI) เพื่อเพิ่มความปลอดภัยบนท้องถนน กระทรวงคมนาคมและรัฐบาลญี่ปุ่นได้ร่วมดำเนินโครงการ The Project on Capacity for Road Traffic Safety Institutions and Implementation in the Kingdom of Thailand เพื่อพัฒนาและปรับปรุงระบบการจัดการข้อมูลสารสนเทศอุบัติเหตุจราจรทางถนนใหม่ให้เกิดความถูกต้องน่าเชื่อถือ โดยจะมีการศึกษามาตรการด้านวิศวกรรมความปลอดภัยทางถนนผ่านการดำเนินกิจกรรมโครงการนำร่องบนทางหลวง ทางหลวงพิเศษระหว่างเมือง จัดทำคู่มือ Best Practice for Road Safety Manual รวมถึงศึกษาการดำเนินงานด้านความปลอดภัยทางถนนสำหรับทางหลวงชนบท ถนนท้องถิ่น ผ่านการดำเนินโครงการนำร่องและศึกษาการบริหารจัดการเกี่ยวกับการออกใบอนุญาตขับขี่ การดำเนินงานและการจัดการด้านความปลอดภัย สำหรับการประชุมคณะกรรมการประสานงานโครงการ (JCC: Joint Coordination Committee) ครั้งนี้ ได้มีการติดตามความคืบหน้าของโครงการฯ อภิปรายประเด็นสำคัญและตัดสินใจประเด็นต่าง ๆ เพื่อให้การดำเนินโครงการเป็นไปอย่างราบรื่น

ที่มา : https://www.thaigov.go.th/news/contents/details/48702