รัฐบาลไทย-ข่าวทำเนียบรัฐบาล-ท่าอากาศยานกระบี่ ชี้แจงกรณี ผู้โดยสารทำกระเป๋าสตางค์ตกหล่นบริเวณหน้าอาคารที่พักผู้โดยสาร


วันเสาร์ที่ 13 สิงหาคม 2565
ท่าอากาศยานกระบี่  ชี้แจงกรณี ผู้โดยสารทำกระเป๋าสตางค์ตกหล่นบริเวณหน้าอาคารที่พักผู้โดยสาร
ตามที่มีข่าวปรากฏในสื่อออนไลน์ กรณีมีผู้โดยสารท่านหนึ่ง ได้ทำกระเป๋าสตางค์ตกหล่น บริเวณหน้าอาคารที่พักผู้โดยสาร เมื่อวันที่  7 สิงหาคม 2565 นั้น
จากเหตุการณ์ดังกล่าว กรมท่าอากาศยาน (ทย.) กระทรวงคมนาคม ขอเรียนชี้แจงว่า ในวันเกิดเหตุ ท่าอากาศยานกระบี่ ได้รับรายงานจากหัวหน้าฝ่ายรักษาความปลอดภัย ว่าผู้โดยสารทำกระเป๋าสตางค์ตกหล่นบริเวณหน้าอาคารที่พักผู้โดยสาร โดยทางเจ้าหน้าที่เมื่อได้รับแจ้งจากผู้โดยสาร จึงได้ตรวจสอบข้อมูลจากกล้องวงจรปิดในบริเวณนั้น เมื่อตรวจสอบภาพจากภาพกล้องวงจรปิดจากกล้องมุมสูงพบว่า บุคคลที่เก็บกระเป๋าสตางค์ของผู้โดยสาร ได้ขับรถกระบะ ทะเบียนรถเป็นป้ายแดง และได้มอบภาพจากกล้อง ให้เพื่อเป็นหลักฐานกับเจ้าหน้าที่ตำรวจ
ทั้งนี้ ทางท่าอากาศยานกระบี่ ได้ประสานกับผู้เสียหาย และสถานีตำรวจภูธร อ. เหนือคลอง เร่งดำเนินการตรวจสอบและประสานงานขอข้อมูลเจ้าของรถกับบริษัท ตัวแทนจำหน่ายรถยนต์ป้ายแดงคันดังกล่าว ตามภาพในกล้องวงจรปิด จากการประสานการทำงานร่วมกันกับกับเจ้าหน้าที่ตำรวจและผู้เสียหายทำให้ได้ทราบชื่อที่อยู่ของผู้ที่เก็บประเป๋าสตางค์แล้วและพร้อมจะมอบคืนให้กับผู้เสียหายต่อไป
จากเหตุการณ์ดังกล่าว ทย. ได้มอบหมายให้ผู้อำนวยการท่าอากาศยานประสานกับผู้โดยสารที่เป็นผู้เสียหายตลอด และได้ขออภัยในความไม่สะดวกที่เกิดขึ้น ทั้งนี้ ท่าอากาศยานกระบี่ได้ปรับปรุงอุปกรณ์ที่ใช้ในการรักษาความปลอดภัยให้มีความพร้อมใช้งานแล้วเพื่อสามารถให้บริการผู้โดยสารในกรณีเกิดเหตุการณ์

ที่มา : https://www.thaigov.go.th/news/contents/details/57973