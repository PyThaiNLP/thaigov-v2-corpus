รัฐบาลไทย-ข่าวทำเนียบรัฐบาล-รมว.ดีอีเอส ร่วม (ครม.) สัญจร จ.กระบี่ เร่งถกมาตรการกระตุ้นการท่องเที่ยวจังหวัดฝั่งอันดามันหลังเปิดประเทศ


วันอังคารที่ 16 พฤศจิกายน 2564
รมว.ดีอีเอส ร่วม (ครม.) สัญจร จ.กระบี่ เร่งถกมาตรการกระตุ้นการท่องเที่ยวจังหวัดฝั่งอันดามันหลังเปิดประเทศ
รมว.ดีอีเอส ร่วม (ครม.) สัญจร จ.กระบี่ เร่งถกมาตรการกระตุ้นการท่องเที่ยวจังหวัดฝั่งอันดามันหลังเปิดประเทศ
เมื่อวันที่ 16 พฤศจิกายน 2564 นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอีเอส) พร้อมด้วยคณะรัฐมนตรี เดินทางร่วมประชุม (ครม.) สัญจรนอกสถานที่ครั้งที่ 1/2564 ณ โรงแรมโซฟิเทล กระบี่ โภคีธรา กอล์ฟ แอนด์ สปา รีสอร์ท ตำบลหนองทะเล อำเภอเมืองกระบี่ จังหวัดกระบี่ โดยมีพล.อ.ประยุทธ์ จันทร์โอชา นายกรัฐมนตรีและรมว.กลาโหม เป็นประธานการประชุมคณะรัฐมนตรี จ.กระบี่ หลังจากนโยบายเปิดประเทศครั้งแรก เพื่อกระตุ้นการท่องเที่ยว 6 จังหวัดฝั่งอันดามัน (กระบี่ ตรัง พังงา ภูเก็ต ระนอง และสตูล) ทั้งนี้นายกรัฐมนตรีเยี่ยมชมนิทรรศการ “โครงการนำสายสื่อสารลงใต้ดิน” ของบริษัท โทรคมนาคมแห่งชาติ จำกัด (มหาชน) ที่เตรียมความพร้อมด้านโครงสร้างพื้นฐานโทรคมนาคม รองรับนักท่องเที่ยว และนิทรรศการของกลุ่มจังหวัดภาคใต้ฝั่งอันดามัน ที่นำมาจัดแสดงภายในงาน วันเดียวกันนี้ นายกรัฐมนตรีและ ครม. ได้สวมเสื้อปาเต๊ะ สีเหลือง ลวดลายลมหายใจกระบี่ เน้นอัตลักษณ์ลวดลายผ้าพื้นเมืองกระบี่จากพื้นถิ่นสู่ความร่วมสมัย ขณะที่คณะทำงานได้สวมใส่เสื้อเสื้อปาเต๊ะ สีฟ้า และสีอื่นๆ สลับกันไป ซึ่งเป็นการสนับสนุนการพัฒนาผ้าพื้นถิ่นจังหวัดกระบี่
***********************

ที่มา : https://www.thaigov.go.th/news/contents/details/48305