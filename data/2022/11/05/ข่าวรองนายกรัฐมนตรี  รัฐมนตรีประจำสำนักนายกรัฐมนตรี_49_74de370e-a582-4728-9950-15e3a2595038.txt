รัฐบาลไทย-ข่าวทำเนียบรัฐบาล-รมต. นร. นายอนุชา นำถุงยังชีพสำนักนายกฯ ลงเรือเยี่ยมผู้ประสบภัยในพื้นที่กงไกรลาศ ย้ำภาครัฐช่วยเหลือเต็มที่


วันศุกร์ที่ 29 ตุลาคม 2564
พิมพ์
รมต. นร. นายอนุชา นำถุงยังชีพสำนักนายกฯ  ลงเรือเยี่ยมผู้ประสบภัยในพื้นที่กงไกรลาศ  ย้ำภาครัฐช่วยเหลือเต็มที่
รมต. นร. นายอนุชา นำถุงยังชีพสำนักนายกฯ  ลงเรือเยี่ยมผู้ประสบภัยในพื้นที่กงไกรลาศ  ย้ำภาครัฐช่วยเหลือเต็มที่
วันนี้ (29 ตุลาคม 2564) เวลา 13.00 น. นายอนุชา นาคาศัย รัฐมนตรีประจำสำนักนายกรัฐมนตรี นำคณะประกอบด้วย นายชาญกฤช เดชวิทักษ์ ผู้ช่วยรัฐมนตรีประจำสำนักนายกรัฐมนตรี นายชนะศักดิ์ อัตถาวงศ์ ที่ปรึกษารัฐมนตรีประจำสำนักนายกรัฐมนตรี  นายเบญจพล นาคประเสริฐ ผู้อำนวยการสำนักงานกองทุนหมู่บ้านและชุมชนเมืองแห่งชาติ ดร.พรรณสิริ กุลนาถศิริ ส.ส.สุโขทัย เขต 1 นายชูศักดิ์ คีรีมาศทอง ส.ส.สุโขทัย เขต 2 และนายภูดิท อินสุวรรณ์ ส.ส.พิจิตร เขต 2 นายอนุชา น้อยวงศ์ ส.ส.พิษณุโลก เขต 3 ลงพื้นที่ตรวจเยี่ยมนำกำลังใจจากท่านนายกฯ พร้อมมอบถุงยังชีพให้สมาชิกผู้ประสบอุทกภัย ณ กองทุนหมู่บ้านเหนือ หมู่ที่ 12 ต.กง อ.กงไกรลาศ จ.สุโขทัย ซึ่งเป็นพื้นที่เกาะที่น้ำผ่านเป็นพื้นที่ลุ่ม ที่น้ำท่วมขังมาไม่ต่ำกว่า 1 เดือน ทำให้มีปริมาณน้ำเป็นจำนวนมาก ทั้งนี้ได้กล่าวให้กำลังประชาชนว่า การลงพื้นที่ครั้งนี้ได้นำความห่วงใยของ พลเอก ประยุทธ์ จันทร์โอชา นายกรัฐมนตรี มาส่งมอบให้พี่น้องประชาชนผู้ประสบภัย และขอเป็นกำลังใจให้ผ่านวิกฤติครั้งนี้ไปได้อย่างปลอดภัยทุกคน พร้อมกำชับคณะผู้บริหาร และ ส.ส.ในพื้นที่ดูแลและให้ความช่วยเหลืออย่างใกล้ชิด
จากนั้นคณะของรัฐมนตรีประจำสำนักนายกรัฐมนตรีได้เดินทางต่อไปยังวัดกงไกรลาศ เข้าสักการะหลวงพ่อโตวิหารลอย และได้ลงเรือเยี่ยมบ้านเรือนประชาชนผู้ประสบภัยพร้อมมอบถุงยังชีพ ประชาชนที่บริเวณสะพานเกาะกง (ที่ว่าการอำเภอกงไกรลาศเก่า) ก่อนเดินทางกลับ

ที่มา : https://www.thaigov.go.th/news/contents/details/47594