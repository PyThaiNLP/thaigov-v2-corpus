รัฐบาลไทย-ข่าวทำเนียบรัฐบาล-ธอส. จัดแผง 4 โปรแรง!! สินเชื่อบ้านดอกเบี้ยปีแรกเพียง 2.60% ต่อปี ลุ้น Surprise ดอกเบี้ยต่ำสุด ๆ ในช่วง Golden Minute ที่งาน Money Expo กรุงเทพฯ 2022


วันพฤหัสบดีที่ 12 พฤษภาคม 2565
พิมพ์
ธอส. จัดแผง 4 โปรแรง!! สินเชื่อบ้านดอกเบี้ยปีแรกเพียง 2.60% ต่อปี ลุ้น Surprise ดอกเบี้ยต่ำสุด ๆ  ในช่วง Golden Minute ที่งาน Money Expo กรุงเทพฯ 2022
ธอส. ร่วมงาน “มหกรรมการเงินกรุงเทพฯ ครั้งที่ 22 Money Expo 2022” จัดขึ้นวันที่ 12-15 พฤษภาคม 2565 @อิมแพค เมืองทองธานี
ธนาคารอาคารสงเคราะห์ รวบรวม 4 ผลิตภัณฑ์ทางการเงิน และโปรโมชั่นสุดพิเศษร่วมงาน “มหกรรมการเงินกรุงเทพฯ ครั้งที่ 22 Money Expo 2022” นำโดยสินเชื่อบ้านอัตราดอกเบี้ยต่ำปีแรก 2.60% ต่อปี พร้อมลุ้น Surprise สินเชื่อช่วง Golden Minute อัตราดอกเบี้ยต่ำสุด ๆ สลากออมทรัพย์ ธอส. ลุ้นรางวัลสูงสุดถึง 2 ล้านบาท บ้านมือสองคุณภาพดีกว่า 230 รายการ ราคาขายต่ำสุดเพียง 175,000 บาท และลุ้นรับของที่ระลึกมากมาย จัดขึ้นวันที่ 12-15 พฤษภาคม 2565 @อิมแพค เมืองทองธานี
นายฉัตรชัย ศิริไล กรรมการผู้จัดการ ธนาคารอาคารสงเคราะห์ (ธอส.) เปิดเผยว่า ธอส. ร่วมงาน “มหกรรมการเงินกรุงเทพฯ ครั้งที่ 22 Money Expo 2022” เพื่อเพิ่มโอกาสให้ประชาชนในกรุงเทพฯ และปริมณฑล ได้เข้าถึงผลิตภัณฑ์ทางการเงินของธนาคารได้มากขึ้น ด้วย 4 โปรโมชั่นสุดพิเศษ 1.สินเชื่อบ้านอัตราดอกเบี้ยต่ำปีแรก 2.60% ต่อปี เฉลี่ย 3 ปีแรกเพียง 2.917% ผ่อนชำระนานสูงสุดถึง 40 ปี ให้กู้ครอบคลุมทุกวัตถุประสงค์หลัก อาทิ ซื้อบ้าน/คอนโดมิเนียม ปลูกสร้าง และรีไฟแนนซ์ จองสิทธิ์ภายในงาน ยื่นคำขอกู้ตั้งแต่วันที่ 12 พฤษภาคม – 15 มิถุนายน 2565 และทำนิติกรรมภายในวันที่ 29 กรกฎาคม 2565  2.นาทีทอง Golden Minute พบกับ Surprise สินเชื่อบ้านอัตราดอกเบี้ยต่ำสุด ๆ เปิดจองสิทธิ์ผ่าน Mobile Application : GHB ALL ในวันอาทิตย์ที่ 15 พฤษภาคม 2565 ระหว่างเวลา 15.00-15.15 น. จองก่อนได้ก่อน กรอบวงเงินจำกัด
3.สลากออมทรัพย์ ธอส. ให้ผลตอบแทนดี โอกาสถูกรางวัลสูง นำโดย ชุดขาลเพิ่มพูน หน่วยละ 1,000 บาท ผลตอบแทนหน้าสลาก 0.30% ต่อปี และมีโอกาสรับผลตอบแทนผันแปร 0.70% ต่อปี รวมรับผลตอบแทนสูงสุด 1% ต่อปี (เงื่อนไขเป็นไปตามที่ธนาคารกำหนด) พร้อมโอกาสลุ้นรางวัลที่ 1 มูลค่ารางวัลละ 2 ล้านบาท และ
4.บ้านมือสอง ธอส. คุณภาพดี ทำเลเด่น ในกรุงเทพฯ ปทุมธานี นนทบุรี และสมุทรปราการ กว่า 230 รายการ จำหน่ายพร้อมส่วนลดสูงสุด 30% จากราคาปกติ ราคาขายต่ำสุดเพียง 175,000 บาท พร้อมสิทธิ์ผ่อนดาวน์ดอกเบี้ย 0% ต่อปี นานสูงสุดถึง 24 เดือน
ทั้งนี้ ลูกค้าที่ใช้บริการผลิตภัณฑ์การเงินตามเงื่อนไขและระยะเวลาที่ธนาคารกำหนด ได้รับของที่ระลึกฟรี!! อาทิ บัตรกำนัลห้องพัก เครื่องอุ่นถ้วยกาแฟ และกระเป๋าพับอเนกประสงค์ โดยมหกรรมการเงินกรุงเทพฯ ครั้งที่ 22 จะจัดขึ้นระหว่างวันที่ 12-15 พฤษภาคม 2565 @อิมแพค เมืองทองธานี สอบถามรายละเอียดเพิ่มเติมได้ที่ ธอส.ทุกสาขาทั่วประเทศ G H Bank Call Center โทร 0-2645-9000 หรือ Facebook Fanpage ธนาคารอาคารสงเคราะห์ และติดตามข่าวสารของธนาคารได้ที่ Mobile Application : GHB ALL และ www.ghbank.co.th

ที่มา : https://www.thaigov.go.th/news/contents/details/54494