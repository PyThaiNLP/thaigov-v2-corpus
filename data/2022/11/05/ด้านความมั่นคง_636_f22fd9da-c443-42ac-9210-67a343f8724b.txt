รัฐบาลไทย-ข่าวทำเนียบรัฐบาล-บ.มินิแบร์ ขอบคุณ ‘ลุงตู่’ ‘ลุงป้อม’ ‘รมว.เฮ้ง’ ช่วยดูแลเยียวยา ฉีดวัคซีนแก่พนักงาน พ้นโควิด-19


วันพฤหัสบดีที่ 6 มกราคม 2565
พิมพ์
บ.มินิแบร์ ขอบคุณ ‘ลุงตู่’ ‘ลุงป้อม’ ‘รมว.เฮ้ง’ ช่วยดูแลเยียวยา ฉีดวัคซีนแก่พนักงาน พ้นโควิด-19
..
บ.มินิแบร์ ขอบคุณ ‘ลุงตู่’ ‘ลุงป้อม’ ‘รมว.เฮ้ง’ ช่วยดูแลเยียวยา ฉีดวัคซีนแก่พนักงาน พ้นโควิด-19
เมื่อวันที่ 5 มกราคม 2565 นายสุชาติ ชมกลิ่น รัฐมนตรีว่าการกระทรวงแรงงาน ให้การต้อนรับ
นาย shiozaki san ประธานบริษัท มินิแบร์ จำกัด มหาชน พร้อมคณะ ในโอกาสเข้าพบเพื่อแสดงความขอบคุณรัฐบาล ท่านนายกรัฐมนตรี พล.อ.ประยุทธ์ จันทร์โอชา นายกรัฐมนตรี พล.อ.ประวิตร วงษ์สุวรรณ รองนายกรัฐมนตรี และรัฐมนตรีว่าการกระทรวงแรงงานที่ได้ให้การช่วยเหลือเยียวยาและฉีดวัคซีนให้กับพนักงานของบริษัททำให้บริษัทสามารถฝ่าฟันปัญหาวิกฤตโควิด-19 ในปีที่ผ่านมาได้
นายสุชาติ กล่าวว่า ในวันนี้ บริษัท มินิแบร์ จำกัด เป็นสถานประกอบกิจการชิ้นส่วนยานยนต์ประเภทผลิตตลับลูกปืน มอเตอร์ขนาดต่างๆ รวมทั้งเครื่องมือแพทย์ส่งขายทั่วโลก มีการลงทุนใน 22 ประเทศ สำหรับในประเทศไทยมีพนักงาน 38,000 คน นำโดย นาย shiozaki sanประธานบริษัท ได้เข้ามาสวัสดีปีใหม่และแสดงความขอบคุณในการที่รัฐบาลให้การช่วยเหลือการฉีดวัคซีนและเยียวยาพนักงานของบริษัท เพื่อให้บริษัทดำเนินธุรกิจได้อย่างต่อเนื่อง ทำให้ไม่มีผลกระทบต่อผลการประกอบการ จนทำให้ผู้บริหารใหญ่ของบริษัทซาบซึ้งในความจริงใจของรัฐบาลไทยที่มีต่อนักลงทุนต่างชาติ นับเป็นนิมิตรหมายที่ดีที่นักลงทุนต่างชาติเล็งเห็นถึงเจตนารมย์ที่ดีของรัฐบาล
ด้าน นาย shiozaki san ประธานบริษัท มินิแบร์ จำกัด มหาชน กล่าวว่า การที่กระทรวงแรงงานได้ดำเนินการจัดทำโครงการ Factory Sandbox และได้เข้าไปฉีดวัคซีนให้กับพนักงานทั้ง 38,000 คน ทำให้ลูกค้าเกิดความเชื่อมั่นและมั่นใจในกระบวนการผลิตสินค้า สามารถผลิตสินค้าและส่งออกได้อย่างต่อเนื่อง ทำให้ธุรกิจดำเนินการไปได้อย่างมีประสิทธิภาพ อีกทั้งมาตรการป้องกันโควิด-19 ของประเทศไทยถือได้ว่าแข็งแกร่งที่สุดในบรรดา 22 ประเทศที่บริษัทมินิแบร์ไปลงทุน ทำให้ผู้บริหารของบริษัทเชื่อมั่นและตัดสินใจที่เลือกที่จะลงทุน
ในประเทศไทยในปีนี้เพิ่มเติมอีก 3,000 ล้านบาท โดยโรงงานได้เริ่มก่อสร้างเรียบร้อยแล้ว และจะเริ่มดำเนินการในกลางปีนี้แล้ว โดยรับคนงานไทยเพิ่มอีกเกือบ 500 คน
“ นอกจากนี้นาย shiozaki san ประธานบริษัท มินิแบร์ ยังแจ้งความประสงค์ผ่านทางผมว่า ถ้าเป็นไปได้อยากจะเข้าพบท่านนายกรัฐมนตรีเพื่อขอบคุณในโอกาสต่อไป ”นายสุชาติ กล่าวในท้ายสุด

ที่มา : https://www.thaigov.go.th/news/contents/details/50271