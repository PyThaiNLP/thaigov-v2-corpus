รัฐบาลไทย-ข่าวทำเนียบรัฐบาล-กรมศุลกากรชี้แจงกรณีรถยนต์หรู ของ “ผกก.โจ้” ตามที่เป็นข่าว


วันพุธที่ 25 สิงหาคม 2564
พิมพ์
กรมศุลกากรชี้แจงกรณีรถยนต์หรู ของ “ผกก.โจ้” ตามที่เป็นข่าว
กรมศุลกากรชี้แจงกรณีที่มีข่าวเกี่ยวกับการครอบครองรถยนต์หรูของ พ.ต.อ.ธิติสรรค์ อุทธนผล (ผกก.โจ้)
วันนี้ (วันพุธที่ 25 สิงหาคม 2564) ที่ปรึกษาด้านพัฒนาระบบควบคุมทางศุลกากร ในฐานะโฆษกกรมศุลกากร ชี้แจงกรณีที่มีข่าวเกี่ยวกับการครอบครองรถยนต์หรูของ พ.ต.อ.ธิติสรรค์ อุทธนผล (ผกก.โจ้)
นายชัยยุทธ คำคุณ ที่ปรึกษาด้านพัฒนาระบบควบคุมทางศุลกากร ในฐานะโฆษกกรมศุลกากร ชี้แจงว่า กรณีที่ พ.ต.อ.ธิติสรรค์ อุทธนผล (ผกก.โจ้) ได้ครอบครองรถยนต์หรูจากต่างประเทศหลายคันนั้น อธิบดีกรมศุลกากร (นายพชร อนันตศิลป์) จึงมีข้อสั่งการให้หน่วยงานภายในของกรมศุลกากรเร่งตรวจสอบการนำเข้ารถยนต์ดังกล่าว ว่าถูกต้องหรือไม่ และได้มีส่วนเกี่ยวข้องในฐานะผู้จับกุมหรือเป็นผู้ที่มาประมูลรถยนต์หรูกับกรมศุลกากรหรือไม่ รวมถึงประเด็นอื่นๆ ที่อาจจะเกี่ยวข้องกับกรณีดังกล่าว ภายใน 7 วัน ทั้งนี้ กรมศุลกากรพร้อมที่จะประสานข้อมูลในส่วนที่เกี่ยวข้องกับสำนักงานตำรวจแห่งชาติอย่างเต็มที่

ที่มา : https://www.thaigov.go.th/news/contents/details/45157