รัฐบาลไทย-ข่าวทำเนียบรัฐบาล-ก.แรงงาน มอบใบประกาศขอบคุณภาคเอกชนร่วมสนับสนุนการฉีดวัคซีนแคมป์คนงาน


วันอังคารที่ 3 สิงหาคม 2564
พิมพ์
ก.แรงงาน มอบใบประกาศขอบคุณภาคเอกชนร่วมสนับสนุนการฉีดวัคซีนแคมป์คนงาน
ก.แรงงาน มอบใบประกาศขอบคุณภาคเอกชนร่วมสนับสนุนการฉีดวัคซีนแคมป์คนงาน
เมื่อวันที่ 3 สิงหาคม 2564 นายสุชาติ ชมกลิ่น รัฐมนตรีว่าการกระทรวงแรงงาน มอบหมายให้นางธิวัลรัตน์ อังกินันทน์ ที่ปรึกษารัฐมนตรีว่าการกระทรวงแรงงาน ลงพื้นที่มอบใบประกาศขอบคุณภาคเอกชนที่ร่วมให้การสนับสนุนสถานที่และโรงพยาบาลในเครือข่ายประกันสังคมที่สนับสนุนบุคลากรทางการแพทย์ในการฉีดวัคซีนโควิด-19 แคมป์คนงาน ณ อาคารลุมพินีทาวเวอร์ ถนนวิภาวดี แขวงจอมพล เขตจตุจักร กรุงเทพมหานคร โดยมี นางเธียรรัตน์ นะวะมะวัฒน์ โฆษกกระทรวงแรงงาน (ฝ่ายการเมือง) คุณสมศรี เตชะไกรศรี กรรมการผู้จัดการ บริษัทแอล.พี.พี. พร็อพเพอร์ตี้ มาเนจเมนท์ จำกัด และคณะเจ้าหน้าที่บริหาร บริษัท แอล.พี.เอ็น ดีเวลลอปเมนท์ จำกัด (มหาชน) นางสาวบุปผา เรืองสุด ผู้ตรวจราชการกระทรวงแรงงาน เข้าร่วมในครั้งนี้ด้วย โดย นางธิวัลรัตน์ กล่าวว่า ตามที่รัฐบาลภายใต้การนำของ พล.อ.ประยุทธ์ จันทร์โอชา นายกรัฐมนตรี และ รมว.กลาโหม  และ ท่าน พล.อ.ประวิตร วงษ์สุวรรณ รองนายกรัฐมนตรี ซึ่งกำกับดูแลกระทรวงแรงงาน ได้มีความห่วงใยพี่น้องผู้ใช้แรงงาน และประชาชนทั่วไปจากสถานการณ์การระบาดของโรคโควิด-19 และกำหนดให้การฉีดวัคซีนเป็นวาระแห่งชาตินั้น ในส่วนของกระทรวงแรงงานได้ดำเนินการตามมาตรการปิดแคมป์คนงานเป็นเวลา 1 เดือน โดยมีเป้าหมายดำเนินการฉีดวัคซีนให้แก่คนงานในแคมป์ประมาณ 80,000 คน เป้าหมายดำเนินการ 3,000 คนต่อวัน จากแคมป์คนงานในพื้นที่กรุงเทพมหานครทั้งหมด 611 แคมป์ คนงาน 83,082 คน เป็นคนไทย 32,471 คน ต่างด้าว 50,611 คน
“ในวันนี้ รัฐมนตรีว่าการกระทรวงแรงงาน ท่านสุชาติ ชมกลิ่น ได้มอบหมายให้ดิฉันและคณะลงพื้นที่มอบใบประกาศเพื่อขอบคุณผู้บริหารภาคเอกชนโดยเฉพาะบริษัท แอล.พี.เอ็น ดีเวลลอปเมนท์ กรุ๊ป และโรงพยาบาลเกษมราษฎร์ อินเตอร์ ที่ให้ความอนุเคราะห์สถานที่และสนับสนุนบุคลากรทางการแพทย์ในการฉีดวัคซีนโควิด-19 ให้แก่แคมป์คนงานที่ศูนย์บริการฉีดโควิด-19 อาคารลุมพินีทาวเวอร์ ถนนวิภาวดี มีศักยภาพการฉีด 1,000 คนต่อวัน ซึ่งการฉีดวัคซีนโควิด-19 ในแคมป์คนงาน เป็นหนึ่งในมาตรการที่กระทรวงแรงงาน ให้การป้องกันรักษาโดยเร่งรัดการฉีดวัคซีนให้แก่ผู้ประกันตนตามนโยบายรัฐบาล เพื่อควบคุมการแพร่ระบาดของโควิด-19 และสร้างภูมิคุ้มกันหมู่ในกลุ่มคนงานอีกด้วย” นางธิวัลรัตน์ กล่าวในท้ายสุด
+++++++++++++++++++
กองเผยแพร่และประชาสัมพันธ์
3 สิงหาคม 2564

ที่มา : https://www.thaigov.go.th/news/contents/details/44385