รัฐบาลไทย-ข่าวทำเนียบรัฐบาล-โฆษกรัฐบาลเผย นายกฯ ขอบคุณคนไทยร่วมอวยพรวันเกิดอายุ ครบ 68 ปี พร้อมอวยพรกลับคืน ขอให้ทุกคนมีความสุข ยืนยันว่า ทุกวัน คือ วันทำงานเพื่อคนไทยและประเทศไทย


วันจันทร์ที่ 21 มีนาคม 2565
พิมพ์
โฆษกรัฐบาลเผย นายกฯ ขอบคุณคนไทยร่วมอวยพรวันเกิดอายุ ครบ 68 ปี พร้อมอวยพรกลับคืน ขอให้ทุกคนมีความสุข ยืนยันว่า ทุกวัน คือ วันทำงานเพื่อคนไทยและประเทศไทย
โฆษกรัฐบาลเผย นายกฯ ขอบคุณคนไทยร่วมอวยพรวันเกิดอายุ ครบ 68 ปี พร้อมอวยพรกลับคืน ขอให้ทุกคนมีความสุข ยืนยันว่า ทุกวัน คือ วันทำงานเพื่อคนไทยและประเทศไทย
วันนี้ 21 มี.ค. 65 นายธนกร วังบุญคงชนะ โฆษกประจำสำนักนายกรัฐมนตรี  เผย พลเอก ประยุทธ์ จันทร์โอชา  นายกรัฐมนตรีและรัฐมนตรีว่าการกระทรวงกลาโหม น้อมรับทุกคำอวยพรและการ์ดข้อความแสดงความปรารถนาดี เนี่องในโอกาสวันคล้ายวันเกิด 21 มีนาคม นี้  ครบ 68 ปี  โดยได้ฝากขอบคุณคนไทยทุกคน โดยเฉพาะชาวเน็ต หรือ เน็ตซิติเซนต  “ขอบคุณทุกคน ที่อวยพรผ่านเอกสาร สื่อโซเชียล ขอให้สนองตอบให้มีความสุข ทุกคน” ซึ่งทุกคำอวยพร เป็นการส่งมอบพลังและกำลังใจจากพี่น้องคนไทยถึงนายกรัฐมนตรีโดยตรง  ยิ่งทำให้นายกรัฐมนตรีมุ่งมั่น ตั้งใจ ทุ่มเททำงานเพื่อเร่งสร้างโอกาสใหม่ๆ สำหรับคนไทยและประเทศไทย ให้เป็นพลังในการ  “พลิกโฉมประเทศไทย”
“ท่านนายกรัฐมนตรียังย้ำว่า วันเกิดไม่ได้ถือเป็นวันพิเศษอะไร วันนี้ ยังคงเข้ามาทำงานที่ทำเนียบรัฐบาล เพื่อติดตามการดำเนินงานของทุกส่วนราชการตามปกติ ปัญหาประเทศรอไม่ได้ ดังนั้นทุกวันคือวันทำงานสำหรับประเทศชาติและประชาชน และด้วยอายุที่มากขึ้น ยิ่งสั่งสมประสบการณ์และความรอบรู้ ในการแก้ไขปัญหาบ้านเมืองให้มากยิ่งขึ้นไปด้วย”  นายธนกรกล่าว
.............................

ที่มา : https://www.thaigov.go.th/news/contents/details/52770