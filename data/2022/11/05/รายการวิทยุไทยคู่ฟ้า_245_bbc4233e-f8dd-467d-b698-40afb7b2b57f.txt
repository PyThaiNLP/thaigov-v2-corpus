รัฐบาลไทย-ข่าวทำเนียบรัฐบาล-องค์การเภสัชกรรมเปิดขาย ATK ชุดละ 35 บาท ผ่านทางเว็บไซต์


วันจันทร์ที่ 17 มกราคม 2565
พิมพ์
องค์การเภสัชกรรมเปิดขาย ATK ชุดละ 35 บาท ผ่านทางเว็บไซต์
วันอาทิตย์ที่ 16 มกราคม 2565
ต่อจากนี้ไป ขอเชิญรับฟังไทยคู่ฟ้า ค่ะ
องค์การเภสัชกรรมเปิดขายชุดตรวจโควิด-19 ด้วยตนเอง หรือ ATK ผ่านทางเว็บไซต์ www.gpoplanet.com ในวันพรุ่งนี้(17ม.ค.65) ในราคาชุดละ 35 บาท จำนวน 3 ล้านชุด และวางจำหน่ายที่ร้านขายยาขององค์การเภสัชกรรมทั้ง 8 สาขา ได้แก่ สาขาราชเทวี สาขายศเส สาขาจรัญสนิทวงศ์ สาขาเทเวศร์ สาขารังสิต สาขากระทรวงสาธารณสุข สาขาเวชศาสตร์เขตร้อน และสาขาศูนย์ราชการเฉลิมพระเกียรติ 80 พรรษา ทั้งนี้ ขอให้ประชาชนเลือกใช้ชุดตรวจ ATK ที่ได้รับการขึ้นทะเบียนจาก อย. โดยตรวจสอบรายชื่อได้ที่เว็บไซต์ของ อย. และปฏิบัติตามคู่มือการใช้งานของชุดตรวจแต่ละยี่ห้อ เพื่อให้ใช้งานได้อย่างมีประสิทธิภาพ กรณีได้ผลตรวจเป็นลบแต่มีประวัติเสี่ยงควรเฝ้าระวังตนเองและตรวจซ้ำอีกครั้งใน 3-5 วัน
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/50581