รัฐบาลไทย-ข่าวทำเนียบรัฐบาล-โครงการยกระดับเศรษฐกิจฐานรากระดับจังหวัด


วันพฤหัสบดีที่ 7 เมษายน 2565
พิมพ์
โครงการยกระดับเศรษฐกิจฐานรากระดับจังหวัด
วันพฤหัสบดีที่ 7 เมษายน 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลมุ่งมั่นพัฒนาศักยภาพของเกษตรกรและผลผลิตทางการเกษตรโดยอนุมัติโครงการยกระดับเศรษฐกิจฐานรากระดับจังหวัดด้วยวิทยาศาสตร์ เทคโนโลยี และนวัตกรรม ดำเนินการในช่วงเดือน มี.ค.-ธ.ค.2565 กรอบวงเงินกว่า 35 ล้านบาท ประกอบด้วย การปรับปรุงกระบวนการผลิต และการส่งเสริมการจัดทำสารสกัด ด้วยองค์ความรู้ทางวิทยาศาสตร์ เทคโนโลยี และนวัตกรรม เพิ่มมูลค่าวัตถุดิบและเพิ่มประสิทธิภาพการผลิตสินค้าเกษตรปลอดภัยในพื้น 8 จังหวัด ได้แก่ จ.จันทบุรี จ.ชุมพร จ.ปทุมธานี จ.พังงา จ.เพชรบูรณ์ จ.สกลนคร จ.สมุทรสงคราม และจ.อุดรธานี คาดว่าเกษตรกรในพื้นที่ที่ดำเนินโครงการจะมีรายได้ประมาณ 60 ล้านบาทต่อปี และเกิดผลิตภัณฑ์แปรรูปสินค้าเกษตรสร้างมูลค่าเพิ่มขึ้น 40 ล้านบาทต่อปี
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/53398