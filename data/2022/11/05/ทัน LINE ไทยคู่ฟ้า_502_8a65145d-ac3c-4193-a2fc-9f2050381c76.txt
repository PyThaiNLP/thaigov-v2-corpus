รัฐบาลไทย-ข่าวทำเนียบรัฐบาล-ตั้งเป้า ปี 2565 ปีแห่งการแก้หนี้ภาคครัวเรือน นำร่องที่ ครู - ตำรวจ กว่า 200,000 ราย ทั่วประเทศ


วันศุกร์ที่ 31 ธันวาคม 2564
ตั้งเป้า ปี 2565 ปีแห่งการแก้หนี้ภาคครัวเรือน นำร่องที่ ครู - ตำรวจ กว่า 200,000 ราย ทั่วประเทศ
.....
คณะกรรมการกำกับการแก้ไขหนี้สินของประชาชนรายย่อย ตั้งเป้าหมายให้ปี 2565 เป็นปีแห่งการแก้หนี้ภาคครัวเรือน นำร่องที่กลุ่มข้าราชการครู และตำรวจ ซึ่งมีสหกรณ์ครูเข้าร่วมแล้ว 20 แห่ง ครอบคลุมครูกว่า 200,000 คนทั่วประเทศ และมีตำรวจเข้าร่วมโครงการแล้วกว่า 4.9 พันราย แนวทาง คือ
1. ยุบยอดหนี้ โดยใช้ทรัพย์สินและรายได้ในอนาคต เช่น บำเหน็จตกทอด มาชำระหนี้บางส่วน เพื่อให้ยอดหนี้ลดลง และสามารถชำระคืนจากเงินเดือนได้
2. ปรับลดดอกเบี้ยเงินกู้ เหลือไม่เกิน 5%
3. ลดค่าธรรมเนียมทำประกันชีวิต และการค้ำประกันโดยบุคคลที่ไม่จำเป็น
4. ยกระดับระบบการตัดเงินเดือนข้าราชการให้มีประสิทธิภาพและเป็นธรรมมากขึ้น
.
ประเด็นที่ต้องดำเนินการต่อ เช่น กำกับดูแลสหกรณ์ออมทรัพย์และสถาบันการเงินให้สินเชื่ออย่างรับผิดชอบ เช่น ต้องกำหนดยอดเงินที่ให้กู้ได้โดยหลังตัดเงินเดือนเพื่อชำระหนี้แล้ว ยังต้องเหลือเงินเดือนไม่น้อยกว่า 30%
.
ส่วนการแก้ปัญหาหนี้สินของประชาชนและข้าราชกลุ่มอื่น เช่น หนี้ กยศ. หนี้เช่าซื้อรถยนต์และรถจักรยานยนต์ หนี้บัตรเครดิตและสินเชื่อส่วนบุคคล การไกล่เกลี่ยและปรับโครงสร้างหนี้ และการเข้าถึงแหล่งเงินทุนของประชาชนรายย่อยและ SMEs ทั้งหมดอยู่ระหว่างดำเนินการเพื่อให้ในปี 2565 จะสามารถขยายผลสัมฤทธิ์ของการแก้ปัญหาหนี้สิน และคลี่คลายภาระหนี้ครัวเรือนได้มากขึ้น
.
อ่านเพิ่มเติม คลิก >> https://www.thaigov.go.th/news/contents/details/50001
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/50100