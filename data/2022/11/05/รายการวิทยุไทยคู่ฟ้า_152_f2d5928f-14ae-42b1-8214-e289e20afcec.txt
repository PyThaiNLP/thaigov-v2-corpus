รัฐบาลไทย-ข่าวทำเนียบรัฐบาล-การช่วยเหลือเกษตรกรประสบภัยน้ำท่วม


วันจันทร์ที่ 18 ตุลาคม 2564
พิมพ์
การช่วยเหลือเกษตรกรประสบภัยน้ำท่วม
วันเสาร์ที่ 16 ตุลาคม 2564
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลพร้อมช่วยเหลือเยียวยาเกษตรกรในพื้นที่ประสบอุทกภัยตามระเบียบกระทรวงการคลังว่าด้วยเงินทดรองราชการเพื่อช่วยเหลือผู้ประสบภัยพิบัติกรณีฉุกเฉิน พ.ศ.2562 โดยให้เงินเยียวยาตามพื้นที่ที่เสียหายจริงครัวเรือนละไม่เกิน 30 ไร่ สำหรับข้าวไร่ละ 1,340 บาท พืชไร่และพืชผักไร่ละ 1,980 บาท ไม้ผล ไม้ยืนต้น และอื่นๆ ไร่ละ 4,048 บาท ทั้งนี้ หลังจากผู้ว่าราชการจังหวัดประกาศเขตการให้ความช่วยเหลือผู้ประสบภัยพิบัติกรณีฉุกเฉินแล้ว เกษตรกรจะต้องยื่นแบบ กษ 01 โดยให้ผู้ใหญ่บ้าน กำนัน อบต. หรือนายกเทศมนตรีรับรอง จากนั้นจะมีการตรวจสอบทะเบียนเกษตรกรและพื้นที่ที่เสียหายเพื่อให้ความช่วยเหลือ ผู้สนใจสอบถามเพิ่มเติมได้ที่ สำนักงานเกษตรจังหวัดทั่วประเทศ
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/47099