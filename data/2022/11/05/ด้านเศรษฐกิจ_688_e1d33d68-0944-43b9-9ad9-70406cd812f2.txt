รัฐบาลไทย-ข่าวทำเนียบรัฐบาล-ปลัดดีอีเอส หารือแผนการปฏิบัติงาน-งบประมาณ 2564/2565 ของ สกมช.


วันศุกร์ที่ 20 สิงหาคม 2564
ปลัดดีอีเอส หารือแผนการปฏิบัติงาน-งบประมาณ 2564/2565 ของ สกมช.
ปลัดดีอีเอส หารือแผนการปฏิบัติงาน-งบประมาณ 2564/2565 ของ สกมช.
เมื่อวันที่ 20 สิงหาคม 2564 นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม เป็นประธานการประชุมอนุกรรมการด้านยุทธศาสตร์ ภายใต้คณะกรรมการบริหารสำนักงานรักษาความมั่นคงปลอดภัยไซเบอร์ ณห้องประชุม 801 กระทรวงดิจิทัลเพื่อเศรษฐกิจและสังคม โดยที่ประชุมได้ร่วมกันพิจารณากลั่นกรอง แผนการปฏิบัติงานและแผนการใช้งานเงินงบประมาณ 2564 และ 2565 ของ สำนักงานคณะกรรมการการรักษาความมั่นคงปลอดภัยไซเบอร์แห่งชาติ (สกมช.) โดยล่าสุด สกมช.เปิดตัวอย่างเป็นทางการ เพื่อรับมือกับภัยคุกคามด้านไซเบอร์ที่ทวีความรุนแรงมากขึ้นและอาจส่งผลกระทบต่อเศรษฐกิจ สังคม และความมั่นคงของประเทศ  พร้อมกันนี้ สกมช. จะเป็นหน่วยงานที่มีหน้าที่ปฏิบัติการ ประสานงาน สนับสนุน และให้ความช่วยเหลือ หน่วยงานที่เกี่ยวข้องในการปฏิบัติตามนโยบายและแผนว่าด้วยการรักษาความมั่นคงปลอดภัยไซเบอร์ แผนปฏิบัติการเพื่อการรักษาความมั่นคงปลอดภัยไซเบอร์ และมาตรการป้องกัน รับมือ และลดความเสี่ยงจากภัยคุกคามทางไซเบอร์ หรือตามคำสั่งของคณะกรรมการเพื่อทำให้การป้องกันและการรับมือกับภัยคุกคามทางไซเบอร์เป็นไปอย่างมีประสิทธิภาพและยั่งยืน
************

ที่มา : https://www.thaigov.go.th/news/contents/details/44989