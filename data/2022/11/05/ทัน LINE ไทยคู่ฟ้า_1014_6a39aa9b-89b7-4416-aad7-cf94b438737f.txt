รัฐบาลไทย-ข่าวทำเนียบรัฐบาล-ครม. ไฟเขียว ร่าง MOU ไทย – กัมพูชา ผนึกกำลังปราบแก๊ง Call Center และ Hybrid Scam ข้ามแดน


วันศุกร์ที่ 8 กรกฎาคม 2565
ครม. ไฟเขียว ร่าง MOU ไทย – กัมพูชา ผนึกกำลังปราบแก๊ง Call Center และ Hybrid Scam ข้ามแดน
.....
ที่ประชุม ครม. (5 ก.ค. 65) เห็นชอบร่างบันทึกความเข้าใจ (Memorandum of Understanding : MOU) ระหว่างไทย – กัมพูชา ว่าด้วยความร่วมมือด้านการปราบปรามแก๊ง Call Center และ Hybrid Scam เพื่อกำหนดกรอบความร่วมมือและใช้มาตรการทีสอดคล้องกับกฎหมายของทั้ง 2 ประเทศ ปราบปรามผู้กระทำผิด ซึ่งรัฐบาลถือว่าเรื่องนี้เป็นประเด็นเร่งด่วน เนื่องจากมีคนไทยได้รับผลกระทบและเสียหายจากการก่ออาชญากรรมทางไซเบอร์ในลักษณะดังกล่าวเป็นจำนวนมาก
.
สาระสำคัญของความตกลงฯ มีกิจกรรมที่ผ่านการตัดสินใจร่วมกัน ดังนี้
• แลกเปลี่ยนองค์ความรู้ ความเชี่ยวชาญเชิงเทคนิค ในการปราบปรามแก๊ง Call Center และ Hybrid Scam ภายใต้ระบบและกรอบการทำงานร่วมกัน เช่น สนับสนุนส่งเสริมส่งผ่านข้อมูลข้ามพรมแดน
• แต่งตั้งผู้ประสานงานสืบหาหลักฐานในไทย และกัมพูชา เพื่อขยายการสืบสวนเพื่อให้ได้ตัวผู้กระทำความผิด เช่น ที่อยู่ ข้อมูลผู้ใช้บริการ VOIP ฝั่งกัมพูชา, IP Address และข้อมูลโทรศัพท์ที่คนร้ายใช้ในการกระทำความผิด
• ประสานงานและอำนวยความสะดวกในกระบวนการส่งผู้ร้ายข้ามแดนตามสนธิสัญญาระหว่างไทยและกัมพูชาว่าด้วยการส่งผู้รายข้ามแดน
• ตั้งคณะทำงานร่วมระหว่างเจ้าหน้าที่ผู้เกี่ยวข้อง และความร่วมมืออื่น ๆ ตามที่ทั้งสองฝ่ายตกลงร่วมกัน
.
ซึ่งการลงนามจะมีขึ้นในวันที่ 11 ก.ค. 65 ที่ประเทศกัมพูชา ในโอกาสที่ นายชัยวุฒิ ธนาคมานุสรณ์ รมว.ดิจิทัลเพื่อเศรษฐกิจและสังคม จะเดินทางไปเยือนกัมพูชา เพื่อติดตามประเด็นการปราบปรามแก๊ง Call Center และ Hybrid Scam และจะมีผลบังคับเป็นเวลา 3 ปีนับแต่วันลงนาม และอาจขยายเวลาบังคับได้อีก 3 ปี ด้วยการจัดทำความตกลงเป็นลายลักษณ์อักษร
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/56680