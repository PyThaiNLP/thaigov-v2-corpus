รัฐบาลไทย-ข่าวทำเนียบรัฐบาล-นายกฯ เอาจริง! ขรก.ครู - บุคลากรการศึกษา ที่ทำผิดร้ายแรงทางเพศ ทุจริต ยาเสพติด ให้ออกจากราชการ - พักใบอนุญาต ระหว่างการสอบสวน


วันศุกร์ที่ 8 เมษายน 2565
นายกฯ เอาจริง! ขรก.ครู - บุคลากรการศึกษา ที่ทำผิดร้ายแรงทางเพศ ทุจริต ยาเสพติด ให้ออกจากราชการ - พักใบอนุญาต ระหว่างการสอบสวน
.....
พล.อ.ประยุทธ์ จันทร์โอชา นายกรัฐมนตรี และ รมว.กห. ให้ความสำคัญกับกรณีข้าราชการครูและบุคลากรทางการศึกษา กระทำผิดวินัยและจริยธรรมร้ายแรง เช่น ล่วงละเมิด คุกคามทางเพศ กระทำอนาจาร รวมถึงความผิดเรื่องยาเสพติดและทุจริตคอร์รัปชัน หากมีหลักฐานในชั้นต้นเพียงพอ ระหว่างดำเนินการสอบสวนให้ออกจากราชการไว้ก่อน และพักใช้ใบอนุญาตประกอบวิชาชีพ หากพบว่าทำผิดจริง ให้ลงโทษขั้นสูงสุด คือ ไล่ออกจากราชการ และสามารถเพิกถอนใบอนุญาตประกอบวิชาชีพได้ตามความรุนแรงของความผิด
.
นายกฯ กำชับให้ดำเนินการตามกฎหมายให้ถึงที่สุด พร้อมวางแนวทางป้องกัน ซึ่งหากบุคลากรมีความผิดจริง ผู้บังคับบัญชาก็จะมีโทษด้วยที่ขาดการเอาใจใส่ โดยย้ำว่า ต้องทำให้โรงเรียนเป็นที่ปลอดภัยสำหรับเด็ก บุคลากรทางการศึกษาต้องเป็นแบบอย่างที่ดี เป็นพ่อพิมพ์แม่พิมพ์ของชาติ หากพบการประพฤติตัวไปในทางเสื่อมเสีย สร้างความเสียหาย ถือเป็นเรื่องร้ายแรงที่ต้องรีบจัดการ
.
อ่านเพิ่มเติม คลิก >> https://www.thaigov.go.th/news/contents/details/53346
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/53417