รัฐบาลไทย-ข่าวทำเนียบรัฐบาล-กระทรวงเกษตรฯ จัดประชุมคณะกรรมการนโยบายอาสาสมัครเกษตร


วันศุกร์ที่ 4 กุมภาพันธ์ 2565
กระทรวงเกษตรฯ จัดประชุมคณะกรรมการนโยบายอาสาสมัครเกษตร
กระทรวงเกษตรฯ จัดประชุมคณะกรรมการนโยบายอาสาสมัครเกษตร มุ่งขับเคลื่อนงานอาสาสมัครเกษตรให้เป็นไปอย่างมีประสิทธิภาพ
(วันที่ 3 ก.พ. 65) นายอำพันธุ์ เวฬุตันติ รองปลัดกระทรวงเกษตรและสหกรณ์ เป็นประธานการประชุม คณะกรรมการนโยบายอาสาสมัครเกษตร ครั้งที่ 2/2565 ซึ่งที่ประชุมได้รับทราบผลการดำเนินงานอาสาสมัครเกษตร ในปีงบประมาณ พ.ศ. 2565 โดยมีจำนวนอาสาสมัครเกษตร (อกษ.) ที่บันทึกในระบบ 242,532 ราย จากเป้าหมาย 289,080 ราย และอาสาสมัครเกษตรหมู่บ้าน (อกม.) 75,155 ราย และมีมติเห็นชอบกรอบร่างระเบียบกระทรวงเกษตรและสหกรณ์ ว่าด้วยการบริหารงานอาสาสมัครเกษตร  พ.ศ. ... และมอบหมายฝ่ายเลขาฯ ประสานร่วมกับคณะทำงานฯของกระทรวงเกษตรฯ ร่วมกันนำข้อเสนอจากที่ประชุมไปดำเนินการ เพื่อให้การขับเคลื่อนงานอาสาสมัครเกษตรให้เป็นไปอย่างมีประสิทธิภาพต่อไป

ที่มา : https://www.thaigov.go.th/news/contents/details/51237