รัฐบาลไทย-ข่าวทำเนียบรัฐบาล-หมดเกลี้ยงใน 36 วินาที!! สินเชื่อบ้าน ธอส. Golden Minute


วันอาทิตย์ที่ 15 พฤษภาคม 2565
พิมพ์
หมดเกลี้ยงใน 36 วินาที!! สินเชื่อบ้าน ธอส. Golden Minute
ธอส.จัดโปรโมชั่นพิเศษให้ประชาชนที่ต้องการมีบ้านกับ ธอส. ในงาน “มหกรรมการเงินกรุงเทพฯ ครั้งที่ 22 Money Expo 2022” ด้วยช่วง “นาทีทอง Golden Minute” สินเชื่อบ้านอัตราดอกเบี้ยปีแรก 0.69% ต่อปี อัตราดอกเบี้ยเฉลี่ย 3 ปีแรกเพียง 2.023%
ธนาคารอาคารสงเคราะห์ (ธอส.) จัดโปรโมชั่นพิเศษให้ประชาชนที่ต้องการมีบ้านกับ ธอส. ในงาน “มหกรรมการเงินกรุงเทพฯ ครั้งที่ 22 Money Expo 2022” ด้วยช่วง “นาทีทอง Golden Minute” สินเชื่อบ้านอัตราดอกเบี้ยปีแรก 0.69% ต่อปี อัตราดอกเบี้ยเฉลี่ย 3 ปีแรกเพียง 2.023% โดยจองสิทธิ์ผ่าน Mobile Application : GHB ALLในวันอาทิตย์ที่ 15 พฤษภาคม 2565 ระหว่างเวลา 15.00-15.15 น. ผลปรากฎว่า มีลูกค้าจองสิทธิ์กันอย่างคับคั่งจนทำให้ เต็มวงเงิน 450 ล้านบาท ภายในระยะเวลาเพียง 36 วินาทีเท่านั้น!! ทั้งนี้ ผู้ที่จองสิทธิ์ต้องยื่นคำขอกู้ที่สาขาภายในวันที่ 15 มิถุนายน 2565 และทำนิติกรรมภายในวันที่ 29 กรกฎาคม 2565 สอบถามรายละเอียดเพิ่มเติมหรือติดตามข้อมูลข่าวสารของธนาคารได้ที่ G H Bank Call Center โทร 0-2645-9000 หรือ www.ghbank.co.th, Facebook Fanpage ธนาคารอาคารสงเคราะห์ และ  Application : GHB ALL

ที่มา : https://www.thaigov.go.th/news/contents/details/54599