รัฐบาลไทย-ข่าวทำเนียบรัฐบาล-"สำนักงานปลัดกระทรวงกลาโหม คว้า 2 รางวัลองค์กรที่มีความเป็นเลิศในการบริหารจัดการด้านการเงินการคลัง ประจำปี 2563"


วันจันทร์ที่ 7 กุมภาพันธ์ 2565
"สำนักงานปลัดกระทรวงกลาโหม คว้า 2 รางวัลองค์กรที่มีความเป็นเลิศในการบริหารจัดการด้านการเงินการคลัง ประจำปี 2563"
สำนักงานปลัดกระทรวงกลาโหม ได้รับรางวัลองค์กรที่มีความเป็นเลิศในการบริหารจัดการด้านการเงินการคลัง ครั้งที่ 7 ประจำปีงบประมาณ พ.ศ. 2563
จำนวน 2 รางวัล ได้แก่ รางวัลประกาศเกียรติคุณด้านการตรวจสอบภายในภาครัฐ ระดับดี และรางวัลประกาศเกียรติคุณด้านปลอดความรับผิดทางละเมิด ระดับดีเด่น โดย พลเอก วรเกียรติ รัตนานนท์ ปลัดกระทรวงกลาโหม พร้อมด้วย พลเอก สนิธชนก สังขจันทร์ รองปลัดกระทรวงกลาโหม ขึ้นรับรางวัล ณ ตึกสันติไมตรี ทำเนียบรัฐบาล โดยมีนายกรัฐมนตรีเป็นประธานในพิธีและมอบรางวัล
สำหรับการได้รับรางวัลในครั้งนี้ แสดงให้เห็นถึงการปฏิบัติงานด้านการตรวจสอบภายในที่เป็นไปตามมาตรฐานการตรวจสอบภายในและจรรยาบรรณ
การปฏิบัติงานตรวจสอบภายในที่กระทรวงการคลังกำหนด และด้านปลอดความรับผิดทางละเมิด แสดงให้เห็นถึงการบริหารงานอย่างมีคุณธรรม ชัดเจน รอบคอบ โปร่งใส มีมาตรการควบคุมและป้องกันไม่ให้เกิดความผิดพลาดและความเสียหายหรือเกิดการทุจริตภายในสำนักงานปลัดกระทรวงกลาโหม ซึ่งส่งผลให้การปฏิบัติงานมีประสิทธิภาพ เกิดประสิทธิผล และเป็นที่ยอมรับของหน่วยงานภายนอกกระทรวงกลาโหม
#กลาโหม135ปี #สำนักงานปลัดกระทรวงกลาโหม #กองบัญชาการกองทัพไทย #กองทัพบก #กองทัพเรือ #กองทัพอากาศ #สำนักงานตำรวจแห่งชาติ

ที่มา : https://www.thaigov.go.th/news/contents/details/51316