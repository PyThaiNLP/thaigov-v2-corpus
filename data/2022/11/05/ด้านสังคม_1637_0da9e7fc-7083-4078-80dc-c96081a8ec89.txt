รัฐบาลไทย-ข่าวทำเนียบรัฐบาล-รัฐมนตรีฯ ดีอีเอส ร่วมพิธีทำบุญตักบาตรถวายพระราชกุศล เนื่องในโอกาสวันเฉลิมพระชนมพรรษา 'พระราชินี


วันศุกร์ที่ 3 มิถุนายน 2565
รัฐมนตรีฯ ดีอีเอส ร่วมพิธีทำบุญตักบาตรถวายพระราชกุศล เนื่องในโอกาสวันเฉลิมพระชนมพรรษา 'พระราชินี
รัฐมนตรีฯ ดีอีเอส ร่วมพิธีทำบุญตักบาตรถวายพระราชกุศล เนื่องในโอกาสวันเฉลิมพระชนมพรรษา 'พระราชินี
เมื่อวันที่ 3 มิถุนายน 2565 นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม พร้อมด้วยนางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม และนางสาวสุกันยาณี ยะวิญชาญ ผู้ตรวจราชการกระทรวงฯ เข้าร่วมพิธีทำบุญตักบาตรถวายพระราชกุศลเนื่องในโอกาสวันเฉลิมพระชนมพรรษาสมเด็จพระนางเจ้าฯ พระบรมราชินี 3 มิถุนายน 2565 ณ ท้องสนามหลวง  ซึ่งรัฐบาลได้จัดกิจกรรมเฉลิมพระเกียรติสมเด็จพระนางเจ้าฯ พระบรมราชินี โดยมี พล.อ.ประยุทธ์ จันทร์โอชา นายกรัฐมนตรี และภริยา เป็นประธานในพิธีทางศาสนา มีพิธีทำบุญตักบาตรถวายพระราชกุศล เวลา 07.30 น. จำนวน 145 รูป ส่วนภูมิภาคทุกจังหวัดจัดพิธี ณ ศาลากลางจังหวัด หรือสถานที่ที่เหมาะสม และในต่างประเทศสถานเอกอัครราชทูตและสถานกงสุลพิจารณาการจัดพิธีตามที่เห็นสมควรและเหมาะสม
***************

ที่มา : https://www.thaigov.go.th/news/contents/details/55357