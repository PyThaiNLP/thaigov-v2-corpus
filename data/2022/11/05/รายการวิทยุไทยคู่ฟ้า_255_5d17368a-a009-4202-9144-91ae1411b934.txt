รัฐบาลไทย-ข่าวทำเนียบรัฐบาล-รถไฟลาว-จีนเที่ยวปฐมฤกษ์ ส่งออกสินค้าเกษตรไทยไปจีน


วันพฤหัสบดีที่ 27 มกราคม 2565
พิมพ์
รถไฟลาว-จีนเที่ยวปฐมฤกษ์ ส่งออกสินค้าเกษตรไทยไปจีน
วันพุุธที่ 26 มกราคม 2565
ต่อจากนี้ไป ขอเชิญรับฟังไทยคู่ฟ้า ค่ะ
วันนี้ (26ม.ค.65) เป็นวันแรกในการเปิดเดินรถไฟสายจีน-ลาวเที่ยวปฐมฤกษ์เพื่อส่งออกสินค้าเกษตรของไทยไปยังประเทศจีน โดยสินค้าเกษตรล็อตแรกคือ ข้าวเหนียวหัก 20 ตู้ น้ำหนัก 500 ตัน จากบริษัทเอกชนใน จ.หนองบัวลำภู เดินทางผ่านด่านหนองคายไปฝั่งประเทศลาวที่ท่าบกท่านาแล้ง ไปยังสถานีเวียงจันทน์ใต้ เข้าประเทศจีนที่ด่านรถไฟโมฮ่านตอนใต้ของมณฑลยูนนาน สู่มหานครฉงชิ่งในภาคตะวันตกของจีน โดยใช้เวลาประมาณ 3-4 วัน ซึ่งเร็วกว่าการขนส่งทางเรือ 4 เท่า ทั้งนี้ รัฐบาลไทยได้มีการหารือกับเอกอัครราชทูตลาวประจำประเทศไทยเพื่อเตรียมความพร้อมสำหรับการขนส่งสินค้าเกษตรอื่น ๆ โดยเฉพาะผลไม้ไทยในฤดูกาลผลิตปี 2565 ซึ่งจะเริ่มขึ้นในเดือน มี.ค.65 นี้ด้วย
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/50850