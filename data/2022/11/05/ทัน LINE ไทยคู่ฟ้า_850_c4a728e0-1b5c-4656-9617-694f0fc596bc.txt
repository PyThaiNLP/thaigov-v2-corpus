รัฐบาลไทย-ข่าวทำเนียบรัฐบาล-ไทยเตรียมจัดแข่งขัน “โมโต จีพี” สนามที่ 18 (30 ก.ย. - 2 ต.ค. 65) กระตุ้นการท่องเที่ยว ขับเคลื่อนเศรษฐกิจประเทศ


วันอังคารที่ 3 พฤษภาคม 2565
ไทยเตรียมจัดแข่งขัน “โมโต จีพี” สนามที่ 18 (30 ก.ย. - 2 ต.ค. 65) กระตุ้นการท่องเที่ยว ขับเคลื่อนเศรษฐกิจประเทศ
.....
กระทรวงสาธารณสุข เผยว่า ประเทศไทยว่างเว้นการจัดการแข่งขัน รายการ "โมโต จีพี" เป็นเวลา 2 ปีแล้ว บวกกับภาพรวมสถานการณ์การแพร่ระบาดของโรคโควิด-19 ในปัจจุบัน มีแนวโน้มที่ดีขึ้น เนื่องจากประชาชนในประเทศได้รับการฉีดวัคซีนแล้วก็ว่า 80% เข็มกระตุ้นกว่า 36%
.
ดังนั้น คณะกรรมการอำนวยการจัดการแข่งขันรถจักรยานยนต์ชิงแชมป์โลก รายการ โมโต จีพี ประจำปี 64 - 69 (6 ปี) จึงเห็นควรให้มีการจัดการแข่งขันรถจักรยานยนต์ชิงแชมป์โลกรายการดังกล่าวในปีนี้
.
ทั้งนี้ จากผลสำเร็จเมื่อปี 62 พบว่า มีนักท่องเที่ยวเดินทางเข้ารับชมการแข่งขันกว่า 50,000 คน และเดินทางท่องเที่ยวต่อในประเทศเมื่อจบการแข่งขัน สร้างเงินหมุนเวียนในระบบเศรษฐกิจโดยรวมกว่า 4,000 ล้านบาท
.
สำหรับมาตรการป้องกันควบคุมโรคโควิด 19 นั้น จะดำเนินงานตามประกาศและข้อกำหนดของคณะกรรมการควบคุมโรคติดต่อ จ.บุรีรัมย์
.
ส่วนมาตรการในการเดินทางเข้าประเทศของผู้เข้าร่วมแข่งขัน ผู้ที่เกี่ยวข้องและนักท่องเที่ยว ให้เป็นไปตามสถานการณ์และประกาศของ ศบค. ย้ำว่า ผู้ที่เดินทางเข้าประเทศต้องได้รับการฉีดวัคซีนโควิด-19 แล้วอย่างน้อย 3 เข็ม
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/54170