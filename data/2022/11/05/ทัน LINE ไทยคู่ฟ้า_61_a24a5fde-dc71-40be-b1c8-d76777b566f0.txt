รัฐบาลไทย-ข่าวทำเนียบรัฐบาล-เยียวยาเต็มที่ – หางานให้ลูกจ้างตกงาน เหตุไฟไหม้ รง.พลาสติก สมุทรปราการ


วันอังคารที่ 6 กรกฎาคม 2564
เยียวยาเต็มที่ – หางานให้ลูกจ้างตกงาน เหตุไฟไหม้ รง.พลาสติก สมุทรปราการ
....
ภายหลังจากควบคุมเพลิงเหตุระเบิดภายในบริษัท หมิงตี้ เคมีคอล จำกัด ซึ่งเป็นโรงงานผลิตเม็ดโฟมพลาสติก ในซอยกิ่งแก้ว 21 ต.บางพลีใหญ่ อ.บางพลี จ.สมุทรปราการ ได้เป็นที่เรียบร้อยแล้ว
.
นอกจากการระดมสรรพกำลังในการให้ความช่วยเหลือและอพยพประชาชนผู้ประสบภัยออกจากที่เกิดเหตุแล้ว รัฐบาลมีความเป็นห่วงลูกจ้างที่ได้รับบาดเจ็บจากเหตุเพลิงไหม้ดังกล่าว และให้สำนักงานประกันสังคมเข้าไปดูแลผู้ประกันตนที่ได้รับบาดเจ็บให้ได้เข้ารับการรักษาพยาบาลตามสิทธิประโยชน์ของการรักษาพยาบาล และสิทธิอื่น ๆ ที่พึงได้ รวมถึงให้กรมการจัดหางานเตรียมหาตำแหน่งงานรองรับกรณีนายจ้างไม่สามารถจ้างลูกจ้างทำงานต่อไปได้
.
อย่างไรก็ตาม จากการตรวจสอบสภาพโรงงานที่เสียหายทั้งหมดไม่สามารถประกอบกิจการต่อไปได้ พนักงานตรวจแรงงานจะได้พูดคุยกับนายจ้างว่าจะดำเนินการต่อไปอย่างไร โดยจะดูแลให้เกิดความเป็นธรรมหากมีการเลิกจ้างลูกจ้างด้วย
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/43500