รัฐบาลไทย-ข่าวทำเนียบรัฐบาล-กิจกรรมจิตอาสาของ สปอ. เพื่อเฉลิมพระเกียรติฯ พระบาทสมเด็จพระเจ้าอยู่หัว


วันพุธที่ 27 กรกฎาคม 2565
พิมพ์
กิจกรรมจิตอาสาของ สปอ. เพื่อเฉลิมพระเกียรติฯ พระบาทสมเด็จพระเจ้าอยู่หัว
กิจกรรมจิตอาสาของ สปอ. เพื่อเฉลิมพระเกียรติฯ พระบาทสมเด็จพระเจ้าอยู่หัว
วันนี้ (26 กรกฎาคม 2565) เวลา 10.00 น. คณะผู้ตรวจราชการกระทรวงอุตสาหกรรม จำนวน 3 ท่าน ได้แก่ นายสมพล โนดไธสง นายเดชา จาตุธนานันท์ และนายวีระกิตติ์ รันทกิจธนวัชร์ พร้อมคณะจิตอาสาสำนักงานปลัดกระทรวงอุตสาหกรรม นำโดย นางสาวลัดดาวัลย์ สันติภิญโญเลิศ ผู้อำนวยการกองตรวจราชการ ร่วมทำกิจกรรมจิตอาสา “อุตสาหกรรมห่วงใยสู้ภัยโควิด” มอบวัสดุอุปกรณ์เพื่อใช้ป้องกันโรค COVID-19 แก่ โรงเรียนที่อยู่ใกล้กระทรวงอุตสาหกรรม 2 แห่ง คือ
1. โรงเรียนวัดจันทรสโมสร บริจาคหน้ากากอนามัย ปริมาณ 8,900 ชิ้น แอลกอฮอล์ จำนวน 40 ลิตร
2. โรงเรียนทีปังกรวิทยาพัฒน์ (วัดโบสถ์) บริจาคหน้ากากอนามัย ปริมาณ 11,000 ชิ้น แอลกอฮอล์ จำนวน 60 ลิตร และบริการฉีดพ่นสเปรย์ฆ่าเชื้อโรค
ซึ่งเป็นหนึ่งในกิจกรรมจิตอาสาบำเพ็ญสาธารณประโยชน์และบำเพ็ญสาธารณกุศล เพื่อเฉลิมพระเกียรติพระบาทสมเด็จพระเจ้าอยู่หัว เนื่องในโอกาสวันเฉลิมพระชนมพรรษา 28 กรกฎาคม 2565 ของสำนักงานปลัดกระทรวงอุตสาหกรรม

ที่มา : https://www.thaigov.go.th/news/contents/details/57330