รัฐบาลไทย-ข่าวทำเนียบรัฐบาล-เพิ่มด่านนำเข้าส่งออกไทย-จีน อำนวยความสะดวกสินค้าเกษตร


วันอาทิตย์ที่ 12 กันยายน 2564
พิมพ์
เพิ่มด่านนำเข้าส่งออกไทย-จีน อำนวยความสะดวกสินค้าเกษตร
วันอาทิตย์ที่ 12 กันยายน 2564
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลเห็นชอบเพิ่มจุดนำเข้าและส่งออกด่านพรมแดนไทย-จีนในภาคผนวกของพิธีสารว่าด้วยข้อกำหนดในการกักกันโรคและตรวจสอบสำหรับการส่งออกและนำเข้าผลไม้ผ่านประเทศที่ 3 รวม 7 ด่าน ประกอบด้วย จุดนำเข้าส่งออกของประเทศจีน จำนวน 6 ด่าน ได้แก่ ด่านหลงปัง ด่านรถไฟโม่ฮาน ด่านสุยโข่ว ด่านเห่อโข่ว ด่านรถไฟเห่อโข่ว และด่านเทียนป่าว ซึ่งเป็นส่วนหนึ่งในการเตรียมความพร้อมเปิดด่านสากลใหม่ของจีน และจุดนำเข้าส่งออกของไทย จำนวน 1 ด่าน คือ ด่านหนองคาย เพื่อรองรับการขนส่งสินค้าผ่านเส้นทางรถไฟความเร็วสูงลาว-จีน โดยทั้ง 7 ด่านนี้ จะช่วยอำนวยความสะดวกแก่ผู้ประกอบการไทยในการส่งออกสินค้าเกษตรไปยังประเทศจีนได้อย่างรวดเร็วมากขึ้น
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/45729