รัฐบาลไทย-ข่าวทำเนียบรัฐบาล-เตรียมฉีดวัคซีนไฟเซอร์เข็มกระตุ้น กลุ่มเด็ก 12 - 17 ปี ผ่านระบบการศึกษา เริ่ม พ.ค. นี้


วันอังคารที่ 19 เมษายน 2565
เตรียมฉีดวัคซีนไฟเซอร์เข็มกระตุ้น กลุ่มเด็ก 12 - 17 ปี ผ่านระบบการศึกษา เริ่ม พ.ค. นี้
.....
กรมควบคุมโรค เตรียมความพร้อมฉีดวัคซีนโควิด-19 ในกลุ่มอายุ 12-17 ปี (ชั้นม.1 - 6) ที่ได้รับวัคซีนโควิด-19 ครบ 2 เข็มแล้ว ให้เข้ารับวัคซีนไฟเซอร์ เป็นเข็มกระตุ้นเข็มที่ 3 และต้องมีระยะห่างจากเข็มที่สอง 4 - 6 เดือนขึ้นไป เพื่อกระตุ้นภูมิคุ้มกัน ซึ่งเป็นการฉีดเข็มกระตุ้นผ่านระบบการศึกษา เพื่อเตรียมพร้อมเปิดเทอมภาคเรียนที่ 1/2565 โดยร่วมมือกับกระทรวงศึกษาธิการ และจะเริ่มฉีดพร้อมกันทั่วประเทศช่วงต้นเดือนพ.ค. 65
.
สำหรับกลุ่มนักเรียนนอกระบบการศึกษา เช่น Home School การจัดการเรียนการสอนที่บ้าน กลุ่มเด็กที่มีโรคประจำตัว 7 กลุ่มโรค 1.โรคอ้วน 2.โรคทางเดินหายใจเรื้อรัง 3.หัวใจและหลอดเลือด 4.ไตวายเรื้อรัง 5.มะเร็งและภูมิคุ้มกันต่ำ 6.เบาหวาน 7.โรคพันธุกรรม รวมทั้งกลุ่มอาการดาวน์ เด็กที่มีภาวะบกพร่องทางระบบประสาทรุนแรง และเด็กที่มีพัฒนาการช้า ให้เข้ารับการฉีดวัคซีนผ่านระบบสถานพยาบาล
.
หากผู้เข้ารับวัคซีนมีเงื่อนไขเฉพาะ หรือมีข้อจำกัดในการรับวัคซีนผ่านระบบการศึกษาให้เข้ารับวัคซีนผ่านระบบสถานพยาบาล โดยให้หน่วยบริการฉีดสามารถพิจารณาฉีดวัคซีนตามดุลพินิจของแพทย์ คำแนะนำจากบริษัทผู้ผลิต ความสมัครใจของผู้ปกครองและผู้รับวัคซีน
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/53700