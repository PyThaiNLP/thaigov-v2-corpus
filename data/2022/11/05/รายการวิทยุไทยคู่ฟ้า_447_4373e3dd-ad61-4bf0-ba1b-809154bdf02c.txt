รัฐบาลไทย-ข่าวทำเนียบรัฐบาล-โครงการพัฒนาอาชีพเสริมรายได้ให้ชุมชนดีพร้อม


วันศุกร์ที่ 5 สิงหาคม 2565
โครงการพัฒนาอาชีพเสริมรายได้ให้ชุมชนดีพร้อม
วันศุกร์ที่ 5 สิงหาคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลฟื้นฟูเศรษฐกิจให้คนในชุมชนที่ได้รับผลกระทบจากโรคโควิด-19 โดยเห็นชอบหลักการโครงการพัฒนาอาชีพเสริมเพิ่มรายได้ให้ชุมชนดีพร้อม กรอบวงเงิน 1,249 ล้านบาท เพื่อจัดกิจกรรมพัฒนาทักษะอาชีพ 4 หลักสูตร ได้แก่ หลักสูตรพัฒนาทักษะอาชีพพื้นฐานด้านการผลิต เช่น กลุ่มอาชีพการทำของใช้ในครัวเรือน หลักสูตรพัฒนาทักษะอาชีพด้านบริการ เช่น กลุ่มอาชีพช่าง หลักสูตรพัฒนาความรู้ด้านผลิตภัณฑ์และบรรจุภัณฑ์เพื่อสร้างมูลค่าเพิ่ม และหลักสูตรพัฒนาทักษะที่จำเป็นต่อการประกอบธุรกิจ เช่น การทำแผนธุรกิจ บัญชี การตลาด ระยะเวลาดำเนินการ 3 เดือน คือ ก.ค.-ก.ย.2565 คาดว่ามีผู้ได้รับประโยชน์กว่า 700,000 คน จากชุมชน 400 พื้นที่ทั่วประเทศ สร้างมูลค่าทางเศรษฐกิจไม่น้อยกว่า 12,490 ล้านบาท
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/57607