รัฐบาลไทย-ข่าวทำเนียบรัฐบาล-เตือน! เพชรบุรี ประจวบฯ และ 13 จังหวัดภาคใต้ เฝ้าระวังสถานการณ์น้ำ 11 – 15 พ.ย. 64


วันพฤหัสบดีที่ 11 พฤศจิกายน 2564
เตือน! เพชรบุรี ประจวบฯ และ 13 จังหวัดภาคใต้ เฝ้าระวังสถานการณ์น้ำ 11 – 15 พ.ย. 64
....
กรมป้องกันและบรรเทาสาธารณภัย (ปภ.) แจ้งเตือนหน่วยงานและประชาชนใน จ.เพชรบุรี ประจวบคีรีขันธ์ และ 13 จังหวัดภาคใต้ (ชุมพร สุราษฎร์ธานี นครศรีธรรมราช พัทลุง สงขลา ปัตตานี ยะลา นราธิวาส ระนอง กระบี่ ภูเก็ต สตูล และตรัง) เฝ้าระวังสถานการณ์น้ำ ในช่วงวันที่ 11 – 15 พ.ย. 64 เนื่องจากยังคงมีฝนตกอย่างต่อเนื่อง ดังนี้
.
1.พื้นที่เฝ้าระวังน้ำท่วมฉับพลันและน้ำป่าไหลหลากที่ลาดเชิงเขา ใน จ.ประจวบคีรีขันธ์ ชุมพร สุราษฎร์ธานี นครศรีธรรมราช สตูล พัทลุง สงขลา ปัตตานี ยะลา และนราธิวาส
2.พื้นที่เฝ้าระวังระดับน้ำในอ่างเก็บน้ำขนาดกลาง เสี่ยงน้ำล้นกระทบพื้นที่ลุ่มต่ำท้ายอ่างเก็บน้ำ ใน จ.เพชรบุรี ประจวบคีรีขันธ์ สุราษฎร์ธานี ระนอง กระบี่ ภูเก็ต และตรัง
3.พื้นที่เฝ้าระวังระดับน้ำเพิ่มขึ้นในพื้นที่ลุ่มต่ำ บริเวณแม่น้ำตาปี จ.สุราษฎร์ธานี, คลองท่าดีและคลองชะอวด จ.นครศรีธรรมราช, ทะเลสาบสงขลา จ.สงขลา, แม่น้ำปัตตานี จ.ยะลา - ปัตตานี, แม่น้ำโก-ลก จ.นราธิวาส
.
และให้จังหวัดจัดเจ้าหน้าที่ติดตามสภาพอากาศและปริมาณน้ำตลอด 24 ชม. พร้อมแจ้งเตือนประชาชนในพื้นที่เสี่ยงให้ทราบล่วงหน้า โดยประชาชนสามารถแจ้งเหตุและขอความช่วยเหลือได้ที่ LINE @1784DDPM, แอปฯ “พ้นภัย”, สายด่วนนิรภัย 1784
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/48086