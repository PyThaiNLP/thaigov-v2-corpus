รัฐบาลไทย-ข่าวทำเนียบรัฐบาล-ขยายโครงการเราเที่ยวด้วยกัน เฟส 4 อีก 1.5 ล้านสิทธิ


วันศุกร์ที่ 24 มิถุนายน 2565
พิมพ์
ขยายโครงการเราเที่ยวด้วยกัน เฟส 4 อีก 1.5 ล้านสิทธิ
วันพฤหัสบดีที่  23 มิถุนายน 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลกระตุ้นการเดินทางท่องเที่ยวภายในประเทศ โดยอนุมัติปรับปรุงโครงการเราเที่ยวด้วยกัน เฟส
4 ซึ่งเป็นการขยายสิทธิเพิ่มอีก 1.5 ล้านสิทธิ รวมเป็น 3.5 ล้านสิทธิ และขยายเวลาโครงการจากเดิมสิ้นสุด
พ.ค. เป็น สิ้นสุด ต.ค.2565 โดยประชาชนยังคงได้รับสิทธิเช่นเดิม เช่น ส่วนลดค่าโรงแรมที่พักร้อยละ 40
ของราคาห้องพักต่อห้องต่อคืน คนละไม่เกิน 10 ห้องหรือ 10 คืน ตลอดโครงการ
ส่วนลดค่าอาหารและค่าเข้าสถานที่ท่องเที่ยวสูงสุด 600 บาท/ห้อง/คืน โดยประชาชนชำระร้อยละ 60
รัฐบาลอุดหนุนร้อยละ 40 ผ่านการตัดเงินจากคูปอง ทั้งนี้ ที่ประชุม ครม.
กำชับให้การท่องเที่ยวแห่งประเทศไทยดำเนินการอย่างโปร่งใส ตรวจสอบได้
และเน้นประชาสัมพันธ์การท่องเที่ยวในกลุ่มจังหวัดเมืองรองเพื่อกระจายรายได้ให้มากขึ้น
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/55987