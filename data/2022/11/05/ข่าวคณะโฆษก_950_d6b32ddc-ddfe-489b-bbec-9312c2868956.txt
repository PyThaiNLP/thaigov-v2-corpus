รัฐบาลไทย-ข่าวทำเนียบรัฐบาล-โฆษกรัฐบาล เผย "นายกฯ" พอใจไทยสามารถจัดการการแพร่ระบาดโควิด -19 สายพันธ์ุโอมิครอน ได้ดี การแพร่ระบาดยังคงมีลักษณะทรงตัว สัดส่วนผู้เสียชีวิตต่ำ


วันจันทร์ที่ 31 มกราคม 2565
พิมพ์
โฆษกรัฐบาล เผย "นายกฯ" พอใจไทยสามารถจัดการการแพร่ระบาดโควิด -19 สายพันธ์ุโอมิครอน ได้ดี การแพร่ระบาดยังคงมีลักษณะทรงตัว สัดส่วนผู้เสียชีวิตต่ำ
โฆษกรัฐบาล เผย "นายกฯ" พอใจไทยสามารถจัดการการแพร่ระบาดโควิด -19 สายพันธ์ุโอมิครอน ได้ดี การแพร่ระบาดยังคงมีลักษณะทรงตัว สัดส่วนผู้เสียชีวิตต่ำ
วันที่ 31 ม.ค. 65 นายธนกร วังบุญคงชนะ โฆษกประจำสำนักนายกรัฐมนตรี เผยสถานการณ์โควิด-19 ในไทย  วันนี้  มีรายงานจำนวนผู้ติดเชื้อโควิด-19 รวม 8,008 ราย จำแนกเป็น ผู้ป่วยจากในประเทศ 7,842 ราย ผู้ป่วยมาจากต่างประเทศ 166 ราย ผู้ป่วยสะสม 217,107 ราย (ตั้งแต่ 1 มกราคม 2565) หายป่วยกลับบ้าน 8,215 ราย หายป่วยสะสม 165,556 ราย (ตั้งแต่ 1 มกราคม 2565) ผู้ป่วยกำลังรักษา 84,319 ราย เสียชีวิต 16 ราย  ล่าสุดไทยยังมีการฉีดวัคซีนแล้วกว่า 116,002,932 โดส ใน 77 จังหวัด แบ่งเป็น จำนวนผู้ได้รับวัคซีน เข็มที่ 1 จำนวน 52,290,140 ราย เข็มที่ 2 จำนวน  48,582,903  ราย เข็มที่ 3 จำนวน 14,141,210 ราย  และเข็มที่ 4 จำนวน 988,679 ราย ขณะที่ข้อมูลสถิติการฉีดวัคซีนโควิด-19 ทั่วโลกแล้ว 10,107 ล้านโดส ใน 205 ประเทศ/เขตปกครอง โดยขณะนี้อัตราการฉีดล่าสุดรวมกันทั่วโลกที่ 32 ล้านโดสต่อวัน และมีแนวโน้มที่เพิ่มขึ้นอย่างต่อเนื่อง ในขณะที่สหรัฐอเมริกามีจำนวนการฉีดวัคซีนสูงที่สุดที่ 538 ล้านโดส โดยมีชาวอเมริกันกว่า 212 ล้านคนได้รับวัคซีนครบ 2 โดสแล้ว  ด้านอาเซียนขณะนี้ทุกประเทศได้ฉีดวัคซีนป้องกันโรคโควิด-19 แล้ว มียอดรวมกันที่ประมาณ 899.1 ล้านโดส โดยบรูไนฉีดวัคซีนในสัดส่วนประชากรมากที่สุดในภูมิภาค (94.8% ของประชากร) ในขณะที่อินโดนีเซียฉีดวัคซีนในจำนวนมากที่สุดที่ 316.7 ล้านโดส
โฆษกประจำสำนักนายกรัฐมนตรี กล่าวว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม  ติดตามสถานการณ์โดยรวมของประเทศไทย หลังจากมีการติดเชื้อการระบาดสายพันธุ์โอมิครอนตั้งแต่ปลาย ๆ ปีที่แล้วถึงปีนี้  ลักษณะคงตัว  ถือว่าไทยยังมีการจัดการในระดับดี   สัดส่วนผู้เสียชีวิตต่อจำนวนผู้ป่วยต่ำ อัตราผู้ป่วยมีลักษณะทรงตัว  ผู้ป่วยสามารถเข้าถึงการรักษาพยาบาล โดยเตียงและเวชภัณฑ์ ขณะที่รัฐบาลสามารถจัดหาวัคซีนได้ครอบคลุมกลุ่มเป้าหมายทั้งกลุ่มเปราะบาง กลุ่ม 608 บุคคลทั่วไป เชื่อว่าประเทศไทยและคนไทยจะสามารถอยู่ร่วมกับโควิด-19 ควบคู่กับการดำเนินกิจกรรมทางเศรษฐกิจได้ต่อไป
..........................

ที่มา : https://www.thaigov.go.th/news/contents/details/51072