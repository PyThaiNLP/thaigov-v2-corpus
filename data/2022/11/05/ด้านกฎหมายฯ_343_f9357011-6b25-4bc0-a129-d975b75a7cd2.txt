รัฐบาลไทย-ข่าวทำเนียบรัฐบาล-รองปลัดกระทรวงยุติธรรม เข้าร่วมประชุมคณะอนุกรรมการพัฒนาระบบเทคโนโลยีสารสนเทศกระบวนการยุติธรรม ครั้งที่ ๓/๒๕๖๔


วันพุธที่ 8 ธันวาคม 2564
พิมพ์
รองปลัดกระทรวงยุติธรรม เข้าร่วมประชุมคณะอนุกรรมการพัฒนาระบบเทคโนโลยีสารสนเทศกระบวนการยุติธรรม ครั้งที่ ๓/๒๕๖๔
รองปลัดกระทรวงยุติธรรมเข้าร่วมประชุมคณะอนุกรรมการพัฒนาระบบเทคโนโลยีสารสนเทศกระบวนการยุติธรรม ครั้งที่ ๓/๒๕๖๔ ผ่านระบบการประชุมทางไกล
ในวันพฤหัสบดีที่ ๘ ธันวาคม ๒๕๖๔ เวลา ๑๓.๓๐ น. นางอรัญญา ทองน้ำตะโก รองปลัดกระทรวงยุติธรรม
เข้าร่วมประชุมคณะอนุกรรมการพัฒนาระบบเทคโนโลยีสารสนเทศกระบวนการยุติธรรม ครั้งที่ ๓/๒๕๖๔ ซึ่งเป็นการประชุมผ่านระบบออนไลน์ โดยมี ดร.ทวีศักดิ์ กออนันตกูล เป็นประธานการประชุม พร้อมด้วย พ.ต.ท.พงษ์ธร ธัญญสิริ ผู้อำนวยการสำนักงานกิจการยุติธรรม และนายชัยวัฒน์ ร่างเล็ก รองผู้อำนวยการสำนักงานกิจการยุติธรรม อนุกรรมการและเลขานุการเข้าร่วมการประชุม
สาระสำคัญในการประชุมประกอบไปด้วยผลการดำเนินงานคณะอนุกรรมการพัฒนาระบบเทคโนโลยีสารสนเทศกระบวนการยุติธรรม ประจำปีงบประมาณ พ.ศ. ๒๕๖๔ ผลการดำเนินงานแผนแม่บทกระบวนการยุติธรรมแห่งชาติ พ.ศ. ๒๕๖๒ – ๒๕๖๕ ยุทธศาสตร์ที่ ๕ การขับเคลื่อนกระบวนการยุติธรรมด้วยดิจิทัล
ผลการดำเนินการตามข้อเสนอแนะ ที่ ๒/๒๕๖๐ ของคณะกรรมการสิทธิมนุษยชนแห่งชาติ กรณีที่คณะกรรมการพัฒนาการบริหารงานยุติธรรมแห่งชาติ (กพยช.) ประสานกับสำนักงานศาลยุติธรรม ให้นำระบบถ่ายทอดภาพและเสียงในลักษณะการประชุมทางจอภาพมาใช้กับกระบวนพิจารณาคดีของศาล
โดยมีการร่วมพิจารณาเห็นชอบกรอบการดำเนินงานของอนุกรรมการพัฒนาระบบเทคโนโลยีสารสนเทศกระบวนการยุติธรรม ประจำปีงบประมาณ พ.ศ. ๒๕๖๕ แนวทางการจัดทำแผนแม่บทเทคโนโลยีสารสนเทศกระบวนการยุติธรรม พ.ศ.๒๕๖๖ - ๒๕๖๙ และมีข้อสังเกตจากอนุกรรมการ ซึ่งฝ่ายเลขาฯจะดำเนินการปรับปรุงเพิ่มเติม และแนวทางการขับเคลื่อนศูนย์แลกเปลี่ยนข้อมูลกระบวนการยุติธรรม (DXC)

ที่มา : https://www.thaigov.go.th/news/contents/details/49259