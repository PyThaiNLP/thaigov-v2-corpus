รัฐบาลไทย-ข่าวทำเนียบรัฐบาล-ปลัดเกษตรฯ บรรยายพิเศษ Agri challenge Next Normal งานประชุมวิชาการกรมพัฒนาที่ดิน ประจำปี 2565 “60 ปี


วันอังคารที่ 23 สิงหาคม 2565
ปลัดเกษตรฯ บรรยายพิเศษ Agri challenge Next Normal งานประชุมวิชาการกรมพัฒนาที่ดิน ประจำปี 2565 “60 ปี
ปลัดเกษตรฯ บรรยายพิเศษ Agri challenge Next Normal งานประชุมวิชาการกรมพัฒนาที่ดิน ประจำปี 2565 “60 ปี กรมพัฒนาที่ดิน การเปลี่ยนแปลงในทศวรรษหน้า สู่การพัฒนาที่ดินยั่งยืน”เน้นย้ำปรับตัวสู่ยุคNext Normal โอกาสทองของภาคเกษตรไทย
ดร.ทองเปลว กองจันทร์ ปลัดกระทรวงเกษตรและสหกรณ์ บรรยายพิเศษ หัวข้อ “AgrichallengeNextNormalเหลี่ยวหลัง แลหน้า รองรับ NextNormal มุ่งขับเคลื่อนภาคเกษตรอย่างยั่งยืน” และเป็นประธานมอบรางวัลผลงานวิชาการดีเด่นภาคบรรยาย ผลงานวิชาการดีเด่นภาคนิทรรศการ และรางวัลปรับเปลี่ยนการใช้ประโยชน์ที่ดินในการบริหารจัดการพื้นที่เกษตรกรรมตามแผนที่การเกษตรเชิงรุก ภายในงานประชุมวิชาการกรมพัฒนาที่ดิน ประจำปี 2565“60 ปี กรมพัฒนาที่ดิน การเปลี่ยนแปลงในทศวรรษหน้า สู่การพัฒนาที่ดินยั่งยืน” ณ โรงแรมรอยัล ภูเก็ต ซิตี้ อำเภอเมือง จังหวัดภูเก็ต โดยมีนางสาวเบญจพร ชาครานนท์ อธิบดีกรมพัฒนาที่ดิน คณะผู้ตรวจราชการกระทรวงเกษตรและสหกรณ์ พร้อมด้วยผู้บริหารและข้าราชการสังกัดกรมพัฒนาที่ดิน เข้าร่วม
ดร.ทองเปลว เปิดเผยว่า การบรรยายพิเศษในวันนี้ มุ่งหวังในการสร้างความเข้าใจแนวทางการดำเนินงานของกระทรวงเกษตรฯ และพัฒนาการทำงานไปในทิศทางเดียวกัน เพื่อให้การดำเนินงานเกิดการบูรณาการอย่างมีประสิทธิภาพมากยิ่งขึ้น ซึ่งนโยบาย “Agri challenge Next Normal 2022” ของกระทรวงเกษตรฯ จึงเป็นนโยบายสำคัญที่มุ่งขับเคลื่อนยุทธศาสตร์ชาติ นโยบายรัฐบาล และนโยบายกระทรวง ให้บรรลุเป้าหมายในการแก้ไขปัญหาเฉพาะหน้าให้เกษตรกร โดยการวางรากฐานการทำงานของกระทรวงเกษตรฯ เพื่อรองรับความปกติใหม่ (New Normal) และสร้างเอกภาพในการขับเคลื่อนภารกิจของกระทรวงเกษตรและสหกรณ์ สำหรับกรมพัฒนาที่ดินมีความเชื่อมโยงของแผนนโยบายสำคัญกับภารกิจของกระทรวงเกษตรและสหกรณ์ มีโครงสร้างและกลไกการขับเคลื่อนนโยบายสู่การปฏิบัติ รวมถึงเป็นส่วนสำคัญที่พาภาคเกษตรไทยมุ่งสู่ความสำเร็จ สร้างการขับเคลื่อนภาคการเกษตรอย่างยั่งยืน
“การขับเคลื่อนภาคเกษตร ยังคงต้องมุ่งเน้นเป้าหมายยุทธศาสตร์ชาติที่ต้องการให้ “ประเทศไทยเป็นหนึ่งในผู้เล่นสำคัญด้านการผลิตและการค้าสินค้าเกษตรในเวทีโลก” รวมทั้งเป้าหมายนโยบายและแผนพัฒนาเศรษฐกิจและสังคมแห่งชาติและแผนอื่นๆที่เกี่ยวข้องกับด้านการเกษตร เพื่อความอยู่ดีมีสุขของเกษตรกร โดยพิจารณาสถานการณ์และแนวโน้มที่เกี่ยวข้องในทุกระดับ ทั้งสถานการณ์โลกที่เกี่ยวข้องกับด้านการเกษตร โอกาสและภัยคุกคามของภาคเกษตรจากสถานการณ์การแพร่ระบาดของโควิด-19 ที่เร่งให้โลกเข้าสู่ยุค Next Normal อย่างรวดเร็ว โดยปี 2565 ถือเป็นช่วงเวลาที่มีความสำคัญอย่างยิ่ง ในการปรับแนวทางการทำงานของกระทรวงฯการพัฒนากำลังคนภาคเกษตร พัฒนากระบวนการทำงาน ผลักดันวิจัยและนวัตกรรมเกษตร และยกระดับความร่วมมือเครือข่ายการพัฒนาภาคเกษตรจากทุกภาคส่วน โดยเฉพาะด้านนโยบายความยั่งยืนในระบบอาหารสัมพันธ์กับปัจจัยการผลิต ทรัพยากรธรรมชาติ และระบบนิเวศ โดยหัวใจสำคัญในการผลักดันความยั่งยืนให้เกิดขึ้นอยู่ที่การบริหารจัดการที่ดีและมีประสิทธิภาพ เพื่อลดการสูญเสียตลอดห่วงโซ่อุปทาน และลดผลกระทบต่อสังคมและสิ่งแวดล้อม อาทิ การบริหารจัดการน้ำ การบริหารจัดการดิน การบริหารจัดการพันธุ์พืช BCG Model ตลอดจนการทำเกษตรโดยใช้ตลาดนำการผลิต ดังนั้นการเพิ่มประสิทธิภาพการดำเนินงานของหน่วยงานในสังกัดกระทรวงเกษตรและสหกรณ์ จะเป็นแรงขับเคลื่อนเพื่อให้เกิดการพัฒนาอย่างก้าวกระโดด ไปในทิศทางที่ถูกต้อง และบรรลุเป้าหมายการพัฒนาภาคเกษตรที่มุ่งหวัง มุ่งมั่นผลักดันเป้าหมายยุทธศาสตร์ชาติ ดร.ทองเปลว กล่าว

ที่มา : https://www.thaigov.go.th/news/contents/details/58336