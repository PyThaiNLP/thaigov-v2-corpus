รัฐบาลไทย-ข่าวทำเนียบรัฐบาล-ดีอีเอส MOU ร่วม 9 หน่วยงานบูรณาการระบบอํานวยความสะดวกแก่ผู้เดินทางทั้งคนต่างประเทศ-คนไทย


วันศุกร์ที่ 1 กรกฎาคม 2565
ดีอีเอส MOU ร่วม 9 หน่วยงานบูรณาการระบบอํานวยความสะดวกแก่ผู้เดินทางทั้งคนต่างประเทศ-คนไทย
ดีอีเอส MOU ร่วม 9 หน่วยงานบูรณาการระบบอํานวยความสะดวกแก่ผู้เดินทางทั้งคนต่างประเทศ-คนไทย
เมื่อวันที่ 1 กรกฎาคม 2565 ดร.ณัฐพล ณัฏฐสมบูรณ์รองปลัดกระทรวงดิจิทัลเพื่อเศรษฐกิจและสังคม ปฏิบัติราชการแทน ปลัดกระทรวงดิจิทัลเพื่อเศรษฐกิจและสังคม ร่วมพิธีบันทึกข้อตกลงความร่วมมือ การบูรณาการระบบอํานวยความสะดวกแก่ผู้เดินทาง ร่วมกับ 9 หน่วยงาน สํานักงานปลัดกระทรวงการท่องเที่ยวและกีฬา สํานักงานปลัดกระทรวงดิจิทัลเพื่อเศรษฐกิจและสังคม กรมสรรพากร กระทรวงการคลัง กรมการกงสุล กระทรวงการต่างประเทศ กรมควบคุมโรค กระทรวงสาธารณสุข การท่องเที่ยวแห่งประเทศไทย กระทรวงการท่องเที่ยวและกีฬา กองบัญชาการตํารวจท่องเที่ยว สํานักงานคณะกรรมการกํากับและส่งเสริมการประกอบธุรกิจประกันภัย และ บริษัท ท่าอากาศยานไทย จํากัด (มหาชน)
ในการนี้ กระทรวงการท่องเที่ยวและกีฬา ซึ่งมีภารกิจและหน้าที่เกี่ยวกับการส่งเสริม สนับสนุนและพัฒนาอุตสาหกรรมการท่องเที่ยว เป็นผู้รับผิดชอบ นําไปสู่การพัฒนาระบบเว็บท่า (Web Portal) ในชื่อ “Entry Thailand” (www.entrythailand.go.th) เพื่ออํานวย ความสะดวกให้กับผู้เดินทางทั้งชาวไทยและชาวต่างชาติในการเดินทางเข้าประเทศ ตลอดจนสร้างกลไก การดําเนินงานที่เชื่อมโยงสอดรับกับแนวนโยบายรัฐบาล
สำหรับวัตถุประสงค์การบันทึกข้อตกลงในครั้งนี้ เพื่อบูรณาการความร่วมมือร่วมกันของหน่วยงานภาครัฐในการพัฒนาระบบที่มีความครบถ้วนในการบริหารจัดการที่จะสามารถอํานวยความสะดวกให้แก่นักท่องเที่ยว นับตั้งแต่ก่อนเดินทางเข้าราชอาณาจักรไทยระหว่างพํานัก จนกระทั่งเดินทางกลับออก จากราชอาณาจักรไทย เพื่อเชื่อมโยงข้อมูลและแอปพลิเคชันการให้บริการด้านการท่องเที่ยวที่สำคัญตรงตามข้อกําหนดในมาตรการการควบคุมโรคของรัฐบาลและความต้องการของนักท่องเที่ยว  ตั้งแต่ก่อนเดินทางเข้าราชอาณาจักรไทย ระหว่างพํานัก จนกระทั่งเดินทางกลับออกจากราชอาณาจักรไทย
เพื่อใช้เป็นเครื่องมือช่วยค้นหาข้อมูลได้ทุกกระบวนการเกี่ยวกับการเดินทางเข้า-ออก ราชอาณาจักรไทย  และเพื่อประโยชน์ของผู้ประกอบการในการเพิ่มช่องทางการเสนอขายที่พักที่ได้รับการ รับรองมาตรฐานความปลอดภัยด้านสุขอนามัย (Amazing Thailand Safety & Health  Administration) ให้กับนักท่องเที่ยว
ทั้งนี้ กระทรวงการท่องเที่ยวและกีฬา เป็นผู้ออกแบบแพลตฟอร์มข้อมูลกลาง รวบรวมลิงค์ก์เว็บไซต์ และข้อมูลสำคัญซึ่งมีการเชื่อมโยงของระบบต่าง ๆ เข้าไว้ด้วยกัน ได้แก่ แอปพลิเคชัน Thailand Pass เรื่องการตรวจสอบและออกใบรับรองการได้รับวัคซีนของกระทรวงดิจิทัลเพื่อเศรษฐกิจและสังคม แอปพลิเคชันหมอชนะของกรมควบคุมโรค เรื่องของการขอ e-Visa ผ่านระบบอิเล็กทรอนิกส์ของกรม การกงสุล เรื่องการซื้อประกันสุขภาพและการตรวจสอบประกัน COVID ก่อนเข้าประเทศของสํานักงาน คณะกรรมการกํากับและส่งเสริมการประกอบธุรกิจประกันภัย เรื่องการค้นหาข้อมูลด้านการท่องเที่ยว ในราชอาณาจักรไทยจากเว็บไซต์ Thailand Tourism Directory และ TAT News ของการท่องเที่ยว แห่งประเทศไทย เรื่องตารางเที่ยวบินของบริษัท ท่าอากาศยานไทย จํากัด (มหาชน) เรื่องการขอคืนภาษีสินค้า (Tax Refund) ของกรมสรรพากร และแอปพลิเคชัน Tourist Police l Lert U ของกองบัญชาการตํารวจท่องเที่ยว อย่างไรก็ตาม บันทึกความเข้าใจฉบับนี้มีผลใช้บังคับเป็นระยะเวลา ๓ ปี นับแต่วันที่ทั้งเก้าฝ่ายลงนามร่วมกัน
***********************

ที่มา : https://www.thaigov.go.th/news/contents/details/56430