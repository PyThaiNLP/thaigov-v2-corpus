รัฐบาลไทย-ข่าวทำเนียบรัฐบาล-นายศักดิ์สยาม ชิดชอบ รัฐมนตรีว่าการกระทรวงคมนาคม ประชุมการเตรียมความพร้อมด้านคมนาคมเพื่อรองรับการเปิดประเทศรับนักท่องเที่ยวต่างชาติ


วันศุกร์ที่ 18 มิถุนายน 2564
นายศักดิ์สยาม ชิดชอบ รัฐมนตรีว่าการกระทรวงคมนาคม ประชุมการเตรียมความพร้อมด้านคมนาคมเพื่อรองรับการเปิดประเทศรับนักท่องเที่ยวต่างชาติ
เพื่อเตรียมความพร้อมด้านคมนาคมเพื่อรองรับการเปิดประเทศรับนักท่องเที่ยวต่างชาติของ 10 จังหวัดนำร่อง ในไตรมาสที่ 3 และไตรมาสที่ 4 ของปี 2564
นายศักดิ์สยาม ชิดชอบ รัฐมนตรีว่าการกระทรวงคมนาคม ประชุมการเตรียมความพร้อมด้านคมนาคมเพื่อรองรับการเปิดประเทศรับนักท่องเที่ยวต่างชาติ เวลา 13.30 น. ด้วย  Application “Zoom” โดยมีผู้บริหารระดับสูงของกระทรวงคมนาคม ประกอบด้วย นายชยธรรม์ พรหมศร ปลัดกระทรวงคมนาคม นายพิศักดิ์ จิตวิริยะวศิน รองปลัดกระทรวงคมนาคม หัวหน้ากลุ่มภารกิจการพัฒนาโครงสร้างพื้นฐานด้านทางหลวง นายสรพงศ์ ไพฑูรย์พงษ์ รองปลัดกระทรวงคมนาคม หัวหน้ากลุ่มภารกิจด้านการขนส่ง และผู้บริหารหน่วยงานที่เกี่ยวข้อง เข้าร่วมการประชุม
การประชุมครั้งนี้เป็นการเตรียมความพร้อมด้านคมนาคมเพื่อรองรับการเปิดประเทศรับนักท่องเที่ยวต่างชาติของ 10 จังหวัดนำร่อง ในไตรมาสที่ 3 และไตรมาสที่ 4 ของปี 2564 โดยมีจังหวัดภูเก็ตเป็นจังหวัดนำร่องจังหวัดแรกในวันที่ 1 ก.ค. 2564 ตามแนวทาง Phuket Sandbox และจะขยายไปยังพื้นที่อื่นๆ จำนวน  9 แห่ง (พังงา  กระบี่  เกาะสมุย  ชลบุรี (พัทยา) เชียงใหม่ กรุงเทพ  ชะอำ  หัวหิน และบุรีรัมย์) เป็นลำดับซึ่งหน่วยงานในสังกัดกระทรวงคมนาคมได้จัดเตรียมความพร้อมด้านคมนาคมเพื่อรองรับการเปิดรับนักท่องเที่ยวต่างชาติในพื้นที่ดังกล่าวครบถ้วนทุกด้าน คือ
- ทางอากาศ (สำนักงานการบินพลเรือนแห่งประเทศไทย บริษัท ท่าอากาศยานไทย จำกัด (มหาชน) และกรมท่าอากาศยาน)
- ทางน้ำ (กรมเจ้าท่า)
- ทางบก (กรมการขนส่งทางบก)
- ทางราง (กรมการขนส่งทางราง และการรถไฟแห่งประเทศไทย)
โดยนายศักดิ์สยาม ชิดชอบ รัฐมนตรีว่าการกระทรวงคมนาคมได้รับทราบการเตรียมความพร้อมฯ และมีข้อสั่งการ ดังนี้
1. ให้ทุกหน่วยงานจัดทำ Checklist และ Timeline เพื่อตรวจสอบความพร้อมตามมาตรฐานสาธารณสุข และมาตรฐานด้านความปลอดภัย ในการรับนักท่องเที่ยวต่างชาติที่จะเดินทางเข้ามาในประเทศไทย เพื่อสร้างความมั่นใจด้านคมนาคมในการเดินทาง
2. ให้ทุกหน่วยงานให้ความสำคัญกับการมี Service Mind ในการให้บริการนักท่องเที่ยวต่างชาติเพื่อให้เกิด First Impression ในการเดินทางเข้ามาท่องเที่ยวในประเทศไทย และเตรียมความพร้อมในกรณี Emergency Case
3. ให้ทุกหน่วยงานให้ความสำคัญกับการฉีดวัคซีนให้แก่เจ้าหน้าที่ด่านหน้าให้ครบ 100% เพื่อสร้างภูมิคุ้มกันหมู่  รวมทั้งพิจารณาการตรวจระดับภูมิคุ้มกันภายหลังการฉีดวัคซีนครบ 2 เข็มแล้ว

ที่มา : https://www.thaigov.go.th/news/contents/details/42836