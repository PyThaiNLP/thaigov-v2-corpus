รัฐบาลไทย-ข่าวทำเนียบรัฐบาล-เปิดหลักเกณฑ์ช่วยเหลือเกษตรกรผู้ประสบภัยน้ำท่วม สูงสุด 30 ไร่/ครัวเรือน


วันเสาร์ที่ 16 ตุลาคม 2564
เปิดหลักเกณฑ์ช่วยเหลือเกษตรกรผู้ประสบภัยน้ำท่วม สูงสุด 30 ไร่/ครัวเรือน
....
กระทรวงเกษตรและสหกรณ์พร้อมช่วยเหลือเยียวยาพี่น้องเกษตรกรที่พื้นที่เพาะปลูกได้รับความเสียหายจากสถานการณ์น้ำท่วม/ ภัยพิบัติอื่น ๆ ตามระเบียบกระทรวงการคลังฯ โดยจะต้องเป็นเกษตรกรที่ขึ้นทะเบียนกับกรมส่งเสริมการเกษตรก่อนเกิดภัยพิบัติ จึงจะได้รับการช่วยเหลือตามพื้นที่เสียหายจริง ครัวเรือนละไม่เกิน 30 ไร่ ดังนี้
.
✅ข้าว 1,340 บาทต่อไร่
✅พืชไร่และพืชผัก 1,980 บาทต่อไร่
✅ไม้ผลไม้ยืนต้นและอื่น ๆ 4,048 บาทต่อไร่
.
หลังจากที่ ผวจ. ได้ประกาศเขตการให้ความช่วยเหลือผู้ประสบภัยพิบัติกรณีฉุกเฉินแล้ว เกษตรกรต้องยื่นแบบขอรับการช่วยเหลือ (กษ 01) โดยให้ ผญบ./ กำนัน/ อบต. หรือนายกเทศมนตรีรับรอง จากนั้นจะมีการตรวจสอบทะเบียนเกษตรกรและพื้นที่เสียหายจริง เพื่อช่วยเหลือตามขั้นตอนต่อไป
.
สอบถามเพิ่มเติมได้ที่ สนง.เกษตรจังหวัด หรือกรมส่งเสริมการเกษตร โทร. 02-579-0121 ถึง 27
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/47056