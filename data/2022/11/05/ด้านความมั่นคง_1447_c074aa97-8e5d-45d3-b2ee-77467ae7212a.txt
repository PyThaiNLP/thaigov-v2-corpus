รัฐบาลไทย-ข่าวทำเนียบรัฐบาล-รมว.เฮ้ง ห่วงใย ส่ง 'ที่ปรึกษา' รุดเยี่ยมผู้ประกันตนบาดเจ็บจากเหตุรถยนต์เสียหลักพุ่งชนเสาไฟฟ้า


วันศุกร์ที่ 19 สิงหาคม 2565
พิมพ์
รมว.เฮ้ง ห่วงใย ส่ง 'ที่ปรึกษา' รุดเยี่ยมผู้ประกันตนบาดเจ็บจากเหตุรถยนต์เสียหลักพุ่งชนเสาไฟฟ้า
รมว.เฮ้ง ห่วงใย ส่ง 'ที่ปรึกษา' รุดเยี่ยมผู้ประกันตนบาดเจ็บจากเหตุรถยนต์เสียหลักพุ่งชนเสาไฟฟ้า
เมื่อวันที่ 19 สิงหาคม 2565 เวลา 10.00 น. นายสุชาติ ชมกลิ่น รัฐมนตรีว่าการกระทรวงแรงงาน มอบหมายให้ นางธิวัลรัตน์ อังกินันทน์ ที่ปรึกษารัฐมนตรีว่าการกระทรวงแรงงาน พร้อมด้วย นางรัศมี สุจโต ประกันสังคมจังหวัดเพชรบุรี เยี่ยมผู้ประกันตนที่ได้รับบาดเจ็บจากเหตุการณ์รถยนต์ฟอร์จูนเนอร์ เสียหลักชนกับเสาไฟฟ้าเป็นเหตุให้มีผู้ประสบ อันตรายเสียชีวิต 1 รายบาดเจ็บ 2 ราย
นางธิวัลรัตน์ อังกินันทน์ ที่ปรึกษารัฐมนตรีว่าการกระทรวงแรงงาน เปิดเผยว่า นายสุชาติ ชมกลิ่น รัฐมนตรีว่าการกระทรวงแรงงาน ได้มีความห่วงใยผู้ประกันตนที่ประสบเหตุการณ์ดังกล่าวจึงได้มอบหมายให้ตนลงพื้นที่มอบของเยี่ยมสร้างขวัญกำลังใจให้ผู้ประกันตนที่ได้รับบาดเจ็บจากเหตุการณ์อุบัติเหตุรถยนต์ฟอร์จูนเนอร์ เสียหลักชนกับเสาไฟฟ้า เมื่อวันพฤหัสบดีที่ 18 สิงหาคมที่ผ่านมา เป็นเหตุให้มีผู้ประสบอันตรายเสียชีวิต 1 ราย บาดเจ็บ 2 ราย เหตุเกิดบริเวณถนนเพชรเกษมล่องใต้ ในพื้นที่อาเภอเขาย้อย จังหวัดเพชรบุรี จากการตรวจสอบพบผู้ว่าผู้ประสบอุบัติเหตุประกอบด้วย นายการัณย์ ศุภกิจวิเลขการ ตำแหน่ง ผู้อำนวยการสถาบันส่งเสริมและพัฒนาปิดทองหลังพระสืบสานแนวพระราชดาริ อดีตผู้ว่าราชการจังหวัดชุมพร เสียชีวิต (ไม่เป็นผู้ประกันตน) นาย ดำรงศักดิ์ หลวงไกร พนักงานขับรถยนต์ (เป็นผู้ประกันตน) ได้รับบาดเจ็บช่องท้องและบริเวณลำคอเข้ารักษาเบื้องต้นที่ โรงพยาบาลเพชรรัชต์ และนายจำเริญยุติธรรม (เป็นข้าราชการบำนาญ) ทำงานกับสถานประกอบการ มูลนิธิปิดทองหลังพระ สืบสานแนวพระราชดาริ อยู่ในความรับผิดชอบของ สำนักงาน ประกันสังคมกรุงเทพมหานครพื้นที่ 1 และจากการประสานงานเบื้องต้นทราบว่าทั้งหมดกาลังเดินทางไปปฏิบัติหน้าที่ ถือว่าได้รับบาดเจ็บเนื่องจากการทำงานกองทุนเงินทดแทน ผู้บาดเจ็บชื่อนายดำรงศักดิ์ หลวงไกร ผู้ประกันตนมาตรา 33 โดยสำนักงานประกันสังคมจังหวัดเพชรบุรีประสานนายจ้างให้ยื่นแบบแจ้งการประสบอันตราย และหนังสือส่งตัวลูกจ้างเข้ารับการรักษาพยาบาล พร้อมชี้แจงสิทธิประโยชน์จากกองทุนเงินทดแทนประกอบด้วยค่ารักษาพยาบาล ค่าทดแทนการขาดรายได้ ประสานสานักงานประกันสังคมกรุงเทพมหานครพื้นที่ 1 ทราบ เพื่อดำเนินการส่วนที่เกี่ยวข้องเรียบร้อยแล้ว  ทั้งนี้ได้ลงพื้นที่เยี่ยมผู้ประกันตนที่ได้รับบาดเจ็บ ณ โรงพยาบาลเพชรรัตน์ โดยมีนายแพทย์ทนง สุนทรปกรณ์กิจ ผู้อำนวยการโรงพยาบาลมหาชัยเพชรรรัชต์ พร้อมบุคคลากรทางการแพทย์ ให้การต้อนรับ
นางธิวัลรัตน์ อังกินันทน์ ที่ปรึกษารัฐมนตรีว่าการกระทรวงแรงงาน กล่าวต่อไปว่า จากเหตุการณ์ดังกล่าว ตนในนามกระทรวงแรงงาน ขอเป็นกำลังใจให้ผู้ประกันตนที่ได้รับบาดเจ็บดังกล่าว และขอแสดงความเสียใจ ต่อครอบครัวผู้เสียชีวิต พร้อมได้กำชับให้เจ้าหน้าที่สำนักงานประกันสังคมทั่วประเทศดูแลลูกจ้าง ผู้ประกันตน ให้ได้รับสิทธิประโยชน์ครบถ้วนถูกต้อง และเข้าถึงผู้ที่ได้รับความเดือดร้อน อย่างรวดเร็ว ทันท่วงที
+++++++++++++++++++
กองเผยแพร่และประชาสัมพันธ์
19 สิงหาคม 2565

ที่มา : https://www.thaigov.go.th/news/contents/details/58205