รัฐบาลไทย-ข่าวทำเนียบรัฐบาล-โฆษกรัฐบาลเผยแม้ ศบค. ผ่อนคลายมาตรการ "นายกฯ" ยังขอให้ประชาชนปฏิบัติตามมาตรการ 2U อย่างแข็งขัน เพื่อร่วมเปลี่ยนผ่านประเทศไทยสู่ระยะ Post-pandemic


วันเสาร์ที่ 18 มิถุนายน 2565
พิมพ์
โฆษกรัฐบาลเผยแม้ ศบค. ผ่อนคลายมาตรการ "นายกฯ" ยังขอให้ประชาชนปฏิบัติตามมาตรการ 2U อย่างแข็งขัน เพื่อร่วมเปลี่ยนผ่านประเทศไทยสู่ระยะ Post-pandemic
โฆษกรัฐบาลเผยแม้ ศบค. ผ่อนคลายมาตรการ "นายกฯ" ยังขอให้ประชาชนปฏิบัติตามมาตรการ 2U อย่างแข็งขัน เพื่อร่วมเปลี่ยนผ่านประเทศไทยสู่ระยะ Post-pandemic วันนี้  พบผู้ติดเชื้อโควิด-19 รายใหม่ 2,272 ราย
วันนี้ (18 มิ.ย.65) นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชานายกรัฐมนตรีและรัฐมนตรีว่าการกระทรวงกลาโหม ย้ำแม้คณะกรรมการบริหารสถานการณ์การแพร่ระบาดของโรคติดเชื้อไวรัสโคโรนา 2019 (ศบค.) ได้ผ่อนคลายมาตรการต่างๆ เพื่อให้มีการประกอบกิจการ กิจกรรมการผ่อนคลายมากขึ้น ทั้งการปรับเป็นพื้นที่สีเขียวทั้งหมดทั่วประเทศ ผ่อนคลายมาตรการสังคม ชุมชนและองค์กรเปลี่ยน เพื่อร่วมเปลี่ยนผ่านประเทศไทยสู่ระยะ Post-pandemic  ต่อไป  อย่างไรก็ตาม นายกรัฐมนตรี ยังต้องขอความร่วมมือประชาชนให้ยังคงยึดปฏิบัติตามมาตรด้านสาธารณสุข มาตรการ 2U  อย่างแข็งขัน ได้แก่  การป้องกันการติดเชื้อแบบครอบจักรวาล (Universal Prevention) ซึ่งเป็นการป้องกันตนเองขั้นสูงสุดตลอดเวลาของทุกคน และเร่งรัดฉีดวัคซีนเข็มกระตุ้น (Universal Vaccination) โดยเฉพาะในกลุ่ม 608 เพื่อลดอาการรุนแรงและเสียชีวิต
สำหรับสถานการณ์การแพร่ระบาดของโควิด-19 วันนี้ (18 มิถุนายน 2565)  พบผู้ติดเชื้อโควิด-19 รายใหม่ ผู้ป่วยใหม่จำนวน 2,272 ราย จำแนกเป็น ผู้ป่วยในประเทศ 2,266 ราย และผู้ป่วยมาจากต่างประเทศ 6 ราย รวมผู้ป่วยสะสม2,273,717 ราย (ตั้งแต่ 1 มกราคม 2565)  ขณะที่หายป่วยกลับบ้าน 1,964 ราย รวมหายป่วยสะสม 2,276,898 ราย(ตั้งแต่ 1 มกราคม 2565) โดยมีผู้ป่วยกำลังรักษา 21,315 ราย และเสียชีวิต 23 ราย รวมเสียชีวิตสะสม 8,747 ราย(ตั้งแต่ 1 มกราคม 2565) ทั้งนี้จำนวนผู้ป่วยปอดอักเสบรักษาตัวอยู่ในโรงพยาบาล 593 ราย
ขณะที่ภาพรวมการฉีดวัคซีนโควิด-19 สรุปจำนวนผู้ที่ได้รับได้รับวัคซีนสะสม ตั้งแต่ (28 ก.พ. 2564 - 16 มิ.ย. 2565) รวม 138,915,561 โดส ใน 77 จังหวัด จำนวนผู้ได้รับวัคซีน เข็มที่ 1 สะสม  56,885,533 ราย จำนวนผู้ได้รับวัคซีน เข็มที่2 สะสม 52,969,670 ราย และจำนวนผู้ได้รับวัคซีน เข็มที่ 3 สะสม 29,060,358 ราย
----------------

ที่มา : https://www.thaigov.go.th/news/contents/details/55839