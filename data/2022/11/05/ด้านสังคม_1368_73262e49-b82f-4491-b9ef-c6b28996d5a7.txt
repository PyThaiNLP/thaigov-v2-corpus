รัฐบาลไทย-ข่าวทำเนียบรัฐบาล-“ชัยวุฒิ” ชื่นชม จนท.ตำรวจ-กัมพูชา จับตำรารวย call center


วันศุกร์ที่ 25 มีนาคม 2565
“ชัยวุฒิ” ชื่นชม จนท.ตำรวจ-กัมพูชา จับตำรารวย  call center
“ชัยวุฒิ” ชื่นชม จนท.ตำรวจ-กัมพูชา จับตำรารวย  call center
ชัยวุฒิ ชมตำรวจจับตำรารวย call center ย้ำนายกห่วงใย หวั่นประชาชนถูกหลอกลวง กำชับทุกหน่วยงานเร่งแก้ปัญหาเเก็งคอลเซนเตอร์ และขอบคุณรัฐบาลกัมพูชาร่วมมืออย่างดี
นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม เปิดเผยภายหลังจากที่เจ้าหน้าที่ตำรวจไทยเเละกัมพูชา ได้มีการผนึกกำลังร่วมกันปราบปรามจับกุมเเก็งคอลเซนเตอร์ เเละพบข้อความกระดาษที่เขียนว่าตำรารวย เป็นข้อความไว้หลอกลวงประชาชน ว่า ตนขอชื่นชมการทำงาน ของเจ้าหน้าที่ตำรวจเเละรัฐบาลกัมพูชา ที่ให้ความสำคัญกับเรื่องนี้ เพราะเป็นเรื่องที่ท่านนายกรัฐมนตรี พลเอก ประยุทธ์ จันทร์โอชา มีความเป็นห่วงเเละไม่อยากให้ประชาชน ตกเป็นเหยื่อ จากนโยบายของท่านนายกจะเห็นว่าขณะนี้เราประสบความสำเร็จระดับหนึ่งในการทะลายเเก็งคอลเซนเตอร์ และกระตุ้นเตือนประชาชน สิ่งเหล่านี้ประสบความสำเร็จได้เพราะ ทุกภาคส่วน มาร่วมมือกัน  ทำให้ เราสามารถ ทะลายเเก็งคอลเซ็นเตอร์ได้ ประกอบกับการออกข่าวก็ทำให้ประชาชนได้รู้เท่าทันกลโกงของมิจฉาชีพ สื่อมวลชนก็ทำหน้าที่อย่างดี เป็นกระบอกเสียงเตือน อย่าเชื่อ อย่าโอน เด็ดขาด
**************

ที่มา : https://www.thaigov.go.th/news/contents/details/52920