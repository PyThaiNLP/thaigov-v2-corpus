รัฐบาลไทย-ข่าวทำเนียบรัฐบาล-ก.อุตฯ ร่วมกับ "ดีแทค เน็ตทำกิน" ลงพื้นที่หมู่บ้าน CIV บ้านออนใต้ จ.เชียงใหม่ พัฒนาทักษะทางดิจิทัลให้ชุมชนสร้างโอกาสทางการตลาดบนโลกออนไลน์


วันพฤหัสบดีที่ 24 มีนาคม 2565
พิมพ์
ก.อุตฯ ร่วมกับ "ดีแทค เน็ตทำกิน" ลงพื้นที่หมู่บ้าน CIV บ้านออนใต้ จ.เชียงใหม่ พัฒนาทักษะทางดิจิทัลให้ชุมชนสร้างโอกาสทางการตลาดบนโลกออนไลน์
ก.อุตฯ ร่วมกับ "ดีแทค เน็ตทำกิน" ลงพื้นที่หมู่บ้าน CIV บ้านออนใต้ จ.เชียงใหม่ พัฒนาทักษะทางดิจิทัลให้ชุมชนสร้างโอกาสทางการตลาดบนโลกออนไลน์
ก.อุตฯ ร่วมกับ "ดีแทค เน็ตทำกิน" ลงพื้นที่หมู่บ้าน CIV บ้านออนใต้ จ.เชียงใหม่ พัฒนาทักษะทางดิจิทัลให้ชุมชนสร้างโอกาสทางการตลาดบนโลกออนไลน์
เชียงใหม่ : วันที่ 21 มีนาคม 2565 นางวรวรรณ ชิตอรุณ รองปลัดกระทรวงอุตสาหกรรม นำคณะลงพื้นที่พัฒนาและผลักดันแผนระดับที่ 3 ของกระทรวงอุตสาหกรรมและบูรณาการนโยบายเชิงพื้นที่ระหว่างส่วนกลางและส่วนภูมิภาคในการขับเคลื่อนยกระดับความสามารถหมู่บ้านอุตสาหกรรมเชิงสร้างสรรค์บ้านออนใต้  (Creative Industry Village : CIV) อำเภอสันกำแพง จังหวัดเชียงใหม่ ซึ่งเป็นต้นแบบแหล่งท่องเที่ยวเชิงวัฒนธรรมเป็นชุมชนที่ได้รับการคัดเลือกเข้าร่วมโครงการหมู่บ้านอุตสาหกรรมสร้างสรรค์ (CIV) มาตั้งแต่ปี 2559 โดยกระทรวงอุตสาหกรรมได้เข้าไปยกระดับการพัฒนาผลิตภัณฑ์ บรรจุภัณฑ์ การตลาด สร้างแบรนด์ของชุมชน รวมทั้งเชื่อมโยงการท่องเที่ยว ปัจจุบันชุมชนบ้านออนใต้ โดยมีเส้นทางการท่องเที่ยว 5 จุด คือ สวนหม่อนศิริ อิษดาผ้าทอ ร้านอยากกาแฟ และสวนศิลป์ และได้รับการส่งเสริมและผ่านการตรวจประเมินการรับรองระบบคุณภาพการบริการตามมาตรฐานอุตสาหกรรมเอส การบริการหมู่บ้านอุตสาหกรรมสร้างสรรค์เพื่อการท่องเที่ยว มาตรฐาน มอก.เอส ซึ่งเป็นหมู่บ้านอุตสาหกรรมสร้างสรรค์ (CIV) รายแรกของประเทศไทยที่ได้รับการรับรองนี้
นอกจากนี้ กระทรวงอุตสาหกรรม ร่วมกับ "ดีแทค เน็ตทำกิน" ไปพัฒนาทักษะทางดิจิทัลให้ชุมชนบ้านออนใต้ เพื่อสร้างโอกาสทางการตลาดบนโลกออนไลน์ โดยเปลี่ยนผ่านการค้าขายจากตลาดสดสู่ตลาดออนไลน์ อาทิ เรียนรู้แพลตฟอร์มสำหรับการทำตลาดออนไลน์ การถ่ายภาพเบื้องต้นสำหรับการตลาดออนไลน์ การสร้างคอนเทนต์เพื่อจำหน่ายสินค้าออนไลน์ เป็นต้น โดยมีนายสมชาย หาญหิรัญ สมาชิกวุฒิสภา รองประธานคณะกรรมาธิการการพาณิชย์และการอุตสาหกรรม นายปรีชา บัววิรัตน์ สมาชิกวุฒิสภา คณะผู้บริหารและเจ้าหน้าที่กระทรวงอุตสาหกรรม ร่วมลงพื้นที่

ที่มา : https://www.thaigov.go.th/news/contents/details/52889