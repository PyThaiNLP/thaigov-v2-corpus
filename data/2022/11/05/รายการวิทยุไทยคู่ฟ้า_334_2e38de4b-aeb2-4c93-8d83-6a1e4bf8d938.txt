รัฐบาลไทย-ข่าวทำเนียบรัฐบาล-ไทยเข้าร่วมปฏิญญากลาสโกว์ด้านป่าไม้และที่ดิน


วันศุกร์ที่ 15 เมษายน 2565
พิมพ์
ไทยเข้าร่วมปฏิญญากลาสโกว์ด้านป่าไม้และที่ดิน
วันศุกร์ที่ 15 เมษายน 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลให้ความสำคัญกับการบริหารทรัพยากรป่าไม้ ความหลากหลายทางชีวภาพ และการใช้ประโยชน์ที่ดินอย่างยั่งยืน จึงเห็นชอบให้ประเทศไทยเข้าร่วมปฏิญญากลาสโกว์ของผู้นำด้านป่าไม้และการใช้ประโยชน์ที่ดิน โดยมีประเด็นสำคัญ เช่น การอนุรักษ์ป่าไม้และระบบนิเวศ การสนับสนุนนโยบายการค้าและการพัฒนาที่เชื่อมโยงกับการผลิตและการบริโภคที่ยั่งยืน การสร้างการรับรู้คุณค่าของผืนป่าและสร้างภูมิคุ้มกันแก่ชุมชนท้องถิ่น ทั้งนี้ การเข้าร่วมปฏิญญาจะเป็นการสนับสนุนการดำเนินงานของไทยตามยุทธศาสตร์ชาติ ในการเพิ่มพื้นที่ป่าไม้ให้ได้ร้อยละ 55 และเป้าหมายด้านการเปลี่ยนแปลงสภาพภูมิอากาศในการบรรลุความเป็นกลางทางคาร์บอนภายในปี ค.ศ.2050 รวมถึงการปล่อยก๊าซเรือนกระจกเป็นศูนย์ภายในปี ค.ศ.2065
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/53613