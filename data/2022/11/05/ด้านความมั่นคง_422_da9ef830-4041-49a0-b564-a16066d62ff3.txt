รัฐบาลไทย-ข่าวทำเนียบรัฐบาล-รองผู้ช่วยรัฐมนตรีว่าการกระทรวงกลาโหมสหรัฐอเมริกา ประจำภูมิภาคเอเชียใต้ และเอเชียตะวันออกเฉียงใต้ และ ผู้ช่วยทูตฝ่ายทหารสาธารณรัฐอินโดนีเซียประจำกรุงเทพฯ พร้อมคณะ เข้าเยี่ยมคำนับปล


วันอังคารที่ 9 พฤศจิกายน 2564
รองผู้ช่วยรัฐมนตรีว่าการกระทรวงกลาโหมสหรัฐอเมริกา ประจำภูมิภาคเอเชียใต้ และเอเชียตะวันออกเฉียงใต้ และ ผู้ช่วยทูตฝ่ายทหารสาธารณรัฐอินโดนีเซียประจำกรุงเทพฯ พร้อมคณะ เข้าเยี่ยมคำนับปล
ในวันจันทร์ที่ ๘ พฤศจิกายน ๒๕๖๔ มีแขกต่างประเทศเดินทางเข้าเยี่ยมคำนับ พลเอก วรเกียรติ รัตนานนท์ ปลัดกระทรวงกลาโหม
ณ ห้องพระบารมีปกเกล้า ในศาลาว่าการกลาโหม โดยในเวลา ๑๓.๓๐ น. พันเอก Robertus Subono (โรแบร์ตุส ซูโบโน่) ผู้ช่วยทูตฝ่ายทหาร สาธารณรัฐอินโดนีเซียประจำกรุงเทพฯ และคณะ เดินทางเข้าอำลาปลัดกระทรวงกลาโหม พร้อมทั้งแนะนำ พันเอก Yesi Kristian Mambu ( เยซี คริสเตียน มัมบู) ผู้ช่วยฑูตฝ่ายทหารอินโดนีเซียประจำกรุงเทพฯ คนใหม่ และคณะ
ต่อมา ในเวลา ๑๕.๐๐ น. นาง Lindsey Ford (ลินซี่
ฟอร์ด) รองผู้ช่วยรัฐมนตรีว่าการกระทรวงกลาโหมสหรัฐอเมริกา ประจำภูมิภาคเอเชียใต้ และเอเชียตะวันออกเฉียงใต้ ได้เข้าเยี่ยมคำนับปลัดกระทรวงกลาโหม ในโอกาสเดินทางมาเยือนประเทศไทย ระหว่างวันที่ ๗-๙ พฤศจิกายน ๒๕๖๔ เพื่อแลกเปลี่ยนความคิดเห็นสำหรับการประชุม DST และแนวทางในการพัฒนาความร่วมมือด้านอุตสาหกรรมป้องกันประเทศ
นอกจากนี้ยังได้มีการแลกเปลี่ยนข้อคิดเห็นในประเด็นต่างๆที่สนใจร่วมกัน อาทิ ความร่วมมือในการแก้ไขการแพร่ระบาดของโรคโควิด-19 การฝึกร่วมคอบบร้าโกลด์ 2021 ความร่วมมือในคณะทำงานผู้เชี่ยวชาญด้านความมั่นคงทางทะเล โดยได้เน้นย้ำถึงความสัมพันธ์ของพันธมิตรที่แน่นแฟ้น ในการสนับสนุนและดำรงไว้ซึ่งเสถียรภาพ เสรีภาพ และความมั่นคงของภูมิภาคร่วมกันอย่างสร้างสรรค์ บนพื้นฐานความเชื่อใจและเคารพซึ่งกันและกัน
ในการนี้ทางฝ่ายไทยยังได้กล่าวขอบคุณสหรัฐอเมริกาที่ได้ส่งมอบตู้เก็บวัคซีนจำนวน ๒๐๐ ตู้ ให้หน่วยงานด้านการแพทย์ กระทรวงสาธารณสุขอีกด้วย
#กระทรวงกลาโหม #สำนักงานปลัดกระทรวงกลาโหม

ที่มา : https://www.thaigov.go.th/news/contents/details/47973