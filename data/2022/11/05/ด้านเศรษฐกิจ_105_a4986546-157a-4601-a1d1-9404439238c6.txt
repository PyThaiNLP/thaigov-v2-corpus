รัฐบาลไทย-ข่าวทำเนียบรัฐบาล-รฟม. สนับสนุนผู้ประกอบการร้านอาหารในแนวสายทางโครงการรถไฟฟ้า


วันอังคารที่ 22 มิถุนายน 2564
รฟม. สนับสนุนผู้ประกอบการร้านอาหารในแนวสายทางโครงการรถไฟฟ้า
ส่งมอบกล่องทันใจเติมความสุขให้แก่โรงพยาบาลเจริญกรุงประชารักษ์
วันที่ 21 มิถุนายน 2564 การรถไฟฟ้าขนส่งมวลชนแห่งประเทศไทย (รฟม.) กระทรวงคมนาคม ได้ส่งมอบอาหารกล่อง พร้อมข้อความอวยพรจากผู้บริหารและพนักงาน รฟม. ภายใต้กิจกรรม “กล่องทันใจ เติมความสุขให้ประชาชน” จำนวน 800 กล่อง ให้แก่โรงพยาบาลเจริญกรุงประชารักษ์ เพื่อสนับสนุนบุคลากรทางการแพทย์และประชาชนที่รักษาตัวอยู่ในโรงพยาบาล เนื่องจากสถานการณ์การแพร่ระบาดของเชื้อไวรัส COVID–19 โดยอาหารกล่องดังกล่าว คัดเลือกมาจากร้านอาหารบริเวณแนวสายทางรถไฟฟ้ามหานคร สายเฉลิมรัชมงคล (MRT สายสีน้ำเงิน) ได้แก่
- ร้านอิ่มอร่อย ตลาดสามย่าน (สถานีสามย่าน)
พิกัดร้าน https://goo.gl/maps/gYLFTVMVnzsqDiXD7
- ร้านตาโตโอชา (สถานีสามย่าน) ตั้งอยู่ภายในร้าน Too Fast To Sleep @Samyan
พิกัดร้าน https://goo.gl/maps/zyUPdynrzU49StoM6
- ร้านขาหมูบ่อนไก่ (สถานีลุมพินี)
พิกัดร้าน https://goo.gl/maps/kTT4KiKAkV74F4ii6
- ร้านไส้อั่วหมูย่าง ป้ากาบ (สถานีวัดมังกร)
พิกัดร้าน https://goo.gl/maps/CDz63vXycb75DSoG9
- ร้าน ต.รุ่งโรจน์ (สถานีสีลม)
พิกัดร้าน https://goo.gl/maps/A2Pp37jZKEomJZE87
ทั้งนี้ รฟม. ได้ตั้งเป้าหมายที่จะสนับสนุนอาหารจากร้านอาหารตามแนวสายทางรถไฟฟ้าที่ได้รับผลกระทบจากสถานการณ์ COVID-19 ประมาณ 8,000 กล่อง เพื่อนำไปส่งมอบให้แก่โรงพยาบาลและสถานพยาบาลต่างๆ โดยมีระยะเวลาดำเนินกิจกรรมตั้งแต่เดือนพฤษภาคม - มิถุนายน 2564 ท่านสามารถติดตามข้อมูลข่าวสาร รฟม. ได้ที่ www.mrta.co.th และเฟซบุ๊กแฟนเพจการรถไฟฟ้าขนส่งมวลชนแห่งประเทศไทย

ที่มา : https://www.thaigov.go.th/news/contents/details/42961