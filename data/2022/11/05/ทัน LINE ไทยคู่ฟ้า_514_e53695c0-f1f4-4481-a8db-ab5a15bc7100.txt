รัฐบาลไทย-ข่าวทำเนียบรัฐบาล-กทม. เตรียมพร้อมศูนย์พักคอยฯ (CI) 40 แห่ง รองรับผู้ป่วยโควิด-19 ที่อาจเพิ่มสูงขึ้น


วันพฤหัสบดีที่ 6 มกราคม 2565
กทม. เตรียมพร้อมศูนย์พักคอยฯ (CI) 40 แห่ง รองรับผู้ป่วยโควิด-19 ที่อาจเพิ่มสูงขึ้น
.....
จากสถานการณ์โรคโควิด-19 สายพันธุ์โอมิครอน ที่ขณะนี้มีแนวโน้มจำนวนผู้ติดเชื้อเพิ่มสูงขึ้น กรุงเทพมหานคร (กทม.) จึงเร่งเตรียมความพร้อมบุคลากร เตียงพยาบาล ยา เวชภัณฑ์ เครื่องมือทางการแพทย์ รวมถึงสถานที่รองรับผู้ป่วย โดยเฉพาะศูนย์พักคอยเพื่อส่งต่อ (Community Isolation) จำนวน 40 แห่ง ที่สามารถรับผู้ป่วยได้ถึง 5,066 เตียง
.
สำหรับศักยภาพเตียงใน รพ. ล่าสุด มีจำนวนทั้งสิ้น 25,345 เตียง แบ่งเป็น รพ. หลัก 2,922 เตียง/ รพ. สนาม 2,898 เตียง/ Hospitel 19,525 เตียง ที่พร้อมให้บริการ แต่เพื่อความไม่ประมาท ขอให้ประชาชนปฏิบัติตนตามมาตรการทางสาธารณสุขอย่างเคร่งครัด พร้อมเข้ารับการฉีดวัคซีนโควิด-19 ตามกำหนด เพื่อป้องกันและลดอัตราการแพร่เชื้อ - เสียชีวิต
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/50263