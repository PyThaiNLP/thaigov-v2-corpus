รัฐบาลไทย-ข่าวทำเนียบรัฐบาล-สิงคโปร์ชวนไทย MOU ดีอีพีเอ


วันจันทร์ที่ 23 พฤษภาคม 2565
สิงคโปร์ชวนไทย MOU ดีอีพีเอ
สิงคโปร์ชวนไทย MOU ดีอีพีเอ
วันนี้ (22 พฤษภาคม 2565 ) เวลา 14:00น. นายชัยวุฒิ ธนาคมานุสรณ์  รัฐมนตรีว่าการกระทรวงดิจิทัลเพื่อเศรษฐกิจเเละสังคม ได้ให้การตอนรับเเละร่วมหารือกับ นาย กาน คิม ยอง รัฐมนตรีว่าการกระทรวงการค้าและอุตสาหกรรมสิงคโปร์ในโอกาสที่เดินทางเข้าร่วมประชุมรัฐมนตรีการค้าเอเปค ทั้งนี้ ในการหารือ นาย กาน คิม ยอง รัฐมนตรีว่าการกระทรวงการค้าและอุตสาหกรรม สิงคโปร์ ได้ขอความร่วมมือประเทศไทย ในการลงนามสนับสนุน MOU ความตกลงหุ้นส่วนด้านเศรษฐกิจดิจิทัลระหว่างไทยและสิงคโปร์ (Digital Economy Partnership Agreement : DEPA)  ซึ่งคลอบคลุม 6 ด้าน ได้เเก่ 1.การอำนวยความสะดวกทางการค้า 2.ข้อมูล 3.การชำระเงินอิเล็กทรอนิกส์เทคโนโลยีการชำระเงิน 4.การยืนยันตัวตนทางดิจิทัล 5.ความเชื่อมั่นของทางธุรกิจเเละผู้บริโภค 6.มาตรฐาน
นอกจากนี้ ยังมีการศึกษาเพิ่มเติมเกี่ยวกับประสิทธิภาพการทำการค้าดิจิทัล ระบบการดูแลข้อมูลไหลเวียนระหว่างประเทศ  การคุ้มครองผู้บริโภคทางออนไลน์ เทคโนโลยีอุบัติใหม่  เช่น AI  blockchain  เพื่อเป็นประโยชน์ ในการสร้างเเละส่งเสริมเศรษฐกิจดิจิทัลระหว่างประเทศให้เป็นรูปธรรม มากยิ่งขึ้น
ทั้งนี้ นายชัยวุฒิ เปิดเผยภายหลังการหารือว่า เรื่องการลงนามMOU  ดีอีพีเอ นั้น เป็นเรื่องสำคัญ ขอศึกษา เเละสอบถามผู้ที่เกี่ยวข้อง อย่างรอบด้าน เนื่องจากเรื่องดังกล่าวมีความสำคัญเพราะเกี่ยวข้องกับการค้าอิเล็กทรอนิกส์ระหว่างประเทศ  เเละสิงคโปร์ก็เป็นศูนย์กลางการค้าเเละการเงินของภูมิภาคเเละของโลกด้วย โดยมีการวางบรรทัดฐาน หลักเกณฑ์การค้าดิจิทัลเพื่ออำนวยความสะดวกต่างๆในการค้าดิจิทัล อิเล็กทรอนิกส์ในระดับระหว่างประเทศ
************

ที่มา : https://www.thaigov.go.th/news/contents/details/54858