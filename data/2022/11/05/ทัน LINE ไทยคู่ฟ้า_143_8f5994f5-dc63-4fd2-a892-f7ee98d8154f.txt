รัฐบาลไทย-ข่าวทำเนียบรัฐบาล-เคาะ 4 แนวทาง 'โทรฟรี - ลดค่าเน็ต' สู้โควิด-19


วันพฤหัสบดีที่ 29 กรกฎาคม 2564
เคาะ 4 แนวทาง 'โทรฟรี - ลดค่าเน็ต' สู้โควิด-19
....
คณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.) เพิ่มมาตรการช่วยเหลือประชาชนและภาครัฐ ลดวิกฤตจากการระบาดของโรคโควิด-19 ระลอกใหม่ ที่ครอบคลุมทั้งค่าโทร ค่าอินเทอร์เน็ตสำหรับเรียนออนไลน์ และการติดต่อประสานงานหน่วยงานต่าง ๆ
.
1) สนับสนุนแพ็กเกจ Internet 79 บาท (ไม่รวมภาษีมูลค่าเพิ่ม) ระยะเวลาไม่เกิน 2 เดือน สำหรับนักเรียนทุกระดับชั้นในสังกัดกระทรวงศึกษาธิการที่เรียนออนไลน์ สำหรับภาคการศึกษาต้น ของปีการศึกษา 2564 ตั้งแต่วันที่ 15 ส.ค. - 15 ต.ค. 64 โดยให้กระทรวงศึกษาธิการจัดทำรายชื่อนักเรียนและเครือข่ายที่ใช้เรียน ทั้งจากการเรียนผ่านมือถือหรืออินเทอร์เน็ตบ้าน เพื่อรับการสนับสนุนค่าใช้จ่าย
.
2) เพิ่มเลขหมายให้ประชาชนโทรฟรี 8 เลขหมาย เพื่อติดต่อกับหน่วยงานภาครัฐ ได้แก่
1330 (สปสช.)
1323 (กรมสุขภาพจิต)
1422 (กรมควบคุมโรค)
1646 (ศูนย์บริการการแพทย์ฉุกเฉิน กทม.)
1668 (กรมการแพทย์)
1669 (สถาบันการแพทย์ฉุกเฉินแห่งชาติ)
1506 (สำนักงานประกันสังคม)
1138 (กรมการสื่อสารทหาร กองบัญชาการกองทัพไทย)
.
3) สนับสนุนการจัดให้มีอุปกรณ์สื่อสาร ระบบ WiFi เครื่องคอมพิวเตอร์ Tablet และโทรศัพท์เคลื่อนที่ เพื่อรองรับการดูแลผู้ติดเชื้อโควิดที่แยกกักตัวที่บ้าน และแยกกักตัวในชุมชน ที่ต้องมีการสื่อสารกับแพทย์กับผ่านระบบ Video Call หรือ Teleconference
.
4) สนับสนุนการส่งข้อความสั้น (SMS) กรณีหน่วยงานภาครัฐต้องแจ้งประชาชนในเรื่องเกี่ยวกับวัคซีน การรักษา และมาตรการป้องกันโควิด-19
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/44238