รัฐบาลไทย-ข่าวทำเนียบรัฐบาล-ครม. อนุมัติ 3.5 พันล้านบาท ขับเคลื่อน "มหาวิทยาลัยสู่ตำบล U2T for BCG” จ้างบัณฑิตจบใหม่ – ปชช. 7,435 ตำบลทั่วประเทศ เริ่ม ก.ค. – ก.ย. 65


วันศุกร์ที่ 17 มิถุนายน 2565
ครม. อนุมัติ 3.5 พันล้านบาท ขับเคลื่อน "มหาวิทยาลัยสู่ตำบล U2T for BCG” จ้างบัณฑิตจบใหม่ – ปชช. 7,435 ตำบลทั่วประเทศ เริ่ม ก.ค. – ก.ย. 65
.....
ที่ประชุม ครม. (14 มิ.ย. 65) เห็นชอบโครงการขับเคลื่อนเศรษฐกิจและสังคมฐานรากหลังโควิดด้วยเศรษฐกิจ BCG (U2T for BCG and Regional Development) ใน 7,435 ตำบลทั่วประเทศ วงเงินรวม 3,566.28 ล้านบาท เพื่อจ้างงานประชาชนและบัณฑิตจบใหม่กว่า 68,350 คน ร่วมขับเคลื่อนภาคการผลิตและบริการในพื้นที่ด้วยองค์ความรู้ เทคโนโลยี และนวัตกรรม ตั้งเป้าเกิดการหมุนเวียนทางเศรษฐกิจในพื้นที่ไม่น้อยกว่า 600 ล้านบาท/เดือน
.
กลุ่มเป้าหมาย :
บัณฑิตจบใหม่ไม่เกิน 5 ปี/ ผู้ที่ถูกเลิกจ้าง/ ประชาชน ผ่านการจัดกิจกรรมกว่า 15,000 กิจกรรม ทั้งการถ่ายทอดเทคโนโลยีด้านการผลิตและบริการเพื่อเพิ่มคุณภาพ - ลดต้นทุน การจัดการตลาด การจับคู่ธุรกิจ การกระจายสินค้าและบริการ เป็นต้น โดยสถาบันอุดมศึกษาในแต่ละพื้นที่ (ตำบล) จะเป็นผู้บูรณาการระบบในการขับเคลื่อนเศรษฐกิจ BCG ในพื้นที่ พร้อมใช้ประโยชน์จากฐานข้อมูลชุมชนขนาดใหญ่ (Thailand Community Big Data: TCD) ในการวางแผนและพัฒนาพื้นที่อย่างยั่งยืน
.
การจ้างงาน :
พื้นที่ 3,000 ตำบล จะต่อยอดจากโครงการ 1 ตำบล 1 มหาวิทยาลัย จำนวน 8 คน/ตำบล (บัณฑิตจบใหม่ 4 คน และผู้ที่ถูกเลิกจ้าง - ประชาชนในพื้นที่ 4 คน)
พื้นที่ 4,435 ตำบลใหม่ จำนวน 10 คน/ตำบล (บัณฑิตจบใหม่ 5 คน และผู้ที่ถูกเลิกจ้าง - ประชาชนในพื้นที่ 5 คน)
ระยะเวลาดำเนินการ 3 เดือน เริ่ม 1 ก.ค. - 30 ก.ย. 65
.
อ่านเพิ่มเติม คลิก https://www.thaigov.go.th/news/contents/details/55701
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/55812