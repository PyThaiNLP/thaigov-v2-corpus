รัฐบาลไทย-ข่าวทำเนียบรัฐบาล-ศบค. เคาะเปิดสถานบันเทิง ผับ บาร์ คาราโอเกะ โซนสีเขียว – ฟ้า พร้อมยกเลิก Thailand Pass สำหรับคนไทย เริ่ม 1 มิ.ย. 65


วันศุกร์ที่ 20 พฤษภาคม 2565
ศบค. เคาะเปิดสถานบันเทิง ผับ บาร์ คาราโอเกะ โซนสีเขียว – ฟ้า พร้อมยกเลิก Thailand Pass สำหรับคนไทย เริ่ม 1 มิ.ย. 65
.....
ที่ประชุม ศบค. (20 พ.ค. 65) มีมติปรับพื้นที่สถานการณ์ (โซนสี) ในการควบคุมโรคโควิด-19 เหลือเพียงโซนสีเขียว 14 จังหวัด สีฟ้า 17 จังหวัด และสีเหลือง 46 จังหวัด โดยพื้นที่สีเขียว - ฟ้า สามารถเปิดสถานบันเทิง ผับ บาร์ คาราโอเกะ ฯลฯ ได้ตั้งแต่ 1 มิ.ย. 65 เป็นต้นไป ภายใต้มาตรการ Universal Prevention อย่างเคร่งครัด เช่น ตรวจ ATK ทุก ๆ 7 วัน หรือเมื่อมีอาการ - เสี่ยง ขณะที่ผู้ใช้บริการต้องแสดงหลักฐานการรับวัคซีนครบตามเกณฑ์ (เข็มกระตุ้น)
.
รวมถึงปรับแผนการผ่อนปรนมาตรการเข้าประเทศ เพื่ออำนวยความสะดวกให้นักท่องเที่ยวยิ่งขึ้น โดยชาวต่างชาติยังคงต้องลงทะเบียน Thailand Pass อยู่ แต่กรอกเฉพาะข้อมูลที่จำเป็น ได้แก่ วัคซีน ประกัน และหนังสือเดินทาง (รับ QR code ทันทีหลังลงทะเบียนเสร็จ)
.
สอดคล้องกับการประกาศเปิดประเทศอย่างเต็มรูปแบบของรัฐบาล เพื่อรองรับนักเที่ยว กระตุ้นเศรษฐกิจ ซึ่งในช่วงเดือน ม.ค. – 18 พ.ค. 65 มีนักท่องเที่ยวเดินทางเข้าไทยแล้วกว่า 1 ล้านคน ส่งผลให้ตัวเลขรายได้ในไตรมาสแรกของปี 65 เพิ่มขึ้นกว่าช่วงเดียวกันของปี 64 กว่า 2 พัน% และมีรายได้เพิ่มขึ้นถึง 1.4 พัน%
.
อ่านเพิ่มเติม คลิก https://www.thaigov.go.th/news/contents/details/54789
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/54816