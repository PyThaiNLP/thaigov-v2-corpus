รัฐบาลไทย-ข่าวทำเนียบรัฐบาล-ที่ปรึกษารัฐมนตรี ก.อุตฯ เยี่ยมชมโครงการใช้ก๊าซธรรมชาติเหลว (LNG) เป็นเชื้อเพลิงในภาคอุตสาหกรรมของบริษัท คีพ อิท บิ๊ก วิน จำกัด


วันศุกร์ที่ 17 มิถุนายน 2565
พิมพ์
ที่ปรึกษารัฐมนตรี ก.อุตฯ เยี่ยมชมโครงการใช้ก๊าซธรรมชาติเหลว (LNG)  เป็นเชื้อเพลิงในภาคอุตสาหกรรมของบริษัท คีพ อิท บิ๊ก วิน จำกัด
ที่ปรึกษารัฐมนตรี ก.อุตฯ เยี่ยมชมโครงการใช้ก๊าซธรรมชาติเหลว (LNG) เป็นเชื้อเพลิงในภาคอุตสาหกรรมของบริษัท คีพ อิท บิ๊ก วิน จำกัด
จังหวัดสมุทรปราการ: วันนี้ (17 มิถุนายน 2565) นายสุชาติ ไตรแสงรุจิระ ที่ปรึกษารัฐมนตรีว่าการกระทรวงอุตสาหกรรม พร้อมด้วยนายสุรพล ชามาตย์ รองปลัดกระทรวงอุตสาหกรรม และเจ้าหน้าที่กระทรวงอุตสาหกรรม เยี่ยมชมการดำเนินของบริษัท คีพ อิท บิ๊ก วิน จำกัด โรงงานการผลิตอุปกรณ์ทางการแพทย์ (ถุงมือยาง) ซึ่งกว่า 90% ส่งออกต่างประเทศ และได้ใช้ก๊าซธรรมชาติเหลว (LNG) เป็นเชื้อเพลิงในกระบวนการผลิต โดยมีนายชิตชัย ศฤงคารินทร์ รองประธานกรรมการบริษัท ทีบีเอสจี จำกัด พร้อมทีมงาน และนายนราธิป ธัญลักษณ์ภาคย์ กรรมการบริษัท คีพ อิท บิ๊ก วิน จำกัด ให้การต้อนรับและร่วมหารือแลกเปลี่ยนข้อมูลระหว่างกัน
ทั้งนี้ ก๊าซธรรมชาติเหลว (LNG) ถือเป็นหนึ่งในเชื้อเพลิงทางเลือกที่ให้พลังงานความร้อนสูง และเป็นเชื้อเพลิงสะอาด เป็นมิตรกับสิ่งแวดล้อม เนื่องจากไม่มีกำมะถันเป็นองค์ประกอบ และก่อให้เกิดมลพิษต่ำกว่าเชื้อเพลิงปิโตรเลียมชนิดอื่น อีกทั้งยังเป็นเชื้อเพลิงที่ไม่มีสี ไม่มีกลิ่น ไม่เป็นพิษ จึงมีความปลอดภัยสูง ในปัจจุบันภาคอุตสาหกรรมของประเทศไทยได้มีการหันมาใช้ก๊าซธรรมชาติเหลว (LNG) เป็นเชื้อเพลิงทดแทนเชื้อเพลิงปิโตรเลียมชนิดอื่น เช่น น้ำมันดีเซล น้ำมันเตา หรือก๊าซปิโตรเลียมเหลว มากขึ้น เพื่อตอบโจทย์นโยบายภาครัฐที่ให้ความสำคัญกับการเติบโตทางเศรษฐกิจอย่างสมดุลและเป็นมิตรต่อสิ่งแวดล้อมตามโมเดลเศรษฐกิจ BCG ตลอดจนหามาตรการเพื่อแก้ไขปัญหาการเปลี่ยนแปลงสภาวะทางอากาศ โดยเฉพาะในส่วนที่เกี่ยวกับการลดและควบคุมการปล่อยก๊าซเรือนกระจก เพื่อให้บรรลุเป้าหมายการลดก๊าซเรือนกระจก โดยประเทศไทยตั้งเป้าลดการปล่อยก๊าซเรือนกระจก (คาร์บอนไดออกไซด์) สุทธิเป็นศูนย์ (Net Zero Emission) ภายใน ค.ศ.2065-2070

ที่มา : https://www.thaigov.go.th/news/contents/details/55837