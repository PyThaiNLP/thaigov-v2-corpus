รัฐบาลไทย-ข่าวทำเนียบรัฐบาล-กอช. เชิญชวนลูกๆ มอบของขวัญเป็นเงินออมให้คนในครอบครัว เนื่องในโอกาสเทศกาลปีใหม่ไทย


วันจันทร์ที่ 11 เมษายน 2565
พิมพ์
กอช. เชิญชวนลูกๆ มอบของขวัญเป็นเงินออมให้คนในครอบครัว เนื่องในโอกาสเทศกาลปีใหม่ไทย
กอช. จัดโปรโมชัน “แอปดีมีคืน” เชิญชวนลูกๆ มอบของขวัญปีใหม่ไทยให้คนในครอบครัว โดยมอบเป็นเงินออมกับ กอช. เพียงสมัครสมาชิกผ่านแอป กอช. จำนวน 100 บาท พร้อมรับเงินสมทบเพิ่มจากรัฐสูงสุด 100% หรือไม่เกิน 1,200 บาทต่อปี ตามช่วงอายุของสมาชิกในเดือนถัดไป
กองทุนการออมแห่งชาติ หรือ กอช. จัดโปรโมชัน “แอปดีมีคืน” เชิญชวนลูกๆ มอบของขวัญปีใหม่ไทยให้คนในครอบครัว โดยมอบเป็นเงินออมกับ กอช. เพียงสมัครสมาชิกผ่านแอป กอช. จำนวน 100 บาท พร้อมรับเงินสมทบเพิ่มจากรัฐสูงสุด 100% หรือไม่เกิน 1,200 บาทต่อปี ตามช่วงอายุของสมาชิกในเดือนถัดไป และรับคูปองส่วนลดมูลค่า 50 บาท ผู้ที่สนใจตรวจสอบสิทธิ์ได้ที่ผ่านแอปพลิเคชัน “กอช.”  สอบถามข้อมูลเพิ่มเติม โทร. 02-049-9000
นางสาวจารุลักษณ์ เรืองสุวรรณ เลขาธิการคณะกรรมการกองทุนการออมแห่งชาติ (กอช.)  เปิดเผยว่า  กอช. จัดโปรโมชัน “แอปดีมีคืน” เชิญชวนลูกๆ มอบของขวัญปีใหม่ไทยให้คนในครอบครัว โดยมอบเป็นเงินออมกับ กอช. เพียงสมัครสมาชิกผ่านแอปพลิเคชัน กอช. จำนวน 100 บาท พร้อมรับเงินสมทบเพิ่มจากรัฐ สูงสุด 100% หรือไม่เกิน 1,200 บาทต่อปี ตามช่วงอายุของสมาชิกในเดือนถัดไป และรับคูปองส่วนลด (M-Coupon) มูลค่า 50 บาท สามารถนำไปซื้อสินค้าที่ร่วมรายการในร้านเซเว่น – อีเลฟเว่น ทุกสาขาทั่วประเทศ (เงื่อนไขเป็นไปตามที่ กอช. กำหนด)
สำหรับผู้ที่มีสิทธิสมัครต้องมีสัญชาติไทย อายุ 15 – 60 ปี เป็นผู้ประกอบอาชีพอิสระ หรือไม่มีสวัสดิการบำนาญจากรัฐ ตรวจสอบสิทธิพร้อมสมัครสมาชิก และส่งเงินออมสะสม ได้ที่แอปพลิเคชัน กอช. สอบถามข้อมูลเพิ่มเติมได้ที่ สายด่วนเงินออม โทร. 02-049-9000
“คุณออม รัฐช่วยออม คุณได้บำนาญ”

ที่มา : https://www.thaigov.go.th/news/contents/details/53499