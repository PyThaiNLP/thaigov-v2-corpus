รัฐบาลไทย-ข่าวทำเนียบรัฐบาล-กรมการขนส่งทางราง จัดกิจกรรมจิตอาสา "รู้รักสามัคคี รักษ์สิ่งแวดล้อม พัฒนาคุณภาพชีวิต"


วันเสาร์ที่ 11 ธันวาคม 2564
กรมการขนส่งทางราง จัดกิจกรรมจิตอาสา "รู้รักสามัคคี รักษ์สิ่งแวดล้อม พัฒนาคุณภาพชีวิต"
ณ ศูนย์ฉีดวัคซีนสถานีกลางบางซื่อ
วันนี้ (11 ธ.ค. 64) นายพิเชฐ คุณาธรรมรักษ์ รองอธิบดีกรมการขนส่งทางราง (ขร.) กระทรวงคมนาคม พร้อมด้วยเจ้าหน้าที่ ขร. ร่วมจัดกิจกรรมจิตอาสา "รู้รักสามัคคี รักษ์สิ่งแวดล้อม พัฒนาคุณภาพชีวิต" เนื่องในวันคล้ายวันพระบรมราชสมภพพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร วันชาติ และวันพ่อแห่งชาติ 5 ธันวาคม 2564 เพื่อถายเป็นพระราชกุศล ณ ศูนย์ฉีดวัคซีนสถานีกลางบางซื่อ
โดย ขร. ได้นำน้ำดื่มมามอบให้เจ้าที่ที่ประจำศูนย์ฉีดวัคซีนสถานีกลางบางซื่อ เพื่อเป็นกำลังใจในการปฏิบัติงาน รวมทั้งดำเนินการจิตอาสาร่วมปฏิบัติงาน ณ ศูนย์ฉีดวัคซีนฯ ตามจุดต่างๆ เพื่ออำนวยความสะดวกให้กับประชาชน ทั้งนี้ ขร. ขอเชิญชวนประชาชนให้มาร่วมกันฉีดวัคซีนเพื่อสร้างภูมิคุ้มกัน ป้องกันตนเองจากเชื้อไวรัส COVID - 19 โดยสามารถเดินทางมาฉีดวัคซีนได้ที่ศูนย์ฉีดวัคซีนสถานีกลางบางซื่อ ซึ่งสามารถเดินทางมาโดยระบบขนส่งสาธารณะไม่ว่าจะเป็น รถไฟ รถไฟฟ้า รถโดยสาร หรือจะเดินทางไปยังศูนย์ฉีดวัคซีนใกล้บ้านท่าน และเมื่อฉีดวัคซีนเรียบร้อยแล้วอย่าลืมตรวจสอบการรับรองการฉีดวัคซีนได้ที่แอพพลิเคชั่น "หมอพร้อม" หรือใครไม่มีโทรศัพท์สมาร์ทโฟน ให้ติดต่อเจ้าหน้าที่ ณ จุดบริการที่ท่านไปฉีดวัคซีนเพื่อพิมพ์ใบรองเก็บไว้ติดตัว

ที่มา : https://www.thaigov.go.th/news/contents/details/49345