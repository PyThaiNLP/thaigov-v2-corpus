รัฐบาลไทย-ข่าวทำเนียบรัฐบาล-เดินหน้าเชื่อมรถไฟไทย-ลาว-จีน รองรับการเดินทางระหว่างประเทศ


วันจันทร์ที่ 21 กุมภาพันธ์ 2565
พิมพ์
เดินหน้าเชื่อมรถไฟไทย-ลาว-จีน รองรับการเดินทางระหว่างประเทศ
วันพฤหัสบดีที่ 17 กุมภาพันธ์ 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลเดินหน้าเชื่อมโยงโครงข่ายรถไฟไทย-ลาว-จีน รองรับการเดินทางและการขนส่งระหว่าง 3 ประเทศ ได้แก่ โครงการรถไฟความเร็วสูงระยะที่ 1 ช่วง กรุงเทพฯ-นครราชสีมา ระยะทาง 250 กม. อยู่ระหว่างก่อสร้างคาดว่าจะเปิดให้บริการปี 2569 โครงการรถไฟความเร็วสูงระยะที่ 2 นครราชสีมา-หนองคาย เป็นส่วนต่อขยายจากระยะที่ 1 รวมระยะทาง 356 กม. ปัจจุบันกำลังทำรายงานวิเคราะห์ผลกระทบสิ่งแวดล้อม เปิดให้บริการปี 2571 และโครงการรถไฟทางคู่ช่วงขอนแก่น-หนองคาย ระยะทาง 167 กม. ปัจจุบันอยู่ระหว่างเสนอคณะรัฐมนตรีพิจารณา รวมถึงก่อสร้างสะพานข้ามแม่น้ำโขงแห่งใหม่ซึ่งเป็นการร่วมลงทุนระหว่างไทยและลาว พัฒนาย่านขนถ่ายสินค้าสถานีหนองคายและพื้นที่นาทา เพื่อรองรับการขนส่งสินค้าในอนาคต
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/51700