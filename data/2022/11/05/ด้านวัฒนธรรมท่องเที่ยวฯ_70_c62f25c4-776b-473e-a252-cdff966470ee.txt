รัฐบาลไทย-ข่าวทำเนียบรัฐบาล-ผู้ช่วยรมว.วธ.เป็นประธานมอบเครื่องอุปโภคบริโภค ให้แก่ผู้นำศาสนสถาน ๓ ศาสนา "ศาสนิกชนร่วมใจ ช่วยเหลือผู้ได้รับผลกระทบจากสถานการณ์โรคติดเชื้อไวรัสโคโรนา 2019 (COVID-19)"


วันศุกร์ที่ 23 กรกฎาคม 2564
ผู้ช่วยรมว.วธ.เป็นประธานมอบเครื่องอุปโภคบริโภค ให้แก่ผู้นำศาสนสถาน ๓ ศาสนา "ศาสนิกชนร่วมใจ ช่วยเหลือผู้ได้รับผลกระทบจากสถานการณ์โรคติดเชื้อไวรัสโคโรนา 2019 (COVID-19)"
ผู้ช่วยรมว.วธ.เป็นประธานมอบเครื่องอุปโภคบริโภค ให้แก่ผู้นำศาสนสถาน ๓ ศาสนา "ศาสนิกชนร่วมใจ ช่วยเหลือผู้ได้รับผลกระทบจากสถานการณ์โรคติดเชื้อไวรัสโคโรนา 2019 (COVID-19)"
วันที่ ๒๓ กรกฎาคม ๒๕๖๔ เวลา ๑๐.๓๐ น. นายปรเมศวร์ งามพิเชษฐ์ ผู้ช่วยรัฐมนตรีประจำกระทรวงวัฒนธรรม เป็นประธานมอบเครื่องอุปโภคบริโภค ให้แก่ผู้นำศาสนสถาน ๓ ศาสนา ณ วัดนักบุญฟิลิปและยากอบ หัวไผ่ ต.โคกขี้หนอน อ.พานทอง มัสยิดดารุ้ล อิบาดะห์ เมืองพัทยา อ.บางละมุง และวัดสุทธาวาส ต.หนองปรือ อ.บางละมุง จ.ชลบุรี ในโครงการของสำนักงานวัฒนธรรมจังหวัดชลบุรี “ศาสนิกชนร่วมใจ ช่วยเหลือผู้ได้รับผลกระทบจากสถานการณ์โรคติดเชื้อไวรัสโคโรนา 2019 (COVID-19) เฉลิมพระเกียรติสมเด็จเจ้าฟ้าฯ กรมพระศรีสวางควัฒน วรขัตติยราชนารี เนื่องในโอกาสวันคล้ายวันประสูติ ๔ กรกฎาคม ๒๕๖๔” ตามนโยบายของรัฐมนตรีว่าการกระทรวงวัฒนธรรม โดยมีนางศุภาวี บำรุงศักดิ์ วัฒนธรรมจังหวัดชลบุรี ผู้นำศาสนสถานและคณะผู้บริหารศาสนสถาน เข้าร่วม
ทั้งนี้ โครงการดังกล่าวมีวัตถุประสงค์เพื่อส่งเสริมให้พสกนิกรทุกหมู่เหล่าร่วมกันทำความดีถวายพระราชกุศล แสดงออกถึงความจงรักภักดีต่อสถาบันพระมหากษัตริย์และนำหลักธรรมคำสอนทางศาสนามาใช้ในการดำเนินชีวิตและเสริมสร้างความรักสามัคคีของประชาชนในชาติให้มั่นคง

ที่มา : https://www.thaigov.go.th/news/contents/details/44066