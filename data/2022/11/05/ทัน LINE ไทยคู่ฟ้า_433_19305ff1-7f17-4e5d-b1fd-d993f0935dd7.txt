รัฐบาลไทย-ข่าวทำเนียบรัฐบาล-ครม. อนุมัติวีซ่าใหม่ Medical Treatment ระยะ 1 ปี ดึงชาวต่างชาติกำลังสูงเข้ารักษาพยาบาลในไทย


วันพุธที่ 1 ธันวาคม 2564
ครม. อนุมัติวีซ่าใหม่ Medical Treatment ระยะ 1 ปี ดึงชาวต่างชาติกำลังสูงเข้ารักษาพยาบาลในไทย
.....
ที่ประชุม ครม. (30 พ.ย.) อนุมัติหลักการการตรวจลงตราเพื่อการรักษาพยาบาล หรือ Medical Treatment Visaระยะเวลา 1 ปี (เข้าออกได้หลายครั้ง ครั้งละ 90 วัน) เพื่อดึงดูดชาวต่างชาติที่มีศักยภาพและมีกำลังใช้จ่ายด้านการรักษาพยาบาลเข้าสู่ประเทศไทย ตามนโยบายการท่องเที่ยวเชิงสุขภาพและยุทธศาสตร์การพัฒนาไทยให้เป็นศูนย์กลางสุขภาพนานาชาติ (Medical Hub) พ.ศ. 2560 – 2569
.
ผู้ถือวีซ่าดังกล่าว จะมีผู้ติดตามได้สูงสุด 3 ราย โดยต้องแสดงหลักฐานทางการเงินที่ครอบคลุมค่าใช้จ่ายไม่น้อยกว่า 800,000 บาท/ราย มีการนัดหมายกับสถานพยาบาลล่วงหน้า 30 วัน และมีหลักฐานประกันภัยกรณีอุบัติเหตุและการช่วยเหลือฉุกเฉินรวมความคุ้มครองโรคโควิด-19 ในประเทศไทย วงเงินไม่น้อยกว่า 100,000 ดอลลาร์สหรัฐฯ
.
กลุ่มโรคที่สามารถขอ Medical Treatment Visa ได้ จะเป็นกลุ่มโรคหรือหัตถการที่ไทยมีศักยภาพ เช่น เวชศาสตร์ชะลอวัยและการฟื้นฟูสุขภาพ โรคระบบหัวใจหลอดเลือด โรคมะเร็ง ทันตกรรม ศัลยกรรมความงาม เป็นต้น
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/48943