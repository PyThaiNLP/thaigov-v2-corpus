รัฐบาลไทย-ข่าวทำเนียบรัฐบาล-ศธ. จัด 6 โครงการของขวัญปีใหม่ มุ่งเน้นให้คนไทยได้รับการศึกษาทั่วถึง เท่าเทียม


วันศุกร์ที่ 24 ธันวาคม 2564
ศธ. จัด 6 โครงการของขวัญปีใหม่ มุ่งเน้นให้คนไทยได้รับการศึกษาทั่วถึง เท่าเทียม
.....
กระทรวงศึกษาธิการ มอบของขวัญปีใหม่ ปี 2565 เพื่อส่งความสุข และเน้นสร้างโอกาสให้คนไทยทุกคนได้รับการศึกษาอย่างทั่วถึง เท่าเทียม ผ่าน 6 โครงการสำคัญ
.
โครงการ Chance พาน้องกลับห้องเรียน ค้นหาและติดตามเด็กตกหล่นและออกกลางคันกลับเข้าสู่ระบบการศึกษา ภายใต้แนวคิดการศึกษาไทยไม่ทิ้งใครไว้ข้างหลัง
โครงการ ศ.ค.ส. ศึกษาธิการ ส่งความสุขให้น้องปีที่ 3 โดยสำนักงาน กศน.ทั่วประเทศส่งมอบความสุข มอบสิ่งของ อุปกรณ์การเรียน และอื่นๆ ให้เด็กด้อยโอกาส ในพื้นที่ห่างไกล ระหว่างวันที่ 17 ธ.ค. 64 – 8 ม.ค. 65
โครงการอาชีวะ สร้างโอกาสทางการศึกษาให้เยาวชน “อาชีวะอยู่ประจำ เรียนฟรี มีอาชีพ” มอบทุนเรียนฟรีต่อเนื่อง 3 ปี มีหอพัก อาหาร 3 มื้อ ให้นักเรียนจบ ม.3 ได้เรียนต่อ 100% ตั้งเป้าจำนวน 5,000 คน มีสถานศึกษาเข้าร่วม 86 แห่ง
โครงการ ฝึกอบรมอาชีพระยะสั้น Re – Skill, Up Skill และ New – Skill แก่นักเรียน นักศึกษา และประชาชน 38,500 คน ไม่น้อยกว่า 77 หลักสูตร ดำเนินการใน 77 ศูนย์ทั่วประเทศ ระหว่าง 27 ธ.ค. 64 – 31 ม.ค. 65
โครงการอาชีวะอาสา ร่วมด้วยช่วยประชาชน เทศกาลปีใหม่ 2565 ออกบริการประชาชนช่วงเทศกาลปีใหม่ตลอด 24 ชั่วโมง ระหว่างวันที่ 29 ธ.ค. 64 – 4 ม.ค. 65
โครงการศูนย์ซ่อมสร้างเพื่อชุมชน ลดรายจ่ายให้แก่ประชาชน ผ่านแอปพลิเคชัน ช่างพันธุ์ R ออกให้บริการซ่อมถึงบ้านฟรี ทั้งไฟฟ้า เครื่องยนต์ โดยนักเรียนอาชีวะ ประชาชนสามารถใช้บริการผ่านแอปฯ ได้ตลอดปี 65
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/49853