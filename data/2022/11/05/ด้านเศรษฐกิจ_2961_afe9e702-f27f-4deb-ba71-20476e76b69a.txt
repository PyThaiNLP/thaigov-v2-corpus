รัฐบาลไทย-ข่าวทำเนียบรัฐบาล-ขสมก. หยุดการเดินรถโดยสาร สาย 7 คลองขวาง - หัวลำโพง


วันพุธที่ 23 กุมภาพันธ์ 2565
ขสมก. หยุดการเดินรถโดยสาร สาย 7 คลองขวาง - หัวลำโพง
เนื่องจาก บริษัท ต.มานิตย์การเดินรถ จำกัด สามารถจัดเดินรถโดยสารในเส้นทางดังกล่าวได้ตามปกติแล้ว
นายกิตติกานต์ จอมดวง จารุวรพลกุล ผู้อำนวยการองค์การขนส่งมวลชนกรุงเทพ (ขสมก.) กระทรวงคมนาคม เปิดเผยว่า จากการประชุมเมื่อวันที่ 25 ธันวาคม 2563 ณ กรมการขนส่งทางบก โดยการหารือร่วมกัน 3 ฝ่าย ประกอบด้วย กรมการขนส่งทางบก (ขบ.) ขสมก. และบริษัท ต.มานิตย์การเดินรถ จำกัด ซึ่งเป็นผู้ประกอบการเดินรถสาย 7 โดยมติที่ประชุมให้ ขสมก. จัดการเดินรถมาตรฐาน 3 (รถโดยสารธรรมดา) ช่วงคลองขวาง - หัวลำโพง ไปพลางก่อน จนกว่าบริษัท ต.มานิตย์การเดินรถ จำกัด จะพร้อมให้บริการ บัดนี้ รถโดยสารประจำทางของบริษัทเอกชน โดยบริษัท ต.มานิตย์การเดินรถ จำกัด สามารถจัดเดินรถโดยสารในเส้นทางดังกล่าวได้ตามปกติแล้ว ขสมก. จึงต้องหยุดการเดินรถโดยสารสาย 7 คลองขวาง - หัวลำโพง ตั้งแต่วันที่ 1  มีนาคม 2565  เป็นต้นไป
ทั้งนี้ ขสมก. ยังคงจัดเดินรถให้บริการ สาย 7ก เส้นทางพุทธมณฑลสาย 2 - พาหุรัด เพื่อเป็นทางเลือกสำหรับผู้ใช้บริการได้อีกทางหนึ่ง

ที่มา : https://www.thaigov.go.th/news/contents/details/51838