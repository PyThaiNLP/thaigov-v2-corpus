รัฐบาลไทย-ข่าวทำเนียบรัฐบาล-รัฐบาลชวนผู้ประกอบการ SMEs ลงทะเบียนร่วมโครงการส่งเสริมและรักษาระดับการจ้างงาน


วันอังคารที่ 9 พฤศจิกายน 2564
พิมพ์
รัฐบาลชวนผู้ประกอบการ SMEs ลงทะเบียนร่วมโครงการส่งเสริมและรักษาระดับการจ้างงาน
วันอังคารที่ 9 พฤศจิกายน 2564
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลเชิญชวนผู้ประกอบการ SMEs ในระบบประกันสังคมที่มีลูกจ้างไม่เกิน 200 คน ลงทะเบียนร่วมโครงการส่งเสริมและรักษาระดับการจ้างงานในธุรกิจ SMEs เพื่อรับเงินอุดหนุน 3,000 บาท/ลูกจ้างสัญชาติไทย 1 คน/เดือน เป็นเวลา 3 เดือน คือตั้งแต่ พ.ย.2564 – ม.ค.2565 ผ่านทางเว็บไซต์ “ส่งเสริมการจ้างงานเอสเอ็มอี.doe.go.th” หรือสำนักงานจัดหางานจังหวัดทั่วประเทศ ภายในวันที่ 20 พ.ย.นี้ โดยปัจจุบัน มีสถานประกอบการร่วมโครงการแล้วกว่า 64,000 แห่ง รักษาการจ้างงานลูกจ้างสัญชาติไทยได้กว่า 1 ล้านคน คิดเป็นร้อยละ 29 ของเป้าหมาย ทั้งนี้ เงินอุดหนุนดังกล่าวได้รับการยกเว้นไม่ต้องนำไปคำนวณในการยื่นภาษีเงินได้ สอบถามเพิ่มเติมได้ที่ สายด่วนกรมการจัดหางาน 1694
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/47990