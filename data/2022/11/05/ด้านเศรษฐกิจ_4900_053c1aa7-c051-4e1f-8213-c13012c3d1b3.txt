รัฐบาลไทย-ข่าวทำเนียบรัฐบาล-บสย. เตือนอย่าหลงเชื่อ SMS ชวนกู้เงิน และค้ำประกันสินเชื่อ


วันพุธที่ 24 สิงหาคม 2565
พิมพ์
บสย. เตือนอย่าหลงเชื่อ SMS ชวนกู้เงิน และค้ำประกันสินเชื่อ
บรรษัทประกันสินเชื่ออุตสาหกรรมขนาดย่อม (บสย.) เตือนผู้บริโภค อย่าหลงเชื่อ ข้อความจาก SMS  โดยการแอบอ้างชื่อ บสย. เชิญชวนประชาชนให้กู้ยืมเงินหรือใช้บริการค้ำประกันสินเชื่อ ผ่านทางออนไลน์ หรือ SMS โดยใช้เอกสารปลอม ระบุว่า จะให้สินเชื่อหรือจะค้ำประกัน
บสย. ขอยืนยันว่า 1.บสย. ไม่มีนโยบายการให้กู้ยืมเงิน หรือให้บริการค้ำประกันสินเชื่อผ่านช่องทางอันเชื่อถือไม่ได้ 2.บสย. ไม่เคยส่ง SMS Line หรือจัดทำ website ตามที่ปรากฏดังกล่าว และไม่เคยเชิญชวนให้กู้ยืมเงินและให้บริการค้ำประกันผ่าน SMS แต่อย่างใด  โดยขอให้ประชาชนอย่ากดติดตาม และอย่ากดลิงค์จากข้อความเชิญชวนอย่างเด็ดขาด
หากพบเจอการกระทำหรือข้อความดังกล่าวโปรดแจ้ง หรือสอบถามที่ บสย. Call Center 0 2890 9999

ที่มา : https://www.thaigov.go.th/news/contents/details/58388