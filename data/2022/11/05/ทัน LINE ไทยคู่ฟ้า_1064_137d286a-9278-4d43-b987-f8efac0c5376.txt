รัฐบาลไทย-ข่าวทำเนียบรัฐบาล-ครม. อนุมัติ 1.45 หมื่นล้าน จ่ายค่าตอบแทน - ค่าเสี่ยงภัยโควิดให้บุคลากรการแพทย์และสาธารณสุข


วันศุกร์ที่ 5 สิงหาคม 2565
ครม. อนุมัติ 1.45 หมื่นล้าน จ่ายค่าตอบแทน - ค่าเสี่ยงภัยโควิดให้บุคลากรการแพทย์และสาธารณสุข
.....
ที่ประชุม ครม. (2 ส.ค. 65) เห็นชอบในหลักการ 6 โครงการด้านการจ่ายค่าตอบแทนให้บุคลากรทางการแพทย์และสาธารณสุข ตามภารกิจที่เพิ่มขึ้นจากสถานการณ์โรคโควิด-19 กรอบวงเงินรวม 14,510.3059 ล้านบาท พร้อมมอบหมายให้กระทรวงสาธารณสุขปรับกรอบวงเงินโครงการฯ ให้เป็นค่าใช้จ่ายที่เกิดขึ้นจริงจนถึงเดือน มิ.ย. 65 (ตามหลักเกณฑ์และระเบียบที่เกี่ยวข้อง) รวมถึงปรับแผนการดำเนินงาน - การเบิกจ่ายให้สอดคล้องกับการปฏิบัติงาน ดังนี้
1.โครงการแก้ไขปัญหาโรคติดต่ออุบัติใหม่กรณีโรคโควิด-19 ของกองสาธารณสุขฉุกเฉิน
2.โครงการค่าตอบแทนบุคลากรนอกเหนือภารกิจปกติ ของสำนักงานปลัดกระทรวงสาธารณสุข
3.โครงการค่าใช้จ่ายในการบรรเทา แก้ไขปัญหา และเยียวยาผู้ที่ได้รับผลกระทบจากการระบาดของโรคโควิด-19 ของกรมการแพทย์
4.โครงการจ่ายค่าตอบแทนการเสี่ยงภัยในการปฏิบัติงานบริการรองรับผู้ป่วยโควิด-19 ของกรมวิทยาศาสตร์การแพทย์
5.โครงการจ่ายค่าตอบแทนการเสี่ยงภัยในการปฏิบัติงานบริการรองรับผู้ป่วยโควิด-19 ของกรมสุขภาพจิต
6.โครงการสนับสนุนการจัดบริหารทางการแพทย์และสาธารณสุข รองรับการแพร่ระบาดของโรคโควิด-19 ของกรมอนามัย
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/57670