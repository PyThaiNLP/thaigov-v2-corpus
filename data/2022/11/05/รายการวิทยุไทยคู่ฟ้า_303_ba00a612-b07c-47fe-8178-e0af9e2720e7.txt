รัฐบาลไทย-ข่าวทำเนียบรัฐบาล-มาตรการภาษีส่งเสริมการค้าไม้เศรษฐกิจที่เป็นมิตรสิ่งแวดล้อม


วันจันทร์ที่ 28 มีนาคม 2565
พิมพ์
มาตรการภาษีส่งเสริมการค้าไม้เศรษฐกิจที่เป็นมิตรสิ่งแวดล้อม
วันอังคารที่ 15 มีนาคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลสนับสนุนการปลูกไม้เศรษฐกิจและการค้าไม้ที่เป็นมิตรต่อสิ่งแวดล้อม โดยออกประกาศกระทรวงการคลัง เรื่อง การลดอัตราอากรและยกเว้นอากรศุลกากร สำหรับไม้ ไม้แปรรูป และของทำด้วยไม้ จากเดิมอากรขาออกไม้ท่อนและไม้แปรรูป อยู่ที่ร้อยละ 5 – 40 ปรับปรุงเป็น ไม้ส่งออกทุกชนิดรวมถึงไม้ชิ้นที่ได้จากไม้กฤษณาไม่ต้องเสียอากร ยกเว้นไม้ท่อนที่เดิมมีอัตราร้อยละ 40 ให้ลดลงเหลือร้อยละ 10 เพื่อคุ้มครองอุตสาหกรรมโรงเลื่อยภายในประเทศ สำหรับสิ่งของที่ทำด้วยไม้ได้รับการยกเว้นอากรอยู่แล้ว ให้ยกเว้นต่อไป เพื่อเพิ่มศักยภาพการแข่งขันกับต่างประเทศ ทั้งนี้ ไม่เกี่ยวข้องกับมาตรการควบคุมการส่งออกไม้หวงห้าม หรือตามอนุสัญญา CITES สอบถามเพิ่มเติมได้ที่ สายด่วนกรมศุลกากร 1164
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/52596