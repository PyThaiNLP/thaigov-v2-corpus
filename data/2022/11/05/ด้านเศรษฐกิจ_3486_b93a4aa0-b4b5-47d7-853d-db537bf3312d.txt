รัฐบาลไทย-ข่าวทำเนียบรัฐบาล-กรมการขนส่งทางราง เปิดยอดผู้ใช้บริการระบบขนส่งทางรางใช้บริการระบบขนส่งทางรางสะสมในช่วงเทศกาลสงกรานต์ 5 วัน (11-15 เม.ย. 65) กว่า 2.4 ล้านคน


วันเสาร์ที่ 16 เมษายน 2565
กรมการขนส่งทางราง เปิดยอดผู้ใช้บริการระบบขนส่งทางรางใช้บริการระบบขนส่งทางรางสะสมในช่วงเทศกาลสงกรานต์ 5 วัน (11-15 เม.ย. 65) กว่า 2.4 ล้านคน
...
นายพิเชฐ คุณาธรรมรักษ์ รองอธิบดีกรมการขนส่งทางราง กระทรวงคมนาคม เปิดเผยว่า หลังจากช่วงเทศกาลสงกรานต์ผ่านมา 5 วัน (11-15 เมษายน 2565) ยอดผู้ใช้บริการระบบขนส่งทางรางสะสมกว่า 2.4 ล้านคน โดยแบ่งเป็นรถไฟระหว่างเมืองของ การรถไฟแห่งประเทศไทย (รฟท.) จำนวน 203,337 คน และรถไฟฟ้าในเขตกรุงเทพฯ และปริมณฑล (สายสีแดง BTS สายสีเขียว MRT สายสีน้ำเงินและสีม่วง และแอร์พอร์ต เรล ลิงก์) จำนวน 2,239,885 คน ซึ่งจากตัวเลขการใช้บริการระบบรถไฟระหว่างเมือง จะเห็นได้ว่าประชาชนบางส่วนนั้นยังคงใช้ชีวิตอยู่ในกรุงเทพฯ กันอยู่ตามปกติ และอีกส่วนเลือกใช้ยานพาหนะส่วนบุคคลในการเดินทาง อาจเป็นเพราะเพื่อป้องกันการติดเชื้อไวรัส COVID -19 ไปสู่คนในครอบครัว ซึ่งทาง กรมการขนส่งทางราง (ขร.) ยังคงเน้นย้ำในหน่วยงานผู้ให้บริการระบบขนส่งทางรางยังคงเข้มข้นไว้ซึ่งมาตรการต่าง ๆ ทั้งด้านบริการ ด้านความปลอดภัย และด้านสาธารณสุข เพื่อความมั่นใจในการใช้บริการของประชาชน รวมทั้งขอความร่วมมือผู้ใช้บริการในการร่วมกันป้องกันการแพร่ระบาดโดยการใส่หน้ากากอนมัยตลอดการเดินทาง และมั่นล้างมือด้วยเจลหรือสเปรย์แอลกอฮอล์
สำหรับวันนี้และวันพรุ่งนี้ (16-17 เมษายน 2565) ขร. คาดว่าจะมีประชาชนทะยอยเดินทางกลับจากภูมิลำเนาหรือจากการท่องเที่ยว โดยได้มีการประสาน รฟท. ขอให้เพิ่มตู้พ่วงกับขบวนรถปกติ และจัดขบวนรถพิเศษ เพื่อรองรับการเดินทางของแระชาชน ไม่ให้มีเหตุการตกค้างของผู้โดยสารที่เลือกมาใช้บริการระบบขนส่งทางราง พร้อมทั้งประสานผู้ให้บริการรถไฟฟ้าเพิ่มความถี่ในการเดินรถ เพื่อรองรับการเชื่อมต่อการเดินทางจากรถไฟระหว่างเมือง เพื่อความสะดวก รวดเร็ว และปลอดภัยในการเดินทางต่อไป

ที่มา : https://www.thaigov.go.th/news/contents/details/53641