รัฐบาลไทย-ข่าวทำเนียบรัฐบาล- รฟม. จับมือพันธมิตรมอบสิทธิประโยชน์ให้แก่ผู้ใช้บริการรถไฟฟ้ามหานคร สายฉลองรัชธรรม (MRT สายสีม่วง) ตลอดปี 2565


วันพุธที่ 6 กรกฎาคม 2565
รฟม. จับมือพันธมิตรมอบสิทธิประโยชน์ให้แก่ผู้ใช้บริการรถไฟฟ้ามหานคร สายฉลองรัชธรรม (MRT สายสีม่วง) ตลอดปี 2565
--------------------------------------------------
การรถไฟฟ้าขนส่งมวลชนแห่งประเทศไทย (รฟม.) กระทรวงคมนาคม ร่วมมือกับ บริษัท บัตรกรุงไทย จำกัด (มหาชน) บริษัท บัตรกรุงศรีอยุธยา จำกัด บริษัท แอดวานซ์ ไวร์เลส เน็ทเวอร์ค จำกัด และธนาคารซิตี้แบงก์ มอบสิทธิประโยชน์ให้กับผู้ใช้บริการรถไฟฟ้ามหานคร สายฉลองรัชธรรม (MRT สายสีม่วง) ดังนี้
1) บริษัท บัตรกรุงไทย จำกัด (มหาชน)
มอบสิทธิพิเศษส่วนลด 30 บาท ให้แก่ผู้ใช้บริการ MRT สายสีม่วง ที่ซื้อหรือเติมเงินในบัตรโดยสารผ่านบัตรเครดิต KTC ณ ห้องออกบัตรโดยสาร เป็นเงินตั้งแต่ 400 บาทขึ้นไปต่อรายการ และใช้คะแนนสะสม KTC FOREVER 299 คะแนน ตั้งแต่วันนี้ - 31 ธันวาคม 2565 รายละเอียดเพิ่มเติม https://www.ktc.co.th
2) บริษัท บัตรกรุงศรีอยุธยา จำกัด
มอบเครดิตเงินคืน 10% ให้แก่ผู้ใช้บริการ MRT สายสีม่วง เมื่อใช้บัตรเครดิตกรุงศรีที่ร่วมรายการรูดซื้อ/เติมเงินในบัตรโดยสาร หรือแตะจ่ายผ่านระบบ EMV Contactless ที่สถานีรถไฟฟ้า และแลกคะแนนผ่านแอปพลิเคชัน CHOOSE ภายในเดือนที่ทำรายการ โดยการแลกกรุงศรี พอยต์ ทุก 300 พอยต์ รับเครดิตเงินคืน 10% (30 บาท) หรือแลกกรุงศรี พอยต์ทุก 1,000 พอยต์ รับเครดิตเงินคืน 10% (100 บาท) ตั้งแต่วันนี้ - 31 ธันวาคม 2565 รายละเอียดเพิ่มเติมที่ www.krungsricard.com
3) บริษัท แอดวานซ์ ไวร์เลส เน็ทเวอร์ค จำกัด
มอบส่วนลดให้แก่ลูกค้าเอไอเอสที่ใช้เอไอเอสพอยท์ 1 พอยท์ แลกรับส่วนลด 30 บาท ในการเติมเงินหรือออกบัตรโดยสาร เป็นเงินตั้งแต่ 300 บาทขึ้นไปต่อรายการ ณ ห้องออกบัตรโดยสาร MRT สายสีม่วง ทุกวันศุกร์ วันเสาร์ และวันอาทิตย์ ตั้งแต่วันนี้ - 31 ธันวาคม 2565
4) ธนาคารซิตี้แบงก์
มอบสิทธิพิเศษสำหรับผู้ใช้บริการที่ใช้บัตรเครดิตซิตี้ แคชแบ็ก แพลตตินั่ม ในการซื้อ/เติมเงินในบัตรโดยสาร ที่ห้องออกบัตรโดยสารเป็นเงินตั้งแต่ 300 บาทขึ้นไปต่อรายการ หรือแตะจ่ายผ่านระบบ EMV Contactless ที่สถานีรถไฟฟ้า จะได้รับเครดิตเงินคืน 10% โดยจำกัดการรับเครดิตเงินคืนรวมสูงสุด 500 บาท ตั้งแต่วันนี้ - 31 มกราคม 2566
ผู้ใช้บริการที่ใช้บัตรเครดิตซิตี้ประเภทอื่น ๆ ตามที่ธนาคารกำหนด จะได้รับเครดิตเงินคืนสูงสุด 100% เท่ากับยอดใช้จ่าย เมื่อซื้อหรือเติมเงินในบัตรโดยสารที่ห้องออกบัตรโดยสาร เป็นเงินตั้งแต่ 300 บาทขึ้นไป/รายการ หรือแตะจ่ายผ่านระบบ EMV Contactless เป็นเงินตั้งแต่ 15 บาทขึ้นไป/เที่ยว และใช้คะแนนสะสมซิตี้รีวอร์ดขั้นต่ำ 3,000 คะแนน ในการแลกรับเครดิตเงินคืน ตั้งแต่วันนี้ - 31 ธันวาคม 2565
ติดตามข้อมูลข่าวสาร รฟม. เพิ่มเติมได้ที่ เว็บไซต์ รฟม. www.mrta.co.th เฟซบุ๊กแฟนเพจการรถไฟฟ้าขนส่งมวลชนแห่งประเทศไทย และ Call Center รฟม. โทร. 0 2716 4044
“30 ปี รฟม. เชื่อมต่อเส้นทางสู่ความยั่งยืน Completing Connection, Mission for All”

ที่มา : https://www.thaigov.go.th/news/contents/details/56591