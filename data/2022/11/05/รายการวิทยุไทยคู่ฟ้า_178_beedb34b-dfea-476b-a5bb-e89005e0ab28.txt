รัฐบาลไทย-ข่าวทำเนียบรัฐบาล-นายกรัฐมนตรีร่วมประชุมเอเปค ครั้งที่ 28


วันพฤหัสบดีที่ 18 พฤศจิกายน 2564
พิมพ์
นายกรัฐมนตรีร่วมประชุมเอเปค ครั้งที่ 28
วันพฤหัสบดีที่ 11 พฤศจิกายน 2564
นายกรัฐมนตรีร่วมประชุมเอเปค ครั้งที่ 28
ต่อจากนี้ไป ขอเชิญรับฟังไทยคู่ฟ้า ค่ะ
วันนี้ (11พ.ย.64) พลเอก ประยุทธ์ จันทร์โอชา นายกรัฐมนตรี เข้าร่วมการประชุมผู้นำเขตเศรษฐกิจเอเปคและการประชุมที่เกี่ยวข้องผ่านระบบการประชุมทางไกล ณ ตึกภักดีบดินทร์ ทำเนียบรัฐบาลโดยประเทศนิวซีแลนด์เป็นเจ้าภาพในการจัดประชุม สำหรับปีนี้ ประเทศนิวซีแลนด์ได้กำหนดหัวข้อหลักคือ ร่วมกัน ทำงาน เติบโต ไปด้วยกัน (Join, Work, Grow. Together.) และนำเสนอ 3 ประเด็นสำคัญเพื่อการฟื้นฟู ได้แก่ นโยบายเศรษฐกิจและการค้า การเพิ่มการมีส่วนร่วมและความยั่งยืน และการมุ่งสู่นวัตกรรมและดิจิทัล ทั้งนี้ กรอบความร่วมมือทางเศรษฐกิจในภูมิภาคเอเชีย-แปซิฟิก หรือ เอเปค เกิดขึ้นเมื่อปี พ.ศ. 2532 เพื่อส่งเสริมการเปิดเสรีทางการค้าและการลงทุน โดยปัจจุบันมีสมาชิก 21 เขตเศรษฐกิจ และผู้สังเกตการณ์ 3 หน่วยงาน
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/48079