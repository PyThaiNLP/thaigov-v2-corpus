รัฐบาลไทย-ข่าวทำเนียบรัฐบาล-คณะทำงานจัดทำฐานข้อมูลเพื่อควบคุมและติดตามคดีฯ ดีอีเอส เร่งกำหนดคุณลักษณะของระบบฐานข้อมูลฯ


วันพฤหัสบดีที่ 30 กันยายน 2564
คณะทำงานจัดทำฐานข้อมูลเพื่อควบคุมและติดตามคดีฯ ดีอีเอส เร่งกำหนดคุณลักษณะของระบบฐานข้อมูลฯ
คณะทำงานจัดทำฐานข้อมูลเพื่อควบคุมและติดตามคดีฯ ดีอีเอส เร่งกำหนดคุณลักษณะของระบบฐานข้อมูลฯ
เมื่อวันที่ 30 กันยายน 2564 นายภุชพงค์ โนดไธสง เป็นประธานประชุมคณะทำงานจัดทำฐานข้อมูลเพื่อควบคุมและติดตามคดีฯ ครั้งที่ 2/2564 ผ่านระบบประชุมทางไกล ณ ห้องประชุม 802 ชั้น 8 สำนักงานปลัดกระทรวงดิจิทัลเพื่อเศรษฐกิจและสังคม โดยมีพลตำรวจตรี จักรพงษ์ วิวัฒน์วานิช รองประธานคณะทำงานรองผู้บัญชาการสำนักงานคณะกรรมการข้าราชการตำรวจสำนักงานตำรวจแห่งชาติ พร้อมด้วยคณะทำงานที่เข้าร่วมประชุมดังนี้ สำนักงานอัยการสูงสุดกรมสอบสวนคดีพิเศษ ศูนย์ปราบปรามอาชญากรรมทางเทคโนโลยีสารสนเทศ (ศปอส.ตร.)  กองบังคับการปราบปรามการกระทำความผิดเกี่ยวกับอาชญากรรมทางเทคโนโลยี สำนักงานตำรวจแห่งชาติ   (ปอท.) กองบัญชาการตำรวจสืบสวนสอบสวนอาชญากรรมทางเทคโนโลยี (สอท.) ร่วมประชุม โดยที่ประชุมพิจารณาวาระสำคัญเรื่องการกำหนดคุณลักษณะของระบบฐานข้อมูลฯ ประกอบด้วย  Module พนักงานเจ้าหน้าที่  Module ผู้ให้บริการและ Module อื่นๆ ที่เกี่ยวข้อง
สำหรับทบบาทหน้าที่ของคณะทำงานจัดทำระบบฐานข้อมูลเพื่อควบคุมและติดตามคดีที่เกี่ยวข้องกับการเผยแพร่ข้อมูลคอมพิวเตอร์อันเป็นเท็จและการกระทำความผิดทางสื่อสังคมออนไลน์  ประกอบด้วย
1.    ออกแบบและจัดให้มีระบบฐานข้อมูลเพื่อควบคุมและติดตามคดีที่เกี่ยวข้องกับการเผยแพร่ข้อมูลคอมพิวเตอร์อันเป็นเท็จและการกระทำความผิดทางสื่อสังคมออนไลน์
2.    เสนอแนะและให้ความเห็นเกี่ยวกับนโยบาย แนวทาง มาตรการ และการดำเนินการ เพื่อบังคับใช้กฎหมายว่าด้วยการกระทำความผิดทางคอมพิวเตอร์ การต่อต้านข่าวปลอม และการป้องกัน และแก้ไขการกระทำความผิดทางออนไลน์ต่อคณะกรรมการป้องกันปราบปรามและแก้ไขปัญหาการเผยแพร่ข้อมูลเท็จทางสื่อสังคมออนไลน์
3.    รายงานผลการดำเนินงานต่อคณะกรรมการป้องกันปราบปรามและแก้ไขปัญหาการเผยแพร่ข้อมูลเท็จทางสื่อสังคมออนไลน์
4.    ประสานงานร่วมกับหน่วยงานที่เกี่ยวข้อง และบุคคลทั้งภาครัฐและเอกชนเพื่อสนับสนุนข้อมูลและการดำเนินงานของคณะทำงานให้เกิดผลเป็นรูปธรรม
5.    เชิญผู้แทนหน่วยงานภาครัฐและเอกชน หรือเชิญบุคคลมาชี้แจงข้อเท็จจริง รวมทั้งเรียกเอกสารที่เกี่ยวข้องเพื่อใช้ประกอบการพิจารณา
6.    ดำเนินการอื่นที่เกี่ยวข้องตามที่คณะกรรมการป้องกันปราบปรามและแก้ไขปัญหาการเผยแพร่ข้อมูลเท็จทางสื่อสังคมออนไลน์มอบหมาย
***********

ที่มา : https://www.thaigov.go.th/news/contents/details/46443