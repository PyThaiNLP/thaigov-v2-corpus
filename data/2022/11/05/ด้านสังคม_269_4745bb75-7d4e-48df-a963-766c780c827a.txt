รัฐบาลไทย-ข่าวทำเนียบรัฐบาล-“ชัยวุฒิ” เป็นประธานพิธีถวายบังคมเนื่องใน“วันสื่อสารแห่งชาติ ประจำปี 2564” เผยพร้อมก้าวสู่รัฐบาลดิจิทัลอย่างเต็มรูปแบบ


วันพุธที่ 4 สิงหาคม 2564
“ชัยวุฒิ” เป็นประธานพิธีถวายบังคมเนื่องใน“วันสื่อสารแห่งชาติ ประจำปี 2564” เผยพร้อมก้าวสู่รัฐบาลดิจิทัลอย่างเต็มรูปแบบ
“ชัยวุฒิ” เป็นประธานพิธีถวายบังคมเนื่องใน“วันสื่อสารแห่งชาติ ประจำปี 2564” เผยพร้อมก้าวสู่รัฐบาลดิจิทัลอย่างเต็มรูปแบบ
เมื่อวันที่ 4 สิงหาคม 2564 นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม เป็นประธานในพิธีถวายบังคมพระบรมราชานุสาวรีย์พระบาทสมเด็จพระปรมินทรมหาจุฬาลงกรณ์ พระจุลจอมเกล้าเจ้าอยู่หัว เนื่องในโอกาส “วันสื่อสารแห่งชาติ ประจำปี 2564”โดยมีนางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม พร้อมด้วยคณะบริหารฯ กระทรวงฯ เข้าร่วมพิธี ณ บริเวณลานหน้าอาคารอำนวยการกสทช.ในการนี้ รัฐมนตรีดีอีเอส กล่าวย้ำว่า ขอให้ความมั่นใจ รัฐบาลมีความมุ่งมั่นที่จะขับเคลื่อนนโยบายด้านดิจิทัลเพื่อเศรษฐกิจและสังคม นำพาประเทศให้ก้าวข้ามผ่านสถานการณ์อันเป็นอุปสรรคต่างๆ และเสริมสร้างศักยภาพประเทศไทยให้เข้มแข็งอย่างยั่งยืนตลอดไป ซึ่งปัจจุบัน มีภารกิจสำคัญที่มีความคืบหน้า อาทิ โครงการเร่งรัดผลักดันให้อินเทอร์เน็ตเป็นสาธารณูปโภคพื้นฐาน โครงการนำร่องการใช้ประโยชน์จากเทคโนโลยี 5G เน้นการส่งเสริมการใช้ประโยชน์ ๖ ด้าน ได้แก่ ด้านเกษตรด้วนสารารณสุข ด้านอุดสาหกรรม ด้านการศึกษา ด้านคมนาคม และด้านเมืองอัจฉริยะ หรือสมาร์ท ซิตี้ รวมถึงการนำระบบคลาวด์กลางภาครัฐมาใช้เชื่อมโยงข้อมูลทุกหน่วยงานรัฐ พร้อมนำไปสู่เป้าหมายการเป็นรัฐบาลดิจิทัลอย่างเต็มรูปแบบต่อไป
***********

ที่มา : https://www.thaigov.go.th/news/contents/details/44460