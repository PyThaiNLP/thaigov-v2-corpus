รัฐบาลไทย-ข่าวทำเนียบรัฐบาล-​ผบ.ทร.มาเลเซีย เข้าเยี่ยมคำนับ ปล.กห. ผู้แทน รมว.กห. ในโอกาสเยือนไทยอย่างเป็นทางการในฐานะแขกของกองทัพเรือ


วันพุธที่ 10 สิงหาคม 2565
​ผบ.ทร.มาเลเซีย เข้าเยี่ยมคำนับ ปล.กห. ผู้แทน รมว.กห. ในโอกาสเยือนไทยอย่างเป็นทางการในฐานะแขกของกองทัพเรือ
พล.อ.ประยุทธ์ จันทร์โอชา นรม. และ รมว.กห. ได้มอบหมายให้ พล.อ.วรเกียรติ  รัตนานนท์ ปล.กห. เป็นผู้แทนให้การต้อนรับ พล.ร.อ. Tan Sri Mohd Reza bin Mohd Sany (ตัน ซรี โมฮัมหมัด เรซา บิน โมฮัมหมัด ซานี) ผบ.ทร. มาเลเซีย
ในโอกาสเดินทางเยือนไทยอย่างเป็นทางการในฐานะแขกของกองทัพเรือ ระหว่าง ๙ - ๑๔ ส.ค.๖๕
โดยทั้ง ๒ ฝ่ายเห็นร่วมกันในการประชุมหารือภายใต้กลไกกรอบความร่วมมือต่างๆ ที่มีร่วมกัน เพื่อผลักดันให้เกิดความคืบหน้า อย่างเป็นรูปธรรมและผลักดันความร่วมมือ ด้านอุตสาหกรรมป้องกันประเทศ ส่วนในด้านการทหาร ปล.กห. ได้ย้ำถึงความสัมพันธ์อันดีระหว่างกระทรวงกลาโหมทั้ง ๒ ประเทศ และความร่วมมือด้านความมั่นคง ที่ทางมาเลเซีย สนับสนุนไทยเป็นอย่างดี รวมทั้งด้านการศึกษาที่ได้มีการแลกเปลี่ยนทางการศึกษาในระดับต่างๆ มาโดยตลอด
ทาง ผบ.ทร.มาเลเซีย ได้ขอบคุณในการต้อนรับทั้งในระดับกองทัพ และระดับรัฐบาล ได้กล่าวถึงความสัมพันธ์อันแน่นแฟ้น ระหว่าง ๒ ประเทศในทุกระดับ โดยเฉพาะด้านความมั่นคงที่มีความไว้เนื้อเชื่อใจกันมาโดยตลอด โดยทางด้านการทหารนั้น ได้มีการเยือนระหว่างกันในทุกระดับ ด้านการศึกษา ได้มีการแลกเปลี่ยนทางการศึกษาในระดับต่างๆ และพร้อมให้การสนับสนุนงานด้านความมั่นคงระหว่างกันเพื่อสานต่อความสัมพันธ์อันดีให้แน่นแฟ้น และแข็งแกร่ง ยิ่งขึ้น ต่อไป

ที่มา : https://www.thaigov.go.th/news/contents/details/57877