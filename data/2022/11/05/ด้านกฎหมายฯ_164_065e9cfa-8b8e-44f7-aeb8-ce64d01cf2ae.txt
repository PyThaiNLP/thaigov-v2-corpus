รัฐบาลไทย-ข่าวทำเนียบรัฐบาล-กระทรวงยุติธรรม โดยกรมบังคับคดี ชี้แจงกรณีพนักงานไอเฟค ร้องขอให้เจ้าพนักงานพิทักษ์ทรัพย์เร่งพิจารณาคดี


วันเสาร์ที่ 21 สิงหาคม 2564
พิมพ์
กระทรวงยุติธรรม โดยกรมบังคับคดี ชี้แจงกรณีพนักงานไอเฟค ร้องขอให้เจ้าพนักงานพิทักษ์ทรัพย์เร่งพิจารณาคดี
กระทรวงยุติธรรม โดยกรมบังคับคดี ชี้แจงกรณีพนักงานไอเฟค ร้องขอให้เจ้าพนักงานพิทักษ์ทรัพย์เร่งพิจารณาคดี
ตามที่มีข่าว กรณีพนักงานไอเฟคถูกกลุ่มนายทุนกลั่นแกล้งจึงได้ทำหนังสือถึงกรมบังคับคดี เพื่อให้เจ้าพนักงานพิทักษ์ทรัพย์พิจารณาไม่ฎีกาภายหลังศาลอุทธรณ์คดีชำนัญพิเศษมีคำพิพากษาแล้ว
นางอรัญญา ทองน้ำตะโก อธิบดีกรมบังคับคดี เปิดเผยว่า ในกรณีดังกล่าวบริษัท อินเตอร์ ฟาร์อีสท์ เอ็นเนอร์ยี่ คอร์ปอเรชั่น จำกัด (มหาชน) จำเลย ในคดีล้มละลายได้ยื่นฟ้องคดีต่อศาล ขอให้มีคำสั่งเพิกถอนคำสั่งพนักงานตรวจแรงงานที่ให้จ่ายเงินค่าจ้างให้แก่พนักงานบริษัท จำเลย ไว้ก่อนที่จะถูกฟ้องล้มละลาย และได้มีการต่อสู้คดีกันจนกระทั่งศาลอุทธรณ์คดีชำนัญพิเศษ ได้มีคำพิพากษายกฟ้องจำเลยแล้ว แต่เนื่องจากศาลอุทธรณ์คดีชำนัญพิเศษได้มีคำพิพากษาภายหลังจากศาลล้มละลายกลางมีคำสั่งพิทักษ์ทรัพย์ชั่วคราว ทำให้เจ้าพนักงานพิทักษ์ทรัพย์มีหน้าที่ตามกฎหมายล้มละลายที่จะต้องพิจารณาว่าจะยื่นฎีกาคำพิพากษาศาลอุทธรณ์คดีชำนัญพิเศษหรือไม่ จึงได้มีคำสั่งเร่งรัดการพิจารณาให้เสร็จสิ้นโดยเร็ว บัดนี้ เจ้าพนักงานพิทักษ์ทรัพย์ได้พิจารณาและเห็นว่าคำพิพากษาของศาลอุทธรณ์คดีชํานัญพิเศษชอบด้วยกฎหมายแล้ว จึงมีคำสั่งไม่ยื่นฎีกา และได้มีหนังสือแจ้งคำสั่งให้ผู้เกี่ยวข้องทราบแล้ว
กรมบังคับคดี ๐ ๒๘๘๑ ๔๙๙๙ หรือสายด่วนกรมบังคับคดี ๑๑๑๑ กด ๗๙ เว็บไซต์ กรมบังคับคดี www.led.go.th

ที่มา : https://www.thaigov.go.th/news/contents/details/45000