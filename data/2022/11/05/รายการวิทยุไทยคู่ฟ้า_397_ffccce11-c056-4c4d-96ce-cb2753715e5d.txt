รัฐบาลไทย-ข่าวทำเนียบรัฐบาล-มหาวิทยาลัยสู่ตำบล U2T for BCG ครอบคลุม 7,435 ตำบล


วันศุกร์ที่ 17 มิถุนายน 2565
พิมพ์
มหาวิทยาลัยสู่ตำบล U2T for BCG ครอบคลุม 7,435 ตำบล
วันศุกร์ที่ 16 มิถุนายน 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลกระตุ้นการฟื้นตัวของเศรษฐกิจในระดับพื้นที่ โดยเห็นชอบโครงการขับเคลื่อนเศรษฐกิจและสังคมฐานรากหลังโควิดด้วยเศรษฐกิจ BCG ใน 7,435 ตำบล ครอบคลุม 77 จังหวัดทั่วประเทศ ประกอบด้วย 15,000 กิจกรรม เช่น ถ่ายทอดเทคโนโลยีด้านการผลิตและบริการ พัฒนาการขนส่ง การกระจายสินค้าและบริการ พัฒนากำลังคนให้มีทักษะที่จำเป็นต่อการทำงานและที่เกี่ยวข้องกับเศรษฐกิจ BCG จ้างงานบัณฑิตที่จบการศึกษาไม่เกิน 5 ปี และประชาชนที่ว่างงานในพื้นที่ 3,000 ตำบลเดิมต่อยอดจากโครงการ 1 ตำบล 1 มหาวิทยาลัย ตำบลละ 8 คน และพื้นที่ 4,435 ตำบลใหม่ 10 คน/ตำบล รวมแล้วเกิดการจ้างงานไม่น้อยกว่า 68,350 คน สร้างเศรษฐกิจหมุนเวียนไม่น้อยกว่า 600 ล้านบาท/เดือน เริ่มดำเนินการ ก.ค. - ก.ย.65
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/55766