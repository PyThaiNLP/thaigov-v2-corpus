รัฐบาลไทย-ข่าวทำเนียบรัฐบาล-นายกฯ พร้อมต้อนรับ “นายกฯ สปป. ลาว” เยือนไทยอย่างเป็นทางการ ร่วมกำหนดวิสัยทัศน์ “ขับเคลื่อนความสัมพันธ์ไทย - ลาว” ระหว่างวันที่ 1 - 2 มิ.ย. 65


วันอังคารที่ 31 พฤษภาคม 2565
นายกฯ พร้อมต้อนรับ “นายกฯ สปป. ลาว” เยือนไทยอย่างเป็นทางการ ร่วมกำหนดวิสัยทัศน์ “ขับเคลื่อนความสัมพันธ์ไทย - ลาว” ระหว่างวันที่ 1 - 2 มิ.ย. 65
.....
พลเอก ประยุทธ์ จันทร์โอชา นายกรัฐมนตรี พร้อมต้อนรับ นายพันคำ วิพาวัน นายกรัฐมนตรีสาธารณรัฐประชาธิปไตยประชาชนลาว และภริยา ที่จะเดินทางเยือนประเทศไทยอย่างเป็นทางการในฐานะแขกของรัฐบาล ระหว่างวันที่ 1 - 2 มิ.ย. 65
.
โอกาสสำคัญครั้งนี้ ผู้นำทั้งสองประเทศจะหารือข้อราชการระหว่างกัน ร่วมกำหนดวิสัยทัศน์สำหรับขับเคลื่อนความสัมพันธ์ไทย - ลาว โดยเฉพาะในบริบทการฟื้นฟูเศรษฐกิจจากสถานการณ์โควิด-19 และเสริมสร้างความเข้มแข็งในการรับมือกับความผันผวนของสถานการณ์ระหว่างประเทศในปัจจุบัน รวมทั้งมิติความสัมพันธ์อื่น ๆ เช่น การค้าการลงทุน การไปมาหาสู่กันระหว่างประชาชน และการพัฒนาโครงสร้างพื้นฐานโดยเฉพาะการเชื่อมต่อรถไฟลาว - จีน กับระบบรางของไทย เป็นต้น
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/55206