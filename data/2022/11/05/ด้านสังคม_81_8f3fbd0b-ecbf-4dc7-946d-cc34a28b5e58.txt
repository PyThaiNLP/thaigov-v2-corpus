รัฐบาลไทย-ข่าวทำเนียบรัฐบาล-สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี พระราชทานภาพวาดฝีพระหัตถ์และข้อความให้กำลังใจ พร้อมมอบถุงพลังใจพระราชทานให้แก่บุคลากรทางการแพทย์ที่ปฏิบัติงานใ


วันอังคารที่ 29 มิถุนายน 2564
สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี พระราชทานภาพวาดฝีพระหัตถ์และข้อความให้กำลังใจ พร้อมมอบถุงพลังใจพระราชทานให้แก่บุคลากรทางการแพทย์ที่ปฏิบัติงานใ
สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี พระราชทานภาพวาดฝีพระหัตถ์และข้อความให้กำลังใจบุคลากรทางการแพทย์ในนามมูลนิธิชัยพัฒนา พร้อมมอบถุงพลังใจพระราชทานให้แก่บุคลากรทางการแพทย์ที่ปฏิบัติงานในโรงพยาบาลสนามในสังกัดกระทรวง
สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี พระราชทานภาพวาดฝีพระหัตถ์และข้อความให้กำลังใจบุคลากรทางการแพทย์ในนามมูลนิธิชัยพัฒนา พร้อมมอบถุงพลังใจพระราชทานให้แก่บุคลากรทางการแพทย์ที่ปฏิบัติงานในโรงพยาบาลสนามในสังกัดกระทรวงสาธารณสุข จำนวน 2,000 ถุง โดยมีนายเตชพล ฐิตยารักษ์ รองเลขาธิการมูลนิธิชัยพัฒนา เป็นผู้แทนพระองค์
วันนี้ (29 มิถุนายน 2564) ณ ห้องเทวะเวสม์ อาคารสำนักงานปลัดกระทรวงสาธารณสุข สมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี ทรงพระกรุณาโปรดเกล้าโปรดกระหม่อม ให้นายเตชพล ฐิตยารักษ์ รองเลขาธิการมูลนิธิชัยพัฒนา เป็นผู้แทนพระองค์ มอบภาพวาดฝีพระหัตถ์และข้อความให้กำลังใจบุคลากรทางการแพทย์ในนามมูลนิธิชัยพัฒนา และกองทุนชัยพัฒนาสู้ภัยโควิด 19 ฯ ความว่า “ชัยพัฒนาสนับสนุนผู้ดูแลรักษาผู้ป่วย ขอบคุณครับ/ค่ะ” โดยพระราชทานภาพวาดฝีพระหัตถ์พร้อม “ถุงพลังใจพระราชทาน” จำนวน 2,000 ถุง เพื่อเป็นขวัญและกำลังใจแก่บุคลากรทางการแพทย์ ที่ปฏิบัติงานในโรงพยาบาลสนามในสังกัดกระทรวงสาธารณสุข ด้วยทรงตระหนักถึงความทุ่มเทเสียสละของบุคลากรทางการแพทย์ ซึ่งมูลนิธิชัยพัฒนาพร้อมสนับสนุนในการต่อสู้กับโรคระบาดครั้งนี้เคียงข้างกับบุคลากรทางการแพทย์ทุกคน
ในการนี้ นายแพทย์เกียรติภูมิ วงศ์รจิต ปลัดกระทรวงสาธารณสุข ผู้บริหาร ข้าราชการ และเจ้าหน้าที่กระทรวงสาธารณสุข เข้าร่วมพิธี พร้อมกล่าวสำนึกในพระมหากรุณาธิคุณ ขอพระองค์ทรงพระเจริญ
*************************************   29 มิถุนายน 2564
*******************************

ที่มา : https://www.thaigov.go.th/news/contents/details/43239