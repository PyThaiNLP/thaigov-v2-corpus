รัฐบาลไทย-ข่าวทำเนียบรัฐบาล-ลูกค้า ธอส. ชำระค่าเบี้ยประกันอัคคีภัยง่าย ๆ ด้วย Application : GHB ALL รับความคุ้มครองต่อเนื่อง และสะสมพอยท์แลกของรางวัล


วันพฤหัสบดีที่ 26 พฤษภาคม 2565
พิมพ์
ลูกค้า ธอส. ชำระค่าเบี้ยประกันอัคคีภัยง่าย ๆ ด้วย Application : GHB ALL รับความคุ้มครองต่อเนื่อง และสะสมพอยท์แลกของรางวัล
ธอส. เปิดให้ลูกค้าที่ครบกำหนดต่ออายุกรมธรรม์ประกันอัคคีภัยสามารถ ชำระค่าเบี้ยประกันอัคคีภัย เพื่อให้ที่อยู่อาศัยของลูกค้าที่จดจำนองไว้กับธนาคารได้รับความคุ้มครองอย่างต่อเนื่อง จากเหตุการณ์ที่ไม่คาดคิด โดยการชำระผ่าน Mobile Application : GHB ALL
ธนาคารอาคารสงเคราะห์ (ธอส.) เปิดให้ลูกค้าที่ครบกำหนดต่ออายุกรมธรรม์ประกันอัคคีภัยสามารถ ชำระค่าเบี้ยประกันอัคคีภัย เพื่อให้ที่อยู่อาศัยของลูกค้าที่จดจำนองไว้กับธนาคารได้รับความคุ้มครองอย่างต่อเนื่อง จากเหตุการณ์ที่ไม่คาดคิด อาทิ เหตุวินาศภัย ไฟไหม้ หรือภัยอื่น ๆ ที่ได้รับความคุ้มครองตามกรมธรรม์ โดยการชำระผ่าน Mobile Application : GHB ALL โดยไม่ต้องเดินทางไปที่สาขาของธนาคาร เพียงเลือกฟังก์ชั่น “ชำระเงินกู้/ค่าบริการอื่นๆ” จากนั้นเลือก “ชำระค่าประกันอัคคีภัย” โดยระบุเลขประจำตัวประชาชนของผู้กู้หรือเลขที่บัญชีเงินกู้ และเลือกบัญชีที่ต้องการ หลังจากนั้นลูกค้าจะสามารถชำระค่าเบี้ยประกันอัคคีภัยได้ทันทีด้วยการสร้าง QR CODE หรือหักเงินจากบัญชีเงินฝากที่ลูกค้าผูกบัญชีไว้กับ GHB ALL พิเศษ!! เพียงชำระค่าเบี้ยประกันอัคคีภัย ตามจำนวนที่ธนาคารกำหนดภายในวันที่ 31 พฤษภาคม 2565 รับพอยท์ในโครงการ GHB Reward เพื่อสะสมและนำไปแลกเป็น E-VOUCHER สำหรับซื้อสินค้าและบริการของร้านค้าชั้นนำที่ ธอส.คัดสรรมาเข้าร่วมโครงการได้อีกด้วย สอบถามรายละเอียดเพิ่มเติม หรือติดตามข้อมูลข่าวสารของธนาคารได้ที่ GHBank Call Center โทร 0-2645-9000 หรือ Facebook Fanpage ธนาคารอาคารสงเคราะห์ และ Application : GHB ALL

ที่มา : https://www.thaigov.go.th/news/contents/details/55034