รัฐบาลไทย-ข่าวทำเนียบรัฐบาล-3 แนวทางเร่งดูแลผู้ป่วยโควิด-19 กทม.และปริมณฑล


วันอาทิตย์ที่ 22 สิงหาคม 2564
พิมพ์
3 แนวทางเร่งดูแลผู้ป่วยโควิด-19 กทม.และปริมณฑล
วันพุธที่ 21 กรกฎาคม 2564
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลกำหนดแนวทางดูแลผู้ป่วยโควิด-19 ในพื้นที่ กทม.และปริมณฑล ซึ่งมีผู้รอตรวจเชื้อและรอเตียงรักษาจำนวนมาก ประกอบด้วย แนวทางที่ 1 เร่งให้บริการตรวจเชื้อโดยใช้ชุดตรวจ Antigen Test Kit ซึ่งทราบผลได้รวดเร็ว มีความแม่นยำร้อยละ 90 และอนุญาตให้ประชาชนหาซื้อได้ตามสถานพยาบาล คลินิกเวชกรรม และร้านขายยาที่มีเภสัชกร แนวทางที่ 2 ให้ผู้ติดเชื้อที่ไม่มีอาการรักษาตัวที่บ้านหรือชุมชน ภายใต้การดูแลของทีมแพทย์ผ่านระบบเทเลเมดิซีนอย่างใกล้ชิด และแนวทางที่ 3 ส่งทีม CCRT ที่ประกอบด้วยบุคลากรทางการแพทย์ เจ้าหน้าที่เขต ทหาร ตำรวจ รวม 188 ทีม ลงไปดูแลผู้ป่วยที่รักษาตัวที่บ้านหรือชุมชน และหากพบผู้สูงอายุ ผู้ป่วยเรื้อรัง และสตรีมีครรภ์ จะช่วยฉีดวัคซีนป้องกันโควิด-19 ให้อีกด้วย
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/44962