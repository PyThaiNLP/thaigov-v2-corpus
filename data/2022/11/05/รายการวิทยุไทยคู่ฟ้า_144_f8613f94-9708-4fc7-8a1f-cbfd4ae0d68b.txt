รัฐบาลไทย-ข่าวทำเนียบรัฐบาล-รัฐบาลบ่มเพาะเยาวชนสร้างทักษะด้านความปลอดภัยไซเบอร์


วันศุกร์ที่ 8 ตุลาคม 2564
พิมพ์
รัฐบาลบ่มเพาะเยาวชนสร้างทักษะด้านความปลอดภัยไซเบอร์
วันศุกร์ที่ 8 ตุลาคม 2564
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลเดินหน้าผลิตบุคลากรคุณภาพด้านการรักษาความมั่นคงปลอดภัยไซเบอร์ โดยสร้างการตระหนักรู้และแรงบันดาลใจแก่เยาวชน ผ่านการแข่งขันระดับประเทศ Thailand Cyber Top Student 2021 เพื่อคัดเลือกนักศึกษาอายุ 18-22 ปี เป็นตัวแทนประเทศไทยไปแข่งขันในระดับอาเซียนที่ประเทศเวียดนาม โดยทีมที่ชนะเลิศระดับประเทศจำนวน 10 ทีมได้ฝึกงานกับบริษัทเอกชนที่เชี่ยวชาญด้าน Cybersecurity ชั้นนำระดับโลก จึงถือเป็นการบ่มเพาะเยาวชนเพื่อสร้างบุคลากรทักษะสูงในอนาคตที่จะเป็นกำลังในการป้องกันระบบและฐานข้อมูลสารสนเทศที่สำคัญของประเทศจากการคุกคามทางไซเบอร์ รองรับการเข้าสู่ยุคดิจิทัลของหน่วยงานทั้งภาครัฐและเอกชน
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/46714