รัฐบาลไทย-ข่าวทำเนียบรัฐบาล-ผู้ช่วยรัฐมนตรีฯ ร่วมลงพื้นที่ขับเคลื่อนอุตสาหกรรมผลิตจากใบกระท่อม กิจกรรมสัญจร “สร้างเศรษฐกิจเพื่อชาวไทย เปลี่ยนพืชกระท่อมเป็นเงินสด” จังหวัดนครศรีธรรมราช


วันศุกร์ที่ 26 สิงหาคม 2565
พิมพ์
ผู้ช่วยรัฐมนตรีฯ ร่วมลงพื้นที่ขับเคลื่อนอุตสาหกรรมผลิตจากใบกระท่อม กิจกรรมสัญจร “สร้างเศรษฐกิจเพื่อชาวไทย เปลี่ยนพืชกระท่อมเป็นเงินสด” จังหวัดนครศรีธรรมราช
ผู้ช่วยรัฐมนตรีฯ ร่วมลงพื้นที่ขับเคลื่อนอุตสาหกรรมผลิตจากใบกระท่อม กิจกรรมสัญจร “สร้างเศรษฐกิจเพื่อชาวไทย เปลี่ยนพืชกระท่อมเป็นเงินสด” จังหวัดนครศรีธรรมราช
วันนี้ (25 สิงหาคม 2565) นายธีระยุทธ วานิชชัง ผู้ช่วยรัฐมนตรีประจำกระทรวงอุตสาหกรรม ร่วมลงพื้นที่ขับเคลื่อนอุตสาหกรรมผลิตจากใบกระท่อม กิจกรรมสัญจร “สร้างเศรษฐกิจเพื่อชาวไทย เปลี่ยนพืชกระท่อมเป็นเงินสด” โดยมี นายสมศักดิ์ เทพสุทิน รัฐมนตรีว่าการกระทรวงยุติธรรม เป็นประธาน ณ ตลาดลีพัฒนา จังหวัดนครศรีธรรมราช
ทั้งนี้ กระทรวงอุตสาหกรรม โดยศูนย์ส่งเสริมอุตสาหกรรมภาคที่ 11 (ITC) ได้ส่งเสริมสนับสนุนผู้ประกอบกิจการ ผลิตภัณฑ์จากพืชกระท่อม ภายใต้แบรนด์ TOM UP ซึ่งเป็นผลิตภัณฑ์จากพืชกระท่อม ออร์แกนิค 100% ประกอบด้วย ผงกระท่อมสกัด จากใบกระท่อมแท้ แคปซูลกระท่อม เพื่อบำรุงสุขภาพ ระงับอาการปวด และชากระท่อม สำหรับชงดื่ม ลดความดัน เบาหวาน ทั้งนี้ ศูนย์ ITC ได้สนับสนุนบริการเครื่องจักรกลาง ซึ่งเป็นบริการเครื่องจักรในการผลิตและบรรจุ (ด้านอาหาร) ได้แก่ เครื่องพิมพ์ฉลากอัตโนมัติ เครื่องบรรจุของเหลว เครื่องปิดผนึกแบบสุญญากาศ เครื่องปิดกระป๋องอัตโนมัติ และเครื่องปิดฝาฟอยล์ เป็นต้น

ที่มา : https://www.thaigov.go.th/news/contents/details/58494