รัฐบาลไทย-ข่าวทำเนียบรัฐบาล-ครม.ไฟเขียวยกเว้นค่าผ่านทางทางหลวงพิเศษหมายเลข 7 และทางหลวงพิเศษหมายเลข 9ช่วงปีใหม่ ช่วยให้การจราจรมีความคล่องตัวและลดภาระค่าใช้จ่ายให้ประชาชน


วันอังคารที่ 14 ธันวาคม 2564
พิมพ์
ครม.ไฟเขียวยกเว้นค่าผ่านทางทางหลวงพิเศษหมายเลข 7 และทางหลวงพิเศษหมายเลข 9ช่วงปีใหม่ ช่วยให้การจราจรมีความคล่องตัวและลดภาระค่าใช้จ่ายให้ประชาชน
ครม.ไฟเขียวยกเว้นค่าผ่านทางทางหลวงพิเศษหมายเลข 7 และทางหลวงพิเศษหมายเลข 9ช่วงปีใหม่ ช่วยให้การจราจรมีความคล่องตัวและลดภาระค่าใช้จ่ายให้ประชาชน
วันที่ 14 ธันวาคม 2564 น.ส.ไตรศุลี ไตรสรณกุล รองโฆษกประจำสำนักนายกรัฐมนตรี กล่าวว่า คณะรัฐมนตรี (ครม.) อนุมัติในหลักการร่างกฎกระทรวงยกเว้นค่าธรรมเนียมการใช้ยานยนต์บนทางหลวงพิเศษหมายเลข 7 และทางหลวงพิเศษหมายเลข 9 สายถนนวงแหวนรอบนอกกรุงเทพมหานคร (ถนนกาญจนาภิเษก) ตอนบางปะอิน-บางพลี และตอนพระประแดง–บางแค ช่วงพระประแดง-ต่างระดับบางขุนเทียน ตั้งแต่เวลา 00.01 นาฬิกา ของวันพฤหัสบดีที่ 30 ธันวาคม 2564 ถึงเวลา 24.00 นาฬิกา ของวันจันทร์ที่ 3 มกราคม 2565
ทั้งนี้ เนื่องจากวันหยุดราชการประจำปี กำหนดให้วันศุกร์ที่ 31 ธันวาคม 2564 เป็นวันหยุดสิ้นปี และวันจันทร์ที่ 3 มกราคม 2565 เป็นวันหยุดชดเชยวันขึ้นปีใหม่ ทำให้มีวันหยุดต่อเนื่องในช่วงเทศกาลปีใหม่รวม 4 วัน จึงคาดหมายว่าจะมีประชาชนจำนวนมากเดินทางกลับภูมิลำเนา เป็นผลให้การจราจรติดขัดในทุกสายทางที่ออกและเข้ากรุงเทพมหานครและปริมณฑล โดยเฉพาะบริเวณหน้าด่านเก็บค่าผ่านทางคาดว่าการจราจรจะติดขัดหลายกิโลเมตร เนื่องจากประชาชนรอชำระค่าธรรมเนียมผ่านทาง ดังนั้นจึงยกเว้นค่าผ่านทางบนทางหลวงพิเศษหมายเลข7 และ หมายเลข9 ดังกล่าว ในวันหยุดต่อเนื่อง เพื่อช่วยสนับสนุนให้ประชาชนสามารถเดินทางได้สะดวกรวดเร็วยิ่งขึ้น ทำให้การจราจรมีความคล่องตัว ช่วยแบ่งเบาภาระค่าใช้จ่ายในการเดินทาง ลดภาระค่าครองชีพของประชาชน รวมทั้งเป็นการลดการใช้พลังงานของประเทศและลดมลพิษทางอากาศ
------------------------------

ที่มา : https://www.thaigov.go.th/news/contents/details/49435