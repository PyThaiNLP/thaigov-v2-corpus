รัฐบาลไทย-ข่าวทำเนียบรัฐบาล-รองปลัดฯ วรวรรณ เยี่ยมชมการดำเนินงานวิสาหกิจชุมชนกลุ่มเลี้ยงผึ้งโพรง


วันอังคารที่ 2 สิงหาคม 2565
พิมพ์
รองปลัดฯ วรวรรณ เยี่ยมชมการดำเนินงานวิสาหกิจชุมชนกลุ่มเลี้ยงผึ้งโพรง
รองปลัดฯ วรวรรณ เยี่ยมชมการดำเนินงานวิสาหกิจชุมชนกลุ่มเลี้ยงผึ้งโพรง
จังหวัดสงขลา- วันนี้ (1 สิงหาคม 2565) นางวรวรรณ ชิตอรุณ รองปลัดกระทรวงอุตสาหกรรม เยี่ยมชมการดำเนินงานวิสาหกิจชุมชนกลุ่มเลี้ยงผึ้งโพรง พร้อมด้วย นางสาวลัดดาวัลย์ สันติภิญโญเลิศ ผู้อำนวยการกองตรวจราชการ นายวุฒิชัย วงศ์หิรัญเดชา ผู้อำนวยการนิคมอุตสาหกรรมภาคใต้ และคณะผู้บริหาร เจ้าหน้าที่ อุตสาหกรรมจังหวัดสงขลา โดยมี นายสว่างพงษ์ สุวรรณแท้ ผู้ก่อตั้ง วิสาหกิจชุมชนกลุ่มเลี้ยงผึ้งโพรง ให้การต้อนรับ ณ วิสาหกิจชุมชนกลุ่มเลี้ยงผึ้งโพรง หมู่ที่ 3 ตำบลฉลุง อำเภอหาดใหญ่ จังหวัดสงขลา
สำหรับ วิสาหกิจชุมชนกลุ่มเลี้ยงผึ้งโพรง ก่อตั้งกลุ่มเมื่อ พ.ศ. 2557 ภายใต้โครงการ ECO for Life ของการนิคมอุตสาหกรรมแห่งประเทศไทย ซึ่งดำเนินการโดยความร่วมมือกัน ระหว่างการนิคมอุตสาหกรรม โรงงานอุตสาหกรรม และชุมชน ตามแนวคิดการเปลี่ยนวัสดุเหลือใช้ภายในโรงงานอุตสาหกรรม ให้เกิดการสร้างมูลค่าเพิ่มให้กับชุมชน โดยการเปลี่ยนเศษไม้ภายในโรงงานสู่การสร้างเครื่องมือในการประกอบอาชีพ โดยการนำเศษไม้ดังกล่าวมาสร้างลังเลี้ยงผึ้งโพรง สามารถลดค่าใช้จ่ายในการซื้อไม้เบญจพรรณ เพื่อนำมาทำลังเลี้ยงผึ้ง และก่อให้เกิดอาชีพเสริมในการเลี้ยงผึ้งโพรง ตั้งแต่นั้นเป็นต้นมา ตลอดระยะเวลาที่ผ่านมากลุ่มได้เติบโต มีรายได้เพิ่มมากขึ้นอย่างต่อเนื่อง สามารถจดทะเบียนเป็นวิสาหกิจชุมชนและเป็นศูนย์เรียนรู้ที่สามารถส่งต่อความรู้ในการเลี้ยงผึ้งโพรงให้กับชุมชนข้างเคียง ซึ่งปัจจุบัน มีผลิตภัณฑ์จากรังผึ้งจำหน่าย อาทิ น้ำผึ้งแท้ สบู่น้ำผึ้ง แชมพูน้ำผึ้ง เป็นต้น

ที่มา : https://www.thaigov.go.th/news/contents/details/57523