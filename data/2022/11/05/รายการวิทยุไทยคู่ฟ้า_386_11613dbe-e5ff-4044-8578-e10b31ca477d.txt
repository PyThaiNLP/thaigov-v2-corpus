รัฐบาลไทย-ข่าวทำเนียบรัฐบาล-ไทยลงนามร่วมพัฒนา WHO Biohub ยกระดับการต่อสู้โรคระบาด


วันจันทร์ที่ 6 มิถุนายน 2565
พิมพ์
ไทยลงนามร่วมพัฒนา WHO Biohub ยกระดับการต่อสู้โรคระบาด
วันอาทิตย์ที่ 5 มิถุนายน 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลสนับสนุนความเสมอภาคในการต่อสู้กับโรคระบาดของทุกประเทศทั่วโลก โดยร่วมลงนามในข้อตกลงโครงการแบ่งปันเชื้อชีวภาพกับองค์การอนามัยโลก ซึ่งไทยและประเทศที่เข้าร่วมความตกลงจะส่งเชื้อโรคใหม่ ๆ ตามความสมัครใจให้แก่ระบบศูนย์กลางทางชีวภาพ หรือ WHO Biohub System เพื่อให้องค์การอนามัยโลกนำไปศึกษา วิจัย พัฒนาองค์ความรู้ นำไปสู่การพัฒนา ยา วัคซีน และแนวทางป้องกันรักษาโรคอย่างมีประสิทธิภาพ พร้อมทั้งกระจายยาและวัคซีนที่ได้จากการวิจัย ให้แก่ประเทศต่าง ๆ ทั่วโลกโดยไม่แสวงหากำไร เนื่องด้วยบทเรียนจากโรคโควิด-19 ทำให้เห็นว่าทั่วโลกต้องร่วมมือกันเพื่อยกระดับความสามารถในการต่อสู้กับโรคระบาด และให้ทุกประเทศสามารถรับมือกับโรคอุบัติใหม่ได้อย่างรวดเร็วและเท่าเทียม
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/55328