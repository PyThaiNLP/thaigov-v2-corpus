รัฐบาลไทย-ข่าวทำเนียบรัฐบาล-มหาดไทย สั่งการทุกจังหวัดทั่วประเทศ แจ้ง อปท. พิจารณาลด-ยกเว้นค่าเช่าแผง พร้อมประสานตลาดเอกชนพิจารณา เพื่อช่วยเหลือผู้ค้าที่ได้รับผลกระทบจากโควิด-19


วันจันทร์ที่ 19 กรกฎาคม 2564
พิมพ์
มหาดไทย สั่งการทุกจังหวัดทั่วประเทศ แจ้ง อปท. พิจารณาลด-ยกเว้นค่าเช่าแผง พร้อมประสานตลาดเอกชนพิจารณา เพื่อช่วยเหลือผู้ค้าที่ได้รับผลกระทบจากโควิด-19
มหาดไทย สั่งการทุกจังหวัดทั่วประเทศ แจ้ง อปท. พิจารณาลด-ยกเว้นค่าเช่าแผง พร้อมประสานตลาดเอกชนพิจารณา เพื่อช่วยเหลือผู้ค้าที่ได้รับผลกระทบจากโควิด-19
ตามที่ในขณะนี้สถานการณ์การแพร่ระบาดของโรคติดเชื้อไวรัสโคโรนา 2019 (โควิด-19) ยังคงพบการระบาดอย่างต่อเนื่อง ส่งผลกระทบต่อผู้ประกอบการค้าในตลาดหลายพื้นที่
เพื่อกำหนดมาตรการช่วยเหลือแก่ภาคเอกชน ผู้ประกอบการตลาดทั่วประเทศ ที่ได้รับผลกระทบจากสถานการณ์แพร่ระบาดของโรคติดเชื้อไวรัสโคโรนา 2019 (โควิด-19) กระทรวงมหาดไทย ได้สั่งการไปยังทุกจังหวัด แจ้งองค์กรปกครองส่วนท้องถิ่นทุกแห่ง พิจารณาช่วยเหลือและบรรเทาภาระทางเศรษฐกิจให้แก่ผู้เช่าตลาดขององค์กรปกครองส่วนท้องถิ่น โดยการลดหรือยกเว้นค่าเช่า หรือประโยชน์ตอบแทนอื่นที่ได้จากการเช่าตลาด ตามระเบียบที่เกี่ยวข้อง และขอความร่วมมือเจ้าของตลาดเอกชน พิจารณาลดหรือยกเว้นค่าเช่าให้กับผู้เช่าแผงค้า และผู้เช่าอื่น ๆ ในตลาดเอกชน ตามความเหมาะสมกับสภาวะเศรษฐกิจ จนกว่าสถานการณ์การแพร่ระบาดของโรคโควิด-19 ในประเทศจะบรรเทาลง

ที่มา : https://www.thaigov.go.th/news/contents/details/43892