รัฐบาลไทย-ข่าวทำเนียบรัฐบาล-ครม. เคาะแผนปฏิบัติการด้านระบบสุขภาพปฐมภูมิ ปี 64 - 75 กรอบวงเงิน 67,956 ลบ. ให้ ปชช. เข้าถึงบริการอย่างทั่วถึง สร้างสุขภาวะที่ดีอย่างยั่งยืน


วันพฤหัสบดีที่ 24 กุมภาพันธ์ 2565
ครม. เคาะแผนปฏิบัติการด้านระบบสุขภาพปฐมภูมิ ปี 64 - 75 กรอบวงเงิน 67,956 ลบ. ให้ ปชช. เข้าถึงบริการอย่างทั่วถึง สร้างสุขภาวะที่ดีอย่างยั่งยืน
.....
ที่ประชุม ครม. (22 ก.พ. 65) เห็นชอบแผนปฏิบัติการด้านระบบสุขภาพปฐมภูมิ ปี 2564 - 2575 กรอบวงเงินงบประมาณ 67,956 ล้านบาท เพื่อเป็นกรอบทิศทาง เป้าหมาย และกลไกการพัฒนาระบบสุขภาพปฐมภูมิให้มีประสิทธิภาพ เน้นการมีส่วนร่วมของทุกภาคส่วน ประกอบด้วย 5 ยุทธศาสตร์
.
ยุทธศาสตร์ที่ 1 : เพิ่มศักยภาพบริการสุขภาพปฐมภูมิทุกรูปแบบที่ขับเคลื่อนโดยแพทย์เวชศาสตร์ครอบครัวและคณะผู้ให้บริการสุขภาพปฐมภูมิให้สอดคล้องกับบริบทของพื้นที่
ยุทธศาสตร์ที่ 2 : พัฒนาและสร้างกลไกเพื่อเพิ่มประสิทธิภาพการบริหารจัดการแพทย์เวชศาสตร์ครอบครัวและคณะผู้ให้บริการสุขภาพปฐมภูมิ
ยุทธศาสตร์ที่ 3 : พัฒนาระบบสารสนเทศ การวิจัย และนวัตกรรมระบบปฐมภูมิ
ยุทธศาสตร์ที่ 4 : พัฒนากลไกและกระบวนการสร้างหลักธรรมาภิบาลในการอภิบาลระบบปฐมภูมิ
ยุทธศาสตร์ที่ 5 : เสริมสร้างองค์ความรู้และสร้างการมีส่วนร่วมของภาคเครือข่ายและชุมชน
.
ตั้งเป้าให้ไทยมีระบบและบริการสุขภาพปฐมภูมิที่มีประสิทธิภาพ ให้ประชาชนเข้าถึงบริการได้อย่างทั่วถึง เป็นธรรม มุ่งสู่การมีสุขภาวะที่ดีอย่างยั่งยืนผ่านการมีส่วนร่วมของภาคีเครือข่าย
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/51880