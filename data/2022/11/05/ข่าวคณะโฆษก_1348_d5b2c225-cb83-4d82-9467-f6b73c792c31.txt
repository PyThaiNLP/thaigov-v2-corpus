รัฐบาลไทย-ข่าวทำเนียบรัฐบาล-โฆษกรัฐบาลเผย "นายกฯ " ส่งมอบกำลังใจผู้ป่วยโควิด-19 มอบหมายสธ. ให้คำแนะนำในการดูแลสุขภาพร่างกายและจิตใจให้เข้มแข็งภายใต้สถานการณ์โควิด-19


วันอาทิตย์ที่ 3 เมษายน 2565
พิมพ์
โฆษกรัฐบาลเผย "นายกฯ " ส่งมอบกำลังใจผู้ป่วยโควิด-19 มอบหมายสธ. ให้คำแนะนำในการดูแลสุขภาพร่างกายและจิตใจให้เข้มแข็งภายใต้สถานการณ์โควิด-19
โฆษกรัฐบาลเผย "นายกฯ "  ส่งมอบกำลังใจผู้ป่วยโควิด-19  มอบหมายสธ.  ให้คำแนะนำในการดูแลสุขภาพร่างกายและจิตใจให้เข้มแข็งภายใต้สถานการณ์โควิด-19 ที่แพร่ระบาดยาวนาน ขณะที่ วันนี้ พบมีผู้ติดเชื้อรายใหม่รวม 26,840 ราย
วันนี้ (3 เม.ย.65) นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่าพลเอก ประยุทธ์ จันทร์โอชานายกรัฐมนตรีและรัฐมนตรีว่าการกระทรวงกลาโหม ขอส่งมอบกำลังใจให้แก่ผู้ป่วยโควิด-19  รวมทั้งญาติและครอบครัวผู้ป่วยให้ปลอดภัย   พร้อมมอบหมายกระทรวงสาธารณสุข ติดตามสุภาพจิตใจของประชาชน ที่อาจมีความเครียดและวิตกกังวลจากการที่จะต้องดำรงชีพอยู่ร่วมกับสถานการณ์การแพร่ระบาดของโรคติดเชื้อไวรัสโคโรนา 2019 (COVID-19) ที่ยาวนาน โดยนายกรัฐมนตรีขอให้กระทรวงสาธารณสุข ให้คำแนะนำในปรับรูปแบบการดูแลสุขภาพกาย-จิต ของประชาชนในแต่ละกลุ่มได้อย่างเหมาะสม พร้อมพัฒนาระบบบริการสุขภาพจิตให้ตรงต่อความต้องการและสถานการณ์ทอย่างทันท่วงทีและมีประสิทธิภาพยิ่งขึ้นด้วย
รายงานการวัดระดับอารมณ์ผ่านทาง www.วัดใจ.com  ของกระทรวงสาธารณสุขในช่วง 1 มกราคม - 10 กุมภาพันธ์2565 พบว่าสถานการณ์ที่ดีมากขึ้นโดยพบภาวะเครียดสูง 6.04% เสี่ยงซึมเศร้า 7.31% เสี่ยงฆ่าตัวตาย 4.09% และมีภาวะหมดไฟ 4.4% ซึ่งดีกว่าช่วงเดือนสิงหาคม 2564 ที่ผ่านมาซึ่งป็นช่วงที่ประชาชนมีความเสี่ยงด้านสุขภาพจิตสูงสุดตั้งแต่เริ่มเก็บสถิติ โดยมีภาวะเครียดสูง 45.5% เสี่ยงซึมเศร้า 51.5% เสี่ยงฆ่าตัวตาย 30.6% และมีภาวะหมดไฟ17.6%   แสดงให้เห็นว่า  แม้จะอยู่ในภาวะที่มีความเครียดและความเปลี่ยนแปลงในการดำรงชีวิต แต่คนไทยยังสามารถที่จะรับมือและสร้างเกราะคุ้มกันให้ตนเอง เพื่อก้าวข้ามสถานการณ์นี้ไปได้  ทั้งนี้ กรมสุขภาพจิตจะติดตามสถานการณ์ความเครียดของประชาชนอย่างใกล้ชิด เพื่อช่วยเหลือและส่งเสริมสุขภาพจิตของคนไทยทุกคนในสังคมโดยประชาชนสามารถประเมินความเครียดผ่านช่องทาง www.วัดใจ.com ทาง line @1323forthai และสายด่วน 1323  ซึ่งจะได้รับคำแนะนำเบื้องต้น และสามารถให้บุคลากรกรมสุขภาพจิตติดต่อกลับได้เพื่อดูแลต่อเนื่องระยะยาวด้วย
สำหรับสถานการณ์การแพร่ระบาดของโรคติดเชื้อไวรัสโคโรนา 2019 (COVID-19) ในไทยวันนี้ (3 เมษายน 2565)  พบมีผู้ติดเชื้อรายใหม่รวม 26,840 ราย จำแนกเป็น ผู้ป่วยจากในประเทศ 26,800 ราย และผู้ป่วยมาจากต่างประเทศ40 ราย รวมผู้ป่วยสะสมอยู่ที่ 1,488,160 ราย (ตั้งแต่ 1 มกราคม 2565) ขณะที่หายป่วยกลับบ้านแล้ว 23,412 ราย รวมหายป่วยสะสม 1,258,560 ราย (ตั้งแต่ 1 มกราคม 2565) โดยมีผู้ป่วยกำลังรักษาอยู่ 259,126 ราย และ เสียชีวิต 97 ราย ทั้งนี้จำนวนผู้ป่วยปอดอักเสบรักษาตัวอยู่ในโรงพยาบาล 1,838 ราย เฉลี่ยจังหวัดละ 24 ราย อัตราครองเตียงร้อยละ 30.0
______

ที่มา : https://www.thaigov.go.th/news/contents/details/53239