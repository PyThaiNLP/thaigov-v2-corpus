รัฐบาลไทย-ข่าวทำเนียบรัฐบาล-นายกฯ ย้ำเดินหน้ามาตรการเข้มข้น สกัด "โอมิครอน" ตั้งเป้าปี 65 ปีแห่งการฉีดวัคซีนบูสเตอร์


วันพฤหัสบดีที่ 23 ธันวาคม 2564
นายกฯ ย้ำเดินหน้ามาตรการเข้มข้น สกัด "โอมิครอน" ตั้งเป้าปี 65 ปีแห่งการฉีดวัคซีนบูสเตอร์
.....
พล.อ.ประยุทธ์ จันทร์โอชา นายกรัฐมนตรี และ รมว.กลาโหม ย้ำให้หน่วยงานด้านสาธารณสุขและเจ้าหน้าที่ตำรวจเพิ่มความถี่และความเข้มข้น เฝ้าระวังและติดตามนักท่องเที่ยวต่างชาติ หรือคนไทยที่เดินทางกลับเข้าประเทศ ต้องปฏิบัติตามเงื่อนไขและมาตรการสาธารณสุขที่กำหนด เพื่อป้องกันและชะลอการแพร่ระบาดของโรคโควิด-19 โดยเฉพาะสายพันธุ์โอมิครอน
.
ขณะเดียวกัน จะเร่งฉีดวัคซีนโควิด-19 ต่อเนื่อง ทั้งการฉีดวัคซีนเข็มกระตุ้นในกลุ่มเป้าหมาย กลุ่มเปราะบาง และทำความเข้าใจกลุ่มผู้ปฏิเสธการฉีดวัคซีน เพื่อให้เห็นประโยชน์ของการฉีดวัคซีน โดยตั้งเป้าหมายรณรงค์ให้ปี 2556 เป็นปีแห่งการฉีดวัคซีนบูสเตอร์ หรือวัคซีนเข็มกระตุ้น สำหรับคนไทยด้วย
.
ในช่วงนี้ถือเป็นช่วงหัวเลี้ยว หัวต่อ การเปลี่ยนผ่านของสายพันธุ์เดิม คือ เดลต้า ไปสู่โควิด-19 กลายพันธุ์ โอมิครอน ซึ่งเป็นความท้าทายระบบการป้องกันและควบคุมโรคที่ไทยและทั่วโลกกำลังเผชิญอยู่ รัฐบาลเข้าใจและเห็นใจผู้ประกอบการ ที่อาจต้องปรับรูปแบบการประกอบการในระยะนี้ ซึ่งทุกฝ่ายต้องช่วยซึ่งกันและกัน และขอให้ทุกคนปฏิบัติตาม Universal Prevention อย่างเคร่งครัด เพื่อได้ใช้ช่วงเวลาส่งท้ายปีเก่าต้อนรับปีใหม่อย่างมีความสุขและปลอดภัย
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/49817