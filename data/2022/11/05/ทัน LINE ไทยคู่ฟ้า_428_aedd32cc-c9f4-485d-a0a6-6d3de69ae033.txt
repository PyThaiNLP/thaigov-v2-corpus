รัฐบาลไทย-ข่าวทำเนียบรัฐบาล-สธ. ยืนยัน ขณะนี้ยังไม่พบโควิดสายพันธุ์ "โอไมครอน" ในไทย


วันจันทร์ที่ 29 พฤศจิกายน 2564
สธ. ยืนยัน ขณะนี้ยังไม่พบโควิดสายพันธุ์ "โอไมครอน" ในไทย
.....
กรมวิทยาศาสตร์การแพทย์ เผยถึงกรณีเชื้อโควิด-19 กลายพันธุ์ สายพันธุ์ใหม่ B.1.1.529 ที่องค์การอนามัยโลก (WHO) ให้ชื่อว่า โอไมครอน (Omicron) พบเมื่อกลางเดือน พ.ย. ที่ผ่านมา เป็นสายพันธุ์ที่น่าห่วงกังวล ขณะนี้ WHO ขอความร่วมมือทุกประเทศช่วยกันตรวจสายพันธุ์นี้ เพื่อทราบข้อมูลสถานการณ์การระบาดอย่างใกล้ชิด
.
ยืนยันว่า จากระบบการเฝ้าระวังสายพันธุ์ทางห้องปฏิบัติการฯ ยังไม่พบสายพันธุ์โอไมครอน (Omicron) ในประเทศไทย ส่วนใหญ่เป็นสายพันธุ์เดลตา ส่วนอัลฟา ฃและเบตาพบบ้างเล็กน้อย
.
สำหรับการตรวจไวรัสสายพันธุ์นี้ด้วยวิธีมาตรฐาน RT-PCR หรือการคัดกรองด้วย ATK ยังตรวจได้เหมือนสายพันธุ์อื่น
.
ขณะเดียวกัน กระทรวงสาธารณสุขได้ประสานกับ รพ. ที่เป็นคู่สัญญาของ ASQ ว่าเมื่อตรวจพบเชื้อโควิด-19 จากตัวอย่างของผู้เดินทางเข้าประเทศ ให้ส่งตัวอย่างมาตรวจสายพันธุ์ที่กรมวิทยาศาสตร์การแพทย์ทุกราย เพื่อตรวจสอบและเฝ้าระวังอย่างใกล้ชิด
.
ส่วนข้อควรปฏิบัติของประชาชน ยังจำเป็นต้องป้องกันตนเองอย่างต่อเนื่อง เว้นระยะห่าง สวมหน้ากากอนามัย ล้างมือ เมื่อมีอาการสงสัยให้รีบตรวจหาเชื้อ และที่สำคัญประชาชนที่ยังไม่ได้รับการฉีดวัคซีนป้องกันโรคโควิด-19 ควรเข้ารับการฉีดวัคซีน เพื่อสร้างภูมิคุ้มกันหมู่ในเกิดขึ้นโดยเร็ว
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/48851