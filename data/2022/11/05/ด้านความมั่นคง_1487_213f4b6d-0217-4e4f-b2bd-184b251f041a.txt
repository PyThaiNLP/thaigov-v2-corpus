รัฐบาลไทย-ข่าวทำเนียบรัฐบาล-ขอเชิญเข้าร่วมชมงานนิทรรศการอุปกรณ์ป้องกันประเทศ (Defense & Security 2022) ณ อาคารชาเลนเจอร์ 1 ศูนย์แสดงสินค้าและการประชุมอิมแพ็ค ระหว่างวันที่ 29 ส.ค.65 - 1 ก.ย.65 จัดโดย กระ


วันจันทร์ที่ 29 สิงหาคม 2565
ขอเชิญเข้าร่วมชมงานนิทรรศการอุปกรณ์ป้องกันประเทศ (Defense & Security 2022) ณ อาคารชาเลนเจอร์ 1 ศูนย์แสดงสินค้าและการประชุมอิมแพ็ค ระหว่างวันที่ 29 ส.ค.65 - 1 ก.ย.65 จัดโดย กระ
สำหรับท่านที่สนใจร่วมชมงาน สามารถลงทะเบียนรับบัตรเข้าชมได้ที่บริเวณหน้างาน โดยในวันจันทร์ที่ 29 ส.ค. จะเปิดให้เข้าชม เวลา 11.00 น. - 17.00 น. และในวันที่ 30 ส.ค. - 1 ก.ย. เปิดให้เข้าชม เวลา 10.00 น. - 17.00 น. ปิดรับลงทะเบียนเวลา 16.30 น.
สำหรับงานดีเฟนส์ แอนด์ ซิคิวริตี้ 2022 ครั้งนี้ นับเป็นการจัดงานครั้งที่ ๑๐ โดยมี กระทรวงกลาโหม เป็นผู้ให้การสนับสนุนการจัดงาน และได้รับความร่วมมือจากผู้ประกอบการด้านยุทโธปกรณ์ชั้นนำจากหลายประเทศทั่วโลกได้นำยุทโธปกรณ์และเทคโนโลยีที่ทันสมัยมาร่วมแสดง โดยในปีนี้จัดขึ้นภายใต้แนวคิด “พลังแห่งความร่วมมือ” อันจะทำให้เกิดบรรยากาศแห่งความร่วมมือ การสร้างเครือข่าย การแลกเปลี่ยนข้อมูลความรู้ ซึ่งจะก่อให้เกิดความร่วมมือและความสัมพันธ์ทั้งในระดับองค์กรและระดับบุคคลที่ยั่งยืน
ต่อไป
ผลสำเร็จจากการจัดงานในครั้งที่ผ่าน ๆ มาเป็นที่ยอมรับในวงกว้างว่างานดีเฟนส์ แอนด์ ซิคิวริตี้ เป็นงานที่มีความสำคัญในระดับภูมิภาคเอเชีย เป็นนิทรรศการทางทหารที่นำอาวุธยุทโธปกรณ์และเทคโนโลยีด้านความมั่นคงที่ทันสมัยจากนานาประเทศ มาจัดแสดง โดยครอบคลุมในมิติต่าง ๆ อย่างครบถ้วน รวมถึงผู้ผลิต ผู้ประกอบการ จากประเทศต่าง ๆ ได้นำอาวุธยุทโธปกรณ์ และผลิตภัณฑ์เกี่ยวกับความมั่นคง ปลอดภัย และการบรรเทาสาธารณภัยมาร่วมจัดการแสดงในงานนี้ด้วย ซึ่งจะก่อให้เกิดประโยชน์ต่อกองทัพไทยและนานาประเทศในภาพรวมต่อไป

ที่มา : https://www.thaigov.go.th/news/contents/details/58547