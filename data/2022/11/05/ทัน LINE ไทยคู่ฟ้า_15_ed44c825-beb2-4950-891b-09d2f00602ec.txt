รัฐบาลไทย-ข่าวทำเนียบรัฐบาล-ฉีดวัคซีนโควิด...ไม่มีผลต่อการใช้ยาชารักษาฟัน


วันจันทร์ที่ 21 มิถุนายน 2564
ฉีดวัคซีนโควิด...ไม่มีผลต่อการใช้ยาชารักษาฟัน
....
กระแสข่าว ที่มีผู้ได้รับผลข้างเคียงจากการใช้ยาชาในการรักษาทันตกรรม หลังจากฉีดวัคซีนโควิด-19 นั้น อาจทำให้ประชาชนเกิดความเข้าใจคลาดเคลื่อน
.
ความจริง คือ การรักษาทันตกรรมที่จำเป็นที่ต้องใช้ยาชาร่วมด้วยนั้น สามารถทำได้ทั้งก่อน - หลังการฉีดวัคซีนโควิด-19
.
โดยยาชาที่ใช้ทางทันตกรรมมี 2 รูปแบบคือ ยาชาชนิดฉีด และชนิดเจล สำหรับใช้เพื่อระงับความรู้สึกในบริเวณที่ต้องการทำการรักษา และบรรเทาอาการปวดภายหลังการรักษา ซึ่งไม่มีผลต่อภูมิคุ้มกัน
.
กรณีการรักษาทันตกรรมที่ไม่เร่งด่วน ควรเข้ารับการรักษาก่อนรับวัคซีนโควิด-19 หรือภายหลังรับวัคซีนโควิด- 19 ไปแล้ว เป็นเวลา 2 - 3 วัน แต่ไม่เกิน 1 สัปดาห์ เพื่อลดความคลาดเคลื่อนในการวินิจฉัยแยกโรค
Cr. กรมการแพทย์ กระทรวงสาธารณสุข
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/42899