รัฐบาลไทย-ข่าวทำเนียบรัฐบาล-สป. จัดกิจกรรมปฏิบัติธรรมและบำเพ็ญสาธารณประโยชน์เทิดทูนสถาบันพระมหากษัตริย์ ถวายเป็นพระราชกุศลแด่พระบาทสมเด็จพระวชิรเกล้าเจ้าอยู่หัวและพระบรมวงศานุวงศ์


วันอังคารที่ 21 มิถุนายน 2565
สป. จัดกิจกรรมปฏิบัติธรรมและบำเพ็ญสาธารณประโยชน์เทิดทูนสถาบันพระมหากษัตริย์ ถวายเป็นพระราชกุศลแด่พระบาทสมเด็จพระวชิรเกล้าเจ้าอยู่หัวและพระบรมวงศานุวงศ์
วันนี้ ๒๐ มิถุนายน ๒๕๖๕ เวลา ๑๐.๓๐ น. พลเอก จิรวิทย์ เดชจรัสศรี เจ้ากรมเสมียนตรา ผู้แทนปลัดกระทรวงกลาโหม เป็นประธานในพิธีเปิดกิจกรรมปฏิบัติธรรมและบำเพ็ญสาธารณประโยชน์เทิดทูนสถาบันพระมหากษัตริย์
ถวายเป็นพระราชกุศลแด่ พระบาทสมเด็จพระวชิรเกล้าเจ้าอยู่หัว โดยมีผู้เข้าร่วมปฏิบัติธรรม จำนวน ๘๓ นาย ประกอบด้วยข้าราชการ ลูกจ้าง พนักงานราชการ นขต.สป. พนักงาน อผศ.และครอบครัว ซึ่งในการเข้าร่วมกิจกรรมในครั้งนี้ ผู้ปฏิบัติธรรมจะได้เดินทางไปปฏิบัติธรรมที่ศูนย์ปฏิบัติธรรมธรรมโมลี อ.ปากช่อง จว.นครราชสีมา มีกำหนดระยะเวลา ๕ วัน ตั้งแต่วันที่ ๒๐-๒๔ มิถุนายน ๒๕๖๕
ทั้งนี้ เพื่อถวายเป็นพระราชกุศล และแสดงความจงรักภักดีและแสดงความสำนึกในพระมหากรุณาธิคุณต่อสถาบันพระมหากษัตริย์ โดยผู้ปฏิบัติธรรมจะได้ศึกษาและปฏิบัติธรรมตามหลักคำสอนในพระพุทธศาสนา ตลอดจนเป็นการปลูกจิตสำนึกให้กับกำลังพลทุกระดับในด้านคุณธรรมและจริยธรรมความดีงาม ความถูกต้องให้เป็นหลักธรรมประจำใจ ประพฤติปฏิบัติจนเกิดเป็นนิสัย ซึ่งเป็นสิ่งที่มีประโยชน์ต่อตนเองและหน่วยงาน รวมทั้งนำธรรมะมาใช้ในการทำงานอย่างมีความสุข
#สำนักงานปลัดกระทรวงกลาโหม #กองบัญชาการกองทัพไทย #กองทัพบก #กองทัพเรือ #กองทัพอากาศ #สำนักงานตำรวจแห่งชาติ

ที่มา : https://www.thaigov.go.th/news/contents/details/55947