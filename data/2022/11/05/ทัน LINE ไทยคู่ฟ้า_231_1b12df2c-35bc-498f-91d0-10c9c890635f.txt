รัฐบาลไทย-ข่าวทำเนียบรัฐบาล-อภ. ผลิตวัคซีน HXP–GPOVac เร่งศึกษาวิจัยในมนุษย์ระยะที่ 2 คาดเริ่มผลิตได้กลางปี 65


วันพฤหัสบดีที่ 26 สิงหาคม 2564
อภ. ผลิตวัคซีน HXP–GPOVac เร่งศึกษาวิจัยในมนุษย์ระยะที่ 2 คาดเริ่มผลิตได้กลางปี 65
....
องค์การเภสัชกรรม (อภ.) เผยความคืบหน้า การผลิตวัคซีนป้องกันโควิด HXP–GPOVac ขณะนี้ การศึกษาวิจัยในมนุษย์ระยะที่ 1 ได้ผลการวิเคราะห์ภูมิคุ้มกันที่ 14 วัน หลังจากได้รับวัคซีนครบ 2 เข็มแล้ว และกำลังเริ่มทำการศึกษาวิจัยในมนุษย์ระยะที่ 2
.
การผลิตวัคซีนดังกล่าว เป็นการใช้นวัตกรรมเชื้อตายชนิดลูกผสม (Inactivated chimeric vaccine) ผลิตด้วยเทคโนโลยีไข่ไก่ฟัก (Egg-based) เช่นเดียวกับการผลิตวัคซีนไข้หวัดใหญ่
.
เมื่อการศึกษาวิจัยในมนุษย์ครบทั้ง 3 ระยะ และได้รับการขึ้นทะเบียนตำรับ เพื่อใช้ในกรณีฉุกเฉินจาก อย. คาดว่าจะเริ่มผลิตได้ในกลางปี 2565 มีกำลังการผลิตอยู่ที่ 20 - 30 ล้านโดสต่อปี
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/45187