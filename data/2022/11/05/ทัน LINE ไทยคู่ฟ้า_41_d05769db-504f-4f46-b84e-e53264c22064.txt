รัฐบาลไทย-ข่าวทำเนียบรัฐบาล-ยืนยัน! วัคซีนซิโนแวคมีคุณภาพ ผ่านการตรวจสอบทุกครั้งก่อนฉีดให้ประชาชน


วันจันทร์ที่ 5 กรกฎาคม 2564
ยืนยัน! วัคซีนซิโนแวคมีคุณภาพ ผ่านการตรวจสอบทุกครั้งก่อนฉีดให้ประชาชน
....
จากกรณีพบวัคซีนซิโนแวคราว 100 ขวด จับตัวเป็นเจลใสและเจลดังกล่าวไม่หายไปหลังการเขย่า เรื่องนี้ทางสำนักงาน อย. ได้เรียกเก็บวัคซีนขวดที่มีปัญหาทั้งหมดและส่งให้กรมวิทยาศาสตร์การแพทย์ตรวจคุณภาพเรียบร้อยแล้วนะครับ โดยพบว่าเกิดจากกระบวนการเก็บรักษาและการขนส่งที่อุณหภูมิไม่เป็นไปตามทะเบียนตำรับยา คือ 2 - 8 องศาเซลเซียส
.
ซึ่งขณะนี้ ได้มีหนังสือแจ้งให้ทุกหน่วยฉีดดำเนินการตามคำแนะนำการเก็บรักษาวัคซีนอย่างเคร่งครัด โดยจะต้องเก็บในอุณหภูมิ 2 - 8 องศาเซลเซียส พร้อมยืนยันว่า ไม่ได้เกิดขึ้นกับวัคซีนทุกขวด และเจ้าหน้าที่ผู้ให้บริการฉีดวัคซีนจะตรวจสอบคุณภาพทุกครั้งก่อนฉีดให้กับประชาชน หากพบความผิดปกติจะระงับการฉีดขวดนั้นทันที
.
สำหรับกรณียา Ivermectin ที่มีการแชร์ในโลกออนไลน์ว่าสามารถรักษาอาการป่วยจากโรคโควิด-19 ได้ ทาง อย. ได้ฝากมาชี้แจงว่า ยาดังกล่าวเป็นยาฆ่าพยาธิที่มักใช้กับสัตว์ แม้จะมีบางงานวิจัยที่พบว่าสามารถรักษาโรคโควิดได้ แต่ยังอยู่เพียงในขั้นของการทดลอง ยังไม่มีผลสรุปที่แน่ชัด จึงขอให้ประชาชนอย่าซื้อมารับประทานเองโดยเด็ดขาด
Cr. สำนักงานคณะกรรมการอาหารและยา (อย.)
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/43430