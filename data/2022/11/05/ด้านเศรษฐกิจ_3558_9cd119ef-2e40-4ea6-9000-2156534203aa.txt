รัฐบาลไทย-ข่าวทำเนียบรัฐบาล-ผู้บริหารกระทรวงอุตสาหกรรม เยี่ยมชมการดำเนินงาน บริษัท เฮิร์บเบสิคส์ จำกัด


วันอาทิตย์ที่ 24 เมษายน 2565
พิมพ์
ผู้บริหารกระทรวงอุตสาหกรรม เยี่ยมชมการดำเนินงาน บริษัท เฮิร์บเบสิคส์ จำกัด
นายสุชาติ ไตรแสงรุจิระ ที่ปรึกษารัฐมนตรีว่าการกระทรวงอุตสาหกรรม พร้อมด้วย ผู้บริหารกระทรวงอุตสาหกรรม เยี่ยมชมการดำเนินงาน บริษัท เฮิร์บเบสิคส์ จำกัด
ผู้บริหารกระทรวงอุตสาหกรรม เยี่ยมชมการดำเนินงาน บริษัท เฮิร์บเบสิคส์ จำกัด
เชียงใหม่ - วันนี้ (22 เมษายน 2565) เวลา 10.00 น. นายสุชาติ ไตรแสงรุจิระ ที่ปรึกษารัฐมนตรีว่าการกระทรวงอุตสาหกรรม พร้อมด้วย นายจุลพงษ์ ทวีศรี รองปลัดกระทรวงอุตสาหกรรม นายบุญอุ้ม วงศ์บุตร อุตสาหกรรมจังหวัดเชียงใหม่ และคณะผู้บริหารกระทรวงอุตสาหกรรม เข้าเยี่ยมชมการดำเนินงาน บริษัท เฮิร์บเบสิคส์ จำกัด โดยมี นางดร เกษรสมบัติ กรรมการผู้จัดการ และนายธนกร เกษรสมบัติ กรรมการ บริษัท เฮิร์บเบสิคส์ จำกัด ให้การต้อนรับ ณ บริษัท เฮิร์บเบสิคส์ จำกัด ตำบลหารแก้ว อำเภอหางดง จังหวัดเชียงใหม่
บริษัท เฮิร์บเบสิคส์ จำกัด ประกอบกิจการ ผลิตและจำหน่ายผลิตภัณฑ์สกินแคร์สมุนไพร และเครื่องหอมอะโรม่าสำหรับสปา  ต่อยอดการแปรรรูปสมุนไพรในครัวเรือนหลังบ้านให้เป็นผลิตภัณฑ์โฮมสปา ที่มีกลิ่นหอมสมุนไพร มีราคาที่จับต้องได้ และมีแพคเกจที่สะดุดตา เพื่อขายให้แก่นักท่องเที่ยวที่มาเยือนจังหวัดเชียงใหม่ โดยในปัจจุบัน ได้รับมาตรฐานจากหลายหน่วยงาน อาทิ : GMP, Halal , ISO22716 : 2007 , Green Industry เป็นต้น
ทั้งนี้ บริษัท เฮิร์บเบสิคส์ จำกัด ได้เข้าร่วมโครงการและรับการสนับสนุนสินเชื่อจากกองทุนต่างๆ ของกระทรวงอุตสาหกรรม อาทิ  1. สินเชื่อกองทุนพัฒนาเอสเอ็มอีตามแนวประชารัฐ ได้แก่ สินเชื่อกองทุนพัฒนาเอสเอ็มอีตามแนวประชารัฐ วงเงิน และกองทุนพัฒนาเอสเอ็มอีตามแนวประชารัฐ เพื่อช่วยเหลือเอสเอ็มอีที่เป็นลูกหนี้สินเชื่อของกองทุนพัฒนาเอสเอ็มอีตามแนวประชารัฐ ซึ่งได้รับผลกระทบจากสถานการณ์ภัยแล้ง หรือ การแพร่ระบาดของโรคติดเชื้อไวรัสโคโรนา 2019 (COVID-19) พ.ศ. 2563  2.โครงการส่งเสริมพัฒนาผู้ประกอบการที่ได้รับสินเชื่อกองทุนฯ ได้แก่ โครงการพัฒนาขีดความสามารถในการแข่งขันของเกษตรอุตสาหกรรม และขับเคลื่อนศูนย์ปฏิรูปอุตสาหกรรมเพื่อพัฒนาวิสาหกิจสู่ตลาด 4.0 (OPOAI+Mini ITC) ภายใต้งบประมาณรายจ่ายกองทุนพัฒนาเอสเอ็มอีตามแนวประชารัฐ โครงการส่งเสริมและพัฒนาเอสเอ็มอี  โครงการยกระดับการประกอบการ SME ภาคเหนือตอนบนด้วยเทคโนโลยีดิจิทัล (Digital Tranformation for Upper Northern SME, และโครงการส่งเสริมและพัฒนาสถานประกอบการสู่อุตสาหกรรมสีเขียว (Green Industry)

ที่มา : https://www.thaigov.go.th/news/contents/details/53855