รัฐบาลไทย-ข่าวทำเนียบรัฐบาล-นายกรัฐมนตรีเตรียมลงพื้นที่ติดตามสถานการณ์น้ำ รับฟังความคืบหน้าการบริหารจัดการน้ำ รวมถึงแนวทางช่วยเหลือผู้ประสบอุทกภัยในพื้นที่จังหวัดสิงห์บุรี บ่ายวันพุธที่ 20 ตุลาคม 2564 นี้


วันอังคารที่ 19 ตุลาคม 2564
พิมพ์
นายกรัฐมนตรีเตรียมลงพื้นที่ติดตามสถานการณ์น้ำ รับฟังความคืบหน้าการบริหารจัดการน้ำ รวมถึงแนวทางช่วยเหลือผู้ประสบอุทกภัยในพื้นที่จังหวัดสิงห์บุรี บ่ายวันพุธที่ 20 ตุลาคม 2564 นี้
นายกรัฐมนตรีเตรียมลงพื้นที่ติดตามสถานการณ์น้ำ รับฟังความคืบหน้าการบริหารจัดการน้ำ รวมถึงแนวทางช่วยเหลือผู้ประสบอุทกภัยในพื้นที่จังหวัดสิงห์บุรี บ่ายวันพุธที่ 20 ตุลาคม 2564 นี้
นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม เตรียมลงพื้นที่ติดตามสถานการณ์น้ำ รับฟังความคืบหน้าการบริหารจัดการน้ำ รวมถึงแนวทางช่วยเหลือพี่น้องประชาชนที่ประสบอุทกภัยในพื้นที่จังหวัดสิงห์บุรี บ่ายวันพุธที่ 20 ตุลาคม 2564 นี้
โดยนายกรัฐมนตรีจะนั่งเรือท้องแบนลงพื้นที่ประสบอุทกภัยชุมชนบางแคใน ใต้สะพานบางระจัน อำเภอเมือง จังหวัดสิงห์บุรี เพื่อตรวจเยี่ยมให้กำลังใจและมอบถุงยังชีพให้ผู้ประสบภัยในชุมชนซึ่งประสบปัญหาระดับน้ำท่วมสูง จากนั้น นายกรัฐมนตรีจะเดินทางไปตรวจสภาพพนังกั้นน้ำริมแม่น้ำเจ้าพระยา บริเวณวัดเฉลิมมาศ ตำบลอินทร์บุรี เสร็จแล้ว จะเป็นประธานเปิดโครงการ “ส่งสุขภาพดีให้คนไทย#จากใจไปรษณีย์ไทย Delivers Wellness” ก่อนเดินทางกลับกรุงเทพมหานคร
นายธนกรกล่าวย้ำว่า สถานการณ์ปัจจุบันมีหลายพื้นที่ประสบอุทกภัย ซึ่งนายกรัฐมนตรีพยายามหาโอกาสลงไปติดตามสถานการณ์ด้วยตนเอง พร้อม กำชับส่วนราชการในพื้นที่เร่งช่วยเหลือผู้ประสบภัยในพื้นที่เพื่อบรรเทาความเดือดร้อนในเบื้องต้น ยืนยันรัฐบาลไม่ได้นิ่งนอนใจต่อปัญหาความเดือดร้อนของประชาชน

ที่มา : https://www.thaigov.go.th/news/contents/details/47191