รัฐบาลไทย-ข่าวทำเนียบรัฐบาล-รฟท. ร่วมกับ การท่องเที่ยวแห่งประเทศไทย สำนักงานพระนครศรีอยุธยา


วันศุกร์ที่ 22 กรกฎาคม 2565
รฟท. ร่วมกับ การท่องเที่ยวแห่งประเทศไทย สำนักงานพระนครศรีอยุธยา
จัดกิจกรรม "ท่องเที่ยวพิพิธภัณฑ์ศิลป์แผ่นดิน เยือนถิ่นกรุงเก่า เฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 70 พรรษา"
การรถไฟแห่งประเทศไทย (รฟท.) กระทรวงคมนาคม ร่วมกับ การท่องเที่ยวแห่งประเทศไทย สำนักงานพระนครศรีอยุธยา จัดกิจกรรม "ท่องเที่ยวพิพิธภัณฑ์ศิลป์แผ่นดิน เยือนถิ่นกรุงเก่า เฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 70 พรรษา"
พิเศษ! ได้ 1 รางวัล ได้ไปทั้งกลุ่ม รวมทั้งหมด 100 ท่านเท่านั้น เฉพาะผู้ที่มีตั๋วโดยสารเดินทางโดยขบวนรถจักรไอน้ำของวันที่ 28 ก.ค. 2565 สามารถเข้าร่วมกิจกรรมลุ้นรับแพ็กเกจท่องเที่ยวภายในจังหวัดอยุธยา ฟรี
กติกา
1. ต้องมีตั๋วโดยสารขบวนรถจักรไอน้ำนำเที่ยวในวันที่ 28 ก.ค. 65 นี้เท่านั้น
2. สแกน QR Code (GOOGLE FORM) ลงทะเบียน และส่งรูปของท่านในบรรยากาศที่เดินทางท่องเที่ยวด้วยรถไฟขบวนใดก็ได้ ถ่ายเมื่อไหร่ก็ได้
3. ได้ 1 รางวัล ได้ไปทั้งกลุ่ม (โปรดระบุจำนวนผู้ร่วมเดินทางในกลุ่มของท่าน โดยยึดตามจำนวนตั๋วโดยสารขบวนรถจักรไอน้ำนำเที่ยว ในวันที่ 28 ก.ค. 65)
4. ทางทีมงานจะจับรางวัลและประกาศรายชื่อผู้โชคดีทาง เพจทีมพีอาร์การรถไฟแห่งประเทศไทย ในวันที่ 26 ก.ค. 2565
5. ท่านที่ได้รับรางวัล สามารถลงทะเบียนรับแพ็กเกจท่องเที่ยวได้ที่สถานีอยุธยา (ในวันที่ 28 ก.ค. 65)
6. หมดเขตร่วมสนุกในวันที่ 23 ก.ค. 2565 เวลา 12.00 น.
กำหนดการ (สำหรับผู้ได้รับรางวัลแพ็กเกจท่องเที่ยว จำนวน 100 ท่าน)
เวลา 10.25 น. ขบวนรถจักรไอน้ำถึงสถานีอยุธยา ผู้ที่ได้รับรางวัลลงทะเบียนรับแพ็กเกจท่องเที่ยว
เวลา 11.00 น. เดินทางไปยังตลาดโก้งโค้ง โดยรถบัส
เวลา 11.30 น. ถึงตลาดโก้งโค้ง (รับคูปอง) เพื่อรับประทานอาหารกลางวัน ฟรี และเลือกซื้อสินค้าซึ่งเป็นตลาดที่ สนับสนุนสินค้าชุมชนและสร้างโอกาสให้คนท้องถิ่นได้มีพื้นที่ในการนำสินค้ามาขาย
เวลา 12.30 น. เดินทางต่อไปยัง พิพิธภัณฑ์ศิลป์แผ่นดิน อ.บางปะอิน จ. พระนครศรีอยุธยา
เวลา 13.00 น. เข้าชมงานศิลป์แผ่นดินซึ่งเป็นมรดกล้ำค่าทางด้าน งานศิลปะทุกแขนงจัดแสดงไว้อย่างยิ่งใหญ่อลังการ (ไม่เสียค่าเข้าชม เนื่องในโอกาสมหามงคลวันเฉลิมพระชนมพรรษา 70 พรรษา)
เวลา 15.00 น. เดินทางกลับ
เวลา 15.30 น. เดินทางถึงสถานีรถไฟอยุธยา เพื่อถ่ายภาพกับหัวรถจักรไอน้ำเป็นที่ระลึก
*รฟท. ขอสงวนสิทธิ์ให้ผู้ที่มีตั๋วเดินทางกับรถจักรไอน้ำในวันที่ 28 ก.ค. 2565 เท่านั้น และไม่สามารถนำสิทธิ์มาแลกเป็นเงินสดหรือสิ่งของได้ ติดต่อสอบถาม ศูนย์ประชาสัมพันธ์ การรถไฟแห่งประเทศไทย โทร 02-220-4261

ที่มา : https://www.thaigov.go.th/news/contents/details/57132