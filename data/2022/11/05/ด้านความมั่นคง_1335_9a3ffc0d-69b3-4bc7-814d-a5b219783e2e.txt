รัฐบาลไทย-ข่าวทำเนียบรัฐบาล-ปันความสุข..สร้างรอยยิ้มให้ชุมชน สป.จัดกิจกรรม “บ้าน วัด โรงเรียน รวมใจรวมพลังเทิดทูนสถาบันพระมหากษัตริย์”


วันจันทร์ที่ 25 กรกฎาคม 2565
ปันความสุข..สร้างรอยยิ้มให้ชุมชน สป.จัดกิจกรรม “บ้าน วัด โรงเรียน รวมใจรวมพลังเทิดทูนสถาบันพระมหากษัตริย์”
พลอากาศเอก สฤษฎ์พงศ์ วัฒนวรางกูร รองปลัดกระทรวงกลาโหม เป็นประธานในการจัดกิจกรรม บ้าน วัด โรงเรียน รวมใจรวมพลังเทิดทูนสถาบันพระมหากษัตริย์ ถวายเป็นพระราชกุศล แด่พระบาทสมเด็จพระเจ้าอยู่หัว เนื่องในโอกาสวันเฉลิมพระชนมพรรษา 70 พรรษา (28 ก.ค.65) ณ วัดชินว
พลอากาศเอก สฤษฎ์พงศ์ วัฒนวรางกูร รองปลัดกระทรวงกลาโหม เป็นประธานในการจัดกิจกรรม บ้าน วัด โรงเรียน รวมใจรวมพลังเทิดทูนสถาบันพระมหากษัตริย์ ถวายเป็นพระราชกุศล แด่พระบาทสมเด็จพระเจ้าอยู่หัว เนื่องในโอกาสวันเฉลิมพระชนมพรรษา 70 พรรษา (28 ก.ค.65) ณ วัดชินวรารามวรวิหาร จังหวัดปทุมธานี
สำหรับภายในกิจกรรมประกอบด้วย พิธีเจริญพระพุทธมนต์ถวายเป็นพระราชกุศล กิจกรรมบำเพ็ญสาธารณประโยชน์ การพัฒนา ปรับปรุง ภูมิทัศน์ บริเวณวัดชินวรารามวรวิหาร และโรงเรียนวัดชินวราราม (เจริญผลวิทยาเวศม์) บริการตัดผม และบริการทางการแพทย์ การแสดงดนตรี (เพลงพระราชนิพนธ์) การบรรยายสร้างความรู้ ความเข้าใจ เกี่ยวกับสถาบันพระมหากษัตริย์ให้กับนักเรียนโรงเรียนวัดชินวราราม (เจริญผลวิทยาเวศม์) และประชาชนในพื้นที่ และการจัดเลี้ยงอาหารกลางวันให้กับนักเรียนโรงเรียนวัดชินวราราม (เจริญผลวิทยาเวศม์), ประชาชนในพื้นที่ และกำลังพล สป. ที่เข้าร่วมกิจกรรมฯ
ทั้งนี้ เพื่อเป็นการแสดงออกถึงความจงรักภักดี และเทิดทูนสถาบันพระมหากษัตริย์ ตลอดจนถวายเป็นพระราชกุศลแด่พระบาทสมเด็จพระเจ้าอยู่หัว เนื่องในโอกาสวันเฉลิมพระชนมพรรษา 70 พรรษา รวมทั้งสร้างความสัมพันธ์อันดีระหว่างหน่วยงานทหารกับประชาชนในพื้นที่

ที่มา : https://www.thaigov.go.th/news/contents/details/57225