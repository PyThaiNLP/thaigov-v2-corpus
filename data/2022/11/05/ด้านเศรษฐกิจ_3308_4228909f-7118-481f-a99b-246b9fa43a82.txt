รัฐบาลไทย-ข่าวทำเนียบรัฐบาล-ธอส.จัดประมูลออนไลน์บ้านมือสอง 4.4 Grand Sale [up to 50%] จัดทรัพย์คุณภาพดี ราคาโดน ครั้งนี้มากที่สุด เกือบ 3.7 พันรายการ


วันจันทร์ที่ 28 มีนาคม 2565
พิมพ์
ธอส.จัดประมูลออนไลน์บ้านมือสอง 4.4 Grand Sale [up to 50%] จัดทรัพย์คุณภาพดี ราคาโดน ครั้งนี้มากที่สุด เกือบ 3.7 พันรายการ
กลับมาอีกครั้ง!! งานประมูลออนไลน์บ้านมือสอง ธนาคารอาคารสงเคราะห์ 4.4 Grand Sale คัดทรัพย์ดีทั่วประเทศ เริ่มประมูลพร้อมกันวันจันทร์ที่ 4 เมษายน 2565 นี้ เวลา 09.00-17.00 น.
กลับมาอีกครั้ง!! งานประมูลออนไลน์บ้านมือสอง ธนาคารอาคารสงเคราะห์ 4.4 Grand Sale คัดทรัพย์ดีทั่วประเทศมากถึง 3,661 รายการ มาเปิดประมูลผ่าน Application : G H Bank Smart NPA แบ่งเป็นทรัพย์ในพื้นที่กรุงเทพฯ และปริมณฑล 1,086 รายการ และทรัพย์ในภูมิภาค 2,575 รายการ ราคาเริ่มต้นประมูลลดสูงสุดถึง 50% จากราคาปกติ ราคาต่ำสุดเพียง 45,000 บาทเท่านั้น พิเศษ!! ผู้ชนะการประมูลสามารถรับสิทธิ์โปรโมชั่นสินเชื่อดอกเบี้ย 0% นานสูงสุด 24 เดือน เริ่มประมูลพร้อมกันวันจันทร์ที่ 4 เมษายน 2565 นี้ เวลา 09.00-17.00 น.
นายฉัตรชัย ศิริไล กรรมการผู้จัดการ ธนาคารอาคารสงเคราะห์ (ธอส.) เปิดเผยว่า เพื่อเป็นการสนับสนุนให้คนไทยมีบ้านเป็นของตนเองได้สะดวกมากยิ่งขึ้น ธอส. จึงได้จัดงาน 4.4 Grand Sale งานประมูลออนไลน์บ้านมือสอง ธอส. ผ่าน Application : G H Bank Smart NPA ในวันจันทร์ที่ 4 เมษายน 2565 ระหว่างเวลา 09.00 – 17.00 น. โดยคัดทรัพย์ใหม่ คุณภาพดีทั่วประเทศ รวมถึง 3,661 รายการ ทั้งประเภททาวน์เฮ้าส์ บ้านเดี่ยว บ้านแฝด ห้องชุด อาคารพาณิชย์ และที่ดินเปล่า มาประมูลในราคาเริ่มต้นที่ให้ส่วนลดพิเศษสูงสุด 50% จากราคาปกติ แบ่งเป็นทรัพย์ในกรุงเทพฯ และปริมณฑล จำนวน 1,086 รายการ โดยรายการทรัพย์ที่มีราคาเริ่มต้นประมูลต่ำสุดอยู่ที่เพียง 45,000 บาท ได้แก่ ห้องชุด ชั้นที่ 4 ขนาดเนื้อที่ 26.25 ตารางเมตร โครงการปลาทอง 79 ใน อ.เมืองปทุมธานี
จ.ปทุมธานี และมีรายการทรัพย์เด่นที่น่าสนใจมากมาย อาทิ ทรัพย์ประเภทห้องชุด ขนาดเนื้อที่ 26.75 ตารางเมตร ในโครงการลุมพินีทาวน์ชิปรังสิต-คลอง 1 ซี.ดี.อี  อ.ธัญบุรี จ.ปทุมธานี ราคาเริ่มต้นประมูลที่ 875,000 บาท ซึ่งเป็นโครงการที่อยู่ใกล้สิ่งอำนวยความสะดวก และเดินทางได้หลายเส้นทาง ทั้งทางถนนรังสิต-นครนายก และถนนลำลูกกา และสามารถเดินทางด้วยรถไฟฟ้าสายสีเขียว และสายสีแดงได้ และทรัพย์ประเภททาวน์เฮ้าส์ 2 ชั้น ขนาดเนื้อที่ 27 ตารางวา ในโครงการหมู่บ้านเดอะคัลเลอร์พรีเมี่ยม บางนา-วงแหวน อ.บางพลี จ.สมุทรปราการ ราคาเริ่มต้นประมูลที่ 2,805,000 บาท ซึ่งเป็นทรัพย์ที่มีสิ่งอำนวยความสะดวกภายในโครงการครบครัน เช่น คลับเฮาส์ สระว่ายน้ำ ระบบรักษาความปลอดภัยตลอด 24 ชั่วโมง และยังสามารถเดินทางได้สะดวก ทั้งถนนเลียบทางด่วนบางพลี-สุขสวัสดิ์ และทางด่วน (วงแหวนกาญจนาภิเษก)
ส่วนทรัพย์ในภูมิภาคได้นำออกประมูลจำนวน 2,575 รายการ โดยรายการทรัพย์เด่นที่น่าสนใจ ได้แก่ ทรัพย์ประเภททาวน์เฮ้าส์ 1 ชั้น ขนาดเนื้อที่ 24.10 ตารางวา ในโครงการหมู่บ้านเอสซี วิลเลจ ปลวกแดง-วังตาผิน 3 อ.ปลวกแดง จ.ระยอง ราคาเริ่มต้นประมูลที่ 1,140,000 บาท โดยเป็นทรัพย์ที่อยู่ในย่านที่สามารถเดินทางเข้า-ออกนิคมอุตสาหกรรมได้อย่างสะดวก อยู่ใกล้ห้างสรรพสินค้าขนาดใหญ่ รวมถึงใกล้สถานศึกษาและสถานที่สำคัญทางราชการเป็นจำนวนมาก ขณะที่ทรัพย์ที่มีราคาจำหน่ายต่ำสุด ได้แก่ ทรัพย์ประเภทที่ดินเปล่า เนื้อที่ 172 ตารางวา ในโครงการบ้านไร่แลนด์ 11 อ.หัวหิน จ.ประจวบคีรีขันธ์ ราคาเริ่มต้นประมูล 86,000 บาทเท่านั้น ขณะที่ทรัพย์ที่มีราคาลดสูงสุด 50% ราคาเริ่มต้นประมูลเหลือเพียง 285,000 บาท จากราคาปกติ 570,000 บาท ได้แก่ ทรัพย์ประเภทบ้านแฝด 1 ชั้น ขนาดเนื้อที่ 19.50 ตารางวา ในโครงการออมสินโชคชัย อ.โชคชัย จ.นครราชสีมา
สำหรับผู้ที่ชนะการประมูลในครั้งนี้จะต้องวางเงินประกันการซื้อทรัพย์ตามจำนวนเงินที่ธนาคารกำหนดและทำสัญญาจะซื้อจะขายภายใน 5 วันทำการ นับถัดจากวันที่จัดประมูลออนไลน์ และยังสามารถใช้ “ผลิตภัณฑ์สินเชื่อสำหรับทรัพย์ NPA” อัตราดอกเบี้ย 0% ต่อปี นานสูงสุด 24 เดือน และสามารถเข้าอยู่อาศัยได้ในระหว่างผ่อนดาวน์เพียงชำระเงินประกันการเข้าอยู่อาศัยไม่ต่ำกว่า 1.5% ของราคาประมูลได้อีกด้วย
ผู้ที่สนใจสามารถดูทรัพย์จริงก่อนประมูลได้ทุกวันง่าย ๆ หรือรับชมภาพทรัพย์ผ่าน Application : G H Bank Smart NPA หรือ www.ghbhomecenter.com พร้อมกับลงทะเบียนและวางเงินประกันเข้าร่วมประมูลเพียง 5,000 บาท ต่อ 1 รายการทรัพย์ที่เข้าร่วมประมูลผ่าน  Application : GHB ALL ภายในวันที่ 30 มีนาคม 2565 (ชื่อเจ้าของบัญชีเงินฝากออมทรัพย์ GHB ALL จะต้องเป็นชื่อบุคคลเดียวกับผู้เข้าร่วมประมูล) ซึ่งการประมูล จะแบ่งออกเป็น 5 รอบ รอบละ 60 นาที ดังนี้
รอบที่ 1 เวลา 9.00-10.00 น. เป็นทรัพย์ที่ตั้งอยู่ในพื้นที่ จ.จันทบุรี ฉะเชิงเทรา ชลบุรี ตราด นครศรีธรรมราช ปราจีนบุรี พัทลุง ระยอง สงขลา สระแก้ว และ สิงห์บุรี
รอบที่ 2 เวลา 10.30-11.30 น. เป็นทรัพย์ที่ตั้งอยู่ในพื้นที่ กรุงเทพฯ จ.นนทบุรี และ ปทุมธานี
รอบที่ 3 เวลา 12.00-13.00 น. เป็นทรัพย์ที่ตั้งอยู่ในพื้นที่ จ.กาญจนบุรี นครปฐม ประจวบคีรีขันธ์ เพชรบุรี ราชบุรี สตูล สมุทรปราการ สมุทรสงคราม สมุทรสาคร และสุราษฎร์ธานี
รอบที่ 4 เวลา 13.30-14.30 น. เป็นทรัพย์ที่ตั้งอยู่ในพื้นที่ จ.กำแพงเพชร ชัยนาท เชียงราย เชียงใหม่ ตาก นครนายก นครสวรรค์ น่าน พระนครศรีอยุธยา พะเยา พิจิตร พิษณุโลก เพชรบูรณ์ แพร่ แม่ฮ่องสอน ลพบุรี ลำปาง ลำพูน สระบุรี สุโขทัย สุพรรณบุรี อ่างทอง อุตรดิตถ์ และอุทัยธานี
รอบที่ 5 เวลา 15.00-16.00 น. เป็นทรัพย์ที่ตั้งอยู่ในพื้นที่ จ.กระบี่ กาฬสินธุ์ ขอนแก่น ชัยภูมิ ชุมพร ตรัง นครพนม นครราชสีมา นราธิวาส บุรีรัมย์ ปัตตานี พังงา ภูเก็ต มหาสารคาม มุกดาหาร ยโสธร ยะลา ร้อยเอ็ด ระนอง เลย ศรีสะเกษ สกลนคร สุรินทร์ หนองคาย หนองบัวลำภู อำนาจเจริญ อุดรธานี และอุบลราชธานี
ทั้งนี้ ผู้ที่สนใจเข้าร่วมประมูลสามารถดาวน์โหลด Application : G H Bank Smart NPA และลงทะเบียนเข้าร่วมประมูลและวางเงินประกันเข้าร่วมประมูลได้ถึงวันที่ 30 มีนาคม 2565 สอบถามรายละเอียดเพิ่มเติมได้ที่ G H Bank Call Center โทร 0-2645-9000 หรือ Facebook Fanpage ธนาคารอาคารสงเคราะห์ หรือที่ ธอส. ทุกสาขาทั่วประเทศ และติดตามข้อมูลข่าวสารได้ที่ Application : GHB ALL และ www.ghbank.co.th

ที่มา : https://www.thaigov.go.th/news/contents/details/53029