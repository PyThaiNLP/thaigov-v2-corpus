รัฐบาลไทย-ข่าวทำเนียบรัฐบาล-รัฐหนุน “เกษตรแปลงใหญ่” ลดต้นทุน - เพิ่มผลผลิต - เชื่อมโยงตลาด สร้างรายได้ทะลุ 7 หมื่นล้าน


วันจันทร์ที่ 23 พฤษภาคม 2565
รัฐหนุน “เกษตรแปลงใหญ่” ลดต้นทุน - เพิ่มผลผลิต - เชื่อมโยงตลาด สร้างรายได้ทะลุ 7 หมื่นล้าน
.....
กระทรวงเกษตรและสหกรณ์ เดินหน้าโครงการระบบส่งเสริมเกษตรแปลงใหญ่ เพื่อลดต้นทุน เพิ่มประสิทธิภาพการผลิตแก่เกษตรกร โดยมีการส่งเสริมและพัฒนา เช่น วิเคราะห์จัดทำแผนรายแปลง แผนธุรกิจ ถ่ายทอดองค์ความรู้การบริหารจัดการกลุ่ม การเพิ่มประสิทธิภาพการผลิต จนถึงการเชื่อมโยงตลาด โดยผลการดำเนินการ ปี 2559 – ปัจจุบัน มีการรับรองแปลงใหญ่ 8,918 แปลง คิดเป็นพื้นที่ 8.36 ล้านไร่ เกษตรกร 496,090 ราย เกิดผลสัมฤทธิ์ คือ ลดต้นทุนได้ 31,145.73 ล้านบาท เพิ่มผลผลิต 40,429.37 ล้านบาท รวมเป็นมูลค่าเพิ่ม 71,575.10 ล้านบาท
.
ส่งเสริมการเชื่อมโยงตลาด เช่น Contact Farming สัญญาซื้อขายล่วงหน้า ตลาด Modern Trade รับซื้อผลผลิต 921 แปลง ตลาดอื่นในท้องถิ่น เช่น โรงงานแปรรูป 8,045 แปลง ตลาดออนไลน์ 489 แปลง โดยแปลงใหญ่ 1 แปลง สามารถเชื่อมโยงตลาดได้หลายรูปแบบ สำหรับปี 2565 มีแปลงที่ได้รับรอง 737 แปลง คิดเป็นพื้นที่ 785,246 ไร่ เกษตรกร 26,004 ราย พร้อมดำเนินการถ่ายทอดความรู้แก่เกษตรกร 547 แปลง เพื่อพัฒนาเกษตรกรสู่การเป็น Smart Farmer สร้างความเข้มแข็งแก่กลุ่มเกษตรกรและวิสาหกิจชุมชน
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/54864