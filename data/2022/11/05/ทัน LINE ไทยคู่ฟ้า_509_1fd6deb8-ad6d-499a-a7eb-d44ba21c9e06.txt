รัฐบาลไทย-ข่าวทำเนียบรัฐบาล-ศธ. ไฟเขียวให้สถานศึกษาพิจารณาเรียนออนไลน์ หากพบนักเรียนหรือครูเป็นกลุ่มเสี่ยงติดเชื้อโควิด-19 ยึดมาตรการ Thai Stop COVID Plus


วันอังคารที่ 4 มกราคม 2565
ศธ. ไฟเขียวให้สถานศึกษาพิจารณาเรียนออนไลน์ หากพบนักเรียนหรือครูเป็นกลุ่มเสี่ยงติดเชื้อโควิด-19 ยึดมาตรการ Thai Stop COVID Plus
.....
กระทรวงศึกษาธิการ ประกาศแนวปฏิบัติเพิ่มเติม ให้สถานศึกษาในกำกับ ทุกระดับ ทุกประเภททั่วประเทศ ดำเนินมาตรการป้องกันและควบคุมโรคโควิด-19 ที่อาจยังมีต่อเนื่องภายหลังจากเทศกาลวันขึ้นปีใหม่ พ.ศ. 2565
.
ในช่วงการเปิดเรียนตั้งแต่วันที่ 4 ม.ค. 65 เป็นต้นไป ให้สถานศึกษาประเมินสถานการณ์ของนักเรียนหรือครูที่อาจเป็นกลุ่มเสี่ยงติดเชื้อโควิด-19 ให้พิจารณาปรับการเรียนการสอนเป็นระบบการศึกษาทางไกล คือ On air , Online, On hand และ On demand ได้ตามความเหมาะสม และประสานกับคณะกรรมการโรคติดต่อจังหวัดอย่างใกล้ชิด
.
ใช้มาตรการ Thai stop COVID plus และปฏิบัติตามข้อกำหนด 6 มาตรการหลัก (DMHT-RC), 6 มาตรการเสริม (SSET-CQ) และแนวทาง 7 มาตรการเข้มสำหรับสถานศึกษาโดยเคร่งครัด โดยพื้นที่ที่มีการแพร่ระบาดเป็นวงกว้างให้ปฏิบัติตามแนวทางที่กระทรวงสาธารณสุขกำหนด
.
ดำเนินมาตรการตามแผนเผชิญเหตุที่กำหนด กรณีนักเรียน ครู หรือ บุคลากรในสถานศึกษา ติดเชื้อโควิด-19 หรือมีผลตรวจคัดกรองหาเชื้อเป็นบวก ให้มีการซักซ้อมอย่างเคร่งครัด และประสานกับสถานพยาบาลเครือข่ายในพื้นที่ที่ดูแลอย่างใกล้ชิด
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/50192