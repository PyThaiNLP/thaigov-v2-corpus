รัฐบาลไทย-ข่าวทำเนียบรัฐบาล-รัฐบาลใช้การท่องเที่ยวแบบเน้นมูลค่าฟื้นฟูเศรษฐกิจจากยุคโควิด-19


วันพุธที่ 8 ธันวาคม 2564
พิมพ์
รัฐบาลใช้การท่องเที่ยวแบบเน้นมูลค่าฟื้นฟูเศรษฐกิจจากยุคโควิด-19
วันอังคารที่ 7 ธันวาคม 2564
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลเดินหน้าฟื้นฟูเศรษฐกิจจากสถานการณ์แพร่ระบาดของโรคโควิด-19 โดยปรับกลยุทธ์ภาคการท่องเที่ยวปี 2565 จากที่ให้ความสำคัญกับจำนวนนักท่องเที่ยว เปลี่ยนเป็นให้ความสำคัญกับมูลค่าต่อหัวนักท่องเที่ยว เช่น การท่องเที่ยวแบบ Medical Tourism และ Wellness Tourism ซึ่งมีค่าใช้จ่าย 80,000-120,000 บาท/คน ควบคู่กับการดำเนินการตามยุทธศาสตร์การพัฒนาประเทศให้เป็นศูนย์กลางสุขภาพนานาชาติ หรือ Medical Hub สนับสนุนการใช้สมุนไพรไทยและบริการจากผลิตภัณฑ์สมุนไพรไทย เช่น การนวดไทยเพื่อสุขภาพ ดึงศักยภาพด้านการท่องเที่ยวของไทยและต่อยอดเป็นการท่องเที่ยวที่สร้างคุณค่า สร้างประสบการณ์ที่น่าประทับใจแก่นักท่องเที่ยว กระตุ้นกิจกรรมทางเศรษฐกิจและสร้างรายได้แก่ชุมชน
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/49055