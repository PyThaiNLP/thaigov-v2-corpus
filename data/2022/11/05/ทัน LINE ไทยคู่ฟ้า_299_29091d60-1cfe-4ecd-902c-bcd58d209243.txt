รัฐบาลไทย-ข่าวทำเนียบรัฐบาล-แจ้งเตือนกรุงเทพฯ - 12 จังหวัดลุ่มน้ำเจ้าพระยา เฝ้าระวังน้ำ - เตรียมยกของขึ้นที่สูง


วันจันทร์ที่ 27 กันยายน 2564
แจ้งเตือนกรุงเทพฯ - 12 จังหวัดลุ่มน้ำเจ้าพระยา เฝ้าระวังน้ำ - เตรียมยกของขึ้นที่สูง
....
กรมป้องกันและบรรเทาสาธารณภัย (ปภ.) แจ้งเตือนเฝ้าระวังสถานการณ์น้ำลุ่มน้ำเจ้าพระยา เนื่องจากฝนที่ตกสะสมอย่างต่อเนื่องบริเวณประเทศไทยตอนบน และคาดการณ์ว่าในช่วงวันที่ 27 - 30 ก.ย. 64 ร่องมรสุมจะเลื่อนลงไปพาดผ่านภาคกลางตอนล่าง ทำให้มีฝนตกหนักบริเวณภาคกลาง ส่งผลให้มีปริมาณน้ำไหลลงเหนือเขื่อนเจ้าพระยาในอัตราเพิ่มมากขึ้น
.
ขณะเดียวกัน กรมชลประทาน ได้ชะลอน้ำร่วมกับการตัดยอดน้ำเข้าพื้นที่ลุ่มต่ำทั้งสองฝั่ง แต่ยังจำเป็นต้องปรับเพิ่มปริมาณน้ำไหลผ่านเขื่อนเจ้าพระยาระหว่าง 2,400 - 2,500 ลบม./วินาที ซึ่งจะส่งผลให้ระดับน้ำท้ายเขื่อนเจ้าพระยาบริเวณ สูงขึ้นประมาณ 0.30 - 1.00 เมตร ในช่วงวันที่ 27 - 30 ก.ย. 64
.
ล่าสุด ได้ประสาน 12 จังหวัดลุ่มน้ำเจ้าพระยา ได้แก่ อุทัยธานี ชัยนาท สิงห์บุรี อ่างทอง สุพรรณบุรี พระนครศรีอยุธยา ลพบุรี ปทุมธานี นนทบุรี สมุทรปราการ และสมุทรสาคร รวมถึงกรุงเทพมหานคร เตรียมพร้อมรับสถานการณ์น้ำเอ่อล้นตลิ่งจากระดับน้ำในแม่น้ำเจ้าพระยาที่เพิ่มสูงขึ้นต่อเนื่อง รวมถึงเตรียมพร้อมขนย้ายสิ่งของขึ้นที่สูง ให้พ้นจากแนวน้ำท่วม
.
หากได้รับความเดือดร้อน สามารถแจ้งเหตุและขอความช่วยเหลือทางไลน์ “ปภ.รับแจ้งเหตุ1784” หรือแอปพลิเคชัน “พ้นภัย” และสายด่วนนิรภัย 1784 ตลอด 24 ชั่วโมง
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/46254