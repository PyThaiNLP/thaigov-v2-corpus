รัฐบาลไทย-ข่าวทำเนียบรัฐบาล-กรมทางหลวงรายงานสถานการณ์อุทกภัยประจำวันที่ 7 ตุลาคม 2564 เตรียมพร้อมรับมือพายุลูกใหม่ตามแผนบรรเทาสาธารณภัยเพื่อความปลอดภัยของประชาชน


วันพฤหัสบดีที่ 7 ตุลาคม 2564
กรมทางหลวงรายงานสถานการณ์อุทกภัยประจำวันที่ 7 ตุลาคม 2564 เตรียมพร้อมรับมือพายุลูกใหม่ตามแผนบรรเทาสาธารณภัยเพื่อความปลอดภัยของประชาชน
สำหรับสถานการณ์ประจำวันที่ 7 ตุลาคม 2564 เวลา 13.30 น. พบทางหลวงถูกน้ำท่วม
ดินสไลด์ และสะพานชำรุด จำนวน 9 จังหวัด 21 สายทาง รวม 44 แห่ง โดยมีการการจราจรผ่านไม่ได้ 19 แห่ง
นายสราวุธ ทรงศิวิไล อธิบดีกรมทางหลวง กรมทางหลวง (ทล.) กระทรวงคมนาคม เปิดเผยว่า ตามที่นายศักดิ์สยาม ชิดชอบ รัฐมนตรีว่าการกระทรวงคมนาคม ได้สั่งหน่วยงานที่เกี่ยวข้องรับมือพายุดีเปรสชัน
ไลออนร็อก ในช่วงนี้โดยให้ติดตามการเตือนภัยของกรมอุตุนิยมวิทยาและศูนย์เตือนภัยพิบัติแห่งชาติ กรมป้องกันและบรรเทาสาธารณภัยอย่างใกล้ชิด พร้อมทั้งให้ดำเนินการตามแผนป้องกันสาธารณภัยอย่างเคร่งครัด และมีประสิทธิภาพเพื่อช่วยเหลือประชาชนที่ได้รับผลกระทบอย่างทันท่วงทีในการป้องกัน การฟื้นฟู และการเยียวยาหลังสถานการณ์คลี่คลายในทุกมิติ นอกจากนี้ให้รายงานผลการดำเนินงานมายังกระทรวงฯ รับทราบทุกวัน และให้ประชาสัมพันธ์การดำเนินการไปยังสื่อมวลชนและประชาชนให้รับทราบด้วยตามแผนปฏิบัติการเดิมที่ได้สั่งไว้ พร้อมกำชับให้บูรณาการการทำงานร่วมกับทุกภาคส่วนเพื่อช่วยเหลือประชาชนให้ปลอดภัย ทั้งนี้จึงได้สั่งการให้หน่วยงานในสังกัดเตรียมความพร้อมทั้งบุคลากรและเครื่องจักรตลอดเวลา 24 ชั่วโมง และเมื่อเกิดภัยพิบัติให้เข้าไปดำเนินการแก้ไขปัญหาโดยเร็วที่สุดรวมถึงการให้ความช่วยเหลือประชาชนที่ได้รับผลกระทบ หากมีสถานการณ์ฉุกเฉินให้ผู้บริหารในพื้นที่เข้าไปดำเนินแก้ไขปัญหาทันที และรายงานผู้บริหารในส่วนกลางจนกว่าเหตุการณ์จะยุติ และเมื่อเกิดเหตุทางขาด สะพานขาดหรือชำรุด ให้จัดเจ้าหน้าที่เครื่องจักรและสะพานเบลีย์ (สะพานเหล็กชั่วคราว) เข้าดำเนินการแก้ไขปัญหาทันที พร้อมทั้งให้ทุกหน่วยงานติดตามเฝ้าระวังและรายงานข้อมูลสถานการณ์ที่เกิดขึ้นเข้าระบบบริหารงานภัยพิบัติและสถานการณ์ฉุกเฉินของกรมทางหลวงอย่างต่อเนื่องจนกว่าสถานการณ์จะปกติ
สำหรับสถานการณ์ประจำวันที่ 7 ตุลาคม 2564 เวลา 13.30 น. พบทางหลวงถูกน้ำท่วมดินสไลด์ และสะพานชำรุด จำนวน 9 จังหวัด 21 สายทาง รวม 44 แห่ง โดยทางหลวงในจังหวัดที่ได้รับผลกระทบจากอุทกภัย 11 จังหวัด ได้แก่ 1) จังหวัดขอนแก่น 2) จังหวัดนนทบุรี 3) จังหวัดสระบุรี 4) จังหวัดอ่างทอง 5) จังหวัดลพบุรี 6) จังหวัดกำแพงเพชร 7) จังหวัดพระนครศรีอยุธยา 8) จังหวัดสุพรรณบุรี 9) จังหวัดนครสวรรค์   โดยทางหลวงที่มีระดับน้ำสูงได้แก่ ทล. 2 ท่าพระ - ขอนแก่น ระดับน้ำสูง 280 เซนติเมตร ทล.32 นครหลวง - อ่างทอง ระดับน้ำสูง 150 เซนติเมตร ทล.32 อ่างทอง - ไชโย ระดับน้ำสูง 130 - 150 เซนติเมตร และ ทล. 3263 อยุธยา - ไผ่กองดิน ระดับน้ำสูง 175 เซนติเมตร โดยมีการการจราจรผ่านไม่ได้ 19 แห่ง ดังนี้
1. จังหวัดขอนแก่น จำนวน 2 แห่ง 2 สายทาง ได้แก่
- ทล.2 ท่าพระ - ขอนแก่น ช่วง กม. ที่ 329+913 (จุดกลับรถใต้สะพานบ้านกุดกว้าง) ระดับน้ำสูง 280 เซนติเมตร
การจราจรผ่านไม่ได้
- ทล.2131 บ้านสะอาด - เหล่านางงาม ช่วง กม. ที่ 6+800 - 8+500 ด้านซ้ายทางและขวาทาง ระดับน้ำสูง 90 - 100 เซนติเมตร ใช้ทางเลี่ยง ทล.2062 บ้านทุ่ม - มัญจาคีรี กม. ที่ 0 ไปออก ทล.12 บ้านฝาง - ขอนแก่น กม. ที่ 540 เข้าเมืองขอนแก่น
2. จังหวัดนนทบุรี จำนวน 2 แห่ง ได้แก่
- ทล.302 สะพานพระนั่งเกล้า - ต่างระดับบางใหญ่ ช่วง กม. ที่ 16+950 (จุดกลับรถใต้สะพานคลองบางแพรกมุ่งหน้าแคราย) ระดับน้ำสูง 30 เซนติเมตร ใช้จุดกลับรถต่างระดับบางใหญ่ ที่ กม. 18+500 ทดแทน
- ทล.302 สะพานพระนั่งเกล้า-ต่างระดับบางใหญ่ ช่วง กม. ที่ 17+000 (จุดกลับรถใต้สะพานคลองบางแพรกมุ่งหน้าถนนกาญจนาภิเษก ระดับน้ำสูง 30 เซนติเมตร ใช้จุดกลับรถใต้สะพานคลองบางไผ่ ที่ กม. 16+600 ทดแทน
3. จังหวัดอ่างทอง จำนวน 5 แห่ง ได้แก่
- ทล.32 นครหลวง - อ่างทอง ช่วง กม. ที่ 32+607 (จุดกลับรถคลองกะท่อ) ระดับน้ำสูง 150 เซนติเมตร จุดกลับรถผ่านไม่ได้ ใช้ทางกลับรถข้างหน้าแทน
- ทล.32 นครหลวง - อ่างทอง ช่วง กม. ที่ 33+200 จุดกลับรถใต้ท่อ Box Cul. (วัดค่าย) ระดับน้ำสูง 80 เซนติเมตร ใช้ทางกลับรถข้างหน้าแทน
- ทล.32 นครหลวง - อ่างทอง ช่วง กม. ที่ 39+843 (จุดกลับรถวัดดอกไม้) ระดับน้ำสูง 59-55 เซนติเมตร จุดกลับรถผ่านไม่ได้ ใช้ทางกลับรถข้างหน้าแทน
- ทล.32 อ่างทอง - ไชโย ช่วง กม. ที่ 57+500 จุดกลับรถบางศาลา ระดับน้ำสูง 130 - 150 เซนติเมตร การจราจรผ่านไม่ได้ ใช้ทางกลับรถข้างหน้าแทน
- ทล.33 นาคู - ป่าโมก ช่วง กม. ที่ 36+000 - 36+400 (จุดกลับรถใต้สะพานฝั่งป่าโมก) ระดับน้ำสูง 40 เซนติเมตร การจราจรผ่านไม่ได้ ใช้ทางกลับรถข้างหน้าแทน
4. จังหวัดลพบุรี จำนวน 2 แห่ง ได้แก่
- ทล.3019 สามแยกโคกกระเทียม - สถานีรถไฟโคกกระเทียม ช่วง กม. ที่ 1+750 - 1+825 ระดับน้ำสูง 35 เซนติเมตร ทางเลี่ยงใช้ทางท้องถิ่นแทน
- ทล.3024 บ้านหมี่ - เขาช่องลม ช่วง กม. ที่ 5+600 - 7+300 ระดับน้ำสูง 100 เซนติเมตร ทางเลี่ยงใช้ทางท้องถิ่นแทน
5. จังหวัดกำแพงเพชร จำนวน 2 แห่ง ได้แก่
- ทล.1117 คลองแม่ลาย - อุ้มผาง ช่วง กม. ที่ 89+100 ดินสไลด์
- ทล.1117 ตอน คลองแม่ลาย - อุ้มผาง ช่วง กม. ที่ 93+155 ดินสไลด์
6. จังหวัดพระนครศรีอยุธยา จำนวน 3 แห่ง ได้แก่
- ทล.347 บางกระสั้น - บางปะหัน ช่วง กม. ที่ 40+860 (จุดกลับรถใต้สะพานข้ามแม่น้ำเจ้าพระยา) ระดับน้ำสูง 50 เซนติเมตร การจราจรผ่านไม่ได้ ใช้ทางกลับรถข้างหน้าแทน
- ทล.3263 อยุธยา - ไผ่กองดิน ช่วง กม. ที่ 10+940 (จุดกลับรถใต้สะพานสีกุก) ระดับน้ำสูง 175 เซนติเมตร การจราจรผ่านไม่ได้ ใช้ทางกลับรถข้างหน้าแทน
- ทล 3263 อยุธยา - ไผ่กองดิน ช่วง กม. ที่ 11+100 (จุดกลับรถใต้สะพานสีกุก) ระดับน้ำสูง 175 เซนติเมตร การจราจรผ่านไม่ได้ ใช้ทางกลับรถข้างหน้าแทน
7. จังหวัดสุพรรณบุรี จำนวน 2 แห่ง ได้แก่
- ทล.33 สุพรรณบุรี - นาคู ช่วง กม. ที่ 9+886 (สะพานคลองทับน้ำ) ระดับน้ำสูง 70 เซนติเมตร การจราจรผ่านไม่ได้ ใช้ทางกลับรถข้างหน้าแทน
- ทล.340 สาลี - สุพรรณบุรี กม. ที่ 59+674 (สะพานศาลเจ้าแม่ทับทิม) ระดับน้ำสูง 100 เซนติเมตร การจราจรผ่านไม่ได้ ใช้ทางกลับรถข้างหน้าแทน
8. จังหวัดนครสวรรค์ จำนวน 1 แห่ง ได้แก่ ทล.1 บ้านหว้า - วังไผ่ ช่วง กม. ที่ 339+600 ใต้สะพาน
เดชาติวงศ์ ระดับน้ำสูง 80 เซนติเมตร ใช้ทางกลับรถข้างหน้าแทน
ทั้งนี้ ขอให้ประชาชนผู้ใช้เส้นทางหลวงเดินทางด้วยความระมัดระวังเพื่อความปลอดภัยและหลีกเลี่ยงเส้นทางที่คาดว่าจะเกิดความสุ่มเสี่ยง พร้อมขอให้ปฏิบัติตามป้ายเตือน ป้ายแนะนำและคำแนะนำของเจ้าหน้าที่อย่างเคร่งครัด และหากประชาชนต้องการสอบถามสภาพเส้นทาง สภาพการจราจร หรือต้องการความช่วยเหลือสามารถติดต่อได้ที่สำนักงานทางหลวง แขวงทางหลวง หมวดทางหลวงในพื้นที่ และสายด่วนกรมทางหลวง โทร.1586 (โทรฟรีทุกเครือข่ายตลอด 24 ชั่วโมง) และสามารถติดตามการรายงานสถานการณ์สภาพเส้นทางได้ที่ทวิตเตอร์กรมทางหลวง @prdoh1

ที่มา : https://www.thaigov.go.th/news/contents/details/46677