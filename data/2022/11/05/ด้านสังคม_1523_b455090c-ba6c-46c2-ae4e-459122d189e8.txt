รัฐบาลไทย-ข่าวทำเนียบรัฐบาล-รมช.สธ.ประธานการประชุม คสช. ครั้งที่3/2565


วันจันทร์ที่ 9 พฤษภาคม 2565
รมช.สธ.ประธานการประชุม คสช. ครั้งที่3/2565
บ่ายวันนี้ (9 พ.ค. 65) ดร.สาธิต ปิตุเตชะ รัฐมนตรีช่วยว่าการกระทรวงสาธารณสุข และรองประธานกรรมการสุขภาพแห่งชาติ เป็นประธานการประชุมคณะกรรมการสุขภาพแห่งชาติ (คสช.) ครั้งที่3/2565 โดยมีหน่วยงานและภาคีเครือข่ายเข้าร่วมประชุมทั้งออนไซต์และออนไลน์ เพ
บ่ายวันนี้ (9 พ.ค. 65) ดร.สาธิต ปิตุเตชะ รัฐมนตรีช่วยว่าการกระทรวงสาธารณสุข และรองประธานกรรมการสุขภาพแห่งชาติ เป็นประธานการประชุมคณะกรรมการสุขภาพแห่งชาติ (คสช.) ครั้งที่3/2565 โดยมีหน่วยงานและภาคีเครือข่ายเข้าร่วมประชุมทั้งออนไซต์และออนไลน์ เพื่อรับทราบความคืบหน้าผลการดำเนินงาน (ร่าง) แผนงานหลัก สช. ฉบับที่4 ปีงปม. พ.ศ. 2566-2570, การสนับสนุนและส่งเสริมการมีส่วนร่วมของประชาชนในระบบบริการปฐมภูมิในพื้นที่ที่มีการถ่ายโอน รพ.สต. ให้แก่ อบจ., การพัฒนาเครือข่ายวิชาการประเมินผลกระทบด้านสุขภาพระดับภาค และผลการดำเนินงานของเขตสุขภาพเพื่อประชาชน (กขป.) เขตพื้นที่4 และ 7 นอกจากนี้ในที่ประชุมได้มีการพิจารณาประเด็นสำคัญ 2 เรื่อง ได้แก่ (ร่าง) ข้อเสนอเชิงนโยบายการเข้าถึงสิทธิด้านสุขภาพกลุ่มเด็กและเยาวชน ไร้รัฐไร้สัญชาติ และ (ร่าง) ธรรมนูญว่าด้วยระบบสุขภาพแห่งชาติ ฉบับที่3 ที่ ห้องประชุมชัยนาทนเรนทร สำนักงานปลัดกระทรวงสาธารณสุข
ดาวน์โหลดภาพเพิ่มเติมได้ที่ : https://bit.ly/3FAlhtx

ที่มา : https://www.thaigov.go.th/news/contents/details/54387