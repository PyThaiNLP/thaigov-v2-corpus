รัฐบาลไทย-ข่าวทำเนียบรัฐบาล-ไทยยังคงสถานะ Watch List การคุ้มครองทรัพย์สินทางปัญญาของไทย


วันพุธที่ 23 มิถุนายน 2564
ไทยยังคงสถานะ Watch List การคุ้มครองทรัพย์สินทางปัญญาของไทย
วันอาทิตย์ที่ 23 พฤษภาคม 2564
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
สำนักงานผู้แทนการค้าสหรัฐอเมริกา หรือ USTR ประกาศสถานะการคุ้มครองทรัพย์สินทางปัญญาของไทยภายใต้กฎหมายการค้าสหรัฐฯ มาตรา 301 พิเศษ ประจำปี 2564 ยังคงรักษาสถานะอยู่ในบัญชีประเทศที่ต้องจับตามอง หรือ Watch List โดยสหรัฐฯ ชื่นชมรัฐบาลไทยที่ให้ความสำคัญด้านการคุ้มครองและป้องปรามการละเมิดทรัพย์สินทางปัญญาอย่างต่อเนื่อง ทั้งในท้องตลาดและบนอินเทอร์เน็ต รวมทั้งพัฒนากฎหมายให้ทันสมัยตอบโจทย์กับสถานการณ์ปัจจุบัน ขณะเดียวกันรัฐบาลจะเดินหน้าร่วมกับทุกภาคส่วนเพื่อผลักดันให้ไทยหลุดจากทุกบัญชีในอนาคต เพื่อสร้างความมั่นใจให้กับนักลงทุนและเจ้าของทรัพย์สินทางปัญญาที่อยากจะเข้ามาลงทุนในบ้านเรา กระตุ้นให้เกิดการหมุนเวียนในระบบเศรษฐกิจอีกด้วย
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/43010