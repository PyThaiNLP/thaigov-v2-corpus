รัฐบาลไทย-ข่าวทำเนียบรัฐบาล-ก.แรงงาน เปิดจดทะเบียนขอรับ "หนังสือคนประจำเรือ (Seabook เล่มสีเหลือง)" ได้ทุกปี ปีละ 2 ครั้ง แก้ปัญหา "แรงงานประมงทะเลขาดแคลน"


วันอาทิตย์ที่ 6 กุมภาพันธ์ 2565
ก.แรงงาน เปิดจดทะเบียนขอรับ "หนังสือคนประจำเรือ (Seabook เล่มสีเหลือง)" ได้ทุกปี ปีละ 2 ครั้ง แก้ปัญหา "แรงงานประมงทะเลขาดแคลน"
.....
จากปัญหาความเดือดร้อนของพี่น้องชาวประมง กรณีขาดแคลนแรงงานภาคประมงทะเลนั้น รัฐบาลไม่ได้นิ่งนอนใจ ล่าสุด (2 ก.พ. 65) กระทรวงแรงงาน ได้เผยผลการประชุมคณะกรรมการนโยบายการบริหารจัดการการทำงานของคนต่างด้าว (คบต.) ครั้งที่ 1/2565 เพื่อดำเนินการแก้ไขปัญหาการดังกล่าว ดังนี้
.
ใช้มาตรา 83 แห่งพระราชกำหนดการประมง พ.ศ. 2558 เปิดจดทะเบียนแรงงานประมงทะเลเพื่อขอรับหนังสือคนประจำเรือ (Seabook เล่มสีเหลือง) ทุกปี ปีละ 2 ครั้ง ครั้งละ 3 เดือน
.
>รอบที่ 1 ระหว่างวันที่ 1 เม.ย. - 30 มิ.ย.
>รอบที่ 2 ระหว่างวันที่ 1 ก.ย. - 30 พ.ย.
.
หนังสือคนประจำเรือมีอายุไม่เกิน 2 ปี และหมดอายุพร้อมกันในแต่ละรอบ โดยรอบที่ 1 หมดอายุ 31 มี.ค. รอบที่ 2 หมดอายุ 31 ส.ค. ของทุกปี
.
ส่วนคนต่างด้าวที่ถือหนังสือคนประจำเรือ ตามมติครม. (29 มิ.ย. 64) จำนวน 1,818 คน ให้ดำเนินการตามมาตรา 83 แห่งพระราชกำหนดการประมง พ.ศ. 2558 เพื่ออยู่ในราชอาณาจักรและทำงานได้ต่อไป (โดยมีเงื่อนไข)
.
อ่านเพิ่มเติม คลิก https://www.thaigov.go.th/news/contents/details/51203
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/51282