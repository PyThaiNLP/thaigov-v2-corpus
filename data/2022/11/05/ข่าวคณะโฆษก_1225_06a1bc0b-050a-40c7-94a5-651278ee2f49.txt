รัฐบาลไทย-ข่าวทำเนียบรัฐบาล-โฆษกรัฐบาลยัน นายกฯ ทานข้าวกับพรรคเล็กตามกำหนดการเดิม พร้อมชวนพรรคร่วมรัฐบาลร่วมวงด้วยเพื่อหารือแนวทางการทำงาน


วันจันทร์ที่ 14 มีนาคม 2565
พิมพ์
โฆษกรัฐบาลยัน นายกฯ ทานข้าวกับพรรคเล็กตามกำหนดการเดิม พร้อมชวนพรรคร่วมรัฐบาลร่วมวงด้วยเพื่อหารือแนวทางการทำงาน
โฆษกรัฐบาลยัน นายกฯ ทานข้าวกับพรรคเล็กตามกำหนดการเดิม พร้อมชวนพรรคร่วมรัฐบาลร่วมวงด้วยเพื่อหารือแนวทางการทำงาน
วันนี้ (14 มีนาคม 2565) นายธนกร วังบุญคงชนะ โฆษกประจำสำนักนายกรัฐมนตรี  กล่าวถึงกรณีที่มีกระแสข่าวว่า รัฐบาลจะเลื่อนการจัดงานเลี้ยงระหว่าง พล.อ.ประยุทธ์ จันทร์โอชา นายกรัฐมนตรี และรัฐมนตรีว่าการกระทรวงกลาโหม กับพรรคเล็ก ในวันที่ 17 มี.ค. ที่สโมสรราชพฤกษ์ ออกไปก่อนว่า ยืนยันว่าไม่เป็นความจริง กำหนดการทุกอย่างยังคงเหมือนเดิม ไม่มีเหตุผลอะไรที่ต้องยกเลิก เพราะการทานอาหารร่วมกันของพรรคร่วมรัฐบาลนั้น จะยิ่งช่วยกระชับความสัมพันธ์มากยิ่งขึ้น ที่สำคัญ ยังเป็นการหารือถึงแนวทางการทำงานร่วมกัน เพื่อแก้ปัญหาความเดือดร้อนให้กับประชาชนอย่างเต็มที่ อย่างไรก็ตาม นอกจากจะมีการทานอาหารร่วมกับพรรคเล็กแล้ว ยังจะมีการเชิญพรรคร่วมรัฐบาลทั้งหมดมารับประทานอาหารร่วมกันอีกด้วย
"ที่ผ่านมานายกฯ ไม่เคยเลือกปฏิบัติไม่ว่าจะเป็นพรรคใหญ่หรือพรรคเล็ก เพราะทุกพรรคล้วนมีส่วนในการช่วยขับเคลื่อนประเทศในนามของรัฐบาลเหมือนกัน ทั้งนี้ เมื่อพรรคเล็กอยากรับประทานอาหารร่วมกับท่านนายกฯ เพื่อหารือเรื่องงาน ท่านนายกฯ ก็ยินดี และจะชวนพรรคร่วมรัฐบาลทั้งหมดมารับประทานอาหารด้วยกันอีกด้วย" นายธนกรกล่าว
.............................

ที่มา : https://www.thaigov.go.th/news/contents/details/52526