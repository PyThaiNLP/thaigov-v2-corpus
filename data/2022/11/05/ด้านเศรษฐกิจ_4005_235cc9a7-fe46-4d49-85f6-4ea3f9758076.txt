รัฐบาลไทย-ข่าวทำเนียบรัฐบาล-กรมสรรพากรเตือนอย่าหลงเชื่อมิจฉาชีพแอบอ้างติดตามให้ชำระหนี้ภาษีอากรค้างทางโทรศัพท์


วันพฤหัสบดีที่ 2 มิถุนายน 2565
พิมพ์
กรมสรรพากรเตือนอย่าหลงเชื่อมิจฉาชีพแอบอ้างติดตามให้ชำระหนี้ภาษีอากรค้างทางโทรศัพท์
กรมสรรพากรแจ้งเตือนประชาชนให้ระมัดระวังอย่าหลงเชื่อมิจฉาชีพ โทรศัพท์แอบอ้างชื่อกรมสรรพากร แจ้งว่าเป็นผู้มีหนี้ภาษีอากรค้างชำระกับกรมสรรพากร ให้รีบดำเนินการชำระภาษีที่ค้างโดยเร็ว กรมสรรพากร ขอยืนยันว่าไม่มีนโยบายติดตามหนี้ภาษีอากรค้างทางโทรศัพท์
นายลวรณ แสงสนิท อธิบดีกรมสรรพากร เปิดเผยว่า “กรมสรรพากรได้รับแจ้งว่ามีมิจฉาชีพ โทรศัพท์แอบอ้างเป็นเจ้าหน้าที่กรมสรรพากร แจ้งไปยังประชาชนว่าเป็นผู้มีหนี้ภาษีอากรค้างชำระกับกรมสรรพากรให้รีบดำเนินการชำระหนี้ภาษีอากรที่ค้างดังกล่าว กรมสรรพากรจึงขอแจ้งเตือนประชาชนโปรดอย่าหลงเชื่อ โดยเด็ดขาด กรมสรรพากรไม่มีนโยบายในการติดตามหนี้ภาษีอากรค้างทางโทรศัพท์ พฤติการณ์ดังกล่าวเป็นการกระทำของมิจฉาชีพซึ่งอาจจะทำให้ท่านต้องสูญเสียทรัพย์สินหรือเกิดความเสียหายได้”
หากมีข้อสงสัยสอบถามรายละเอียดได้ที่สำนักงานสรรพากรทุกแห่งทั่วประเทศ หรือศูนย์สารนิเทศสรรพากร (RD Intelligence Center) โทร. 1161

ที่มา : https://www.thaigov.go.th/news/contents/details/55325