รัฐบาลไทย-ข่าวทำเนียบรัฐบาล-ธอส.ขนโปรโมชั่นเอาใจชาวอีสานกับสินเชื่อบ้านอัตราดอกเบี้ยคงที่ปีแรก 2.60% ต่อปี บ้านมือสองผ่อนดาวน์ดอกเบี้ย 0% นานสูงสุด 24 เดือน ที่งาน Thailand Smart Money 2021 ขอนแก่น ครั้งที่ 8


วันศุกร์ที่ 19 พฤศจิกายน 2564
พิมพ์
ธอส.ขนโปรโมชั่นเอาใจชาวอีสานกับสินเชื่อบ้านอัตราดอกเบี้ยคงที่ปีแรก 2.60% ต่อปี บ้านมือสองผ่อนดาวน์ดอกเบี้ย 0% นานสูงสุด 24 เดือน ที่งาน Thailand Smart Money 2021 ขอนแก่น ครั้งที่ 8
ธอส.จัดโปรโมชั่นผลิตภัณฑ์ทางการเงินให้แก่ลูกค้าประชาชนชาวภาคอีสาน ในงาน “Thailand Smart Money 2021 ขอนแก่น ครั้งที่ 8” ระหว่างวันที่ 19-21 พฤศจิกายน 2564 ณ ศูนย์การค้าเซ็นทรัลพลาซา ขอนแก่น
ธนาคารอาคารสงเคราะห์ จัดโปรโมชั่นผลิตภัณฑ์ทางการเงินให้แก่ลูกค้าประชาชนชาวภาคอีสาน ในงาน “Thailand Smart Money 2021 ขอนแก่น ครั้งที่ 8” ระหว่างวันที่ 19-21 พฤศจิกายน 2564 ณ ศูนย์การค้าเซ็นทรัลพลาซา ขอนแก่น นำโดยสินเชื่อบ้านอัตราดอกเบี้ยพิเศษคงที่ปีแรก 2.60% ต่อปี ฟรี!! ค่าธรรมเนียมการยื่นกู้ ด้านเงินฝากพบกับเงินฝากออมทรัพย์ดอกเบี้ยพิเศษ New Flexi for Welfare and Corporate อัตราดอกเบี้ยสูงสุด 1.00% ต่อปี และยังคัดบ้านมือสอง หรือ NPA คุณภาพดีทำเลเด่นหลากหลายประเภทในจังหวัดขอนแก่นและพื้นที่ใกล้เคียงจำนวน 89 รายการ มาจำหน่ายพร้อมส่วนลดสูงสุดถึง 40% จากราคาปกติ ราคาต่ำสุดเพียง 105,000 บาท พิเศษ!! โปรโมชั่นผ่อนดาวน์อัตราดอกเบี้ย 0% นานสูงสุดถึง 24 เดือน
นายฉัตรชัย ศิริไล กรรมการผู้จัดการ ธนาคารอาคารสงเคราะห์ (ธอส.) เปิดเผยว่า เพื่อเป็นการเพิ่มโอกาสให้ประชาชนในภาคตะวันออกเฉียงเหนือ โดยเฉพาะผู้มีรายได้น้อยและปานกลางได้มีที่อยู่อาศัยเป็นของตนเอง พร้อมกระตุ้นเศรษฐกิจผ่านภาคอสังหาริมทรัพย์ ธนาคารจึงได้เข้าร่วมงาน “Thailand Smart Money 2021 ขอนแก่น ครั้งที่ 8” โดยนำผลิตภัณฑ์ทางการเงิน ที่มีโปรโมชั่นสุดพิเศษมอบให้แก่ลูกค้าประชาชน นำโดย
1.สินเชื่อบ้านอัตราดอกเบี้ยพิเศษ คงที่ปีแรก 2.60% ต่อปี ปีที่ 2 MRR-3.35% ต่อปี(เท่ากับ 2.80% ต่อปี) ปีที่ 3 MRR-2.80% ต่อปี(เท่ากับ 3.35% ต่อปี) อัตราดอกเบี้ยเฉลี่ย 3 ปีแรกเพียง 2.917% ปีที่ 4 จนถึงตลอดอายุสัญญาเงินกู้ กรณีลูกค้าสวัสดิการ คิดอัตราดอกเบี้ย MRR – 1.00% ต่อปี และกรณีลูกค้ารายย่อย อัตราดอกเบี้ย MRR-0.50% ต่อปี (อัตราดอกเบี้ย MRR ธอส. ปัจจุบันเท่ากับ 6.150% ต่อปี) ผ่อนชำระนานสูงสุดถึง 40 ปี เงินงวดผ่อนชำระต่ำ เช่น กรณีกู้ 2 ล้านบาท ผ่อนชำระเริ่มต้นปีแรกเพียง 6,800 บาท/เดือน ให้กู้เพื่อซื้อปลูกสร้าง ต่อเติม ซ่อมแซม ไถ่ถอนจำนองจากสถาบันการเงินอื่น ชำระค่าเบี้ยประกันชีวิตคุ้มครองสินเชื่อวงเงินกู้(MRTA) และกู้เพิ่มเพื่อปลูกสร้าง ต่อเติม ขยาย และซ่อมแซม สำหรับที่อยู่อาศัยที่นำมาเป็นหลักประกันการกู้ที่อยู่ในพื้นที่จังหวัดขอนแก่น มหาสารคาม ร้อยเอ็ด อุดรธานี เลย หนองบัวลำพู หนองคาย สกลนคร กาฬสินธุ์ มุกดาหาร นครพนม และบึงกาฬ พร้อมฟรีค่าธรรมเนียมการยื่นกู้ 0.1% หากจองสิทธิ์ภายในงานระหว่างวันที่ 19-21 พฤศจิกายน 2564 ยื่นคำขอกู้ตั้งแต่วันที่ 19 พฤศจิกายน  - 30 ธันวาคม 2564 และทำนิติกรรมภายในวันที่ 31 มกราคม 2565 พิเศษ!! ลูกค้าสินเชื่อที่ทำนิติกรรมภายในเวลาที่ธนาคารกำหนดและมีวงเงินทำนิติกรรมสูงสุด 10 อันดับแรก รับของที่ระลึกฟรี ดังนี้ วงเงินสูงสุดอันดับที่ 1-3 รับเครื่องชงกาแฟแบบหยดจาก Verasu และ Gift Voucher  จาก Index Living Mall มูลค่า 500 บาท และอันดับที่ 4-10 รับ Gift Voucher จาก Index Living Mall มูลค่า 1,000 บาท
2.เงินฝากอัตราดอกเบี้ยสูง กับผลิตภัณฑ์เงินฝากออมทรัพย์ดอกเบี้ยพิเศษ New Flexi for Welfare and Corporate สำหรับลูกค้าที่มีเงินเดือนประจำ จากหน่วยงานหรือบริษัท โดยเปิดบัญชีและมียอดเงินฝากคงเหลือ   ไม่เกิน 10 ล้านบาท จะได้รับอัตราดอกเบี้ย 0.75% ต่อปี และเปิดบัญชีและมียอดเงินฝากคงเหลือมากกว่า 10 ล้านบาท จะได้รับอัตราดอกเบี้ย 0.30% ต่อปี พิเศษ!! หากเดือนใดไม่มีการถอนจะได้รับดอกเบี้ยบวกเพิ่มอีก 0.25% ต่อปี รวมรับอัตราดอกเบี้ยเงินฝากสูงสุด 1.00% ต่อปี และยังได้รับการยกเว้นภาษีเงินได้บุคคลธรรมดา และจะได้รับกระเป๋าพับอเนกประสงค์ 1 ราย ต่อ 1 ใบ เพียงจองสิทธิ์ภายในงาน และเปิดบัญชีที่สาขาในพื้นที่ภาคตะวันออกเฉียงเหนือตามระยะเวลาที่ธนาคารกำหนด
3.ทรัพย์ NPA หรือ บ้านมือสอง เพิ่มทางเลือกให้กับประชาชนที่ต้องการมีที่อยู่อาศัยในราคาที่คุ้มค่า จึงได้นำ  บ้านมือสอง หรือ NPA คุณภาพดี ทำเลเด่น หลากหลายประเภทในจังหวัดขอนแก่น กาฬสินธุ์ นครพนม และมหาสารคาม มาจำหน่ายทั้งสิ้น 89 รายการ ทั้งประเภทบ้านเดี่ยว, ทาวน์เฮ้าส์, อาคารพาณิชย์ ที่ดินเปล่า และห้องชุด ราคาลดสูงสุด 40% ได้แก่ ทรัพย์ประเภททาวน์เฮ้าส์ 2 ชั้น ขนาดเนื้อที่ 20.40 ตารางวา ใน อ.เมือง จ.ขอนแก่น ราคาเริ่มต้นประมูลลดเหลือเพียง 330,000 บาท จากราคา 550,000 บาท ขณะที่ทรัพย์ที่มีราคาขายต่ำสุดเริ่มต้นเพียง 105,000 บาท ได้แก่ ทรัพย์ประเภทอาคารพาณิชย์ 2 ชั้น ขนาดเนื้อที่ 12 ตารางวา ใน อ.พล จ.ขอนแก่น พิเศษ!! ผู้ซื้อทรัพย์ NPA สามารถผ่อนดาวน์ดอกเบี้ย 0% ต่อปี นานสูงสุดถึง 24 เดือน
ทั้งนี้ ลูกค้าที่สนใจผลิตภัณฑ์ของธนาคารสามารถจองสิทธิ์ใช้บริการและขอรับคำปรึกษาจากเจ้าหน้าที่ของ ธอส. ได้ที่งาน “Thailand Smart Money 2021 ขอนแก่น ครั้งที่ 8” ซึ่งจะจัดขึ้นระหว่างวันที่ 19-21 พฤศจิกายน 2564 ณ ศูนย์การค้าเซ็นทรัลพลาซา ขอนแก่น สอบถามรายละเอียดเพิ่มเติมได้ที่ ศูนย์ลูกค้าสัมพันธ์ (Call Center) โทร 0-2645-9000 หรือ www.ghbank.co.th และ Facebook Fanpage ธนาคารอาคารสงเคราะห์

ที่มา : https://www.thaigov.go.th/news/contents/details/48444