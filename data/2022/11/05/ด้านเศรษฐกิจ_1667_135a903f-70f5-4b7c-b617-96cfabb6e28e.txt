รัฐบาลไทย-ข่าวทำเนียบรัฐบาล-“Beef Board” ขานรับนโยบาย Sandbox ปศุสัตว์ เร่งเจรจาไทย-ลาว-จีน พร้อมเห็นชอบโครงการเพิ่มประชากรโคเนื้อ-กระบือเพื่อเป็นฐานการผลิตสำคัญในอาเซียน


วันศุกร์ที่ 5 พฤศจิกายน 2564
“Beef Board” ขานรับนโยบาย Sandbox ปศุสัตว์ เร่งเจรจาไทย-ลาว-จีน พร้อมเห็นชอบโครงการเพิ่มประชากรโคเนื้อ-กระบือเพื่อเป็นฐานการผลิตสำคัญในอาเซียน
“Beef Board” ขานรับนโยบาย Sandbox ปศุสัตว์ เร่งเจรจาไทย-ลาว-จีน พร้อมเห็นชอบโครงการเพิ่มประชากรโคเนื้อ-กระบือเพื่อเป็นฐานการผลิตสำคัญในอาเซียน
เมื่อวันที่ 3 พ.ย.64 นายระพีภัทร์  จันทรศรีวงศ์ รองปลัดกระทรวงเกษตรและสหกรณ์ เป็นประธานการประชุมคณะกรรมการนโยบายพัฒนาโคเนื้อ-กระบือ และผลิตภัณฑ์แห่งชาติ (Beef Board) ครั้งที่ 2/2564 ณ ห้องประชุม 134 กระทรวงเกษตรและสหกรณ์ โดยมี ผู้แทนจากกรมต่าง ๆ ในสังกัดกระทรวงเกษตรและสหกรณ์ กระทรวงพาณิชย์หน่วยบัญชาการทหารพัฒนา กรุงเทพมหานคร ธนาคารเพื่อการเกษตรและสหกรณ์การเกษตร มหาวิทยาลัยเกษตรศาสตร์ กระทรวงสาธารณสุข กระทรวงอุตสาหกรรม นายกสมาคมโคเนื้อ – กระบือ สหกรณ์ปศุสัตว์ที่ดำเนินกิจกรรมด้านโคเนื้อ ผู้แทนกองทุนสงเคราะห์เกษตรกร และผู้แทนกองทุนฯ FTA เข้าร่วมประชุม
นายระพีภัทร์ เปิดเผยว่า ที่ประชุมมีมติเห็นชอบ ดังนี้
1. เห็นชอบตามข้อเสนอของกรมปศุสัตว์ เรื่องการจัดทำระเบียบสำนักนายกรัฐมนตรีฯ  2. ขานรับนโยบายตามข้อสั่งการของนายกรัฐมนตรีฯ เรื่อง Sandbox 9 แห่ง และเร่งขับเคลื่อนโดยด่วน 3. เร่งรัดการเจรจาแก้ไขปัญหาการส่งออกโคเนื้อไทยไปลาว 4. เห็นชอบโครงการส่งเสริมการเพิ่มประชากรโคเนื้อ-กระบือ
นอกจากนี้ ที่ประชุมยังได้กล่าวถึงความก้าวหน้าการควบคุมป้องกันโรค การรักษาพยาบาล การฟื้นฟูสุขภาพโค-กระบือที่ป่วยด้วยโรคลัมปี สกิน ความก้าวหน้าการให้ความช่วยเหลือด้านการเกษตรผู้ประสบภัยพิบัติกรณีฉุกเฉินพ.ศ. 2564 โรคลัมปี สกิน มาตรการช่วยเหลือด้านภาระหนี้สินของเกษตรกรที่รับผลกระทบโรคโควิด และโรคลัมปีสกิน ผลกระทบของ CPTPP ที่มีต่ออุตสาหกรรมโคเนื้อไทย ความก้าวหน้าโครงการอนุรักษ์และพัฒนากระบือไทยอีกด้วย

ที่มา : https://www.thaigov.go.th/news/contents/details/47886