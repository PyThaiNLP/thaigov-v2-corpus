รัฐบาลไทย-ข่าวทำเนียบรัฐบาล-รฟม. ห่วงใย จัดกิจกรรม “มอบกล่องทันใจเติมความสุขให้ประชาชน ครั้งที่ 2” เป็นวันที่ 4


วันศุกร์ที่ 27 สิงหาคม 2564
รฟม. ห่วงใย จัดกิจกรรม “มอบกล่องทันใจเติมความสุขให้ประชาชน ครั้งที่ 2” เป็นวันที่ 4
จากร้านอาหารบริเวณแนวสายทางรถไฟฟ้ามหานคร สายเฉลิมรัชมงคล (MRT สายสีน้ำเงิน)
วันนี้ (26 สิงหาคม 2564) การรถไฟฟ้าขนส่งมวลชนแห่งประเทศไทย (รฟม.) ได้ส่งมอบอาหารกล่องจากร้านอาหารบริเวณแนวสายทางโครงการรถไฟฟ้า รฟม. ที่ได้รับผลกระทบจากสถานการณ์การแพร่ระบาดของเชื้อไวรัส COVID-19 ภายใต้กิจกรรม “กล่องทันใจเติมความสุขให้ประชาชน ครั้งที่ 2” เป็นวันที่ 4 โดยได้มอบอาหารกล่อง จำนวน 1,000 กล่อง เพื่อแจกจ่ายให้แก่ประชาชนที่อยู่บริเวณร้านค้า ทั้งนี้ อาหารกล่องดังกล่าว คัดเลือกมาจากร้านอาหารบริเวณแนวสายทางรถไฟฟ้ามหานคร สายเฉลิมรัชมงคล (MRT สายสีน้ำเงิน) ดังนี้
1. ร้านล้งเล้งลูกชิ้นปลา (สถานีสามย่าน) อยู่ติดถนนพระราม 4
พิกัดร้าน https://goo.gl/maps/ZoyHW1txJccai2jN7
2. ร้าน Funky Grill (สถานีสามย่าน) อยู่ภายในซอยจุฬาลงกรณ์ 50
พิกัดร้าน https://g.page/FunkyGrillSamyan?share
3. ร้านก๋วยเตี๋ยวเป็ดนายเล้า (สถานีสามย่าน) อยู่ติดถนนพระราม 4
พิกัดร้าน https://goo.gl/maps/NXiYpEJNs3vS4R6m8
4. ร้านอีสานแซ่บ (สถานีสีลม) อยู่บริเวณซอยศาลาแดง 1
พิกัดร้าน https://goo.gl/maps/AYAXHrL5LfQoCJvU9
5. ร้านตุ้งแฉ่เตาถ่าน (สถานีหัวลำโพง) อยู่ริมถนนบรรทัดทอง
พิกัดร้าน https://goo.gl/maps/tzqxoUwHKwTb4Qcj6
โดยท่านที่สนใจสามารถตามไปอุดหนุนและให้กำลังใจร้านค้าได้ตามลิงก์ข้างต้น ทั้งนี้ กิจกรรมดังกล่าวเป็นส่วนหนึ่งของกิจกรรมเพื่อสังคม ที่ รฟม. ได้ดำเนินมาอย่างต่อเนื่อง โดยได้จัดขึ้นเป็นครั้งที่ 2 ของปีนี้ หลังจากครั้งแรกที่ รฟม. ได้สนับสนุนร้านอาหารตามแนวสายทางรถไฟฟ้าเพื่อนำไปมอบให้แก่บุคลากรทางการแพทย์ และโรงพยาบาลสนาม รวมจำนวน 8,000 กล่อง และในครั้งนี้ รฟม. ได้ตั้งเป้าหมายที่จะสนับสนุนอาหารจากร้านอาหารตามแนวสายทางรถไฟฟ้าที่ได้รับผลกระทบจากสถานการณ์ COVID-19 ประมาณ 8,000 กล่อง รวมจำนวนทั้งสิ้น 16,000 กล่อง โดยมีระยะเวลาดำเนินกิจกรรมตั้งแต่วันที่ 23 – 30 สิงหาคม 2564 สามารถติดตามข้อมูลข่าวสาร รฟม. เพิ่มเติมได้ที่เว็บไซต์ รฟม. www.mrta.co.th และเฟซบุ๊กแฟนเพจการรถไฟฟ้าขนส่งมวลชนแห่งประเทศไทย

ที่มา : https://www.thaigov.go.th/news/contents/details/45194