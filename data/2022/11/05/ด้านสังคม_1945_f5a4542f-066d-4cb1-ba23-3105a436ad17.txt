รัฐบาลไทย-ข่าวทำเนียบรัฐบาล-“ชัยวุฒิ” มอบโล่เกียรติคุณ Prime Minister Awards: Thailand Cybersecurity Excellence Awards2022


วันจันทร์ที่ 15 สิงหาคม 2565
“ชัยวุฒิ” มอบโล่เกียรติคุณ Prime Minister Awards: Thailand Cybersecurity  Excellence Awards2022
“ชัยวุฒิ” มอบโล่เกียรติคุณ Prime Minister Awards: Thailand Cybersecurity  Excellence Awards2022
เมื่อวันที่ 15 สิงหาคม 2565 นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม เป็นประธานในพิธีพร้อมมอบโล่รางวัลผลงานด้านความมั่นคงไซเบอร์ดีเด่นระดับชาติ Thailand Cybersecurity Excellence Award 2022 โดยมีนางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม เข้าร่วมงาน ณ โรงแรมมิราเคิล แกรนด์ คอนเวนชัน เขตหลักสี่ กรุงเทพฯ  จัดงานโดยสำนักงานคณะกรรมการการรักษาความมั่นคงปลอดภัยไซเบอร์แห่งชาติ (สกมช.) เพื่อมอบโล่รางวัล และประกาศเกียรติคุณ Prime Minister Awards: Thailand Cybersecurity  Excellence Awards2022 ให้กับหน่วยงานที่มีผลงานด้านการรักษาความมั่นคงปลอดภัยทางไซเบอร์ดีเด่นแห่งชาติ ประจำปี พ.ศ.2565
ในการนี้ รัฐมนตรี ดีอีเอส  กล่าวแสดงความยินดีและยกย่องหน่วยงานที่ได้รับรางวัลผลงานด้านการรักษาความมั่นคงปลอดภัยทางไซเบอร์ดีเด่นแห่งชาติ ประจำปี 2565 ที่แสดงให้เห็นเป็นประจักษ์ชัดในการมุ่งมั่นพัฒนาและรักษามาตรฐานความมั่นคงปลอดภัยทางไซเบอร์การจัดงานมอบโล่รางวัลและประกาศเกียรติคุณ ผลงานดีเด่นด้านการรักษาความมั่นคงปลอดภัยทางไซเบอร์แห่งชาติ ในวันนี้ สะท้อนเจตนารมย์ของรัฐบาลที่ให้ความสำคัญ และมุ่งมั่นในการส่งเสริมและสนับสนุนการกำกับ ดูแล ให้หน่วยงานต่าง ๆ สามารถป้องกัน รับมือและลดความเสี่ยงจากภัยคุกคามทางไซเบอร์
****************

ที่มา : https://www.thaigov.go.th/news/contents/details/58045