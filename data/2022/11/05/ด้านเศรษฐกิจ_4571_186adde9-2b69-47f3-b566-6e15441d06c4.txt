รัฐบาลไทย-ข่าวทำเนียบรัฐบาล-รฟท. จัดพิธีถวายพระพรชัยมงคลและถวายสัตย์ปฏิญาณตนเป็นข้าราชการที่ดีและพลังของแผ่นดิน


วันอังคารที่ 26 กรกฎาคม 2565
รฟท. จัดพิธีถวายพระพรชัยมงคลและถวายสัตย์ปฏิญาณตนเป็นข้าราชการที่ดีและพลังของแผ่นดิน
เนื่องในโอกาสวันเฉลิมพระชนมพรรษา พระบาทสมเด็จพระเจ้าอยู่หัว 28 กรกฎาคม 2565
วันนี้ (26 กรกฎาคม 2565) เวลา 08.30 น. ณ บริเวณสถานีกลางบางซื่อ การรถไฟแห่งประเทศไทย (รฟท.) กระทรวงคมนาคม จัดพิธีถวายพระพรชัยมงคลและถวายสัตย์ปฏิญาณตนเป็นข้าราชการที่ดีและพลังของแผ่นดิน เนื่องในโอกาสวันเฉลิมพระชนมพรรษาพระบาทสมเด็จพระเจ้าอยู่หัว 28 กรกฎาคม 2565 เพื่อแสดงความจงรักภักดี และสำนึกในพระมหากรุณาธิคุณที่ได้ทรงปฏิบัติพระราชกรณียกิจนานัปการเพื่อประโยชน์สุขแห่งอาณาราษฎร
​โดยมี นายนิรุฒ มณีพันธ์ ผู้ว่าการรถไฟแห่งประเทศไทย เป็นประธานในพิธี นำคณะผู้บริหาร พนักงาน และลูกจ้าง รฟท. เข้าร่วมพิธีฯ และร่วมลงนามถวายพระพรชัยมงคลอย่างพร้อมเพรียงกัน เพื่อแสดงความมุ่งมั่นในการเป็นข้าราชการที่ดี ปฏิบัติหน้าที่ตามรอยพระยุคลบาทในฐานะข้าราชการของแผ่นดิน ให้เกิดประโยชน์สุขแก่ประชาชนคนไทยและประเทศชาติสืบไป

ที่มา : https://www.thaigov.go.th/news/contents/details/57278