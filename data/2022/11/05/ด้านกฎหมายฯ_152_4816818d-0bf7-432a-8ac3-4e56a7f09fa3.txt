รัฐบาลไทย-ข่าวทำเนียบรัฐบาล-ปลัดกระทรวงยุติธรรม เป็นประธานเปิดโครงการอบรม "หลักสูตร การบังคับคดีสำหรับเจ้าพนักงานบังคับทางปกครอง" รุ่นที่ ๓ ผ่านระบบการประชุมทางไกล (Video Conference)


วันพุธที่ 18 สิงหาคม 2564
พิมพ์
ปลัดกระทรวงยุติธรรม เป็นประธานเปิดโครงการอบรม "หลักสูตร การบังคับคดีสำหรับเจ้าพนักงานบังคับทางปกครอง" รุ่นที่ ๓ ผ่านระบบการประชุมทางไกล (Video Conference)
ปลัดกระทรวงยุติธรรม เป็นประธานเปิดโครงการอบรม "หลักสูตร การบังคับคดีสำหรับเจ้าพนักงานบังคับทางปกครอง" รุ่นที่ ๓ ผ่านระบบการประชุมทางไกล (Video Conference)
ในวันพุธที่ ๑๘ สิงหาคม ๒๕๖๔ เวลา ๑๓.๐๐ น. ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานเปิดการอบรมโครงการบังคับคดีสำหรับเจ้าพนักงานบังคับทางปกครอง รุ่นที่ ๓ ผ่านระบบการประชุมทางไกล (Video Conference) โดยมี นายวัลลภ นาคบัว รองปลัดกระทรวงยุติธรรม นางอรัญญา ทองน้ำตะโก อธิบดีกรมบังคับคดี นายเกิดโชค เกษมวงศ์จิตร รองอธิบดีกรมบังคับคดี พร้อมด้วยคณะผู้บริหารและผู้เข้ารับการอบรม จำนวน ๙๖ คน เข้าร่วมฯ
โครงการจัดอบรมดังกล่าวฯ กำหนดจัดขึ้น ระหว่างวันที่ ๑๖ - ๒๗ สิงหาคม ๒๕๖๔ โดยมีวัตถุประสงค์เพื่อให้ผู้เข้ารับการอบรมที่จะต้องทำหน้าที่เป็นเจ้าพนักงานบังคับทางปกครอง ได้มีความรู้ในด้านการบังคับคดี และนำความรู้ที่ได้รับไปใช้ในการปฏิบัติงานในการบังคับตามคำสั่งทางปกครองที่กำหนดให้ชำระเงินได้อย่างถูกต้องตามกฎหมายและมีประสิทธิภาพยิ่งขึ้น

ที่มา : https://www.thaigov.go.th/news/contents/details/44887