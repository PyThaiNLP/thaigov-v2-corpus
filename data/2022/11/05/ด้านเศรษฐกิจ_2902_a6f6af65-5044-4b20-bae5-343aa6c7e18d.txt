รัฐบาลไทย-ข่าวทำเนียบรัฐบาล-กรมเจ้าท่า เฝ้าระวังการรั่วไหลของน้ำมัน จังหวัดระยอง


วันพุธที่ 16 กุมภาพันธ์ 2565
กรมเจ้าท่า เฝ้าระวังการรั่วไหลของน้ำมัน จังหวัดระยอง
บริเวณจุดขนถ่ายน้ำมันในทะเลของ บมจ.ตาร์ ปิโตรเลียม รีไฟน์นิ่ง (SPRC) ซึ่งกรมเจ้าท่าได้มีคำสั่งระงับการใช้งานทุ่นเทียบเรือดังกล่าวไปแล้วตั้งแต่วันที่ 26 มกราคม 2565 นั้น
โดยเมื่อวันที่ 10 กุมภาพันธ์ 2565 กรมเจ้าท่า ได้ออกประกาศสำนักงานเจ้าท่าภูมิภาคสาขาระยอง ที่ 6/2565 เรื่อง การแจ้งเตือนให้ระมัดระวังการเดินเรือบริเวณพื้นที่ปฏิบัติงานขจัดคราบน้ำมันจังหวัดระยอง และได้เข้าแจ้งความร้องทุกข์กล่าวโทษต่อพนักงานสอบสวน สภ.มาบตาพุด เพื่อดำเนินคดีกับบริษัท SPRC และบุคคลที่เกี่ยวข้องในความผิดตามมาตรา 119 ทวิ และมาตรา 297 แห่งพระราชบัญญัติการเดินเรือในน่านน้ำไทย
สำหรับสถานการณ์ปัจจุบัน กรมเจ้าท่า โดยสำนักงานเจ้าท่าภูมิภาคสาขาระยอง ได้นำเรือ​ตรวจการณ์​เจ้าท่า 175  และเรือตรวจการณ์ 802 พร้อมเจ้าหน้าที่ ตรวจตราทางน้ำ สนับสนุนภารกิจเรือขจัดคราบน้ำมันโดยลาดตระเวน​บริเวณพื้นที่ขจัดคราบ​น้ำมัน และเรือตรวจการณ์​เจ้าท่า 804 ลาดตระเวน​บริเวณ ทุ่น SPM เพื่อตรวจสอบว่ามีการเฝ้าระวังการรั่วไหล โดยมีเรือ FS9, FS6, FS12, ธวัชชัย และ FS4 เข้าพื้นที่สนับสนุนการเฝ้าระวังบริเวณชายฝั่ง พร้อมกันนี้ บริษัท SPRC ได้เตรียมพร้อมทุ่นกักน้ำมันกลางทะเล โดยมีเรือ RS35 RS22 RS38 RS33 RS25 Sriracha 35 Sriracha 28 Sriracha 881 SC discovery รุ่งนที 5 รุ่งนที 7 รุ่งนที 8 เรือประมง 5 ลำ  สำหรับการเฝ้าระวังพื้นที่น้ำตื้นและตามแนวชายฝั่ง
ทั้งนี้ บริษัท ฯ ได้มีการเตรียมใช้แผ่นซับน้ำมัน บูมซับน้ำมัน และเตรียมเครื่องพ่นน้ำยาแบบละอองไว้ หากกรณีเจอกลุ่มน้ำมัน ซึ่งต้องขออนุญาต​กรมเจ้าท่าก่อนดำเนินการ หากน้ำลึกเกิน 10 เมตร เตรียมพร้อมทุ่นกักน้ำมัน และทีมเฝ้าระวังและป้องกันการรั่วไหลเพิ่มเติมบริเวณทุ่น SPM ก่อนกรมเจ้าท่าจะอนุญาตเข้าไปดำเนินการซ่อมแซมท่อเพื่อป้องกันการรั่วไหล  โดยบริษัทฯ ได้เตรียมกำลังคนและอุปกรณ์สำหรับทำความสะอาดชายฝั่ง จำนวนกว่า 100 นาย บริเวณหาดแม่รำพึง - เขาแหลมหญ้า บริเวณทุ่นปากร่อง IRP และแหลมเจริญ - แหลมรุ่งเรือง เฝ้าระวังอย่างต่อเนื่อง

ที่มา : https://www.thaigov.go.th/news/contents/details/51628