รัฐบาลไทย-ข่าวทำเนียบรัฐบาล-“กรุงไทย” เดินสาย จัดโปรโมชันเต็มพิกัดงาน Money Expo HATYAI 2022 ภายใต้แนวคิด “ติดปีกไทย สู่ความยั่งยืน”


วันพุธที่ 6 กรกฎาคม 2565
พิมพ์
“กรุงไทย” เดินสาย จัดโปรโมชันเต็มพิกัดงาน Money Expo HATYAI 2022 ภายใต้แนวคิด “ติดปีกไทย สู่ความยั่งยืน”
ธ.กรุงไทยเชิญพบกับที่สุดของข้อเสนอทางการเงิน ในงาน Money Expo HATYAI 2022 ณ หาดใหญ่ฮอลล์ ศูนย์การค้าเซ็นทรัล หาดใหญ่ ระหว่างวันที่ 8 - 10 ก.ค.2565 ภายใต้แนวคิด “ติดปีกไทย สู่ความยั่งยืน : Empower Better Life for All Thais”
ธนาคารกรุงไทย มุ่งสร้างสมการสู่ความมั่งคั่งอย่างยั่งยืน ตามพันธกิจหลักที่มุ่งสู่การเป็นธนาคารเพื่อความยั่งยืน พร้อมขับเคลื่อนสังคมด้วยนวัตกรรมทางการเงิน เพื่อลดความเหลื่อมล้ำให้สังคมเดินหน้าไปพร้อมกัน โดยไม่ทิ้งใครไว้ข้างหลัง เชิญพบกับที่สุดของข้อเสนอทางการเงิน ในงานมหกรรมการเงินหาดใหญ่ ครั้งที่ 12 (Money Expo HATYAI 2022) ณ หาดใหญ่ฮอลล์ ศูนย์การค้าเซ็นทรัล หาดใหญ่ ระหว่างวันที่ 8 - 10 กรกฎาคม 2565 ภายใต้แนวคิด “ติดปีกไทย สู่ความยั่งยืน : Empower Better Life for All Thais” ด้วยผลิตภัณฑ์การเงินและการลงทุนที่ตอบโจทย์ลูกค้าทุกกลุ่ม
สำหรับบริการทางการเงินและโปรโมชั่นพิเศษภายในงานครอบคลุมทั้ง สินเชื่อรายย่อย สินเชื่อ SME ได้แก่ สินเชื่อที่อยู่อาศัยสำหรับทรัพย์สินพร้อมขาย (NPA) ให้กู้นานสูงสุด 40 ปี ยกเว้นค่าธรรมเนียม การประเมินราคาหลักทรัพย์ประกัน สินเชื่อกรุงไทยบ้านให้เงิน เปลี่ยนหลักทรัพย์ให้เป็นเงินก้อนโตได้ง่ายๆ วงเงินกู้สูงสุด 20 ล้านบาท กู้ได้นานถึง 30 ปี
กรุงไทย ในฐานะธนาคารพาณิชย์ชั้นนำของประเทศ และเป็นพลังสำคัญในการร่วมสร้างคุณภาพชีวิตที่ดีกับสังคมไทย ได้สนับสนุนผู้ประกอบการเอสเอ็มอีทุกกลุ่มทุกขนาด ด้วยมาตรการ สินเชื่อฟื้นฟูเพื่อธุรกิจ ดอกเบี้ยพิเศษ 2 ปีแรก ไม่เกิน 2% ต่อปี ผ่อนนานสูงสุด 10 ปี สินเชื่อ Krungthai SME Smart Shop ร้านเล็ก ก็กู้ได้แค่ใช้แอปพลิเคชัน “เป๋าตัง” และ “ถุงเงิน” ไม่ต้องใช้หลักประกัน วงเงินสูงสุดหลักล้าน สินเชื่อกรุงไทย Smart Money สำหรับผู้มีรายได้ประจำ แต่ไม่มีบัญชีเงินเดือนกับธนาคาร ให้กู้วงเงินสูงสุด 5 เท่าของรายได้ ไม่ต้องมีหลักประกัน กู้ได้นาน 5 ปี พิเศษ สมัครบัตรเดบิตกรุงไทย รับ 2 ต่อ ฟรีค่าธรรมเนียมออกบัตร และส่วนลดค่าธรรมเนียมรายปี (ปีแรก)
นอกจากนี้ ธนาคารยังมีนโยบายสนับสนุนธุรกิจที่เป็นมิตรกับสิ่งแวดล้อม (Green Financing) เพื่อให้สอดคล้องกับเป้าหมายด้านสิ่งแวดล้อมและยุทธศาสตร์ประเทศ ในการพัฒนาเศรษฐกิจชีวภาพ เศรษฐกิจหมุนเวียน และเศรษฐกิจสีเขียว (Bio-Circular-Green Economy: BCG Model) ซึ่งเป็นพื้นฐานสำคัญในการขับเคลื่อนเศรษฐกิจและสังคมให้เติบโตอย่างยั่งยืน ประกอบด้วย สินเชื่อ Robotic and Automation เพิ่มยอดผลิตได้ดังใจด้วยระบบอัตโนมัติ ดอกเบี้ยเริ่มต้น 4%ต่อปี ผ่อนนานสูงสุด 7 ปี สินเชื่อกองทุนสิ่งแวดล้อม เพื่อลงทุนระบบบำบัดของเสียในธุรกิจ ดอกเบี้ยคงที่ 3%ต่อปี ตลอดอายุสัญญา ผ่อนนานสูงสุด 7 ปี สินเชื่อธุรกิจเพื่ออนุรักษ์พลังงานและสิ่งแวดล้อม เพื่อการติดตั้งแผงโซลาร์เซลล์ ดอกเบี้ยเริ่มต้น MRR-1% ต่อปี ผ่อนนานสูงสุด 10 ปี
ภายในงานยังมี คาราวานตรวจสุขภาพกรุงไทย-แอกซ่า ประกันชีวิต และสิทธิพิเศษเมื่อ ซื้อประกันภัยกรุงไทยสุขภาพสุขใจ ของบมจ.กรุงไทยพานิชประกันภัย รับบัตร Starbucks E-Coupon มูลค่า 150 บาท ซื้อผลิตภัณฑ์ประกันวินาศภัย ของบมจ.ทิพยประกันภัย เบี้ยประกันภัยตั้งแต่ 5,000 บาทขึ้นไป รับสายรัดข้อมืออัจฉริยะ Mi Band 3 เปิดบัญชี ซื้อ-ขายหลักทรัพย์ผ่าน Wealth me ของ Krungthai XSpring รับฟรี Tops E-Voucher มูลค่า 100 บาท และเมื่อลงทุนตั้งแต่ 200,000 บาทขึ้นไป รับฟรีกระเป๋า G2000 สมัครบัตรเครดิต KTC รับบัตรกำนัล Starbucks มูลค่า 200 บาท
สำหรับข้อมูลเพิ่มเติม ติดต่อสอบถามได้ที่ ธนาคารกรุงไทยทุกสาขา หรือ Krungthai Contact Center โทร 02-111-1111

ที่มา : https://www.thaigov.go.th/news/contents/details/56599