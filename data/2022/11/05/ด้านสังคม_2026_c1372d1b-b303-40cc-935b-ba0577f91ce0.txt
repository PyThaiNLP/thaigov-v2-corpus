รัฐบาลไทย-ข่าวทำเนียบรัฐบาล-พระปัญญานันทมุนี เจ้าอาวาสวัดชลประทานรังสฤษดิ์ - ปลัดฯ ดีอีเอส จัดกิจกรรมจิตอาสาพัฒนาทักษะดิจิทัลฯ หนุนประชาชนรู้เท่าทันเทคโนโลยีดิจิทัลป้องกันอาชญากรรมออนไลน์


วันเสาร์ที่ 27 สิงหาคม 2565
พระปัญญานันทมุนี เจ้าอาวาสวัดชลประทานรังสฤษดิ์ - ปลัดฯ ดีอีเอส จัดกิจกรรมจิตอาสาพัฒนาทักษะดิจิทัลฯ หนุนประชาชนรู้เท่าทันเทคโนโลยีดิจิทัลป้องกันอาชญากรรมออนไลน์
พระปัญญานันทมุนี เจ้าอาวาสวัดชลประทานรังสฤษดิ์ - ปลัดฯ ดีอีเอส จัดกิจกรรมจิตอาสาพัฒนาทักษะดิจิทัลฯ หนุนประชาชนรู้เท่าทันเทคโนโลยีดิจิทัลป้องกันอาชญากรรมออนไลน์
เมื่อวันที่ 27 สิงหาคม 2565 พระปัญญานันทมุนี เจ้าอาวาสวัดชลประทานรังสฤษดิ์ และ นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม เป็นประธานกิจกรรมจิตอาสาพัฒนาทักษะดิจิทัลเฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ภายใต้โครงการดิจิทัลเพื่อเศรษฐกิจและสังคมเฉลิมพระเกียรติ ณ วัดชลประทานรังสฤษดิ์ โดยมีนางสาวสิริน้อย องค์ศิริวิทยา ผู้อำนวยการกองกลางสำนักงานปลัดกระทรวงดิจิทัลเพื่อเศรษฐกิจและสังคม กล่าวรายงานวัตถุประสงค์การจัดงาน เพื่อเป็นการแสดงความจงรักภักดีและน้อมรำลึกในพระมหากรุณาธิคุณ สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง และเพื่อให้ประชาชนที่เข้าร่วมกิจกรรมมีความรู้ความเข้าใจในการใช้อินเตอร์เน็ตและการใช้เทคโนโลยีสารสนเทศให้สอดคล้องกับกฎหมายดิจิทัล รวมถึงภัยและอาชญากรรมต่างๆที่มาจากอินเทอร์เน็ต มีทักษะในการใช้เทคโนโลยีและนวัตกรรมดิจิทัลได้อย่างถูกต้อง และสามารถนำไปต่อยอดได้
โดยมีการบรรยายที่น่าสนใจ ได้แก่ เรื่อง การเป็นจิตอาสา โดย น.ส.ปวีร์รวี อินนุพัฒน์ นักวิเคราะห์นโยบายและแผนชำนาญการพิเศษรักษาการในตำแหน่งนักวิเคราะห์นโยบายและแผนเชี่ยวชาญ  เรื่อง การใช้เทคโนโลยีดิจิทัลอย่างถูกต้องปลอดภัย โดย ร.ต.อ.วีระพงษ์ แนวคำดี รองสารวัตร กลุ่มงานสนับสนุนเทคโนโลยี  กองบังคับการตรวจสอบและวิเคราะห์อาชญากรรมทางเทคโนโลยี และ เรื่อง การเสริมสร้างทักษะดิจิทัล โดย อ.สุนิสา หง่าสงฆ์ ผู้จัดการศูนย์พัฒนาระบบสารสนเทศและผลิตสื่อ อิเล็กทรอนิกส์ สถาบันวิชาการ NT
*****************

ที่มา : https://www.thaigov.go.th/news/contents/details/58520