รัฐบาลไทย-ข่าวทำเนียบรัฐบาล-เลขาฯ รมว.กษ. ส่งมอบสินค้าเกษตรคุณภาพและผลิตภัณฑ์แปรรูป ให้เเก่โรงพยาบาลสนามวัดไทรใหญ่ จังหวัดนนทบุรี


วันพุธที่ 4 สิงหาคม 2564
เลขาฯ รมว.กษ. ส่งมอบสินค้าเกษตรคุณภาพและผลิตภัณฑ์แปรรูป ให้เเก่โรงพยาบาลสนามวัดไทรใหญ่ จังหวัดนนทบุรี
เลขาฯ รมว.กษ. ส่งมอบสินค้าเกษตรคุณภาพและผลิตภัณฑ์แปรรูป ให้เเก่โรงพยาบาลสนามวัดไทรใหญ่ จังหวัดนนทบุรี เพื่อเป็นขวัญ กำลังใจในการปฏิบัติหน้าที่ ให้ก้าวพ้นวิกฤตการณ์โรคระบาดนี้ไปด้วยกัน ตามแคมเปญ “ยามประเทศมีภัย เกษตรไทยพร้อมเป็นกองเสบียง”
นายธนา ชีรวินิจ เลขานุการรัฐมนตรีว่าการกระทรวงเกษตรและสหกรณ์ ได้รับมอบหมายจาก ดร.เฉลิมชัย ศรีอ่อน รัฐมนตรีว่าการกระทรวงเกษตรและสหกรณ์ ส่งมอบสินค้าเกษตรคุณภาพและผลิตภัณฑ์แปรรูป ให้เเก่โรงพยาบาลสนามวัดไทรใหญ่ อำเภอไทรน้อย จังหวัดนนทบุรี ภายใต้โครงการแบ่งปันน้ำใจ เกษตรไทยสู้ภัยโควิด-19 พร้อมด้วยนางกุลฤดี พัฒนะอิ่ม รองอธิบดีกรมส่งเสริมการเกษตร นางมาลินี ยุวนานนท์ ผู้อำนวยการสำนักส่งเสริมและจัดการสินค้าเกษตร และคณะ เข้าร่วม
โดยกิจกรรมในครั้งนี้ได้รับการสนับสนุนงบประมาณจากกลุ่มเพื่อนเฉลิมชัยในการจัดซื้อผลผลิตทางการเกษตรจากเกษตรกร เพื่อช่วยเหลือเกษตรกรอีกทางหนึ่ง รวมถึงได้รับสนับสนุนสินค้าเกษตรละผลิตภัณฑ์แปรรูปจากภาคีเครือข่ายสำนักงานเกษตรจังหวัดยโสธร บริษัท ซีพีเอฟ (ประเทศไทย) จำกัด บริษัทน้ำตาลมิตรผล จำกัด และบริษัท ไอ.จี.แมนเนจเม้นท์ จำกัด สินค้าเกษตรและผลิตภัณฑ์ที่ทำการส่งมอบ ประกอบด้วย ข้าวหอมมะลิ 300 กก. ไข่ไก่ 1,000 ฟอง น้ำตาลทราบ36 กก. ซีอิ้วขาว 1 ลัง พืชผักและผลไม้ ได้แก่ มะเขือเปราะ แตงกวา คะน้า มะเขือยาว กระเพรา พริกขี้หนู ฟักอ่อน บวบเหลี่ยม มังคุด และเงาะ รวมกว่า 1 ตัน เพื่อสนับสนุนการปฏิบัติงานของบุคลากรทางการแพทย์ เจ้าหน้าที่ และช่วยเหลือประชาชนที่ได้รับความเดือดร้อนจากโควิด-19 เพื่อเป็นขวัญ กำลังใจในการปฏิบัติหน้าที่ ให้ก้าวพ้นวิกฤตการณ์โรคระบาดนี้ไปด้วยกัน ตามแคมเปญ “ยามประเทศมีภัย เกษตรไทยพร้อมเป็นกองเสบียง

ที่มา : https://www.thaigov.go.th/news/contents/details/44422