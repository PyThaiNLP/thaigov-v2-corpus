รัฐบาลไทย-ข่าวทำเนียบรัฐบาล-นายกฯ มั่นใจระบบสาธารณสุขไทยเข้มแข็งพร้อมรับมือโควิด-19 เข้มยึดหลัก 2U ลดความเสี่ยงการติดเชื้อและแพร่เชื้อ


วันพฤหัสบดีที่ 7 กรกฎาคม 2565
นายกฯ มั่นใจระบบสาธารณสุขไทยเข้มแข็งพร้อมรับมือโควิด-19 เข้มยึดหลัก 2U ลดความเสี่ยงการติดเชื้อและแพร่เชื้อ
.....
พลเอก ประยุทธ์ จันทร์โอชา นายกรัฐมนตรี และ รมว.กลาโหม ติดตามสถานการณ์การแพร่ระบาดของโรคโควิด-19 อย่างใกล้ชิด ซึ่งขณะนี้มีการรายงานพบการติดเชื้อโควิดเพิ่มขึ้นเป็นระลอกเล็ก ๆ (Small Wave) อาจเป็นผลมาจากการผ่อนคลายมาตรการและเปิดประเทศ ประชาชนกลับมาใช้ชีวิตปกติ และมีผู้เดินทางเข้าและออกประเทศมากขึ้น
.
อย่างไรก็ตาม ขอให้เชื่อมั่นระบบสาธารณสุขของประเทศไทยยังเข้มแข็ง โดยรัฐบาลได้เตรียมการรองรับสถานการณ์ที่เกิดขึ้นอยู่ตลอดเวลาและมีความพร้อมรับมือทุกด้านเพียงพอ คือ หมอพอ เตียงพอ ยาและเวชภัณฑ์พอ รวมถึงเร่งเดินหน้าฉีดวัคซีนเข็มกระตุ้นให้ครอบคลุมมากขึ้นเพื่อสร้างภูมิคุ้มกันหมู่ทั่วประเทศ
.
และขอให้ประชาชนยังต้องเข้มข้นปฏิบัติตามมาตรการด้านสาธารณสุข 2U คือ Universal Prevention เว้นระยะห่าง ล้างมือ สวมหน้ากาก เพื่อป้องกันและลดการแพร่กระจายเชื้อโควิด และ Universal Vaccination ด้วยการฉีดวัคซีนให้ครอบคลุม โดยเฉพาะวัคซีนเข็มกระตุ้น เพื่อให้มีภูมิคุ้มกันสูงขึ้นอย่างต่อเนื่อง ซึ่งจะส่งผลให้การดำเนินชีวิตของประชาชนและกิจกรรมด้านเศรษฐกิจของประเทศเดินหน้าต่อไปได้ตามแผนที่กำหนดโดยไม่หยุดชะงัก
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/56641