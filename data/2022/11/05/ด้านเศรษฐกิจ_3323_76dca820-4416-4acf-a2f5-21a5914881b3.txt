รัฐบาลไทย-ข่าวทำเนียบรัฐบาล-รองปลัดฯ วรวรรณ เป็นประธานพิธีเปิดการอบรมเชิงปฏิบัติการเพื่อเสริมสร้างองค์ความรู้ในการปฏิบัติงานการบริหารจัดการลุ่มน้ำและพัฒนาระบบธรรมาภิบาลสิ่งแวดล้อม


วันพุธที่ 30 มีนาคม 2565
พิมพ์
รองปลัดฯ วรวรรณ เป็นประธานพิธีเปิดการอบรมเชิงปฏิบัติการเพื่อเสริมสร้างองค์ความรู้ในการปฏิบัติงานการบริหารจัดการลุ่มน้ำและพัฒนาระบบธรรมาภิบาลสิ่งแวดล้อม
รองปลัดฯ วรวรรณ เป็นประธานพิธีเปิดการอบรมเชิงปฏิบัติการเพื่อเสริมสร้างองค์ความรู้ในการปฏิบัติงานการบริหารจัดการลุ่มน้ำและพัฒนาระบบธรรมาภิบาลสิ่งแวดล้อม
รองปลัดฯ วรวรรณ เป็นประธานพิธีเปิด การอบรมเชิงปฏิบัติการเพื่อเสริมสร้างองค์ความรู้ในการปฏิบัติงานการบริหารจัดการลุ่มน้ำและพัฒนาระบบธรรมาภิบาลสิ่งแวดล้อมอย่างยั่งยืน
วันนี้ (29 มีนาคม 2565) นางวรวรรณ ชิตอรุณ รองปลัดกระทรวงอุตสาหกรรม เป็นประธานพิธีเปิด การอบรมเชิงปฏิบัติการเพื่อเสริมสร้างองค์ความรู้ในการปฏิบัติงานการบริหารจัดการลุ่มน้ำและพัฒนาระบบธรรมาภิบาลสิ่งแวดล้อมอย่างยั่งยืน ให้แก่ สํานักงานอุตสาหกรรมจังหวัด ประจําปีงบประมาณ พ.ศ. 2565 โดยมี ผู้บริหาร ข้าราชการ จากอุตสาหกรรมจังหวัด ทั้ง 76 จังหวัด เข้าร่วมอบรม พร้อมด้วย วิทยากร ให้ความรู้  คุณอัญชลี ยิ่งทวีสิทธิกุล นักวิทยาศาสตร์เชี่ยวชาญ กรมโรงงานอุตสาหกรรม คุณพีรดนย์ หมั่นภักดี ผู้อำนวยการกลุ่มส่งเสริมความรับผิดชอบต่อสังคม ของผู้ประกอบการ กองพัฒนาอุตสาหกรรมเชิงนิเวศ กรมโรงงานอุตสาหกรรม และ ผศ.ดร.จุฑารัตน์ ชมพันธุ์ รองคณบดีคณะบริหารการพัฒนาสิ่งแวดล้อม สถาบันบัณฑิตพัฒนบริหารศาสตร ผ่านระบบออนไลน์ ZOOM Meeting ณ ห้องประชุม อก.2 สำนักงานปลัดกระทรวงอุตสาหกรรม
สำหรับการอบรมเชิงปฏิบัติการฯ ในครั้งนี้ เป็นกิจกรรมหนึ่งภายใต้โครงการบริหารจัดการลุ่มน้ำและพัฒนาระบบธรรมาภิบาลสิ่งแวดล้อม ซึ่งเป็นโครงการที่สนับสนุนการพัฒนา อุตสาหกรรมตามเป้าหมายการพัฒนาที่ยั่งยืน (SDGs) โดยสนับสนุนให้สถาน ประกอบการอุตสาหกรรมปฏิบัติตามหลักเกณฑ์ธรรมาภิบาลสิ่งแวดล้อม ซึ่งประกอบด้วย 7 หลักการ ได้แก่ 1) ประชาชนเข้าถึงข้อมูลข่าวสาร 2) ประชาชนมีส่วน ร่วมในการแก้ไขปัญหา 3) มีความโปร่งใส 4) มีความรับผิดชอบ 5) นิติธรรม 6) ความยุติธรรม และ 7) ความยั่งยืน โดยมีวัตถุประสงค์เพื่อให้ความรู้ เกี่ยวกับการปฏิบัติงานในการบริหารจัดการลุ่มน้ำและพัฒนาระบบธรรมมาภิบาลสิ่งแวดล้อม รวมถึงการประกอบการอุตสาหกรรมของสถานประกอบการ ที่เป็นมิตรกับสิ่งแวดล้อมให้แก่ เจ้าหน้าที่สำนักงานอุตสาหกรรมจังหวัด ทั้ง 76 จังหวัด เพื่อนำไปประยุกต์ใช้ในการปฏิบัติงานให้เกิดผลอย่างมีประสิทธิภาพ

ที่มา : https://www.thaigov.go.th/news/contents/details/53091