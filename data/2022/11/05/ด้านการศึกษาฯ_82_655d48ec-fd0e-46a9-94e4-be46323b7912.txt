รัฐบาลไทย-ข่าวทำเนียบรัฐบาล-รมว.อว. เปิดการประชุมวิชาการระดับชาติ มรภ.นครปฐม ครั้งที่ 14 เวทีแห่งการแลกเปลี่ยนองค์ความรู้สู่ยุค Digital World ในปัจจุบัน


วันอังคารที่ 2 สิงหาคม 2565
รมว.อว. เปิดการประชุมวิชาการระดับชาติ มรภ.นครปฐม ครั้งที่ 14 เวทีแห่งการแลกเปลี่ยนองค์ความรู้สู่ยุค Digital World ในปัจจุบัน
รมว.อว. เปิดการประชุมวิชาการระดับชาติ มรภ.นครปฐม ครั้งที่ 14 เวทีแห่งการแลกเปลี่ยนองค์ความรู้สู่ยุค Digital World ในปัจจุบัน
7 กรกฎาคม 2565 ณ ห้องประชุมรัฐมนตรี ชั้น 2 อาคารพระจอมเกล้า สป.อว./ศ.(พิเศษ) ดร.เอนก เหล่าธรรมทัศน์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม เป็นประธานในพิธีเปิดการประชุมวิชาการระดับชาติ มหาวิทยาลัยราชภัฏนครปฐม ครั้งที่ 14 ภายใต้หัวข้อ “วิจัยสร้าง Innovation and Technology เพื่อรองรับสังคมไทยสู่ยุค Digital World” ซึ่งมีกำหนดจัดระหว่างวันที่ 7 – 8 กรกฎาคม 2565 โดยมีศาสตราจารย์วุฒิสาร ตันไชย นายกสภามหาวิทยาลัยราชภัฏนครปฐม ดร.วิรัตน์ ปิ่นแก้ว รักษาราชการแทนอธิการบดีมหาวิทยาลัยราชภัฏนครปฐม ศ.นพ.ยง ภู่วรวรรณ หัวหน้าศูนย์เชี่ยวชาญเฉพาะด้านไวรัสวิทยา คลินิกภาควิชากุมารเวชศาสตร์ คณะแพทยศาสตร์ จุฬาลงกรณ์มหาวิทยาลัย ดร.วิภารัตน์ ดีอ่อง ผู้อำนวยการสำนักงานการวิจัยแห่งชาติ คณะผู้บริหาร คณาจารย์ นักวิจัย นิสิตนักศึกษา เข้าร่วมการประชุมผ่านระบบ Zoom Meeting
ศ.(พิเศษ) ดร.เอนก เหล่าธรรมทัศน์ รมว.การอุดมศึกษาฯ กล่าวว่า ผมยินดีเป็นอย่างยิ่งที่ได้มาเปิดการประชุมวิชาการระดับชาติ มหาวิทยาลัยราชภัฏนครปฐม ครั้งที่ 14 พระบาทสมเด็จพระปรเมนทรรามาธิบดีศรีสินทรมหาวชิราลงกรณ พระวชิรเกล้าเจ้าอยู่หัว ทรงพระราชทานพระบรมราโชบายด้านการศึกษา ผ่านองคมนตรีในตอนหนึ่งว่า ให้มหาวิทยาลัยราชภัฏทำงานให้เข้าเป้าในการยกระดับการศึกษาและพัฒนาท้องถิ่น นอกจากนั้นยังทรงรับผ่านรัฐบาลให้น้อมนำและปฏิบัติศาสตร์พระราชาแห่งสมเด็จพระบรมชนกานาถ ทั้งนี้ในโลกยุคปัจจุบันกำลังเปลี่ยนแปลงอย่างรวดเร็ว รุณแรง ความก้าวหน้าทางเทคโนโลยีดิจิทัลมีการก้าวกระโดด ส่งผลให้เกิดการเปลี่ยนแปลงทางเศรษฐกิจ สังคม ของประเทศและภูมิภาคอย่างใหญ่หลวง ต้องพิจารณาถึงโอกาสและและพิจารณาถึงความท้าทายข้างหน้า เพื่อสร้างขีดความสามารถในการรองรับ รวมทั้งต่อยอดการวิจัย นวัตกรรม เพื่อแก้ปัญหาทางด้านเศรษฐกิจและสังคม มีความเป็นมิตรต่อสิ่งแวดล้อม วิสัยทัศน์ของมหาวิทยาลัยราชภัฏนครปฐมที่มุ่งผลิตบัณฑิตนักปฏิบัติในการรองรับการพัฒนาท้องถิ่น เพื่อการพัฒนาอย่างยั่งยืน ตามพระบรมราโชบายและการผลิตบัณฑิตให้มีคุณภาพ การสร้างองค์ความรู้ทางการวิจัยเพื่อตอบโจทย์ปัญหาการพัฒนาท้องถิ่น ผลที่ตามมาคือองค์ความรู้จากการวิจัยซึ่งนำไปสู่เวทีสากล ในการประชุมการประชุมวิชาการระดับชาติ มหาวิทยาลัยราชภัฏนครปฐม ครั้งที่ 14 กำหนดกรอบความคิดที่ว่า วิจัยสร้าง Innovation and Technology เพื่อรองรับสังคมไทยสู่ยุค Digital World  ซึ่งจะเป็นเวทีแลกเปลี่ยนทางวิชาการระหว่างคณาจารย์ นักวิจัย นิสิตนักศึกษาและบุคคลทั่วไปต่อไป

ที่มา : https://www.thaigov.go.th/news/contents/details/57515