รัฐบาลไทย-ข่าวทำเนียบรัฐบาล-สหรัฐฯ เตรียมมอบวัคซีนให้ไทยอีก 1 ล้านโดส พร้อมความช่วยเหลือ 5 ล้านเหรียญฯ สู้โควิด


วันพฤหัสบดีที่ 12 สิงหาคม 2564
สหรัฐฯ เตรียมมอบวัคซีนให้ไทยอีก 1 ล้านโดส พร้อมความช่วยเหลือ 5 ล้านเหรียญฯ สู้โควิด
....
นายกรัฐมนตรีเปิดทำเนียบฯ ต้อนรับนางลินดา โธมัส-กรีนฟิลด์ เอกอัครราชทูตผู้แทนถาวรสหรัฐฯ ประจำสหประชาชาติ ในโอกาสเดินทางเยือนประเทศไทย เพื่อหารือในหลายเรื่องสำคัญ โดยเฉพาะสถานการณ์โควิด-19
.
เอกอัครราชทูตผู้แทนถาวรสหรัฐฯ กล่าวชื่นชมรัฐบาลไทยที่ได้จัดสรรวัคซีนอย่างรวดเร็ว เหมาะสม ในการป้องกันการแพร่ระบาดของโรคโควิด โดยนายกรัฐมนตรีขอบคุณรัฐบาลสหรัฐฯ สำหรับความร่วมมือและการสนับสนุนประเทศไทย โดยเฉพาะการบริจาควัคซีนกว่า 1.5 ล้านโดส สะท้อนให้เห็นถึงมิตรภาพของทั้งสองประเทศที่มีมาอย่างยาวนาน
.
และอีกไม่นาน รัฐบาลสหรัฐฯ จะมอบวัคซีนป้องกันโรคโควิด-19 เพิ่มเติมให้ไทยอีก 1 ล้านโดส พร้อมความช่วยเหลือมูลค่า 5 ล้านเหรียญสหรัฐฯ เพื่อสนับสนุนการต่อสู้กับโรคโควิดในประเทศไทย
.
อ่านเพิ่มเติม คลิก https://www.thaigov.go.th/news/contents/details/44656
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/44688