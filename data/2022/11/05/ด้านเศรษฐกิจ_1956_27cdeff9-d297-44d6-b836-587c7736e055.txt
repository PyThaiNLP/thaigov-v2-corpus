รัฐบาลไทย-ข่าวทำเนียบรัฐบาล-“ออมไปด้วยกัน” นิติบุคคลไม่แสวงหากำไร เปิดจำหน่ายถึงวันศุกร์นี้


วันพฤหัสบดีที่ 25 พฤศจิกายน 2564
พิมพ์
“ออมไปด้วยกัน” นิติบุคคลไม่แสวงหากำไร เปิดจำหน่ายถึงวันศุกร์นี้
ภายหลังการจำหน่ายพันธบัตรออมทรัพย์ รุ่นออมไปด้วยกัน สำหรับนิติบุคคลไม่แสวงหากำไรที่กระทรวงการคลังกำหนด 2 วัน (24-25 พฤศจิกายน 2564) ได้รับความสนใจเป็นอย่างดีแต่ยังคงมีวงเงินคงเหลือบางส่วน
นางแพตริเซีย มงคลวนิช ผู้อำนวยการสำนักงานบริหารหนี้สาธารณะ (สบน.) เปิดเผยว่า ภายหลังการจำหน่ายพันธบัตรออมทรัพย์ รุ่นออมไปด้วยกัน สำหรับนิติบุคคลไม่แสวงหากำไรที่กระทรวงการคลังกำหนด 2 วัน (24-25 พฤศจิกายน 2564) ได้รับความสนใจเป็นอย่างดีแต่ยังคงมีวงเงินคงเหลือบางส่วน
ทั้งนี้ สบน. ขอให้นิติบุคคลไม่แสวงหากำไรที่สนใจลงทุนพันธบัตรออมทรัพย์รุ่นดังกล่าวโปรดติดต่อธนาคารตัวแทนจำหน่ายทั้ง 4 แห่งเพื่อซื้อพันธบัตรออมทรัพย์ รุ่นออมไปด้วยกัน ภายในวันศุกร์ที่ 26 พฤศจิกายน 2564 เวลา 15.00 น. เพื่อ สบน. จะได้จัดสรรวงเงินไปจำหน่ายให้กับประชาชนในวันจันทร์ที่ 29 พฤศจิกายน 2564 เวลา 08.30 น. ต่อไป
ผู้สนใจสามารถติดตามข่าวสารการจำหน่ายพันธบัตรออมทรัพย์ ได้ทางเว็บไซต์ www.pdmo.go.th  Facebook ของสำนักงานบริหารหนี้สาธารณะและช่องทางการสื่อสารต่างๆ ของธนาคารตัวแทนทั้ง 4 แห่ง ได้แก่ธนาคารกรุงเทพฯ ธนาคารกรุงไทยฯ ธนาคารกสิกรไทยฯ และธนาคารไทยพาณิชย์ฯ
สำนักพัฒนาตลาดตราสารหนี้ สำนักงานบริหารหนี้สาธารณะ
โทร. 0 2271 7999 ต่อ 5809, 5820/ 0 2265 8050 ต่อ 5307, 5710, 5736

ที่มา : https://www.thaigov.go.th/news/contents/details/48683