รัฐบาลไทย-ข่าวทำเนียบรัฐบาล-คณะกรรมการผู้แทนพิเศษของรัฐบาลร่วมประชุมหารือขับเคลื่อนงานแก้ปัญหาจังหวัดชายแดนภาคใต้เน้นตอบสนองความต้องการพี่น้องประชาชนในพื้นที่จังหวัดชายแดนภาคใต้ให้มีความมั่นคง


วันศุกร์ที่ 28 มกราคม 2565
พิมพ์
คณะกรรมการผู้แทนพิเศษของรัฐบาลร่วมประชุมหารือขับเคลื่อนงานแก้ปัญหาจังหวัดชายแดนภาคใต้เน้นตอบสนองความต้องการพี่น้องประชาชนในพื้นที่จังหวัดชายแดนภาคใต้ให้มีความมั่นคง
พล.อ.ชัยชาญ ช้างมงคล รมช.กห./ประธานคณะกรรมการผู้แทนพิเศษของรัฐบาล (ปธ.คผบ.จชต.) และกรรมการผู้แทนพิเศษของรัฐบาล 6 ท่าน ที่รับผิดชอบงานด้านความมั่นคง, ด้านเศรษฐกิจ, ด้านต่างประเทศ, ด้านสังคมพหุวัฒนธรรม ด้านการศึกษา และด้านประสานการมีส่วนร่วม
ได้เดินทางไปประชุมคณะกรรมการฯ ครั้งที่ 1/2565 ภายหลังมีการแต่งตั้งตามมติ ครม. ณ สำนักงานคณะกรรมการขับเคลื่อนการแก้ไขปัญหาจังหวัดภาคใต้ ส่วนหน้า อ.หนองจิก จ.ปัตตานี โดยมีผู้ว่าราชการจังหวัดและหัวหน้าส่วนราชการในพื้นที่จังหวัดชายแดนภาคใต้ เข้าร่วมประชุม เพื่อประสานการทำงานร่วมกันในการขับเคลื่อนงานการแก้ไขปัญหาต่างๆ ตามแผนงาน/โครงการ ที่หน่วยงานได้รับงบประมาณ รวมทั้งการรับฟังปัญหา ข้อขัดข้อง และให้ข้อเสนอแนะที่เป็นประโยชน์ในการปรับปรุงการดำเนินการและการบริหารจัดการให้เกิดเอกภาพ มีความคล่องตัวและตอบสนองความต้องการของพี่น้องประชาชนในพื้นที่จังหวัดชายแดนภาคใต้อย่างต่อเนื่อง ในอันที่จะมุ่งไปสู่การดำเนินงานตามเป้าหมายที่หน่วยงานได้กำหนดไว้ ซึ่งจะส่งผลให้ประชาชนในพื้นที่มีความมั่นคงปลอดภัยในชีวิตและทรัพย์สิน สามารถดำรงชีวิตอยู่ด้วยความสงบสุขอย่างยั่งยืน ตลอดไป
#กระทรวงกลาโหม
#สำนักงานปลัดกระทรวงกลาโหม #กองบัญชาการกองทัพไทย #กองทัพบก #กองทัพเรือ #กองทัพอากาศ #สำนักงานตำรวจแห่งชาติ

ที่มา : https://www.thaigov.go.th/news/contents/details/51007