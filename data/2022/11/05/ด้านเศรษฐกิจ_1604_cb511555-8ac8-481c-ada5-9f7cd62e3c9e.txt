รัฐบาลไทย-ข่าวทำเนียบรัฐบาล-บีโอไอดึงแบรนด์เครื่องใช้ไฟฟ้าระดับโลก ตั้งสำนักงานภูมิภาคในไทย


วันอังคารที่ 2 พฤศจิกายน 2564
บีโอไอดึงแบรนด์เครื่องใช้ไฟฟ้าระดับโลก ตั้งสำนักงานภูมิภาคในไทย
นายนฤตม์ เทอดสถีรศักดิ์ รองเลขาธิการคณะกรรมการส่งเสริมการลงทุน หรือ บีโอไอ และ H.E. Mrs. Serap Ersoy เอกอัครราชทูตตุรกีประจำประเทศไทย
ได้เข้าร่วมพิธีเปิดสำนักงานภูมิภาคแห่งใหม่ของบริษัท Arçelik Hitachi Home Appliances ซึ่งเป็นการร่วมทุนระหว่างบริษัท Arçelik ผู้ผลิตเครื่องใช้ไฟฟ้ารายใหญ่จากประเทศตุรกี ภายใต้แบรนด์ Beko, Arçelik, Grundig, Defy ร่วมกับ Hitachi Global Life Solutions ซึ่งเป็นบริษัทชั้นนำจากประเทศญี่ปุ่น การร่วมทุนของทั้งสองบริษัทเป็นการผสมผสานความเชี่ยวชาญระดับโลกทั้งด้านการวิจัยและพัฒนาระบบการผลิต รวมทั้งเครือข่ายการตลาด เพื่อสร้างความแข็งแกร่งให้กับแบรนด์ และได้เลือกประเทศไทยเป็นที่ตั้งสำนักงานภูมิภาค (Regional Headquarter) ณ อาคารสาทรสแควร์ กรุงเทพมหานคร โดยได้รับการส่งเสริมจากบีโอไอ

ที่มา : https://www.thaigov.go.th/news/contents/details/47722