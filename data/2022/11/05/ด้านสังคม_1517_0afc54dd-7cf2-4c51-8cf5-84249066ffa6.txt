รัฐบาลไทย-ข่าวทำเนียบรัฐบาล-ชัยวุฒิ พบรมว.ICT ลาวสานสัมพันธ์ ป้องภัยออนไลน์ ขณะที่ ลาวเตรียมเปิดประเทศวันพรุ่งนี้


วันจันทร์ที่ 9 พฤษภาคม 2565
ชัยวุฒิ พบรมว.ICT ลาวสานสัมพันธ์ ป้องภัยออนไลน์ ขณะที่ ลาวเตรียมเปิดประเทศวันพรุ่งนี้
ชัยวุฒิ พบรมว.ICT ลาวสานสัมพันธ์ ป้องภัยออนไลน์ ขณะที่ ลาวเตรียมเปิดประเทศวันพรุ่งนี้
นายชัยวุฒิ ธนาคมานุสรณ์  รัฐมนตรีว่าการกระทรวงดิจิทัลเพื่อเศรษฐกิจและสังคม เดินทางเข้าพบ นายบอเวียงคำ วงดารา  รัฐมนตรีว่าการกระทรวงเทคโนโลยีเเละการสื่อสาร ณ.นครเวียงจันทร์ สปป.ลาว  เพื่อร่วมหารืออย่างไม่เป็นทางการ ถึงความร่วมของทั้ง 2 ประเทศ เกี่ยวกับการพัฒนาการลงทุนด้านดิจิทัล  ระบบ 5 G เเละการค้าการลงทุนระหว่างประเทศ โดยนายชัยวุฒิ เปิดเผยว่า ทางรัฐบาล สปป.ลาวเตรียมเปิดประเทศอย่างเป็นทางการในวันพรุ่งนี้ 9 พฤษภาคม 2565 เเละเชื่อว่าหลังจากนี้การค้าขายระหว่างประเทศของทั้ง 2 ประเทศจะกลับมาคึกคักอีกครั้ง โดยเฉพาะการค้าขายออนไลน์ที่ประเทศลาวก็กำลังได้รับความนิยม ประกอบกับการ การขนส่งสินค้าก็สะดวกสบาย มีเส้นทางขนส่งเชื่อมต่อกับประเทศไทยเเละจีน
ทั้งนี้ ประเทศลาว เผชิญปัญหาลักษณะคล้ายๆกับประเทศไทยคือการหลอกลวงออนไลน์ ปัญหาเเก็งคอลเซ็นเตอร์ ที่ทางรัฐบาลลาวกำลังหาแนวทางเเก้ไขปัญหาเช่นกัน นอกจากนี้ นายบอเวียงคำ วงดารา  รัฐมนตรีว่าการกระทรวงเทคโนโลยีเเละการสื่อสารลาว ได้มอบของที่ระลึกเป็น รูปแคน ดอกจำปาลาวเเละกระติบข้าว ซึ่งเป็นสัญลักษณ์ของประเทศลาว เเละ ได้ฝากความห่วงใยมาถึง พลเอกประยุทธ์ จันทร์โอชา นายกรัฐมนตรีของไทย ขอให้ท่านมีสุขภาพเเข็งเเรง เเละมีความสุขกับการทำงานด้วย
***********

ที่มา : https://www.thaigov.go.th/news/contents/details/54350