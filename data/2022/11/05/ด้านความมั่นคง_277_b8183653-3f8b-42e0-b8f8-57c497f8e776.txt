รัฐบาลไทย-ข่าวทำเนียบรัฐบาล-ปลัดกระทรวงมหาดไทย เข้าสักการะสิ่งศักดิ์สิทธิ์ประจำกระทรวงมหาดไทยเนื่องในโอกาสเข้ารับตำแหน่ง ปมท. คนที่ 40


วันศุกร์ที่ 1 ตุลาคม 2564
พิมพ์
ปลัดกระทรวงมหาดไทย  เข้าสักการะสิ่งศักดิ์สิทธิ์ประจำกระทรวงมหาดไทยเนื่องในโอกาสเข้ารับตำแหน่ง ปมท. คนที่ 40
ปลัดกระทรวงมหาดไทย เข้าสักการะสิ่งศักดิ์สิทธิ์ประจำกระทรวงมหาดไทยเนื่องในโอกาสเข้ารับตำแหน่ง ปมท. คนที่ 40
วันนี้ (1 ต.ค. 64) เวลา 09.30 น. ที่กระทรวงมหาดไทย นายสุทธิพงษ์ จุลเจริญ ปลัดกระทรวงมหาดไทย พร้อมด้วย ดร. วันดี กุญชรยาคง จุลเจริญ ประธานสภาสตรีแห่งชาติในพระบรมราชินูปถัมภ์และนายกสมาคมแม่บ้านมหาดไทย สักการะสิ่งศักดิ์สิทธิ์ประจำกระทรวงมหาดไทย ศาลพระชัยมงคล ศาลพระกาฬไชยศรี และพระอนุสาวรีย์ สมเด็จพระเจ้าบรมวงศ์เธอ กรมพระยาดำรงราชานุภาพ เนื่องในโอกาสเข้ารับตำแหน่งปลัดกระทรวงมหาดไทย คนที่ 40 โดยมี ผู้บริหารระดับสูงของกระทรวงมหาดไทย ข้าราชการ และเจ้าหน้าที่ในสังกัดกระทรวงมหาดไทย ร่วมต้อนรับ
สำหรับประวัติของ นายสุทธิพงษ์ จุลเจริญ ปลัดกระทรวงมหาดไทยคนที่ 40 เกิดวันที่ 3 กุมภาพันธ์ พ.ศ.2507 ที่อำเภอแหลมงอบ จังหวัดตราด ผ่านการฝึกการอบรม หลักสูตรปลัดอำเภอ รุ่นที่ 52 หลักสูตรนายอำเภอรุ่นที่ 48 หลักสูตรนักบริหารระดับสูงรุ่นที่ 67 หลักสูตรการป้องกันราชอาณาจักร รุ่นที่ 55 หลักสูตรจิตอาสา 904 หลักสูตรพื้นฐานรุ่นที่ 1/62 หลักสูตร์ฝึกทบทวนจิตอาสา 904 (Upgrade) รุ่นที่ 1/63
นายสุทธิพงษ์ จุลเจริญ เคยดำรงตำแหน่ง ผู้ว่าราชการจังหวัดนครนายก ผู้ตรวจราชการกระทรวงมหาดไทย ผู้ว่าราชการจังหวัดสระบุรี ชัยนาท รองปลัดกระทรวงมหาดไทย อธิบดีกรมส่งเสริมการปกครองท้องถิ่น อธิบดีกรมการพัฒนาชุมชน และได้รับพระมหากรุณาธิคุณโปรดเกล้าโปรดกระหม่อมแต่งตั้งให้ดำรงตำแหน่ง ปลัดกระทรวงมหาดไทย คนที่ 40

ที่มา : https://www.thaigov.go.th/news/contents/details/46470