รัฐบาลไทย-ข่าวทำเนียบรัฐบาล-รมว.อว. ชี้มหาวิทยาลัยเชิงพื้นที่จะเป็นตัวพลิกการปฏิรูปด้านอุดมศึกษาที่สำคัญ


วันศุกร์ที่ 27 พฤษภาคม 2565
รมว.อว. ชี้มหาวิทยาลัยเชิงพื้นที่จะเป็นตัวพลิกการปฏิรูปด้านอุดมศึกษาที่สำคัญ
รมว.อว. ชี้มหาวิทยาลัยเชิงพื้นที่จะเป็นตัวพลิกการปฏิรูปด้านอุดมศึกษาที่สำคัญ
(9 พฤษภาคม 2565) ศ. (พิเศษ) ดร.เอนก เหล่าธรรมทัศน์ รัฐมนตรีว่าการกระทรวงอุดมศึกษา วิทยาศาสตร์ วิจัยและนวัตกรรม (รมว.อว.) เป็นประธานเปิดการประชุม เรื่อง “แนวทางการขับเคลื่อนนโยบายมหาวิทยาลัยเชิงพื้นที่ด้วยแนวทางเศรษฐกิจสร้างสรรค์ (Creative Economy) เพื่อการพัฒนาชุมชนอย่างยั่งยืน” 41 มหาวิทยาลัย ที่อยู่ในกลุ่ม area based ต้องนำนวัตกรรมทางสังคม นำพลังชุมชน ไปเป็นตาน้ำในการพัฒนาเศรษฐกิจเชิงสร้างสรรค์ของไทย ทั้งจัดตั้งโรงเรียนหัตถศิลป์ ท้องถิ่น / โรงเรียนพัฒนาสังคมเชิงศิลปะ เพื่อพัฒนากำลังคนตามเอกลักษณ์ของพื้นที่ และขับเคลื่อน creative economy โดยมี ดร.ดนุช ตันเทอดทิตย์ ผู้ช่วยรัฐมนตรีประจำกระทรวง อว., ศ.ดร.ศุภชัย ปทุมนากุล รองปลัดกระทรวง อว. และคณะผู้บริหาร อว. ผู้บริหารมหาวิทยาลัยเชิงพื้นที่ทั้ง 41 แห่ง เข้าร่วมประชุม ณ ห้องประชุม ชั้น 4 อาคารพระจอมเกล้า สป.อว.
ศ. (พิเศษ) ดร.เอนก กล่าว่า ที่เรากำลังจะทำอยู่ตอนนี้ คือการปฏิรูปอุดมศึกษา เราต้องมีความสร้างสรรค์ที่สุดในการพัฒนาหลักสูตร โครงการ การบริหารของมหาวิทยาลัยเพื่อตอบสนองการปฏิรูป ทั้งเรื่องที่มหาวิทยาลัยต้องทำตนให้ เข้ากับด้าน demand ของสังคม ธุรกิจ ประเทศชาติ ให้ได้มากขึ้น ต้องตอบสนองโลกที่กำลังมีการเปลี่ยนแปลงแบบหน้ามือเป็นหลังมือ ที่เรียกว่า disruptive change ซึ่ง mind set เราต้องเปลี่ยน และมี 2 เรื่อง (1) อุดมศึกษาต้องเข้ากับด้าน demand ยึดเป็นหลักให้มากขึ้น (2) ต้องมี mind set ที่ตอบรับเรื่อง disruptive change
กระทรวง อว. เป็นกระทรวงที่ต้องเปลี่ยนประเทศได้ ซึ่งไม่ได้เป็นไปตามทฤษฎี หรือ ผู้นำ ผู้บริหารกระทรวงพูดเท่านั้น แต่ก็ได้เห็นในผลงาน 3 ปีที่ผ่านมานี้ ที่ อว. มีการเปลี่ยนแปลงตนเอง เพื่อจะทำให้ประเทศเปลี่ยน วันนี้เราจะมาช่วยกันคิดว่า เราจะขับเคลื่อนมหาวิทยาลัย 41 แห่ง ซึ่งเป็นมหาวิทยาลัยเชิงพื้นที่ ให้ทำเรื่องเศรษฐกิจเชิงสร้างสรรค์เพื่อการพัฒนาอย่างยั่งยืนได้อย่างไร โดยมหาวิทยาลัยเชิงพื้นที่จะเป็นตัวพลิกการปฏิรูปอุดมศึกษาที่สำคัญ เพราะว่าเชิงพื้นที่ ก็เป็นเชิง demand

ที่มา : https://www.thaigov.go.th/news/contents/details/55070