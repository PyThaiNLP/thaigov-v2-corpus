รัฐบาลไทย-ข่าวทำเนียบรัฐบาล-สธ. คุมเข้มคลินิกตรวจโควิด สั่งตั้งจุดบริการ One stop service แยกจากจุดบริการผู้ป่วยทั่วไป


วันพฤหัสบดีที่ 19 สิงหาคม 2564
สธ. คุมเข้มคลินิกตรวจโควิด สั่งตั้งจุดบริการ One stop service แยกจากจุดบริการผู้ป่วยทั่วไป
....
กรมสนับสนุนบริการสุขภาพ กระทรวงสาธารณสุข เน้นย้ำคลินิกบริการตรวจคัดกรองโรคโควิด-19 ด้วยวิธี RT-PCR หรือ Antigen Test Kit ให้คุมเข้มมาตรฐานสูงสุด เพื่อป้องกันการเกิดคลัสเตอร์ใหม่จากสถานพยาบาล
.
ให้จัดตั้งจุดบริการคัดกรองในรูปแบบ One stop service ตั้งแต่การคัดกรอง จนสิ้นสุดการรักษา แยกจากจุดบริการผู้ป่วยนอก (OPD) ทั่วไป ห้ามปะปนกับจุดให้บริการอื่น ๆ ของคลินิก หรือพื้นที่สาธารณะ อย่างทางเท้าด้านหน้าคลินิกโดยเด็ดขาด
.
หากตรวจพบคลินิกปฏิบัติไม่ถูกต้องตามมาตรฐาน จะดำเนินการตาม พ.ร.บ. สถานพยาบาล พ.ศ. 2541 มีโทษทั้งจำและปรับ
.
พบเห็นคลินิกที่ไม่ได้มาตรฐานใน กทม. แจ้งสายด่วน 1426 หรือต่างจังหวัดแจ้งได้ที่สำนักงานสาธารณสุขจังหวัด
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/44914