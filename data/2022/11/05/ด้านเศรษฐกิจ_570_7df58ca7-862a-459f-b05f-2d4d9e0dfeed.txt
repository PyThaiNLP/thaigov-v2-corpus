รัฐบาลไทย-ข่าวทำเนียบรัฐบาล-ดีอีเอส ร่วมประชุมระดับรัฐมนตรี ครั้งที่ 27 แผนงาน IMT - GT หารือการนำเทคโนโลยีและนวัตกรรมมาใช้เพื่อฟื้นฟูเศรษฐกิจและสังคมของอนุภูมิภาค


วันศุกร์ที่ 6 สิงหาคม 2564
ดีอีเอส ร่วมประชุมระดับรัฐมนตรี ครั้งที่ 27 แผนงาน IMT - GT หารือการนำเทคโนโลยีและนวัตกรรมมาใช้เพื่อฟื้นฟูเศรษฐกิจและสังคมของอนุภูมิภาค
ดีอีเอส ร่วมประชุมระดับรัฐมนตรี ครั้งที่ 27 แผนงาน IMT - GT หารือการนำเทคโนโลยีและนวัตกรรมมาใช้เพื่อฟื้นฟูเศรษฐกิจและสังคมของอนุภูมิภาค
เมื่อวันที่ 6 สิงหาคม 2564 นางปิยนุช วุฒิสอน ผู้ตรวจราชการกระทรวงดิจิทัลเพื่อเศรษฐกิจและสังคมเป็นผู้แทนระดับเจ้าหน้าที่อาวุโส เข้าร่วมการประชุมระดับรัฐมนตรี ครั้งที่ 27 แผนงาน IMT - GT โดยมีรัฐมนตรีว่าการกระทรวงการคลังเป็นหัวหน้าคณะผู้แทนไทย โดยที่ประชุมได้รับทราบผลการประชุมระดับเจ้าหน้าที่อาวุโสฯ และการรายงานผลการดำเนินงานและกิจกรรม ปี 2563 – 2564 รวมถึงผลการศึกษาทบทวนการดำเนินงานระยะ 5 ปี (พ.ศ. 2560 – 2564) ภายใต้วิสัยทัศน์ 2579 และการดำเนินความร่วมมือรายสาขาเพื่อฟื้นฟูเศรษฐกิจและสังคมของอนุภูมิภาค จากผลกระทบของสถานการณ์การแพร่ระบาดของโรคโควิด - 19 โดยเฉพาะการนำเทคโนโลยีดิจิทัลและนวัตกรรมมาใช้ให้เกิดประโยชน์และช่วยอำนวยความสะดวกต่อการดำเนินความร่วมมือต่าง ๆ โดยเฉพาะด้านการพัฒนาทรัพยากรบุคคลเพื่อพัฒนาศักยภาพแรงงานในอนุภูมิภาคให้เข้าถึงการใช้เทคโนโลยีดิจิทัล ในช่วงวิกฤตการณ์ที่ยากลำบากและเพื่อให้สามารถแข่งขันกับเวทีโลกได้อย่างยั่งยืน
**********

ที่มา : https://www.thaigov.go.th/news/contents/details/44525