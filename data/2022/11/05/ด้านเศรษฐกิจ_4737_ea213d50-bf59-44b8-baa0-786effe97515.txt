รัฐบาลไทย-ข่าวทำเนียบรัฐบาล-ไอแบงก์ เร่งปล่อยสินเชื่อผู้ประกอบการ SMEs หวังเป็นที่พึ่งแหล่งเงินทุนธุรกิจขนาดย่อมและขนาดกลาง


วันอังคารที่ 9 สิงหาคม 2565
พิมพ์
ไอแบงก์ เร่งปล่อยสินเชื่อผู้ประกอบการ SMEs หวังเป็นที่พึ่งแหล่งเงินทุนธุรกิจขนาดย่อมและขนาดกลาง
ไอแบงก์ปล่อยสินเชื่อผู้ประกอบการขนาดกลางและขนาดย่อม เพื่อเป็นแหล่งเงินทุนหรือเสริมสภาพคล่องในการดำเนินธุรกิจ ผ่านโครงการสินเชื่อ iBank Small SMEs ที่ให้วงเงินสินเชื่อสูงสุด 20 ล้านบาท คิดอัตรากำไรต่ำพิเศษ ผ่อนชำระสูงสุดได้นาน 10 ปี
ธนาคารอิสลามแห่งประเทศไทย (ไอแบงก์) ดำเนินการตามนโยบายรัฐบาลให้ความช่วยเหลือประชาชนและผู้ประกอบการที่ได้รับผลกระทบจากสถานการณ์โควิด-19 ผ่านมาตรการและผลิตภัณฑ์ต่างๆของธนาคารอย่างต่อเนื่องมา สำหรับครึ่งปีหลัง ธนาคารยังเร่งปล่อยสินเชื่อผู้ประกอบการขนาดกลางและขนาดย่อม เพื่อเป็นแหล่งเงินทุนหรือเสริมสภาพคล่องในการดำเนินธุรกิจ ผ่านโครงการสินเชื่อ iBank Small SMEs ที่ให้วงเงินสินเชื่อสูงสุด 20 ล้านบาท คิดอัตรากำไรต่ำพิเศษ ผ่อนชำระสูงสุดได้นาน 10 ปี
โครงการสินเชื่อ iBank Small SMEs เหมาะสำหรับนิติบุคคลหรือบุคคลธรรมดาที่เป็น SME ตามคำนิยามของทางการ มีประสบการณ์ดำเนินธุรกิจมาแล้วไม่น้อยกว่า 2 ปี และกำลังมองหาแหล่งเงินทุนในการดำเนินธุรกิจวงเงินไม่เกิน 20 ล้านบาท ครอบคลุมสินเชื่อที่มีกำหนดระยะเวลา สินเชื่อหมุนเวียน หรือสินเชื่อเพื่อการค้ำประกัน และสินเชื่อเพื่อการนำเข้าและส่งออก หรือมีความประสงค์รีไฟแนนซ์หนี้จากสถาบันการเงินอื่น ด้วยอัตรากำไรต่ำสุดเริ่มต้นที่ SPRL-1% หรือปัจจุบันเท่ากับ 6.4% ต่อปี  โดยลูกค้าสามารถผ่อนสบายๆ ได้นานสูงสุด 10 ปี และในกรณีลูกค้าทำประกันคุ้มครองวงเงินสินเชื่อ(MRTA/MLTA) 100 % ของวงเงินสินเชื่อ ระยะเวลาคุ้มครองขั้นต่ำ 5 ปี จะได้รับส่วนลดอัตรากำไรลงอีก  0.25% ในปีแรก อย่างไรก็ตามโครงการสินเชื่อดังกล่าวนี้ไม่รวมถึงธุรกิจอสังหาริมทรัพย์ที่ขอสินเชื่อเพื่อสนับสนุนในลักษณะโครงการ (Project Finance)
ผู้ประกอบการที่สนใจสามารถติดต่อขอสินเชื่อได้ที่ ไอแบงก์ ทุกสาขาทั่วประเทศ ตั้งแต่วันนี้ - 31 ธันวาคม 2565 หรือสอบถามข้อมูลเพิ่มเติมได้ที่  iBank Call Center 1302 หรือ แชททาง Messenger : Islamic Bank of Thailand - ibank (@ibank.th) และ Line : iBank 4 all (@ibank)

ที่มา : https://www.thaigov.go.th/news/contents/details/57834