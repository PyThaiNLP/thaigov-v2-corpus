รัฐบาลไทย-ข่าวทำเนียบรัฐบาล-โฆษกรัฐบาลเผย นายกฯ ห่วงสุขภาพผู้สูงอายุ กำชับสถานดูแลผู้สูงอายุทั่วประเทศ ให้เจ้าหน้าที่และญาติ ปฏิบัติตามมาตรการป้องกันโควิด-19 อย่างเคร่งครัด ลดกิจกรรมการรวมตัวของผู้สูงอายุ


วันอังคารที่ 2 สิงหาคม 2565
พิมพ์
โฆษกรัฐบาลเผย นายกฯ ห่วงสุขภาพผู้สูงอายุ  กำชับสถานดูแลผู้สูงอายุทั่วประเทศ ให้เจ้าหน้าที่และญาติ ปฏิบัติตามมาตรการป้องกันโควิด-19 อย่างเคร่งครัด ลดกิจกรรมการรวมตัวของผู้สูงอายุ
โฆษกรัฐบาลเผย นายกฯ ห่วงสุขภาพผู้สูงอายุ  กำชับสถานดูแลผู้สูงอายุทั่วประเทศ ให้เจ้าหน้าที่และญาติ ปฏิบัติตามมาตรการป้องกันโควิด-19 อย่างเคร่งครัด ลดกิจกรรมการรวมตัวของผู้สูงอายุ เพื่อความปลอดภัยและลดความเสี่ยงในการติดเชื้อ
วันนี้ (2 สิงหาคม 2565) นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ห่วงใยสุขภาพผู้สูงอายุที่พำนักอยู่ในสถานดูแลผู้สูงอายุทั่วประเทศ  หลังกรมอนามัยรายงานพบผู้ติดเชื้อในสถานดูแลผู้สูงอายุ จำนวน 23 ราย โดยขอให้เจ้าหน้าที่คัดกรองสุขภาพผู้ปฏิบัติงาน ผู้มาติดต่อและญาติ หมั่นทำความสะอาดจุดเสี่ยงในพื้นที่ และหลีกเลี่ยงการจัดกิจกรรมที่มีการรวมตัวของผู้สูงอายุ เพื่อความปลอดภัยและเป็นการลดความเสี่ยงในการติดเชื้อ เนื่องจากผู้สูงอายุส่วนใหญ่มีโรคประจำตัวอาจทำให้มีอาการรุนแรงและเสี่ยงต่อการเสียชีวิตมากกว่าประชากรกลุ่มอื่น พร้อมทั้งฝากถึงครอบครัวที่มีผู้สูงอายุอยู่ร่วมกัน ขอให้รักษาสุขอนามัยหลังกลับจากทำงานหรือเดินทางกลับบ้านและหมั่นสังเกตอาการของตนเอง หากพบว่ามีความเสี่ยงควรลดการใกล้ชิดกับผู้สูงอายุจนกว่าอาการจะปกติ
สำหรับสถานการณ์การแพร่ระบาดของโควิด-19 วันนี้ พบผู้ติดเชื้อโควิด-19 รายใหม่ 1,843 ราย จำแนกเป็น ผู้ติดเชื้อในประเทศ 1,843 ราย และผู้ป่วยมาจากต่างประเทศ 0 ราย ผู้เสียชีวิต 27 ราย ผู้ที่กำลังรักษาตัว 22,012 ราย และมียอดผู้ที่หายป่วยกลับบ้านแล้ว 2,514 ราย ทำให้มียอดผู้ป่วย ยืนยันสะสมตั้งแต่ 1 ม.ค. 65 จำนวน 2,370,692 ราย จำนวนผู้หายป่วยสะสมจำนวน 2,372,190 ราย ผู้ป่วยปอดอักเสบรักษาตัวอยู่ในโรงพยาบาลจำนวน 916 ราย

ที่มา : https://www.thaigov.go.th/news/contents/details/57512