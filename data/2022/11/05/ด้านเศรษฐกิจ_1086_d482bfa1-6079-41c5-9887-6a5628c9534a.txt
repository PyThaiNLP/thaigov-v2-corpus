รัฐบาลไทย-ข่าวทำเนียบรัฐบาล-รฟม. ห่วงใย จัดกิจกรรม “มอบกล่องทันใจเติมความสุขให้ประชาชน ครั้งที่ 3” ในวันที่ 29 ก.ย. 2564


วันพุธที่ 29 กันยายน 2564
รฟม. ห่วงใย จัดกิจกรรม “มอบกล่องทันใจเติมความสุขให้ประชาชน ครั้งที่ 3”  ในวันที่ 29 ก.ย. 2564
แก่ชุมชนที่มีประชาชนรักษาตัวอยู่ที่บ้าน (Home Isolation)
การรถไฟฟ้าขนส่งมวลชนแห่งประเทศไทย (รฟม.) กระทรวงคมนาคม ได้ส่งมอบอาหารกล่องจากร้านอาหารบริเวณแนวสายทางโครงการรถไฟฟ้า รฟม. ที่ได้รับผลกระทบจากสถานการณ์การแพร่ระบาดของเชื้อไวรัส COVID-19 ภายใต้กิจกรรม “กล่องทันใจ เติมความสุขให้ประชาชน ครั้งที่ 3” โดยได้มอบอาหารกล่อง จำนวน 1,300 กล่อง และอุปกรณ์ทางการแพทย์ ได้แก่ หน้ากากอนามัย จำนวน 5,000 ชิ้น สเปรย์แอลกอฮอล์แบบกพา จำนวน 1,200 ชิ้น น้ำยาฆ่าเชื้อ จำนวน 10 แกลลอน  ชุด PPE จำนวน 25 ชุด และถุงมือยาง จำนวน 125 คู่ ให้แก่เพื่อแจกจ่ายให้แก่ชุมชนที่มีประชาชนรักษาตัวอยู่ที่บ้านภายในชุมชน (Home Isolation) ได้แก่ ชุมชนวัดเลียบราษฎร์บำรุง ชุมชนริมทางรถไฟมักกะสัน และอาสาบรรเทาสาธารณภัย วัดคลองเตยใน ทั้งนี้ อาหารกล่องดังกล่าวคัดเลือกมาจากร้านอาหารบริเวณแนวสายทางรถไฟฟ้ามหานครสายเฉลิมรัชมงคล (MRT สายสีน้ำเงิน) ดังนี้
- ร้านนายเม้งบะหมี่ปูเกี๊ยวกุ้งยักษ์ ยู่ฝั่งถนนศาลาแดง อยู่บริเวณสถานีสีลม
พิกัดร้าน https://goo.gl/maps/YXfDxap2BGF9tfJJ8
-ร้านสุกี้เฮียกอ อยู่ในซอยอินทามระ 26/1 สถานีสุทธิสาร
พิกัดร้าน https://goo.gl/maps/fnY3sLxguJEobUFB6
-ร้านข้าวแกงซอย 9 By ป้าติ๋ว อยู่บริเวณซอยประชาราษฎร์บำเพ็ญ ซ. 9 สถานีห้วยขวาง
พิกัดร้าน https://goo.gl/maps/jQQQXv4EZfsN7mhL7
-ร้านข้าวต้มแห้งเฮียหนวด พี่พรเศรษฐ์ อยู่บริเวณริมถนนสี่พระยา สถานีสามย่าน
พิกัดร้าน https://goo.gl/maps/gKdDk86ojGRUx6wo8
- ร้านก๋วยเตี๋ยวหมูทอง@บ่อนไก่ อยู่ภายในซอยปลูกจิตร 1 ใกล้แยกเคหะชุมชนบ่อนไก่ซอย 4 บริเวณสถานีลุมพินี
พิกัดร้าน  https://goo.gl/maps/8fP8BxzasjHdRMmM8
ทั้งนี้ กิจกรรมดังกล่าวเป็นส่วนหนึ่งของกิจกรรมเพื่อสังคม ที่ รฟม. ได้ดำเนินการมาอย่างต่อเนื่อง ซึ่งได้จัดขึ้นเป็นครั้งที่ 3 โดยในครั้งที่ 1 จัดขึ้นในเดือนพฤษภาคม - มิถุนายน 2564 ส่งมอบอาหารจำนวน 8,000 กล่อง ให้แก่ บุคลากรทางการแพทย์และผู้ป่วยในสถานพยาบาลและโรงพยาบาลสนาม ส่วนครั้งที่ 2 จัดขึ้นในเดือนสิงหาคม - กันยายน 2564 ส่งมอบอาหารจำนวน 8,000 กล่อง ให้แก่ประชาชนที่อาศัยอยู่ในชุมชนบริเวณใกล้เคียงกับร้านอาหารที่เข้าร่วมกิจกรรม และในครั้งนี้ รฟม. ได้ตั้งเป้าหมายที่จะสนับสนุนอาหารจากร้านอาหารตามแนวสายทางรถไฟฟ้าที่ได้รับผลกระทบจากสถานการณ์ COVID-19 จำนวน 5,200 กล่อง รวมจำนวน 21,200 กล่อง โดยมีระยะเวลาดำเนินกิจกรรมตั้งแต่วันที่ 20 - 28 กันยายน 2564 ท่านสามารถติดตามข้อมูลข่าวสาร รฟม. ได้ที่ www.mrta.co.th และเฟซบุ๊กแฟนเพจ : การรถไฟฟ้าขนส่งมวลชนแห่งประเทศไทย

ที่มา : https://www.thaigov.go.th/news/contents/details/46363