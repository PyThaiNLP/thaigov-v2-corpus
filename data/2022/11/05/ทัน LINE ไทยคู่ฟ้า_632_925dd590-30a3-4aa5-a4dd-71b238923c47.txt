รัฐบาลไทย-ข่าวทำเนียบรัฐบาล-พาณิชย์ - เกษตร ยกขบวนสินค้าเกษตรดีลเด็ดกว่า 100 ร้าน จำหน่ายบนแพลตฟอร์ม “เกษตรผลิต พาณิชย์ตลาด”


วันอังคารที่ 15 กุมภาพันธ์ 2565
พาณิชย์ - เกษตร ยกขบวนสินค้าเกษตรดีลเด็ดกว่า 100 ร้าน จำหน่ายบนแพลตฟอร์ม “เกษตรผลิต พาณิชย์ตลาด”
.....
กรมพัฒนาธุรกิจการค้า กระทรวงพาณิชย์ จับมือกรมส่งเสริมสหกรณ์ กระทรวงเกษตรและสหกรณ์ สร้างช่องทางจำหน่ายสินค้าเกษตรด้วยแพลตฟอร์มกลาง “เกษตรผลิต พาณิชย์ตลาด” เพื่อเป็นศูนย์กลางการค้าสินค้าเกษตรไทยแบบบิ๊กล็อต ซึ่งสามารถผลักดันกลุ่มสหกรณ์การเกษตร นำร่อง 26 สหกรณ์ขึ้นจำหน่ายสินค้าบนแพลตฟอร์มได้แล้วกว่า 80 รายการ สร้างยอดขายกว่า 80 ล้านบาททั้งในและต่างประเทศ
.
ปี 2565 นี้ คาดว่าจะเปิดร้านเพิ่มเติมบนทั้งสองแพลตฟอร์มกว่า 100 ร้านค้า และมีสินค้าเกษตรหลากหลายประเภทกว่า 300 รายการ ทั้งข้าวสาร ผัก ผลไม้ สินค้าประมง และสินค้าปศุสัตว์ พร้อมการันตีคุณภาพและมาตรฐานการผลิตให้กับลูกค้าทั้งในและต่างประเทศคาดว่าในปีนี้จะสามารถปิดดีลออเดอร์ทั้งในประเทศและต่างประเทศได้สูงถึง 500 ล้านบาท
.
ล่าสุด ได้เตรียมความพร้อมให้กลุ่มเกษตรกรนำสินค้าขึ้นจำหน่ายบนแพลตฟอร์ม แนะนำสิทธิพิเศษ ทดลองจับคู่เจรจาธุรกิจออนไลน์กับผู้ซื้อทั้งในและต่างประเทศ จะเริ่มขึ้นในวันที่ 15 ก.พ. 65 นี้ ผ่านเว็บไซต์ Thaitrade.com และ Phenixbox.com ผู้สนใจสอบถามเพิ่มเติมได้ที่ กรมพัฒนาธุรกิจการค้า สายด่วน 1570
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/51593