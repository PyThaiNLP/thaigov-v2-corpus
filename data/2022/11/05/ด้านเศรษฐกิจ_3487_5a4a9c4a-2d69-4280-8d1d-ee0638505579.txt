รัฐบาลไทย-ข่าวทำเนียบรัฐบาล-กรมทางหลวง สรุปการอำนวยความสะดวกปลอดภัยและการให้บริการประชาชน ช่วงเทศกาลสงกรานต์ 2565 ระหว่างวันที่ 10-15 เมษายน 2565


วันเสาร์ที่ 16 เมษายน 2565
กรมทางหลวง สรุปการอำนวยความสะดวกปลอดภัยและการให้บริการประชาชน ช่วงเทศกาลสงกรานต์ 2565 ระหว่างวันที่ 10-15 เมษายน 2565
มียอดผู้ใช้บริการสะสม 6 วันจำนวน 58,510 ราย
ตามที่ กรมทางหลวง (ทล.) กระทรวงคมนาคม ได้เตรียมความพร้อมเพื่ออำนวยความสะดวกปลอดภัยในการเดินทางให้กับประชาชน ในช่วงวันหยุดช่วงเทศกาลสงกรานต์ระหว่างวันที่ 10 - 18 เมษายน 2565 ซึ่งเป็นช่วงที่มีประชาชนจำนวนมากเดินทางกลับภูมิลำเนาและท่องเที่ยวโดย ทล. ได้จัดตั้งจุดให้บริการทั่วไทย 423 แห่ง แบ่งเป็นจุดให้บริการทั่วไทย ซึ่งดำเนินการโดย โดยแขวงทางหลวงกองทางหลวงพิเศษระหว่างเมืองบูรณาการร่วมกับหน่วยงานต่าง ๆ ทั้ง 147 แห่ง จุดให้บริการตำรวจทางหลวง จำนวน 201 แห่ง และจุดให้บริการสถานีตรวจสอบน้ำหนักและพักรถบรรทุก จำนวน 75 แห่ง ห้องน้ำบริการประชาชนภายในพื้นที่หมวดทางหลวงทั่วประเทศ จำนวน 581 แห่ง ซึ่งภายในจุดบริการทั่วไทยจะมีเจ้าหน้าที่พร้อมให้บริการประชาชนผู้ใช้ทางตลอด 24 ชั่วโมง ได้แก่ การให้ข้อมูลเส้นทาง แนะนำเส้นทางเลือก บริการน้ำดื่ม แอลกอฮอล์เจลล้างมือ และหน้ากากอนามัย เพื่อป้องกันและควบคุมการแพร่ระบาดของโรคติดเชื้อไวรัส COVID-19 พร้อมทั้งได้จัดเตรียมห้องน้ำสะอาดบริการประชาชน จำนวน 581 แห่ง ในพื้นที่หมวดทางหลวงทั่วประเทศ ตามนโยบายของ นายศักดิ์สยาม ชิดชอบ รัฐมนตรีว่าการกระทรวงคมนาคม ที่เน้นย้ำให้ทุกหน่วยงานในสังกัดกระทรวงฯ ดูแลประชาชนให้ได้รับความสะดวกปลอดภัยในการเดินทางเป็นพิเศษ
ทั้งนี้ ในช่วงที่ผ่านมาระหว่างวันที่ 10 - 15 เมษายน 2565 ทล. ได้จัดเจ้าหน้าที่ปฎิบัติงานอำนวยความสะดวกให้กับประชาชนตามจุดต่าง ๆ ทั่วประเทศ จำนวน 13,117 คน โดยมียอดผู้ใช้บริการสะสมรวม 6 วัน แบ่งเป็น
- ผู้ใช้บริการทั้งหมด 58,510 ราย จากยอดผู้ใช้บริการศูนย์อำนวยการ สำนักงานทางหลวง ผู้ใช้บริการศูนย์ปฏิบัติการ แขวงทางหลวง/แขวงทางหลวงพิเศษระหว่างเมือง ผู้ใช้บริการจุดพักรถโดยสาร (Rest Area) และผู้ใช้บริการจุดให้บริการทั่วประเทศ
- จุดให้บริการทั่วไทยจำนวน จำนวน 46,546 ราย
- จุดพักรถโดยสาร (Rest Area) จำนวน 11,676 ราย
- จุดบริการห้องน้ำ จำนวน 87,130 ครั้ง
- รถบริการช่วยเหลือฉุกเฉิน จำนวน 1,443 ครั้ง  ได้แก่ การซ่อมรถเบื้องต้น แบตเตอรี่หมด ปละน้ำมันหมด โดยเน้นให้บริการต่อประชาชนผู้ใช้ทางในเส้นทางสายหลักและครอบคลุมพื้นที่ในความรับผิดชอบของหมวดทางหลวงและแจ้งผ่านสายด่วนกรมทางหลวง 1586 และศูนย์ประสานงานของแขวงทางหลวงทั่วประเทศ
นอกจากนี้ ในด้านการบริหารจัดการสัญญาณไฟจราจรจำนวน 113 แห่ง 16 สายทาง ปิดจุดทางแยก 80 แห่ง 26 สายทาง ปิดจุดกลับรถ 234 แห่ง 47 สายทาง รวมทั้งบริหารจัดการทางเข้า ออก บริเวณสถานีบริการน้ำมัน จำนวน 24 จังหวัด 69 แห่ง โดยเปิดช่องทางพิเศษทางสายหลักจำนวน 4 สายทางหลัก ทล.1 ทล.2 ทล.32 และ ทล.348 จำนวน 126 ครั้ง เพื่อความคล่องตัวในการใช้รถใช้ถนนและช่วยป้องกันอุบัติเหตุบนทางหลวง
ทล. พร้อมดูแลด้านความปลอดภัยการเดินทางของประชาชนเป็นพิเศษเพื่อลดการสูญเสียทั้งชีวิตและทรัพย์สิน อย่างไรก็ตาม ขอความร่วมมือผู้ใช้ทางขับขี่ด้วยความระมัดระวังปฏิบัติตามกฎจราจร วางแผนการเดินทางล่วงหน้า เตรียมร่างกายให้พร้อม
หากประชาชนต้องการสอบถามข้อมูลการเดินทางเพิ่มเติมหรือแจ้งเหตุด่วนเหตุร้ายระหว่างเดินทางสามารถติดต่อได้ที่ สายด่วนกรมทางหลวง 1586 มอเตอร์เวย์ 1586 กด 7 (โทรฟรีทุกเครือข่ายตลอด 24 ชั่วโมง) และตำรวจทางหลวง 1193  หากต้องการขอความช่วยเหลือเมื่อเกิดอุบัติเหตุหรือรถเสียสามารถสแกน QR Code หรือแอดไลน์ Line: @1586 กรมทางหลวงพร้อมให้ความช่วยเหลือ 24 ชั่วโมง

ที่มา : https://www.thaigov.go.th/news/contents/details/53642