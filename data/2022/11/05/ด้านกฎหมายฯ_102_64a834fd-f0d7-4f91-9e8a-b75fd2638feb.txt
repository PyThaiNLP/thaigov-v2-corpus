รัฐบาลไทย-ข่าวทำเนียบรัฐบาล-ปลัดกระทรวงยุติธรรม เปิดการประชุมสัมมนาเชิงวิชาการนานาชาติในประเทศไทย (2nd International ADR Conference 2019) ผ่านระบบการประชุมทางไกล (Video Conference)


วันพฤหัสบดีที่ 29 กรกฎาคม 2564
พิมพ์
ปลัดกระทรวงยุติธรรม เปิดการประชุมสัมมนาเชิงวิชาการนานาชาติในประเทศไทย (2nd International ADR Conference 2019) ผ่านระบบการประชุมทางไกล (Video Conference)
ปลัดกระทรวงยุติธรรม เปิดการประชุมสัมมนาเชิงวิชาการนานาชาติในประเทศไทย (2nd International ADR Conference 2019) ผ่านระบบการประชุมทางไกล (Video Conference)
ในวันพฤหัสบดีที่ ๒๙ กรกฎาคม ๒๕๖๔  เวลา ๑๕.๐๐ น. ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานในพิธีเปิดการประชุมสัมมนาเชิงวิชาการนานาชาติในประเทศไทย (2nd International ADR Conference 2019) ผ่านระบบการประชุมทางไกล (Video Conference) โดยงานสัมมนาดังกล่าว มีวัตถุประสงค์ให้เป็นการสัมมนาประจำปี ที่รวบรวมทนายความบริษัทเอกชน ผู้พิพากษา ผู้บริหารนโยบาย นักวิชาการ อาจารย์ผู้ทรงคุณวุฒิ นักธุรกิจ และผู้สนใจจากหน่วยงานรัฐและเอกชนที่ดำเนินการด้านการประนอม เจรจา ต่อรองข้อพิพาททั้งภายในและระหว่างองค์กร เพื่อร่วมกันแสดงความเห็น และรับฟังถึงแนวทางการระงับข้อพิพาทด้วยวิธีอนุญาโตตุลาการ และการระงับข้อทางเลือกด้วยการประนอมข้อพิพาทเป็นกระบวนการที่ได้รับความนิยมอย่างแพร่หลายในระดับสากล เนื่องจากเป็นกระบวนการที่รวดเร็ว ไม่ยุ่งยาก ประหยัดค่าใช้จ่าย รักษาความลับและความสัมพันธ์ของคู่กรณี แต่ประเทศไทยยังขาดแคลนผู้ประนอมที่มีความเชี่ยวชาญที่หลากหลายตามมาตรฐานสากล รวมถึงการสร้างเครือข่ายผู้สนใจในการระงับข้อพิพาททางเลือกทั้งในประเทศ และระดับนานาชาติ

ที่มา : https://www.thaigov.go.th/news/contents/details/44249