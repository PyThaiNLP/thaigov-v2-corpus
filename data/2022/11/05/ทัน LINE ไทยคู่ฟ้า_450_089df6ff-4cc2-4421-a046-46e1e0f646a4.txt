รัฐบาลไทย-ข่าวทำเนียบรัฐบาล-นายกฯ ยินดี กทม. ครองแชมป์ เมืองที่เหมาะต่อการทำงานและพักผ่อนที่สุดในโลก พ่วงภูเก็ตและเชียงใหม่ ติด Top 10


วันพฤหัสบดีที่ 9 ธันวาคม 2564
นายกฯ ยินดี กทม. ครองแชมป์ เมืองที่เหมาะต่อการทำงานและพักผ่อนที่สุดในโลก พ่วงภูเก็ตและเชียงใหม่ ติด Top 10
.....
พลเอก ประยุทธ์ จันทร์โอชา นายกรัฐมนตรี และ รมว.กลาโหม ยินดีที่ กทม. ได้รับการจัดอันดับให้เป็นเมืองที่เหมาะกับการทำงานและพักผ่อนที่สุดในโลก (The Best Cities for a Workation 2021) โดยมีค่าใช้จ่ายในเกณฑ์ที่ทุกคนสามารถเข้าถึงได้ มีกิจกรรมสำหรับนักท่องเที่ยวทุกระดับและทุกไลฟ์สไตล์ พร้อมขอบคุณทุกภาคส่วนที่ช่วยกันทำให้ไทยเป็นจุดหมายปลายทางที่น่าดึงดูดสำหรับนักท่องเที่ยวทั่วโลก
.
ยืนยันว่าจะดูแลความปลอดภัยด้านสาธารณสุขและพัฒนาโครงสร้างพื้นฐานให้คนไทย นักธุรกิจ และนักท่องเที่ยว ใช้ชีวิตในไทยได้อย่างมั่นใจและสะดวกสบายยิ่งขึ้น
.
ส่วนอันดับอื่น ๆ ได้แก่ อันดับ 2 กรุงนิวเดลี ประเทศอินเดีย อันดับ 3 กรุงลิสบอน ประเทศโปรตุเกส อันดับ 4 เมืองบาร์เซโลนา ประเทศสเปน อันดับ 5 กรุงบูดาเปสต์ ประเทศฮังการี ร่วมกับกรุงบัวโนสไอเรส ประเทศอาร์เจนตินา อันดับ 7 เมืองมุมไบ ประเทศอินเดีย อันดับ 8 กรุงอิสตันบูล ประเทศตุรกี อันดับ 9 กรุงบูคาเรสต์ ประเทศโรมาเนีย และอันดับร่วมที่ 10 จังหวัดภูเก็ตและเชียงใหม่
.
อ่านเพิ่มเติม คลิก >> https://www.thaigov.go.th/news/contents/details/49263
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/49289