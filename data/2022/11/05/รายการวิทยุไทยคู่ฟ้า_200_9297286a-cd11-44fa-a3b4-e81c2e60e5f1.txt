รัฐบาลไทย-ข่าวทำเนียบรัฐบาล-โครงการสนับสนุนค่าพัฒนาผลผลิตผู้ปลูกข้าว ไร่ละ 1,000 บาท


วันศุกร์ที่ 3 ธันวาคม 2564
พิมพ์
โครงการสนับสนุนค่าพัฒนาผลผลิตผู้ปลูกข้าว ไร่ละ 1,000 บาท
วันศุกร์ที่ 3 ธันวาคม 2564
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลห่วงใยเกษตรกรผู้ปลูกข้าวที่ได้รับความเดือดร้อนจากสถานการณ์ต่าง ๆ เช่น ภัยแล้ง ภัยน้ำท่วม โรคระบาด รวมถึงสถานการณ์ของโรคโควิด-19 ทำให้ต้นทุนการผลิตสูงขึ้น จึงได้อนุมัติโครงการสนับสนุนค่าบริหารจัดการและพัฒนาคุณภาพผลผลิตเกษตรกรผู้ปลูกข้าว ปีการผลิต 2564/65 โดยเกษตรกรจะได้รับการช่วยเหลือในอัตราไร่ละ 1,000 บาท ครัวเรือนละไม่เกิน 20 ไร่ หรือครัวเรือนละไม่เกิน 20,000 บาท มีระยะเวลาการจ่ายตั้งแต่เดือน ก.ย.2564 – เม.ย.2565 ดำเนินการโดย ธ.ก.ส. เพื่อให้เกษตรกรมีรายได้เหลือเพิ่มขึ้นไว้ใช้จ่ายหมุนเวียนในครัวเรือน และกระตุ้นการใช้จ่ายในระดับเศรษฐกิจฐานราก รวมถึงเป็นการเพิ่มการหมุนเวียนของเงินในระบบเศรษฐกิจของประเทศด้วย
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/49049