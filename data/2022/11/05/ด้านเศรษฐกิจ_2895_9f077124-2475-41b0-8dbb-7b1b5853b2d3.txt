รัฐบาลไทย-ข่าวทำเนียบรัฐบาล-องค์การขนส่งมวลชนกรุงเทพจัดแผนเดินรถรองรับการเดินทางของประชาชนในวันมาฆบูชา


วันอังคารที่ 15 กุมภาพันธ์ 2565
องค์การขนส่งมวลชนกรุงเทพจัดแผนเดินรถรองรับการเดินทางของประชาชนในวันมาฆบูชา
องค์การขนส่งมวลชนกรุงเทพ (ขสมก.) กระทรวงคมนาคม จัดแผนเดินรถรองรับการเดินทางของประชาชนในวันมาฆบูชา เพื่ออำนวยความสะดวก ปลอดภัย สร้างความมั่นใจให้กับประชาชนในการเดินทาง วันที่ 16 กุมภาพันธ์ 2565
องค์การขนส่งมวลชนกรุงเทพ (ขสมก.) กระทรวงคมนาคม จัดแผนเดินรถรองรับการเดินทางของประชาชนในวันมาฆบูชา เพื่ออำนวยความสะดวก ปลอดภัย สร้างความมั่นใจให้กับประชาชนในการเดินทาง วันที่ 16 กุมภาพันธ์ 2565
นายกิตติกานต์ จอมดวง จารุวรพลกุล ผู้อำนวยการองค์การขนส่งมวลชนกรุงเทพ เปิดเผยว่า ในวันมาฆบูชาที่จะถึงนี้ ซึ่งเป็นวันหยุด ประชาชนนิยมเดินทางไปทำบุญไหว้พระตามสถานที่ต่าง ๆ เป็นจำนวนมาก ขสมก. จึงจัดแผนเดินรถ รองรับการเดินทางของประชาชน โดยมีรายละเอียด ดังนี้
ด้านมาตรการเดินรถ
1. เส้นทางปกติ จัดรถออกวิ่งวันละ 2,630 คัน จำนวน 15,453 เที่ยว และเพิ่มการเปลี่ยนกะของพนักงานประจำรถ จำนวน 118 เส้นทาง ในวันที่ 16 กุมภาพันธ์ 2565
2. จัดเดินรถ AIRPORT BUS เชื่อมต่อท่าอากาศยานกรุงเทพฯ จำนวน 5 เส้นทาง ดังนี้
- สาย A 1 ท่าอากาศยานดอนเมือง - สถานีรถไฟฟ้า BTS จตุจักร เฉลี่ยวันละ 16 คัน
- สาย A 3 ท่าอากาศยานดอนเมือง - สวนลุมพินี เฉลี่ยวันละ 8 คัน
- สาย A 4 ท่าอากาศยานดอนเมือง - สนามหลวง เฉลี่ยวันละ 8 คัน
- สาย S 1 ท่าอากาศยานสุวรรณภูมิ - สนามหลวง เฉลี่ยวันละ 6 คัน
3. จัดเดินรถเชื่อมต่อสถานีขนส่งกรุงเทพ จำนวน 5 สถานี รวม 35 เส้นทาง ดังนี้
- สถานีขนส่งกรุงเทพ (จตุจักร) จำนวน 12 เส้นทาง ได้แก่ สาย 3 16 49 77 96 134 136 138 145 509 517 และ 536
- สถานีขนส่งกรุงเทพ (เอกมัย) จำนวน 8 เส้นทาง ได้แก่ สาย 2 23 25 71 72,501 508 และ 511
- สถานีขนส่งกรุงเทพ (สายใต้ใหม่) จำนวน 6 เส้นทาง ได้แก่ สาย 66 79 511 515 516 และ 556
- สถานีรถไฟกรุงเทพ (หัวลำโพง) จำนวน 7 เส้นทาง ได้แก่ สาย 4 7 21 25 34 73 และ 501
- สถานีกลางบางซื่อ จำนวน 2 เส้นทาง ได้แก่ สาย 49 และ 67
ด้านมาตรการเพื่อความปลอดภัย
1. การเตรียมความพร้อมของรถโดยสาร ขสมก. ได้ประสานบริษัทเหมาซ่อมตรวจเช็กรถโดยสารให้อยู่ในสภาพพร้อมใช้งาน รวมถึงการเปลี่ยนถ่ายน้ำมันเครื่องและไส้กรองต่าง ๆ ตรวจเช็คระบบไอเสีย และตรวจวัดค่าไอเสียให้อยู่ในเกณฑ์มาตรฐาน พร้อมทั้งให้พนักงานขับรถโดยสาร ตรวจสอบความพร้อมของรถโดยสารและอุปกรณ์ส่วนควบ เช่น ระบบไฟฟ้า ระบบเบรก ประตูเปิด - ปิดอัตโนมัติ และถังดับเพลิง เป็นต้น ก่อนนำรถออกวิ่งให้บริการประชาชน
2. การเตรียมความพร้อมของพนักงานประจำรถ ให้หัวหน้างานตรวจความพร้อมทางด้านร่างกายของพนักงานประจำรถ ตรวจวัดแอลกอฮอล์ ตรวจวัดอุณหภูมิ ตรวจใบอนุญาตขับขี่ก่อนขึ้นปฏิบัติหน้าที่ทุกครั้ง  พร้อมทั้งกำชับพนักงานขับรถให้เปิดประตูเมื่อรถจอดสนิท และปิดประตูก่อนนำรถออกจากป้าย ใช้ความเร็วตามกฎหมายกำหนด และให้ระมัดระวังผู้ใช้รถใช้ถนนร่วมกัน รวมถึงให้พนักงานเก็บค่าโดยสารช่วยดูแลอำนวยความสะดวกในการขึ้น - ลงรถโดยสารแก่ผู้ใช้บริการ และจัดพนักงานสายตรวจพิเศษ นายตรวจ ช่วยอำนวยความสะดวกด้านการจราจรบริเวณป้ายหยุดรถโดยสารประจำทางที่มีผู้ใช้บริการหนาแน่น

ที่มา : https://www.thaigov.go.th/news/contents/details/51613