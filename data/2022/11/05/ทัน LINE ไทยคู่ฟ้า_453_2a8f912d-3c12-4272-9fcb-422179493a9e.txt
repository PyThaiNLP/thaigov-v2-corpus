รัฐบาลไทย-ข่าวทำเนียบรัฐบาล-ไทยติด Top 5 ของโลก ประเทศที่มีความมั่นคงทางสุขภาพ Global Health Security Index : GHS ปี 2021


วันอาทิตย์ที่ 12 ธันวาคม 2564
ไทยติด Top 5 ของโลก ประเทศที่มีความมั่นคงทางสุขภาพ Global Health Security Index : GHS ปี 2021
.....
น.ส.รัชดา ธนาดิเรก รองโฆษกรัฐบาล เผย ประเทศไทยได้รับการจัดอันดับเป็นประเทศที่มีความมั่นคงทางสุขภาพ (Global Health Security Index : GHS) อันดับที่ 5 ของโลก จาก 195 ประเทศ และเป็นอันดับที่ 1 ของเอเซีย จากการประเมินความพร้อมของประเทศในการรับมือการแพร่ระบาดโรคติดต่อปี 2021 โดยมหาวิทยาลัยจอนส์ ฮอปกินส์ สหรัฐอเมริกา
.
เป็นการประเมินผ่านตัวชี้วัดที่ครอบคลุมประเด็น การป้องกันการแพร่ระบาด การตรวจหาเชื้อและติดตามดูแลผู้ป่วย การรับมือต่อการแพร่ระบาด ระบบสาธารณสุข การปฏิบัติตามมาตรฐานสากล เป็นต้น
.
โดยประเทศที่อยู่ใน 10 อันดับแรก คือ 1.สหรัฐอเมริกา 2.ออสเตรเลีย 3.ฟินแลนด์ 4. แคนาดา 5.ไทย 6.สโลวาเนีย 7.สหราชอาณาจักร 8. เยอรมนี 9.เกาหลีใต้ และ 10.สวีเดน
.
ซึ่งนายกรัฐมนตรีได้ฝากขอบคุณ บุคลากรด่านหน้า ภาคส่วนต่าง ๆ และคนไทยที่ร่วมมือกันปฏิบัติตามมาตรการป้องกันโรคโควิด–19 ทำให้ประเทศไทยได้รับคำชื่นชมในเรื่องการรับมือการแพร่ระบาดของโรคโควิด-19 สะท้อนถึงประสิทธิภาพของนโยบายด้านสาธารณสุขและการจัดการกับการแพร่ของโรคระบาดที่ปฏิบัติมาอย่างต่อเนื่อง เป็นที่ยอมรับระดับสากล และเป็นอันดับต้น ๆ ของโลก
.
อ่านเพิ่มเติม คลิก https://www.thaigov.go.th/news/contents/details/49320
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/49361