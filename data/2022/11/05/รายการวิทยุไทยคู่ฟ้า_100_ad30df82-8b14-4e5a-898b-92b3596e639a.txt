รัฐบาลไทย-ข่าวทำเนียบรัฐบาล-รพ.สนามราชานุกูล เพื่อผู้ป่วยโควิด-19 ที่เป็นเด็กพิเศษ


วันอังคารที่ 24 สิงหาคม 2564
พิมพ์
รพ.สนามราชานุกูล เพื่อผู้ป่วยโควิด-19 ที่เป็นเด็กพิเศษ
วันอังคารที่ 24 สิงหาคม 2564
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลจัดตั้งโรงพยาบาลสนามราชานุกูล สำหรับดูแลเด็กพิเศษและครอบครัวที่ติดเชื้อโควิด-19 เพื่อให้ผู้ป่วยทุกกลุ่มได้รับการดูแลรักษาอย่างเหมาะสม โดยรับผู้ป่วยที่เป็นเด็กพิเศษอายุ 3-13 ปี พร้อมสมาชิกในครอบครัวที่มีอายุไม่เกิน 60 ปี ที่มีอาการระดับสีเขียว คือ ไม่มีอาการ หรือมีอาการเพียงเล็กน้อย เข้าไปดูแลรักษา โดยจัดสภาพแวดล้อมและบรรยากาศให้ใกล้เคียงกับการดูแลรักษาที่บ้านมากที่สุด เพื่อลดความกดดันและผลกระทบทางอารมณ์ความรู้สึกที่อาจเกิดขึ้นกับเด็ก สำหรับครอบครัวที่มีเด็กพิเศษติดเชื้อโควิด-19 และต้องการเข้ารักษาในโรงพยาบาลสนามราชานุกูล สามารถติดต่อได้ที่หมายเลขโทรศัพท์ 08 4107 8129 โดยแสดงผลตรวจเชื้อจากชุดตรวจ ATK ได้
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/45041