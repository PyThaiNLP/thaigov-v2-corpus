รัฐบาลไทย-ข่าวทำเนียบรัฐบาล-กอช. ร่วมกับ ไปรษณีย์ไทย เพิ่มช่องทางการจำหน่ายสินค้าให้สมาชิกมีรายได้บนเว็บไซต์ Thailand post mart


วันจันทร์ที่ 23 พฤษภาคม 2565
พิมพ์
กอช. ร่วมกับ ไปรษณีย์ไทย เพิ่มช่องทางการจำหน่ายสินค้าให้สมาชิกมีรายได้บนเว็บไซต์ Thailand post mart
กอช. ร่วมกับ บจ.ไปรษณีย์ไทย เพิ่มช่องทางให้สมาชิก กอช.จำหน่ายสินค้าบนเว็บไซต์ Thailand post mart เพื่อส่งเสริมให้เกิดรายได้ไว้ใช้จ่ายในชีวิตประจำวัน และมีเงินออมกับ กอช. ไว้ใช้ยามเกษียณ สมัครเข้าร่วมโครงการลงทะเบียนได้ตั้งแต่วันนี้ – 30 มิ.ย.2565
นางสาวจารุลักษณ์ เรืองสุวรรณ เลขาธิการคณะกรรมการกองทุนการออมแห่งชาติ (กอช.) เปิดเผยว่า  กองทุนการออมแห่งชาติ (กอช.) ร่วมกับ บริษัท ไปรษณีย์ไทย จำกัด ขอเชิญชวนสมาชิก กอช. เข้าร่วมกิจกรรมจำหน่ายสินค้าบนเว็บไซต์ Thailand post mart เป็นอีกหนึ่งช่องทางในการส่งเสริมการขายให้สมาชิก กอช. นอกจากจะมีรายได้เพิ่มขึ้นแล้ว ยังมีเงินออมกับ กอช. ไว้ใช้ยามเกษียณหลังอายุ 60 ปี  เป็นรายเดือน พร้อมรับเงินสมทบเพิ่มจากรัฐตามช่วงอายุ สูงสุด 100% หรือไม่เกิน 1,200 บาทต่อปี ในเดือนถัดไป โดยผู้สนใจเข้าร่วมโครงการจะต้องเป็นสมาชิก กอช. ที่มีอายุระหว่าง 15 – 60 ปี เป็นผู้ประกอบการบุคคลธรรมดาหรือนิติบุคคล หรือมีคุณสมบัติตรงตามเงื่อนไข จะได้รับสิทธิประโยชน์ตามโครงการ สำหรับผู้ที่สนใจสามารถสมัครลงทะเบียนเข้าร่วมได้ตั้งแต่วันนี้ – วันที่ 30 มิถุนายน 2565 สอบถามรายละเอียดเพิ่มเติมได้ที่ กองทุนการออมแห่งชาติ สายด่วนเงินออม โทร. 02-049-9000
“คุณออม  รัฐช่วยออม   คุณได้บำนาญ”

ที่มา : https://www.thaigov.go.th/news/contents/details/54870