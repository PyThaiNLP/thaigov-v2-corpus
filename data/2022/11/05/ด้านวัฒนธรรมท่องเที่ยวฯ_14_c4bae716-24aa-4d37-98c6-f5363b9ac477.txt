รัฐบาลไทย-ข่าวทำเนียบรัฐบาล-นายกรัฐมนตรี เป็นประธานในพิธีมอบรางวัล ประกวดภาพถ่ายโครงการศิลปินร่วมสมัยสู้ภัยโควิดด้วยจิตสำนึก #๒ ในหัวข้อ “บันทึกคนไทย หัวใจไม่เคยท้อ”


วันอังคารที่ 22 มิถุนายน 2564
นายกรัฐมนตรี เป็นประธานในพิธีมอบรางวัล ประกวดภาพถ่ายโครงการศิลปินร่วมสมัยสู้ภัยโควิดด้วยจิตสำนึก #๒ ในหัวข้อ “บันทึกคนไทย หัวใจไม่เคยท้อ”
พิธีมอบรางวัลแก่ผู้ได้รับรางวัลการประกวดภาพถ่ายโครงการศิลปินร่วมสมัยสู้ภัยโควิดด้วยจิตสำนึก #๒ ในหัวข้อ “บันทึกคนไทย หัวใจไม่เคยท้อ”
วันที่ ๒๒ มิถุนายน ๒๕๖๔ เวลา ๐๘.๐๐ น. พลเอกประยุทธ์ จันทร์โอชา นายกรัฐมนตรี เป็นประธานในพิธีมอบรางวัลและกล่าวแสดงความยินดีแก่ผู้ได้รับรางวัลการประกวดภาพถ่ายโครงการศิลปินร่วมสมัยสู้ภัยโควิดด้วยจิตสำนึก #๒ ในหัวข้อ “บันทึกคนไทย หัวใจไม่เคยท้อ” โดยมี นายอิทธิพล คุณปลื้ม รัฐมนตรีว่าการกระทรวงวัฒนธรรม กล่าวรายงานความเป็นมาของโครงการ ทั้งนี้ นางยุพา ทวีวัฒนะกิจบวร ปลัดกระทรวงวัฒนธรรม นางสาววิมลลักษณ์ ชูชาติ ผู้อำนวยการสำนักงานศิลปวัฒนธรรมร่วมสมัย นายดาว วาสิกศิริ นายกสมาคมถ่ายภาพแห่งประเทศไทย ในพระบรมราชูปถัมภ์ และผู้บริหารกระทรวงวัฒนธรรม เข้าร่วม ณ ห้องสีม่วง ตึกไทยคู่ฟ้า ทำเนียบรัฐบาล

ที่มา : https://www.thaigov.go.th/news/contents/details/42960