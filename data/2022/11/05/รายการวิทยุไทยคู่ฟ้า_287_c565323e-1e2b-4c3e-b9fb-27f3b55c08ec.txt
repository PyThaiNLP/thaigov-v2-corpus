รัฐบาลไทย-ข่าวทำเนียบรัฐบาล-เปิดเที่ยวบินปฐมฤกษ์ ซาอุดีอาระเบีย-ไทย ยกระดับความสัมพันธ์


วันพุธที่ 2 มีนาคม 2565
เปิดเที่ยวบินปฐมฤกษ์ ซาอุดีอาระเบีย-ไทย ยกระดับความสัมพันธ์
วันอาทิตย์ที่ 27 กุมภาพันธ์ 2565
ต่อจากนี้ไป ขอเชิญรับฟังไทยคู่ฟ้า ค่ะ
ความคืบหน้าอย่างเป็นรูปธรรมภายหลังการเดินทางเยือนซาอุดีอาระเบียครั้งประวัติศาสตร์ ของพลเอกประยุทธ์ จันทร์โอชา นายกรัฐมนตรี คือการเปิดเที่ยวบินปฐมฤกษ์ของสายการบินซาอุดีอาระเบียบินตรงจากซาอุดีอาระเบียมาประเทศไทยในวันพรุ่งนี้ (28ก.พ.65) โดยรัฐบาลวางแผนส่งเสริมการท่องเที่ยวทั้ง 2 ทาง เช่น นำผู้ประกอบการไทยในอุตสาหกรรมท่องเที่ยวไปนำเสนอสินค้าและบริการท่องเที่ยวไทย คาดว่าจะสามารถดึงดูดนักท่องเที่ยวศักยภาพสูงชาวซาอุดีอาระเบียให้มาเที่ยวเมืองไทยได้ถึง 200,000 คน สร้างรายได้ในปี 2565 ราว 20,000 ล้านบาท และขอขยายเวลาพำนักในประเทศซาอุดีอาระเบียให้แก่นักแสวงบุญชาวไทยที่ไปประกอบพิธีฮัจญ์และพิธีอุมเราะห์ เพื่อยกระดับความสัมพันธ์ระหว่างกันให้แน่นแฟ้นยิ่งขึ้น
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/51938