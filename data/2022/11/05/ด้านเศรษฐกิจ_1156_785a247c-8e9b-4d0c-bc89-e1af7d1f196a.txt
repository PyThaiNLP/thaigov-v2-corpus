รัฐบาลไทย-ข่าวทำเนียบรัฐบาล-กอช.ส่งเสริมช่องทางการจำหน่ายให้สมาชิกร่วมกับธนาคารออมสิน ผ่านโครงการ “ตลาดนัดออนไลน์สไตล์ GSBร่วมกับ กอช.”


วันจันทร์ที่ 4 ตุลาคม 2564
พิมพ์
กอช.ส่งเสริมช่องทางการจำหน่ายให้สมาชิกร่วมกับธนาคารออมสิน ผ่านโครงการ “ตลาดนัดออนไลน์สไตล์ GSBร่วมกับ กอช.”
กองทุนการออมแห่งชาติ (กอช.) ร่วมกับธนาคารออมสิน ส่งเสริมช่องทางการจำหน่ายสินค้าสร้างรายได้ให้กับสมาชิก กอช. ในโครงการ“ตลาดนัดออนไลน์สไตล์ GSB ร่วมกับ กอช.” โดยลงทะเบียนฝากร้านฟรีไม่มีค่าใช้จ่ายสอบถามข้อมูลเพิ่มเติมได้ที่สายด่วนเงินออม โทร.02-049-9000
นางสาวจารุลักษณ์ เรืองสุวรรณ เลขาธิการคณะกรรมการกองทุนการออมแห่งชาติ หรือกอช. เปิดเผยว่ากองทุนการออมแห่งชาติ (กอช.) ร่วมกับธนาคารออมสิน ส่งเสริมช่องทางการจำหน่ายสินค้าและบริการเพิ่มช่องทางออนไลน์ตามวิถีใหม่ (New Normal) ในโครงการ “ตลาดนัดออนไลน์สไตล์ GSB ร่วมกับ กอช.”เพื่อมุ่งเป้าหมายการพัฒนาที่ยั่งยืนช่วยทำการตลาดเพื่อให้เกิดรายได้ ผลักดันให้เกิดผลลัพธ์เชิงบวกที่เป็นรูปธรรมแก่สังคม ให้ผู้ประกอบการรายย่อย (พ่อค้า แม่ค้า) และวิสาหกิจชุมชน พร้อมส่งเสริมช่องทางการขายสินค้าให้แก่สมาชิก กอช. เพิ่มช่องทางประชาสัมพันธ์ร้านค้าออนไลน์ผ่านเฟซบุ๊กของทั้งสองหน่วยงานช่วยยกระดับรายได้และมีเงินออมมากขึ้น สนับสนุนการพัฒนาเศรษฐกิจฐานรากของประเทศทั้งนี้สมาชิก กอช. ที่สนใจเข้าร่วมโครงการ สามารถลงทะเบียนได้ที่เฟซบุ๊ก กอช. โดยสแกนคิวอาร์โค้ด กรอกข้อมูล พร้อมภาพสินค้าประกอบให้ครบถ้วนสอบถามข้อมูลเพิ่มเติม สายด่วนเงินออม โทร. 02-049-9000
“คุณออม  รัฐช่วยออม  คุณได้บำนาญ”

ที่มา : https://www.thaigov.go.th/news/contents/details/46527