รัฐบาลไทย-ข่าวทำเนียบรัฐบาล-นายกฯ ห่วงคนไทยถูกหลอกไปทำงานกัมพูชา กำชับเจ้าหน้าที่เร่งจับแก๊งมิจฉาชีพค้ามนุษย์มาดำเนินคดี


วันพฤหัสบดีที่ 3 มีนาคม 2565
นายกฯ ห่วงคนไทยถูกหลอกไปทำงานกัมพูชา กำชับเจ้าหน้าที่เร่งจับแก๊งมิจฉาชีพค้ามนุษย์มาดำเนินคดี
.....
พล.อ.ประยุทธ์ จันทร์โอชา นายกรัฐมนตรี และ รมว.กลาโหม ติดตามการช่วยเหลือคนไทย 56 คน ที่ถูกหลอกให้ไปทำงานในกัมพูชากลับมาประเทศไทยได้อย่างปลอดภัย ซึ่งเป็นการช่วยเหลือรอบที่ 9 รวมคนไทยที่ได้รับการช่วยเหลือแล้ว 583 คน พร้อมกำชับให้เจ้าหน้าที่สอบสวนข้อเท็จจริง ผู้ตกเป็นเหยื่อขบวนการขอให้ช่วยเหลืออย่างเต็มที่ พร้อมกับบันทึกประวัติไว้อย่างละเอียดมอบหมายให้ส่วนราชการในพื้นที่คอยเฝ้าระวัง เพื่อความปลอดภัย และไม่ให้ถูกหลอกเป็นเหยื่ออีก
.
รวมทั้งให้ติดตามกลุ่ม แก๊ง กระบวนการที่มีพฤติกรรมหลอกลวงคนไปค้ามนุษย์ หรือแรงงานทาสในต่างประเทศ หากมีหลักฐานให้ขยายผล จับกุม ดำเนินคดีอย่างเด็ดขาด และขอให้ประชาชนอย่าหลงเชื่อคำชักชวนให้ไปทำงานต่างประเทศ ที่มีข้อเสนอให้ค่าตอบแทนสูง ขอให้ตรวจสอบข้อมูลอย่างละเอียดก่อนตัดสินใจ พร้อมกับเน้นย้ำเรื่องการสอบสวนหากพบเจ้าหน้าที่ของรัฐเข้าไปเกี่ยวข้อง ขอให้ดำเนินคดีให้ถึงที่สุด
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/52162