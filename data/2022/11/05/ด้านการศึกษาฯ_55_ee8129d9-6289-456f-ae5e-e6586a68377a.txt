รัฐบาลไทย-ข่าวทำเนียบรัฐบาล-ดีอีเอส ร่วม GC-ASP: Walk into ICT Industry เพิ่มทักษะและพัฒนากำลังคนด้านดิจิทัลในประเทศไทย


วันพุธที่ 27 เมษายน 2565
ดีอีเอส ร่วม GC-ASP: Walk into ICT Industry เพิ่มทักษะและพัฒนากำลังคนด้านดิจิทัลในประเทศไทย
ดีอีเอส ร่วม GC-ASP: Walk into ICT Industry เพิ่มทักษะและพัฒนากำลังคนด้านดิจิทัลในประเทศไทย
เมื่อวันที่ 27 เมษายน 2565 นายณัฐพล ณัฏฐสมบูรณ์ รองปลัดกระทรวงดิจิทัลเพื่อเศรษฐกิจและสังคม ได้เข้าร่วมกล่าวในพิธีเปิดงาน GC-ASP: Walk into ICT Industry โดยการจัดงานดังกล่าวเป็นความร่วมมือระหว่าง บริษัท หัวเว่ยเทคโนโลยี่ (ประเทศไทย) และสหภาพโทรคมนาคมระหว่างประเทศ (ITU)  เพื่อจัดฝึกอบรมให้กับเยาวชนของประเทศไทยซึ่งเป็นเยาวชนระดับอุดมศึกษาจากในกรุงเทพฯ และมหาวิทยาลัยสงขลานครินทร์ เพื่อฝึกทักษะด้านดิจิทัลและได้รับโอกาสในการเรียนรู้ ฝึกฝน และแลกเปลี่ยนความสนใจของตนเองเกี่ยวกับการประกอบอาชีพในด้าน ICT และเทคโนโลยีดิจิทัล
รองปลัดกระทรวงฯ ได้กล่าวยินดีและขอบคุณ บริษัท หัวเว่ยเทคโนโลยี่ (ประเทศไทย) และ ITU ที่จัดงานดังกล่าวและเห็นความสำคัญของการพัฒนากำลังคนด้านดิจิทัลในประเทศไทย โดยเฉพาะเยาวชน ที่จะเป็นกำลังสำคัญในการพัฒนาเศรษฐกิจดิจิทัลและขับเคลื่อนสังคมในอนาคต ทั้งนี้ กระทรวงฯ ได้มีการดำเนินโครงการต่างๆ อาทิ Coding Thailand เพื่อพัฒนาทักษะเยาวชนไทยเพื่อรองรับและปรับตัวสู่ยุคดิจิทัล
สำหรับงาน GC-ASP: Walk into ICT Industry จัดขึ้นระหว่างวันที่ 26 – 27 เมษายน 2565 ณ สำนักงานหัวเว่ย อาคาร G Tower Rama 9 กรุงเทพฯ  ในรูปแบบ Hybrid มีกิจกรรมต่าง ๆ อาทิ การเสวนาของผู้เชี่ยวชาญด้าน ICT นิทรรศการ และการฝึกอบรม
*********************

ที่มา : https://www.thaigov.go.th/news/contents/details/54002