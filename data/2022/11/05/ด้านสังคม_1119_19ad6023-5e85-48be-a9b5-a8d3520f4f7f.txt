รัฐบาลไทย-ข่าวทำเนียบรัฐบาล-ปลัดดีอีเอส ร่วมงานอำลาตำแหน่งของนางสาวอารีวรรณ ฮาวรังษี อดีตเลขาธิการ APT เป็นคนไทยที่ได้รับคัดเลือกจากประเทศสมาชิก 2 สมัย


วันพฤหัสบดีที่ 20 มกราคม 2565
ปลัดดีอีเอส ร่วมงานอำลาตำแหน่งของนางสาวอารีวรรณ ฮาวรังษี อดีตเลขาธิการ APT เป็นคนไทยที่ได้รับคัดเลือกจากประเทศสมาชิก 2 สมัย
ปลัดดีอีเอส ร่วมงานอำลาตำแหน่งของนางสาวอารีวรรณ ฮาวรังษี อดีตเลขาธิการ APT เป็นคนไทยที่ได้รับคัดเลือกจากประเทศสมาชิก 2 สมัย
เมื่อวันที่ 20 มกราคม 2565 นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม ได้เข้าร่วมงานเลี้ยงอำลาตำแหน่งของ นางสาวอารีวรรณ ฮาวรังษี อดีตเลขาธิการ องค์การโทรคมนาคมแห่งเอเชียและแปซิฟิก (Asia Pacific Telecommunity : APT)  และร่วมกล่าวถ้อยแถลง ณ สำนักงานใหญ่ APT กรุงเทพฯ ซึ่งจัดโดย Mr. Masanori Kondo เลขาธิการ APT โดยมีผู้แทนจากองค์การระหว่างประเทศด้านโทรคมนาคมและการสื่อสารเข้าร่วม ประกอบด้วย สำนักงานภูมิภาคเอเชียและแปซิฟิกของสหภาพโทรคมนาคมระหว่างประเทศ (International Telecommunication Union (ITU) Regional Office) สหภาพไปรษณีย์แห่งเอเชียและแปซิฟิก (Asian-Pacific Postal Union : APPU) สำนักงาน กสทช. กระทรวงดิจิทัลเพื่อเศรษฐกิจและสังคม และเจ้าหน้าที่ของ APT
นางสาวอารีวรรณ ฮาวรังษี เคยดำรงตำแหน่งรองปลัดกระทรวงเทคโนโลยีสารสนเทศและการสื่อสาร และต่อมาได้รับเลือกตั้งจากประเทศสมาชิก APT ให้ดำรงตำแหน่งเลขาธิการ APT ติดต่อกัน 2 สมัย ตั้งแต่ปี พ.ศ. 2557 – 2563 โดยนางสาวอารีวรรณฯ ถือได้ว่าเป็นคนไทยคนที่สองที่ได้รับเลือกตั้งให้ทำหน้าที่เลขาธิการของ APT
************************

ที่มา : https://www.thaigov.go.th/news/contents/details/50730