รัฐบาลไทย-ข่าวทำเนียบรัฐบาล-เครือข่ายเยาวชนลดปัจจัยเสี่ยง ยื่นหนังถือถึง รัฐมนตรีว่าการกระทรวงยุติธรรม เพิ่มข้อห้ามใช้พืชกระท่อมกับเยาวชน ๒๐ ปี ห้ามดื่มน้ำท่อมในสถานศึกษา ควบคุมการโฆษณาให้เข้มข้น เร่งให้ความร


วันพฤหัสบดีที่ 23 กันยายน 2564
พิมพ์
เครือข่ายเยาวชนลดปัจจัยเสี่ยง ยื่นหนังถือถึง รัฐมนตรีว่าการกระทรวงยุติธรรม เพิ่มข้อห้ามใช้พืชกระท่อมกับเยาวชน ๒๐ ปี ห้ามดื่มน้ำท่อมในสถานศึกษา ควบคุมการโฆษณาให้เข้มข้น เร่งให้ความร
เครือข่ายเยาวชนลดปัจจัยเสี่ยง ยื่นหนังถือถึง รัฐมนตรีว่าการกระทรวงยุติธรรม เพิ่มข้อห้ามใช้พืชกระท่อมกับเยาวชน ๒๐ ปี ห้ามดื่มน้ำท่อมในสถานศึกษา ควบคุมการโฆษณาให้เข้มข้น เร่งให้ความรู้กับประชาชน
ในวันพฤหัสบดีที่ ๒๓ กันยายน ๒๕๖๔ เวลา ๐๙.๒๐ น. ณ สำนักงาน ป.ป.ส. ดินแดง กรุงเทพฯ นายสมศักดิ์ เทพสุทิน รัฐมนตรีว่าการกระทรวงยุติธรรม พร้อมด้วย นายวิชัย ไชยมงคล เลขาธิการ ป.ป.ส. นายจักรพันธ์ พรนิมิตร นายประสิทธิ์ มะหะหมัด น.ส.พัชรินทร์ ซําศิริพงษ์ น.ส.กานต์กนิษฐ์ แห้วสันตติ ส.ส.กทม. พรรคพลังประชารัฐ รับหนังสือจากเครือข่ายเยาวชนลดปัจจัยเสี่ยง และกลุ่มภาคีเครือข่ายเยาวชน
ตัวแทนเครือข่ายเยาวชน กล่าวว่า การปลดล็อกพืชกระท่อมทางเครือข่ายเห็นด้วย ที่จะสามารถนำไปปลูกและใช้ตามวิถีชีวิตปกติ ทำให้เรื่องของเศรษฐกิจมีความคึกคัก สามารถนำไปใช้ทำเป็นยารักษาโรคได้ แต่ทางเครือข่ายมีข้อกังวลเกี่ยวกับการปกป้องเด็กและเยาวชนในการเข้าถึง โดยเฉพาะเรื่องของน้ำต้มใบกระท่อม และการนำมาผสมกับสารเสพติด หรือ ๔x๑๐๐ ซึ่งแม้ในการร่างกฎหมายลูกจะมีข้อกำหนดต่างไว้แล้ว แต่คิดว่าอาจจะยังไม่เพียงพอ ทางเครือข่ายจึงมีข้อเสนอ คือ ขอให้ปรับข้อห้ามการขายและใช้ใบกระท่อม จากเดิมที่ห้ามเยาวชนอายุต่ำกว่า ๑๘ ปี เพิ่มเป็นอายุ ๒๐ ปี ให้กำหนดห้ามการดื่มน้ำต้มใบกระท่อมในสถานศึกษา จากเดิมที่กำหนดแค่ห้ามซื้อขาย และขอให้ควบคุมการโฆษณาน้ำต้มและผลิตภัณฑ์ต่างๆ รวมทั้งการเร่งให้ความรู้ความเข้าใจกับประชาชนอย่างเร่งด่วน
นายสมศักดิ์ กล่าวว่า ขอบคุณทางเครือข่ายที่มาเสนอแนะความเห็น ขณะนี้ร่าง พ.ร.บ.พืชกระท่อม ผ่านการพิจารณาของสภาผู้แทนราษฎรไปแล้ว อยู่ในชั้นการพิจารณาของวุฒิสภา ซึ่งสภาผู้แทนราษฎรได้มีการปรับร่างให้สอดคล้องกับสภาพสังคม ซึ่งการปลดล็อกพืชกระท่อมเป็นประโยชน์ต่อเกษตรกรอย่างมาก โดยข้อเสนอต่างๆเหล่านี้ตนขอรับไว้ แต่ทางเครือข่ายอาจจะต้องไปยื่นกับทางวุฒิสภาด้วย

ที่มา : https://www.thaigov.go.th/news/contents/details/46123