รัฐบาลไทย-ข่าวทำเนียบรัฐบาล-ธพว. ยกขบวน 8 กิจกรรมพัฒนาสุดปัง ตลอดเดือน ก.ค.65 เสริมแกร่งเอสเอ็มอีไทย ขยายตลาด สู่ความสำเร็จอย่างยั่งยืน


วันอังคารที่ 28 มิถุนายน 2565
พิมพ์
ธพว. ยกขบวน 8 กิจกรรมพัฒนาสุดปัง ตลอดเดือน ก.ค.65 เสริมแกร่งเอสเอ็มอีไทย ขยายตลาด สู่ความสำเร็จอย่างยั่งยืน
ธพว. เดินหน้ายกระดับพัฒนาเอสเอ็มอีไทย ผ่านกระบวนการเติมความรู้ เสริมแกร่งการผลิต จับคู่ธุรกิจ เพิ่มช่องทางการขาย ขยายตลาดสู่โลกออนไลน์ สร้างยอดขาย ด้วยกิจกรรมพัฒนาผู้ประกอบการเอสเอ็มอี ตลอดเดือนกรกฎาคม 2565
นายโมกุล โปษยะพิสิษฐ์ รองกรรมการผู้จัดการ ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank เปิดเผยว่า ธพว. เดินหน้ายกระดับพัฒนาเอสเอ็มอีไทย ผ่านกระบวนการเติมความรู้ เสริมแกร่งการผลิต จับคู่ธุรกิจ เพิ่มช่องทางการขาย ขยายตลาดสู่โลกออนไลน์ สร้างยอดขาย ด้วยกิจกรรมพัฒนาผู้ประกอบการเอสเอ็มอี ตลอดเดือนกรกฎาคม 2565 ประกอบด้วย 4 กิจกรรมออนไลน์ (ONLINE) และ 4 กิจกรรมออนไซต์ (ONSITE) ได้แก่
กิจกรรมออนไลน์
1. โครงการ “SME D Coach” อบรมเสริมแกร่งด้านการผลิต “การลดต้นทุน สร้างผลกำไร” โดย ผศ.ดร.อนุชา วัฒนาภา ภาควิชาครุศาสตร์อุตสาหการ มหาวิทยาลัยเทคโนโลยีพระจอมเกล้าธนบุรี วันที่ 1 ก.ค.65 ตั้งแต่เวลา 10.00-12.00 น.
2. หลักสูตร “SME Digital Market ครบเครื่อง คู่คิด การตลาดดิจิทัล” รุ่นที่ 3, รุ่นที่ 4 ตั้งแต่วันที่ 1 ก.ค.65 เวลา 09.30-12.30 น.
3. โครงการ “Thai SME-GP รัฐพร้อมซื้อ SME พร้อมขาย” สร้างโอกาสเจาะขุมทรัพย์ใหญ่ในตลาดจัดซื้อจัดจ้างภาครัฐ มูลค่ามากกว่า 1.3 ล้านล้านบาท เปิดสมัครจนถึงวันที่ 31 ก.ค.65
4. “E-learning SME D Academy” เติมองค์ความรู้ ขยายตลาด ยกระดับกิจการ ตลอดเดือน ก.ค.65
กิจกรรมออนไซต์
5. โครงการ “เติมทุนเอสเอ็มอีไทย ติดเครื่องธุรกิจ” จัด Focus Group ทั่วประเทศ พาเข้าถึงแหล่งทุน ตลอดเดือน ก.ค.65
6. กิจกรรม “จับคู่เจรจาธุรกิจ Business Matching” สำหรับลูกค้า ธพว. ภายในงาน Smart SME Expo 2022 วันที่ 7-10 ก.ค.65 พบคู่ค้าช่วยคุณขยายตลาดทั้งในและต่างประเทศ ณ  ฮอลล์ 7-8 อิมแพคเมืองทองธานี
7. โครงการ “ธพว. พบผู้ประกอบการ SMEs กลุ่มธุรกิจการท่องเที่ยว จ.นครสวรรค์ อุทัยธานี ชัยนาท” วันที่ 21 ก.ค.65 เวลา 13.00-16.30 น. ณ โรงแรมโฟทูซี เดอะชิค โฮเต็ล จ.นครสวรรค์
8. ตลาดสุดยอดเอสเอ็มอี “SME D Market ครั้งที่ 4” คัดสรรของดี โปรเด็ด มาไว้ในงานเดียว วันที่ 25-26 ก.ค.65 เวลา 08.00-15.00 น. ชั้น 1 อาคาร SME Bank Tower (สำนักงานใหญ่)
ทั้งนี้ ทุกกิจกรรมเข้าร่วมได้ฟรี! สมัครและสอบถามรายละเอียดเพิ่มเติมได้ที่ ฝ่ายพัฒนาและสนับสนุนผู้ประกอบการ โทร.02-265-3775 , 02-265-4100 หรือ Call Center 1357

ที่มา : https://www.thaigov.go.th/news/contents/details/56235