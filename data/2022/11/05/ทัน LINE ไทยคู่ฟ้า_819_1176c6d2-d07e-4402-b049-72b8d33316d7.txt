รัฐบาลไทย-ข่าวทำเนียบรัฐบาล-คืบหน้า! นายกฯ ยินดี สัมพันธ์ “ไทย - อินเดีย” แน่นแฟ้น สร้าง Travel Bubble กระตุ้นท่องเที่ยว ลงนาม Mini FTA ส่งเสริมการค้าระหว่างกัน


วันพฤหัสบดีที่ 21 เมษายน 2565
คืบหน้า! นายกฯ ยินดี สัมพันธ์ “ไทย - อินเดีย” แน่นแฟ้น สร้าง Travel Bubble กระตุ้นท่องเที่ยว ลงนาม Mini FTA ส่งเสริมการค้าระหว่างกัน
.....
พล.อ.ประยุทธ์ จันทร์โอชา นายกรัฐมนตรี และ รมว.กห. พอใจแผนงาน Air Travel Bubble ระหว่างไทย-อินเดีย เนื่องจากในปี 2562 ก่อนการแพร่ระบาดของโควิด-19 นักท่องเที่ยวจากอินเดียเดินทางเข้าไทยสูงกว่า 1.99 ล้านคน สร้างรายได้กว่า 86,372 ล้านบาท แสดงถึงศักยภาพการบริโภคที่เติบโตสูงของตลาดอินเดีย จึงเป็นโอกาสของไทยในการกระตุ้นเศรษฐกิจผ่านการฟื้นคืนตลาดท่องเที่ยวอินเดีย โดยจะเดินหน้าส่งเสริมการขาย มอบสิทธิประโยชน์ในการเดินทาง รวมถึงวางกลยุทธ์และดำเนินงานรองรับการเดินทางของนักท่องเที่ยวชาวอินเดียให้มีประสิทธิภาพและครอบคลุมทุกมิติ
.
นายกฯ ยังยินดีต่อการลงนามการค้า Mini FTA ระหว่างไทย กับรัฐเตลังคานาของอินเดีย ซึ่งจะทำให้ผู้ประกอบการไทย ได้รับสิทธิประโยชน์และการอำนวยความสะดวกในการลงทุน และการสร้างธุรกิจให้เติบโตในรัฐเตลังคานา รวมถึงได้มีการเชื่อมโยงแพลตฟอร์มการค้าสำคัญอย่าง Thaitrade.com ของไทย กับ Telangana State GlobalLinker ของรัฐเตลังคานา ด้วย
.
อ่านเพิ่มเติม คลิก >> https://www.thaigov.go.th/news/contents/details/53734
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/53769