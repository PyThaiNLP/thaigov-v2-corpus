รัฐบาลไทย-ข่าวทำเนียบรัฐบาล-​“รัฐวิสาหกิจเบิกจ่ายงบลงทุนปี 2565 สูงกว่าเป้าหมายอย่างต่อเนื่อง”


วันพุธที่ 27 เมษายน 2565
พิมพ์
​“รัฐวิสาหกิจเบิกจ่ายงบลงทุนปี 2565 สูงกว่าเป้าหมายอย่างต่อเนื่อง”
การเบิกจ่ายงบลงทุนของรัฐวิสาหกิจ 43 แห่ง ที่ สคร. กำกับดูแลโดยตรง สำหรับปี 2565 รัฐวิสาหกิจมีผลการเบิกจ่ายงบลงทุนสะสม ณ สิ้นเดือนมีนาคม 2565 สูงกว่าเป้าหมาย โดยสามารถเบิกจ่ายได้ 82,845 ล้านบาท หรือคิดเป็นร้อยละ 125 ของแผนการเบิกจ่ายสะสม
นางปานทิพย์ ศรีพิมล ผู้อำนวยการสำนักงานคณะกรรมการนโยบายรัฐวิสาหกิจ (สคร.) เปิดเผยว่า การเบิกจ่ายงบลงทุนของรัฐวิสาหกิจ 43 แห่ง ที่ สคร. กำกับดูแลโดยตรง สำหรับปี 2565 รัฐวิสาหกิจมีผลการเบิกจ่ายงบลงทุนสะสม ณ สิ้นเดือนมีนาคม 2565 สูงกว่าเป้าหมาย โดยสามารถเบิกจ่ายได้ 82,845 ล้านบาท หรือคิดเป็นร้อยละ 125 ของแผนการเบิกจ่ายสะสม ประกอบด้วยการเบิกจ่ายงบลงทุนของรัฐวิสาหกิจระบบปีงบประมาณ (ตั้งแต่เดือนตุลาคม 2564 – เดือนมีนาคม 2565) 34 แห่ง จำนวน 50,702 ล้านบาท หรือคิดเป็นร้อยละ 140 ของแผนเบิกจ่ายสะสม และรัฐวิสาหกิจระบบปีปฏิทิน (ตั้งแต่เดือนมกราคม 2565 - เดือนมีนาคม 2565) 9 แห่ง จำนวน 32,143 ล้านบาท หรือคิดเป็นร้อยละ 107 ของแผนเบิกจ่ายสะสม
ผลการเบิกจ่ายงบลงทุนของรัฐวิสาหกิจประจำปี 2565
ณ สิ้นเดือนมีนาคม 2565
หน่วย : ล้านบาท
รัฐวิสาหกิจ
กรอบลงทุนทั้งปี
แผนเบิกจ่ายสะสม
ผลเบิกจ่ายสะสม % เบิกจ่ายสะสม/
แผนเบิกจ่ายสะสม
ปีงบประมาณ (ต.ค. 64 – มี.ค. 65)
จำนวน 34 แห่ง  152,976 36,146 50,702 140%
ปีปฏิทิน (ม.ค. 65 – มี.ค. 65)
จำนวน 9 แห่ง  181,653 30,098 32,143 107%
รวม 43 แห่ง 334,629 66,244 82,845 125%
นางสาวปิยวรรณ ล่ามกิจจา ที่ปรึกษาด้านพัฒนารัฐวิสาหกิจ กล่าวเพิ่มเติมว่า ณ เดือนมีนาคม 2565 โครงการลงทุนขนาดใหญ่หลายโครงการสามารถเบิกจ่ายสูงกว่าแผน อาทิ โครงการก่อสร้างรถไฟ สายเด่นชัย - เชียงราย – เชียงของ โครงการระบบรถไฟฟ้าชานเมือง (สายสีแดง) และโครงการก่อสร้างรถไฟ สายบ้านไผ่ - มหาสารคาม - ร้อยเอ็ด - มุกดาหาร – นครพนม ของการรถไฟแห่งประเทศไทย และโครงการก่อสร้างปรับปรุงขยายประปาของการประปาส่วนภูมิภาคนางปานทิพย์ ศรีพิมล ผู้อำนวยการ สคร. กล่าวสรุปว่า ในเดือนมีนาคม 2565 ภาพรวมของรัฐวิสาหกิจสามารถเบิกจ่ายงบลงทุนได้สูงกว่าแผน และกระทรวงการคลังโดย สคร. จะยังคงติดตามการเบิกจ่ายงบลงทุนของรัฐวิสาหกิจอย่างใกล้ชิด เพื่อให้การลงทุนของรัฐวิสาหกิจเป็นไปตามเป้าหมายและช่วยในการกระตุ้นเศรษฐกิจของประเทศต่อไป

ที่มา : https://www.thaigov.go.th/news/contents/details/53967