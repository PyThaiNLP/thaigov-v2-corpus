รัฐบาลไทย-ข่าวทำเนียบรัฐบาล-กรมทางหลวง รายงานสถานการณ์อุทกภัยบนทางหลวงวันที่ 2 ตุลาคม 2564


วันเสาร์ที่ 2 ตุลาคม 2564
กรมทางหลวง รายงานสถานการณ์อุทกภัยบนทางหลวงวันที่ 2 ตุลาคม 2564
พบทางหลวงถูกน้ำท่วม ดินสไลด์ 16 จังหวัด การจราจรผ่านไม่ได้ 39 แห่ง
นายสราวุธ ทรงศิวิไล อธิบดีกรมทางหลวง กระทรวงคมนาคม เปิดเผยว่า ตามที่ นายศักดิ์สยาม ชิดชอบ รัฐมนตรีว่าการกระทรวงคมนาคม มอบให้หน่วยงานในสังกัด เตรียมพร้อมรับมือสถานการณ์อุทกภัยอย่างใกล้ชิด และบรรเทาความเดือดร้อนให้กับประชาชนอย่างทันท่วงที พร้อมติดตามข้อมูลปริมาณและทิศทางน้ำอย่างใกล้ชิดตลอด 24 ชั่วโมง เพื่อตรวจสอบเส้นทางการสัญจรที่จะได้รับผลกระทบ รวมทั้งวางแผนการดำเนินงานและการบริหารจัดการ การจัดหาเส้นทางเลี่ยง และประชาสัมพันธ์ข้อมูลให้ประชาชนทราบล่วงหน้า เพื่อผู้ใช้เส้นทางสามารถเดินทางได้อย่างปลอดภัย นั้น
ทั้งนี้ จึงได้สั่งการให้โดยหน่วยงานในสังกัดลงพื้นที่อย่างต่อเนื่อง พร้อมดำเนินการตามแผนป้องกันสาธารณภัยอย่างเคร่งครัด และมีประสิทธิภาพ รวมทั้งเฝ้าระวังตลอด 24 ชั่วโมง โดยกรณีที่น้ำท่วมสูงได้ดำเนินการติดตั้งป้ายเตือนพร้อมเร่งระบายน้ำ กรณีถนนหรือสะพานขาด ชำรุด ได้เร่งติดตั้งสะพานเบลีย์เชื่อมทาง สำหรับกรณีดินไหล่เขาข้างทาง สไลด์ ได้นำเครื่องจักรเขาเกลี่ยดินออกจากเส้นทาง พร้อมวางแท่งแบริเออร์ กระสอบทราย และกำแพงดินเพื่อชะลอน้ำ และจัดทำแผนที่ทางเลี่ยงเส้นทางที่ได้รับผลกระทบ นอกจากนี้กรมทางหลวง (ทล.) ยังได้ช่วยขนย้ายประชาชนและสิ่งของไปยังพื้นที่ปลอดภัย แจกจ่ายอาหารเครื่องอุปโภคบริโภค และช่วยล้างทำความสะอาดเก็บกวาดบ้านเรือนเพื่อเป็นการบรรเทาทุกข์ให้ประชาชนในพื้นที่น้ำลด
สำหรับสถานการณ์ประจำวันที่ 2 ตุลาคม 2564  เวลา 13.00 น. พบทางหลวงถูกน้ำท่วม ดินสไลด์ และสะพานชำรุด จำนวน 16 จังหวัด  ( 58 สายทาง 112 แห่ง) โดยการจราจรผ่านไม่ได้ 39 แห่ง ดังนี้
1. จังหวัดชัยภูมิ (การจราจรผ่านไม่ได้ 3 แห่ง)
- ทล.201 บ้านลี่ - สี่แยกโรงต้ม ช่วง กม. ที่ 115+800 - 125+000 ระดับน้ำสูง 30 ซม.
- ทล.2179 จัตุรัส - บำเหน็จณรงค์ ช่วง กม. ที่ 0+225 - 0+250 น้ำกัดเซาะคอสะพาน
- ทล.225 หนองบัวระเหว - ชัยภูมิ ช่วง กม. ที่ 236+950 น้ำกัดเซาะคอสะพาน
2. จังหวัดขอนแก่น (การจราจรผ่านไม่ได้ 1 แห่ง)
- ทล.2065 พล - ลำชี ช่วง กม. ที่ 33+000 - 34+500 ระดับน้ำสูง 20 ซม.
3. จังหวัดนนทบุรี (การจราจรผ่านไม่ได้ 2 แห่ง)
- ทล.302 สะพานพระนั่งเกล้า - ต่างระดับบางใหญ่ ช่วง กม. ที่ 16+950 ระดับน้ำสูง 20 - 25 ซม. ใช้จุดกลับรถต่างระดับบางใหญ่ที่ กม. 18+500 แทนแทน
- ทล.302 สะพานพระนั่งเกล้า - ต่างระดับบางใหญ่ ช่วง กม. ที่ 17+000 ระดับน้ำสูง 20 - 25 ซม. ใช้จุดกลับรถใต้สะพานคลองบางไผ่ที่ กม. 16+600 ทดแทน
4. จังหวัดสระบุรี (การจราจรผ่านไม่ได้ 2 แห่ง)
- ทล.1 หนองแค - หินกอง ช่วง กม. ที่ 85+143 (ทางลอดใต้สะพานระพีพัฒน์ทั้ง 2 ฝั่ง) ระดับน้ำสูง 40 ซม.
- ทล.3020 พระพุทธบาท - หนองโคน ช่วง กม. ที่ 7+301 คอสะพานหนองโคนถูกน้ำกัดเซาะชำรุด
5. จังหวัดอ่างทอง (การจราจรผ่านไม่ได้ 4 แห่ง)
- ทล.33 นาคู - ป่าโมก ช่วง กม. ที่ 36+000 - 36+200 (จุดกลับรถใต้สะพานฝั่งป่าโมก) ระดับน้ำสูง 40 ซม.
- ทล.32 นครหลวง - อ่างทอง ช่วง กม. ที่ 32+607 (จุดกลับรถคลองกะท่อ) ระดับน้ำสูง 135 ซม.
- ทล.32 นครหลวง - อ่างทอง ช่วง กม. ที่ 39+843 (จุดกลับรถวัดดอกไม้) ระดับน้ำสูง 55 ซม.
- ทล.32 นครหลวง - อ่างทอง ช่วง กม. ที่ 43+719 (จุดกลับรถหลวงปู่ทวด) ระดับน้ำสูง 75 ซม.
6. จังหวัดสุโขทัย (การจราจรผ่านไม่ได้ 4 แห่ง)
- ทล.12 ตอนเมืองเก่า - สุโขทัย ช่วงกม. ที่ 168+200 - 171+002 ด้านซ้ายทาง ระดับน้ำสูง 25 ซม. การจราจรผ่านไม่ได้ เดินทางจากตากไปพิษณุโลกให้ใช้ทางเลี่ยง ทล.12 ที่ กม. 163+543 แยกบ้านนาเลี้ยวทาง 1272 แทน
- ทล.101 คลองโพธิ์ - ท่าช้าง ช่วง กม. ที่ 79+969 - 82+200 ระดับน้ำสูง 20 ซม.
- ทล.125 แจกัน - บ้านสวน ช่วง กม. ที่ 14+450 - 19+400 ด้านซ้ายทาง ระดับน้ำสูง 15 ซม.
- ทล.1347 วัดโคก - สระบัว ช่วง กม. ที่ 0+000 - 5+284 เป็นช่วง ๆ ระดับน้ำสูง 10 ซม.
7. จังหวัดลพบุรี (การจราจรผ่านไม่ได้ 6 แห่ง)
- ทล.205 คลองห้วยไผ่ - เทศบาลลำนารายณ์ ช่วง กม. ที่ 68+000 - 71+000 ระดับน้ำสูง 40 ซม. เดินทางไปลพบุรีใช้ ทล.2 หรือ ทล.21 แทน
- ทล.205 เทศบาลลำนารายณ์ - ช่องสำราญ ช่วง กม. ที่ 80+700 - 81+200 ระดับน้ำสูง 60 ซม.
- ทล.2243 บัวชุม - สี่แยกบัวชุม ช่วง กม. ที่ 0+340 สะพานทรุดตัว
- ทล.2243 บัวชุม - สี่แยกบัวชุม ช่วง กม. ที่ 0+800 - 2+500 ระดับน้ำสูง 50 ซม.
- ทล.2243 บัวชุม - สี่แยกบัวชุม ช่วง กม. ที่ 1+400 ทางขาด ระดับน้ำสูง 40 ซม. ทางขาดใช้ทางเลี่ยงเข้าหมู่บ้านแทน
- ทล.3024 บ้านหมี่ - เขาช่องลม ช่วง กม. ที่ 7+300 - 13+300 ระดับน้ำสูง 150 ซม.
8. จังหวัดกำแพงเพชร (การจราจรผ่านไม่ได้ 7 แห่ง)
- ทล.1 ตอนโนนปอแดง - ปากดง ช่วง กม. ที่ 419+036 (จุดกลับรถคลองพะยอม) ระดับน้ำสูง 200 ซม.
- ทล.1 ตอนโนนปอแดง - ปากดง ช่วง กม. ที่ 432+030 (จุดกลับรถคลองสุวรรณ) ระดับน้ำสูง 150 ซม.
- ทล.1 ตอนโนนปอแดง - ปากดง ช่วง กม. ที่ 431+701 (จุดกลับรถคลองสุวรรณ) ระดับน้ำสูง 70 ซม.
- ทล.1117 คลองแม่ลาย - อุ้มผาง ช่วง กม. ที่ 432+030 ดินสไลด์
- ทล.1117 คลองแม่ลาย - อุ้มผาง ช่วง กม. ที่ 87+415 ดินสไลด์
- ทล.1117 คลองแม่ลาย - อุ้มผาง ช่วง กม. ที่ 83+220 ดินสไลด์
- ทล.1117 คลองแม่ลาย - อุ้มผาง ช่วง กม. ที่ 89+100 ดินสไลด์
9. จังหวัดพระนครศรีอยุธยา (การจราจรผ่านไม่ได้ 3 แห่ง)
- ทล.347 บางกระสั้น - บางปะหัน ช่วง กม. ที่ 40+860 (จุดกลับรถใต้สะพานข้ามแม่น้ำเจ้าพระยา) ระดับน้ำสูง 40 ซม.
- ทล.3263 อยุธยา - ไผ่กองดิน ช่วง กม. ที่ 10+940 (จุดกลับรถใต้สะพานสีกุก) ระดับน้ำสูง 155 ซม.
- ทล.3263 อยุธยา - ไผ่กองดิน ช่วง กม. ที่ 11+100 (จุดกลับรถใต้สะพานสีกุก) ระดับน้ำสูง 155 ซม.
10. จังหวัดสุพรรณบุรี (การจราจรผ่านไม่ได้ 2 แห่ง)
- ทล.33 สุพรรณบุรี - นาคู ช่วง กม. ที่ 9+886 สะพานคลองทับน้ำ ระดับน้ำสูง 55 ซม.
- ทล.340 สาลี - สุพรรณบุรี ช่วง กม. ที่ 59+674 สะพานศาลเจ้าแม่ทับทิม  ระดับน้ำสูง 100 ซม.
11. จังหวัดนครสวรรค์ (การจราจรผ่านไม่ได้ 2 แห่ง)
- ทล.1 บ้านหว้า - วังไผ่ ช่วง กม. ที่ 339+600 ใต้สะพานเดชาติวงศ์ ระดับน้ำสูง 120 ซม.
- ทล.1072 ลาดยาว - เขาขนกัน ช่วง กม. ที่ 44+665 คอสะพานทรุดตัว ใช้ทางเลี่ยงเดินทางจากอำเภอลาดยาว ทางหลวงหมายเลข 1072 ช่วง กม. ที่ 22+300 เลี้ยวซ้ายเข้าทางหลวงหมายเลข 3013 กม. ที่ 42+900 เลี้ยวขวาเข้าสู่ทางหลวงหมายเลข 3473
12. จังหวัดอุทัยธานี (การจราจรผ่านไม่ได้ 2 แห่ง)
- ทล.3319 บันไดสามขั้น - ทัพทัน กม. ที่ 17+675 - 19+100 ระดับน้ำสูง 60 ซม.
- ทล.3456 หนองกระดี่ - คลองข่อย ช่วง กม. ที่ 3+604 สะพานโคกหม้อ ระดับน้ำสูง 70 ซม. ใช้ทางเลี่ยงท้องถิ่น
13. จังหวัดตาก (การจราจรผ่านไม่ได้ 1 แห่ง)
- ทล.1175 ห้วยส้มป๋อย - เจดีย์ยุทธหัตถี ช่วง กม. ที่ 55+300 คันทางทรุดตัว ใช้ทางเลี่ยง ทล.12 แทนเดินทางไปอำเภอบ้านตาก
ทั้งนี้ขอให้ประชาชนผู้ใช้เส้นทางหลวงเดินทางด้วยความระมัดระวังเพื่อความปลอดภัย พร้อมปฏิบัติตามป้ายเตือน ป้ายแนะนำและคำแนะนำของเจ้าหน้าที่อย่างเคร่งครัด และหากประชาชนต้องการสอบถามสภาพเส้นทาง สภาพการจราจร หรือต้องการความช่วยเหลือสามารถติดต่อได้ที่สำนักงานทางหลวง แขวงทางหลวง หมวดทางหลวงในพื้นที่ และสายด่วนกรมทางหลวง โทร.1586 (โทรฟรีทุกเครือข่ายตลอด 24 ชั่วโมง) และสามารถติดตามการรายงานสถานการณ์สภาพเส้นทางได้ที่ทวิตเตอร์กรมทางหลวง @prdoh1

ที่มา : https://www.thaigov.go.th/news/contents/details/46502