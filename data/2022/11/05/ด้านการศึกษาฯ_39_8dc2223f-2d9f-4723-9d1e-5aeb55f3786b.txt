รัฐบาลไทย-ข่าวทำเนียบรัฐบาล-รมว.อว. เผยทิศทางและนโยบายให้ ม.หอการค้าไทยมุ่งเป็นกลไกการปฏิรูปมหาวิทยาลัยอุดมศึกษาและธุรกิจไทย


วันจันทร์ที่ 17 มกราคม 2565
รมว.อว. เผยทิศทางและนโยบายให้ ม.หอการค้าไทยมุ่งเป็นกลไกการปฏิรูปมหาวิทยาลัยอุดมศึกษาและธุรกิจไทย
รมว.อว. เผยทิศทางและนโยบายให้ ม.หอการค้าไทยมุ่งเป็นกลไกการปฏิรูปมหาวิทยาลัยอุดมศึกษาและธุรกิจไทย
13 มกราคม 2565 ศ.(พิเศษ) ดร.เอนก เหล่าธรรมทัศน์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม (อว.) เยี่ยมชมมหาวิทยาลัยหอการค้าไทย และปาฐกถาพิเศษ เรื่อง "ทิศทางและนโยบายการดำเนินงานของกระทรวง อว." พร้อมด้วย ศ.ดร.นพ.สิริฤกษ์ ทรงศิวิไล ปลัด อว., ดร.พัชรินรุจา จันทโรนานนท์ ที่ปรึกษา รมว.อว. และ รศ.ดร.พาสิทธิ์ หล่อธีรพงศ์ รองปลัด อว. โดยมี นายกลินท์ สารสิน นายกสภามหาวิทยาลัยหอการค้าไทย, รศ.ดร.ธนวรรธน์ พลวิชัย อธิการบดีมหาวิทยาลัยหอการค้าไทย และคณะให้การต้อนรับ ณ ห้อง 10201 อาคาร 10 ขั้น 2 มหาวิทยาลัยหอการค้าไทย
ศ.(พิเศษ) ดร.เอนก มอบทิศทางและนโยบายว่า มหาวิทยาลัยหอการค้าไทยเป็นมหาวิทยาลัยที่มีความโดดเด่นมาก เป็นหัวที่สำคัญของการอุดมศึกษาไทย มีลักษณะพิเศษและเป็นมาตรฐานของมหาวิทยาลัยเอกชน (1) เป็นกลไกการปฏิรูปมหาวิทยาลัยอุดมศึกษา (2) เป็นกลไกสำคัญของธุรกิจไทย มหาวิทยาลัยหอการค้าไทยควรถอดใจความสำคัญของเศรษฐกิจ ธุรกิจไทย เพื่อเป็นบทเรียนให้โลกได้รู้ ต้องก้าวนำโลกด้านความรู้ หลายประเทศควรเข้ามาศึกษาและเรียนรู้ที่ประเทศไทย ต้องสนใจ ใส่ใจเศรษฐกิจการลงทุนของเกาหลี จีน อินเดียให้มากขึ้น เพราะตอนนี้เศรษฐกิจทางประเทศเหล่านี้กำลังมาแรง
มหาวิทยาลัยหอการค้าไทยต้องฉวยโอกาส อย่าทำงานแบบทำไปเรื่อยๆ ต้องอธิบายความสำเร็จของเศรษฐกิจ และธุรกิจ วิชาเศรษฐศาสตร์ตอนนี้กำลังถูกท้าทายมาก ให้คณะอาจารย์ และผู้บริหารมหาวิทยาลัยหอการค้าไทย ต้องช่วยกันคิดว่าจากนี้ไปจนถึงปี 2580 ต้องทำอย่างไรให้เศรษฐกิจช่วยพัฒนาประเทศไทยให้เป็นไปตามแผนยุทธศาสตร์ชาติต่อไป

ที่มา : https://www.thaigov.go.th/news/contents/details/50593