รัฐบาลไทย-ข่าวทำเนียบรัฐบาล-โฆษกรัฐบาลวอนฝ่ายค้านเบาเรื่องการเมือง แจงรัฐบาลขอมุ่งทำงานเพื่อประชาชนเพียงอย่างเดียว ลั่นพร้อมรับฟังความคิดเห็นทุกฝ่าย เพื่อพาประเทศผ่านวิกฤตไปด้วยกัน


วันอาทิตย์ที่ 6 มีนาคม 2565
พิมพ์
โฆษกรัฐบาลวอนฝ่ายค้านเบาเรื่องการเมือง แจงรัฐบาลขอมุ่งทำงานเพื่อประชาชนเพียงอย่างเดียว ลั่นพร้อมรับฟังความคิดเห็นทุกฝ่าย เพื่อพาประเทศผ่านวิกฤตไปด้วยกัน
โฆษกรัฐบาลวอนฝ่ายค้านเบาเรื่องการเมือง แจงรัฐบาลขอมุ่งทำงานเพื่อประชาชนเพียงอย่างเดียว ลั่นพร้อมรับฟังความคิดเห็นทุกฝ่าย เพื่อพาประเทศผ่านวิกฤตไปด้วยกัน
วันที่ 6 มี.ค. 65 นายธนกร วังบุญคงชนะ โฆษกประจำสำนักนายกรัฐมนตรี  กล่าวถึงกรณีที่ฝ่ายค้านระบุว่า พล.อ.ประยุทธ์ จันทร์โอชา นายกรัฐมนตรี และรัฐมนตรีว่าการกระทรวงกลาโหม จะชิงยุบสภาฯ ก่อนเปิดประชุมในวันที่ 22 พฤษภาคมนี้ เพื่อหนีการอภิปรายไม่ไว้วางใจว่า วันนี้รัฐบาลมุ่งทำงานให้กับประชาชนเพียงอย่างเดียว และลดเรื่องการเมืองลง เพราะวันนี้ประชาชนยังรอให้รัฐบาลเข้าไปข่วยแก้ไขปัญหาความเดือดร้อนอีกหลายเรื่อง ดังนั้น การให้สัมภาษณ์ในเรื่องต่างๆ ของฝ่ายค้านก็เป็นสิทธิชอบธรรมที่สามารถกระทำได้ แต่ขอให้อยู่บนพื้นฐานของข้อเท็จจริงด้วย ไม่ใช่หวังเพียงแค่เรียกกระแสอย่างเดียว เปลืองพื้นที่สื่อไปวันๆ ซึ่งประชาชนไม่ได้ประโยชน์อะไรเลย ทั้งนี้ ขอให้ประชาชนติดตามข้อเท็จจริงและคำชี้แจงในเรื่องต่างๆ จากหน่วยงานที่เกี่ยวข้อง เพื่อไม่ให้เกิดความสับสน และจะได้รับทราบถึงข้อเท็จจริงที่ชัดเจนและถูกต้องมากที่สุด ยืนยันว่า รัฐบาลจะอยู่แก้ปัญหาให้กับประชาชนจนครบเทอมแน่นอน
"สำหรับปัญหาต่างๆ ที่รัฐบาลกำลังดำเนินการแก้ไขอยู่ในขณะนี้นั้น แต่ละปัญหามีความยากง่ายแตกต่างกันไป ไม่ว่าจะเป็นโรคโควิด-19 หรือสถานการณ์ทางเศรษฐกิจ ซึ่งทุกประเทศกำลังเผชิญเหมือนกันหมดทั่วโลก อย่างไรก็ตาม รัฐบาลภายใต้การนำของท่านนายกฯ มุ่งมั่นในการหามาตรการต่างๆ เพื่อแก้ไขปัญหาเหล่านี้อย่างเป็นรูปธรรม และพร้อมจะรับฟังความคิดเห็นที่เป็นประโยชน์ทั้งจากภาครัฐ เอกชน และประชาชน เพื่อนำพาประเทศผ่านพ้นวิกฤตไปด้วยกัน" นายธนกร กล่าว
--------------------

ที่มา : https://www.thaigov.go.th/news/contents/details/52236