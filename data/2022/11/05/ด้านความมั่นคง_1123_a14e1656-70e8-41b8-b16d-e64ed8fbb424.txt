รัฐบาลไทย-ข่าวทำเนียบรัฐบาล-ผู้ช่วยรัฐมนตรีฯ ดีอีเอส ร่วมงาน Asia Tech x Singapore (ATxSG)


วันพุธที่ 1 มิถุนายน 2565
ผู้ช่วยรัฐมนตรีฯ ดีอีเอส ร่วมงาน Asia Tech x Singapore (ATxSG)
ผู้ช่วยรัฐมนตรีฯ ดีอีเอส ร่วมงาน Asia Tech x Singapore (ATxSG)
นายเนวินธุ์ ช่อชัยทิพฐ์ ผู้ช่วยรัฐมนตรีประจำกระทรวง ได้เดินทางเข้าร่วมงาน Asia Tech x Singapore (ATxSG) และการประชุม G2G Roundtable Ministerial ณ โรงแรม Ritz – Carlton, Millennia Singapore สาธารณรัฐสิงคโปร์ ซึ่งจัดขึ้นระหว่างวันที่ ๓๐ พฤษภาคม – ๑ มิถุนายน ๒๕๖๕ โดยเมื่อวันที่ ๓๐ พฤษภาคม ๒๕๖๕ ระหว่างการเยือนสาธารณรัฐสิงคโปร์ในครั้งนี้ นายเนวินธุ์ ช่อชัยทิพญ์ ได้เข้าเยี่ยมคารวะนายชุตินทร คงศักดิ์ เอกอัครราชทูต ณ สาธารณรัฐสิงคโปร์ และเมื่อวันที่ ๓๑ พฤษภาคม ๒๕๖๕ นายเนวินธุ์ฯ ได้เข้าร่วมการประชุม ATxSG Summit และหารือทวิภาคีกับหน่วยงานต่าง ๆ ได้แก่ กระทรวงการค้าและอุตสาหกรรมของสิงคโปร์ กระทรวงการสื่อสารและสารสนเทศของสิงคโปร์ และกระทรวงกิจการภายในและการสื่อสารของญี่ปุ่น รวมทั้งหารือและดูงานที่สำนักงานใหญ่บริษัท Meta (Facebook) และเมื่อวันที่ ๑ มิถุนายน ๒๕๖๕ ได้เข้าร่วมประชุม Roundtable ระดับรัฐมนตรี และร่วมสนทนาในหัวข้อ “การดำเนินการเพื่อให้ความรู้และสร้างความเข้าใจแก่สาธารณชนในการใช้แพลตฟอร์มและเทคโนโลยีดิจิทัล และจัดการกับความเสี่ยงที่เกิดจากภัยคุกคามทางออนไลน์” ซึ่งในช่วงการประชุม Roundtable นี้มีผู้แทนระดับรัฐมนตรีจาก ๘ ประเทศ ได้แก่ สิงคโปร์ บรูไน อินโดนีเซีย บราซิล เอสโตเนีย สปป.ลาว มองโกเลีย และไทย รวมถึงเจ้าหน้าที่ระดับสูงจากเยอรมนี กัมพูชา ฟิลิปปินส์ มาเลเซีย เวียดนาม ญี่ปุ่น และซาอุดิอาระเบีย เข้าร่วม
************************

ที่มา : https://www.thaigov.go.th/news/contents/details/55291