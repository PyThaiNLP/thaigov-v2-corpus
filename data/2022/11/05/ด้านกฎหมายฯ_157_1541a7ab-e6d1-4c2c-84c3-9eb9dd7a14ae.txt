รัฐบาลไทย-ข่าวทำเนียบรัฐบาล-กระทรวงยุติธรรม จัดอบรมโครงการเสริมสร้างสมรรถนะนักยุทธศาสตร์ กระทรวงยุติธรรม (รูปแบบออนไลน์) และมอบทิศทางนโยบายการขับเคลื่อนกระทรวงยุติธรรม ประจำปีงบประมาณ พ.ศ. ๒๕๖๕


วันพฤหัสบดีที่ 19 สิงหาคม 2564
พิมพ์
กระทรวงยุติธรรม จัดอบรมโครงการเสริมสร้างสมรรถนะนักยุทธศาสตร์ กระทรวงยุติธรรม (รูปแบบออนไลน์) และมอบทิศทางนโยบายการขับเคลื่อนกระทรวงยุติธรรม ประจำปีงบประมาณ พ.ศ. ๒๕๖๕
กระทรวงยุติธรรม จัดอบรมโครงการเสริมสร้างสมรรถนะนักยุทธศาสตร์ กระทรวงยุติธรรม (รูปแบบออนไลน์) และมอบทิศทางนโยบายการขับเคลื่อนกระทรวงยุติธรรม ประจำปีงบประมาณ พ.ศ. ๒๕๖๕
ในวันพฤหัสบดีที่ ๑๙ สิงหาคม ๒๕๖๔ เวลา ๑๑.๐๐ น. ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานเปิดอบรมโครงการเสริมสร้างสมรรถนะนักยุทธศาสตร์ กระทรวงยุติธรรม (รูปแบบออนไลน์) และมอบทิศทางและนโยบายการขับเคลื่อนกระทรวงยุติธรรม ประจำปีงบประมาณ พ.ศ. ๒๕๖๕ ผ่านระบบการประชุมทางไกล (Video Conference) โดยมี นายนิยม เติมศรีสุข รองปลัดกระทรวงยุติธรรม และนางอุษา จั่นพลอย บุญเปี่ยม ผู้อำนวยการกองยุทธศาสตร์และแผนงาน เข้าร่วมโครงการ
โครงการอบรมดังกล่าวฯ มีวัตถุประสงค์ เพื่อให้ผู้ปฏิบัติหน้าที่ด้านการจัดทำแผนยุทธศาสตร์ การกำหนดตัวชี้วัด การติดตามประเมินผล ของส่วนราชการ/หน่วยงานในสังกัดกระทรวงยุติธรรม ทั่วประเทศ รวม ๑๕๐ คน ได้เสริมสร้างความรู้ ความเข้าใจ เกี่ยวกับเป้าหมาย ความเชื่อมโยงในประเด็นที่เกี่ยวข้องกับกระทรวงยุติธรรม รวมทั้งบริบทด้านการพัฒนากระบวนการยุติธรรมของประเทศไทย เพื่อให้สามารถนำไปกำหนดยุทธศาสตร์ แผนงาน/โครงการสำคัญ ให้สอดคล้องและส่งผลต่อการบรรลุเป้าหมายของยุทธศาสตร์ชาติ ทั้งนี้ ได้รับเกียรติจากผู้ทรงคุณวุฒิ ประกอบด้วย นายวันฉัตร สุวรรณกิตติ รองเลขาธิการสภาพัฒนาการเศรษฐกิจและสังคมแห่งชาติ รองศาสตราจารย์ พันตำรวจโท ดร.เกษมศานต์ โชติชาครพันธุ์ สถาบันบัณฑิตพัฒนบริหารศาสตร์ (นิด้า) ดร.สุมิท แช่มประสิทธิ์ ประธานมูลนิธิส่งเสริมการออกแบบอนาคตประเทศไทย และ ดร.ชวาธิป จินดาวิจักษณ์ สถาบันรับรองมาตรฐานไอเอสโอ ร่วมเป็นวิทยากรในการให้ความรู้กับนักยุทธศาสตร์กระทรวงยุติธรรม

ที่มา : https://www.thaigov.go.th/news/contents/details/44924