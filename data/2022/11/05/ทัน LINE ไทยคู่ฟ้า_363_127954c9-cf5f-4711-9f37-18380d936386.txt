รัฐบาลไทย-ข่าวทำเนียบรัฐบาล-รัฐบาลเร่งแก้ปัญหาราคาข้าว เคาะวันจ่ายเงินประกันรายได้งวดแรก 9 พ.ย. 64


วันศุกร์ที่ 5 พฤศจิกายน 2564
รัฐบาลเร่งแก้ปัญหาราคาข้าว เคาะวันจ่ายเงินประกันรายได้งวดแรก 9 พ.ย. 64
....
นายธนกร วังบุญคงชนะ โฆษกรัฐบาล เผย พล.อ.ประยุทธ์ จันทร์โอชา นายกรัฐมนตรี และ รมว.กลาโหม ไม่ได้นิ่งนอนใจต่อปัญหาราคาข้าวในขณะนี้ ได้กำชับกระทรวงพาณิชย์ และ ธ.ก.ส. เร่งหาแนวทางแก้ไขและช่วยเหลือเกษตรกรโดยเร็วที่สุด
.
ล่าสุด ธ.ก.ส. แจ้งว่าจะสามารถโอนเงินประกันรายได้ให้เกษตรกรงวดแรก ในวันที่ 9 พ.ย. 64 หลัง ครม. มีมติเห็นชอบโครงการประกันรายได้เกษตรกรปี 64/65 เมื่อวันที่ 25 ต.ค. 64 โดยกำหนดราคาข้าวเปลือกที่ความชื้นไม่เกิน 15% เช่น ข้าวเปลือกหอมมะลิ ตันละ 15,000 บาท ข้าวเปลือกเหนียว ตันละ 12,000 บาท พร้อมมาตรการคู่ขนาน
.
ส่วนกระทรวงพาณิชย์ ได้สนับสนุนให้ผู้ประกอบการนอกพื้นที่เข้าไปช่วยรับซื้อข้าวเหนียวใน 7 จว. ภาคเหนือ พร้อมอนุมัติโครงการตลาดนัดข้าวเปลือกฯ เพื่อกระตุ้นการแข่งขันและราคา จำนวน 30 จุด ใน 19 จว. อีกด้วย
.
อ่านเพิ่มเติม คลิก https://www.thaigov.go.th/news/contents/details/47847
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/47859