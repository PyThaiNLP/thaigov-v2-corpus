รัฐบาลไทย-ข่าวทำเนียบรัฐบาล-โฆษกรัฐบาลเผยฐานะการเงินไทยแข็งแกร่ง ทุนสำรองระหว่างประเทศรวม อยู่ที่ 2.46 แสนล้านดอลลาร์ สรอ. หรือ 8.17 ล้านล้านบาท สูงเป็นอันดับที่ 12 ของโลก “นายกฯ” เร่งเสริมเม็ดเงินเข้าระบบ


วันจันทร์ที่ 6 ธันวาคม 2564
พิมพ์
โฆษกรัฐบาลเผยฐานะการเงินไทยแข็งแกร่ง ทุนสำรองระหว่างประเทศรวม อยู่ที่ 2.46 แสนล้านดอลลาร์ สรอ. หรือ 8.17 ล้านล้านบาท  สูงเป็นอันดับที่ 12 ของโลก “นายกฯ” เร่งเสริมเม็ดเงินเข้าระบบ
โฆษกรัฐบาลเผยฐานะการเงินไทยแข็งแกร่ง ทุนสำรองระหว่างประเทศรวม อยู่ที่ 2.46 แสนล้านดอลลาร์ สรอ. หรือ 8.17 ล้านล้านบาท  สูงเป็นอันดับที่ 12 ของโลก “นายกฯ” เร่งเสริมเม็ดเงินเข้าระบบผ่านโครงสร้างพื้นฐานและอุตสาหกรรมใหม่  ดึงภาคเอกชนร่วมลงทุน กระตุ้นเศรษฐ
วันที่ 6 ธ.ค. 64 นายธนกร วังบุญคงชนะ โฆษกประจำสำนักนายกรัฐมนตรี เผยฐานะของการเงินของประเทศไทยยังคงแข็งแกร่ง โดย ธนาคารแห่งประเทศไทย เปิดเผย ณ เดือนตุลาคม 2564 ทุนสำรองระหว่างประเทศรวม (gross reserves) ของไทย อยู่ที่ 2.46 แสนล้านดอลลาร์ สรอ. หรือคิดเป็นเงินบาทที่ 8.17 ล้านล้านบาท สูงเป็นอันดับที่ 12 ของโลกและถือว่าอยู่ในระดับมั่นคง โดยคิดเป็นประมาณ 3 เท่าของหนี้ต่างประเทศระยะสั้น  ทั้งนี้ ยังคงประมาณการณ์เศรษฐกิจไทยปีนี้ จะขยายตัวร้อยละ 1.2 ตามคาดการณ์ และจะขยายตัวร้อยละ 3.5 – 4.5 ไทยปี 2565 ภายใต้สถานการณ์โควิด 19 ยังคงอยู่และปรับตัวดีขึ้น
ทุนสำรองระหว่างประเทศ มีบทบาทสำคัญในการรักษาเสถียรภาพเศรษฐกิจ เป็นกันชนให้ระบบเศรษฐกิจไทยในการรองรับความผันผวนของเงินทุนเคลื่อนย้ายระหว่างประเทศ เพื่อรักษาเสถียรภาพค่าเงินบาทไม่ให้ผันผวน จนส่งผลกระทบต่อการนำเข้าส่งออกและราคาสินค้าซึ่งเป็นภาคธุรกิจที่แท้จริงของประเทศได้ รวมทั้งยังเป็นเครื่องชี้สำคัญที่ต่างชาติใช้ประเมินความมั่นคงและเสถียรภาพเศรษฐกิจการเงินของประเทศด้วย
“พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ได้ดำเนินนโยบายเชิงยุทธศาสตร์ส่งเสริมการเติบโตทางเศรษฐกิจควบคู่กับการป้องกันและครบคุมการแพร่ระบาดไวรัสโควิด-19 โดยเน้นการเปิดประเทศแบบปลอดภัย ฟื้นฟูภาคการท่องเที่ยว รวมทั้งการใช้จ่ายภาครัฐผ่านเม็ดเงินลงทุนกว่า 1 ล้านล้านบาท จากส่วนราชการประมาณ 6 แสนล้านบาท รัฐวิสาหกิจอีก 3 แสนล้านบาท สำหรับการลงทุนด้านโครงสร้างพื้นฐานและมาตรการกระตุ้นเศรษฐกิจ และเม็ดเงินที่เหลือจาก พ.ร.ก. กู้เงินฯ อีกราว 3 แสนล้านบาท เพื่อเยียวยาประชาชนที่ได้รับผลกระทบ ที่จะเป็นแรงขับเคลื่อนสำคัญในภาคของการจ้างงาน ฟื้นฟูธุรกิจ/กิจการต่าง ๆ รวมทั้งการพิจารณาให้สิทธิประโยชน์เพิ่มเติมเพื่อดึงดูดชาวต่างชาติที่มีศักยภาพสูง และการลงทุนในอุตสาหกรรมใหม่ ทั้ง Cloud Service เทคโนโลยีและสตาร์ทอัพ และการถ่ายทำภาพยนตร์ต่างประเทศในไทย อีกด้วย” นายธนกร กล่าว

ที่มา : https://www.thaigov.go.th/news/contents/details/49147