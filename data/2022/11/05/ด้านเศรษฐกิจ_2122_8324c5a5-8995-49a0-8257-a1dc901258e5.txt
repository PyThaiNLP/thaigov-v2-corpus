รัฐบาลไทย-ข่าวทำเนียบรัฐบาล- กระทรวงคมนาคมสรุปรายงานอุทกภัยในเส้นทางคมนาคม ข้อมูล ณ วันที่ 4 ธันวาคม 2564


วันเสาร์ที่ 4 ธันวาคม 2564
กระทรวงคมนาคมสรุปรายงานอุทกภัยในเส้นทางคมนาคม ข้อมูล ณ วันที่ 4 ธันวาคม 2564
กระทรวงคมนาคม โดยศูนย์ Command Center ภัยพิบัติกระทรวงคมนาคม สรุปรายงานอุทกภัยในเส้นทางคมนาคม รายละเอียดดังนี้
1. มีโครงข่ายคมนาคมได้รับผลกระทบ รวม 12 เส้นทาง จำนวน 16 แห่ง สามารถสัญจรผ่านได้ 12 แห่ง สัญจรผ่านไม่ได้ 4 แห่ง
2. ถนนทางหลวง ได้รับผลกระทบ รวม 5 เส้นทาง จำนวน 8 แห่ง สามารถสัญจรผ่านได้ทั้ง 8 แห่ง
3. ถนนทางหลวงชนบท ได้รับผลกระทบ รวม 7 เส้นทาง จำนวน 8 แห่ง สามารถสัญจรผ่านได้ 4 แห่ง สัญจรผ่านไม่ได้ 4 แห่ง
4. มีจังหวัดที่ได้รับผลกระทบจากเหตุอุทกภัย 5 จังหวัด ได้แก่
- จังหวัดสุราษฎร์ธานี
- จังหวัดนครศรีธรรมราช
- จังหวัดพัทลุง
- จังหวัดชุมพร
- จังหวัดนราธิวาส
5. การรถไฟแห่งประเทศไทย และบริษัท ขนส่ง จำกัด สามารถเดินรถได้ตามปกติ
6. กรมเจ้าท่า ให้ความช่วยเหลือและบรรเทาความเดือดร้อนแก่ประชาชนในพื้นที่ที่ประสบอุทกภัย รวมทั้งเฝ้าระวังติดตามระดับน้ำในพื้นที่ที่ได้รับผลกระทบอย่างใกล้ชิด
7. กรมทางหลวงและกรมทางหลวงชนบท ติดตั้งป้ายและอุปกรณ์เพื่ออำนวยความสะดวกประชาชนในการสัญจรในพื้นที่เกิดประสบเหตุอุทกภัย พร้อมนำเครื่องจักรเข้าซ่อมแซมถนนที่ได้รับความเสียหาย
8. ในส่วนของท่าเรือและท่าอากาศยาน ยังไม่มีรายงานการได้รับผลกระทบจากเหตุอุทกภัย
ทั้งนี้ สามารถสอบถามเส้นทาง ข้อมูลเพิ่มเติมหรือแจ้งเหตุอุทกภัย ได้ที่
- ศูนย์ปฏิบัติการความปลอดภัยคมนาคม โทร. 1356
- สายด่วนกรมทางหลวง โทร. 1586
- สายด่วนกรมทางหลวงชนบท โทร. 1146
- สายด่วนบริษัท ขนส่ง จำกัด โทร. 1490 เรียก บขส.
- สายด่วนการรถไฟแห่งประเทศไทย โทร. 1690
- สายด่วนกรมเจ้าท่า โทร. 1199

ที่มา : https://www.thaigov.go.th/news/contents/details/49108