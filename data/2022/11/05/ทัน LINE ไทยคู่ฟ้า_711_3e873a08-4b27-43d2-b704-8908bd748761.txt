รัฐบาลไทย-ข่าวทำเนียบรัฐบาล-ครม. อนุมัติงบกลาง 172 ลบ. จ่ายเงินสงเคราะห์ค่าทำศพผู้สูงอายุ 3,000 บ./ราย


วันพุธที่ 16 มีนาคม 2565
ครม. อนุมัติงบกลาง 172 ลบ. จ่ายเงินสงเคราะห์ค่าทำศพผู้สูงอายุ 3,000 บ./ราย
.....
ที่ประชุม ครม. (15 มี.ค. 65) อนุมัติงบประมาณ ปี 2565 งบกลาง รายการเงินสำรองจ่ายเพื่อกรณีฉุกเฉินหรือจำเป็น จำนวน 172.36 ล้านบาท เพื่อเป็นเงินสงเคราะห์ค่าทำศพผู้สูงอายุตามประเพณี รายละ 3,000 บาท ในปี 2564 เพิ่มเติม จำนวน 57,455 คน ซึ่งการขอรับเงินสงเคราะห์ฯ ผู้สูงอายุที่เสียชีวิตจะต้องเข้าหลักเกณฑ์ ดังนี้
.
1.อายุเกิน 60 ปีบริบูรณ์ขึ้นไป
2.มีสัญชาติไทย
3.เป็นผู้มีบัตรสวัสดิการแห่งรัฐ
4.อยู่ในศูนย์พัฒนาการจัดสวัสดิการสังคมผู้สูงอายุ สถานสงเคราะห์ ดูแล คุ้มครอง หรือสถานใด ๆ ของรัฐ - อปท. ที่ดำเนินการจัดการศพตามประเพณี
.
ผู้ยื่นคำขอ (ครอบครัว ญาติผู้รับผิดชอบจัดการศพ) จะต้องยื่นคำขอในท้องที่ตามทะเบียนบ้านของผู้สูงอายุ (สำนักงานเขต/ พม. จังหวัด/ ที่ว่าการอำเภอ/ เทศบาล/ อบต.) ภายใน 6 เดือน นับตั้งแต่วันที่ออกใบมรณบัตร พร้อมเอกสารสำคัญ เช่น ใบมรณบัตร บัตรสวัสดิการแห่งรัฐของผู้สูงอายุหรือหนังสือรับรอง บัตรประชาชน สมุดบัญชีหรือเลขที่บัญชีธนาคารของผู้ยื่นคำขอ (เพื่อโอนเงิน)
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/52589