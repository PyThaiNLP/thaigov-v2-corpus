รัฐบาลไทย-ข่าวทำเนียบรัฐบาล-โฆษกรัฐบาลป้อง”นายกฯ”สวน “ภูมิธรรม” คิดผิดคิดใหม่จวกคุณสมบัติคนหวังเป็น รมต.ไม่ต้องปากจัด หรือใครพูดถูกหูคือพวกกัน พวกเห็นต่างผลักเป็นพวกบ่อนทำลาย เหน็บถูกด่าไล่หลังพวกปากว่าตาขยิบ


วันอังคารที่ 16 สิงหาคม 2565
พิมพ์
โฆษกรัฐบาลป้อง”นายกฯ”สวน “ภูมิธรรม” คิดผิดคิดใหม่จวกคุณสมบัติคนหวังเป็น รมต.ไม่ต้องปากจัด หรือใครพูดถูกหูคือพวกกัน พวกเห็นต่างผลักเป็นพวกบ่อนทำลาย เหน็บถูกด่าไล่หลังพวกปากว่าตาขยิบ
โฆษกรัฐบาลป้อง”นายกฯ”สวน “ภูมิธรรม” คิดผิดคิดใหม่ จวกคุณสมบัติคนหวังเป็น รมต.ไม่ต้องปากจัด หรือใครพูดถูกหูคือพวกกัน พวกเห็นต่างผลักเป็นพวกบ่อนทำลาย เหน็บถูกด่าไล่หลังพวกปากว่าตาขยิบ แล้วจะให้ประชาชนควาดหวังความจริงใจคงยาก
วันที่ 16 สิงหาคม 2565 นายธนกร วังบุญคงชนะ โฆษกประจำสำนักนายกรัฐมนตรี กล่าวถึงกรณีที่ นายภูมิธรรม เวชยชัย ที่ปรึกษาผู้นำฝ่ายค้านในสภาผู้แทนราษฎร ระบุว่า การที่นายกรัฐมนตรีประกาศจะอยู่ในตำแหน่งนายกรัฐมนตรีต่อ ทั้ง ๆ ที่พ้นตำแหน่งเพราะอยู่มาถึง 8 ปีแล้ว เรียกว่า ใจกล้า หน้าด้าน ไม่มีความละอายใครว่า คนที่ใจกล้า หน้าด้าน ไม่มีความละอายน่าจะเป็นนายภูมิธรรมมากกว่า ตั้งแต่พรรคไทยรักไทย มาจนถึงพรรคเพื่อไทย คนไทยต้องขัดแย้งกันเองมาเท่าไหร่แล้ว หรือที่ผ่านมาสำหรับนายภูมิธรรมแล้วยังไม่พอ ยังอยากเห็นคนไทยแบ่งแยกกันเองมากไปกว่านี้อีกหรือ ส่วนต้นตอของปัญหากลับหนีไปอยู่ต่างประเทศโดยไม่เคยแสดงความรับผิดชอบอะไร นอกจากท่องอยู่บทเดียวคือถูกกลั่นแกล้ง แล้ววันนี้ยังกล้ามาพูดว่าจะแลนด์สไลด์ ระวังจะถูกคนไทยไล่แบบแลนด์สไลด์ เลิกเอาแต่ได้เพื่อตัวเอง แล้วมองประโยชน์ส่วนรวมดูบ้าง ไม่ใช่ใครพูดถูกหูคือพวกกัน พวกเห็นต่างคือพวกบ่อนทำลาย ถ้าคิดได้แค่นั้นกลับไปเลี้ยงหลานอยู่บ้านน่าจะเหมาะกับนายภูมิธรรมในเวลานี้ที่สุด
"ที่ผ่านมาเห็นคุณภูมิธรรมมักจะเอาแต่ละเลงขนมเบื้องด้วยปาก พอเอาเข้าจริงก็เหลว แล้วก็ยกสารพัดเหตุผลมาอ้างนั่นอ้างนี่ วันนี้ที่ออกตัวแรงเพราะหวังว่าจะได้เป็นรัฐมนตรีอีกใช่หรือไม่ ถ้าคิดผิดลองคิดใหม่ คุณสมบัติของรัฐมนตรีไม่จำเป็นต้องปากจัดแล้วถึงจะได้ดี ทางที่ดีไปแก้ภาพลักษณ์ตัวเองก่อนจะวิจารณ์คนอื่นดีกว่า เพราะคนที่หวังจะเป็นรัฐมนตรี ไม่ควรถูกคนในพรรค หรืออดีตคนในพรรคนินทาว่า เป็นพวกปากว่าตาขยิบ เพราะขนาดพวกเดียวกันยังหาความจริงใจไม่ได้ แล้วจะให้ประชาชนควาดหวังความจริงใจจากคุณภูมิธรรมนั้น คงจะยากยิ่งกว่า" นายธนกร กล่าว

ที่มา : https://www.thaigov.go.th/news/contents/details/58066