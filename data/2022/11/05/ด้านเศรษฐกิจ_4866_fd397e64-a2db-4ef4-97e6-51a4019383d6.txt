รัฐบาลไทย-ข่าวทำเนียบรัฐบาล-รฟม. ฉลองครบรอบ 30 ปี แจกบัตรโดยสาร มูลค่า 300 บาท ฟรี 300 ใบ


วันอาทิตย์ที่ 21 สิงหาคม 2565
รฟม. ฉลองครบรอบ 30 ปี แจกบัตรโดยสาร มูลค่า 300 บาท  ฟรี 300 ใบ
.....
การรถไฟฟ้าขนส่งมวลชนแห่งประเทศไทย (รฟม.) กระทรวงคมนาคม ฉลองครบรอบ 30 ปี มอบของขวัญสุดพิเศษ ด้วยการแจกบัตรโดยสาร MRT Plus ประเภทบุคคลทั่วไป มูลค่า 300 บาท จำนวน 300 ใบ ฟรี โดยมีรายละเอียดกิจกรรมดังนี้
1. จัดกิจกรรมออนไลน์ แจกบัตรโดยสาร MRT Plus ประเภทบุคคลทั่วไป จำนวน 100 ใบ เพียงลงทะเบียนผ่านลิงก์ https://bit.ly/3T1AvOI ตั้งแต่วันนี้ - 22 สิงหาคม 2565 และประกาศผลผู้โชคดีในวันที่ 24 สิงหาคม 2565 ผ่านทางเฟซบุ๊ก: MRT Purple Line
2. จัดกิจกรรมแจกบัตรโดยสาร MRT Plus ประเภทบุคคลทั่วไป จำนวน 200 ใบ ณ บูธกิจกรรมในสถานีรถไฟฟ้า MRT ในวันที่ 25 - 26 สิงหาคม 2565 ตั้งแต่เวลา 12:00 น. เป็นต้นไป
- วันที่ 25 สิงหาคม 2565 ณ สถานีพหลโยธิน บริเวณทางออกที่ 4 จำนวน 100 ใบ
- วันที่ 26 สิงหาคม 2565 ณ สถานีเตาปูน บริเวณทางออกที่ 3 จำนวน 100 ใบ
ติดตามรายละเอียดและข้อมูลข่าวสารเพิ่มเติมได้ที่เว็บไซต์ รฟม. www.mrta.co.th และเฟซบุ๊กแฟนเพจการรถไฟฟ้าขนส่งมวลชนแห่งประเทศไทย หรือ Call Center รฟม. โทร. 0 2716 4044
“30 ปี รฟม. เชื่อมต่อเส้นทางสู่ความยั่งยืน Completing Connection, Mission for All”

ที่มา : https://www.thaigov.go.th/news/contents/details/58261