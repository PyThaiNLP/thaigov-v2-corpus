รัฐบาลไทย-ข่าวทำเนียบรัฐบาล-กระทรวงเกษตรฯ เผยความคืบหน้าการขับเคลื่อนโครงการ 1 ตำบล 1 กลุ่มเกษตรทฤษฎีใหม่ ดำเนินการขุดสระเสร็จแล้วกว่า 14,167 บ่อ พร้อมจัดการอบรม และสนับสนุนปัจจัยการผลิตต่างๆ อย่างเต็มกำลัง


วันเสาร์ที่ 7 สิงหาคม 2564
กระทรวงเกษตรฯ เผยความคืบหน้าการขับเคลื่อนโครงการ 1 ตำบล 1 กลุ่มเกษตรทฤษฎีใหม่ ดำเนินการขุดสระเสร็จแล้วกว่า 14,167 บ่อ พร้อมจัดการอบรม และสนับสนุนปัจจัยการผลิตต่างๆ อย่างเต็มกำลัง
กระทรวงเกษตรฯ เผยความคืบหน้าการขับเคลื่อนโครงการ 1 ตำบล 1 กลุ่มเกษตรทฤษฎีใหม่ ดำเนินการขุดสระเสร็จแล้วกว่า 14,167 บ่อ พร้อมจัดการอบรม และสนับสนุนปัจจัยการผลิตต่างๆ อย่างเต็มกำลัง
7 ส.ค. 64 ดร.ทองเปลว กองจันทร์ ปลัดกระทรวงเกษตรและสหกรณ์ เปิดเผยผลการขับเคลื่อนโครงการ 1 ตำบล 1 กลุ่มเกษตรทฤษฎีใหม่ ว่า โครงการ 1 ตำบลฯ มีเกษตรกรเข้าร่วม 29,197 ราย และมีการจ้างแรงงานกว่า 13,950 ราย ซึ่งกระทรวงเกษตรและสหกรณ์ได้ดำเนินการอบรมให้ความรู้เกษรกรในเวทีที่ 1 แล้วเสร็จ 22,378 ราย อยู่ระหว่างการอบรม 4,758 ราย การอบรมในเวทีที่ 2 อบรมแล้วเสร็จ 5,239 ราย อยู่ระหว่างการอบรม 22,187 ราย การอบรมเวทีที่ 3 อบรมแล้วเสร็จ 4,479 ราย อยู่ระหว่างการอบรม 22,796 ราย และเวทีที่ 4 อบรมแล้วเสร็จ 2,558 ราย อยู่ระหว่างการอบรม 24,718 ราย (ข้อมูล ณ วันที่ 16 กรกฏาคม 2564)
สำหรับในส่วนของการขุดสระกักเก็บน้ำให้กับเกษตรกรที่เข้าร่วมโครงการฯ ในรอบที่ 1 ขุดเสร็จแล้ว 12,474 ราย อยู่ระหว่างดำเนินการขุด 5,144 ราย และในรอบที่ 2 ขุดเสร็จแล้ว 1,693 ราย อยู่ระหว่างดำเนินการขุด 9,826 ราย (ข้อมูล ณ วันที่ 27 กรกฏาคม 2564) นอกจากนี้ การสนับสนุนปัจจัยการผลิตให้กับเกษตรกรที่เข้าร่วมโครงการฯ กรมพัฒนาที่ดิน อยู่ระหว่างดำเนินการสนับสนุนวัสดุปรับปรุงบำรุงดินแก่เกษตรกร กรมประมง อยู่ระหว่างดำเนินการสนับสนุนพันธ์ปลากินพืช และอาหารสัตว์น้ำ โดยการส่งมอบในงวดที่ 1 ครั้งที่ 1 ได้ดำเนินการในพื้นที่ 20 จังหวัด ให้กับเกษตรกร 1,168 ราย
นอกจากนี้ ตามที่ผู้บริหารกระทรวงเกษตรและสหกรณ์ มีนโยบายให้เกษตรกรผู้เข้าร่วมโครงการ 1 ตำบล 1 กลุ่มเกษตรทฤษฎีใหม่ ได้ปลูกไม้ใช้สอยและไม้ยืนต้น ตามแนวทางของการปลูกป่า 3 อย่าง ประโยชน์ 4 อย่าง ในพื้นที่ที่เข้าร่วมโครงการฯ สำหรับจังหวัดพังงา นางอมรรัตน์ กาวชู เกษตรและสหกรณ์จังหวัดพังงา ได้ขอความอนุเคราะห์การสนับสนุนจากหัวหน้าสถานีเพาะชำกล้าไม้จังหวัดพังงา ให้การสนับสนุนพันธุ์ไม้ใช้สอยและไม้ยืนต้น แก่เกษตรกรผู้เข้าร่วมโครงการฯ รายละ 200 ต้น ประกอบด้วย ตะเคียนทอง ยางนา มะฮอกกานี กฤษณา สักทอง ไผ่ลวก เป็นต้น เพื่อนำไปปลูกในแปลงที่เข้าร่วมโครงการ ซึงขณะนี้ เกษตรกรบางส่วนที่ขุดสระเสร็จแล้ว เริ่มมีการปลูกไม้ใช้สอยดังกล่าวเรียบร้อยแล้ว

ที่มา : https://www.thaigov.go.th/news/contents/details/44538