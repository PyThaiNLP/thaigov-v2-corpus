รัฐบาลไทย-ข่าวทำเนียบรัฐบาล-การประชุมคณะกรรมการสวัสดิการสำนักงานปลัดกระทรวงอุตสาหกรรม ครั้งที่ 3/2564 ผ่านระบบ Web Conference (ZOOM)


วันพฤหัสบดีที่ 9 กันยายน 2564
พิมพ์
การประชุมคณะกรรมการสวัสดิการสำนักงานปลัดกระทรวงอุตสาหกรรม ครั้งที่ 3/2564 ผ่านระบบ Web Conference (ZOOM)
การประชุมคณะกรรมการสวัสดิการสำนักงานปลัดกระทรวงอุตสาหกรรม ครั้งที่ 3/2564 ผ่านระบบ Web Conference (ZOOM)
วันนี้ (9 กันยายน 2564) นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานการประชุมคณะกรรมการสวัสดิการสำนักงานปลัดกระทรวงอุตสาหกรรม ครั้งที่ 3/2564 โดยที่ประชุมได้รายงานสถานะการเงินของกองทุนสวัสดิการฯ และรายงานสถานะการเงินของคณะอนุกรรมการบริหารจัดการร้านสวัสดิการ สปอ. ให้ที่ประชุมทราบ และขออนุมัติการจ่ายเงินเพื่อซื้อของที่ระลึกมอบให้แก่สมาชิกผู้ออกจากราชการเพราะเกษียณอายุราชการและมาตรการเยียวยาช่วยเหลือผู้ประกอบการร้านค้าสวัสดิการ สปอ. โดยมีนางวรวรรณ ชิตอรุณ รองปลัดกระทรวงอุตสาหกรรม นายเดชา จาตุธนานันท์ ผู้ตรวจราชการกระทรวงอุตสาหกรรม และผู้บริหารกระทรวงอุตสาหกรรม ร่วมประชุม ณ ห้องประชุม อก.1 ชั้น 2 อาคาร สำนักงานปลัดกระทรวงอุตสาหกรรม และผ่านระบบ Web Conference (ZOOM)
ทั้งนี้ การประชุมดังกล่าวเป็นไปตามข้อกำหนดออกตามความในมาตรา 9 แห่งพระราชกำหนดการบริหารราชการในสถานการณ์ฉุกเฉิน พ.ศ.2548 ฉบับที่ 32 ลงวันที่ 28 สิงหาคม พ.ศ. 2564

ที่มา : https://www.thaigov.go.th/news/contents/details/45682