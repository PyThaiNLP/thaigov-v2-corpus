รัฐบาลไทย-ข่าวทำเนียบรัฐบาล-4 ก.พ. วันมะเร็งโลก ฟรี! ชุดตรวจมะเร็งปากมดลูกด้วยตนเอง รับได้ที่ รพ.มะเร็ง ทั่วประเทศ


วันศุกร์ที่ 4 กุมภาพันธ์ 2565
4 ก.พ. วันมะเร็งโลก ฟรี! ชุดตรวจมะเร็งปากมดลูกด้วยตนเอง รับได้ที่ รพ.มะเร็ง ทั่วประเทศ
.....
สธ. มอบชุดตรวจคัดกรองมะเร็งปากมดลูกด้วยตนเองที่บ้านแก่หญิงไทย อายุ 30 - 60 ปี ที่ไม่ได้รับการตรวจมานานเกิน 5 ปี เนื่องในวันมะเร็งโลก 4 ก.พ. นำร่อง 80,000 ชุด ขอรับได้ที่สถาบันมะเร็งแห่งชาติ และ รพ.มะเร็ง ภูมิภาคทั้ง 7 แห่งของกรมการแพทย์ ได้แก่ รพ.มะเร็งลำปาง อุดรธานี อุบลราชธานี ลพบุรี มหาวชิราลงกรณ์ธัญบุรี ชลบุรี และสุราษฎร์ธานี หากได้ผลดีจะผลักดันสู่ชุดสิทธิประโยชน์ด้านโรคมะเร็งต่อไป
.
ชุดตรวจนี้ประชาชนสามารถเก็บสิ่งส่งตรวจด้วยตนเองได้ง่าย โดยมีคู่มือแนะนำอย่างละเอียด จากนั้นส่งกลับไปตรวจที่ รพ. แล้วรอรับผลตรวจทางแอปพลิเคชันหรือไปรษณีย์ หากพบความผิดปกติก็สามารถเข้าสู่การตรวจและรักษาได้ตามสิทธิโดยไม่เสียค่าใช้จ่าย สำหรับผู้ที่สนใจเข้ารับการตรวจคัดกรองโดยแพทย์ สามารถขอรับการตรวจได้ฟรีที่สถาบันมะเร็งแห่งชาติ รพ.มะเร็ง ภูมิภาคทั้ง 7 แห่ง และ รพ. ของกระทรวงสาธารณสุขที่เข้าร่วมโครงการในแต่ละจังหวัด
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/51236