รัฐบาลไทย-ข่าวทำเนียบรัฐบาล-​หัวหน้าผู้ตรวจราชการกระทรวงอุตสาหกรรม เยี่ยมชมการดำเนินงานและให้คำปรึกษาแก่สถานประกอบการ SMEs ในเขตพื้นที่จังหวัดสงขลา


วันพุธที่ 24 สิงหาคม 2565
พิมพ์
​หัวหน้าผู้ตรวจราชการกระทรวงอุตสาหกรรม เยี่ยมชมการดำเนินงานและให้คำปรึกษาแก่สถานประกอบการ SMEs ในเขตพื้นที่จังหวัดสงขลา
​หัวหน้าผู้ตรวจราชการกระทรวงอุตสาหกรรม เยี่ยมชมการดำเนินงานและให้คำปรึกษาแก่สถานประกอบการ SMEs ในเขตพื้นที่จังหวัดสงขลา
วันที่ 23 สิงหาคม 2565 นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม พร้อมคณะจากสำนักงานปลัดกระทรวงอุตสาหกรรม สำนักงานอุตสาหกรรมจังหวัดสงขลา สถาบันไทย-เยอรมัน กองทุนพัฒนาเอสเอ็มอีตามแนวประชารัฐ และมหาวิทยาลัยสงขลานครินทร์ ร่วมกันลงพื้นที่เข้าเยี่ยมชมการดำเนินงานภายใต้โครงการพลิกธุรกิจ SMEs ไทยสู่การผลิตสมัยใหม่ 4.0 เขตพื้นที่ 1 ประจำปีงบประมาณ พ.ศ. 2565 ณ บริษัท สะเดาอุตสาหกรรมยางพารา (1988) จำกัด ผู้ผลิตส่งออกน้ำยางข้นและยางเครฟ เพื่อให้คำปรึกษาและคำแนะนำเชิงลึก พร้อมให้แนวทางสำหรับการปรับปรุงประสิทธิภาพกระบวนการผลิตผ่านการประยุกต์ใช้หุ่นยนต์และระบบอัตโนมัติ แก่สถานประกอบการ SMEs ที่ผ่านการคัดเลือกที่เข้าร่วมโครงการ โดยมีนายสถิต ทิพชาติโยธิน กรรมการผู้จัดการบริษัท สะเดาอุตสาหกรรมยางพารา (1988) จำกัด ให้การต้อนรับและร่วมเข้าฟังการชี้แจง ติดตาม และผลการดำเนินงานโครงการฯ ดังกล่าว ณ บริษัท สะเดาอุตสาหกรรมยางพารา (1988) จำกัด อำเภอสะเดา จังหวัดสงขลา

ที่มา : https://www.thaigov.go.th/news/contents/details/58377