รัฐบาลไทย-ข่าวทำเนียบรัฐบาล-"เวิลด์แบงก์" ชี้เศรษฐกิจไทยปี 65 โตร้อยละ 3.9 แรงหนุนจากมาตรการภาครัฐ - ธุรกิจท่องเที่ยวหัวใจหลักเศรษฐกิจไทย


วันพฤหัสบดีที่ 16 ธันวาคม 2564
"เวิลด์แบงก์" ชี้เศรษฐกิจไทยปี 65 โตร้อยละ 3.9 แรงหนุนจากมาตรการภาครัฐ - ธุรกิจท่องเที่ยวหัวใจหลักเศรษฐกิจไทย
.....
นายธนกร วังบุญคงชนะ โฆษกประจำสำนักนายกรัฐมนตรี เผยว่า เอกชนมีความเชื่อมั่นว่าเศรษฐกิจไทยไตรมาสแรกปี 2565 จะเติบโตขึ้นต่อเนื่อง บวกกับการคาดการณ์ของธนาคารโลกที่ชี้ว่าเศรษฐกิจไทยปีหน้าจะเติบโตขึ้นร้อยละ 3.9
.
ปัจจัยสำคัญที่ส่งผลให้เศรษฐกิจไทยและความเชื่อมั่นภาคเอกชนสูงขึ้นในปีหน้า มาจากแรงหนุนจากมาตรการภาครัฐ การผ่อนคลายมาตรการควบคุมโรค และธุรกิจบริการต่าง ๆ เริ่มฟื้นตัว โดยเฉพาะธุรกิจท่องเที่ยวซึ่งถือว่าเป็นหัวใจหลักของเศรษฐกิจไทย
.
อีกทั้งยังมีปัจจัยบวกอื่น ๆ เข้ามาช่วยเสริม เช่น การผลักดันให้คงนโยบายอัตราดอกเบี้ยต่ำที่ร้อยละ 0.50 ต่อเนื่อง, การคงกรอบอัตราเงินเฟ้อให้อยู่ที่ระดับ 1 - 3% เพื่อให้เหมาะสมกับสภาพเศรษฐกิจ และการผลักดันเพิ่มขีดความสามารถในการแข่งขันทางเศรษฐกิจของประเทศ
.
อ่านเพิ่มเติม คลิก https://www.thaigov.go.th/news/contents/details/49490
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/49539