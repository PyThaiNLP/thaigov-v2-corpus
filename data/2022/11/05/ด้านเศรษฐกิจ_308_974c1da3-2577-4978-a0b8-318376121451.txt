รัฐบาลไทย-ข่าวทำเนียบรัฐบาล-ส่งมอบสินค้าเกษตรคุณภาพและสินค้าอุปโภคบริโภค


วันเสาร์ที่ 10 กรกฎาคม 2564
ส่งมอบสินค้าเกษตรคุณภาพและสินค้าอุปโภคบริโภค
รัฐมนตรีเกษตรฯ 'เฉลิมชัย' ส่งมอบสินค้าเกษตรคุณภาพและสินค้าอุปโภคบริโภค ภายใต้โครงการแบ่งปันน้ำใจ เกษตรไทยสู้โควิด-19
ดร.เฉลิมชัย ศรีอ่อน รัฐมนตรีว่าการกระทรวงเกษตรและสหกรณ์ พร้อมด้วยนายเข้มแข็ง ยุติธรรมดำรง อธิบดีกรมส่งเสริมการเกษตร และกลุ่มเพื่อนเฉลิมชัย ส่งมอบสินค้าเกษตรคุณภาพและสินค้าอุปโภคบริโภค ภายใต้โครงการแบ่งปันน้ำใจเกษตรไทยสู้โควิด-19 ได้แก่ กล้วยหอม ลำไย แก้วมังกร มังคุด เงาะ ขนมปังกรอบ กาแฟ และน้ำดื่ม ณ โรงพยาบาลสนามเอราวัณ 1 บางบอน (สนามกีฬาเฉลิมพระเกียรติ 84 พรรษา)
จากนั้นได้เดินทางไปโรงพยาบาลผู้สูงอายุบางขุนเทียน เพื่อส่งมอบสินค้าเกษตรคุณภาพและสินค้าอุปโภคบริโภค ภายใต้โครงการแบ่งปันน้ำใจ เกษตรไทยสู้โควิด-19 ได้แก่ กล้วยหอม ลำไย แก้วมังกร มังคุด เงาะ แตงกวา มะเขือเปราะถั่วฝักยาว พริกขี้หนู กะเพรา คะน้า ฟักทอง ขนมปังกรอบ กาแฟ ซีอิ้วขาว และน้ำดื่ม
"กระทรวงเกษตรและสหกรณ์ได้ร่วมกับหน่วยงานต่าง ๆ ทั้งภาครัฐ และเอกชน ในการเป็นส่วนหนึ่งที่จะนำสินค้าเกษตรคุณภาพ รวมถึงสินค้าอุปโภคบริโภคมาช่วยสนับสนุนให้กับโรงพยาบาลและตามสถานที่ต่าง ๆ และขอเป็นตัวแทนรัฐบาลในการแสดงความห่วงใยถึงบุคลากรทางการแพทย์ เจ้าหน้าที่ที่เกี่ยวข้อง และพี่น้องประชาชน ที่จะผ่านพ้นวิกฤตในครั้งนี้ไปด้วยกัน" ดร.เฉลิมชัย กล่าว

ที่มา : https://www.thaigov.go.th/news/contents/details/43626