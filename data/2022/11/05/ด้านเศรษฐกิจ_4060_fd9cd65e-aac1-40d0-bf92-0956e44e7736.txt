รัฐบาลไทย-ข่าวทำเนียบรัฐบาล-ผู้บริหาร ก.อุตฯ เยี่ยมชมการดำเนินงานศูนย์วิจัยและพัฒนาเทคโนโลยีรีไซเคิลต้นแบบ และถ่ายทอดองค์ความรู้ กระบวนการรีไซเคิล


วันศุกร์ที่ 10 มิถุนายน 2565
พิมพ์
ผู้บริหาร ก.อุตฯ เยี่ยมชมการดำเนินงานศูนย์วิจัยและพัฒนาเทคโนโลยีรีไซเคิลต้นแบบ และถ่ายทอดองค์ความรู้ กระบวนการรีไซเคิล
ผู้บริหาร ก.อุตฯ เยี่ยมชมการดำเนินงานศูนย์วิจัย และพัฒนาเทคโนโลยีรีไซเคิลต้นแบบและถ่ายทอดองค์ความรู้กระบวนการรีไซเคิลและการจัดการมลพิษให้ผู้ประกอบการรีไซเคิลสามารถประกอบการอย่างถูกต้องตามหลักวิชาการและเป็นมิตรต่อสิ่งแวดล้อม
ผู้บริหาร ก.อุตฯ เยี่ยมชมการดำเนินงานศูนย์วิจัยและพัฒนาเทคโนโลยีรีไซเคิลต้นแบบและถ่ายทอดองค์ความรู้กระบวนการรีไซเคิลและการจัดการมลพิษให้ผู้ประกอบการรีไซเคิลสามารถประกอบการอย่างถูกต้องตามหลักวิชาการและเป็นมิตรต่อสิ่งแวดล้อม
วันที่ 9 มิถุนายน 2565 นายสุชาติ ไตรแสงรุจิระ ที่ปรึกษารัฐมนตรีว่าการกระทรวงอุตสาหกรรม พร้อมด้วย นายสุรพล ชามาตย์ รองปลัดกระทรวงอุตสาหกรรม และคณะทำงานฯ เข้าเยี่ยมชมการดำเนินงานศูนย์วิจัยและพัฒนาเทคโนโลยีรีไซเคิล ณ กรมอุตสาหกรรมพื้นฐานและเหมืองแร่ (พระประแดง) จังหวัดสมุทรปราการ โดยมีนายธีรวุธ ตันนุกิจ ผู้อำนวยการกองนวัตกรรมวัตถุดิบและอุตสาหกรรมต่อเนื่อง กรมอุตสาหกรรมพื้นฐานและเหมืองแร่ พร้อมทีมงาน ให้การต้อนรับและนำเสนอวัตถุประสงค์และการดำเนินงานของศูนย์ฯ ที่มุ่งเน้นการวิจัยและพัฒนาเทคโนโลยีรีไซเคิลในระดับห้องปฏิบัติการและขยายผลไปสู่โรงงานต้นแบบ รวมทั้งเป็นศูนย์เรียนรู้กระบวนการรีไซเคิลและการจัดการมลพิษให้ผู้ประกอบการรีไซเคิลสามารถประกอบการอย่างถูกต้องตามหลักวิชาการและเป็นมิตรต่อสิ่งแวดล้อม โดยให้บริการความรู้ การฝึกอบรมเชิงปฏิบัติการและให้บริการเครื่องมือสำหรับการทดลองกับผู้ประกอบการที่สนใจ เพื่อช่วยผลักดันนวัตกรรมและเทคโนโลยีรีไซเคิลสู่การผลิตเชิงพาณิชย์
ด้วยปัจจุบันปัญหาขยะภายในประเทศที่มีปริมาณเฉลี่ย 45 ล้านตันต่อปี  โดยเป็นขยะอิเล็กทรอนิกส์ที่มีปริมาณถึง 450,000 ตันต่อปี คิดเป็นร้อยละ 65 ของขยะอันตรายที่เกิดขึ้นในชุมชน ซึ่งหากขยะดังกล่าวมีระบบการบริหารจัดการที่ดีและครบวงจร ขยะเหล่านี้จะสามารถเป็นแหล่งทรัพยากรทดแทนให้แก่ภาคอุตสาหกรรม ลดการใช้ทรัพยากรธรรมชาติ และสามารถสร้างมูลค่าเพิ่มได้ถึงประมาณ 3 หมื่นล้านบาทต่อปี ดังนั้นกองนวัตกรรมวัตถุดิบและอุตสาหกรรมต่อเนื่อง กรมอุตสาหกรรมพื้นฐานและเหมืองแร่ มองเห็นถึงโอกาสการนำขยะหรือของเสียจากครัวเรือนและอุตสาหกรรม อาทิ เครื่องใช้ไฟฟ้าอิเล็กทรอนิกส์ แผงโซลาร์เซลล์ เป็นต้น นำมาทำการวิจัยและพัฒนาเทคโนโลยีต้นแบบสำหรับการรีไซเคิลที่เป็นมิตรกับสิ่งแวดล้อม และตอบโจทย์นโยบายรัฐบาลที่มุ่งขับเคลื่อนเศรษฐกิจของประเทศไปสู่เศรษฐกิจใหม่ (BCG Economy)

ที่มา : https://www.thaigov.go.th/news/contents/details/55565