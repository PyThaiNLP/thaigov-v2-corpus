รัฐบาลไทย-ข่าวทำเนียบรัฐบาล-ฤดูผลไม้! นายกฯ เชิญชวนคนไทยอุดหนุนผลไม้จากชาวสวนทั้งทางออนไลน์และออฟไลน์ ด้านการส่งออก เตรียมเจาะตลาดใหม่ “ตะวันออกกลาง”


วันอังคารที่ 5 เมษายน 2565
ฤดูผลไม้! นายกฯ เชิญชวนคนไทยอุดหนุนผลไม้จากชาวสวนทั้งทางออนไลน์และออฟไลน์ ด้านการส่งออก เตรียมเจาะตลาดใหม่ “ตะวันออกกลาง”
.....
พล.อ.ประยุทธ์ จันทร์โอชา นายกรัฐมนตรี และ รมว.กห. ติดตามการกระจายสินค้าผลไม้ในช่วงฤดูกาลผลไม้ ซึ่งคาดว่าปีนี้จะมีผลผลิตออกมาเพิ่ม 13% คิดเป็นปริมาณรวม 5.4 ล้านตัน จึงประสานหน่วยงานต่าง ๆ เพื่อเตรียมช่องทางการขายในประเทศทั้งแบบออฟไลน์และออนไลน์ เช่น การรับซื้อผ่านข้อตกลงระหว่างกลุ่มเกษตรกรกับห้าง ตลาดกลางสินค้าเกษตร ลาซาด้า ไปรษณีย์ไทย และขอเชิญชวนคนไทยบริโภคผลไม้ไทยโดยร่วมกันอุดหนุนจากเกษตรกรชาวสวนตามช่องทางต่าง ๆ
.
ทั้งนี้ จะมีมหกรรมช้อปออนไลน์จำหน่ายทุเรียนและมังคุด ผ่านการไลฟ์สดในช่วงเดือน พ.ค. - มิ.ย. 65 ส่วนตลาดต่างประเทศ กระทรวงเกษตรและสหกรณ์ และกระทรวงพาณิชย์ ร่วมกันปูทางเพื่อเจาะตลาดใหม่ ๆ โดยมีเป้าหมายสำคัญเป็น ภูมิภาคตะวันออกกลาง รวมถึงจัดกิจกรรมส่งเสริมการค้าผลไม้ไทยตามด่านชายแดนด้วย
.
อ่านเพิ่มเติม คลิก >> https://www.thaigov.go.th/news/contents/details/53234
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/53305