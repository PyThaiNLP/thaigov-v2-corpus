รัฐบาลไทย-ข่าวทำเนียบรัฐบาล-โฆษกรัฐบาลโต้ "ณัฐวุฒิ" อย่ามองแต่มุมตัวเองแล้วก็ทึกทักเอาเองว่าใช่ แนะถ้าไม่รู้จริง หรือยังมีข้อมูลไม่มากพอ ถามก่อนวิจารณ์ได้


วันศุกร์ที่ 24 มิถุนายน 2565
พิมพ์
โฆษกรัฐบาลโต้ "ณัฐวุฒิ" อย่ามองแต่มุมตัวเองแล้วก็ทึกทักเอาเองว่าใช่ แนะถ้าไม่รู้จริง หรือยังมีข้อมูลไม่มากพอ ถามก่อนวิจารณ์ได้
โฆษกรัฐบาลโต้ "ณัฐวุฒิ" อย่ามองแต่มุมตัวเองแล้วก็ทึกทักเอาเองว่าใช่ แนะถ้าไม่รู้จริง หรือยังมีข้อมูลไม่มากพอ ถามก่อนวิจารณ์ได้ แจงนายกฯมองการณ์ไกลสั่งเตรียมการแก้ปัญหาความมั่นคงด้านพลังงาน อาหาร เกษตร เศรษฐกิจไว้ล่วงหน้าทุกมิติ
วันที่ 24 มิถุนายน 2565 นายธนกร วังบุญคงชนะ โฆษกประจำสำนักนายกรัฐมนตรี กล่าวถึงกรณีที่นายณัฐวุฒิ ใสยเกื้อ ผู้อำนวยการครอบครัวเพื่อไทย ระบุว่า รัฐบาลแก้วิกฤตพลังงานโดยใช้แต่ราชการ รัฐมนตรีมีไม่ใช้ ให้ฝ่ายความมั่นคงนำทุกเรื่องว่า ท่านนายกฯ สั่งเตรียมหามาตรการเพื่อแก้ปัญหาทุกมิติ ไม่ว่าจะเป็นความมั่นคงทางด้านพลังงาน ความมั่นคงด้านอาหาร ความมั่นคงด้านเกษตร ความมั่นคงด้านเศรษฐกิจและสังคมฯลฯ ในส่วน
วิกฤตพลังงานก็ได้ออกมาตรการช่วยเหลือประชาชนมาโดยตลอด ไม่ทราบว่าตอนนั้นนายณัฐวุฒิกำลังไปร่วมชุมนุมกับม็อบอยู่ที่ไหนหรือไม่ จึงทำให้ไม่ทราบ นอกจากนี้ นายกฯ ยังกำชับหน่วยงานที่เกี่ยวข้อง ให้ติดตามอย่างใกล้ชิดอีกด้วย ขณะที่สภาความมั่นคงแห่งชาติ (สมช.) ซึ่งนายณัฐวุฒิอ้างว่าถูกใช้เป็นหน่วยงานหลักในการแก้ปัญหาในหลายๆ เรื่องที่ผ่านมานั้น ยืนยันว่า นายกฯ มองถึงปัญหาวิกฤตต่างๆทุกด้านที่อาจจะเกิดขึ้นในอนาคตด้วย การแก้ปัญหาต่างๆ จึงไม่ใช่การวางแผนดำเนินการให้เสร็จได้ภายในเวลาไม่กี่วัน เป็นการวางแผนไว้รองรับสถานการณ์ข้างหน้าเพราะมองว่าปัญหาสงครามรัสเซีย ยูเครนคงยังไม่ยุติในเร็ววันส่งผลกระทบกับไทยในหลายๆด้าน  นายกฯ จึงสั่งการให้ สมช.เป็นเจ้าภาพเตรียมข้อมูลต่างๆ เพื่อแก้ปัญหาความมั่นคงด้านพลังงาน ด้านอาหารและทุกๆด้านในระยะยาวต่อไปด้วย โดยมีอีกหลายภาคส่วนที่เกี่ยวข้องเข้ามาร่วมดำเนินการเพื่อวางแนวทางแก้ปัญหาในอนาคต
"คุณณัฐวุฒิอาจจะมองแค่ในมุมของตัวเอง โดยเชื่อว่าประชาชนได้ข้อสรุปแล้วว่านายกฯ ควรไปต่อหรือพอแค่นี้ เหมือนกับที่เคยเชื่อว่า การออกมานำม็อบจะช่วยใครคนใดคนหนึ่งให้กลับประเทศได้ หรือที่เคยเชื่อว่าการใช้เสียงข้างมากแบบพวกมากลากไปในสภาฯ จะผลักดัน พรบ.สุดซอยให้ออกมาเป็นกฎหมายได้ แต่สุดท้ายคุณณัฐวุฒิก็ควรต้องยอมรับความจริงด้วยว่า พรรคของคุณณัฐวุฒิเองก็เคยคาดการณ์ผิด จนสภาฯ แทบลุกเป็นไฟมาแล้ว ดังนั้น ไม่อยากให้คิดและทึกทักเอาเอง ประชาชนจะสับสนเปล่าๆ ถ้าไม่รู้จริง หรือยังมีข้อมูลไม่มากพอ ก็ถามก่อนวิจารณ์ได้ รัฐบาลพร้อมชี้แจงทึกประเด็นอยู่แล้ว" นายธนกร กล่าว

ที่มา : https://www.thaigov.go.th/news/contents/details/56091