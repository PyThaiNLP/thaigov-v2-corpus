รัฐบาลไทย-ข่าวทำเนียบรัฐบาล-อนุมัติ 8,458 ล้านเป็นค่าตอบแทนบุคลากรและจัดหายารักษาโควิด-19


วันจันทร์ที่ 28 มีนาคม 2565
พิมพ์
อนุมัติ 8,458 ล้านเป็นค่าตอบแทนบุคลากรและจัดหายารักษาโควิด-19
วันอาทิตย์ที่ 27 มีนาคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลสร้างขวัญและกำลังใจแก่บุคลากรด้านสาธารณสุขและสร้างความพร้อมด้านยาและเวชภัณฑ์ให้เพียงพอในการดูแลประชาชน โดยอนุมัติงบประมาณกว่า 8,458 ล้านบาท แก่ 5 หน่วยงานของกระทรวงสาธารณสุข เพื่อเป็นค่าตอบแทนการเสี่ยงภัยแก่เจ้าหน้าที่ที่ปฏิบัติงานเกี่ยวกับโรคโควิด-19 งานบริการฉีดวัคซีนโควิด-19 นอกสถานพยาบาล รวมถึงเป็นค่ารักษาผู้ป่วยที่ไม่มีสิทธิในการรักษาพยาบาล และจัดซื้อยาแพกซ์โลวิด ซึ่งปัจจุบัน กระทรวงสาธารณสุขมียาที่ใช้ในการรักษาโรคโควิด-19 อยู่หลายชนิด เช่น ฟ้าทะลายโจร ฟาวิพิราเวียร์ โมลนูพิราเวียร์ เรมดิซิเวียร์ และล่าสุดอยู่ระหว่างการจัดหายาแพกซ์โลวิด ของบริษัทไฟเซอร์ ซึ่งหลังจากนี้จะมีการลงนามในสัญญาเพื่อจัดซื้อตามขั้นตอนต่อไป
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/53011