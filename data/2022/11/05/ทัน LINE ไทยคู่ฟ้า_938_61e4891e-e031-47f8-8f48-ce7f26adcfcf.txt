รัฐบาลไทย-ข่าวทำเนียบรัฐบาล-ไขที่มา...ทำไมราคาน้ำมันไทย – อาเซียน ถึงต่างกัน?


วันพฤหัสบดีที่ 9 มิถุนายน 2565
ไขที่มา...ทำไมราคาน้ำมันไทย – อาเซียน ถึงต่างกัน?
.....
สถานการณ์ราคาพลังงานตลาดโลกที่ยังผันผวนต่อเนื่อง ส่งผลให้เกิดวิกฤตเศรษฐกิจทั่วโลก นายกรัฐมนตรี มีข้อห่วงใยและกำชับทุกฝ่ายสร้างการรับรู้ให้ประชาชนมีความเข้าใจที่ถูกต้องในเรื่องราคาน้ำมันของไทย โดยย้ำว่าราคาน้ำมันไทยไม่ได้แพงที่สุดในอาเซียน และรัฐบาลให้ความสำคัญกับการรักษาความมั่นคงด้านพลังงานของประเทศ
.
กระทรวงพลังงาน ชี้แจงว่าท่ามกลางสถานการณ์สงครามระหว่างรัสเซีย - ยูเครน เป็นเหตุให้อุปทานพลังงานลดลง ประกอบกับสถานการณ์โควิดในหลายประเทศดีขึ้น ทำให้ความต้องการใช้พลังงานเพิ่มสูงขึ้น ส่งผลต่อราคาเชื้อเพลิงและค่าครองชีพของประชาชนที่ปรับตัวสูงขึ้นทั่วโลก
.
หากเปรียบเทียบราคาน้ำมันของไทยกับประเทศเพื่อนบ้าน ที่นำเข้าน้ำมันเช่นเดียวกับประเทศไทย มีต้นทุนเนื้อน้ำมันไม่ต่างกันมากนัก เพราะราคาที่ซื้อ - ขาย จะอ้างอิงจากราคาตลาดโลก
.
แต่ปัจจัยที่ทำให้ราคาน้ำมันที่ขายในแต่ละประเทศแตกต่างกันก็คือ โครงสร้างน้ำมันของแต่ละประเทศ ที่แต่ละประเทศมีมาตรการภาษี และระบบการเก็บเงินเข้ากองทุนหรืออุดหนุนราคาพลังงานที่แตกต่างกัน ซึ่งประเทศมาเลเซียหรือบรูไน มีราคาน้ำมันถูกกว่าประเทศอื่น ๆ เพราะเป็นประเทศผู้ผลิตและส่งออกน้ำมัน จึงไม่ได้เก็บภาษีส่วนนี้
.
ในส่วนของประเทศไทย รัฐบาลได้ดูแลราคาน้ำมันมาอย่างต่อเนื่องโดยใช้เงินกองทุนน้ำมันเชื้อเพลิงอุดหนุนราคาน้ำมันดีเซลรวมถึงการลดภาษี และล่าสุดได้ลดการจัดเก็บเงินกองทุนน้ำมันเชื้อเพลิงในส่วนของน้ำมันกลุ่มเบนซิน เพื่อบรรเทาความเดือดร้อนของประชาชน
#ไทยคู่ฟ้า #ร่วมต้านโควิด19
-------------------
อัลบั้มภาพ
prev
next
ข่าวที่เกี่ยวข้อง
รัฐบาลเข้ม...
แจ้งเตือน...
อย่าแชร์...
กรุงเทพฯ...
ปลื้ม...

ที่มา : https://www.thaigov.go.th/news/contents/details/55553