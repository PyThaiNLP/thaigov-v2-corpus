รัฐบาลไทย-ข่าวทำเนียบรัฐบาล-รมว. พิพัฒน์ เปิดการแข่งชันจักรยานชิงถ้วยพระราชทานสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารีเพื่อกระตุ้นเศรษฐกิจและการท่องเที่ยวจังหวัดสงขลา


วันศุกร์ที่ 26 สิงหาคม 2565
พิมพ์
รมว. พิพัฒน์ เปิดการแข่งชันจักรยานชิงถ้วยพระราชทานสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารีเพื่อกระตุ้นเศรษฐกิจและการท่องเที่ยวจังหวัดสงขลา
รมว.กก.กล่าวว่า จังหวัดสงขลาเป็นจังหวัดที่มีภูมิประเทศสวยงาม มีทรัพยากรธรรมชาติทางทะเล ซึ่งมีความสำคัญเป็นอย่างยิ่งต่อการท่องเที่ยว และมีความพร้อมทางด้านวัฒนธรรมที่สืบสานมาอย่างยาวนาน
วันที่ 21 สิงหาคม 2565 เวลา 05.30 น. นายพิพัฒน์ รัชกิจประการ รัฐมนตรีว่าการกระทรวงการท่องเที่ยวและกีฬา (รมว.กก.) เป็นประธานเปิดการแข่งชันจักรยานชิงถ้วยพระราชทานสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี ณ มหาวิทยาลัยราชภัฏสงขลา เพื่อกระตุ้นเศรษฐกิจและการท่องเที่ยวจังหวัดสงขลา โดยการจัดกิจกรรมในครั้งนี้มีวัตถุประสงค์ เพื่อส่งเสริมและสนับสนุน การออกกำลังกายแก่นักท่องเที่ยว นักกีฬา ทั้งชาวไทยและชาวต่างประเทศ ตลอดทั้งเยาวชน และประชาชน ซึ่งถือเป็นการประชาสัมพันธ์แหล่งท่องเที่ยว และสงขลาเมืองกีฬา รวมถึงสร้างรายได้จากกิจกรรม ให้ธุรกิจท่องเที่ยวชุมชน และธุรกิจอื่นๆ ที่เกี่ยวข้อง พร้อมทั้งส่งเสริมความสัมพันธ์และความร่วมมือด้านกิจกรรมกีฬาระหว่างองค์กร ทั้งภาครัฐและเอกชนในจังหวัดสงขลา
รมว.กก.กล่าวว่า จังหวัดสงขลาเป็นจังหวัดที่มีภูมิประเทศสวยงาม มีทรัพยากรธรรมชาติทางทะเล ซึ่งมีความสำคัญเป็นอย่างยิ่งต่อการท่องเที่ยว และมีความพร้อมทางด้านวัฒนธรรมที่สืบสานมาอย่างยาวนาน จังหวัดสงขลาเป็นศูนย์กลาง ในการคมนาคมในภาคใต้และเป็นศูนย์กลางในการเดินทางท่องเที่ยวแถบภูมิภาคอาเชียน การจัดกิจกรรมกีฬาในครั้งนี้ เป็นการขับเคลื่อนนตามนโยบายของกระทรวงการท่องเที่ยวและก็ฬาที่จะยกระดับมาตรฐานทางการกีฬาของประเทศไทย และกิจกรรมการแข่งขันต่างๆ ให้เป็นระดับมาตรฐานสากล ที่จะนำไปสู่การสร้างมูลค่าเพิ่มทางเศรษฐกิจ พร้อมทั้งการสร้างภาพลักษณ์ของจังหวัด ตามยุทธศาสตร์การพัฒนาอุตสาหกรรมการกีฬาและการท่องเที่ยวเชิงกีฬา ซึ่งเป็นส่วนสำคัญในการสร้างและส่งเสริมการกระตุ้นเศรษฐกิจในระดับจังหวัด และระดับประเทศ

ที่มา : https://www.thaigov.go.th/news/contents/details/58467