รัฐบาลไทย-ข่าวทำเนียบรัฐบาล-รัฐบาลเห็นชอบเสนอ ภูกระดึง-ป่าภูเขียว เป็นมรดกอาเซียน


วันจันทร์ที่ 4 เมษายน 2565
พิมพ์
รัฐบาลเห็นชอบเสนอ ภูกระดึง-ป่าภูเขียว เป็นมรดกอาเซียน
วันเสาร์ที่ 2 เมษายน 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลยกระดับการอนุรักษ์ทรัพยากรธรรมชาติและสิ่งแวดล้อม โดยเห็นชอบการเสนออุทยานแห่งชาติภูกระดึง จ.เลย และเขตรักษาพันธุ์สัตว์ป่าภูเขียว-อุทยานแห่งชาติน้ำหนาว จ.เพชรบูรณ์ สู่การพิจารณาเพื่อขึ้นทะเบียนเป็นอุทยานมรดกแห่งอาเซียน เนื่องจากมีลักษณะโดดเด่นเพียงหนึ่งเดียวในภูมิภาคอาเซียนและมีความเชื่อมโยงกับประเพณีวัฒนธรรมท้องถิ่นที่สำคัญ คือ อุทยานแห่งชาติภูกระดึง มีลักษณะเป็นหินทรายยอดตัด เชื่อมโยงกับกิจกรรมสรงน้ำพระพุทธเมตตา ส่วนเขตรักษาพันธุ์สัตว์ป่าภูเขียว มีลักษณะพื้นที่ที่โดดเด่น เช่น ถ้ำครอบ ถ้ำใหญ่น้ำหนาว เชื่อมโยงกับประเพณีการแขวนทุง และประเพณีบุญบั้งไฟ โดยทั้ง 2 แห่งปกคลุมด้วยป่าตามธรรมชาติมากกว่าร้อยละ 96 เป็นแหล่งอาศัยของพืชพันธุ์หายาก สัตว์ป่าสงวน และสัตว์ป่าคุ้มครอง
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/53183