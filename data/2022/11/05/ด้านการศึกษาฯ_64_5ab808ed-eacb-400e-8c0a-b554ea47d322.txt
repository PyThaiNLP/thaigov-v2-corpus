รัฐบาลไทย-ข่าวทำเนียบรัฐบาล-ดีอีเอส จัด I-Share ครั้งที่ 2 หัวข้อ “การทำแอปพลิเคชัน ให้ประสบความสำเร็จ เสริมทักษะบุคลากรสร้างองค์กรแห่งการเรียนรู้


วันพฤหัสบดีที่ 26 พฤษภาคม 2565
ดีอีเอส จัด I-Share ครั้งที่ 2 หัวข้อ “การทำแอปพลิเคชัน ให้ประสบความสำเร็จ เสริมทักษะบุคลากรสร้างองค์กรแห่งการเรียนรู้
ดีอีเอส จัด I-Share ครั้งที่ 2 หัวข้อ “การทำแอปพลิเคชัน ให้ประสบความสำเร็จ เสริมทักษะบุคลากรสร้างองค์กรแห่งการเรียนรู้
เมื่อวันที่ 26 พฤษภาคม 2565 นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม (ดีอีเอส) เป็นประธานเปิดกิจกรรม I-Share ครั้งที่ 2 พร้อมให้เกียรติเป็นวิทยากรบรรยายถ่ายทอดองค์ความรู้และประสบการณ์ ในหัวข้อเรื่อง “การทำแอปพลิเคชัน ให้ประสบความสำเร็จ ณ ห้องประชุม 801 ชั้น 8 สำนักงานปลัดกระทรวงดิจิทัลเพื่อเศรษฐกิจและสังคม ซึ่งเป็นการดำเนินกิจกรรมภายใต้โครงการบริหารจัดการองค์ความรู้ของสำนักงานปลัดกระทรวงดิจิทัลฯเพื่อพัฒนาการจัดการความรู้ขององค์กรให้ก้าวสู่การสร้างองค์กรแห่งการเรียนรู้ ปลูกฝังวัฒนธรรมการเรียนรู้ด้วยกิจกรรมส่งเสริมการเรียนรู้ต่างๆ ในเชิงรุกที่หลากหลาย อีกทั้งเป็นการแลกเปลี่ยนเรียนรู้ของบุคลากรภายในหน่วยงาน สป.ดศ. และหน่วยงานในสังกัด สามารถนำความรู้ที่ถ่ายทอดไปใช้ในการปฏิบัติงานได้อย่างมีประสิทธิภาพ
***********************

ที่มา : https://www.thaigov.go.th/news/contents/details/55059