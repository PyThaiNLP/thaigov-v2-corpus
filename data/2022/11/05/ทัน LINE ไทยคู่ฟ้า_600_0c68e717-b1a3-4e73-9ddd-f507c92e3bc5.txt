รัฐบาลไทย-ข่าวทำเนียบรัฐบาล-นายกฯ เร่งติดตามการดำเนินงานด้านเศรษฐกิจ - การทูต - แรงงาน หลังฟื้นความสัมพันธ์ไทย - ซาอุฯ คาดเห็นผลใน 2 เดือน


วันพุธที่ 2 กุมภาพันธ์ 2565
นายกฯ เร่งติดตามการดำเนินงานด้านเศรษฐกิจ - การทูต - แรงงาน หลังฟื้นความสัมพันธ์ไทย - ซาอุฯ คาดเห็นผลใน 2 เดือน
.....
นายธนกร วังบุญคงชนะ โฆษกประจำสำนักนายกรัฐมนตรี เผย จากการเยือนราชอาณาจักรซาอุดีอาระเบียของ พล.อ.ประยุทธ์ จันทร์โอชา นายกรัฐมนตรี และ รมว.กลาโหม ส่งผลให้เกิดการหารือในหลายมิติ ครอบคลุมประเด็นเศรษฐกิจ การทูต แรงงาน ฯลฯ โดยนายกรัฐมนตรีสั่งการให้หน่วยงานเร่งดำเนินการหลังเจรจาหารือ พร้อมตั้งคณะกรรมการติดตามการทำงาน ล่าสุดจะมีการเยือนประเทศไทยของรัฐมนตรีด้านแรงงาน เพื่อลงนาม MOU ซึ่งเร็วกว่าที่กำหนดไว้ภายใน 2 เดือน
.
รัฐบาลเดินหน้าส่งเสริมด้านแรงงานภายใต้หลักการ “รัฐจัดหา เอกชนจัดส่ง” หนุนแรงงานไทยมีฝีมือในสาขาบริการ โรงแรม สุขภาพ อุตสาหกรรมก่อสร้างไปทำงานในซาอุดีอาระเบีย สำหรับด้านการทูต จะมีการแต่งตั้งเอกอัครราชทูต และส่งเสริมความร่วมมือในกรอบพหุภาคีต่าง ๆ เช่น องค์การ OIC อาเซียน GCC รวมถึงการเป็นเจ้าภาพ APEC ของไทย พร้อมสร้างโอกาสทางการค้าการลงทุน ชูอาหารฮาลาลของไทย ศูนย์กลางการแพทย์และการท่องเที่ยวเพื่อรองรับนักเดินทางจากการเปิดเที่ยวบินตรงซาอุฯ - ไทย ในเร็ว ๆ นี้
.
อ่านเพิ่มเติม คลิก https://www.thaigov.go.th/news/contents/details/51153
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/51165