รัฐบาลไทย-ข่าวทำเนียบรัฐบาล-โครงการจ้างแรงงานชลประทาน ปี 2565 ยังว่างราว 15,000 ตำแหน่ง


วันจันทร์ที่ 18 เมษายน 2565
พิมพ์
โครงการจ้างแรงงานชลประทาน ปี 2565 ยังว่างราว 15,000 ตำแหน่ง
วันจันทร์ที่ 19 เมษายน 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลส่งเสริมให้เกษตรกรมีรายได้ในช่วงฤดูแล้งซึ่งงดเว้นการเพาะปลูก โดยเดินหน้าโครงการจ้างแรงงานชลประทาน ปีงบประมาณ 2565 เพื่อทำหน้าที่ซ่อมบำรุง ปรับปรุงงาน ในโครงการส่งเสริมการดำเนินงานอันเนื่องมาจากพระราชดำริ การก่อสร้างแหล่งน้ำ ระบบส่งน้ำเพื่อชุมชน การจัดการคุณภาพน้ำ และโครงการป้องกันและบรรเทาภัยจากน้ำ โดยตั้งเป้าหมายจ้างแรงงานทั้งสิ้น 75,000 คน จ้างแล้ว 60,182 คน ยังเหลือตำแหน่งว่างอยู่ราว 15,000 ตำแหน่ง อัตราค่าจ้างอยู่ที่ 8,700 – 87,000 บาท/คน ขึ้นกับระยะเวลาการจ้างงาน เกษตรกรและประชาชนที่สนใจเข้าร่วมโครงการ สอบถามเพิ่มเติมและสมัครได้ที่โครงการชลประทานใกล้บ้าน หรือสายด่วนกรมชลประทาน 1460
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/53674