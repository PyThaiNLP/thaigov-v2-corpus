รัฐบาลไทย-ข่าวทำเนียบรัฐบาล-SME D Bank เปิดบริการ ‘LG ONE Day’ ออกหนังสือค้ำประกัน ทันใจใน 1 วัน แถมฟรีค่าวิเคราะห์โครงการ พร้อมรับดอกเบี้ยเงินฝากระหว่างทาง ช่วยธุรกิจลื่นไหล คู่ค้ามั่นใจ


วันพุธที่ 15 กันยายน 2564
พิมพ์
SME D Bank เปิดบริการ ‘LG ONE Day’ ออกหนังสือค้ำประกัน ทันใจใน 1 วัน แถมฟรีค่าวิเคราะห์โครงการ พร้อมรับดอกเบี้ยเงินฝากระหว่างทาง ช่วยธุรกิจลื่นไหล คู่ค้ามั่นใจ
SME D Bank สนับสนุนผู้ประกอบการเอสเอ็มอีเดินหน้าธุรกิจลื่นไหล ไม่มีสะดุด ด้วยบริการ “LG ONE Day” ออกหนังสือค้ำประกันของธนาคาร (Letter of Guarantee) ภายใน 1 วัน
ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank สนับสนุนผู้ประกอบการเอสเอ็มอีเดินหน้าธุรกิจลื่นไหล ไม่มีสะดุด ด้วยบริการ “LG ONE Day” ออกหนังสือค้ำประกันของธนาคาร (Letter of Guarantee) ภายใน 1 วัน ช่วยผู้ประกอบการสามารถวางแผนบริหารจัดการธุรกิจ สร้างความเชื่อมั่นแก่คู่ค้า โดยใช้หนังสือค้ำประกันเป็นหลักประกันแทนการวางหลักทรัพย์  ไม่ว่าจะเป็นหลักประกันค่าสาธารณูปโภค การชำระภาษีอากร ยื่นของประกวดราคา สัญญาว่าจ้าง และค้ำประกันผลงาน จุดเด่นบริการสะดวกและรวดเร็ว สามารถออก LG ให้ได้ ภายใน 1 วัน ช่วยให้ธุรกิจเดินหน้าคล่องตัว แถมยกเว้นค่าวิเคราะห์โครงการ พร้อมรับดอกเบี้ยเงินฝากระหว่างทาง  ส่วนค่าธรรมเนียมคิดเพียง 1.25% ต่อปี เริ่มต้น 500 บาท สนใจสามารถใช้บริการได้ที่สาขา SME D Bank ทั่วประเทศ หรือสอบถามข้อมูลเพิ่มเติม Call Center 1357

ที่มา : https://www.thaigov.go.th/news/contents/details/45836