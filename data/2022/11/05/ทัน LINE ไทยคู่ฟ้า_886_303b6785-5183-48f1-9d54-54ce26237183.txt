รัฐบาลไทย-ข่าวทำเนียบรัฐบาล-นายกฯ พอใจภาพรวมเปิดเทอมวันแรก สถานศึกษาเคร่งครัดมาตรการป้องกันโควิด-19


วันอังคารที่ 17 พฤษภาคม 2565
นายกฯ พอใจภาพรวมเปิดเทอมวันแรก สถานศึกษาเคร่งครัดมาตรการป้องกันโควิด-19
.....
พลเอก ประยุทธ์ จันทร์โอชา นายกรัฐมนตรี และ รมว.กลาโหม พอใจภาพรวมการเปิดภาคเรียนวันแรก ในภาคเรียนที่ 1/2565 ให้นักเรียนได้กลับมาเรียนในห้องเรียน หรือ On-Site
.
ซึ่งจากการตรวจสอบพบว่า โรงเรียนในสังกัดกระทรวงศึกษาธิการ กรุงเทพมหานคร รวมทั้งโรงเรียนเอกชน เตรียมพร้อมเปิดภาคเรียน ทั้งมาตรการเฝ้าระวัง และควบคุมการแพร่ระบาดโควิด-19 ในโรงเรียน
.
นักเรียน ครู และบุคลากรในโรงเรียน สวมหน้ากากอนามัย เว้นระยะห่างในห้องเรียนและทางเดิน มีการจัดเหลื่อมเวลาเรียน เวลาพักรับประทานอาหาร ทำความสะอาดโรงเรียนสม่ำเสมอ รวมถึงนักเรียนส่วนใหญ่ได้รับการฉีดวัคซีนตามที่กระทรวงสาธารณสุขแนะนำ
.
พร้อมฝากถึงผู้ปกครองควรสังเกตอาการ และตรวจคัดกรองบุตรหลานก่อนพามาโรงเรียน เพี่อความไม่ประมาทและลดความเสี่ยงในการรับ/แพร่เชื้อโควิด-19 ในโรงเรียนด้วย
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/54662