รัฐบาลไทย-ข่าวทำเนียบรัฐบาล-ปลัดกอบชัยฯ เป็นประธานการประชุมเตรียมการจัดประชุมคณะกรรมการพัฒนาอุตสาหกรรมแห่งชาติ (กอช.)


วันพฤหัสบดีที่ 28 กรกฎาคม 2565
พิมพ์
ปลัดกอบชัยฯ เป็นประธานการประชุมเตรียมการจัดประชุมคณะกรรมการพัฒนาอุตสาหกรรมแห่งชาติ (กอช.)
ปลัดกอบชัยฯ เป็นประธานการประชุมหารือเตรียมการจัดประชุมคณะกรรมการพัฒนาอุตสาหกรรมแห่งชาติ (กอช.)
วันนี้ (12 กรกฎาคม 2565) นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานการประชุมเตรียมการจัดประชุมคณะกรรมการพัฒนาอุตสาหกรรมแห่งชาติ (กอช.) ร่วมกับหน่วยงานภายนอกและผู้ทรงคุณวุฒิใน กอช. โดยมี นายภานุวัฒน์ ตริยางกูรศรี รองปลัดกระทรวงอุตสาหกรรม และนายทองชัย ชวลิตพิเชฐ ผู้อำนวยการสำนักงานเศรษฐกิจอุตสาหกรรม และคณะกรรมการฯ เข้าร่วมประชุมเตรียมการ ณ ห้องประชุม อก.1 ชั้น 2 อาคารสำนักงานปลัดกระทรวงอุตสาหกรรม และประชุมผ่านสื่ออิเล็กทรอนิกส์ โปรแกรม Zoom
โดยที่ประชุมได้ร่วมกันพิจารณา ร่างแผนปฏิบัติการด้านการพัฒนาอุตสาหกรรมอิเล็กทรอนิกส์อัจฉริยะ (Smart Electronics) ระยะที่ 1 (พ.ศ.2564-2570) ร่างแผนปฏิบัติการด้านการพัฒนาอุตสาหกรรมพืชกัญชงสู่เชิงพาณิชย์ (พ.ศ.2566-2570) รวมทั้งกลไกขับเคลื่อนการดำเนินการของคณะกรรมการพัฒนาอุตสาหกรรมแห่งชาติ (กอช.)

ที่มา : https://www.thaigov.go.th/news/contents/details/56844