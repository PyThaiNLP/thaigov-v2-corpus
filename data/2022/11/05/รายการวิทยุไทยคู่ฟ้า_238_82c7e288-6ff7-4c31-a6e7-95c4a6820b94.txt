รัฐบาลไทย-ข่าวทำเนียบรัฐบาล-ห้ามสินค้าละเมิดลิขสิทธิ์นำเข้า-ส่งออก-นำผ่านราชอาณาจักร


วันอังคารที่ 11 มกราคม 2565
พิมพ์
ห้ามสินค้าละเมิดลิขสิทธิ์นำเข้า-ส่งออก-นำผ่านราชอาณาจักร
วันอาทิตย์ที่ 9 มกราคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลให้ความสำคัญกับการคุ้มครองทรัพย์สินทางปัญญา โดยเห็นชอบร่างประกาศกระทรวงพาณิชย์ เรื่อง กำหนดให้สินค้าละเมิดเครื่องหมายการค้าและสินค้าละเมิดลิขสิทธิ์เป็นสินค้าต้องห้ามส่งออก ห้ามนำเข้า และห้ามนำผ่านราชอาณาจักร พ.ศ.... ซึ่งเป็นการปรับปรุงกฎหมายให้สอดคล้องกับพันธกรณีระหว่างประเทศ โดยกำหนดให้สินค้าละเมิดเครื่องหมายการค้าและสินค้าละเมิดลิขสิทธิ์ ห้ามส่งออก นำเข้า และนำผ่านราชอาณาจักร เว้นแต่กรณีเป็นของติดตัวในปริมาณไม่มากและไม่มีลักษณะเชิงพาณิชย์ และกำหนดให้เจ้าของเครื่องหมายการค้าหรือเจ้าของลิขสิทธิ์สามารถแจ้งข้อมูลแก่พนักงานศุลกากรเพื่อประโยชน์ในการตรวจสอบสินค้าที่มีเหตุสงสัยว่าจะมีการละเมิดเครื่องหมายการค้าหรือลิขสิทธิ์
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/50381