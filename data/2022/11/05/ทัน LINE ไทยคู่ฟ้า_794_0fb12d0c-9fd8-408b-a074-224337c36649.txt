รัฐบาลไทย-ข่าวทำเนียบรัฐบาล-นายกฯ ปลื้ม กระแสไทยยังบูม ต่างชาตินิยมใช้สถานที่ในประเทศ "ถ่ายทำภาพยนตร์ - โฆษณา" เร่งดัน Soft Power เพิ่มมูลค่าเศรษฐกิจ


วันจันทร์ที่ 11 เมษายน 2565
นายกฯ ปลื้ม กระแสไทยยังบูม ต่างชาตินิยมใช้สถานที่ในประเทศ "ถ่ายทำภาพยนตร์ - โฆษณา" เร่งดัน Soft Power เพิ่มมูลค่าเศรษฐกิจ
.....
พลเอก ประยุทธ์ จันทร์โอชา นายกรัฐมนตรี ยินดีต่อกระแสความนิยมของประเทศไทยที่ยังคงเป็นประเทศตัวเลือกอันดับต้น ๆ ในการถ่ายทำภาพยนตร์ของผู้สร้างภาพยนตร์ต่างชาติ
.
โดยภาพยนตร์และวีดิทัศน์ (Film) ถือเป็น 1 ใน 5 F อุตสาหกรรมวัฒนธรรมสร้างสรรค์ที่มีศักยภาพ ดังนั้นรัฐบาลจึงมุ่งขับเคลื่อน พร้อมเร่งผลักดัน "Soft Power" เพื่อเพิ่มมูลค่าเศรษฐกิจ สร้างรายได้และภาพลักษณ์ที่ดีให้แก่ประเทศ
.
ข้อมูลล่าสุด พบว่า ตั้งแต่ 1 ก.ค. 64 - 16 มี.ค. 65 มีจำนวนภาพยนตร์ต่างประเทศถ่ายทำในไทยถึง 196 เรื่อง สามารถสร้างรายได้ให้กับประเทศไทยกว่า 4.24 พันล้านบาท
.
ทั้งนี้ นโยบายส่งเสริมให้ประเทศไทยเป็น "แหล่งถ่ายทำภาพยนตร์ระดับโลก" ถือเป็นอีกหนึ่งตัวอย่างความสำเร็จของการบูรณาการการทำงานอย่างแข็งขันของทุกฝ่ายที่มุ่งผลักดันนโยบายดังกล่าวอย่างเต็มที่
.
อ่านเพิ่มเติม คลิก https://www.thaigov.go.th/news/contents/details/53472
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/53511