รัฐบาลไทย-ข่าวทำเนียบรัฐบาล-ชาวแฟลตดินแดงปลื้ม ลุงตู่ ลุงป้อม ห่วงใย มอบ รมว. เฮ้ง แจกข้าวกล่องบรรเทาความเดือดร้อน


วันเสาร์ที่ 18 กันยายน 2564
พิมพ์
ชาวแฟลตดินแดงปลื้ม ลุงตู่ ลุงป้อม ห่วงใย มอบ รมว. เฮ้ง แจกข้าวกล่องบรรเทาความเดือดร้อน
ชาวแฟลตดินแดงปลื้ม ลุงตู่ ลุงป้อม ห่วงใย มอบ รมว. เฮ้ง แจกข้าวกล่องบรรเทาความเดือดร้อน
เมื่อวันที่ 18 กันยายน 2564 นายสุชาติ ชมกลิ่น รัฐมนตรีว่าการกระทรวงแรงงาน ลงพื้นที่มอบข้าวกล่อง ครัวลุงตู่ ลุงป้อม ซึ่งได้ให้แม่ค้าในชุมชนได้ทำข้าวกล่องในมื้อเย็น เพื่อให้มีอาชีพ มีรายได้ จำนวน 1,500 กล่อง เพื่อนำไปแจกจ่ายให้แก่ชาวบ้านชุมชนดินแดงที่ได้รับผลกระทบจากโควิด-19 จำนวน 3 แห่งๆ ละ 500 กล่องประกอบด้วย เมนูข้าวคลุกกะปิ ข้าวไก่ผัดขิง ไข่ต้มข้าวมันไก่ต้ม ข้าวมันไก่ทอด ข้าวแพนงหมู ได้แก่ จุดแรกที่โครงการฟื้นฟูเมืองดินแดงระยะที่ 1 (ดินแดงแปลงจี) หลังมัสยิดมูฮายีรีน จุดที่สอง ที่บริเวณสนามอาคาร 8 ชั้น แยกประชาสงเคราะห์ ตรงข้ามโรงเรียนพิบูลประชาสรรค์ และจุดที่สาม ที่บริเวณลานกีฬา 51 ซอยประชาสงเคราะห์ 11 ใกล้ตลาดเคหะชุมชนดินแดง 2 โดยมี นายวิชาญ เขียวแก้ว ประธานคณะกรรมการเคหะชุมชนดินแดง 2 และชาวแฟลตดินแดงร่วมรับมอบ โดย นายสุชาติ กล่าวว่า พลเอก ประยุทธ์ จันทร์โอชา นายกรัฐมนตรี และ พลเอก ประวิตร วงษ์สุวรรณ รองนายกรัฐมนตรีซึ่งกำกับดูแลกระทรวงแรงงาน มีความห่วงใยพี่น้องผู้ใช้แรงงานและประชาชนทั่วไปที่ได้รับผลกระทบจากสถานการณ์โควิด-19 โดยเฉพาะผู้สูงอายุ เด็กเล็ก ผู้ป่วยติดเตียง และชาวแฟลตดินแดงที่ไม่มีรายได้เนื่องจากผลกระทบโควิด จึงได้มอบหมายให้ผมในฐานะรัฐมนตรีว่าการกระทรวงแรงงาน ลงพื้นที่มอบข้าวกล่อง ซึ่งได้ให้แม่ค้าในชุมชนได้ทำข้าวกล่อง เพื่อให้มีอาชีพมีรายได้ วันละ 1,500 กล่อง เพื่อนำไปแจกจ่ายให้แก่ชาวบ้านชุมชนดินแดงที่ได้รับผลกระทบจากสถานการณ์การแพร่ระบาดของโควิด-19 ในมื้อเย็น รวมทั้งสิ้น 3 แห่งๆ ละ 500 กล่อง เริ่มตั้งแต่วันที่ 16 ก.ย. -12 ต.ค.64 เป็นเวลา 27 วัน เพื่อบรรเทาความเดือดร้อนในเบื้องต้น ช่วยแบ่งเบาภาระค่าใช้จ่ายในครอบครัว
สำหรับชุมชนเคหะดินแดง มีอาคารที่พักจำนวน 55 อาคาร ห้องพัก 7,697 ห้อง มีประชาชนพักอาศัยทั้งสิ้น 29,810 คน มี กลุ่มเปราะบาง ครัวเรือนที่มีผู้สูงอายุช่วยเหลือตนเองไม่ได้ 300 ครัวเรือน มีผู้พิการที่ต้องดูแลช่วยเหลือ 100 ครัวเรือน สำหรับมาตรการป้องกันโควิด-19 คณะกรรมการเคหะชุมชนดินแดง มีการประชาสัมพันธ์ให้ประชาชนผู้อยู่อาศัยได้สวมใส่หน้ากากอนามัยตลอดเวลาเมื่อออกจากที่พัก มีการตรวจคัดกรองโควิด-19 แก่แม่ค้าพ่อค้าในตลาดกลางเคหะชุมชนดินแดง รวมทั้งกำชับให้มีการปฏิบัติตามมาตรการของ ศบค.อย่างเคร่งครัดอีกด้วย
+++++++++++++++++++
กองเผยแพร่และประชาสัมพันธ์
17 กันยายน 2564

ที่มา : https://www.thaigov.go.th/news/contents/details/45965