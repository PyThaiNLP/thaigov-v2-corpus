รัฐบาลไทย-ข่าวทำเนียบรัฐบาล-สธ.รับมอบ “กล่องห่วงใย” ดูแลผู้ป่วยโควิด HI/CI


วันศุกร์ที่ 27 สิงหาคม 2564
สธ.รับมอบ “กล่องห่วงใย” ดูแลผู้ป่วยโควิด HI/CI
กระทรวงสาธารณสุข รับมอบ “กล่องห่วงใย” 1,000 กล่อง จากบริษัท ทริปเปิลที บรอดแบนด์ จำกัด (มหาชน) เพื่อส่งมอบให้กับผู้ป่วยโควิด 19 ที่กักตัวที่บ้านและชุมชน ในพื้นที่ จ.นนทบุรี ปทุมธานี สระบุรี และสงขลา
กระทรวงสาธารณสุข รับมอบ “กล่องห่วงใย” 1,000 กล่อง จากบริษัท ทริปเปิลที บรอดแบนด์ จำกัด (มหาชน) เพื่อส่งมอบให้กับผู้ป่วยโควิด 19 ที่กักตัวที่บ้านและชุมชน ในพื้นที่ จ.นนทบุรี ปทุมธานี สระบุรี และสงขลา
วันนี้ (27 สิงหาคม 2564) นายแพทย์ณรงค์ สายวงศ์ รองปลัดกระทรวงสาธารณสุข พร้อมคณะผู้บริหาร รับมอบกล่องห่วงใย จำนวน 1,000 กล่อง จากคุณธีรศักดิ์ จีรอัศวพงษ์ กรรมการบริษัท ทริปเปิลที บรอดแบนด์ จำกัด (มหาชน) หรือ 3BB  ซึ่งภายในกล่องประกอบด้วย ยา เวชภัณฑ์ และอุปกรณ์ที่จำเป็น อาทิ ยาลดไข้ ยาอมแก้ไอ ยาฟ้าทะลายโจร หน้ากากอนามัย เครื่องวัดระดับออกซิเจน พร้อมถ่านขนาด 3A และปรอทวัดไข้ โดยกระทรวงสาธารณสุขจะเร่งดำเนินการจัดส่งถึงมือผู้ป่วยโควิดในกลุ่มสีเขียว ที่ไม่มีอาการหรือมีอาการเล็กน้อย 19 ที่เข้าระบบระบบกักตัวที่บ้าน (Home Isolation) และชุมชน/ศูนย์พักคอย (Community Isolation) ในจังหวัดนนทบุรี ปทุมธานี สระบุรี และสงขลา
******************************** 27 สิงหาคม 2564

ที่มา : https://www.thaigov.go.th/news/contents/details/45240