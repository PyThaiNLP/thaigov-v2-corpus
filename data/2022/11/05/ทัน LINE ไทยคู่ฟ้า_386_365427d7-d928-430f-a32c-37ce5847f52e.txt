รัฐบาลไทย-ข่าวทำเนียบรัฐบาล-รัฐบาลเร่งแก้ปัญหาราคาปุ๋ยครบวงจร ดันปุ๋ยสั่งตัด - อินทรีย์ - ชีวภาพ ลดต้นทุนระยะยาว


วันศุกร์ที่ 12 พฤศจิกายน 2564
รัฐบาลเร่งแก้ปัญหาราคาปุ๋ยครบวงจร ดันปุ๋ยสั่งตัด - อินทรีย์ - ชีวภาพ ลดต้นทุนระยะยาว
....
น.ส.รัชดา ธนาดิเรก รองโฆษกรัฐบาล เผย รัฐบาลเร่งแก้ปัญหาราคาปุ๋ยเคมีที่สูงขึ้น โดยระยะเร่งด่วนได้ทำโครงการ “พาณิชย์ลดราคาปุ๋ย ช่วยเกษตรกร” ตั้งแต่เดือน ก.ค. เป็นต้นมา มีปุ๋ยเคมีเข้าร่วมโครงการ 4.5 ล้านกระสอบ รวม 84 สูตร มีการสั่งซื้อปุ๋ยจากสถาบันเกษตรกรกว่า 2.2 ล้านกระสอบแล้ว
.
ส่วนระยะยาว ส่งเสริมให้เกษตรกรใช้ปุ๋ยแบบผสมผสานและปุ๋ยสั่งตัด ผ่านโครงการพัฒนาธุรกิจบริการดินและปุ๋ยเพื่อชุมชน ใช้เทคโนโลยีตรวจวิเคราะห์ดินและผสมปุ๋ยให้เหมาะกับดินและพืช เพื่อเพิ่มประสิทธิภาพ ลดต้นทุนการผลิต ซึ่งปัจจุบันมีเกษตรกรร่วมโครงการแล้วกว่า 100,000 ราย ลดการใช้ปุ๋ยเคมีลง 45% ลดต้นทุนได้ 37% คิดเป็นมูลค่าเกือบ 600 ล้านบาท
.
นอกจากนี้ ยังดำเนินการอื่น ๆ อีก เช่น กำหนดแผนบริหารจัดการปุ๋ย ปี 65 - 69 ตั้งเป้าหมายผลิตปุ๋ยสั่งตัด 2.42 ล้านตัน ปุ๋ยอินทรีย์ 16.32 ล้านตัน และปุ๋ยชีวภาพ 14.19 ล้านตัน ครอบคลุมเกษตรกร 3.6 ล้านราย พื้นที่ 44 ล้านไร่ ส่งเสริมอุตสาหกรรมผลิตปุ๋ยโปแตชในประเทศ แลกเปลี่ยนปุ๋ยไนโตรเจนและโปแตชกับมาเลเซีย เป็นต้น โดยมีเป้าหมายเพื่อเพิ่มพื้นที่เพาะปลูกแบบ “เกษตรปลอดภัย” ตามมาตรฐานสากล
.
อ่านเพิ่มเติม คลิก https://www.thaigov.go.th/news/contents/details/48065
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/48136