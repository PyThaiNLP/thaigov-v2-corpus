รัฐบาลไทย-ข่าวทำเนียบรัฐบาล-สรรพากรแจ้งปิดให้บริการหน่วยงานสรรพากรที่ตั้งอยู่ในห้างสรรพสินค้าในพื้นที่ควบคุมสูงสุดและเข้มงวด


วันจันทร์ที่ 19 กรกฎาคม 2564
พิมพ์
สรรพากรแจ้งปิดให้บริการหน่วยงานสรรพากรที่ตั้งอยู่ในห้างสรรพสินค้าในพื้นที่ควบคุมสูงสุดและเข้มงวด
เพื่อให้การดำเนินงานของกรมสรรพากรสอดคล้องและเป็นไปตามมาตรการของภาครัฐ กรมสรรพากรจึงได้ประกาศปิดการให้บริการสำนักงานสรรพากรพื้นที่ และสำนักงานสรรพากรพื้นที่สาขา ที่ตั้งอยู่ภายในห้างสรรพสินค้าในพื้นที่ควบคุมสูงสุดและเข้มงวด
ตามที่ราชกิจจานุเบกษาได้เผยแพร่ข้อกำหนดออกตามความในมาตรา 9 แห่งพระราชกำหนดการบริหารราชการในสถานการณ์ฉุกเฉิน พ.ศ.2548 (ฉบับที่ 28) เพื่อกำหนดมาตรการที่จำเป็นและเร่งด่วนเพื่อลดการแพร่ระบาดของโรคติดเชื้อไวรัสโคโรน่า 2019 (COVID-19) ในพื้นที่13 จังหวัดประกอบด้วย กรุงเทพมหานคร ฉะเชิงเทรา ชลบุรี นครปฐม นนทบุรี นราธิวาส ปทุมธานี ปัตตานี พระนครศรีอยุธยา ยะลา สงขลา สมุทรปราการ บังคับใช้วันที่ 20 กรกฎาคม 2564 เป็นต้นไป นั้น
นางสมหมาย ศิริอุดมเศรษฐ ที่ปรึกษาด้านยุทธศาสตร์การจัดเก็บภาษี (กลุ่มธุรกิจพลังงาน) ในฐานะโฆษกกรมสรรพากร เปิดเผยว่า “เพื่อให้การดำเนินงานของกรมสรรพากรสอดคล้องและเป็นไปตามมาตรการของภาครัฐ กรมสรรพากรจึงได้ประกาศปิดการให้บริการสำนักงานสรรพากรพื้นที่ และสำนักงานสรรพากรพื้นที่สาขา ที่ตั้งอยู่ภายในห้างสรรพสินค้าในพื้นที่ควบคุมสูงสุดและเข้มงวด ดังนี้
๑. สำนักงานสรรพากรพื้นที่สาขาราชเทวี ๒
๒. สำนักงานสรรพากรพื้นที่สาขาคลองเตย ๑ และสำนักงานสรรพากรพื้นที่กรุงเทพมหานคร ๑๓
๓. สำนักงานสรรพากรพื้นที่สาขาประเวศ และสำนักงานสรรพากรพื้นที่กรุงเทพมหานคร ๖
๔. สำนักงานสรรพากรพื้นที่สาขาภาษีเจริญ และสำนักงานสรรพากรพื้นที่กรุงเทพมหานคร ๒๖
๕. สำนักงานสรรพากรพื้นที่สาขาเมืองสมุทรสาคร ๒
ทั้งนี้ ผู้มาใช้บริการที่มีความจำเป็นต้องติดต่อเจ้าหน้าที่ของหน่วยงานดังกล่าวข้างต้น สามารถติดต่อสำนักงานสรรพากรที่อยู่ใกล้เคียงได้กรมสรรพากรมีความห่วงใยในความปลอดภัยสำหรับผู้เสียภาษีซึ่งได้มีการเตรียมมาตรการในการให้บริการเพื่อป้องกันการแพร่ระบาดของโรคติดเชื้อไวรัสโคโรนา 2019 (COVID - 19) ตามแนวทางมาตรการด้านสาธารณสุขอย่างเข้มข้นขอให้มั่นใจหน่วยงานสรรพากรทุกแห่งเพื่อความสะดวก รวดเร็ว ปลอดภัยเว้นระยะห่าง และช่วยการลดการแพร่ระบาดของโรคติดเชื้อไวรัสโคโรนา 2019 (COVID - 19) ขอแนะนำให้ใช้บริการผ่านช่องทางอิเล็กทรอนิกส์ได้ที่เว็บไซต์กรมสรรพากร www.rd.go.th สอบถามรายละเอียดได้ที่สำนักงานสรรพากรทุกแห่งทั่วประเทศหรือศูนย์สารนิเทศสรรพากร (RD Intelligence Center) โทร. ๑๑๖๑”
กรมสรรพากร สำนักงานเลขานุการกรม
โทร. ๐ ๒๒๗๒ ๙๕๒๙-๓๐ โทรสาร ๐ ๒๖๑๗ ๓๓๒๔
หรือศูนย์สารนิเทศสรรพากร (RD Intelligence Cente) โทร. ๑๑๖๑

ที่มา : https://www.thaigov.go.th/news/contents/details/43885