รัฐบาลไทย-ข่าวทำเนียบรัฐบาล-"นรม.และ รมว.กห. แสดงความเสียใจสูญเสียกำลังพลจากอุบัติเหตุการบิน"


วันพุธที่ 15 ธันวาคม 2564
"นรม.และ รมว.กห. แสดงความเสียใจสูญเสียกำลังพลจากอุบัติเหตุการบิน"
พล.อ.คงชีพ ตันตระวาณิชย์ โฆษก กห. เปิดเผยว่า
พล.อ.ประยุทธ์ จันทร์โอชา นรม.และ รมว.กห. ได้แสดงความเสียใจและเป็นกำลังใจให้กับครอบครัวของ พ.ท.ปานพงษ์ บรรจงเปลี่ยน ครูฝึก และ ส.ท.ชนากร เปี่ยมเจริญ นักบิน ที่สูญเสียจากอุบัติเหตุเฮลิคอปเตอร์ตก ขณะปฏิบัติการฝึกบิน ณ จว. นครสวรรค์
นรม.และ รมว.กห.ได้กำชับให้กองทัพบก ดูแลการเคลื่อนย้ายและประกอบพิธีทางศาสนากำลังพลทั้ง 2 นายอย่างสมเกียรติ ร่วมกับดูแลสิทธิกำลังพลและครอบครัวอย่างเหมาะสม พร้อมทั้งให้สอบสวนสาเหตุของการเกิดอุบัติเหตุ และขอเพิ่มความระมัดระวังและควบคุมการปฏิบัติตามกฎนิรภัยการบิน เพื่อความปลอดภัยของทุกคน

ที่มา : https://www.thaigov.go.th/news/contents/details/49464