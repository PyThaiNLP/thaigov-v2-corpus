รัฐบาลไทย-ข่าวทำเนียบรัฐบาล-สุดเจ๋ง! นักวิจัยไทยพัฒนา “เครื่องตรวจโควิด-19 จากลมหายใจ” ไม่เจ็บตัว แม่นยำ รู้ผลไวใน 5 นาที ค่าตรวจไม่เกิน 10 บาท/คน


วันพุธที่ 24 สิงหาคม 2565
สุดเจ๋ง! นักวิจัยไทยพัฒนา “เครื่องตรวจโควิด-19 จากลมหายใจ” ไม่เจ็บตัว แม่นยำ รู้ผลไวใน 5 นาที ค่าตรวจไม่เกิน 10 บาท/คน
.....
พล.อ.ประยุทธ์ จันทร์โอชา นายกรัฐมนตรี และ รมว.กห. ชื่นชมนักวิจัยไทยที่คิดค้นพัฒนาระบบต้นแบบเครื่องตรวจคัดกรองผู้ติดเชื้อไวรัสโคโรนา 2019 (โควิด-19) แบบไม่เจ็บตัว โดยวิเคราะห์โปรไฟล์จากลมหายใจ ไม่ต้องแยงจมูก ไม่ต้องเจาะเลือด ไม่ต้องใช้น้ำลาย มีความไวและความจำเพาะสูง รู้ผลตรวจได้ภายใน 5 นาที มีค่าใช้จ่ายในการตรวจไม่เกิน 10 บาท/คน มีความแม่นยำประมาณ 97%
.
ผลงานนี้เป็นความร่วมมือจากหลายหน่วยงาน คือ สมาคมกีฬาเครื่องบินจำลองและวิทยุบังคับ รพ.ราชวิถี ม.มหิดล และภาคเอกชน ได้รับการสนับสนุนทุนวิจัยจากสำนักงานการวิจัยแห่งชาติ กระทรวงการอุดมศึกษา วิทยาศาสตร์ วิจัยและนวัตกรรม พัฒนาจนผลวิจัยประสบความสำเร็จสามารถต่อยอดในเชิงพาณิชย์ได้ จัดแสดงภายในงานประชุม APEC Health Week ระหว่างวันที่ 22-26 ส.ค.65 ที่โรงแรมมิลเลนเนียมฮิลตัน กทม.
.
อ่านเพิ่มเติม คลิก >> https://www.thaigov.go.th/news/contents/details/58251
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/58396