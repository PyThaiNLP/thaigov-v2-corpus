รัฐบาลไทย-ข่าวทำเนียบรัฐบาล-ปลดล็อค กัญชา-กัญชง พืชเศรษฐกิจใหม่ของคนไทย


วันพฤหัสบดีที่ 9 มิถุนายน 2565
พิมพ์
ปลดล็อค กัญชา-กัญชง พืชเศรษฐกิจใหม่ของคนไทย
วันพฤหัสบดีที่ 9 มิถุนายน 2565
ต่อจากนี้ไป ขอเชิญรับฟังไทยคู่ฟ้า ค่ะ
วันนี้(9มิ.ย.65) เป็นวันแรกที่ประกาศกระทรวงสาธารณสุข เรื่อง ระบุชื่อยาเสพติดให้โทษในประเภท 5 พ.ศ.2565 มีผลบังคับใช้ ทำให้ทุกส่วนของกัญชาและกัญชงไม่เป็นยาเสพติด ยกเว้นสารสกัดที่มีสาร THC เกินร้อยละ 0.2 โดยน้ำหนัก ดังนั้น ประชาชนสามารถปลูก เสพ จำหน่าย นำเข้า ส่งออก หรือมี กัญชา กัญชง ไว้ในครอบครองได้โดยไม่มีความผิดอีกต่อไป สำหรับผู้ที่ต้องการปลูกเพียงแค่จดแจ้งผ่านทางเว็บไซต์หรือแอปพลิเคชัน “ปลูกกัญ” เพื่อให้ประชาชนสามารถใช้ประโยชน์ทางเศรษฐกิจ สร้างรายได้จากพืชสมุนไพรของไทยเพิ่มมากขึ้น อย่างไรก็ตาม หากนำไปผลิตเป็นผลิตภัณฑ์ เช่น อาหาร ยา เครื่องสำอาง ยังคงต้องได้รับอนุญาตตามกฎหมายของผลิตภัณฑ์นั้น ๆ ผู้สนใจสอบถามเพิ่มเติมได้ที่ สายด่วน อย. 1556 กด 3
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/55535