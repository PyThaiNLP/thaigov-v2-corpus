รัฐบาลไทย-ข่าวทำเนียบรัฐบาล-บขส. ลงพื้นที่ตรวจสอบอุบัติเหตุรถสหพันธ์ร้อยเอ็ดทัวร์ชนต้อหม้อเสียชีวิต 7 ราย


วันเสาร์ที่ 12 มีนาคม 2565
บขส. ลงพื้นที่ตรวจสอบอุบัติเหตุรถสหพันธ์ร้อยเอ็ดทัวร์ชนต้อหม้อเสียชีวิต 7 ราย
พร้อมให้ความช่วยเหลือผู้บาดเจ็บ - เสียชีวิต
นายสัญลักข์ ปัญวัฒนลิขิต กรรมการผู้จัดการใหญ่ บริษัท ขนส่ง จำกัด (บขส.) กระทรวงคมนาคม เปิดเผยว่า ได้มอบหมายนายสถานีเดินรถสระบุรี และเจ้าหน้าที่ที่เกี่ยวข้องลงพื้นที่ตรวจสอบ และเข้าช่วยเหลือผู้โดยสารจากอุบัติเหตุรถโดยสารของสหพันธ์ร้อยเอ็ดทัวร์เสียหลักพลิกตะแคงชนต้อหม้อบริเวณถนนมิตรภาพขาเข้า กรุงเทพฯ หน้าโรบินสัน สระบุรี โดย กรรมการผู้จัดการใหญ่ บขส. ได้รับรายงานเบื้องต้นว่า รถโดยสารคันดังกล่าววิ่งให้บริการในเส้นทางสาย 935 กรุงเทพฯ - สุวรรณภูมิ หมายเลขทะเบียน 10-4428 หมายเลขข้างรถ ม.4 พ 935-2 มีผู้เสียชีวิต 7 ราย ส่วนผู้บาดเจ็บได้เข้ารับการรักษาตัวที่ โรงพยาบาลสระบุรี แก่งคอย และเสาไห้ เรียบร้อยแล้ว ส่วนสาเหตุของอุบัติเหตุอยู่ระหว่างการตรวจสอบของเจ้าหน้าที่ตำรวจ ทั้งนี้หากมีความคืบหน้าจะรายงานให้ทราบต่อไป

ที่มา : https://www.thaigov.go.th/news/contents/details/52473