รัฐบาลไทย-ข่าวทำเนียบรัฐบาล-อว. จับมือ กกต. เพิ่มหลักสูตรวิชา “พลเมืองเข้มแข็ง” ในสถาบันอุดมศึกษา นำร่องมหาวิทยาลัยราชภัฏ 38 แห่ง ทั่วประเทศ หวังปั้น นศ. เป็นพลเมืองคุณภาพ


วันพฤหัสบดีที่ 24 กุมภาพันธ์ 2565
อว. จับมือ กกต. เพิ่มหลักสูตรวิชา “พลเมืองเข้มแข็ง” ในสถาบันอุดมศึกษา นำร่องมหาวิทยาลัยราชภัฏ 38 แห่ง ทั่วประเทศ หวังปั้น นศ. เป็นพลเมืองคุณภาพ
อว. จับมือ กกต. เพิ่มหลักสูตรวิชา “พลเมืองเข้มแข็ง” ในสถาบันอุดมศึกษา นำร่องมหาวิทยาลัยราชภัฏ 38 แห่ง ทั่วประเทศ หวังปั้น นศ. เป็นพลเมืองคุณภาพ
อว. จับมือ กกต. เพิ่มหลักสูตรวิชา “พลเมืองเข้มแข็ง” ในสถาบันอุดมศึกษา นำร่องมหาวิทยาลัยราชภัฏ 38 แห่ง ทั่วประเทศ หวังปั้น นศ. เป็นพลเมืองคุณภาพที่มีความรู้ความเข้าใจถูกต้องเกี่ยวกับระบอบประชาธิปไตยอันมีพระมหากษัตริย์ทรงเป็นประมุขภายใน 5 ปีข้างหน้า พร้อมขยายผลสู่นักเรียนระดับมัธยมศึกษา
เมื่อวันที่ 17 ก.พ. 2565 ศ.(พิเศษ) ดร.เอนก เหล่าธรรมทัศน์ รมว.การอุดมศึกษา วิทยาศาสตร์ วิจัยและนวัตกรรม (อว.) ร่วมลงนามบันทึกข้อตกลงความร่วมมือระดับนโยบายในการเสริมสร้างความเป็นพลเมืองคุณภาพและความรู้ความเข้าใจที่ถูกต้องเกี่ยวกับระบอบประชาธิปไตยอันมีพระมหากษัตริย์ทรงเป็นประมุข ระหว่างกระทรวงการอุดมศึกษา วิทยาศาสตร์ วิจัยและนวัตกรรม (อว.) และ สำนักงานคณะกรรมการการเลือกตั้ง (กกต.) โดยนายแสวง บุญมี รองเลขาธิการ กกต. เพื่อร่วมกันเดินหน้าขับเคลื่อนเสริมความเป็นพลเมืองคุณภาพและความรู้ความเข้าใจที่ถูกต้องเกี่ยวกับการปกครองระบอบประชาธิปไตยแก่นิสิตนักศึกษาในสถาบันอุดมศึกษา โดยการพัฒนาหลักสูตร “พลเมืองเข้มแข็ง” เป็นวิชาศึกษาทั่วไป (General Education : GE) เพื่อเป็นแนวทางในการจัดการเรียนการสอนของสถาบันอุดมศึกษาในอนาคต พร้อมจัดสรรงบประมาณและวางแผนต่อเนื่องระยะยาว 5 ปี (พ.ศ. 2566-2570) นำร่องมหาวิทยาลัยราชภัฏ 38 แห่ง ทั่วประเทศ และพร้อมขยายผลสู่ระดับมัธยมศึกษา งานดังกล่าวจัดขึ้นที่ ห้องแถลงข่าว (ชั้น 1) อาคารพระจอมเกล้า ถนนโยธี
การเสริมสร้างความเป็นพลเมืองคุณภาพและความรู้ความเข้าใจที่ถูกต้องเกี่ยวกับระบอบประชาธิปไตยอันมีพระมหากษัตริย์ทรงเป็นประมุข อว. และ กกต. เห็นว่านิสิตนักศึกษาเป็นกลุ่มเป้าหมายสำคัญและเป็นทรัพยากรที่มีคุณค่าของประเทศที่ควรปลูกฝังในระยะยาว มีแนวทางดำเนินการร่วมกัน ดังนี้
1. เสนอคณะรัฐมนตรีให้กำหนด “การเสริมสร้างความเป็นพลเมืองคุณภาพและความรู้ความเข้าใจที่ถูกต้องเกี่ยวกับระบอบประชาธิปไตยอันมีพระมหากษัตริย์ทรงเป็นประมุข” เป็นวาระแห่งชาติ
2. กำหนดเป็นนโยบายต่อเนื่องของ อว. และ กกต. เพื่อดำเนินการทั้งในส่วนกลางและส่วนภูมิภาค โดยใช้แนวทางการจัดกิจกรรมในระดับอุดมศึกษาทั่วประเทศ
3. ร่วมมือกับคณะกรรมการการอุดมศึกษา คณะกรรมการมาตรฐานอุดมศึกษา ที่ประชุมอธิการบดีแห่งประเทศไทย ที่ประชุมอธิการบดีมหาวิทยาลัยราชภัฏ ที่ประชุมคณะกรรมการอธิการบดีมหาวิทยาลัยเทคโนโลยีราชมงคล สมาคมสถาบันอุดมศึกษาเอกชนแห่งประเทศไทย สถาบันวิทยาลัยชุมชน และสถาบันอุดมศึกษาทุกแห่ง ในการจัดการเรียนการสอนและกิจกรรมต่างๆ ให้สอดคล้องกับบริบทของแต่ละสถาบัน
4. จัดทำคู่มือการสอนรายวิชาทั่วไป (General Education) วิชาพลเมืองคุณภาพ (Quality Citizen)
5. พัฒนาหลักสูตรและจัดฝึกอบรมด้านการเป็นวิทยากรให้อาจารย์และบุคลากรของสถาบันอุดมศึกษา
6. ติดตามประเมินผลนิสิตนักศึกษาอย่างต่อเนื่อง และสนับสนุนการทำวิจัยเพื่อปรับปรุงรูปแบบการดำเนินงาน
7. จัดทำแผนบูรณาการความร่วมมือระหว่าง อว. และ กกต. ในด้านต่างๆ โดยกำหนดและจัดสรรงบประมาณ เป็นผนต่อเนื่องระยะ 5 ปี (พ.ศ. 2566-2570)
8. ส่งเสริมให้มหาวิทยาลัยราชภัฏ 38 แห่ง ดำเนินการจัดการเรียนการสอนวิชา “พลเมืองเข้มแข็ง” เป็นวิชาศึกษาทั่วไป (General Education : GE)
9. สนับสนุนให้สถาบันอุดมศึกษาทุกแห่ง มีส่วนร่วมในกระบวนการเลือกตั้ง เช่น ช่วยสังเกตการณ์ในวันเลือกตั้ง หรือร่วมเป็นกรรมการในการเลือกตั้ง เป็นต้น
10. ผลักดันในนิสิตนักศึกษาในโครงการต่างๆ ของ อว. ร่วมรณรงค์เผยแพร่แก่ประชาชนในพื้นที่ระดับท้องถิ่นของตนในทั่วประเทศ
11. จัดสรรงบประมาณให้ กกต. ประจำจังหวัด ร่วมกับมหาวิทยาลัยราชภัฏ 38 แห่ง อบรมให้ความรู้แก่นักศึกษา และให้นำความรู้ไปขยายผลต่อนักเรียนระดับมัธยมศึกษา

ที่มา : https://www.thaigov.go.th/news/contents/details/51900