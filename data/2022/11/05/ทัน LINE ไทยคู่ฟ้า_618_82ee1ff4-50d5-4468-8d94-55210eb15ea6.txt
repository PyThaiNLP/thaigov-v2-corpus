รัฐบาลไทย-ข่าวทำเนียบรัฐบาล-ครม. เคาะค่าตอบแทน อสม. – อสส. เพิ่ม 500 บ./เดือน เป็นเวลา 6 เดือน (ต.ค. 64 – มี.ค. 65)


วันอังคารที่ 8 กุมภาพันธ์ 2565
ครม. เคาะค่าตอบแทน อสม. – อสส. เพิ่ม 500 บ./เดือน เป็นเวลา 6 เดือน (ต.ค. 64 – มี.ค. 65)
.....
ที่ประชุม ครม. (8 ก.พ. 65) อนุมัติงบกลางปี 65 โครงการค่าตอบแทน เยียวยา ชดเชย และเสี่ยงภัย สำหรับการปฏิบัติงานของอาสาสมัครสาธารณสุขประจำหมู่บ้าน (อสม.) วงเงิน 3,150 ล้านบาท เพื่อเป็นค่าตอบแทน สร้างขวัญกำลังใจให้แก่ อสม. 1,039,729 คน และอาสาสมัครสาธารณสุขกรุงเทพฯ (อสส.) 10,577 คน ในอัตรา 500 บ./เดือน เป็นเวลา 6 เดือน (ต.ค. 64 – มี.ค. 65) เพิ่มจากที่ได้รับปกติ 1,000 บ./เดือน
.
ที่ผ่านมา กระทรวงสาธารณสุขได้มอบหมายให้ อสม. และ อสส. ร่วมดำเนินการเฝ้าระวัง ป้องกัน และควบคุมโควิด-19 ในชุมชนทั่วประเทศ ตั้งแต่เดือน ก.พ. 63 เป็นต้นมา ทั้งให้ความรู้ในการป้องกันและดูแลสุขภาพตนเอง/ เฝ้าระวังและคัดกรองกลุ่มเสี่ยง/ เคาะประตูบ้านต้านภัย COVID-19/ ค้นพบกลุ่มเสี่ยงที่มีอาการและส่งต่อให้แก่เจ้าหน้าที่สาธารณสุข/ แนะนำกลุ่มเป้าหมายตรวจ ATK และรายงานผลการตรวจผ่านแอปฯ “สมาร์ท อสม.”/ เชิญกลุ่มผู้สูงอายุ 60 ปีขึ้นไป และผู้ที่มีโรคประจำตัวมารับวัคซีน ฯลฯ
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/51370