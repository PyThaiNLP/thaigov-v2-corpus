รัฐบาลไทย-ข่าวทำเนียบรัฐบาล-ธอส.จัดโปรโมชั่น GH Bank 68th Anniversary สินเชื่อบ้านดอกเบี้ยพิเศษ 2 ต่อ Platinum Hour อัตราดอกเบี้ยปีที่ 1 เพียง 0.68% /ปี พร้อมขนบ้านมือสอง 299 รายการ เปิดประมูลขายออนไลน์ 29.9


วันพฤหัสบดีที่ 23 กันยายน 2564
พิมพ์
ธอส.จัดโปรโมชั่น GH Bank 68th Anniversary สินเชื่อบ้านดอกเบี้ยพิเศษ 2 ต่อ Platinum Hour อัตราดอกเบี้ยปีที่ 1 เพียง 0.68% /ปี พร้อมขนบ้านมือสอง 299 รายการ เปิดประมูลขายออนไลน์ 29.9
ธอส. ฉลองครบรอบ 68 ปี เอาใจคนอยากมีบ้าน จัดโปรโมชั่น GH Bank 68th Anniversary ด้วยสินเชื่อบ้านอัตราดอกเบี้ยพิเศษ 2 ต่อ ต่อที่ 1 The Best Deal อัตราดอกเบี้ยปีที่ 1 เท่ากับ 2.60% ต่อปี จองสิทธิ์ผ่าน Line GHB Buddy ตั้งแต่วันที่ 24 กันยายน 2564
ธนาคารอาคารสงเคราะห์ ฉลองครบรอบ 68 ปี เอาใจคนอยากมีบ้าน จัดโปรโมชั่น GH Bank 68th Anniversary ด้วยสินเชื่อบ้านอัตราดอกเบี้ยพิเศษ 2 ต่อ ต่อที่ 1 The Best Deal อัตราดอกเบี้ยปีที่ 1 เท่ากับ 2.60% ต่อปี จองสิทธิ์ผ่าน Line GHB Buddy ตั้งแต่วันที่ 24 กันยายน 2564 เวลา 9.00 น. เป็นต้นไป ถึงวันที่ 29 กันยายน 2564 เวลา 14.00 น. กรอบวงเงินรวม 5,000 ล้านบาท สงวนสิทธิ์สำหรับผู้ที่ทำนิติกรรมก่อนได้สิทธิ์ก่อน ต่อที่ 2 Platinum Hour อัตราดอกเบี้ยปีที่ 1 เท่ากับ 0.68% ต่อปี จองสิทธิ์วันที่ 29 กันยายน 2564 เวลา 14.04 – 14.44 น. จองก่อนได้ก่อน และปิดจองทันทีเมื่อมีการจองเต็มกรอบวงเงินรวม 500 ล้านบาท พร้อมจัดงาน “29.9 Birthday Month Sale” ประมูลบ้านมือสองออนไลน์ผ่าน Application : G H Bank Smart NPA ในวันที่ 29 กันยายน 2564 ระหว่างเวลา 12.00-13.00 น. นำทรัพย์ดี มีคุณภาพ มาเปิดประมูลรวม 299 รายการ ส่วนลดพิเศษสูงสุด 40% จากราคาปกติ
นายฉัตรชัย ศิริไล กรรมการผู้จัดการ ธนาคารอาคารสงเคราะห์ (ธอส.) เปิดเผยว่า ในโอกาสครบรอบการดำเนินงาน 68 ปี ในวันที่ 24 กันยายน 2564 ธอส. ในฐานะสถาบันการเงินเฉพาะกิจของรัฐ ที่ทำหน้าที่สนับสนุนนโยบายรัฐบาลในการสร้างโอกาสให้คนไทยมีที่อยู่อาศัยเป็นของตนเองมาแล้วมากกว่า 3.7 ล้านครอบครัว จึงได้โปรโมชั่น GH Bank 68th Anniversary ด้วยสินเชื่อบ้านอัตราดอกเบี้ยพิเศษ 2 ต่อ โดยต่อที่ 1 The Best Deal อัตราดอกเบี้ยปีที่ 1 เท่ากับ 2.60% ต่อปี ปีที่ 2 อัตราดอกเบี้ย MRR-3.35% ต่อปี (ปัจจุบันเท่ากับ 2.80% ต่อปี) ปีที่ 3     อัตราดอกเบี้ย MRR-2.80% ต่อปี(ปัจจุบันเท่ากับ 3.35% ต่อปี) เฉลี่ยอัตราดอกเบี้ย 3 ปีแรก เท่ากับ 2.91% ปีที่ 4 จนถึงตลอดอายุสัญญา กรณีลูกค้าสวัสดิการ เท่ากับ MRR-1.00% ต่อปี และกรณีลูกค้ารายย่อย MRR-0.50% ต่อปี (ปัจจุบันอัตราดอกเบี้ย MRR ธอส. เท่ากับ 6.150% ต่อปี) พิเศษ!! สำหรับลูกค้าที่มีวงเงินทำนิติกรรมสูงสุด 24 อันดับแรก รับสลากออมทรัพย์ ธอส. ชุดเกล็ดดาว หน่วยละ 5,000 บาท จำนวน 1 หน่วย และยังมีโอกาสถูกรางวัลที่ 1 มูลค่า 1 ล้านบาท/หมวด ในวันที่ 16 ของทุกเดือนรวม  24 ครั้ง จองสิทธิ์ผ่าน Line GHB Buddy ได้ระหว่างวันที่ 24 – 28 กันยายน 2564 เวลา 9.00 – 18.00 น. และวันที่ 29 กันยายน 2564 เวลา 9.00 - 14.00 น. และธนาคารขอสงวนสิทธิ์สำหรับผู้ที่ทำนิติกรรมก่อนได้สิทธิ์ก่อน ยื่นคำขอกู้ได้ตั้งแต่วันที่ 24 กันยายน -29 ตุลาคม 2564 อนุมัติและทำนิติกรรมภายในวันที่ 30 พฤศจิกายน 2564
ต่อที่ 2 Platinum Hour อัตราดอกเบี้ยปีที่ 1 เท่ากับ 0.68% ต่อปี ปีที่ 2 อัตราดอกเบี้ย MRR-4.47% ต่อปี (ปัจจุบันเท่ากับ 1.68% ต่อปี) ปีที่ 3 อัตราดอกเบี้ย MRR-2.47% ต่อปี(ปัจจุบันเท่ากับ 3.68% ต่อปี) เฉลี่ยอัตราดอกเบี้ย 3 ปีแรก เพียง 2.01% เท่านั้น ปีที่ 4 จนถึงตลอดอายุสัญญา กรณีลูกค้าสวัสดิการ เท่ากับ MRR-1.00% ต่อปี และกรณีลูกค้ารายย่อย MRR-0.50% ต่อปี จองสิทธิ์ผ่าน Line GHB Buddy ในวันที่ 29 กันยายน 2564 เวลา 14.04 – 14.44 น. เท่านั้น โดยผู้ที่จองสิทธิ์วงเงินสินเชื่อต่อที่ 2 Platinum Hour จะต้องจองสิทธิ์วงเงินสินเชื่อต่อที่ 1 The Best Deal มาก่อนแล้ว จองก่อนได้ก่อน และธนาคารจะปิดจองทันทีเมื่อมีการจองเต็มกรอบวงเงินรวม 500 ล้านบาท ยื่นกู้ตั้งแต่วันที่ 29 กันยายน - 29 ตุลาคม 2564 อนุมัติและทำนิติกรรมภายในวันที่ 30 พฤศจิกายน 2564
ทั้งนี้ โปรโมชั่นสินเชื่อทั้ง 2 ต่อ วงเงินให้กู้รายละไม่เกิน 5 ล้านบาท ส่วนที่เกินสามารถใช้ผลิตภัณฑ์สินเชื่ออื่นของธนาคารที่เปิดให้บริการได้ วัตถุประสงค์การกู้เพื่อซื้อ ปลูกสร้าง ต่อเติม ซ่อมแซม ไถ่ถอนจำนองจากสถาบันการเงินอื่น และกู้เพิ่มเพื่อปลูกสร้าง ต่อเติม ขยาย และซ่อมแซม ผ่อนได้นานสูงสุด 40 ปี พิเศษ!! ยกเว้นค่าธรรมเนียมการยื่นกู้ 0.1% ของวงเงินทำนิติกรรม และคิดค่าประเมินราคาหลักประกันเพียง 1,900-2,300 บาท นอกจากนี้ ธนาคารยังจัดกิจกรรมพิเศษถ่ายทอดสดทาง Youtube GHBank ในวันที่ 29 กันยายน 2564 เวลา 13.00-14.20 น. พบกับ “ซินแสเป็นหนึ่ง วงศ์ภูดร” ที่จะมาให้คำแนะนำผู้ชมทางบ้านในหัวข้อ “8 ฮวงจุ้ยต้องรู้ กู้ซื้อบ้านใหม่” และสามารถร่วมสนุกกับกิจกรรมตอบคำถาม เพื่อลุ้นรับรางวัลพิเศษจากธนาคารมากมาย
นอกจากนี้ ธนาคารยังเพิ่มทางเลือกให้กับผู้ที่ต้องการมีบ้าน ด้วยการจัดงาน “29.9 Birthday Month Sale” ประมูลบ้านมือสองออนไลน์ผ่าน Mobile Application : G H Bank Smart NPA ในวันที่ 29 กันยายน 2564 ระหว่างเวลา 12.00-13.00 น. นำทรัพย์ดี มีคุณภาพ มาให้ประชาชนเลือกประมูลรวม 299 รายการ แบ่งเป็นทรัพย์ในเขตกรุงเทพฯ และปริมณฑล 29 รายการ และทรัพย์ในส่วนภูมิภาค จำนวน 270 รายการ พร้อมด้วยโปรโมชั่นพิเศษถึง 3 ต่อ เฉพาะลูกค้าที่ซื้อบ้านมือสอง ธอส. ต่อที่ 1 ราคาเริ่มต้นประมูลให้ส่วนลดพิเศษสูงสุด 40% จากราคาปกติ ต่อที่ 2 ลูกค้าที่โอนกรรมสิทธิ์ภายในวันที่ 30 พฤศจิกายน 2564 รับส่วนลด on top เพิ่มอีก 10% และต่อที่ 3 ผ่อนดาวน์ดอกเบี้ย 0% นานสูงสุด 2 ปี หรือ 24 เดือน (เป็นไปตามเงื่อนไขที่ธนาคารกำหนด) ทั้งนี้ สำหรับลูกค้าที่ชนะการประมูล โดยเป็นผู้ที่เสนอราคาประมูลเข้ามาเป็น 9 ลำดับแรก และเข้ามาทำสัญญาจะซื้อจะขายตามระยะเวลาที่ธนาคารกำหนด จะได้รับเครื่องฟอกอากาศ มูลค่ากว่า 5,000 บาท โดยดูรายละเอียดทรัพย์ที่นำออกประมูลได้ที่ www.ghbhomecenter.com / Mobile Application : G H Bank Smart NPA และ Line OA : @ghbnpa หรือติดต่อฝ่ายบริหาร NPA โทร 0-2202-1582-3 หรือ 0-2202-1016 และฝ่ายบริหารหนี้ภูมิภาค โทร 0-2202-1170 และ 0-2202-2036
สอบถามรายละเอียดโปรโมชั่นพิเศษในโอกาสครอบรอบ 68 ปี ธนาคารอาคารสงเคราะห์ ได้ที่ศูนย์ลูกค้าสัมพันธ์(Call Center) โทร 0-2645-9000 หรือ Facebook Fanpage ธนาคารอาคารสงเคราะห์ หรือ ธอส. ทุกสาขาทั่วประเทศ และติดตามข้อมูลข่าวสารได้ที่ Application : GHB ALL และเว็บไซต์ธนาคารอาคารสงเคราะห์ www.ghbank.co.th

ที่มา : https://www.thaigov.go.th/news/contents/details/46115