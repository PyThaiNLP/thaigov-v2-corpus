รัฐบาลไทย-ข่าวทำเนียบรัฐบาล-“กอช. ชวนผู้ประกอบอาชีพอิสระออมเงินกับ กอช. พร้อมรับเงินเพิ่มจากรัฐตามช่วงอายุ สูงสุด 1,200 บาทต่อปี”


วันจันทร์ที่ 2 พฤษภาคม 2565
พิมพ์
“กอช. ชวนผู้ประกอบอาชีพอิสระออมเงินกับ กอช. พร้อมรับเงินเพิ่มจากรัฐตามช่วงอายุ สูงสุด 1,200 บาทต่อปี”
กอช. เชิญชวนผู้ประกอบอาชีพอิสระ สมัครออมเงินกับ กอช. สร้างความมั่นคงทางการเงินในอนาคต โดยเริ่มต้นออมขั้นต่ำ 50 บาท สูงสุด 13,200 บาทต่อปี พร้อมรับเงินสมทบเพิ่มในเดือนถัดไปตามช่วงอายุ สูงสุด 100% หรือไม่เกิน 1,200 บาทต่อปี
กองทุนการออมแห่งชาติ หรือ กอช. เชิญชวนผู้ประกอบอาชีพอิสระ สมัครออมเงินกับ กอช. สร้างความมั่นคงทางการเงินในอนาคต โดยเริ่มต้นออมขั้นต่ำ 50 บาท สูงสุด 13,200 บาทต่อปี พร้อมรับเงินสมทบเพิ่มในเดือนถัดไปตามช่วงอายุ สูงสุด 100% หรือไม่เกิน 1,200 บาทต่อปี ผู้ที่สนใจตรวจสอบสิทธิ์ก่อนการสมัครได้ที่แอปพลิเคชัน “กอช.”
นางสาวจารุลักษณ์ เรืองสุวรรณ เลขาธิการคณะกรรมการกองทุนการออมแห่งชาติ หรือ กอช. เปิดเผยว่า  กอช. เชิญชวนอาชีพอิสระ สมัครออมเงินกับ กอช. สร้างความมั่นคงทางการเงินในอนาคต โดยผู้ที่สนใจสามารถสมัครสมาชิก กอช. ต้องมีอายุ 15 – 60 ปี อาทิ นักเรียน นิสิต นักศึกษา พ่อค้าแม่ค้า ชาวไร่ชาวนา ผู้ที่ขับรถรับจ้างทั่วไป ผู้ประกอบอาชีพอิสระ โดยเริ่มต้นออมขั้นต่ำครั้งละ 50 บาท สูงสุด 13,200 บาทต่อปี พร้อมรับเงินสมทบเพิ่มในเดือนถัดไปตามช่วงอายุ ช่วงอายุ 15 - 30 ปี รัฐสมทบให้ 50% ของเงินออม ไม่เกิน 600 บาทต่อปี ช่วงอายุมากกว่า 30 – 50 ปี รัฐสมทบให้ 80% ของเงินออม  ไม่เกิน 960 บาทต่อปี ช่วงอายุมากว่า 50 – 60 ปี รัฐสมทบให้ 100% ของเงินออม ไม่เกิน 1,200 บาทต่อปี นอกจากนี้ สมาชิกได้รับผลประโยชน์ของเงินออมสะสม เงินสมทบที่นำไปลงทุน รัฐบาลค้ำประกันผลตอบแทนการลงทุน และเงินออมสะสมของสมาชิกนำไปลดหย่อนภาษีเงินได้ประจำปี
สำหรับผู้ที่สนใจตรวจสอบสิทธิ์ได้ที่แอปพลิเคชัน “กอช.” หรือ หน่วยรับสมัครสมาชิกใกล้บ้านท่าน อาทิ ที่ว่าการอำเภอทั่วประเทศ สำนักงานคลังจังหวัด สถาบันการเงินชุมชน ตัวแทน กอช. ประจำหมู่บ้าน ธนาคารเพื่อการเกษตรและสหกรณ์การเกษตร ธนาคารออมสิน ธนาคารอาคารสงเคราะห์ธนาคารกรุงไทย ธนาคารอิสลามแห่งประเทศไทย ทุกสาขา รวมทั้งไปรษณีย์ไทย สหกรณ์ชุมชนที่เข้าร่วม เซเว่น-อีเลฟเว่น เทสโก้โลตัส บิ๊กซี ตู้บุญเติม และเครือข่ายรับสมัครทั่วประเทศ
ทั้งนี้ กอช. ได้จัดกิจกรรมส่งเสริมการออม เพื่อสร้างการตระหนักถึงการวางแผนการเงิน เพื่ออนาคต ผ่านกิจกรรมการประกวดแอนิเมชัน (Animation) หัวข้อ “ออมกับ กอช. มีแต่ได้” เงินรางวัลรวมกว่า 320,000 บาท โดยแบ่งการประกวดเป็น 3 ประเภท ประเภทมัธยมศึกษาตอนปลาย (ผู้ที่กำลังศึกษาอยู่ในระดับมัธยมศึกษาตอนปลาย หรือเทียบเท่า)  ประเภทอุดมศึกษา (ผู้ที่กำลังศึกษาอยู่ในระดับอุดมศึกษา หรือเทียบเท่า)  และประเภทบุคคลทั่วไป ไม่จำกัดอายุ  สำหรับผู้ที่สนใจส่งผลงานเข้าประกวด  ดูรายละเอียดเพิ่มเติมได้ที่เว็บไซต์ กอช. และเฟซบุ๊ก กอช. สอบถามข้อมูลเพิ่มเติมได้ที่ สายด่วนเงินออม โทร. 02-049-9000
“คุณออม รัฐช่วยออม คุณได้บำนาญ”

ที่มา : https://www.thaigov.go.th/news/contents/details/54138