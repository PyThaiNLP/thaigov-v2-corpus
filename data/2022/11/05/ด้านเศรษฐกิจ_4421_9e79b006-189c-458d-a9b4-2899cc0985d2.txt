รัฐบาลไทย-ข่าวทำเนียบรัฐบาล-การทางพิเศษแห่งประเทศไทย ยกเว้นการเก็บค่าผ่านทางพิเศษ 3 สายทาง ในวันหยุดราชการประจำปี ระหว่างวันที่ 13 - 14 กรกฎาคม 2565


วันอังคารที่ 12 กรกฎาคม 2565
การทางพิเศษแห่งประเทศไทย ยกเว้นการเก็บค่าผ่านทางพิเศษ 3 สายทาง ในวันหยุดราชการประจำปี ระหว่างวันที่ 13 - 14 กรกฎาคม 2565
...
การทางพิเศษแห่งประเทศไทย (กทพ.) กระทรวงคมนาคม ยกเว้นการเก็บค่าผ่านทางพิเศษ รวม 3 สายทาง ตั้งแต่เวลา 00.01 น. ของวันที่ 13 กรกฎาคม 2565 ถึงเวลา 24.00 น. ของวันที่ 14 กรกฎาคม 2565    ดังนี้ 1) ทางพิเศษเฉลิมมหานคร จำนวน 19 ด่าน 2) ทางพิเศษศรีรัช จำนวน 31 ด่าน และ 3) ทางพิเศษอุดรรัถยา จำนวน 10 ด่าน ในวันพุธที่ 13 กรกฎาคม 2565 (วันอาสาฬหบูชา) และวันพฤหัสบดีที่ 14 กรกฎาคม 2565 (วันเข้าพรรษา) ตั้งแต่เวลา 00.01 น. ของวันพุธ จนถึง 24.00 น. ของวันพฤหัสบดี รวมจำนวน 2 วัน ซึ่งเป็นวันหยุดราชการประจำปีตามประกาศสำนักนายกรัฐมนตรี ตามที่ กทพ. บริษัท ทางด่วนและรถไฟฟ้ากรุงเทพ จำกัด (มหาชน) (BEM) และบริษัททางด่วนกรุงเทพเหนือ จำกัด (NECL) ร่วมปฏิบัติตามเงื่อนไขสัญญาสัมปทานโครงการระบบทางด่วนขั้นที่ 2 (ทางพิเศษศรีรัชรวมถึงส่วน D) และสัญญาโครงการทางด่วนสายบางปะอิน - ปากเกร็ด (ทางพิเศษอุดรรัถยา) ฉบับแก้ไขใหม่ เพื่อเป็นการอำนวยความสะดวกในการเดินทางของประชาชนในวันหยุดสอบถามรายละเอียดเพิ่มเติมได้ที่ศูนย์บริการข้อมูลผู้ใช้ทางพิเศษ EXAT Call Center โทร. 1543 นอกจากนี้ผู้ใช้ทางพิเศษสามารถดาวน์โหลด Application : EXAT Portal เพื่อตรวจสอบยอดเงินคงเหลือและการใช้บัตร Easy Pass รับข่าวสารโปรโมชันและสิทธิประโยชน์ และสามารถเรียกใช้งาน Application อื่น ๆ ของ กทพ. อาทิ EXAT Traffic อีกทั้งยังสามารถขอความช่วยเหลือฉุกเฉิน (SOS) ได้อีกช่องทางหนึ่งด้วย

ที่มา : https://www.thaigov.go.th/news/contents/details/56805