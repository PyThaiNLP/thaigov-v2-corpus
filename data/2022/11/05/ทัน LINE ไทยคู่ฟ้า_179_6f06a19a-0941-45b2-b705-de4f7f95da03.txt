รัฐบาลไทย-ข่าวทำเนียบรัฐบาล-กทม. เพิ่มเตียงไอซียูต่อเนื่อง รองรับผู้ป่วยสีแดง


วันอาทิตย์ที่ 8 สิงหาคม 2564
กทม. เพิ่มเตียงไอซียูต่อเนื่อง รองรับผู้ป่วยสีแดง
....
กทม. เร่งเพิ่มเตียงรองรับผู้ป่วยโควิด-19 ที่มีอาการรุนแรงระดับสีแดงในพื้นที่ต่าง ๆ สำหรับที่ศูนย์การเรียนรู้โรงพยาบาลราชพิพัฒน์ ได้ปรับห้องที่ใช้รับรักษาผู้ป่วยเป็น Modular ICU ขณะนี้มีเตียงไอซียูรวม 40 เตียง
.
นอกจากนี้กำลังปรับพื้นที่สร้างห้องความดันลบ เพื่อรองรับผู้ป่วยสีแดงเพิ่มเติมอีก 40 เตียง ซึ่งจะทำให้ทั่ว กทม.มีเตียงสำหรับผู้ป่วยสีแดง รวมเป็น 165 เตียง
.
Modular ICU เป็นห้องรักษาผู้ป่วยที่มีประสิทธิภาพเทียบเท่า ICU ในโรงพยาบาลขนาดใหญ่ มีอุปกรณ์ทางการแพทย์ ทั้งเครื่องช่วยหายใจ เครื่องติดตามสัญญาณชีพ การให้ออกซิเจน ระบบการสื่อสาร และมีห้องความดันลบ และมีทีมแพทย์คอยดูแลอย่างใกล้ชิด
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/44562