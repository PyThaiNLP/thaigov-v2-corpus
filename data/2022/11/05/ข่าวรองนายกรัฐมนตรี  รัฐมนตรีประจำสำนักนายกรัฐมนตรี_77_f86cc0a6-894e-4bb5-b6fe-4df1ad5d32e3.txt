รัฐบาลไทย-ข่าวทำเนียบรัฐบาล-"สมเด็จพระสังฆราช" ประทานไฟพระฤกษ์และน้ำพระพุทธมนต์ พิธีพุทธาภิเษก จัดสร้างเหรียญเสมาฯ รุ่นเจ้าสัวมหาเศรษฐี


วันศุกร์ที่ 17 ธันวาคม 2564
พิมพ์
"สมเด็จพระสังฆราช" ประทานไฟพระฤกษ์และน้ำพระพุทธมนต์ พิธีพุทธาภิเษก จัดสร้างเหรียญเสมาฯ รุ่นเจ้าสัวมหาเศรษฐี
"สมเด็จพระสังฆราช" ประทานไฟพระฤกษ์และน้ำพระพุทธมนต์ พิธีพุทธาภิเษก จัดสร้างเหรียญเสมาฯ รุ่นเจ้าสัวมหาเศรษฐี
วันนี้ (17 ธันวาคม 2564) ณ สนามกีฬาเฉลิมพระเกียรติ หน้าศาลากลางจังหวัดชัยนาท ท่านเจ้าประคุณ สมเด็จพระมหารัชมงคลมุนี (เจ้าคุณธงชัย) เป็นประธานฝ่ายสงฆ์ นายอนุชา นาคาศัย รัฐมนตรีประจำสำนักนายกรัฐมนตรี เป็นประธานฝ่ายฆราวาส ในพิธีพุทธาภิเษก การจัดสร้างเหรียญเสมาฯ พร้อมผ้าทอหลวงปู่ศุข วัดปากคลองมะขามเฒ่า รุ่น เจ้าสัวมหาเศรษฐี โดยมี นายรังสรรค์  ตันเจริญ ผู้ว่าราชการจังหวัดชัยนาท นายชาญกฤช เดชวิทักษ์ ผู้ช่วยรัฐมนตรีประจำสำนักนายกรัฐมนตรี ร่วมพิธี พร้อมด้วยรองผู้ว่าราชการจังหวัดชัยนาท ปลัดจังหวัด หัวหน้าส่วนราชการ และประชาชนชาวจังหวัดชัยนาท
เวลา 15.09 น. สมเด็จพระมหารัชมงคลมุนี (เจ้าคุณธงชัย) ได้เป็นประธานจุดเทียนชัย และพระเกจิอาจารย์ จำนวน 52 รูป ร่วมอธิษฐานจิตพุทธาภิเษกวัตถุมงคล จากนั้น ได้ประกอบพิธีดับเทียนชัยและประพรมน้ำพระพุทธมนต์ และพระเกจิทั้ง 52 รูป ร่วมโปรยข้าวตอกดอกไม้ที่วัตถุมงคล เสร็จพิธี
สำหรับพิธีพุทธาภิเษกการจัดสร้างเหรียญเสมา พร้อมผ้าทอหลวงปู่ศุข วัดปากคลองมะขามเฒ่า รุ่น เจ้าสัวมหาเศรษฐี ซึ่งสมเด็จพระอริยวงศาคตญาณ สมเด็จพระสังฆราช สกลมหาสังฆปริณายก ได้ประทานไฟพระฤกษ์และน้ำพระพุทธมนต์
ทั้งนี้ จะนำรายได้สมทบทุนในการสร้างศาลเจ้าปุนเถ่ากง-ม่า ซึ่งกำลังจัดสร้างอยู่ ณ บริเวณศาลเจ้าริมน้ำ ถนนชัยณรงค์ อำเภอเมืองชัยนาท
.............................

ที่มา : https://www.thaigov.go.th/news/contents/details/49601