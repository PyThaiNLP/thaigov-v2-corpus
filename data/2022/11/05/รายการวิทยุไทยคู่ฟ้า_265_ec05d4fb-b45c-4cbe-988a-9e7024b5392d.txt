รัฐบาลไทย-ข่าวทำเนียบรัฐบาล-ผล ATK เป็นบวก ไม่ต้องตรวจ RT-PCR ซ้ำ เข้าระบบรักษาได้เลย


วันจันทร์ที่ 7 กุมภาพันธ์ 2565
พิมพ์
ผล ATK เป็นบวก ไม่ต้องตรวจ RT-PCR ซ้ำ เข้าระบบรักษาได้เลย
วันเสาร์ที่ 5 กุมภาพันธ์ 2565
ต่อจากนี้ไป ขอเชิญรับฟังไทยคู่ฟ้า ค่ะ
ประชาชนที่ตรวจคัดกรองโรคโควิด-19 ด้วยชุดตรวจ ATK และพบผลเป็นบวก สามารถโทรแจ้งสายด่วน สปสช.1330 ได้เลย หากมีอาการเพียงเล็กน้อย หรือไม่มีอาการ จะเข้าสู่ระบบการดูแลรักษาที่บ้าน หรือ Home Isolation หากไม่สะดวกพักรักษาตัวที่บ้านจะเข้าสู่การดูแลรักษาที่ชุมชน หรือ Community Isolation โดยไม่จำเป็นต้องตรวจซ้ำด้วยวิธี RT-PCR แต่หากผู้ป่วยมีอาการมากหรือมีความเสี่ยงทางการแพทย์จะได้รับการตรวจ RT-PCR ซ้ำโดยไม่เสียค่าใช้จ่าย สำหรับผู้ป่วยกลุ่มอาการเล็กน้อยหรือไม่มีอาการที่ต้องการผลตรวจ RT-PCR เพื่อใช้เป็นหลักฐานในการเคลมประกัน จะต้องรับผิดชอบค่าใช้จ่ายในการตรวจและออกใบรับรองเอง ซึ่งผู้ป่วยจะได้รับเงินส่วนนี้คืนจากเงินเอาประกันภัย
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/51294