รัฐบาลไทย-ข่าวทำเนียบรัฐบาล-รมว.พม. ชื่นชม พมจ.ชลบุรี แบบอย่างข้าราชการทำงานเพื่อประชาชน ช่วยประกันตัวแม่ลูกอ่อนขโมยตัดสายไฟขาย เพื่อซื้อนมให้ลูกน้อย


วันอังคารที่ 1 กุมภาพันธ์ 2565
รมว.พม. ชื่นชม พมจ.ชลบุรี แบบอย่างข้าราชการทำงานเพื่อประชาชน ช่วยประกันตัวแม่ลูกอ่อนขโมยตัดสายไฟขาย เพื่อซื้อนมให้ลูกน้อย
รมว.พม. ชื่นชม พมจ.ชลบุรี แบบอย่างข้าราชการทำงานเพื่อประชาชน ช่วยประกันตัวแม่ลูกอ่อนขโมยตัดสายไฟขาย เพื่อซื้อนมให้ลูกน้อย
วันที่ 31 มกราคม 2565 เวลา 15.00 น. นายจุติ ไกรฤกษ์ รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) ชื่นชมนางมนัสนันท์ ศุภพิทักษ์สกุล พัฒนาสังคมและความมั่นคงของมนุษย์จังหวัดชลบุรี (พมจ.ชลบุรี) ได้ใช้ตำแหน่งประกันตัวหญิงอายุ 32 ปี ถูกดำเนินคดีในข้อหาลักทรัพย์ที่ขโมยตัดสายไฟสองสว่างบนถนนสุขุมวิท อำเภอสัตหีบ เพื่อนำเงินมาซื้อนมผงให้ลูกน้อยวัยเพียง 7 เดือน
ผมขอชื่นชม พมจ.ชลบุรี เป็นแบบอย่างที่ดีของข้าราชการที่ทำงานเพื่อประชาชนจริงๆ  เมื่อเห็นประชาชนเดือดร้อน ด้วยจิตวิญญานของข้าราชการ จึงเข้าไปช่วยเหลือโดยไม่ลังเล ทั้งๆ ที่ไม่รู้จักกัน โดยใช้ตำแหน่งของตนเองประกันตัวแม่ลูกอ่อนออกมา เพื่อครอบครัวจะได้มาอยู่พร้อมหน้าพร้อมตากัน ทั้งพ่อ แม่ ลูก และทำให้ผู้เป็นแม่ได้เป็นอิสระและกลับมาทำหน้าที่แม่เลี้ยงดูลูกๆ อีกครั้ง  นับเป็นเรื่องที่ดีที่เกิดขึ้นในสังคมไทย ทั้งนี้ ผมขอเป็นกำลังใจให้ทุกคนช่วยกันทำความดีในทุกครั้งที่มีโอกาส เพราะจะทำให้ประเทศไทยดีขึ้นทุกวัน
นายจุติ กล่าวเพิ่มเติมว่า สำหรับการดำเนินคดีของทางตำรวจ ต้องดำเนินการต่อไปตามกฎหมาย ขอย้ำว่าไม่อยากให้ใครทำผิด แต่ถ้าเดือดร้อนอะไรก็มาที่กระทรวง พม. โทร. 1300 ได้

ที่มา : https://www.thaigov.go.th/news/contents/details/51114