รัฐบาลไทย-ข่าวทำเนียบรัฐบาล-ก.แรงงาน เร่งสกัด! แรงงานไทยไปเกาหลีใต้ผิดกฎหมาย ลดเสี่ยงไม่ให้ ปชช. ตกเป็นเหยื่อขบวนการค้ามนุษย์


วันศุกร์ที่ 5 สิงหาคม 2565
ก.แรงงาน เร่งสกัด! แรงงานไทยไปเกาหลีใต้ผิดกฎหมาย ลดเสี่ยงไม่ให้ ปชช. ตกเป็นเหยื่อขบวนการค้ามนุษย์
.....
กรณีทางการเกาหลีใต้ปฏิเสธการเดินทางเข้าประเทศของคนไทยที่กำลังเพิ่มขึ้นอย่างมาก ในอัตราส่วนครึ่งต่อครึ่งนั้น (ประมาณ 10,000 คน ถูกปฏิเสธแล้ว 5,000 คน)
.
ก.แรงงาน ไม่ได้นิ่งนอนใจต่อปัญหาดังกล่าว ได้สั่งการกรมการจัดหางานเร่งตรวจสอบผู้มีพฤติการณ์จะลักลอบไปทำงานต่างประเทศอย่างเข้มงวดใน 2 ด่านที่คนหางานมักจะเดินทาง คือด่านตรวจคนหางานสุวรรณภูมิ และด่านตรวจคนหางานดอนเมือง
.
โดยในปี 65 ได้ระงับการเดินทางผู้มีพฤติการณ์จะลักลอบไปทำงานต่างประเทศแล้ว จำนวน 328 คน และได้ขยายผล จับกุม ดำเนินคดีสาย/นายหน้าเถื่อนแล้ว 112 ราย เป็นการหลอกลวงคนหางานทั้งสิ้น 158 คน คิดเป็นมูลค่าความเสียหาย จำนวน 12,758,210 บาท
.
สำหรับแรงงานไทยที่ประสงค์จะไปทำงานต่างประเทศจะต้องไปอย่างถูกต้องด้วย 5 วิธี
.
กรมการจัดหางานเป็นผู้จัดส่ง
บริษัทจัดหางานจัดส่ง
นายจ้างในประเทศไทยพาลูกจ้างของตนไปทำงานต่างประเทศ
นายจ้างในประเทศไทยส่งลูกจ้างของตนไปฝึกงานในต่างประเทศ
คนหางานแจ้งการเดินทางไปทำงานต่างประเทศด้วยตัวเอง โดยต้องแจ้งการเดินทางกับกรมการจัดหางานก่อนเดินทางทุกครั้ง และต้องเดินทางออกไปทำงานโดยผ่านด่านตรวจคนหางานที่ประจำอยู่ ณ ท่าอากาศยาน
.
ทั้งนี้ การไปทำงานในต่างประเทศอย่างถูกต้องถูกกฎหมาย จะช่วยลดความเสี่ยงไม่ต้องตกเป็นเหยื่อขบวนการค้ามนุษย์ ได้ทำงานอย่างมีเกียรติ มีศักดิ์ศรี ไม่ต้องหลบซ่อน
.
ผู้ที่สนใจเดินทางไปทำงานสาธารณรัฐเกาหลี สามารถติดตามข่าวสารได้ทางเว็บไซต์ doe.go.th/overseas หรือสำนักงานจัดหางานจังหวัด/กรุงเทพมหานครพื้นที่ 1 – 10 หรือกองบริหารแรงงานไทยไปต่างประเทศ ฝ่ายจัดส่งไปทำงานสาธารณรัฐเกาหลี EPS โทร. 0 2245 6716, 0 2245 9429
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/57696