รัฐบาลไทย-ข่าวทำเนียบรัฐบาล-กระทรวงยุติธรรม เข้ารับการตรวจประเมินรางวัลเลิศรัฐ สาขาคุณภาพการบริหารจัดการภาครัฐ ประจำปี ๒๕๖๕


วันศุกร์ที่ 15 กรกฎาคม 2565
พิมพ์
กระทรวงยุติธรรม เข้ารับการตรวจประเมินรางวัลเลิศรัฐ สาขาคุณภาพการบริหารจัดการภาครัฐ ประจำปี ๒๕๖๕
กระทรวงยุติธรรม เข้ารับการตรวจประเมินรางวัลเลิศรัฐ สาขาคุณภาพการบริหารจัดการภาครัฐ ประจำปี ๒๕๖๕
ในวันอังคารที่ ๑๒ กรกฎาคม ๒๕๖๕ เวลา ๐๙.๐๐ น.  นายวัลลภ นาคบัว รองปลัดกระทรวงยุติธรรม พร้อมด้วย นายสหการณ์ เพ็ชรนรินทร์ รองปลัดกระทรวงยุติธรรม นางอรัญญา ทองน้ำตะโก รองปลัดกระทรวงยุติธรรม นางสาวรวิวรรณ์ ศรีวนาภิรมย์ ผู้ตรวจราชการกระทรวงยุติธรรม ผู้อำนวยการกอง/สำนัก และเจ้าหน้าที่ที่เกี่ยวข้อง เข้าร่วมการตรวจประเมินรางวัลเลิศรัฐ สาขาคุณภาพการบริหารจัดการภาครัฐ ประจำปี ๒๕๖๕  สำนักงานปลัดกระทรวงยุติธรรม หมวด ๑ ด้านการนำองค์การและความรับผิดชอบต่อสังคม ณ อาคารกระทรวงยุติธรรม ชั้น ๑๐ ห้องประชุม ๑๐ - ๐๑ และผ่านระบบออนไลน์ โดยมีนายไมตรี อินทุสุต นายชัยยุทธ กมลศิริสกุล นางสุพรรณี ไพรัชเวทย์ นางสาววรชยา ลัทธยาพร เป็นผู้ตรวจประเมิน
ในโอกาสนี้ ผู้บริหารสำนักงานปลัดกระทรวงยุติธรรม ตลอดจนคณะทำงานได้นำเสนอบทบาทการนำองค์กรของผู้บริหารสู่ระบบราชการ ๔.๐ ระบบการกำกับดูแลองค์การ การขับเคลื่อนภารกิจที่สำคัญ และผลงานที่โดดเด่นและ แนวทางปฏิบัติที่เป็นเลิศ (Best Practices) ๖ เรื่องประกอบด้วย ๑. JUSTICE CARE ยุติธรรมสร้างสุขยุติธรรมเชิงรุก สร้างสุขให้ประชาชน ๒. มาตรฐานการให้ความช่วยเหลือประชาชนของสำนักงานยุติธรรมจังหวัด ๓. กองทุนยุติธรรม ๔. มหกรรมไกล่เกลี่ยหนี้สินครัวเรือนและยุติธรรมพบประชาชน ๕. ผลงานที่เป็นเลิศด้านเทคโนโลยีดิจิทัล และ ๖. การมุ่งเน้นทรัพยากรบุคคล และแสดงผลลัพธ์ที่สะท้อนความสำเร็จของการพัฒนาคุณภาพการบริหารจัดการภาครัฐของสำนักงานปลัดกระทรวงยุติธรรม

ที่มา : https://www.thaigov.go.th/news/contents/details/56896