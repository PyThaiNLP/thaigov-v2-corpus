รัฐบาลไทย-ข่าวทำเนียบรัฐบาล-นายกฯ เน้นย้ำเฝ้าระวัง 7 วันหลังเทศกาลสงกรานต์ พร้อมประเมินสถานการณ์เพิ่มเติมรับเปิดเทอม – มาตรการเข้าออกประเทศ


วันจันทร์ที่ 18 เมษายน 2565
นายกฯ เน้นย้ำเฝ้าระวัง 7 วันหลังเทศกาลสงกรานต์ พร้อมประเมินสถานการณ์เพิ่มเติมรับเปิดเทอม – มาตรการเข้าออกประเทศ
....
พลเอก ประยุทธ์ จันทร์โอชา นายกรัฐมนตรี และ รมว.กลาโหม เป็นห่วงและเน้นย้ำขอความร่วมมือประชาชนทุกภาคส่วนให้ความสำคัญกับช่วง 7 วันหลังเทศกาลสงกรานต์ โดยขอให้ผู้ที่เข้าร่วมกิจกรรมและเดินทางในช่วงเทศกาลสงกรานต์เฝ้าระวังสังเกตอาการตนเองใน 7 วัน รักษาระยะห่าง งดพบปะผู้คนและหลีกเลี่ยงการพูดคุยอย่างใกล้ชิด ตรวจ ATK และขอให้หน่วยงานพิจารณาการปฏิบัติงานที่บ้าน (WFH) ตามความเหมาะสม และปฏิบัติตามมาตรการสาธารณสุขอย่างเคร่งครัด
.
ขณะเดียวกัน ศบค. จะประชุมคณะกรรมการภายในสัปดาห์นี้ เพื่อรับทราบและประเมินสถานการณ์ พิจารณาแนวทางเพิ่มเติม ทั้งเรื่องความพร้อมของการเปิดภาคเรียน มาตรการเข้าออกประเทศ มาตรการแต่ละพื้นที่ให้สอดคล้องกับการขับเคลื่อนเศรษฐกิจและรายได้ของประชาชน รวมถึงพิจารณาเงื่อนไข ความสอดคล้องนำไปสู่แผนปรับโควิดเป็นโรคประจำถิ่นในระยะยาวควบคู่ไปด้วย
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/53685