รัฐบาลไทย-ข่าวทำเนียบรัฐบาล-กระทรวงยุติธรรม ร่วมงานวันผู้สูงอายุแห่งชาติ และวันครอบครัว ร่วมมือขับเคลื่อนการให้บริการและความช่วยเหลือในระบบเพื่อนครอบครัว : Family Line


วันจันทร์ที่ 11 เมษายน 2565
พิมพ์
กระทรวงยุติธรรม ร่วมงานวันผู้สูงอายุแห่งชาติ และวันครอบครัว ร่วมมือขับเคลื่อนการให้บริการและความช่วยเหลือในระบบเพื่อนครอบครัว : Family Line
กระทรวงยุติธรรม ร่วมงานวันผู้สูงอายุแห่งชาติ และวันครอบครัว ร่วมมือขับเคลื่อนการให้บริการและความช่วยเหลือในระบบเพื่อนครอบครัว : Family Line
ในวันจันทร์ที่ ๑๑ เมษายน ๒๕๖๕ เวลา ๑๐.๓๐ น. นายวัลลภ นาคบัว รองปลัดกระทรวงยุติธรรม ร่วมงานวันผู้สูงอายุแห่งชาติ และวันครอบครัว ประจำปี ๒๕๖๕ ภายใต้แนวคิด “พลังครอบครัว พลังผู้สูงวัย กับชีวิตวิถีใหม่ ไร้รอยต่อเทคโนโลยี” พร้อมทั้งร่วมลงนามในบันทึกข้อตกลงความร่วมมือขับเคลื่อนการให้บริการและความช่วยเหลือในระบบเพื่อนครอบครัว : Family Line โดยมี นายจุติ ไกรฤกษ์ รัฐมนตรีว่าการกระทรวงการพัฒนาสังคมและความมั่นคงของมนุษย์ เป็นประธาน พร้อมด้วย ผู้บริหารระดับสูงของหน่วยงานที่เกี่ยวข้อง เข้าร่วม ณ สุราลัย ฮอลล์ ชั้น ๗ ศูนย์การค้าไอคอนสยาม
การลงนามบันทึกข้อตกลง ฯ ในวันนี้ มีหน่วยงานเข้าร่วมทั้งสิ้น ๑๑ หน่วยงาน ได้แก่ ๑. กระทรวงการพัฒนาสังคมและความมั่นคงของมนุษย์ ๒. กระทรวงยุติธรรม ๓. กระทรวงแรงงาน ๔. กระทรวงสาธารณสุข ๕. คณะสังคมสงเคราะห์ศาสตร์ มหาวิทยาลัยธรรมศาสตร์ ๖. สภาเด็กและเยาวชนแห่งประเทศไทย ๗. สำนักงานกองทุนสนับสนุนการสร้างเสริมสุขภาพ ๘. สมาคมบัณฑิตสตรีทางกฎหมายแห่งประเทศไทย ในพระบรมราชินูปถัมภ์ ๙. สมาคมจิตวิทยาการปรึกษา ๑๐. มูลนิธิส่งเสริมความเสมอภาคทางสังคม และ ๑๑. สถาบันส่งเสริมบทบาทพ่อแม่เพื่อสังคม
ในการนี้ กระทรวงยุติธรรม โดยกรมสอบสวนคดีพิเศษ ได้นำระบบศูนย์ช่วยเหลือลูกหนี้และประชาชนที่ไม่ได้รับความเป็นธรรม และ Call center ๑๒๐๒ Plug in เข้ากับระบบเพื่อนครอบครัว : Family Line เพื่อเป็นช่องทางการรับเรื่องราวร้องทุกข์ ร้องเรียน แจ้งเบาะแสเกี่ยวกับการกู้นอกระบบที่ผิดกฎหมาย พร้อมทั้งสนับสนุนบุคลากรผู้เชี่ยวชาญในการให้คำปรึกษาประเด็นเรื่องหนี้สิน และกฎหมายด้านครอบครัวในระบบเพื่อนครอบครัว : Family Line

ที่มา : https://www.thaigov.go.th/news/contents/details/53528