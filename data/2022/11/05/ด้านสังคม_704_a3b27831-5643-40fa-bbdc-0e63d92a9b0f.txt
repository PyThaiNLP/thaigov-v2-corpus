รัฐบาลไทย-ข่าวทำเนียบรัฐบาล-รมว.พม. ลงพื้นที่เยี่ยม 7 ครอบครัวอุปถัมภ์ ที่ อ.แม่ริม จ.เชียงใหม่


วันจันทร์ที่ 18 ตุลาคม 2564
รมว.พม. ลงพื้นที่เยี่ยม 7 ครอบครัวอุปถัมภ์ ที่ อ.แม่ริม จ.เชียงใหม่
รมว.พม. ลงพื้นที่เยี่ยม 7 ครอบครัวอุปถัมภ์ ที่ อ.แม่ริม จ.เชียงใหม่
วันที่ 15 ต.ค. 64 เวลา 10.00 น. นายจุติ ไกรฤกษ์ รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) ลงพื้นที่ จังหวัดเชียงใหม่ ณ บ้านนาหึก ตำบลสะลวง อำเภอแม่ริม เพื่อเยี่ยมครอบครัวอุปถัมภ์ที่รับดูแลเด็กจากสถานสงเคราะห์เด็กบ้านเวียงพิงค์และสถานสงเคราะห์เด็กชายบ้านเชียงใหม่ จำนวน 7 ครอบครัว  พร้อมทั้งมอบเครื่องอุปโภคบริโภคที่จำเป็น นมกล่อง ขนม และของเล่น ทั้งนี้ ได้ขอบคุณครอบครัวอุปถัมภ์และแสดงความห่วงใยในการดูแลเด็กในสถานการณ์โควิด-19  การป้องกันเด็กจากปัญหาติดเกมส์ และการสนับสนุนการศึกษาของเด็กอย่างต่อเนื่อง โดยกระทรวง พม. พร้อมให้การช่วยเหลือเด็กและครอบครัวอุปถัมภ์ผ่านสถานสงเคราะห์ทั้งสองแห่ง

ที่มา : https://www.thaigov.go.th/news/contents/details/47108