รัฐบาลไทย-ข่าวทำเนียบรัฐบาล-ครม. ไฟเขียววงเงินกู้ 983 ลบ. ช่วยเหลือกัมพูชา ปรับปรุงถนนหมายเลข 67 สร้างประโยชน์ให้แก่ ปชช. สองประเทศ


วันศุกร์ที่ 26 สิงหาคม 2565
ครม. ไฟเขียววงเงินกู้ 983 ลบ. ช่วยเหลือกัมพูชา ปรับปรุงถนนหมายเลข 67 สร้างประโยชน์ให้แก่ ปชช. สองประเทศ
.....
ที่ประชุม ครม. (23 ส.ค. 65) เห็นชอบการให้ความช่วยเหลือทางการเงินแก่กัมพูชา โดยเป็นการให้วงเงินกู้จำนวน 983 ล้านบาท สำหรับโครงการปรับปรุงถนนหมายเลข 67 ช่วงเสียมราฐ - อันลองเวง - จวม/สะงำ (NR67) และอนุมัติให้สำนักงานความร่วมมือพัฒนาเศรษฐกิจกับประเทศเพื่อนบ้าน (องค์การมหาชน) ดำเนินการตามขอบเขตของโครงการ NR67 ต่อไป
.
โดยมีเงื่อนไขว่ากัมพูชาจะใช้วัสดุอุปกรณ์ต่าง ๆ ภายใต้โครงการดังกล่าว จากไทยไม่น้อยกว่าร้อยละ 50 ของมูลค่าสัญญา และต้องให้ผู้รับเหมาก่อสร้างและวิศวกรที่ปรึกษาจากไทยเป็นผู้ดำเนินโครงการด้วย ซึ่งเป็นการส่งเสริมการจำหน่ายสินค้า วัสดุ และอุปกรณ์ก่อสร้าง ตลอดจนสนับสนุนให้ผู้ประกอบการไทยไปทำงานในต่างประเทศ
.
ประโยชน์ที่คาดว่าจะได้รับจากการโครงการดังกล่าว คือ ประชาชนชาวกัมพูชาตามแนวเส้นทางประมาณ 50,000 คน หรือกว่า 10,000 ครอบครัว สามารถเข้าถึงสิ่งอำนวยความสะดวกในการดำรงชีวิตได้รวดเร็วและปลอดภัย เช่น การเดินทางไปศึกษาเล่าเรียน การเข้ารับบริการทางสาธารณสุข เป็นต้น
.
นอกจากนี้ จะเกิดการพัฒนาการท่องเที่ยวระหว่างไทยกับกัมพูชา ในเส้นทางท่องเที่ยวเชิงวัฒนธรรมจากอีสานใต้ไปยังกัมพูชา เริ่มตั้งแต่ “บุรีรัมย์ - สุรินทร์ - ศรีสะเกษ - เสียมราฐ” ที่มีทั้งแหล่งท่องเที่ยวทางประวัติศาสตร์และแหล่งท่องเที่ยวทางธรรมชาติ อันจะส่งผลให้การค้าชายแดน การขนส่งสินค้า และการลงทุนขยายตัวเพิ่มขึ้น
.
อ่านเพิ่มเติม คลิก https://www.thaigov.go.th/news/contents/details/58348
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/58502