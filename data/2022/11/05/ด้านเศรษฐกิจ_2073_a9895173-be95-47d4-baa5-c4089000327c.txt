รัฐบาลไทย-ข่าวทำเนียบรัฐบาล-“กรุงไทย” จัดเต็มสิทธิพิเศษ “ร้านค้าถุงเงิน” รับเงินคืน แจกโค้ดเติมน้ำมัน - ส่วนลด foodpanda


วันพฤหัสบดีที่ 2 ธันวาคม 2564
พิมพ์
“กรุงไทย” จัดเต็มสิทธิพิเศษ “ร้านค้าถุงเงิน” รับเงินคืน แจกโค้ดเติมน้ำมัน - ส่วนลด foodpanda
“กรุงไทย” จัดแคมเปญคืนกำไร รับเครดิตเงินคืนง่ายๆ ได้ทั้งคนจ่ายและคนรับเงิน “ร้านค้าถุงเงิน” รับเงินคืนสูงสุด 100 บาทต่อเดือน
“กรุงไทย” จัดแคมเปญคืนกำไร รับเครดิตเงินคืนง่ายๆ ได้ทั้งคนจ่ายและคนรับเงิน “ร้านค้าถุงเงิน” รับเงินคืนสูงสุด 100 บาทต่อเดือน นอกจากนี้ ร้านค้าถุงเงินที่ใช้บริการ “SME Solutions” ร่วมกับสินเชื่อหรือประกัน รับโค้ดบัตรน้ำมัน PT มูลค่า 500 บาท หรือโค้ดส่วนลด foodpanda มูลค่า 100 บาท พร้อมให้ลูกค้า Krungthai NEXT รับเงินคืนสูงสุด 50 บาทต่อเดือน เมื่อใช้จ่ายในร้านค้าถุงเงินตามเงื่อนไข
ธนาคารกรุงไทย ในฐานะธนาคารพาณิชย์ของรัฐที่มีรัฐเป็นผู้ถือหุ้นใหญ่ มุ่งมั่นนำเทคโนโลยีมาพัฒนาผลิตภัณฑ์และบริการ เพื่อตอบโจทย์ความต้องการลูกค้าทุกกลุ่มอย่างต่อเนื่อง เพื่อยกระดับคุณภาพชีวิตให้ดียิ่งขึ้น พร้อมเดินหน้าช่วยเหลือร้านค้าขนาดเล็ก ซึ่งเป็นฟันเฟืองสำคัญในการขับเคลื่อนเศรษฐกิจของประเทศ โดยพัฒนาแอปพลิเคชัน “ถุงเงิน” ให้เป็นแพลตฟอร์มที่ช่วยบริหารจัดการร้านค้าครบวงจร รับจ่ายเงินผ่านช่องทางดิจิทัล ตอบโจทย์วิถีชีวิตยุคใหม่ พร้อมจับมือพันธมิตรเพื่อกระตุ้นการใช้จ่าย โดยที่ผ่านมาได้จับมือกับ AIS จัดโครงการพ้อยท์เพย์ เปิดใช้ AIS Point แทนเงินสดเพื่อใช้จ่ายในร้านค้าถุงเงิน
ล่าสุด ธนาคารได้จัดแคมเปญ “SME Solutions” มอบสิทธิพิเศษให้ผู้ประกอบการร้านค้ารายย่อย เพียงใช้บริการแอปฯ ถุงเงิน พร้อม Krungthai NEXT บริการ Krungthai Connext และบัตรเดบิตกรุงไทย SME หรือบัตรเดบิตกรุงไทย ร่วมกับผลิตภัณฑ์ใดผลิตภัณฑ์หนึ่งในกลุ่มสินเชื่อ รับโค้ดบัตรน้ำมัน PT MAX Card มูลค่า 500 บาท หรือร่วมกับซื้อผลิตภัณฑ์ประกัน รับโค้ดส่วนลด foodpanda มูลค่า 100 บาท หรืออื่นๆ ที่มีมูลค่าเทียบเท่าตามเงื่อนไขที่ธนาคารกำหนด
นอกจากนี้ ยังเปิดให้ร้านค้าถุงเงิน รับเงินคืนได้ 10 บาท/รายการ เมื่อรับยอดขายผ่าน QR Promptpay บนแอปฯ ถุงเงิน ตั้งแต่ 150 บาทต่อรายการขึ้นไป รับเงินคืนสูงสุด 100 บาท/ร้านค้า/เดือน (จำกัดสิทธิ์ในการรับเงินคืนสูงสุด 40,000 สิทธิ์/เดือน รวมสูงสุด 200,000 สิทธิ์ตลอดรายการ) รวมทั้งธนาคารยังช่วยกระตุ้นการใช้จ่ายในร้านค้าถุงเงิน โดยเปิดให้ลูกค้าทั่วไปที่ใช้แอปฯ Krungthai NEXT สแกนจ่าย เพื่อชำระสินค้าและบริการกับร้านค้าถุงเงินตั้งแต่ 150 บาทขึ้นไป รับเงินคืนสูงสุด 50 บาท/คน/เดือน (จำกัดสิทธิ์ในการรับเงินคืนสูงสุด 40,000 สิทธิ์/เดือน รวมสูงสุด 200,000 สิทธิ์ตลอดรายการ) ตั้งแต่วันนี้จนถึง 28 กุมภาพันธ์ 2565 สอบถามรายละเอียดเพิ่มเติมได้ที่ สาขาธนาคารกรุงไทยทั่วประเทศ หรือ Krungthai Contact Center 02-1111111 และ https://krungthai.com/th/content/sme/smesolutions

ที่มา : https://www.thaigov.go.th/news/contents/details/48992