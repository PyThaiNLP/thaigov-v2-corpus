รัฐบาลไทย-ข่าวทำเนียบรัฐบาล-การประชุมผู้บริหารระดับสูง กระทรวงอุตสาหกรรม


วันพฤหัสบดีที่ 17 มิถุนายน 2564
พิมพ์
การประชุมผู้บริหารระดับสูง กระทรวงอุตสาหกรรม
ปลัดฯ กอบชัย เป็นประธานการประชุมผู้บริหารระดับสูง กระทรวงอุตสาหกรรม
วันนี้ (17 มิถุนายน 2564) นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานการประชุมผู้บริหารระดับสูง กระทรวงอุตสาหกรรม เพื่อเตรียมความพร้อมการชี้แจงงบประมาณ ประจำปี 2565 และเร่งรัดติดตามการดำเนินงาน เพื่อให้เป็นไปตามแผนงาน โดยมี นายสุรพล ชามาตย์ นางวรวรรณ ชิตอรุณนายจุลพงษ์ ทวีศรี และนายภานุวัฒน์ ตริยางกูรศรี รองปลัดกระทรวงอุตสาหกรรม ณ ห้องประชุม อก.1 ชั้น 2 สำนักงานปลัดกระทรวงอุตสาหกรรม พร้อมด้วยคณะผู้บริหาร เข้าร่วมประชุมผ่านระบบเทคโนโลยีสารสนเทศ Video Conference (Zoom) ณ ห้องประชุมชุนหะวัณ ชั้น 3 สำนักงานปลัดกระทรวงอุตสาหกรรม
ทั้งนี้ การจัดกิจกรรมฯ ดังกล่าว เป็นไปตามมาตรการควบคุม และป้องกันการแพร่ระบาดของเชื้อไวรัส โควิด-19 ตามข้อกำหนดออกตามความในมาตรา 9 แห่ง พ.ร.ก.ฉุกเฉิน ฉบับที่ 22 ลงวันที่ 29 เมษายน พ.ศ. 2564

ที่มา : https://www.thaigov.go.th/news/contents/details/42811