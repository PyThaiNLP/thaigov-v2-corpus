รัฐบาลไทย-ข่าวทำเนียบรัฐบาล-นายกฯ สั่งการหน่วยงานที่เกี่ยวข้องเร่งแก้ปัญหากรณีประชาชนถูกหักเงินบัญชีธนาคารผิดปกติ พร้อมดูแล – คืนเงินให้ผู้เสียหาย


วันจันทร์ที่ 18 ตุลาคม 2564
นายกฯ สั่งการหน่วยงานที่เกี่ยวข้องเร่งแก้ปัญหากรณีประชาชนถูกหักเงินบัญชีธนาคารผิดปกติ พร้อมดูแล – คืนเงินให้ผู้เสียหาย
....
นายธนกร วังบุญคงชนะ โฆษกรัฐบาล เผย พล.อ.ประยุทธ์ จันทร์โอชา นายกรัฐมนตรี และ รมว.กลาโหม สั่งการให้หน่วยงานที่เกี่ยวข้องตรวจสอบและเร่งแก้ไขปัญหา หลังพบประชาชนถูกหักเงินจากบัญชีธนาคาร บัตรเครดิต หรือบัตรเดบิตอย่างผิดปกติเป็นจำนวนมาก
.
ล่าสุด สมาคมธนาคารไทยและธนาคารแห่งประเทศไทยได้ออกแถลงการณ์ชี้แจงว่า เบื้องต้นพบว่าไม่ได้เกิดจากการรั่วไหลของข้อมูลธนาคาร แต่เป็นรายการจากการทำธุรกรรมกับร้านค้าออนไลน์ที่จดทะเบียนในต่างประเทศเป็นส่วนใหญ่ และไม่ใช่แอปฯ หักเงินตามที่ปรากฏเป็นข่าว
.
ขณะนี้ธนาคารเจ้าของบัตรได้ระงับการใช้บัตรของประชาชนที่มีรายการผิดปกติแล้ว พร้อมเร่งตรวจสอบร้านค้าที่มีธุรกรรมที่ผิดปกติ หากประชาชนพบความผิดปกติของธุรกรรมบัญชี สามารถติดต่อ Call center หรือสาขาของธนาคารผู้ออกบัตรได้ทันที และจะเร่งคืนเงินให้ผู้เสียหายโดยเร็วต่อไป
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/47109