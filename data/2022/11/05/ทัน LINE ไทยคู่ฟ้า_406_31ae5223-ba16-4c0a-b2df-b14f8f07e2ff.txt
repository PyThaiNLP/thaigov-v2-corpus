รัฐบาลไทย-ข่าวทำเนียบรัฐบาล-รู้ยัง? วัยรุ่นอายุต่ำกว่า 20 ปี ฝังยาคุมกำเนิดฟรี @รพ.เครือข่าย สปสช. ทั่วประเทศ ป้องกันปัญหาท้องไม่พร้อม


วันจันทร์ที่ 22 พฤศจิกายน 2564
รู้ยัง? วัยรุ่นอายุต่ำกว่า 20 ปี ฝังยาคุมกำเนิดฟรี @รพ.เครือข่าย สปสช. ทั่วประเทศ ป้องกันปัญหาท้องไม่พร้อม
....
กระทรวงสาธารณสุข (สธ.) เผย วัยรุ่นที่มีอายุต่ำกว่า 20 ปี สามารถเข้ารับการคุมกำเนิดได้ฟรี ทั้งการฝังยาคุมกำเนิดหรือห่วงอนามัย ณ รพ.เครือข่ายของสำนักงานหลักประกันสุขภาพแห่งชาติ (สปสช.) ทุกแห่งทั่วประเทศ เพื่อป้องกันและแก้ไขปัญหาการตั้งครรภ์ไม่พร้อม
.
การฝังยาคุมกำเนิด จะมีทั้งชนิด 1 หลอด ที่คุมกำเนิดได้ 3 ปี และชนิด 2 หลอด ที่คุมกำเนิดได้นาน 5 ปี ซึ่งเป็นการคุมกำเนิดที่มีประสิทธิภาพสูง สะดวก หมดปัญหาการลืมกินยาเม็ดคุมกำเนิด โดยจะฝังใต้ผิวหนังบริเวณท้องแขน และถอดออกเมื่อครบกำหนด
.
สำหรับวัยรุ่นที่ประสบปัญหาท้องไม่พร้อมหรือปัญหาอื่น ๆ สามารถขอรับคำปรึกษาได้ที่สายด่วน 1663 ในเวลา 09.00 – 21.00 น. ของทุกวัน
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/48555