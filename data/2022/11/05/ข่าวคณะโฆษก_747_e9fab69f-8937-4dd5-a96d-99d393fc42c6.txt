รัฐบาลไทย-ข่าวทำเนียบรัฐบาล-โฆษกรัฐบาลเผย นายกฯ ย้ำท่องเที่ยวปีใหม่ปลอดภัย วอนทุกคนปฏิบัติตามมาตรการด้านสาธารณสุข และ COVID Free Setting ป้องกันตนเองสูงสุดจากโอมิครอน ขอความร่วมมือ WFH 1 สัปดาห์หลังปีใหม่


วันพุธที่ 29 ธันวาคม 2564
พิมพ์
โฆษกรัฐบาลเผย นายกฯ ย้ำท่องเที่ยวปีใหม่ปลอดภัย วอนทุกคนปฏิบัติตามมาตรการด้านสาธารณสุข และ COVID Free Setting ป้องกันตนเองสูงสุดจากโอมิครอน ขอความร่วมมือ WFH 1 สัปดาห์หลังปีใหม่
โฆษกรัฐบาลเผย นายกฯ ย้ำท่องเที่ยวปีใหม่ปลอดภัย วอนทุกคนปฏิบัติตามมาตรการด้านสาธารณสุข และ COVID Free Setting ป้องกันตนเองสูงสุดจากโอมิครอน ขอความร่วมมือ WFH 1 สัปดาห์หลังปีใหม่
วันที่ 29 ธ.ค. 64 นายธนกร วังบุญคงชนะ โฆษกประจำสำนักนายกรัฐมนตรี เปิดเผย พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ห่วงใยประชาชนเดินทางกลับภูมิลำเนาและท่องเที่ยวในช่วงเทศกาลปีใหม่ ย้ำผู้ขับขี่รถยนต์ ยานพาหนะต่าง ๆ เคารพและปฏิบัติตามกฎจราจร รวมทั้งงดดื่มเครื่องดื่มแอลกอฮอลล์ระหว่างขับขี่ยานพาหนะหรือกรณีเมาไม่ควรขับรถ ขอให้มีน้ำใจเอื้อเฟื้อแบ่งปันซึ่งกันและกัน เพื่อให้การเดินทางไปสู่ที่หมายอย่างปลอดภัยเพื่อจะได้ร่วมฉลองปีใหม่อยู่กับครอบครัวและญาติพี่น้องอย่างมีความสุข ย้ำทุกฝ่ายต้องป้องกันการติดเชื้อโรคโควิด-19 ขั้นสูงสุด ด้วยการปฏิบัติตามมาตรการด้านสาธารณสุขแบบครอบจักรวาล Universal Prevention และให้สถานประกอบกิจการและร้านอาหารต่าง ๆ เข้มงวดในการปฏิบัติตาม COVID Free Setting รวมทั้งการฉีดวัคชีนให้ครบตามเกณฑ์ที่กำหนดอย่างน้อย 2 เข็ม แม้ในภาพรวมของประเทศไทยเริ่มดีขึ้นแล้ว แต่ก็พบว่ามีผู้ติดเชื้อจากโควิดสายพันธุ์โอมิครอนเพิ่มขึ้น
อย่างไรก็ตามหลังเดินทางกลับจากการไปท่องเที่ยวหรือกลับภูมิลำเนาในช่วงวันหยุดยาวปีใหม่แล้วก็ขอความร่วมมือให้ทำงานจากบ้าน (Work from Home) เป็นเวลา 1 สัปดาห์ เพื่อสกัดการแพร่ระบาดของโรคโควิด-19 และสายพันธ์และโอมิครอน โดยล่าสุด สถานการณ์การแพร่ระบาดของโรคติดเชื้อไวรัสโคโรนา 2019 (COVID-19) ในประเทศไทยวันนี้ (29 ธันวาคม 2564) พบผู้ติดเชื้อเพิ่ม 2,575 ราย รวมยอดติดเชื้อสะสม 2,188,424 ราย และมีผู้ป่วยกำลังรักษา 33,502 ราย ขณะที่หายป่วยเพิ่ม 2,695 ราย ทำให้ตัวเลขรวมหายป่วยสะสมอยู่ที่ 2,134,712 ราย และเสียชีวิตเพิ่ม 17 ราย ส่วนจำนวนการได้รับวัคซีนสะสม รวม 103,808,357 โดสแล้ว ใน 77 จังหวัด

ที่มา : https://www.thaigov.go.th/news/contents/details/50014