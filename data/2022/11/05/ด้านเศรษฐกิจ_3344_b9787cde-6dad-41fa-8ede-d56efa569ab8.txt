รัฐบาลไทย-ข่าวทำเนียบรัฐบาล-กรมทางหลวงชนบท เตรียมแผนอำนวยความสะดวกและปลอดภัยให้ประชาชน


วันพฤหัสบดีที่ 31 มีนาคม 2565
กรมทางหลวงชนบท เตรียมแผนอำนวยความสะดวกและปลอดภัยให้ประชาชน
พร้อมรองรับการเดินทางช่วงเทศกาลสงกรานต์ 2565 ตามนโยบายของรัฐมนตรีว่าการกระทรวงคมนาคม
นายอภิรัฐ ไชยวงศ์น้อย อธิบดีกรมทางหลวงชนบท (ทช.) กระทรวงคมนาคม เปิดเผยว่า ช่วงวันหยุดเทศกาลสงกรานต์ ระหว่างวันที่ 11 - 17 เมษายน 2565 คาดการณ์ว่าจะมีปริมาณการจราจรเดินทางออกสู่ต่างจังหวัดเป็นจำนวนมาก ทช. จึงได้รวบรวมเส้นทางสำหรับหลีกเลี่ยงการจราจรติดขัดและช่วยแบ่งเบาปริมาณการจราจรจากถนนสายหลักในช่วงเวลาดังกล่าว เพื่อให้ประชาชนสามารถวางแผนการเดินทางล่วงหน้าได้อย่างสะดวกปลอดภัย ตามนโยบายของนายศักดิ์สยาม ชิดชอบ รัฐมนตรีว่าการกระทรวงคมนาคม ซึ่งจะช่วยป้องกันและลดอัตราการเกิดอุบัติเหตุระหว่างการเดินทางช่วงเทศกาลสงกรานต์ 2565 ได้อย่างมีประสิทธิภาพโดยแบ่งเป็น 8 เส้นทาง ดังนี้
เส้นทางเลี่ยงการจราจรถนนกัลปพฤกษ์ ถนนราชพฤกษ์ และถนนนครอินทร์
1. เส้นทางเลี่ยงทางหลวงแผ่นดินหมายเลข 9 โดยเริ่มจากทางหลวงแผ่นดินหมายเลข 9 กม. ที่ 20+600 (จุดที่ 1) เลี้ยวขวาเข้าสู่ทางหลวงชนบทสาย กท.1001 (ถนนกัลปพฤกษ์) เดินทางต่อเป็นระยะทาง 7.65 กิโลเมตร จนถึง กม. ที่ 4+000 (จุดที่ 2) เลี้ยวซ้ายเข้าสู่ทางหลวงชนบทสาย นบ.3021 (ถนนราชพฤกษ์) เดินทางต่อไปเป็นระยะทาง 9.5 กิโลเมตร จนถึง กม.ที่ 16+500 (จุดที่ 3) เลี้ยวขวาเข้าสู่ทางหลวงชนบทสาย นบ.1020 (ถนนนครอินทร์) กม. ที่ 7+600 เดินทางต่อไปเป็นระยะทาง 8 กิโลเมตร (จุดที่ 6) บรรจบกับทางหลวงแผ่นดินหมายเลข 306 เพื่อเดินทางเข้าสู่ถนนติวานนท์ต่อไป
2. เส้นทางเลี่ยงทางหลวงแผ่นดินหมายเลข 9 และทางหลวงแผ่นดินหมายเลข 306 เริ่มจากทางหลวงแผ่นดินหมายเลข 9 กม. ที่ 20+600 (จุดที่ 1) เลี้ยวขวาเข้าสู่ทางหลวงชนบทสาย กท.1001 (ถนนกัลปพฤกษ์) เดินทางต่อเป็นระยะทาง 7.65 กิโลเมตร จนถึง กม. ที่ 4+000 (จุดที่ 2) เลี้ยวซ้ายเข้าสู่ทางหลวงชนบทสาย นบ.3021 (ถนนราชพฤกษ์) เดินทางต่อไปเป็นระยะทาง 18 กิโลเมตร จนถึง กม. ที่ 28+000 (จุดที่ 4) เลี้ยวขวาเข้าสู่ทางหลวงชนบทสาย นบ.3030 (ถนนชัยพฤกษ์) เดินทางต่อไปเป็นระยะทาง 7 กิโลเมตร (จุดที่ 7) บรรจบกับทางหลวงแผ่นดินหมายเลข 304 เพื่อเดินทางเข้าสู่ถนนแจ้งวัฒนะ
3. เส้นทางเลี่ยงทางหลวงแผ่นดินหมายเลข 9 และทางหลวงแผ่นดินหมายเลข 345 เริ่มจากทางหลวงแผ่นดินหมายเลข 9 กม. ที่ 20+600 (จุดที่ 1) เลี้ยวขวาเข้าสู่ทางหลวงชนบทสาย กท.1001 (ถนนกัลปพฤกษ์) เดินทางต่อเป็นระยะทาง 7.65 กิโลเมตร จนถึง กม. ที่ 4+000 (จุดที่ 2) เลี้ยวซ้ายเข้าสู่ทางหลวงชนบทสาย นบ.3021 (ถนนราชพฤกษ์) เดินทางต่อไปเป็นระยะทาง 37 กิโลเมตร บรรจบกับทางหลวงแผ่นดินหมายเลข 346 กม. ที่ 14+120 (จุดที่ 5) เลี้ยวขวาเพื่อเดินทางเข้าสู่จังหวัดปทุมธานีต่อไป
เส้นทางเลี่ยงการจราจรจังหวัดสระบุรี ไปจังหวัดปราจีนบุรี
4. เส้นทางเลี่ยงทางหลวงแผ่นดินหมายเลข 2 (ถนนมิตรภาพ) และทางหลวงแผ่นดินหมายเลข 304 เริ่มจากทางหลวงแผ่นดินหมายเลข 2 กม. ที่ 36+000 (จุดที่ 1) เลี้ยวขวาเข้าสู่ทางหลวงชนบทสาย นม.1016 เดินทางต่อไปเป็นระยะทาง 27 กิโลเมตร เลี้ยวขวาเข้าสู่ทางหลวงแผ่นดินหมายเลข 2090 กม. ที่ 20+340 (จุดที่ 2) เดินทางต่อเป็นระยะทาง 2.9 กิโลเมตร จนถึง กม. ที่ 23+240 (จุดที่ 3) เลี้ยวซ้ายเข้าสู่ทางหลวงชนบทสาย นม.3052 เดินทางต่อไปเป็นระยะทาง 70 กิโลเมตร บรรจบกับทางหลวงแผ่นดินหมายเลข 304 กม. ที่ 55+000 (จุดที่ 4) แล้วเลี้ยวขวาเพื่อมุ่งสู่อำเภอนาดี จังหวัดปราจีนบุรี
เส้นทางเลี่ยงการจราจรจังหวัดสิงห์บุรี ไปจังหวัดชัยนาท
5. เส้นทางเลี่ยงทางหลวงแผ่นดินหมายเลข 32 เริ่มจากทางหลวงแผ่นดินหมายเลข 32 กม. ที่ 87+800 (จุดที่ 1) เลี้ยวซ้ายเข้าสู่ทางหลวงแผ่นดินหมายเลข 369 เดินทางต่อเป็นระยะทาง 4 กิโลเมตร เลี้ยวขวาเข้าสู่ทางหลวงแผ่นดินหมายเลข 3030 กม. ที่ 1+000 (จุดที่ 2) เดินทางต่อไปเป็นระยะทาง 9.8 กิโลเมตร บรรจบกับทางหลวงชนบทสาย สห.4035 (จุดที่ 3) เดินทางต่อไปเป็นระยะทาง 7.3 กิโลเมตร บรรจบกับทางหลวงชนบทสาย สห.5040 (จุดที่ 4) เดินทางต่อไปเป็นระยะทาง 4.6 กิโลเมตร บรรจบกับทางหลวงชนบทสาย ชน.4050 (จุดที่ 5) เลี้ยวซ้ายเข้าสู่ทางหลวงแผ่นดินหมายเลข 3183 กม. ที่ 3+730 (จุดที่ 6) เดินทางต่อไปเป็นระยะทาง 1.6 กิโลเมตร แล้วเลี้ยวขวาเข้าสู่ทางหลวงแผ่นดินหมายเลข 340 กม. ที่ 160+610 (จุดที่ 7) เพื่อเดินทางเข้าสู่จังหวัดชัยนาทเส้นทางเลี่ยงการจราจรจังหวัดสระบุรี
6. เส้นทางเลี่ยงทางหลวงแผ่นดินหมายเลข 1 (ถนนพหลโยธิน) เริ่มจากทางหลวงแผ่นดินหมายเลข 1 กม. ที่ 80+000 (จุดที่ 1) ใช้เส้นทางคู่ขนานไปบรรจบกับทางหลวงแผ่นดินหมายเลข 3226 กม. ที่ 83+800 (จุดที่ 2) เดินทางต่อไปเป็นระยะทาง 1.5 กิโลเมตร บรรจบกับทางหลวงชนบทสาย สบ.4051 (จุดที่ 3) เดินทางต่อไปเป็นระยะทาง 3 กิโลเมตร บรรจบกับทางหลวงชนบทสาย สบ.3021 (จุดที่ 4) เดินทางต่อไปเป็นระยะทาง 19 กิโลเมตร วิ่งตรงผ่านไฟแดง (จุดที่ 5 และ 6) บรรจบกับทางหลวงแผ่นดินหมายเลข 362 กม. ที่ 3+290 (จุดที่ 7) แล้วเลี้ยวซ้ายมุ่งสู่จังหวัดลพบุรีและจังหวัดเพชรบูรณ์
เส้นทางเลี่ยงการจราจรจังหวัดนครราชสีมา
7. เส้นทางเลี่ยงทางหลวงแผ่นดินหมายเลข 2 (ถนนมิตรภาพ) เริ่มจากทางหลวงแผ่นดินหมายเลข 2 กม. ที่ 102+135 (จุดที่ 1) เลี้ยวซ้ายเข้าสู่ทางหลวงแผ่นดินหมายเลข 201 เดินทางต่อไปเป็นระยะทาง 41 กิโลเมตร จนถึง กม. ที่ 41+000 (จุดที่ 2) เลี้ยวขวาเข้าสู่ทางหลวงแผ่นดินหมายเลข 2148 เดินทางต่อไปเป็นระยะทาง 3.4 กิโลเมตร จนถึง กม. ที่ 3+400 (จุดที่ 3) เลี้ยวซ้ายเข้าสู่ทางหลวงชนบทสาย นม.4008 เดินทางต่อไปเป็นระยะทาง 23.1 กิโลเมตร บรรจบกับทางหลวงแผ่นดินหมายเลข 2369 (จุดที่ 4) เดินทางต่อไปเป็นระยะทาง 30.8 กิโลเมตร จนถึง กม. ที่ 30+800 (จุดที่ 5) เลี้ยวขวาเข้าสู่ทางหลวงแผ่นดินหมายเลข 2246 เดินทางต่อไปเป็นระยะทาง 65.5 กิโลเมตร บรรจบกับทางหลวงแผ่นดินหมายเลข 2 กม. ที่ 257+650 (จุดที่ 6) เลี้ยวซ้ายเพื่อเดินทางมุ่งสู่จังหวัดขอนแก่น
เส้นทางเลี่ยงการจราจรจังหวัดสมุทรสงคราม ไปจังหวัดเพชรบุรี
8. เส้นทางเลี่ยงทางหลวงแผ่นดินหมายเลข 4 เริ่มจากทางหลวงแผ่นดินหมายเลข 35 กม. ที่ 73+070 (จุดที่ 1) เลี้ยวซ้ายเข้าสู่ทางหลวงชนบทสาย สส.2021 เดินทางต่อไปเป็นระยะทาง 23.7 กิโลเมตร จนถึง กม. ที่ 23+700 เลี้ยวขวาเข้าสู่ทางหลวงแผ่นดินหมายเลข 3176 (จุดที่ 2) เดินทางต่อไปเป็นระยะทาง 12.6 กิโลเมตร เพื่อเข้าสู่จังหวัดเพชรบุรี (จุดที่ 3) และสามารถเลี่ยงการจราจรจากจังหวัดเพชรบุรีไปยังอำเภอชะอำ โดยเริ่มจากทางหลวงชนบทสาย สส.2021 (จุดที่ 2) เดินทางต่อไปเป็นระยะทาง 36.3 กิโลเมตร จนถึง กม. ที่ 60+000 เลี้ยวขวาเข้าสู่ทางหลวงแผ่นดินหมายเลข 3187 (จุดที่ 4) เดินทางต่อไปเป็นระยะทาง 18.5 กิโลเมตร เลี้ยวซ้ายเข้าสู่ทางหลวงแผ่นดินหมายเลข 4 กม. ที่ 169+070 (จุดที่ 5) เพื่อมุ่งสู่อำเภอชะอำ

ที่มา : https://www.thaigov.go.th/news/contents/details/53146