รัฐบาลไทย-ข่าวทำเนียบรัฐบาล-ธอส. เปิดให้บริการ dStatement ขอ bank statement ในรูปแบบดิจิทัลระหว่างธนาคาร ผ่าน Application : GHB ALL เพื่อยื่นขอสินเชื่อ ได้แล้ววันนี้!!


วันพฤหัสบดีที่ 7 เมษายน 2565
พิมพ์
ธอส. เปิดให้บริการ dStatement ขอ bank statement ในรูปแบบดิจิทัลระหว่างธนาคาร ผ่าน Application : GHB ALL เพื่อยื่นขอสินเชื่อ ได้แล้ววันนี้!!
ธอส. อำนวยความสะดวกให้กับลูกค้าที่ต้องการขอสินเชื่อ ด้วยการเปิดให้บริการ dStatement (digital bank statement) บริการรับส่งข้อมูลรายการเคลื่อนไหวบัญชีเงินฝาก (bank statement) ในรูปแบบดิจิทัลโดยตรงระหว่างสถาบันการเงินด้วยกัน
ธนาคารอาคารสงเคราะห์ (ธอส.) อำนวยความสะดวกให้กับลูกค้าที่ต้องการขอสินเชื่อ ด้วยการเปิดให้บริการ dStatement (digital bank statement) บริการรับส่งข้อมูลรายการเคลื่อนไหวบัญชีเงินฝาก (bank statement) ในรูปแบบดิจิทัลโดยตรงระหว่างสถาบันการเงินด้วยกัน จากเดิมที่ต้องขอข้อมูลดังกล่าวในรูปเอกสารกระดาษ เพื่อช่วยให้ลูกค้าที่ต้องการใช้ข้อมูล bank statement เป็นหลักฐานประกอบการขอสินเชื่อกับ ธอส. สามารถดำเนินการได้ง่ายขึ้น ผ่าน Mobile Application : GHB ALL เพียงไม่กี่ขั้นตอน ด้วยการเลือกบริการ NDID และขอข้อมูล statement เพื่อใช้ประกอบการขอสินเชื่อ จากนั้นกดยอมรับ และรับทราบรายละเอียดค่าธรรมเนียม (75 บาท/บัญชี) จากนั้นแอปจะส่งข้อมูล dStatement ที่ต้องการ เพียงเท่านี้ ก็จะได้ bank statement เพื่อใช้ในการยื่นขอสินเชื่อได้ทันที สะดวก รวดเร็ว และลดค่าใช้จ่ายด้านค่าธรรมเนียม ทั้งนี้ ธอส. ถือเป็นสถาบันการเงินของรัฐแห่งแรกที่เริ่มให้บริการทั้งรับและส่งข้อมูล bank statement ในรูปแบบดิจิทัลระหว่างธนาคารได้โดยตรงอีกด้วย สอบถามรายละเอียดเพิ่มเติมหรือติดตามข้อมูลข่าวสารของธนาคารได้ที่ GH Bank Call Center โทร 0-2645-9000 หรือ www.ghbank.co.th, Facebook Fanpage ธนาคารอาคารสงเคราะห์ และ  Application : GHB ALL

ที่มา : https://www.thaigov.go.th/news/contents/details/53373