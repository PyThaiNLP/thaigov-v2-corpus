รัฐบาลไทย-ข่าวทำเนียบรัฐบาล-ดีอีเอส บูรณาการกำหนดกลยุทธ์ร่วมหน่วยงานที่เกี่ยวข้อง แก้ปัญหาซื้อขายออนไลน์


วันจันทร์ที่ 4 เมษายน 2565
ดีอีเอส บูรณาการกำหนดกลยุทธ์ร่วมหน่วยงานที่เกี่ยวข้อง แก้ปัญหาซื้อขายออนไลน์
ดีอีเอส บูรณาการกำหนดกลยุทธ์ร่วมหน่วยงานที่เกี่ยวข้อง แก้ปัญหาซื้อขายออนไลน์
เมื่อวันที่ 4 เมษายน 2565 พ.ต.อ.อัครพล บุณโยปัษฎัมภ์ ผู้ช่วยปลัดกระทรวงดิจิทัลเพื่อเศรษฐกิจและสังคม เป็นประธานการประชุมคณะกรรมการป้องกันและจัดการปัญหาและข้อร้องเรียนที่เกี่ยวข้องกับธุรกรรมทางออนไลน์ ครั้งที่2/2565 ณ ห้องประชุม MDES2 ชั้น 9 กระทรวงดิจิทัลเพื่อเศรษฐกิจและสังคม  ประชุมได้พิจารณาวาระสำคัญ อาทิกระบวนการดำเนินการจัดการแก้ไขปัญหาเรื่องเรียนของ ของ ศปอส.ตร.ที่มีการรับเรื่องต่อจากศูนย์ช่วยเหลือ  และจัดการปัญหาออนไลน์  (1212 ETDA) รวมถึงหารือการวางแผนงานด้านกลยุทธ์ แนวทางการดำเนินงานแก้ปัญหาโดยที่ประชุมได้ระดมข้อคิดเห็นต่อกลยุทธ์และแผนงานดังกล่าว ซึ่งประเด็นหลักที่หยิบยกมาพิจารณาในการวางกลยุทธ์ และแนวทางแก้ปัญหา อาทิ  ปัญหาซื้อขายออนไลน์ ประเภทซื้อของไม่ได้ของ ประเภทสินค้าล่าช้ากว่ากำหนดสินค้าไม่ตรงปก ได้รับสินค้าชำรุด ประเภทผลิตภัณฑ์สุขภาพที่ผิดกฎหมายบนสื่อออนไลน์ รวมทั้งกำหนดนโยบายแนวทาง มาตรการป้องกันการับจ้างเปิดบัญชีม้า เป็นต้น ทั้งนี้เพื่อแก้ปัญหาการทำธุรกรรมผ่านช่องทางออนไลน์ เกิดการบูรณาการความร่วมระหว่างหน่วยงานภาครัฐที่เกี่ยวข้องได้อย่างมีประสิทธิภาพ เพื่อตอบสนองพฤติกรรมการใช้อินเทอร์ในการทำธุรกรรมของคนไทยในปัจจุบันอีกด้วย
โดยแต่ละหน่วยงานได้ตกลงร่วมกันในการลดขั้นตอนการทำงานและแนวทางในการให้บริการรับแจ้งความทางออนไลน์ พร้อมทั้งอำนวยความสะดวกในเรื่องการร้องเรียน การบังคับใช้กฎหมายให้เกิดประสิทธิภาพ โดยเฉพาะอย่างยิ่งเรื่องปัญหาออนไลน์ รวมถึงพยายามใช้มาตรการและแนวทางที่จะดำเนินการแก่ผู้กระทำความผิด อาทิการรับจ้างเปิดบัญชีม้า ปัญหาซื้อขายออนไลน์ โดยใช้มาตรการในการตรวจสอบทางภาษี การอายัด ยึดทรัพย์ และมาตรการฟอกเงิน เพื่อที่จะดำเนินการตอบสนองต่อนโยบายของรัฐบาลและนโยบายของกระทรวงดิจิทัลเพื่อเศรษฐกิจและสังคม ในการแก้ไขปัญหาต่อพี่น้องประชาชน ทั้งนี้ได้มีการนำเสนอรูปแบบการประชาสัมพันธ์ข้อมูลข่าวสารให้ประชาชนรับทราบ เพื่อเตือนภัยและไม่ตกเป็นเหยื่อมิจฉาชีพในรูปแบบออนไลน์ต่างๆ
*************

ที่มา : https://www.thaigov.go.th/news/contents/details/53290