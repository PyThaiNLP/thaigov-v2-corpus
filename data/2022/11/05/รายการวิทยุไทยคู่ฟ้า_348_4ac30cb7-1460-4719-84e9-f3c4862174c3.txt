รัฐบาลไทย-ข่าวทำเนียบรัฐบาล-ขยายมาตรการภาษีในการซื้อ ATK ให้แก่ผู้ประกอบการ


วันศุกร์ที่ 29 เมษายน 2565
พิมพ์
ขยายมาตรการภาษีในการซื้อ ATK ให้แก่ผู้ประกอบการ
วันพฤหัสบดีที่ 28 เมษายน 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลลดภาระผู้ประกอบการโดยอนุมัติหลักการร่าง พ.ร.ฎ.ว่าด้วยการยกเว้นรัษฎากร เพื่อขยายเวลามาตรการภาษีสนับสนุนรายจ่ายค่าซื้อชุดตรวจโควิด-19 ด้วยตนเอง หรือ ATK ให้แก่บริษัทหรือห้างหุ้นส่วนนิติบุคคล โดยให้ได้รับสิทธิประโยชน์ทางภาษีเงินได้นิติบุคคลร้อยละ 50 ของรายจ่ายในการซื้อชุดตรวจ ATK สำหรับใช้กับพนักงานหรือลูกจ้างของตนเอง ต่อไปอีกเป็นระยะเวลา 9 เดือน คือตั้งแต่วันที่ 1 เม.ย.-31 ธ.ค.2565 คาดว่าจะช่วยแบ่งเบาภาระให้แก่ผู้ประกอบการได้ประมาณ 1,715 ล้านบาท และยังช่วยสนับสนุนให้ภาคเอกชนและประชาชนได้มีส่วนร่วมในการป้องกันและยับยั้งการแพร่ระบาดของโรคโควิด-19 ในสังคมโดยรวมของประเทศด้วย
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/53969