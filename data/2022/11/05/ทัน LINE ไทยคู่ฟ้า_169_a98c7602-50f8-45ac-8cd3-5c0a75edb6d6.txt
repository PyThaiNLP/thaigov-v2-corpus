รัฐบาลไทย-ข่าวทำเนียบรัฐบาล-ระวัง! ฟ้าทะลายโจรปลอม เช็กให้ดีก่อนซื้อ


วันพฤหัสบดีที่ 5 สิงหาคม 2564
ระวัง! ฟ้าทะลายโจรปลอม เช็กให้ดีก่อนซื้อ
....
อย. แจ้งเตือนประชาชนก่อนซื้อผลิตภัณฑ์จากฟ้าทะลายโจร โปรดตรวจสอบฉลากให้ดี โดยจะต้องมีเลขทะเบียนตำรับสมุนไพรที่ขึ้นต้นด้วยอักษร “G” หรือสามารถตรวจสอบได้ที่ www.fda.moph.go.th หรือ Oryor Smart Application หลังพบการระบาดของสมุนไพรปลอมในช่วงนี้
.
ล่าสุด ได้ดำเนินคดีกับผู้ลักลอบผลิตและจำหน่ายยาฟ้าทะลายโจรที่ไม่ได้รับอนุญาตแล้ว 1 ราย ที่ อ.กำแพงแสน จ.นครปฐม โดยนำผงบอระเพ็ดมาบรรจุลงแคปซูลแทนผงฟ้าทะลายโจรเพื่อจำหน่าย ซึ่งมีความผิดตาม พ.ร.บ.สมุนไพร พ.ศ. 2562 ฐาน “ผลิตสมุนไพรปลอม” โทษจำคุกสูงสุด 10 ปี ปรับไม่เกิน 1 ล้านบาท, ฐาน “ผลิตหรือขายผลิตภัณฑ์สมุนไพรโดยไม่ได้รับอนุญาต” โทษจำคุกสูงสุด 3 ปี ปรับไม่เกิน 3 แสนบาท หรือทั้งจำทั้งปรับ และฐาน “ขายผลิตภัณฑ์สมุนไพรปลอม” โทษจำคุกสูงสุด 3 ปี ปรับไม่เกิน 3 แสนบาท
.
หากประชาชนพบผลิตภัณฑ์จากฟ้าทะลายโจรหรือสมุนไพรอื่น ๆ ที่สงสัยว่าจะผิดกฎหมาย สามารถแจ้งร้องเรียนได้ที่สายด่วน อย. 1556 หรืออีเมล์ 1556@fda.moph.go.th
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/44475