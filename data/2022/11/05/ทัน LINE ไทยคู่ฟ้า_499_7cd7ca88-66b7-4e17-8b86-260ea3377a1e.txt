รัฐบาลไทย-ข่าวทำเนียบรัฐบาล-ครม. เคาะร่าง พ.ร.ก.แก้ไขเพิ่มเติม พ.ร.บ.ควบคุมสารต้องห้ามฯ รักษาประโยชน์การกีฬาไทย


วันศุกร์ที่ 31 ธันวาคม 2564
ครม. เคาะร่าง พ.ร.ก.แก้ไขเพิ่มเติม พ.ร.บ.ควบคุมสารต้องห้ามฯ รักษาประโยชน์การกีฬาไทย
.....
ที่ประชุม ครม. (28 ธ.ค. 64) มีมติเห็นชอบร่าง พ.ร.ก.แก้ไขเพิ่มเติม พ.ร.บ.ควบคุมการใช้สารต้องห้ามทางการกีฬา พ.ศ.2555 พ.ศ. .... เพื่อให้สอดคล้องกับองค์กรต่อต้านการใช้สารต้องห้าม (WADA) รวมถึงเร่งปลดล็อกเรื่องการชักธงชาติไทยให้ทันการแข่งขันเอเชียนเกมส์ที่สาธารณรัฐประชาชนจีน ปี 2565
.
สาระสำคัญของการแก้ไขกฎหมายครั้งนี้ คือ แก้ไขบทนิยามให้เป็นไปตามหลักการใน WADA Code และมาตรฐานสากล/ แก้ไข - เพิ่มเติมองค์ประกอบ หน้าที่ อำนาจของคณะกรรมการฯ ให้มีความเป็นอิสระต่อกัน และเพิ่มโอกาสให้นักกีฬาหรือผู้ที่เกี่ยวข้องสามารถโต้แย้งและแสดงหลักฐานในกระบวนการพิจารณาที่เป็นธรรม/ กำหนดมาตรการการลงโทษให้โทษทางการกีฬามิใช่โทษทางอาญา เช่นเดียวกับใน WADA Code
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/50097