รัฐบาลไทย-ข่าวทำเนียบรัฐบาล-กรมเจ้าท่า และคณะให้การต้อนรับนายกรัฐมนตรี ในการตรวจราชการและเยี่ยมชม ความคืบหน้าการจัดระเบียบเรือนแพ จ.กาญจนบุรี


วันศุกร์ที่ 5 สิงหาคม 2565
กรมเจ้าท่า และคณะให้การต้อนรับนายกรัฐมนตรี ในการตรวจราชการและเยี่ยมชม  ความคืบหน้าการจัดระเบียบเรือนแพ จ.กาญจนบุรี
...
นายอานนท์ เหลืองบริบูรณ์ รองปลัดกระทรวงคมนาคม รักษาราชการแทนอธิบดีกรมเจ้าท่า และนายสมพงษ์ จิรศิริเลิศ รองอธิบดีกรมเจ้าท่า ด้านปฏิบัติการ พร้อมด้วยนายสุริยา กิตติมณฑล ผู้อำนวยการสำนักงานเจ้าท่าภูมิภาคสาขาสมุทรสงคราม รักษาการผู้อำนวยการสำนักงานเจ้าท่าภูมิภาคที่ 3 และนายประทิน ออมสิน ผู้อำนวยการสำนักงานเจ้าท่าภูมิภาคสาขากาญจนบุรีให้การต้อนรับพลเอกประยุทธ์ จันทร์โอชา นายกรัฐมนตรี ในการตรวจราชการ จังหวัดกาญจนบุรี และเยี่ยมชมความคืบหน้าการจัดระเบียบเรือนแพและการปรับปรุงภูมิทัศน์ บริเวณ 2 ฝั่งแม่น้ำแคว บริเวณ Sky Walk ริมฝั่งแม่น้ำแคว อำเภอเมืองกาญจนบุรี จังหวัดกาญจนบุรี เมื่อวันที่ 4 สิงหาคม 2565
อธิบดีกรมเจ้าท่า กล่าวว่า จังหวัดกาญจนบุรี มีแพทั้งหมด จำนวน 1,485 หลัง อำเภอเมืองมีแพ 212 หลัง อำเภอไทรโยค 225 หลัง อำเภอศรีสวัสดิ์ 959 หลัง อำเภอไทรโยค และอำเภอสังขละบุรี 89 หลัง  สำหรับแพในจังหวัดกาญจนบุรี ประกอบด้วย แพจอด คือแพที่จอดอยู่ประจำ โดยไม่มีโครงสร้างส่วนหนึ่งส่วนใดยึดติดตรึงกับที่พื้นดินใต้ท้องน้ำ แพกลและแพลาก คือ แพที่สามารถเคลื่อนที่ได้มีลักษณะเป็นยานพาหนะทางน้ำโดยไม่มีโครงสร้างส่วนหนึ่งส่วนใดยึดติดตรึงกับที่พื้นดินใต้ท้องน้ำ โดยสำนักงานเจ้าท่าภูมิภาคสาขากาญจนบุรีร่วมมือกับจังหวัดกาญจนบุรีในการจัดระเบียบแพ จำนวน 50 หลัง ในแม่น้ำแควใหญ่บริเวณท่าน้ำหน้าเมืองเขื่อนขุนแผน ให้แพพักเคลื่อนย้ายไปจอดไว้บริเวณข้างศูนย์พัฒนาเด็กเล็ก เทศบาลตำบลท่ามะขาม ตำบลท่าขาม อำเภอเมือง ส่วนแพลากและแพร้าน ลิ้นช้างใหม่ ซึ่งโครงการดังกล่าว สำนักงานโยธาธิการและผังเมืองจังหวัดกาญจนบุรี เป็นผู้รับผิดชอบ เพื่อให้เป็นที่จอดแพที่ย้ายจากบริเวณหน้าเมืองและใช้เป็นจุดรับส่งผู้โดยสารที่ขึ้นลงแพ

ที่มา : https://www.thaigov.go.th/news/contents/details/57680