รัฐบาลไทย-ข่าวทำเนียบรัฐบาล-สธ. กำชับ รพ.เอกชนห้ามปฏิเสธการรักษาหญิงตั้งครรภ์ในการดูแลติดโควิด-19 ฝ่าฝืนมีความผิดตาม กม.


วันศุกร์ที่ 27 สิงหาคม 2564
สธ. กำชับ รพ.เอกชนห้ามปฏิเสธการรักษาหญิงตั้งครรภ์ในการดูแลติดโควิด-19 ฝ่าฝืนมีความผิดตาม กม.
....
กรมสนับสนุนบริการสุขภาพ (สบส.) กระทรวงสาธรณสุข กำชับสถานพยาบาลเอกชนที่ผู้ป่วยฝากครรภ์ไว้ หากตรวจพบว่าหญิงตั้งครรภ์ในการดูแลป่วยด้วยโรคโควิด-19 ต้องรักษาอย่างทันท่วงที และห้ามปฏิเสธการรักษา
.
กรณีที่ไม่สามารถรักษาพยาบาล /คลอดฉุกเฉินได้ในขณะนั้น จะต้องส่งต่อผู้ตั้งครรภ์ไปยังสถานพยาบาลอื่น ตามความเหมาะสม ห้ามทอดทิ้งให้ผู้ป่วยหาที่รักษาเอง
.
ส่วนค่าใช้จ่ายในการรักษานั้น ให้สถานพยาบาลเบิกจ่ายตามหลักเกณฑ์ ค่าใช้จ่าย ตามพ.ร.บ.ว่าด้วยโรคติดต่ออันตรายกรณีโรคโควิด-19
.
หากสถานพยาบาลเอกชนใดไม่ปฏิบัติตาม ต้องระวางโทษจำคุกไม่เกิน 2 ปี หรือปรับไม่เกิน 40,000 บาท หรือทั้งจำทั้งปรับ
.
กรณีพบเห็นการเรียกเก็บค่าใช้จ่าย หรือปฏิเสธการรักษาผู้ป่วยฉุกเฉินวิกฤติของสถานพยาบาลเอกชน ในพื้นที่กรุงเทพฯ สามารถร้องเรียนได้ที่สายด่วน กรม สบส. โทร. 1426
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/45243