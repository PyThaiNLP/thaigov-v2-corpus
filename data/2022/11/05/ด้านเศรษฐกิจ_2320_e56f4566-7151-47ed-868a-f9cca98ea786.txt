รัฐบาลไทย-ข่าวทำเนียบรัฐบาล-นายอธิรัฐ รัตนเศรษฐ รัฐมนตรีช่วยว่าการกระทรวงคมนาคม นำความใยจากนายกฯ สั่งตั้งศูนย์ช่วยเหลือผู้ประสบอุทกภัยภาคใต้ตอนล่าง


วันอังคารที่ 21 ธันวาคม 2564
นายอธิรัฐ รัตนเศรษฐ รัฐมนตรีช่วยว่าการกระทรวงคมนาคม  นำความใยจากนายกฯ สั่งตั้งศูนย์ช่วยเหลือผู้ประสบอุทกภัยภาคใต้ตอนล่าง
เนื่องจากความกดอากาศต่ำกําลังแรงปกคลุมประเทศมาเลเซีย
นายอธิรัฐ รัตนเศรษฐ รัฐมนตรีช่วยว่าการกระทรวงคมนาคม เปิดเผยว่าท่านพลเอกประยุทธ์ จันทร์โอชา นายกรัฐมนตรีมีความเป็นห่วงถึงสถานการณ์อุทกภัยพื้นที่ภาคใต้ตอนล่าง เนื่องจากความกดอากาศต่ำกําลังแรงปกคลุมประเทศมาเลเซีย ทําให้ภาคใต้ตอนล่างมีฝนตกหนัก ถึงหนักมากบางแห่ง ในช่วงวันที่ 17-19 ธ.ค.64 ส่งผลให้เกิดน้ำท่วมฉับพลัน น้ำป่าไหลหลาก และน้ำล้นตลิ่งในพื้นที่ 3 จังหวัด ได้แก่ ยะลา นราธิวาส และสงขลา รวม 7 อำเภอ 21 ตำบล 52 หมู่บ้าน ประชาชนได้รับผลกระทบ 499 ครัวเรือน
ตนได้สั่งการให้กรมเจ้าท่าโดยสำนักงานเจ้าท่าภูมิภาคที่ 4 ตั้งศูนย์ช่วยเหลือผู้ประสบอุทกภัยพื้นท่ีจังหวัดสงขลา ปัตตานี ยะลา และนราธิวาส รวมทั้งสิ้น 4 ศูนย์ เจ้าหน้าที่ประจำศูนย์ช่วยเหลือฯ รวม 24 นาย รถยนต์ 13 คัน เรือ 7 ลำ พร้อมจัดเตรียมถุงยังชีพในเบื้องต้นจำนวน 130 ชุด น้ำดื่ม 15,600 ขวด โดยให้ประสานกับหน่วยงานราชการที่เกี่ยวข้อง และองค์กรปกครองส่วนท้องถิ่น เพื่อนำเรือพระราชทาน ถุงยังชีพและน้ำดื่ม เร่งเข้าให้ความช่วยเหลือผู้ประสบอุทกภัยในพื้นที่แล้ว

ที่มา : https://www.thaigov.go.th/news/contents/details/49709