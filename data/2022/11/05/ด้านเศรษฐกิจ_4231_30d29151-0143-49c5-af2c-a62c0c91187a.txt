รัฐบาลไทย-ข่าวทำเนียบรัฐบาล-กระทรวงคมนาคม ร่วมงานวันคล้ายวันสถาปนาสำนักนายกรัฐมนตรี ครบรอบ 90 ปี


วันจันทร์ที่ 27 มิถุนายน 2565
กระทรวงคมนาคม ร่วมงานวันคล้ายวันสถาปนาสำนักนายกรัฐมนตรี ครบรอบ 90 ปี
โดยมี พลเอก ประยุทธ์ จันทร์โอชา นายกรัฐมนตรี เป็นประธาน ในพิธีพระสงฆ์เจริญพระพุทธมนต์ และนายอภิสิทธิ์ พรหมเสน ผู้ตรวจราชการกระทรวงคมนาคม เป็นตัวกระทรวงคมนาคม ร่วมงานฯ
กระทรวงคมนาคม ร่วมงานเนื่องในโอกาสวันคล้ายวันสถาปนาสำนักนายกรัฐมนตรี ครบรอบ ปีที่ 90 โดยมี พลเอก ประยุทธ์ จันทร์โอชา นายกรัฐมนตรี เป็นประธาน ในพิธีพระสงฆ์เจริญพระพุทธมนต์ และนายอภิสิทธิ์ พรหมเสน ผู้ตรวจราชการกระทรวงคมนาคม เป็นตัวกระทรวงคมนาคม ร่วมงานฯ เมื่อวันที่ 27 มิถุนายน 2565 ณ ตึกภักดีบดินทร์ ทำเนียบรัฐบาล โดยกระทรวงฯ ได้ร่วมบริจาคสมทบทุน "กองทุนเงินช่วยเหลือผู้ประสบสาธารณภัย สำนักนายกรัฐมนตรี" เพื่อนำไปใช้ตามวัตถุประสงค์ของกองทุนฯ
ตลอดระยะเวลา 90 ปี สำนักนายกรัฐมนตรีได้ดำเนินภารกิจในการขับเคลื่อนการพัฒนาประเทศในด้านต่าง ๆ มาอย่างต่อเนื่อง โดยเฉพาะอย่างยิ่งมีบทบาทสำคัญในการอำนวยการบริหารราชการแผ่นดินผ่านยุทธศาสตร์ชาติ 20 ปี แผนการปฏิรูปประเทศ แผนพัฒนาเศรษฐกิจและสังคมแห่งชาติ และแผนอื่น ๆ ที่เกี่ยวข้อง รวมทั้งประสานการปฏิบัติราชการในทุกระดับ เพื่อนำนโยบายของรัฐบาลไปสู่การปฏิบัติอย่างเป็นรูปธรรม เพื่อนำพาประเทศไทยไปสู่การเป็นประเทศที่พัฒนาแล้ว ทั้งนี้ หน่วยงานในสังกัดสำนักนายกรัฐมนตรีทั้งหมด 27 หน่วยงาน ยังคงมุ่งดำเนินงานในการร่วมบูรณาการการทำงานที่เป็นไปตามนโยบายของรัฐบาลให้เกิดผลสัมฤทธิ์ โดยก่อให้เกิดคุณประโยชน์แก่ประชาชนและชาติบ้านเมือง พร้อมขับเคลื่อนการพัฒนานวัตกรรมการบริการและการบริหารจัดการภาครัฐให้ตอบสนองต่อสังคมไทยในยุคชีวิตวิถีใหม่ ยึดประชาชนเป็นศูนย์กลางและคำนึงถึงประโยชน์สูงสุดของประเทศเป็นสำคัญ

ที่มา : https://www.thaigov.go.th/news/contents/details/56198