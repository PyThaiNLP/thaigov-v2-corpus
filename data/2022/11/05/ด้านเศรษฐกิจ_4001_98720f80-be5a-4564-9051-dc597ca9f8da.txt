รัฐบาลไทย-ข่าวทำเนียบรัฐบาล-​ปลัดฯกอบชัย เป็นประธานเปิด "โครงการพลิกธุรกิจ SMEs ไทยสู่การผลิตสมัยใหม่ 4.0" ประจำปีงบประมาณ พ.ศ. 2565


วันพฤหัสบดีที่ 2 มิถุนายน 2565
พิมพ์
​ปลัดฯกอบชัย เป็นประธานเปิด "โครงการพลิกธุรกิจ SMEs ไทยสู่การผลิตสมัยใหม่ 4.0" ประจำปีงบประมาณ พ.ศ. 2565
​ปลัดฯกอบชัย เป็นประธานเปิด "โครงการพลิกธุรกิจ SMEs ไทยสู่การผลิตสมัยใหม่ 4.0" ประจำปีงบประมาณ พ.ศ. 2565
วันนี้ (1 มิถุนายน 2565) นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานเปิดโครงการส่งเสริมและพัฒนาเอสเอ็มอี แบบเฉพาะกลุ่ม กองทุนพัฒนาเอสเอ็มอีตามแนวประชารัฐ "โครงการพลิกธุรกิจ SMEs ไทยสู่การผลิตสมัยใหม่ 4.0" ประจำปีงบประมาณ พ.ศ. 2565 ซึ่งมีวัตถุประสงค์เพื่อเพิ่มผลิตภาพกระบวนการผลิตผู้ประกอบการเอสเอ็มอีโดยใช้เทคโนโลยีดิจิทัล หุ่นยนต์ และระบบอัตโนมัติ โดยเป็นการบูรณาการร่วมกับ 3 หน่วยงานที่ปรึกษาหลัก ได้แก่ สถาบันไทย-เยอรมัน มหาวิทยาลัยมหิดล และมหาวิทยาลัยขอนแก่น ซึ่งมีกลุ่มเป้าหมายที่จะได้รับการพัฒนาเป็น SMEs ที่มีความต้องการพัฒนากระบวนการผลิตใช้เทคโนโลยีหุ่นยนต์และระบบอัตโนมัติ นักบูรณาการหุ่นยนต์และระบบอัตโนมัติ (SI: System Integrator) และนักวิเคราะห์ระบบอัตโนมัติ (SA: System Analyst) โดยมีนางวรวรรณ ชิตอรุณ นายภานุวัฒน์ ตริยางกูรศรี รองปลัดกระทรวงอุตสาหกรรม นายณรัฐ รุจิรัตน์ ผู้อำนวยการสถาบันไฟฟ้าและอิเล็กทรอนิกส์ นายสมชาย จักร์กรีนทร์ ผู้อำนวยการสถาบันไทย-เยอรมัน ดร.สัมพันธ์ ศิลปนาฎรองประธานกรรมการ บริษัท เวสเทิร์น ดิจิตอล สตอเรท เทคโนโลยีส์ (ประเทศไทย) จำกัด และผู้บริหารระดับสูงกระทรวงอุตสาหกรรม เข้าร่วมเป็นเกียรติ ณ ห้องประชุม อก 1 ชั้น 2 อาคารสำนักงานปลัดกระทรวงอุตสาหกรรม และผ่านระบบออนไลน์ (Zoom Meeting)

ที่มา : https://www.thaigov.go.th/news/contents/details/55316