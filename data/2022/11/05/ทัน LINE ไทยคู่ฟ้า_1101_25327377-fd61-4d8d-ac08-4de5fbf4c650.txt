รัฐบาลไทย-ข่าวทำเนียบรัฐบาล-คืบหน้า! แผนขับเคลื่อนกิจการอวกาศแห่งชาติ เครื่องมือสำคัญในการ “เพิ่มโอกาส - ขีดความสามารถ” ด้านเทคโนโลยีของประเทศ


วันอังคารที่ 23 สิงหาคม 2565
คืบหน้า! แผนขับเคลื่อนกิจการอวกาศแห่งชาติ เครื่องมือสำคัญในการ “เพิ่มโอกาส - ขีดความสามารถ” ด้านเทคโนโลยีของประเทศ
.....
รัฐบาลมุ่งขับเคลื่อนนโยบายด้าน “อวกาศ” ของประเทศอย่างต่อเนื่อง ล่าสุด คณะกรรมการนโยบายอวกาศแห่งชาติ เผยถึงการจัดทำนโยบายและแผนการดำเนินการเฝ้าระวังและบริหารจัดการการจราจรทางอวกาศ, (ร่าง) พ.ร.บ.กิจการอวกาศ พ.ศ. …, การดำเนินงานของศูนย์ประกอบดาวเทียมแห่งชาติ มีความคืบหน้า พร้อมกับการแต่งตั้งคณะอนุกรรมการและคณะทำงานอีก 6 คณะ เพื่อเข้ามาช่วยสนับสนุนและขับเคลื่อนการทำงาน
.
นอกจากนี้ คณะกรรมการฯ ได้ร่วมกันพิจารณาและให้ความเห็นชอบในหลักการ (ร่าง) แผนแม่บทอวกาศแห่งชาติ พ.ศ. 2566 - 2580 ซึ่งสอดคล้องกับยุทธศาสตร์ชาติ รวมทั้ง (ร่าง) นโยบายการดำเนินงานดาวเทียมสื่อสารแห่งชาติ และ (ร่าง) ข้อเสนอโครงการดาวเทียมแห่งชาติ โดยให้ บริษัท โทรคมนาคมแห่งชาติ จำกัด (มหาชน) เร่งสำรวจความต้องการใช้งานดาวเทียมเชิงลึกของหน่วยงานต่าง ๆ เพื่อให้ได้ข้อมูลที่ตรงกับความต้องการใช้งานจริง
.
ทั้งนี้ พ.ร.บ.กิจการอวกาศฯ จะเป็นเครื่องมือสำคัญในการส่งเสริมและวางอนาคตกิจการอวกาศของประเทศ ช่วยสนับสนุนและเชื่อมโยงการดำเนินงานยุทธศาสตร์ชาติทั้ง 6 ด้านเข้าด้วยกัน และการจัดทำแผนแม่บทฯ ดังกล่าว จะครอบคลุมผู้มีส่วนได้เสียทุกกลุ่ม ซึ่งจะก่อให้เกิดประโยชน์กับประเทศชาติและประชาชนอย่างสูงสุด
.
อ่านเพิ่มเติม คลิก https://www.thaigov.go.th/news/contents/details/58204
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/58330