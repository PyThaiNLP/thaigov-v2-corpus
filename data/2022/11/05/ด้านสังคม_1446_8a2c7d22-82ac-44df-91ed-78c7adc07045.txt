รัฐบาลไทย-ข่าวทำเนียบรัฐบาล-"การจัดงานวันคล้ายวันสถาปนาองค์พระหลักเมือง ประจำปี ๒๕๖๕ ครบรอบ ๒๔๐ ปี"


วันศุกร์ที่ 22 เมษายน 2565
"การจัดงานวันคล้ายวันสถาปนาองค์พระหลักเมือง ประจำปี ๒๕๖๕ ครบรอบ ๒๔๐ ปี"
วันนี้ (๒๑ เมษายน ๒๕๖๕) พลเอก ประยุทธ์ จันทร์โอชา นายกรัฐมนตรี และรัฐมนตรีว่าการกระทรวงกลาโหม/นายกสภาทหารผ่านศึก ได้เป็นประธานในการประกอบพิธีบำเพ็ญกุศลทางศาสนาพุทธและพิธีบวงสรวงสังเวยตามพิธีพราหมณ์
เนื่องในโอกาสวันคล้ายวันสถาปนาองค์พระหลักเมือง ประจำปี ๒๕๖๕ ครบรอบ ๒๔๐ ปี โดยได้นิมนต์ สมเด็จพระมหารัชมงคลมุนี ผู้ช่วยเจ้าอาวาสวัดไตรมิตร ประกอบพิธีทางศาสนาพุทธ ณ ศาลหลักเมือง กรุงเทพมหานคร
โดยมี พลเอก​ ชัยชาญ ช้างมงคล รัฐมนตรีช่วยว่าการกระทรวงกลาโหม, พลเอก วรเกียรติ​ รัตนา​นนท์​ ปลัดกระทรวงกลาโหม, พลเอก สุชาติ หนองบัว เลขานุการรัฐมนตรีว่าการกระทรวงกลาโหม และ พลเอก สัณทัศน์ นันทิภาคย์หิรัญ ผู้อำนวยการองค์การสงเคราะห์ทหารผ่านศึก เข้าร่วมพิธีศาลหลักเมือง กรุงเทพมหานคร เป็นปูชนียสถานสำคัญอันศักดิ์สิทธิ์ของประเทศไทย เป็นที่ประดิษฐานของพระหลักเมืองและเทพารักษ์ทั้ง ๕ ที่ปกปักรักษาพระนครและประเทศชาติให้มีเอกราชเจริญรุ่งเรือง และยังมีหอพระที่ประดิษฐานพระพุทธรูปประจำวันเกิดให้ประชาชนได้มาสักการะบูชา
ซึ่งในแต่ละวันจะมีผู้คนจากทั่วสารทิศนำดอกไม้ ธูปเทียนตลอดจนเครื่องบวงสรวงสังเวยไปสักการะบูชา และบนบานศาลกล่าวต่อสิ่งศักดิ์สิทธิ์ทั้งหลายที่สถิตอยู่ในศาลหลักเมือง เป็นที่ยึดเหนี่ยวจิตใจของประชาชน
ทั่วประเทศ จึงนับได้ว่าโบราณสถานแห่งนี้ นอกจากจะมีความสำคัญทางด้านประวัติศาสตร์แล้ว ยังเป็นศูนย์รวมของประชาชนชาวไทยและชาวต่างชาติที่เลื่อมใสศรัทธาอย่างแท้จริง
และเนื่องในโอกาสการสถาปนากรุงรัตนโกสินทร์เป็นราชธานี ครบรอบ ๒๔๐ ปี ในปีพุทธศักราช ๒๕๖๕ สำนักงานกิจการศาลหลักเมือง องค์การสงเคราะห์ทหารผ่านศึก ในพระบรมราชูปถัมภ์ ได้ขยายเวลาเปิดให้ประชาชนเข้าสักการะศาลหลักเมืองเป็นกรณีพิเศษ ระหว่างวันที่ ๒๐ – ๒๔ เมษายน ๒๕๖๕ ตั้งแต่เวลา ๐๖.๓๐ – ๒๐.๐๐ น.
#ศาลหลักเมืองกรุงเทพมหานคร
#กระทรวงกลาโหม #สำนักงานปลัดกระทรวงกลาโหม #กองบัญชาการกองทัพไทย #กองทัพบก #กองทัพเรือ #กองทัพอากาศ #สำนักงานตำรวจแห่งชาติ

ที่มา : https://www.thaigov.go.th/news/contents/details/53811