รัฐบาลไทย-ข่าวทำเนียบรัฐบาล-“เลขานุการ รมว.กษ.” ประชุมคณะอนุกรรมการแก้ไขปัญหาที่ดินที่อยู่ในความรับผิดชอบของกระทรวงเกษตรและสหกรณ์


วันอังคารที่ 15 กุมภาพันธ์ 2565
“เลขานุการ รมว.กษ.” ประชุมคณะอนุกรรมการแก้ไขปัญหาที่ดินที่อยู่ในความรับผิดชอบของกระทรวงเกษตรและสหกรณ์
“เลขานุการ รมว.กษ.” ประชุมคณะอนุกรรมการแก้ไขปัญหาที่ดินที่อยู่ในความรับผิดชอบของกระทรวงเกษตรและสหกรณ์
เมื่อวันที่ 14 กุมภาพันธ์ 2565 ดร.เฉลิมชัย ศรีอ่อน รัฐมนตรีว่าการกระทรวงเกษตรและสหกรณ์ มอบหมายให้ นายธนา ชีรวินิจ เลขานุการรัฐมนตรีว่าการกระทรวงเกษตรและสหกรณ์ เป็นประธานในการประชุมคณะอนุกรรมการแก้ไขปัญหาที่ดินที่อยู่ในความรับผิดชอบของกระทรวงเกษตรและสหกรณ์ ครั้งที่ 1/2565 พร้อมด้วย ดร.วิณะโรจน์ ทรัพย์ส่งสุข เลขาธิการสำนักงานการปฏิรูปที่ดินเพื่อเกษตรกรรม (ส.ป.ก.)  นายสุริยน พัชรครุกานนท์ รองเลขาธิการ ส.ป.ก. นายสุรชัย ยุทธชนะ ผู้อำนวยการสำนักจัดการปฏิรูปที่ดิน ผู้แทนหน่วยงานที่เกี่ยวข้อง ทั้งในสังกัดและนอกสังกัดกระทรวงเกษตรและสหกรณ์ เข้าร่วมประชุม ณ ห้องประชุม 134 กระทรวงเกษตรและสหกรณ์
การประชุมครั้งนี้มีวาระเพื่อพิจารณาที่สำคัญ ประกอบด้วย กรณีปัญหาที่อยู่ในความรับผิดชอบของกรมต่าง ๆ ภายใต้สังกัดกระทรวงเกษตรและสหกรณ์ อาทิ กรณีปัญหาผู้ที่ได้รับผลกระทบจากโครงการอ่างเก็บน้ำ, การแก้ไขปัญหาผลกระทบจากการก่อสร้างอ่างเก็บน้ำ, การแก้ไขปัญหาพื้นที่ชุมชน, การแก้ไขปัญหาที่ดินสาธารณประโยชน์ และการแก้ไขปัญหาสหกรณ์สมาชิกเครือข่าย ฯลฯ ซึ่งคณะกรรมการได้ดำเนินติดตามและเร่งรัดเพื่อแก้ไขปัญหาให้กับพี่น้องเกษตรกร.

ที่มา : https://www.thaigov.go.th/news/contents/details/51574