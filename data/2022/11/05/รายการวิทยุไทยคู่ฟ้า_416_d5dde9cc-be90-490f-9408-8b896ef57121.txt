รัฐบาลไทย-ข่าวทำเนียบรัฐบาล-รัฐบาลเพิ่มบริการสุขภาพดิจิทัลผ่าน “หมอพร้อม”


วันอังคารที่ 5 กรกฎาคม 2565
รัฐบาลเพิ่มบริการสุขภาพดิจิทัลผ่าน “หมอพร้อม”
วันอังคารที่ 5 กรกฎาคม 2565
รัฐบาลเพิ่มบริการสุขภาพดิจิทัลผ่าน “หมอพร้อม”
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลเพิ่มบริการสุขภาพแก่ประชาชนผ่านระบบดิจิทัลให้ทุกคนเข้าถึงได้ทุกที่ทุกเวลา ได้แก่ ฟังก์ชันประเมินภาวะลองโควิด สำหรับผู้ที่หายจากโรคโควิด-19 แล้วแต่ยังมีอาการหลงเหลืออยู่ โดยระบบจะประเมินความรุนแรงของอาการและให้คำแนะนำในการดูแลตนเองเบื้องต้นก่อนถึงระดับที่ควรพบแพทย์ และฟังก์ชันตรวจสุขภาพใจ ที่สามารถคัดกรองผู้เสี่ยงประสบปัญหาสุขภาพจิตได้ผ่านใบหน้า น้ำเสียง และข้อความ พร้อมให้คำแนะนำและเชื่อมโยงระบบกับหน่วยงานที่เกี่ยวข้องเพื่อให้ความช่วยเหลือ ผู้สนใจใช้บริการทั้ง 2 ฟังก์ชันนี้ได้ผ่านทาง LINE OA แอปพลิเคชัน และเฟซบุ๊ค “หมอพร้อม” นอกจากนี้ ผู้ประสบปัญหาสุขภาพใจขอคำปรึกษาได้ทางสายด่วนสุขภาพจิต โทร 1323 ฟรี ตลอด 24 ชั่วโมง
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/56423