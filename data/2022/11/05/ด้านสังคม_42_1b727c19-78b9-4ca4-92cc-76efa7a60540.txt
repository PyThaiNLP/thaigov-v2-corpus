รัฐบาลไทย-ข่าวทำเนียบรัฐบาล-ประธานรัฐสภา - ปลัด พม. ร่วมลงพื้นที่ 3 จังหวัดภาคตะวันออก มอบหน้ากากอนามัยช่วยกลุ่มเปราะบางป้องกันโรคโควิด-19 พร้อมนมผงสำหรับเด็ก พม. ปันสุข


วันอังคารที่ 22 มิถุนายน 2564
ประธานรัฐสภา - ปลัด พม. ร่วมลงพื้นที่ 3 จังหวัดภาคตะวันออก มอบหน้ากากอนามัยช่วยกลุ่มเปราะบางป้องกันโรคโควิด-19 พร้อมนมผงสำหรับเด็ก พม. ปันสุข
ประธานรัฐสภา - ปลัด พม. ร่วมลงพื้นที่ 3 จังหวัดภาคตะวันออก มอบหน้ากากอนามัยช่วยกลุ่มเปราะบางป้องกันโรคโควิด-19 พร้อมนมผงสำหรับเด็ก พม. ปันสุข
เมื่อวันที่ 19 มิ.ย. 64 เวลา 09.00 น. นายชวน หลีกภัย ประธานรัฐสภา ในฐานะประธานมูลนิธิเพื่อการศึกษาและสังคม พร้อมด้วย นางพัชรี  อาระยะกุล ปลัดกระทรวงการพัฒนาสังคมและความมั่นคงของมนุษย์ (ปลัด พม.) ลงพื้นที่ ณ ศาลากลางจังหวัดระยอง เพื่อมอบหน้ากากอนามัยสำหรับผู้ใหญ่ จำนวน 10,000 ชิ้น หน้ากากอนามัยสำหรับเด็ก จำนวน 2,000 ชิ้น และนมผงสำหรับเด็ก พม. ปันสุข ให้กับจังหวัดระยอง โดยมี นายชาญนะ เอี่ยมแสง ผู้ว่าราชการจังหวัดระยอง เป็นผู้รับมอบ เพื่อนำไปแจกจ่ายช่วยเหลือกลุ่มเปราะบางทั้งเด็ก ผู้สูงอายุ คนพิการ และผู้ด้อยโอกาส รวมทั้งประชาชนในพื้นที่ที่ได้รับผลกระทบจากสถานกาณ์การแพร่ระบาดของโรคติดเชื้อไวรัสโคโรนา 2019 (โควิด-19) โดยมี นางสาวนริศา อดิเทพวรพันธุ์ ประจำสำนักเลขาธิการนายกรัฐมนตรี นายอนุกูล ปีดแก้ว รองปลัดกระทรวงการพัฒนาสังคมและความมั่นคงของมนุษย์ นางสาวสราญภัทร อนุมัติราชกิจ อธิบดีกรมส่งเสริมและพัฒนาคุณภาพชีวิตคนพิการ และคณะผู้บริหารกระทรวง พม. ร่วมลงพื้นที่
นางพัชรี กล่าวว่า จากนั้น คณะได้เดินทางไปลงพื้นที่ ณ ศาลากลางจังหวัดจันทบุรี และด่านตรวจท่าจอด จังหวัดตราด เพื่อมอบหน้ากากอนามัยสำหรับผู้ใหญ่ จำนวน 10,000 ชิ้น หน้ากากอนามัยสำหรับเด็ก จำนวน 2,000 ชิ้น และนมผงสำหรับเด็ก พม. ปันสุข ให้กับนายสุธี ทองแย้ม ผู้ว่าราชการจังหวัดจันทบุรี และนายภิญโญ ประกอบผล ผู้ว่าราชการจังหวัดตราด เป็นผู้รับมอบ ตามลำดับ เพื่อนำไปแจกจ่ายช่วยเหลือกลุ่มเปราะบางและประชาชนในพื้นที่ที่ได้รับผลกระทบจากการแพร่ระบาดของโรคโควิด-19 ต่อไป นอกจากนี้ ตนและคณะผู้บริหารกระทรวง พม. ได้ร่วมประชุม ทีม One Home พม. จังหวัดตราด ณ บ้านพักเด็กและครอบครัวจังหวัดตราด เพื่อติดตามสถานการณ์การแพร่ระบาดของโรคโควิด-19 ในพื้นที่ โดยได้กำชับให้ทุกหน่วยงานปฏิบัติอย่างเคร่งครัดในการป้องกันและควบคุมการแพร่ระบาดของโรคโควิด-19 ตามมาตรการของกระทรวงสาธารณสุขพร้อมทั้งติดตามและมอบแนวทางในการขับเคลื่อนงานช่วยเหลือกลุ่มเปราะบางตามภารกิจกระทรวง พม. ในสถานการณ์โรคโควิด-19

ที่มา : https://www.thaigov.go.th/news/contents/details/42981