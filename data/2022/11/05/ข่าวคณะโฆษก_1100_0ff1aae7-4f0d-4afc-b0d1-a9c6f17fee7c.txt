รัฐบาลไทย-ข่าวทำเนียบรัฐบาล-​ รมว.คมนาคมสั่งชะลอเก็บเงินพร้อมคืนค่าปรับผู้ใช้บริการ M-Flow ถึง 31 มี.ค. นี้


วันพฤหัสบดีที่ 24 กุมภาพันธ์ 2565
พิมพ์
​ รมว.คมนาคมสั่งชะลอเก็บเงินพร้อมคืนค่าปรับผู้ใช้บริการ M-Flow ถึง 31 มี.ค. นี้
​รมว.คมนาคมสั่งชะลอเก็บเงินพร้อมคืนค่าปรับผู้ใช้บริการ M-Flow ถึง 31 มี.ค. นี้
วันที่ 24 ก.พ. 65 น.ส.ไตรศุลี ไตรสรณกุล รองโฆษกประจำสำนักนายกรัฐมนตรี กล่าวว่า จากกรณีที่ทางหลวงพิเศษระหว่างเมือง ได้เปิดให้บริการระบบเก็บค่าผ่านทางอัตโนมัติ แบบไม่มีไม้กั้น หรือ M-Flow ตั้งแต่วันที่ 15 ก.พ. 2565 ที่ผ่านมาแล้วเกิดกรณีผู้ใช้ทางเข้าไปใช้บริการถูกปรับเป็นเงิน 10 เท่า ซึ่งบางกรณีเกิดจากการไม่ทราบกฎเกณฑ์การใช้บริการนั้น
ล่าสุดนายศักดิ์สยาม ชิดชอบ รมว.คมนาคม ได้มีข้อสั่งการให้มีการชะลอการเก็บเงินสำหรับผู้ที่ไม่ได้สมัครเป็นสมาชิก M-Flow หลังจากที่ได้เข้าใช้งานในช่วง 1 สัปดาห์ที่ผ่านมา ส่วนผู้ที่ได้ชำระค่าไปปรับไปก่อนแล้วจะให้มีการดำเนินการคืนค่าปรับให้ต่อไป โดยจะดำเนินการเริ่มตั้งแต่วันนี้ (24 ก.พ.) ไปจนถึงวันที่ 31 มี.ค. 2565 สำหรับประชาชนที่มีข้อสงสัย สามารถสอบถามสายด่วน M Flow  1586 กด 1
น.ส.ไตรศุลี กล่าวว่า สำหรับการลงทะเบียนเพื่อเป็นสมาชิกระบบ M-Flow นั้น ประชาชนทั่วไปสามารถลงทะเบียนได้ 2 แนวทาง คือ ลงทะเบียนเป็นสมาชิกเต็มรูปแบบ โดยสมัครผ่านทางเว็บไซต์ www.mflowthai.com  หรือ Mobile Application MFlowThai โดยเลือกการชำระเงินผ่านบัตรเครดิต บัตรเดบิต หรือตัดเงินในบัญชี M-Pass หรือ Easy Pass   โดยเลือกได้ว่าจะจ่ายเป็นรอบบิล หรือจะจ่ายเป็นรายครั้ง ผ่าน QR Code และไปจ่ายเงินทาง e-Banking ธนาคาร หรือจ่ายที่เคาน์เตอร์เซอร์วิสที่ร้าน 7-Eleven
...........................

ที่มา : https://www.thaigov.go.th/news/contents/details/51882