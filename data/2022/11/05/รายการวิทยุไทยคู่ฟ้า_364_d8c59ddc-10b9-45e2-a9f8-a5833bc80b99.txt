รัฐบาลไทย-ข่าวทำเนียบรัฐบาล-รัฐบาลเชิญชวนร่วมกิจกรรมวันวิสาขบูชา


วันอังคารที่ 17 พฤษภาคม 2565
พิมพ์
รัฐบาลเชิญชวนร่วมกิจกรรมวันวิสาขบูชา
วันเสาร์ที่ 14 พฤษภาคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลสืบสานและส่งเสริมประเพณีทางพระพุทธศาสนา โดยจัดกิจกรรมเนื่องในวันวิสาขบูชา ประจำปี 2565 ซึ่งเป็นวันประสูติ ตรัสรู้ และปรินิพพานของสมเด็จพระสัมมาสัมพุทธเจ้า จึงเชิญชวนพุทธศาสนิกชนทั่วประเทศเข้าร่วมกิจกรรมในวันพรุ่งนี้(15พ.ค.65) โดยในส่วนกลางมีพิธีเจริญพระพุทธมนต์ ตักบาตร สักการะสัตตมหาสถาน หรือ สถานที่สำคัญ 7 แห่งที่เกี่ยวกับการตรัสรู้ของพระพุทธเจ้า และ เวียนเทียน ณ วัดสุทัศนเทพวราราม กทม. ส่วนภูมิภาคสามารถร่วมกิจกรรมทำบุญตักบาตร เจริญจิตภาวนา ฟังพระธรรมเทศนา สักการะพระบรมสารีริกธาตุ และเวียนเทียนได้ที่วัดใกล้บ้านทั่วประเทศ รวมถึงร่วมกิจกรรมทางออนไลน์ได้ที่เว็บไซต์ www.วันสำคัญทางพระพุทธศาสนา.com
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/54617