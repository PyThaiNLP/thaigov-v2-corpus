รัฐบาลไทย-ข่าวทำเนียบรัฐบาล-นายกรัฐมนตรีและ ครม. พร้อมชี้แจงญัตติเปิดอภิปรายทั่วไป ตั้งแต่วันที่ 17 ก.พ. เป็นต้นไป แจ้งสำนักงานเลขาธิการสภาผู้แทนราษฎรทราบ เพื่อวิป สองฝ่ายจะร่วมกำหนดวัน


วันอังคารที่ 1 กุมภาพันธ์ 2565
พิมพ์
นายกรัฐมนตรีและ ครม. พร้อมชี้แจงญัตติเปิดอภิปรายทั่วไป ตั้งแต่วันที่ 17 ก.พ. เป็นต้นไป แจ้งสำนักงานเลขาธิการสภาผู้แทนราษฎรทราบ เพื่อวิป สองฝ่ายจะร่วมกำหนดวัน
นายกรัฐมนตรีและ ครม. พร้อมชี้แจงญัตติเปิดอภิปรายทั่วไป ตั้งแต่วันที่ 17 ก.พ. เป็นต้นไป แจ้งสำนักงานเลขาธิการสภาผู้แทนราษฎรทราบ เพื่อวิป สองฝ่ายจะร่วมกำหนดวัน
วันที่ 1 กุมภาพันธ์ 2565 น.ส.ไตรศุลี ไตรสรณกุล รองโฆษกประจำสำนักนายกรัฐมนตรี กล่าวว่า คณะรัฐมนตรี (ครม.) มีความพร้อมในวันที่ 17-18 กุมภาพันธ์ 2565 เป็นวันแถลงหรือชี้แจงญัตติขอเปิดอภิปรายทั่วไปเพื่อซักถามข้อเท็จจริงหรือเสนอแนะปัญหาต่อคณะรัฐมนตรี ตามที่นายชลน่าน ศรีแก้ว สมาชิกสภาผู้แทนราษฎร พรรคเพื่อไทยกับคณะรวม 173 คน ซึ่งเป็นจำนวนไม่น้อยกว่า 1 ใน 10 ของจำนวนสมาชิกทั้งหมดที่มีอยู่ของสภาผู้แทนราษฎร ได้เข้าชื่อกัน เพื่อเสนอญัตติขอเปิดอภิปรายทั่วไป ต่อประธานสภาผู้แทนราษฎร เพื่อซักถามข้อเท็จจริง หรือเสนอแนะปัญหาต่อคณะรัฐมนตรี ตามรัฐธรรมนูญแห่งราชอาณาจักรไทย มาตรา 152 โดยจะแจ้งให้สำนักงานเลขาธิการสภาผู้แทนราษฎรทราบต่อไป
นายกรัฐมนตรี มั่นใจคณะรัฐมนตรีมีความพร้อมที่จะชี้แจงในประเด็นต่าง ๆ ตามที่นายชลน่านระบุในหนังสือขอเสนอญัตติขอเปิดอภิปรายทั่วไปเพื่อซักถามข้อเท็จจริงหรือเสนอแนะปัญหาต่อคณะรัฐมนตรี เช่น ประเด็นด้านเศรษฐกิจตกต่ำ ประเด็นเรื่องของแพง ประเด็นการก่อหนี้สาธารณะ ประเด็นเรื่องการแก้ไขปัญหาโควิด - 19  ประเด็นเรื่องโรคระบาดสัตว์ การแก้ปัญหาทุจริต ปัญหาสิ่งแวดล้อม และปัญหายาเสพติด เป็นต้น
.........................

ที่มา : https://www.thaigov.go.th/news/contents/details/51144