รัฐบาลไทย-ข่าวทำเนียบรัฐบาล-ททท. จัดงานใหญ่ "สงขลานฤมิต-เมืองเก่าพหุศิลป์สู่มรดกโลก" บอกเล่าอัตลักษณ์เมืองเก่าสงขลา ผ่านเทคนิคการฉายแสงสมัยใหม่ หวังขับเคลื่อนสู่เมืองมรดกโลก


วันศุกร์ที่ 20 พฤษภาคม 2565
พิมพ์
ททท. จัดงานใหญ่ "สงขลานฤมิต-เมืองเก่าพหุศิลป์สู่มรดกโลก" บอกเล่าอัตลักษณ์เมืองเก่าสงขลา ผ่านเทคนิคการฉายแสงสมัยใหม่ หวังขับเคลื่อนสู่เมืองมรดกโลก
"เมืองเก่าสงขลา" เป็นเมืองหลักด้านการท่องเที่ยวที่สำคัญของภาคใต้ ส่งเสริมให้เกิดการเดินทางของนักท่องเที่ยวชาวไทย ทั้งกระตุ้นการเดินทางของนักท่องเที่ยวต่างชาติ จากการเปิดด่านการค้าชายแดน ส่งเสริมให้เกิดการใช้จ่ายในอุตสาหกรรมการท่องเที่ยวและการบริการ
วันที่ 12 พฤษภาคม 2565 นายพิพัฒน์ รัชกิจประการ รัฐมนตรีว่าการกระทรวงการท่องเที่ยวและกีฬา เป็นประธานเปิดงาน "สงขลานฤมิตเมืองเก่าพหุศิลป์สู่มรดกโลก" (ภายใต้โครงการ Thailand Festival Experience ) โดยมี ดร.นาที รัชกิจประการ ประธานคณะที่ปรึกษารองนายกรัฐมนตรี (นายอนุทิน ชาญวีรกูล) นายเขมพล อุ้ยตยะกุล เลขานุการรัฐมนตรีว่าการกระทรวงการท่องเที่ยวและกีฬา หัวหน้าส่วนราชการ คณะผู้บริหาร หน่วยงานพันธมิตรทั้งภาครัฐและเอกชน สื่อมวลชน และพี่น้องประชาชน ร่วมพิธีเปิดงานสงขลานฤมิต-เมืองเก่าพหุศิลป์สู่มรดกโลก ณ ศาลาไทย แหลมสมิหลา อำเภอเมือง จังหวัดสงขลา ด้วยจะผลักดันให้ "เมืองเก่าสงขลา" เป็นเมืองหลักด้านการท่องเที่ยวที่สำคัญของภาคใต้ ส่งเสริมให้เกิดการเดินทางของนักท่องเที่ยวชาวไทย จากความสำเร็จของการจัดสงกรานต์เมืองเก่าสงขลาที่ผ่านมา ทั้งกระตุ้นการเดินทางของนักท่องเที่ยวต่างชาติ จากการเปิดด่านการค้าชายแดน ส่งเสริมให้เกิดการใช้จ่ายในอุตสาหกรรมการท่องเที่ยวและการบริการ
งานสงขลานฤมิต เมืองเก่าพหุศิลป์สู่มรดกโลก ใน 2 พื้นที่หลัก ได้แก่ บริเวณศาลาไทย แหลมสมิหลา 12 ถึง 14 พฤษภาคม  ตั้งแต่เวลา 15.00 ถึง 21.00 น. และโรงสีแดง หับ โห้ หิ้น เมืองเก่าสงขลา 12 ถึง 31 พฤษภาคม ตั้งแต่เวลา 15.00 ถึง 19.00 น. ขอเชิญชวนทุกท่านร่วมชมการ Light up อาคารโบราณ การจัดแสดงภาพ และเนื้อหาโดยย่อของเมืองสงขลาด้วย Mapping Projection การจัดแสดงพลุดอกไม้ไฟ การแสดงของศิลปิน การออกร้านจำหน่ายอาหารและผลิตภัณฑ์จากท้องถิ่น

ที่มา : https://www.thaigov.go.th/news/contents/details/54780