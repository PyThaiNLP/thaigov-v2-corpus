รัฐบาลไทย-ข่าวทำเนียบรัฐบาล-คกก.บริหารโครงการสนับสนุนสินเชื่อผู้ประกอบการผลิตผลิตภัณฑ์ยางพิจารณาอนุมัติจ่ายเงินชดเชยดอกเบี้ยของผู้เข้าร่วมโครงการฯ


วันพุธที่ 22 กันยายน 2564
คกก.บริหารโครงการสนับสนุนสินเชื่อผู้ประกอบการผลิตผลิตภัณฑ์ยางพิจารณาอนุมัติจ่ายเงินชดเชยดอกเบี้ยของผู้เข้าร่วมโครงการฯ
คกก.บริหารโครงการสนับสนุนสินเชื่อผู้ประกอบการผลิตผลิตภัณฑ์ยางพิจารณาอนุมัติจ่ายเงินชดเชยดอกเบี้ยของผู้เข้าร่วมโครงการฯ พร้อมปรับปรุงองค์ประกอบคำสั่งแต่งตั้งคณะกรรมการโครงการสนับสนุนสินเชื่อฯวงเงิน 25,000 ล้านบาท
เมื่อวันที่ 21 ก.ย. 64 นายประยูรอินสกุลรองปลัดกระทรวงเกษตรและสหกรณ์เป็นประธานการประชุมคณะกรรมการบริหารโครงการสนับสนุนสินเชื่อผู้ประกอบการผลิตผลิตภัณฑ์ยางครั้งที่ 4/2564 ผ่านระบบออนไลน์ (VDO Conference) โดยที่ประชุมได้มีการนำเสนอผลการดำเนินงานและพิจารณาประเด็นสำคัญได้แก่
1) ติดตามการดำเนินงานตามมติที่ประชุมของคณะกรรมการบริหารโครงการสนับสนุนสินเชื่อผู้ประกอบการผลิตผลิตภัณฑ์ยาง
2) รับทราบรายงานผลการดำเนินงานโครงการสนับสนุนสินเชื่อผู้ประกอบการผลิตผลิตภัณฑ์ยาง
3) รับทราบรายงานผลการประชุมคณะกรรมการเพื่อพิจารณาดำเนินการเกี่ยวกับการจ่ายเงินชดเชยดอกเบี้ยโครงการสนับสนุนสินเชื่อผู้ประกอบการผลิตผลิตภัณฑ์ยาง
4) พิจารณาอนุมัติจ่ายเงินชดเชยดอกเบี้ยของผู้เข้าร่วมโครงการสนับสนุนสินเชื่อผู้ประกอบการผลิตผลิตภัณฑ์ยาง
5) พิจารณาปรับปรุงองค์ประกอบคำสั่งกระทรวงเกษตรและสหกรณ์ที่ 568/2560 เรื่องแต่งตั้งคณะกรรมการโครงการสนับสนุนสินเชื่อผู้ประกอบการผลิตผลิตภัณฑ์ยางวงเงินสินเชื่อ 25,000 ล้านบาท
และ 6) การขอผ่อนผันหลักเกณฑ์และเงื่อนไขโครงการสนับสนุนสินเชื่อผู้ประกอบการผลิตผลิตภัณฑ์ยาง

ที่มา : https://www.thaigov.go.th/news/contents/details/46088