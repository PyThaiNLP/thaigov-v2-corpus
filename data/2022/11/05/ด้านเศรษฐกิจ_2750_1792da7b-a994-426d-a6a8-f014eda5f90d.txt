รัฐบาลไทย-ข่าวทำเนียบรัฐบาล-การรถไฟแห่งประเทศไทย แจ้งเหตุ เกิดเหตุขบวนรถเร็วที่ 134 หนองคาย - กรุงเทพ ชนกับรถบรรทุกพ่วง 18 ล้อ บริเวณจุดตัดเสมอระดับทางรถไฟ - รถยนต์ ระหว่างสถานีหนองขอนกว้าง - หนองตะไก้


วันอังคารที่ 1 กุมภาพันธ์ 2565
การรถไฟแห่งประเทศไทย แจ้งเหตุ เกิดเหตุขบวนรถเร็วที่ 134 หนองคาย - กรุงเทพ ชนกับรถบรรทุกพ่วง 18 ล้อ บริเวณจุดตัดเสมอระดับทางรถไฟ - รถยนต์ ระหว่างสถานีหนองขอนกว้าง - หนองตะไก้
การรถไฟแห่งประเทศไทย (รฟท.) กระทรวงคมนาคม แจ้งเหตุ เกิดเหตุขบวนรถเร็วที่ 134 หนองคาย - กรุงเทพ ชนกับรถบรรทุกพ่วง 18 ล้อ บริเวณจุดตัดเสมอระดับทางรถไฟ - รถยนต์ ระหว่างสถานีหนองขอนกว้าง - หนองตะไก้  อำเภอเมือง จังหวัดอุดรธานี เบื้องต้นพนักงานการรถไฟฯ เส
การรถไฟแห่งประเทศไทย (รฟท.) กระทรวงคมนาคม แจ้งเหตุ เกิดเหตุขบวนรถเร็วที่ 134 หนองคาย - กรุงเทพ ชนกับรถบรรทุกพ่วง 18 ล้อ บริเวณจุดตัดเสมอระดับทางรถไฟ - รถยนต์ ระหว่างสถานีหนองขอนกว้าง - หนองตะไก้  อำเภอเมือง จังหวัดอุดรธานี เบื้องต้นพนักงานการรถไฟฯ เสียชีวิต 2 ราย ไม่มีผู้โดยสารได้รับอันตราย
นายเอกรัช ศรีอาระยันพงษ์ ผู้อำนวยการศูนย์ประชาสัมพันธ์ รฟท. เปิดเผยว่า เมื่อวันที่ 31 มกราคม 2565 เวลา 19.45 น. รฟท. ได้รับรายงาน เกิดเหตุขบวนรถเร็วที่ 134 หนองคาย - กรุงเทพ ชนกับรถบรรทุกพ่วง 18 ล้อ บริเวณจุดตัดเสมอระดับทางรถไฟ - รถยนต์ หลักกิโลเมตรที่ 564/6-7 ระหว่างสถานีหนองขอนกว้าง - หนองตะไก้ อำเภอเมือง จังหวัดอุดรธานี ส่งผลให้ขบวนรถตกราง 1 เพลา 2 ล้อ รถจักรดีเซล หมายเลข 4106 ได้รับความเสียหายอย่างมาก และกีดขวางการเดินรถ เบื้องต้นพบผู้เสียชีวิต 2 ราย เป็นพนักงานของ รฟท. คือนายวุฒิชัย เรืองอร่าม พนักงานขับรถ และนายเจนณรงค์ ชื่นช้อย ช่างเครื่อง แต่ไม่มีผู้โดยสารได้รับอันตรายใด ๆ
ทั้งนี้ ภายหลังเกิดเหตุนายนิรุฒ มณีพันธ์ ผู้ว่าการรถไฟแห่งประเทศไทย ได้สั่งการให้เจ้าหน้าที่ที่เกี่ยวข้อง ลงพื้นที่ตรวจสอบที่เกิดเหตุอย่างเร่งด่วนเพื่อหาสาเหตุการเกิดอุบัติเหตุในครั้งนี้ และเข้าช่วยเหลือเร่งกู้ขบวนรถที่ตกราง ให้กลับมาเปิดให้บริการได้โดยเร็วที่สุด พร้อมทั้งได้ส่งสารแสดงความเสียใจต่อครอบครัวพนักงานขับรถและช่างเครื่องของ รฟท. ที่เสียชีวิตจากอุบัติเหตุในครั้งนี้ โดยพร้อมเข้าไปดูแลช่วยเหลือครอบครัวของพนักงานที่เสียชีวิตจากการปฏิบัติหน้าที่อย่างเต็มที่
Facebook ทีมพีอาร์การรถไฟแห่งประเทศไทย  https://www.facebook.com/129946050353608/posts/5473038706044289/?d=n
INSTAGRAM SRT OFFICIAL https://www.instagram.com/p/CZZmc4vPvTD/?utm_medium=copy_link
Twitter SRT OFFICIAL @PR_SRT https://twitter.com/pr_srt/status/1488176850459250688?s=21

ที่มา : https://www.thaigov.go.th/news/contents/details/51106