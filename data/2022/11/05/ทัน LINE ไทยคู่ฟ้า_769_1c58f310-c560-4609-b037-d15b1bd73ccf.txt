รัฐบาลไทย-ข่าวทำเนียบรัฐบาล-พร้อม! สปสช. เพิ่มสายด่วนเป็น 3,000 คู่สาย รับผู้ป่วยโควิดหลังสงกรานต์ กลุ่มเสี่ยง โทร. 1330 กด 18 ผู้ป่วยทั่วไป กด 14


วันจันทร์ที่ 4 เมษายน 2565
พร้อม! สปสช. เพิ่มสายด่วนเป็น 3,000 คู่สาย รับผู้ป่วยโควิดหลังสงกรานต์ กลุ่มเสี่ยง โทร. 1330 กด 18 ผู้ป่วยทั่วไป กด 14
.....
จากสถานการณ์โควิด-19 ในประเทศที่ยังพบผู้ติดเชื้อต่อเนื่อง และคาดว่าช่วงหลังเทศกาลสงกรานต์จะมีผู้ติดเชื้อเพิ่มขึ้นอีก สำนักงานหลักประกันสุขภาพแห่งชาติ (สปสช.) จึงเพิ่มคู่สายของสายด่วน 1330 เป็น 3,000 คู่สาย โดยเจ้าหน้าที่ของ สปสช. และอาสาสมัครจะเป็นผู้รับเรื่อง รวมถึงระบบแชทใน LINE สปสช. @nhso, เฟซบุ๊ก สปสช. ฯลฯ
.
ขอย้ำว่า หากเป็นผู้ป่วยกลุ่มเสี่ยง (กลุ่ม 608, เด็ก 0 - 5 ปี, คนพิการ, ผู้ป่วยติดเตียง) โทร. 1330 กด 18 ซึ่งจะเข้าสู่ระบบการรักษาที่บ้าน (Home Isolation) ก่อนประสานหาเตียงเพื่อเข้ารักษาใน รพ. ต่อไป ส่วนประชาชนที่ติดเชื้อโควิด-19 ทุกสิทธิการรักษาที่ไม่ใช่กลุ่มเสี่ยง โทร. 1330 กด 14 หรือลงทะเบียนได้ที่ https://crmsup.nhso.go.th/#TicketHI หรือ LINE สปสช. @nhso เพื่อเข้าสู่ระบบการรักษาต่อไป
.
นอกจากสายด่วน 1330 แล้ว ประชาชนสามารถติดต่อสายด่วนของแต่ละจังหวัดได้เช่นกัน ผ่านเฟซบุ๊ก สนง.สาธารณสุขจังหวัด หรือหากเป็นผู้ติดเชื้อที่เข้ากลุ่มสีเหลือง – แดง (ดูหลักเกณฑ์ได้ที่ www.nhso.go.th/news/3527) สามารถใช้สิทธิ UCEP Plus รักษาใน รพ.รัฐ – เอกชน ที่อยู่ใกล้ได้ทุกแห่งโดยไม่เสียค่าใช้จ่าย หรือโทร. 1669
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/53273