รัฐบาลไทย-ข่าวทำเนียบรัฐบาล-คลัง เตรียมเชื่อมระบบ Delivery "คนละครึ่ง - ยิ่งใช้ยิ่งได้" เริ่ม ต.ค. นี้


วันอาทิตย์ที่ 22 สิงหาคม 2564
คลัง เตรียมเชื่อมระบบ Delivery "คนละครึ่ง - ยิ่งใช้ยิ่งได้" เริ่ม ต.ค. นี้
....
กระทรวงการคลัง เปิดเผยความคืบหน้าการเชื่อมต่อระบบ Platform Delivery การส่งสินค้า อาหารและบริการต่าง ๆ เข้ากับระบบโครงการ “คนละครึ่ง” เฟส 3 ขณะนี้อยู่ระหว่างดำเนินการพัฒนาระบบ คาดว่าจะเริ่มใช้ได้ในเดือนต.ค.นี้ ซึ่งเป็นช่วงที่จะทำการเติมเงินคนละครึ่งรอบที่ 2 อีก 1,500 บาท เข้าแอปฯ เป๋าตัง
.
เบื้องต้นมีผู้ประกอบการ Delivery ที่คาดว่าจะเข้าร่วมโครงการฯ เช่น ไลน์แมน ฟู้ดแพนด้า โรบินฮู้ด แกร็บฟู้ด และช้อปปี้ฟู้ด เป็นต้น
.
นอกจากนี้ ยังเตรียมที่จะเชื่อม Platform Delivery สำหรับผู้ให้บริการส่งสินค้าประเภทอาหารที่จดทะเบียนนิติบุคคลเข้าร่วมโครงการ “ยิ่งใช้ยิ่งได้” ได้ด้วย
.
การเชื่อมระบบดังกล่าว นอกจากจะช่วยอำนวยความสะดวกให้ผู้ร่วมโครงการ “คนละครึ่ง – ยิ่งใช้ยิ่งได้” มีการจับจ่ายใช้สอยที่คล่องตัวมากขึ้น สอดคล้องกับมาตรการป้องกันโรคโควิด-19 แล้ว ยังช่วยทำให้ยอดการใช้จ่ายในโครงการเพิ่มขึ้นอีกด้วย
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/45048