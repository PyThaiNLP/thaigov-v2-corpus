รัฐบาลไทย-ข่าวทำเนียบรัฐบาล-ก.พาณิชย์ - ก.เกษตรฯ ร่วมออกมาตรการแก้ปัญหาหมูแพง "เร่งด่วน - ระยะสั้น - ระยะยาว" เชื่อมั่นราคาเนื้อหมูกลับสู่ภาวะปกติได้


วันศุกร์ที่ 7 มกราคม 2565
ก.พาณิชย์ - ก.เกษตรฯ ร่วมออกมาตรการแก้ปัญหาหมูแพง "เร่งด่วน - ระยะสั้น - ระยะยาว" เชื่อมั่นราคาเนื้อหมูกลับสู่ภาวะปกติได้
.....
นางสาวรัชดา ธนาดิเรก รองโฆษกประจำสำนักนายกรัฐมนตรี เผยถึงแนวทางการแก้ปัญหาเนื้อหมูราคาแพง เนื่องจากปริมาณหมูที่ลดลง ต้นทุนการเลี้ยงหมูปรับสูงขึ้น เลยส่งผลต่อราคาเนื้อหมู
.
ล่าสุด กระทรวงพาณิชย์ และกระทรวงเกษตรและสหกรณ์พร้อมหน่วยงานที่เกี่ยวข้องได้หารือร่วมกัน ได้ข้อสรุปดังนี้
.
มาตรการเร่งด่วน
- ห้ามส่งออกหมูมีชีวิตเป็นเวลา 3 เดือน (6 ม.ค. 65 - 5 เม.ย. 65)
- ช่วยเหลือด้านราคาอาหารสัตว์ โดยเฉพาะส่วนที่นำเข้ามาจากต่างประเทศ เช่น งดเว้นการเก็บค่าธรรมเนียม หรือภาษีการจัดสินเชื่อพิเศษของ ธ.ก.ส. เป็นต้น
- เพิ่มกำลังการผลิตแม่หมูทดแทน โดยให้เกษตรกรใช้หมูขุนตัวเมียมาทำพันธุ์ชั่วคราว
- เร่งรัดเจรจาฟาร์มรายใหญ่ให้กระจายพันธุ์ลูกหมูขุนแก่เกษตรกรรายย่อยและเล็ก ที่ต้องการกลับเข้ามาสู่ระบบใหม่
.
มาตรการระยะสั้น
- ส่งเสริมการผลิตข้าวโพดเลี้ยงสัตว์ ทดแทนการนำเข้าจากต่างประเทศ
- ขยายกำลังผลิตแม่หมู
- สนับสนุนศูนย์วิจัยและบำรุงสัตว์ ในสังกัดกรมปศุสัตว์, เครือข่ายคู่ขนานกับฟาร์มเกษตรกรและภาคเอกชน
- เร่งศึกษาวิจัยยาและสารกระตุ้นภูมิคุ้มกันเพื่อลดความสูญเสียจากโรคระบาด
.
มาตรการระยะยาว
- ยกระดับมาตรฐานฟาร์มของเกษตรกรเพื่อป้องกันโรคระบาด
- ส่งเสริมให้ปรับปรุงเป็นฟาร์มที่มีระบบการป้องกันโรคและการเลี้ยงสัตว์ที่เหมาะสม (GFM) ซึ่งมีค่าใช้จ่ายต่ำกว่ามาตรฐานฟาร์ม GAP
- สนับสนุนการเลี้ยงโดยมีสินเชื่อดอกเบี้ยต่ำให้กู้ยืมจาก ธ.ก.ส. ผ่านโครงการสานฝันสร้างอาชีพ
.
โดยเชื่อมั่นว่ามาตรการทั้ง 3 ระยะที่ได้จากข้อสรุปดังกล่าว จะสามารถทำให้ราคาเนื้อหมูกลับสู่ภาวะปกติได้
.
อ่านเพิ่มเติม คลิก https://www.thaigov.go.th/news/contents/details/50251
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/50302