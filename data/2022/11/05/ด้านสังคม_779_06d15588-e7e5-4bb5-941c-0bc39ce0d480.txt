รัฐบาลไทย-ข่าวทำเนียบรัฐบาล-“อนุทิน” รับมอบ หน้ากาก N95 จากภาคเอกชน


วันอังคารที่ 2 พฤศจิกายน 2564
“อนุทิน” รับมอบ หน้ากาก N95 จากภาคเอกชน
รองนายกรัฐมนตรีและรัฐมนตรีว่าการกระทรวงสาธารณสุข รับมอบหน้ากาก N95 จำนวน 300,000 ชิ้น จากบริษัทซิน เคอ หยวน สตีล จำกัด สนับสนุนบุคลากรทางการแพทย์ในการปฏิบัติภารกิจดูแลและป้องกันโรคโควิด 19
วันนี้ (2 พฤศจิกายน 2564) ที่สำนักงานปลัดกระทรวงสาธารณสุข จ.นนทบุรี นายอนุทิน ชาญวีรกูล  รองนายกรัฐมนตรีและรัฐมนตรีว่าการกระทรวงสาธารณสุข และคณะผู้บริหาร รับมอบหน้ากาก N95 จำนวน 300,000 ชิ้น จาก คุณ เฉิน หลินฟง รองผู้จัดการใหญ่ และพลเอกวิสิษฐ แจ้งประจักษ์ ที่ปรึกษา บริษัทซิน เคอ หยวน สตีล จำกัด เพื่อสนับสนุนบุคลากรทางการแพทย์ในการปฏิบัติภารกิจดูแลและป้องกันโรคโควิด 19
นายอนุทินกล่าวว่า ขอขอบคุณผู้มีจิตศรัทธา ที่มอบสิ่งของที่จำเป็นและมีประโยชน์อย่างมากในการดูแลรักษาผู้ป่วยโรคโควิด 19 ให้บุคลากรทางการแพทย์นำไปใช้ป้องกันตนเองเพื่อความปลอดภัยในขณะปฏิบัติงาน ได้เป็นอย่างดี ช่วยสร้างความมั่นใจในการดูแลผู้ป่วยได้อย่างเต็มที่และมีประสิทธิภาพ กระทรวงสาธารณสุขจะเร่งดำเนินการส่งมอบไปยังสถานพยาบาล/รพ.สต.ที่อยู่ห่างไกล นำไปใช้ให้เกิดประโยชน์สูงสุดโดยเร็วต่อไป
*********************************** 2 พฤศจิกายน 2564

ที่มา : https://www.thaigov.go.th/news/contents/details/47734