รัฐบาลไทย-ข่าวทำเนียบรัฐบาล-​โฆษกรัฐบาล เผย “นายกฯ” เน้นย้ำก่อน-ระหว่าง-หลังเทศกาลสงกรานต์ เป็นช่วงเวลาที่สำคัญ กำชับทุกฝ่ายปฏิบัติตามมาตรการ VUCA เชื่อสามารถควบคุมการระบาดโควิด-19 หลังเทศกาลได้


วันจันทร์ที่ 28 มีนาคม 2565
พิมพ์
​โฆษกรัฐบาล เผย “นายกฯ” เน้นย้ำก่อน-ระหว่าง-หลังเทศกาลสงกรานต์ เป็นช่วงเวลาที่สำคัญ กำชับทุกฝ่ายปฏิบัติตามมาตรการ VUCA  เชื่อสามารถควบคุมการระบาดโควิด-19 หลังเทศกาลได้
​โฆษกรัฐบาล เผย “นายกฯ” เน้นย้ำก่อน-ระหว่าง-หลังเทศกาลสงกรานต์ เป็นช่วงเวลาที่สำคัญ กำชับทุกฝ่ายปฏิบัติตามมาตรการ VUCA  เชื่อสามารถควบคุมการระบาดโควิด-19 หลังเทศกาลได้
วันนี้ (28 มีนาคม 2565) นายธนกร วังบุญคงชนะ โฆษกประจำสำนักนายกรัฐมนตรี เผย  พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม เน้นแนวทางการควบคุมการแพร่ระบาดไวรัสโควิด-19  โดยเฉพาะสถานการณ์ช่วงก่อน-ระหว่าง-หลังเทศกาลสงกรานต์ ถือเป็นช่วงเวลาที่สำคัญ กำชับทุกฝ่ายต้องปฏิบัติตามมาตรการ VUCA อย่างเข้มงวด ได้แก่ V-วัคซีน ขอให้เข้ารับการฉีดวัคซีนและวัคซีนเข็มกระตุ้น U- ป้องกันตนเองสูงสุดตลอดเวลา  C- COVID Safe Living ใช้ชีวิตอย่างปลอดภัย หลีกเลี่ยงจัดกิจกรรมเสี่ยง  และ A-ตรวจ ATK กรณีที่มีความเสี่ยงต่อการรับเชื้อ  รวมทั้ง สถานประกอบการโรงงานอุตาสหกรรมต่าง ๆ ยังคงใช้มาตรการ COVID Free Setting และการตรวจ ATK  อย่างสม่ำเสมอ  นายกรัฐมนตรี ยังเน้นทิศทางการทำงานของรัฐบาล โดยให้หน่วยงานที่เกี่ยวข้องเตรียมความพร้อมการตรวจหาเชื้อ การฉีดวัคซีน ระบบการดูแลรักษาพยาบาลผู้ติดเชื้อ ลดการระบาด ลดจำนวนผู้เสียชีวิต  ทั้งนี้ หากทุกฝ่ายเข้มแข็งในการปฏิบัติตามมาตรการ ลดความเสี่ยงทุกกิจกรรม อาจทำให้สามารถควบคุมการติดเชื้อโควิด-19 หลังเทศกาลสงกรานต์ ให้ต่ำกว่าที่กระทรวงสาธารณสุขประมาณการณ์ได้
สำหรับยอดติดเชื้อรายใหม่ รวม 24,635 ราย จำแนกเป็น ผู้ป่วยจากในประเทศ 24,601 ราย ผู้ป่วยมาจากต่างประเทศ 34 ราย ผู้ป่วยสะสม 1,330,285 ราย (ตั้งแต่ 1 มกราคม 2565) หายป่วยกลับบ้าน 25,753 ราย หายป่วยสะสม 1,109,609 ราย (ตั้งแต่ 1 มกราคม 2565) ผู้ป่วยกำลังรักษา 250,737 ราย เสียชีวิต 81 ราย จำนวนผู้ป่วยปอดอักเสบ รักษาตัวอยู่ในโรงพยาบาล 1,718 ราย เฉลี่ยจังหวัดละ 22 ราย อัตราครองเตียง ร้อยละ 27.8 ขณะที่ยอดการฉีดวัคซีนโควิด-19 วันนี้  รวมฉีดสะสม อยู่ที่ 128,812,150 โดส  เข็มที่ 1 ฉีดสะสม 55,324,979 โดส เข็มที่ 2 ฉีดสะสม 50,234,545 โดส เข็มที่ 3 ฉีดสะสม  21,148,854 โดส และเข็มที่ 4 ฉีดสะสม  2,103,772 โดส///

ที่มา : https://www.thaigov.go.th/news/contents/details/52993