รัฐบาลไทย-ข่าวทำเนียบรัฐบาล-กรมการขนส่งทางราง เปิดเผยปริมาณผู้โดยสารที่เดินทางด้วยระบบราง ช่วงเทศกาลสงกรานต์ 2565 ในวันที่ 13 เมษายน 2565


วันพฤหัสบดีที่ 14 เมษายน 2565
กรมการขนส่งทางราง เปิดเผยปริมาณผู้โดยสารที่เดินทางด้วยระบบราง ช่วงเทศกาลสงกรานต์ 2565  ในวันที่ 13 เมษายน 2565
จำนวน 395,323 คน สะสม 3 วัน ระหว่างวันที่ 11 - 13 เมษายน 2565 รวม 1,686,112  คน
นายพิเชฐ คุณาธรรมรักษ์ รองอธิบดีกรมการขนส่งทางราง กระทรวงคมนาคม เปิดเผยว่า เมื่อวาน (13 เมษายน 2565) ซึ่งเป็นวันสงกรานต์ และเป็นวันที่สามของเทศกาลสงกรานต์ 2565 มีประชาชนมาใช้บริการระบบราง รวมจำนวน 395,323 คน (ลดลงจากวันที่ 12 เมษายน 2565 จำนวน 239,141 คน หรือลดลงร้อยละ 37.69) แบ่งเป็น รถไฟระหว่างเมืองของการรถไฟแห่งประเทศไทย (รฟท.) จำนวน 41,309 คน และรถไฟฟ้าในเขตกรุงเทพมหานครและปริมณฑลและรถไฟชานเมือง (สายสีแดง) จำนวน 354,014 คน โดยมีรายละเอียดดังนี้
1. รถไฟของ รฟท. จำนวน 41,309 คน (ลดลงจากวันที่ 12 เมษายน 2565 จำนวน 4,296 คน หรือลดลงร้อยละ 9.42) แบ่งเป็น ผู้โดยสารเชิงพาณิชย์ 16,656 คนและเชิงสังคม 24,653 คน โดยมีผู้โดยสารขาออกจำนวน 24,931 คน (ลดลงจากวันที่ 12 เมษายน 2565 จำนวน 1,050 คน หรือลดลงร้อยละ 4.04) และผู้โดยสารขาเข้า 16,378 คน (ลดลงจากวันที่ 12 เมษายน 2565 จำนวน 3,246 คน หรือลดลงร้อยละ 16.54) โดยพบว่า สายใต้มีผู้ใช้บริการมากสุดถึง 13,913 คน (ผู้โดยสารขาออก 8,327 คน ผู้โดยสารขาเข้า 5,586 คน) รองลงมาคือสายตะวันออกเฉียงเหนือ จำนวน 10,222 คน (ผู้โดยสารขาออก 6,380 คน ผู้โดยสารขาเข้า 3,842 คน) สายเหนือ 8,960 คน (ผู้โดยสารขาออก 5,457 คน ผู้โดยสารขาเข้า 3,503 คน) สายตะวันออก 5,278 คน (ผู้โดยสารขาออก 3,252 คน ผู้โดยสารขาเข้า 2,026 คน) และสายมหาชัย แม่กลอง 2,936 คน (ผู้โดยสารขาออก 1,515 คน ผู้โดยสารขาเข้า 1,421 คน) ทั้งนี้ รฟท. ได้เพิ่มตู้โดยสารไปกับรถไฟทางไกลรองรับผู้โดยสารได้เพียงพอ ไม่มีขบวนรถเสริม พบว่า ไม่มีผู้โดยสารตกค้างที่สถานีกรุงเทพและชุมทางบางซื่อ
2. ระบบรถไฟฟ้า จำนวน 354,014 คน (ลดลงจากวันที่ 12 เมษายน 2565 จำนวน 234,845 คน หรือลดลงร้อยละ 39.88) ประกอบด้วย รถไฟฟ้า Airport Rail Link จำนวน 19,658 คน รถไฟฟ้าชานเมือง (สายสีแดง) จำนวน 4,744 คน รถไฟฟ้าสายฉลองรัชธรรม (สีม่วง) จำนวน 10,979 คน รถไฟฟ้าสายเฉลิมรัชมงคล (สีน้ำเงิน) จำนวน 84,700 คน  และรถไฟฟ้าบีทีเอส (สีเขียวและสีทอง) จำนวน 233,933 คน สามารถรองรับผู้โดยสารได้เพียงพอ ไม่มีขบวนรถเสริม และไม่มีเหตุรถไฟฟ้าขัดข้อง
สำหรับด้านความปลอดภัยประจำวันที่ 13 เมษายน 2565 พบว่า หน่วยงานผู้ให้บริการระบบรางดำเนินการตามมาตรการป้องกันการแพร่ระบาดของโรคติดเชื้อไวรัส COVID-19 อย่างต่อเนื่อง และมีเหตุอันตราย 3 ครั้ง ส่งผลให้มีผู้เสียชีวิต 1 รายและผู้บาดเจ็บ 1 ราย ดังนี้
1. เวลา 10.31 น. ขบวนรถเร็วที่ 167 (กรุงเทพ-กันตัง) ขณะเคลื่อนออกจากสถานีบ้านส้อง มีผู้โดยสารชื่อนางสุชาดา ซิชูสุวรรณ อายุ 76 ปี (ถือตั๋วสุราษฎร์ธานี-บ้านส้อง) กระโดดลงจากขบวนรถ ได้รับบาดเจ็บเล็กน้อยและปวดหลัง ไม่ประสงค์ไปโรงพยาบาล
2. เวลา 18.15 น. ขบวนรถด่วนที่ 83 (กรุงเทพ-ตรัง) ถูกคนร้ายปาด้วยของแข็งขณะทำขบวนรถระหว่างสถานีชุมทางตลิ่งชัน-สถานีศาลาธรรมสพน์ ถูกกระจก บนท.ป.1134 แตกร้าวด้านนอก ไม่มีผู้ใดได้รับอันตรายจากเหตุนี้
3. เวลา 19.39 น. ขบวนรถชานเมืองที่ 301 (กรุงเทพ-ลพบุรี) ขณะทำขบวนถึงเสาโทรเลขที่ 127/4-5 ระหว่างสถานีบ้านกลับ-สถานีบ้านป่าหวายได้เฉี่ยวชนคนเดินเท้า ชื่อ นายเดือน กุมภาพันธ์ อายุ 62 ปี เสียชีวิตที่เกิดเหตุ
ทั้งนี้ จำนวนผู้โดยสารที่ใช้บริการระบบรางสะสม 3 วันคือ วันที่ 11 - 13 เมษายน 2565 มีประชาชนมาใช้บริการระบบรางรวม 1,686,112 คน ประกอบด้วย รฟท. มีผู้ใช้บริการรวม 129,722 คน แบ่งเป็น ผู้โดยสารเชิงพาณิชย์ 54,204 คน และผู้โดยสารเชิงสังคม 75,518 คน โดยมีผู้โดยสารขาออกสะสม 74,754 คน และขาเข้า 54,968 คน ซึ่งพบว่า สายใต้มีผู้ใช้บริการมากสุดถึง 41,110 คน รองลงมาคือสายตะวันออกเฉียงเหนือ 34,158 คน สายเหนือ 29,533 คน สายตะวันออก 17,075 คน และสายมหาชัย แม่กลอง 7,846 คน และระบบรถไฟฟ้าในเขตกรุงเทพมหานครและปริมณฑล (รวมรถไฟฟ้าชานเมือง (สายสีแดง)) สะสม 3 วัน มีผู้ใช้บริการรวม 1,556,390 คน ประกอบด้วย Airport Rail Link 81,401 คน สายสีแดง 19,676 คน สายฉลองรัชธรรม (สีม่วง) 57,499 คน สายเฉลิมรัชมงคล (สีน้ำเงิน) 424,457 คน และรถไฟฟ้าบีทีเอส (สีเขียวและสีทอง) 973,357 คน ด้านความปลอดภัยด้านระบบรางสะสม 3 วัน มีเหตุอันตราย 6 ครั้ง มีผู้เสียชีวิตรวม 4 ราย และผู้บาดเจ็บ 1 ราย
กรมการขนส่งทางราง ห่วงใยผู้ใช้บริการระบบราง เทศกาลสงกรานต์ 2565 เดินทางสะดวก ปลอดภัย ห่างไกล COVID-19

ที่มา : https://www.thaigov.go.th/news/contents/details/53607