รัฐบาลไทย-ข่าวทำเนียบรัฐบาล-วธ. จัดงานสมัชชาคุณธรรมแห่งชาติครั้งที่ ๑๒ อยู่รอด อยู่ร่วม สังคมไทยเป็นสุขอย่างยั่งยืน ต่อยอดความสำเร็จสู่แผนฯส่งเสริมคุณธรรมแห่งชาติ ระยะที่ ๒ (พ.ศ. ๒๕๖๖ – ๒๕๗๐)


วันอังคารที่ 23 สิงหาคม 2565
วธ. จัดงานสมัชชาคุณธรรมแห่งชาติครั้งที่ ๑๒ อยู่รอด อยู่ร่วม สังคมไทยเป็นสุขอย่างยั่งยืน ต่อยอดความสำเร็จสู่แผนฯส่งเสริมคุณธรรมแห่งชาติ ระยะที่ ๒ (พ.ศ. ๒๕๖๖ – ๒๕๗๐)
วธ. จัดงานสมัชชาคุณธรรมแห่งชาติครั้งที่ ๑๒ อยู่รอด อยู่ร่วม สังคมไทยเป็นสุขอย่างยั่งยืน ต่อยอดความสำเร็จสู่แผนฯส่งเสริมคุณธรรมแห่งชาติ ระยะที่ ๒ (พ.ศ. ๒๕๖๖ – ๒๕๗๐) ผนึก ๖ ภาคส่วนจัดใหญ่งานสมัชชาคุณธรรมแห่งชาติ ครั้งที่ ๑๒ วันที่ ๒๔-๒๕ ส.ค.นี้
วธ. จัดงานสมัชชาคุณธรรมแห่งชาติครั้งที่ ๑๒ อยู่รอด อยู่ร่วม สังคมไทยเป็นสุขอย่างยั่งยืน ต่อยอดความสำเร็จสู่แผนฯส่งเสริมคุณธรรมแห่งชาติ ระยะที่ ๒ (พ.ศ. ๒๕๖๖ – ๒๕๗๐) ผนึก ๖ ภาคส่วนจัดใหญ่งานสมัชชาคุณธรรมแห่งชาติ ครั้งที่ ๑๒ วันที่ ๒๔-๒๕ ส.ค.นี้ ณ หอศิลป์แห่งชาติ
นายอิทธิพล คุณปลื้ม รัฐมนตรีว่าการกระทรวงวัฒนธรรม กล่าวว่า รัฐบาลโดยกระทรวงวัฒนธรรม (วธ.) ขับเคลื่อนงานส่งเสริมคุณธรรมจริยธรรมของคนในชาติ เพื่อสร้างสังคม คุณธรรมอย่างต่อเนื่องตามแผนแม่บทส่งเสริมคุณธรรมแห่งชาติ ฉบับที่ ๑ (พ.ศ. ๒๕๕๙-๒๕๖๕) และเชื่อมโยงแผนยุทธศาสตร์ชาติด้านคุณธรรมที่เกี่ยวข้องสอดคล้องกับแผนพัฒนาเศรษฐกิจและสังคมแห่งชาติ ฉบับที่ ๑๓ ที่จะประกาศใช้เร็วๆนี้ เน้นพัฒนาศักยภาพ การแข่งขันมนุษย์ นอกจากจะเป็นคนเก่งแล้วต้องเป็นคนดีมีคุณธรรมด้วย การพัฒนาคนให้มีคุณธรรมนั้น วธ. โดยศูนย์คุณธรรม (องค์การมหาชน) องค์กรภาคีเครือข่ายทุกภาคส่วน ได้มีส่วนร่วมระดมความคิดเห็น และเกิดการแลกเปลี่ยนเรียนรู้ด้านการส่งเสริมคุณธรรมของสังคมไทย มีความยั่งยืน อยู่ร่วมกันอย่างมีสุขตามแนวทางขององค์การสหประชาชาติ  โดยมีการจัดงานสมัชชาคุณธรรมแห่งชาติเป็นประจำทุกปีจนถึงปัจจุบัน
รัฐมนตรีว่าการกระทรวงวัฒนธรรม กล่าวต่อไปว่า สำหรับการจัดงานปีนี้มี ๖ ภาคส่วนร่วมกันจัด วธ. โดยศูนย์คุณธรรมฯ กระทรวงมหาดไทย กรมการศาสนา  สภาเด็กและเยาวชนแห่งประเทศไทย เครือข่ายสื่อมวลชน เครือข่ายภาคประชาสังคม ชุมชน ร่วมกันจัดงาน “สมัชชาคุณธรรมแห่งชาติครั้งที่ ๑๒” ภายใต้แนวคิด Sustainable with Moral : อยู่รอด อยู่ร่วม สังคมไทยเป็นสุขอย่างยั่งยืน” ระหว่างวันที่ ๒๔-๒๕ สิงหาคม ๒๕๖๕ ณ หอศิลป์แห่งชาติ กรุงเทพฯ ในรูปแบบไฮบริดออนไลน์ ผสมผสานระหว่างการจัดงานในสถานที่จริงและเข้าร่วมงานผ่านระบบออนไลน์ เพื่อเป็นเวทีกลางขององค์กรเครือข่ายทางสังคมให้เกิดการแลกเปลี่ยนเรียนรู้ “ชม แชร์ เชียร์” การกำหนดแนวทางการส่งเสริมคุณธรรม การจัดทำมติสมัชชาและพัฒนาข้อเสนอเชิงนโยบายด้านคุณธรรม ที่สอดคล้องกับแผนแม่บทส่งเสริมคุณธรรมแห่งชาติ ฉบับที่ ๑ (พ.ศ. ๒๕๕๙-๒๕๖๕) และเชื่อมโยงแผนยุทธศาสตร์ชาติด้านคุณธรรมที่เกี่ยวข้อง
“ในงานสมัชชาคุณธรรมฯ ครั้งที่ ๑๒ จะมีการแลกเปลี่ยนเรียนรู้องค์ความรู้ ภาคีเครือข่ายมีส่วนร่วมในการนำเสนอเชิงนโยบาย ลงสู่ปฏิบัติ ลงไปถึงตัวบุคคล เด็กเยาวชนในสถานศึกษา องค์กร ภาครัฐ เอกชน หน่วยงานที่เกี่ยวข้อง ที่สำคัญจะมีการนำเสนอผลสำเร็จในระดับพื้นที่จังหวัด ภูมิภาคตามแผนแม่บทส่งเสริมคุณธรรมแห่งชาติ ฉบับที่ ๑ พ.ศ. ๒๕๕๙ - ๒๕๖๕ ด้วยการนำหลักคุณธรรม คือ ความพอเพียง ความมีวินัย ความสุจริต มีจิตอาสา และความกตัญญู มาต่อยอดเกิดเป็นแนวทางการขับเคลื่อน แผนปฏิบัติการส่งเสริมคุณธรรมแห่งชาติ ระยะที่ ๒ พ.ศ. ๒๕๖๖ - ๒๕๗๐ ผ่านคณะอนุกรรมการส่งเสริมคุณธรรมระดับจังหวัด ๗๗ จังหวัด และคณะอนุกรรมการส่งเสริมคุณธรรมระดับกระทรวง ๒๐ กระทรวง เข้าร่วมรับทราบแนวนโยบาย และร่วมแลกเปลี่ยนแนวทางการขยายผลสู่การปฏิบัติอย่างเป็นรูปธรรม ยกระดับภาพลักษณ์ของประเทศเราให้เป็นประเทศที่เป็นแบบอย่างที่ดีงามด้านพฤติกรรม เกิดเป็นอัตลักษณ์ของคนไทย สู่สายตานานาชาติ” นายอิทธิพล กล่าว

ที่มา : https://www.thaigov.go.th/news/contents/details/58331