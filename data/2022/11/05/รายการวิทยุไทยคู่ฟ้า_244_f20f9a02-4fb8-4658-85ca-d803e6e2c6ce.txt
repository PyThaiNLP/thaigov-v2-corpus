รัฐบาลไทย-ข่าวทำเนียบรัฐบาล-รัฐบาลชวนผู้อาศัยใน กทม. เข้ารับบริการฉีดวัคซีนโควิด-19


วันจันทร์ที่ 17 มกราคม 2565
พิมพ์
รัฐบาลชวนผู้อาศัยใน กทม. เข้ารับบริการฉีดวัคซีนโควิด-19
วันเสาร์ที่ 15 มกราคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลเชิญชวนผู้ที่อยู่อาศัยในพื้นที่ กทม. เข้ารับบริการฉีดวัคซีนป้องกันโรคโควิด-19 ทั้งเข็มที่ 1 2 3 และเข็มกระตุ้นสำหรับผู้ที่หายจากโรคโควิด-19 เกิน 3 เดือน โดยลงทะเบียนจองคิวได้ผ่านแอปพลิเคชัน QueQ และรับบริการได้ที่จุดฉีดวัคซีน 101 แห่งทั่ว กทม. ประกอบด้วย อาคารกีฬาเวสน์ 2 ศูนย์เยาวชน กทม. ไทย-ญี่ปุ่น เขตดินแดง รพ.ในสังกัด กทม. 11 แห่ง รพ.ในเครือข่ายความร่วมมือ 20 แห่ง ศูนย์บริการสาธารณสุขของ กทม. 69 แห่ง นอกจากนี้ ยังมีบริการหน่วยฉีดวัคซีนเคลื่อนที่ หรือ รถ BMV ที่ออกให้บริการตามชุมชนต่าง ๆ และบริการเชิงรุกฉีดวัคซีนถึงบ้านสำหรับผู้สูงอายุ ผู้ป่วยติดเตียงติดบ้าน และผู้พิการ ที่ไม่สามารถเดินทางออกจากบ้านได้ด้วย
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/50580