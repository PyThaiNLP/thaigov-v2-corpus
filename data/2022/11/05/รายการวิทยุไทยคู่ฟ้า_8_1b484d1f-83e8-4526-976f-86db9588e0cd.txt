รัฐบาลไทย-ข่าวทำเนียบรัฐบาล-3 ช่องทางกระจายฉีดวัคซีน รับมือโควิด-19


วันพุธที่ 23 มิถุนายน 2564
3 ช่องทางกระจายฉีดวัคซีน รับมือโควิด-19
วันจันทร์ที่ 24 พฤษภาคม 2564
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลกำหนดให้การฉีดวัคซีนเป็นวาระแห่งชาติ เพื่อสร้างภูมิคุ้มกันหมู่ให้กับประชาชน พร้อมกำหนดแผนการกระจายวัคซีนใน 3 ช่องทาง คือ 1. ระบบหมอพร้อม ซึ่งที่ผ่านมาได้เปิดให้ผู้สูงอายุและผู้ป่วยเรื้อรัง 7 กลุ่มโรคลงทะเบียนแล้ว และจะเปิดให้ประชาชนทั่วไปอายุต่ำกว่า 60 ปี ลงทะเบียนได้ตั้งแต่ 31 พ.ค.นี้ ข้อดีคือ ทุกคนสามารถเลือกวันเวลาและสถานที่ได้เอง 2. การลงทะเบียนที่จุดบริการฉีดวัคซีน หรือ “On-site Registration” เพื่อให้ประชาชนได้รับวัคซีนมากที่สุด เร็วที่สุด และ 3. ประชาชนสามารถติดต่อนัดหมายผ่านสถานพยาบาล หรือ อสม. ได้โดยตรง หรือหากเป็นกลุ่มบุคคลหรือสมาคมที่มีเหตุผลความจำเป็นเร่งด่วน สามารถยื่นเรื่องต่อกระทรวงสาธารณสุข เพื่อพิจารณาจัดสรรวัคซีนและจัดเตรียมสถานที่ฉีดต่อไป
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/43012