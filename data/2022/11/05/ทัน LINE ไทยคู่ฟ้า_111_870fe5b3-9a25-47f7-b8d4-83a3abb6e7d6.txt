รัฐบาลไทย-ข่าวทำเนียบรัฐบาล-เปิดแล้ว รพ.สนาม ในหน่วยทหาร พร้อมรองรับผู้ป่วยโควิดกว่า 6 พันเตียง


วันพุธที่ 21 กรกฎาคม 2564
เปิดแล้ว รพ.สนาม ในหน่วยทหาร พร้อมรองรับผู้ป่วยโควิดกว่า 6 พันเตียง
....
มาแล้วครับ อีกหนึ่งแนวทางการรองรับผู้ป่วยโควิด-19 กลุ่มสีเขียว ตามข้อสั่งการของนายกรัฐมนตรีที่ให้ทุกเหล่าทัพระดมทรัพยากรและขยายขีดความสามารถในการจัดตั้ง รพ.สนาม เพื่อเสริมการทำงานของกระทรวงสาธารณสุข และ กทม.
.
ล่าสุด ได้มีการจัดตั้ง รพ.สนาม ในหน่วยทหารทั้งใน กทม. ปริมณฑล และอีก 24 จังหวัดทั่วประเทศ โดยเป็นอาคารที่แยกจากทหารและชุมชนในหน่วย ซึ่งสามารถรองรับผู้ป่วยได้ถึง 6,135 เตียง พร้อมจัดกำลังพล บุคลากรทางการแพทย์ทหารในการดูแลและนำผู้ป่วยเข้าสู่ระบบการรักษาต่อไป
.
นอกจากนี้ กระทรวงกลาโหมได้เตรียมการฝึกอบรมเจ้าหน้าที่เสนารักษ์ประจำหน่วยทหาร เพื่อเข้าสนับสนุน กทม. และจังหวัดพื้นที่สีแดงเข้ม ในการดูแลสถานที่แยกรักษาตัว หรือ Home Isolation อีกด้วย
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/43968