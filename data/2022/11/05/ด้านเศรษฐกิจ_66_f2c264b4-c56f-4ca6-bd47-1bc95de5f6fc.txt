รัฐบาลไทย-ข่าวทำเนียบรัฐบาล-​รมช.ประภัตร ลุยอ่างทอง มั่นใจหลังของบกลาง กรมปศุสัตว์ พร้อมดูแลเกษตรกร และยับยั้งการระบาดของโรคลีมปี - สกิน อย่างเต็มประสิทธิภาพ


วันเสาร์ที่ 19 มิถุนายน 2564
​รมช.ประภัตร ลุยอ่างทอง มั่นใจหลังของบกลาง กรมปศุสัตว์ พร้อมดูแลเกษตรกร และยับยั้งการระบาดของโรคลีมปี - สกิน อย่างเต็มประสิทธิภาพ
​รมช.ประภัตร ลุยอ่างทอง มั่นใจหลังของบกลาง กรมปศุสัตว์ พร้อมดูแลเกษตรกร และยับยั้งการระบาดของโรคลีมปี - สกิน อย่างเต็มประสิทธิภา
(วันที่ 19 มิถุนายน 2564) นายประภัตร โพธสุธน รัฐมนตรีช่วยว่าการกระทรวงเกษตรและสหกรณ์ ลงพื้นที่ศาลาประชาคม หมู่ที่ 4 ตำบลทางพระ อำเภอโพธิ์ทอง จังหวัดอ่างทอง เป็นประธานพิธีเปิดโครงการรณรงค์การป้องกันและควบคุมโรคลัมปี - สกิน (Lumpk Skin Disesae) พร้อม สาธิตการฉีควัคซีน (LSDV) ในโค - กระบือ และมอบเวชภัณฑ์อาหารสัตว์ ยารักษาสัตว์ป่วยตามอาการ ยากำจัดแมลง และหญ้าแห้งอาหารสัตว์ ให้กับเกษตรกรที่ได้รับผลกระทบในพื้นที่ โดยมีนายขจรเกียรติ รักพานิชมณี ผู้ว่าราชการจังหวัดอ่างทอง นายสัตวแพทย์ชัยวัฒน์ โยธคล รองอธิบดีกรมปศุสัตว์  หัวหน้าส่วนราชการในพื้นที่ ตลอดจนผู้นำภาคประชาชนเข้าร่วม
"ขณะนี้กระทรวงเกษตรและสหกรณ์ กำลังพิจารณาดำเนินการของบกลาง และจะนำเข้าครม. ในวันอังคารนี้ เพื่อให้กรมปศุสัตว์มีงบประมาณ ในการสั่งซื้อวัคซีนเพิ่มอีก 8 ล้านโด๊ส และสั่งซื้อยารักษาสัตว์ตามอาการ มุ้งสีฟ้า ยากำจัดแมลงดูดเลือด และอื่นๆ อีกนับสิบรายการเพื่อใช้ในการควบคุมโรคลัมปี – สกิน นอกจากนี้ กระทรวงเกษตรและสหกรณ์เตรียมเสนอต่ออธิบดีกรมบัญชีกลางและปลัดกระทรวงการคลังเพื่อปรับปรุงระเบียบการจ่ายเงินชดเชยกรณีโค - กระบือ เสียชีวิต โดยเรทการชดเชยใหม่จะจ่ายสูงสุดถึง 41,000 บาท/ตัว จ่ายตามจริง ไม่เกิน 5 ตัว" รมช.ประภัตร กล่าว
ทั้งนี้ สำนักงานปศุสัตว์จังหวัดอ่างทอง ได้เสนอให้ผู้ว่าราชการจังหวัดอ่างทองออกประกาศจังหวัดอ่างทอง กำหนดเขตโรคระบาดชนิดลัมปี - สกิน (Lumpk Skin Disesae) ในโคและกระบือ ในทุกพื้นที่ของจังหวัดอ่างทอง เมื่อวันที่ 19 พฤษภาคม 2564 ปัจจุบันจังหวัดอ่างทองมีโค - กระบือ จำนวนทั้งสิ้น 18,365 ตัว พบสัตว์ป่วย รวม 964 ตัว รักษาหายแล้ว 6 ตัว ยังไม่มีโค – กระบือเสียชีวิต มีเกษตรกรได้รับผลกระทบแล้ว 60 ราย (ข้อมูล ณ วันที่ 18 มิถุนายน 2564)

ที่มา : https://www.thaigov.go.th/news/contents/details/42879