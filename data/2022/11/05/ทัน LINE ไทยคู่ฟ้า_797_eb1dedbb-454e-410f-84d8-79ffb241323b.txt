รัฐบาลไทย-ข่าวทำเนียบรัฐบาล-ฝากบ้านไว้กับตำรวจ ผ่านแอปฯ "ฝากบ้าน 4.0" ป้องกันอาชญากรรมช่วงเทศกาลสงกรานต์


วันอังคารที่ 12 เมษายน 2565
ฝากบ้านไว้กับตำรวจ ผ่านแอปฯ "ฝากบ้าน 4.0" ป้องกันอาชญากรรมช่วงเทศกาลสงกรานต์
.....
วันหยุดสงกรานต์ 2565 ที่มีวันหยุดต่อเนื่องหลายวัน ทำให้ผู้คนส่วนใหญ่เลือกเดินทางออกจาก กทม. เพื่อกลับไปหาครอบครัวหรือท่องเที่ยวในต่างจังหวัด อย่างไรก็ตาม อาจมีคนกังวลไม่น้อยว่า ระหว่างที่ไม่อยู่บ้านหลายวัน อาจเกิดเหตุร้ายต่าง ๆ ขึ้น
.
และเพื่ออำนวยความสะดวกดูแลประชาชน ป้องกันการเกิดเหตุโจรกรรมทรัพย์สินของประชาชนที่ไม่อยู่บ้าน สำนักงานตำรวจแห่งชาติ เชิญชวนประชาชนฝากบ้านไว้กับตำรวจ ผ่านแอปพลิเคชัน “ฝากบ้าน 4.0” โดยเริ่มฝากบ้านได้ตั้งแต่บัดนี้ - 17 เม.ย. 65
.
ซึ่งผู้ที่จะเข้าร่วมโครงการ สามารถเปิดแอปพลิเคชัน “ฝากบ้าน 4.0” แล้วลงทะเบียนกรอกข้อมูล เลือกสถานีตำรวจที่ขอรับบริการฝากบ้าน จากนั้นเลือกเมนู “ฝากบ้าน” แล้วกดเลือก “ฝากบ้านของฉัน” กรอกรายละเอียดคำร้อง และตรวจสอบคำร้องผ่านเมนู “ข้อมูลของฉัน” นอกจากนี้ ยังสามารถยื่นแบบฟอร์มเข้าร่วมโครงการฯ ที่สถานีตำรวจในพื้นที่บ้านของตัวเองได้เช่นกัน
#ไทยคู่ฟ้า #ร่วมต้านโควิด19
-------------------
อัลบั้มภาพ
prev
next
ข่าวที่เกี่ยวข้อง
รัฐบาลเข้ม...
แจ้งเตือน...
อย่าแชร์...
กรุงเทพฯ...
ปลื้ม...

ที่มา : https://www.thaigov.go.th/news/contents/details/53546