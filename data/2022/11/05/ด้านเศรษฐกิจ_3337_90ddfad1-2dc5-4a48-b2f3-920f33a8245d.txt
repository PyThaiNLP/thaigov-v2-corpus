รัฐบาลไทย-ข่าวทำเนียบรัฐบาล-กิจกรรมจิตอาสาเนื่องในวันข้าราชการพลเรือน ปี 2565


วันพุธที่ 30 มีนาคม 2565
พิมพ์
กิจกรรมจิตอาสาเนื่องในวันข้าราชการพลเรือน ปี 2565
กระทรวงอุตสาหกรรมจัดกิจกรรมจิตอาสาเนื่องในวันข้าราชการพลเรือน ปี 2565
กิจกรรมจิตอาสาเนื่องในวันข้าราชการพลเรือน ปี 2565
30 มี.ค 65 เวลา 09.00-10.30 น. นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม พร้อมด้วย นายสมพล โนดไธสง ผู้ตรวจราชการกระทรวงอุตสาหกรรม และ นายใบน้อย สุวรรณชาตรี ผู้ตรวจราชการกระทรวงอุตสาหกรรม นำคณะข้าราชการพลเรือนดีเด่นจาก 6 กรมในสังกัด และคณะจิตอาสาสำนักงานปลัดกระทรวงอุตสาหกรรม นำโดย นางสุนีย์ โสภณ ผู้อำนวยการกองบริหารทรัพยากรบุคคล รวมจำนวน 30 คน มอบอุปกรณ์ป้องกันโควิด-19 ประกอบด้วย หน้ากากอนามัย แอลกอฮอล์ฆ่าเชื้อโรค ชุดตรวจ ATK และสิ่งของจำเป็นต่าง ๆ ภายใต้โครงการอุตสาหกรรมห่วงใยสู้ภัยโควิด-19 ให้หน่วยงาน 3 แห่งรอบกระทรวงฯ สายที่ 1 ได้แก่
1. สถานสงเคราะห์เด็กหญิงบ้านราชวิถี มีนางสาริกา ตรีรัตนาพิทักษ์ ผู้ปกครองสถานสงเคราะห์เด็กหญิงบ้านราชวิถี เป็นผู้รับมอบ
2. โรงเรียนอนุบาลสามเสน มีนางดารณี คุณอนันต์  ผู้อำนวยการโรงเรียนฯ เป็นผู้รับมอบ
3. โรงเรียนสอนคนตาบอดกรุงเทพ มี น.ส.จรัสศรี ศรีมณี ผู้อำนวยการสำนักบริหารมูลนิธิฯ และ นายประสงค์ สุบรรณพงษ์  ผู้อำนวยการโรงเรียนฯ เป็นผู้รับมอบ

ที่มา : https://www.thaigov.go.th/news/contents/details/53125