รัฐบาลไทย-ข่าวทำเนียบรัฐบาล-รองปลัดภานุวัฒน์ฯ เป็นประธานเปิดงานและกล่าวปาฐกถาพิเศษ ในงาน ROBOTICS & AUTOMATION SYMPOSIUM 2022


วันศุกร์ที่ 24 มิถุนายน 2565
พิมพ์
รองปลัดภานุวัฒน์ฯ เป็นประธานเปิดงานและกล่าวปาฐกถาพิเศษ ในงาน ROBOTICS & AUTOMATION SYMPOSIUM 2022
รองปลัดภานุวัฒน์ฯ เป็นประธานเปิดงานและกล่าวปาฐกถาพิเศษ ในงาน ROBOTICS & AUTOMATION SYMPOSIUM 2022
วันนี้ (24 มิถุนายน 2565) นายภานุวัฒน์ ตริยางกูรศรี รองปลัดกระทรวงอุตสาหกรรม ในฐานะประธานกรรมการเครือข่ายศูนย์ความเป็นเลิศด้านเทคโนโลยีหุ่นยนต์และระบบอัตโนมัติ (CoRE) เป็นประธานเปิดงาน ROBOTICS & AUTOMATION SYMPOSIUM 2022 "รวมพลัง พลิกธุรกิจ SMEs ไทยสู่การผลิตสมัยใหม่ 4.0" และกล่าวปาฐกถาพิเศษ ในหัวข้อ "ทิศทางการขับเคลื่อน SMEs ไทยสู่การผลิตสมัยใหม่ ภายใต้กระทรวงอุตสาหกรรม" พร้อมพิธีมอบใบประกาศเกียรติคุณแก่คณะกรรมการศูนย์ความเป็นเลิศด้านเทคโนโลยีหุ่นยนต์และระบบอัตโนมัติ โดยมีนายสมชาย จักร์กรีนทร์ ผู้อำนวยการสถาบันไทย-เยอรมัน และคุณวราภรณ์ ธรรมจรีย์ กรรมการผู้จัดการบริษัท อาร์เอ็กซ์ เทรดเด็กซ์ จำกัด เข้าร่วม ณ ศูนย์นิทรรศการและการประชุมไบเทค บางนา
สำหรับงาน ROBOTICS & AUTOMATION SYMPOSIUM 2022 "รวมพลัง พลิกธุรกิจ SMEs ไทยสู่การผลิตสมัยใหม่ 4.0" จัดขึ้นระหว่างวันที่ 22-25 มิถุนายน 2565 ภายใต้งานแมนูแฟกเจอริ่ง เอ็กซ์โป 2022 เพื่อพัฒนาศักยภาพของ SMEs ไทยสู่การผลิตสมัยใหม่ 4.0 เน้นการใช้เทคโนโลยีระบบอัตโนมัติ หุ่นยนต์ และอิเล็กทรอนิกส์อัจฉริยะ เข้ามาช่วยสร้างระบบเศรษฐกิจยุคใหม่ให้ขับเคลื่อนด้วยนวัตกรรม พร้อมทั้งยกระดับความสามารถในการแข่งขันของภาคอุตสาหกรรมไทย
#กระทรวงอุตสาหกรรม 2565
#งาน ROBOTICS & AUTOMATION SYMPOSIUM 2022

ที่มา : https://www.thaigov.go.th/news/contents/details/56112