รัฐบาลไทย-ข่าวทำเนียบรัฐบาล-เปิดช่องทาง “ขึ้นทะเบียนเกษตรกร” ผ่านระบบออนไลน์ e-Form เริ่มแล้ววันนี้!


วันจันทร์ที่ 1 สิงหาคม 2565
เปิดช่องทาง “ขึ้นทะเบียนเกษตรกร” ผ่านระบบออนไลน์ e-Form เริ่มแล้ววันนี้!
.....
กรมส่งเสริมการเกษตร เปิดช่องทางการขึ้นทะเบียนเกษตรกรผ่านระบบออนไลน์ด้วยเครื่องมือ e-Form สำหรับเกษตรกรรายใหม่ที่ปลูกไม้ผล ไม้ยืนต้น ในพื้นที่มีเอกสารสิทธิ์ประเภทโฉนด น.ส.4 เพื่อใช้เป็นข้อมูลในการวางแผนการส่งเสริมการเกษตรและให้ความช่วยเหลือเกษตรกรตามมาตรการต่าง ๆ ของภาครัฐ เช่น กรณีประสบภัยพิบัติด้านการเกษตรโครงการประกันรายได้เกษตรกร เป็นต้น
.
สามารถลงทะเบียนผ่านระบบออนไลน์ได้ที่ เว็บไซต์ทะเบียนเกษตรกร efarmer.doae.go.th หลังจากเจ้าหน้าที่ตรวจสอบข้อมูลบุคคลภายใน 5 วันแล้ว เกษตรกรสามารถขึ้นและปรับปรุงทะเบียนเกษตรกรผ่านช่องทางออนไลน์ได้ทันที โดยระบบ e-Form จะเริ่มให้ใช้งานได้ตั้งแต่ 25 ก.ค. 65 เป็นต้นไป
.
ส่วนช่องทางการขึ้นทะเบียนและปรับปรุงทะเบียนเกษตรกรเดิม ที่ให้บริการ คือ สำนักงานเกษตรอำเภอ และแอปพลิเคชั่น Farmbook ยังใช้งานได้เช่นเดิม สามารถตรวจสอบสถานะความเป็นเกษตรกรและสมาชิกครัวเรือนได้ที่ http://farmer.doae.go.th/ หากมีข้อสงสัยสอบถามเพิ่มเติม โทร. 0-2579-5519
#ไทยคู่ฟ้า #ร่วมต้านโควิด19
-------------------
อัลบั้มภาพ
prev
next
ข่าวที่เกี่ยวข้อง
รัฐบาลเข้ม...
แจ้งเตือน...
อย่าแชร์...
กรุงเทพฯ...
ปลื้ม...

ที่มา : https://www.thaigov.go.th/news/contents/details/57464