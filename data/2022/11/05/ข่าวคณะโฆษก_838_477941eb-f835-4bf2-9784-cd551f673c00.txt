รัฐบาลไทย-ข่าวทำเนียบรัฐบาล-​ครม.อนุมัติหลักการร่างพระราชกฤษฎีกาปิดประชุมสภาสมัยประชุมสามัญประจำปีครั้งที่ 2 ตั้งแต่วันที่ 1 มีนาคม 2565


วันอังคารที่ 11 มกราคม 2565
พิมพ์
​ครม.อนุมัติหลักการร่างพระราชกฤษฎีกาปิดประชุมสภาสมัยประชุมสามัญประจำปีครั้งที่ 2 ตั้งแต่วันที่ 1 มีนาคม 2565
​ครม.อนุมัติหลักการร่างพระราชกฤษฎีกาปิดประชุมสภาสมัยประชุมสามัญประจำปีครั้งที่ 2 ตั้งแต่วันที่ 1 มีนาคม 2565
วันที่ 11 มกราคม 2565 น.ส.ไตรศุลี  ไตรสรณกุล รองโฆษกประจำสำนักนายกรัฐมนตรีกล่าวว่า คณะรัฐมนตรี (ครม.) อนุมัติหลักการร่างพระราชกฤษฎีกาปิดประชุมสภาสมัยประชุมสามัญประจำปีครั้งที่ 2  ตั้งแต่วันที่ 1 มีนาคม 2565  โดยตามรัฐธรรมนูญแห่งราชอาณาจักรไทย มาตรา 121 บัญญัติให้ในปีหนึ่งให้มีสมัยประชุมสามัญของรัฐสภาสองสมัย สมัยหนึ่งให้มีกำหนดเวลา 120 วัน โดยให้ถือวันที่มีการเรียกประชุมรัฐสภาเพื่อให้สมาชิกได้มาประชุมเป็นครั้งแรก เป็นวันเริ่มสมัยประชุมสามัญประจำปีครั้งที่ 1  ส่วนวันเริ่มสมัยประชุมสามัญประจำปีครั้งที่ 2 ให้เป็นไปตามที่สภาผู้แทนราษฎรกำหนด โดยสภาผู้แทนราษฎรได้กำหนดให้วันที่ 1 พฤศจิกายน 2564 เป็นวันเริ่มสมัยประชุมสามัญประจำปีครั้งที่ 2  ดังนั้นจึงสมควรปิดประชุมรัฐสภาสมัยประชุมสามัญประจำปีครั้งที่ 2 ตั้งแต่วันที่ 1 มีนาคม 2565
............................

ที่มา : https://www.thaigov.go.th/news/contents/details/50434