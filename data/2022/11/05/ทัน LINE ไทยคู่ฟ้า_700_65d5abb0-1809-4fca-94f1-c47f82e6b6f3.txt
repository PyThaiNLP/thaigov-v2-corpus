รัฐบาลไทย-ข่าวทำเนียบรัฐบาล-นายกฯ ห่วงวิกฤตรัสเซีย – ยูเครน ยืดเยื้อ ทำปุ๋ย – อาหารสัตว์ราคาแพง กำชับพาณิชย์ – เกษตรฯ รับมือ


วันอาทิตย์ที่ 13 มีนาคม 2565
นายกฯ ห่วงวิกฤตรัสเซีย – ยูเครน ยืดเยื้อ ทำปุ๋ย – อาหารสัตว์ราคาแพง กำชับพาณิชย์ – เกษตรฯ รับมือ
.....
พล.อ.ประยุทธ์ จันทร์โอชา นายกรัฐมนตรี และ รมว.กลาโหม ห่วงสถานการณ์ความไม่สงบระหว่างรัสเซีย - ยูเครนจะยืดเยื้อ ส่งผลให้การค้าโลกมีข้อจำกัดมากยิ่งขึ้น โดยเฉพาะปุ๋ยและวัตถุดิบอาหารสัตว์ อาทิ ข้าวสาลี ข้าวโพด จะมีราคาเพิ่มขึ้นอีกเพราะรัสเซียและยูเครนเป็นแหล่งผลิตที่สำคัญ
.
พร้อมกำชับให้กระทรวงเกษตรและสหกรณ์ กระทรวงพาณิชย์เร่งแก้ปัญหา ติดตามระดับราคาอาหารสัตว์และปุ๋ยให้ขึ้น - ลง สอดคล้องกับสัดส่วนต้นทุนที่แท้จริง ไม่ให้มีการกักตุน ฉวยโอกาสขึ้นราคา ขณะเดียวกันให้เร่งกระจายการนำเข้าวัตถุดิบในการผลิตปุ๋ยและอาหารสัตว์จากแหล่งนำเข้าอื่น ๆ เพิ่มเติม รวมทั้งใช้มาตรการอื่นอำนวยความสะดวกและแก้ไขปัญหา ลดอุปสรรคการผลิต การนำเข้า เพื่อลดต้นทุนให้ผู้ประกอบการและเกษตรกรด้วย
.
อ่านเพิ่มเติม คลิก https://www.thaigov.go.th/news/contents/details/52425
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/52483