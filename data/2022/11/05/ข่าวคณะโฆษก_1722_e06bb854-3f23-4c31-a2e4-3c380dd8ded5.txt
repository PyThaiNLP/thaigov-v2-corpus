รัฐบาลไทย-ข่าวทำเนียบรัฐบาล-โฆษกรัฐบาลป้อง “พล.อ.ประยุทธ์” สวน “เพื่อไทย” นายกฯ ช่วยประชาชนได้ทุกที่แนะคิด วิเคราะห์ แยกแยะก่อนวิจารณ์ เหน็บใครเป็นอีแอบอยู่หลังเยาวชน แล้วยังเรียกตัวเองว่านักประชาธิปไตย


วันพุธที่ 8 มิถุนายน 2565
พิมพ์
โฆษกรัฐบาลป้อง “พล.อ.ประยุทธ์” สวน “เพื่อไทย” นายกฯ ช่วยประชาชนได้ทุกที่แนะคิด วิเคราะห์ แยกแยะก่อนวิจารณ์ เหน็บใครเป็นอีแอบอยู่หลังเยาวชน แล้วยังเรียกตัวเองว่านักประชาธิปไตย
โฆษกรัฐบาลป้อง “พล.อ.ประยุทธ์” สวน “เพื่อไทย” นายกฯ ช่วยประชาชนได้ทุกที่แนะคิด วิเคราะห์ แยกแยะก่อนวิจารณ์ เหน็บใครเป็นอีแอบอยู่หลังเยาวชน แล้วยังเรียกตัวเองว่านักประชาธิปไตย
วันที่ 8 มิถุนายน 2565 นายธนกร วังบุญคงชนะ โฆษกประจำสำนักนายกรัฐมนตรี กล่าวถึงกรณีที่นายประเสริฐ จันทรรวงทอง เลขาธิการพรรคเพื่อไทย ระบุว่า อยากให้ พล.อ.ประยุทธ์ จันทร์โอชา นายกฯ และรมว.กลาโหม มาเป็นหัวหน้าพรรคพลังประชารัฐ อย่าเป็นอีแอบอยู่ข้างหลัง นักการเมืองในยุคปัจจุบันต้องโปร่งใส ไม่ต้องเหนียมอายว่า นายกฯ ไม่เคยบอกว่าจะไปเป็นหัวหน้าพรรคการเมืองไหนทั้งสิ้น เพราะนายกฯ ไม่สนเกมการเมือง ขอมุ่งเน้นแก้ปัญหาความเดือดร้อนให้กับประชาชนเป็นหลัก ดังนั้น ไม่อยากให้นายประเสริฐอ่านหรือฟังข่าวแบบลวก ๆ แล้วก็รีบออกมาวิพากษ์วิจารณ์ ควรคิด วิเคราะห์ แยกแยะก่อนว่าเป็นไปได้หรือไม่ จะได้ไม่ถูกนักการเมืองรุ่นใหม่ถอนหงอกให้ขายขี้หน้าเปล่า ๆ ยืนยันว่า การจะเป็นหัวหน้าพรรคไหนหรือไม่นั้นไม่สำคัญ เพราะการแก้ปัญหาความเดือดร้อนให้กับประชาชนท่านนายกฯ สามารถดำเนินการได้อยู่แล้ว
“นักการเมืองที่ดี ควรมีความเหนียมอายในเรื่องที่น่าละอายไว้บ้าง ไม่ใช่ว่างานในสภาฯ ไม่ทำ แต่ประกาศอยากเป็นรัฐบาล หรือว่าออกไปร่วมกับม็อบบนท้องถนน ทั้ง ๆ ที่เสียงประชาชนส่วนใหญ่ต่างคัดค้าน และสามารถแก้ปัญหาได้ด้วยกลไกของสภาฯ อย่างไรก็ตาม ยืนยันว่าท่านนายกฯ ลุยแก้ปัญหาให้ประชาชนอย่างเต็มที่เสมอมา ไม่เหมือนบางพรรคที่ทำตัวเป็นอีแอบอยู่หลังม็อบเยาวชน แล้วยังกล้าเรียกตัวเองว่านักประชาธิปไตย ที่สำคัญผมอยากจะร้องไห้ที่ได้ยินนายประเสริฐมาพูดเรื่องความโปร่งใสกับ พล.อ.ประยุทธ์ เพราะคนทั้งประเทศทราบดีถึงความซื่อสัตย์สุจริตและโปร่งใสในตัวพล.อ.ประยุทธ์ แต่สำหรับพรรคเพื่อไทยนั้นเต็มไปด้วยความไม่โปร่งใสจนรัฐมนตรีหลายคนต้องติดคุกใช่หรือไม่” นายธนกร กล่าว

ที่มา : https://www.thaigov.go.th/news/contents/details/55492