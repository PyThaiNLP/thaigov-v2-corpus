รัฐบาลไทย-ข่าวทำเนียบรัฐบาล-กรมศุลกากรร่วมกับกรมวิชาการเกษตร แถลงข่าวการจับกุมกัญชา/ กัญชง น้ำหนักรวมสิ่งห่อหุ้ม 5.3 กิโลกรัม ผ่านผู้ขนส่งสินค้าเร่งด่วน ทางท่าอากาศยานสุวรรณภูมิ


วันอังคารที่ 26 กรกฎาคม 2565
พิมพ์
กรมศุลกากรร่วมกับกรมวิชาการเกษตร แถลงข่าวการจับกุมกัญชา/ กัญชง น้ำหนักรวมสิ่งห่อหุ้ม 5.3 กิโลกรัม ผ่านผู้ขนส่งสินค้าเร่งด่วน ทางท่าอากาศยานสุวรรณภูมิ
นายพชร อนันตศิลป์ อธิบดีกรมศุลกากร พร้อมด้วยนายระพีภัทร์ จันทรศรีวงศ์ อธิบดีกรมวิชาการเกษตร แถลงข่าว การจับกุมกัญชา/กัญชง จำนวน 5.3 กิโลกรัม ผ่านผู้ขนส่งสินค้าเร่งด่วน ทางท่าอากาศยานสุวรรณภูมิ  ณ ศูนย์แถลงข่าวกรมศุลกากร ชั้น 2 อาคาร 1 กรมศุลกากร
วันนี้ (26 กรกฎาคม 2565) เวลา 13.00 น. นายพชร อนันตศิลป์ อธิบดีกรมศุลกากร พร้อมด้วยนายระพีภัทร์ จันทรศรีวงศ์ อธิบดีกรมวิชาการเกษตร แถลงข่าว การจับกุมกัญชา/กัญชง จำนวน 5.3 กิโลกรัม ผ่านผู้ขนส่งสินค้าเร่งด่วน ทางท่าอากาศยานสุวรรณภูมิ  ณ ศูนย์แถลงข่าวกรมศุลกากร ชั้น 2 อาคาร 1 กรมศุลกากร
นายพชร อนันตศิลป์ อธิบดีกรมศุลกากร เปิดเผยว่า ตามที่มีการเผยแพร่ข้อมูลผ่านสื่อสังคมออนไลน์เกี่ยวกับการนำเข้ากัญชา/ กัญชง กรมศุลกากรได้เฝ้าติดตามผ่านระบบบริหารความเสี่ยง และได้ตรวจพบใบขนสินค้าขาเข้าเร่งด่วน ระบุชื่อผู้นำเข้า JULPAOS KRESOPON ไม่ระบุชื่อสินค้า ผ่านบริษัทขนส่งสินค้าเร่งด่วนทางท่าอากาศยานสุวรรณภูมิ จึงได้ทำการอายัดสินค้าดังกล่าว เมื่อเปิดตรวจ พบว่า สินค้ามีลักษณะคล้ายช่อดอกกัญชา/ กัญชง ซึ่งเป็นของต้องกำกัด และต้องมีใบอนุญาตนำเข้าจากกรมวิชาการเกษตรมาแสดงก่อนผ่านพิธีการศุลกากร อันเป็นความผิดฐานแสดงข้อมูลสินค้าไม่ถูกต้อง
เพื่อหลีกเลี่ยงข้อกำกัด เป็นความผิดตามมาตรา 244 แห่ง พระราชบัญญัติศุลกากร พ.ศ. 2560 ประกอบพระราชบัญญัติกักพืช พ.ศ. 2507
ทั้งนี้ เมื่อได้ตรวจสอบย้อนหลัง แล้วพบว่า มีการนำเข้าลักษณะคล้ายกันนี้มาแล้ว 2 ครั้ง จึงได้แจ้งความดำเนินคดี เพื่อดำเนินการตามกฎหมายต่อไป

ที่มา : https://www.thaigov.go.th/news/contents/details/57282