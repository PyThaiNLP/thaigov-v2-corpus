รัฐบาลไทย-ข่าวทำเนียบรัฐบาล-สปสช. ปรับแนวทางจ่ายค่าบริการ “ดูแลผู้ติดเชื้อโควิดที่บ้าน” รับมือโอมิครอน


วันอังคารที่ 4 มกราคม 2565
สปสช. ปรับแนวทางจ่ายค่าบริการ “ดูแลผู้ติดเชื้อโควิดที่บ้าน” รับมือโอมิครอน
.....
สำนักงานหลักประกันสุขภาพแห่งชาติ (สปสช.) เตรียมระบบการเบิกจ่ายงบประมาณเตรียมพร้อม “ระบบการดูแลผู้ติดเชื้อโควิด-19 ที่บ้าน” (Home Isolation: HI) รองรับการแพร่ระบาดของโรคโควิด-19 ในประเทศที่พบผู้ติดเชื้อสายพันธุ์โอมิครอน ที่อาจส่งผลให้มีผู้ติดเชื้อและผู้ป่วยเพิ่มสูงขึ้นกระจายไปในหลายพื้นที่ได้
.
สำหรับค่าบริการเหมาจ่ายล่วงหน้า ปรับเป็นจำนวน 1,000 บาท โอนให้หน่วยบริการทุกสัปดาห์ ซึ่งระหว่างการดูแลผู้ป่วย หน่วยบริการสามารถเบิกค่าดูแลเพิ่มเติมตามรายการ ดังนี้
1. RT-PCR มีค่าตรวจ Lab 1,000-1,200 บาท/ครั้ง, ค่าอื่น ๆ ในห้อง Lab 200 บาท/ครั้ง และค่าเก็บตัวอย่างสิ่งส่งตรวจ 100 บาท /ครั้ง
2. ค่าดูแลผู้ป่วยแบบไม่รวมค่าอาหาร จ่ายแบบเหมาจ่ายในอัตรา 600 บาทต่อวัน และแบบรวมค่าอาหาร 3 มื้อ เหมาจ่าย ใน 1,000 บาทต่อวัน
3. ค่าอุปกรณ์ ปรอทวัดไข้แบบดิจิตอล เครื่องวัด Oxygen Sat ตามรายการที่ใช้จริง ไม่เกินจำนวน 1,100 บาทต่อราย
4. ค่ายาที่เป็นการรักษาเฉพาะโรคติดเชื้อโควิด-19 จ่ายตามจริงไม่เกิน 7,200 บาทต่อราย
5. ค่ารถส่งต่อ จ่ายตามจริงตามระยะทาง รวมค่าทำความสะอาด 1,400 บาท
6. ค่า chest X-ray (การเอกซเรย์ปอด) จ่ายในอัตรา 100 บาทต่อครั้ง
7. ค่าออกซิเจน จ่ายในอัตรา 450 บาทต่อวัน
.
การเตรียมพร้อมระบบนี้ ถือเป็นการเพิ่มความสะดวกในการเบิกจ่ายค่าบริการให้กับหน่วยบริการที่ดูแลประชาชน ทำให้ได้รับค่าบริการที่รวดเร็วขึ้น
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/50189