รัฐบาลไทย-ข่าวทำเนียบรัฐบาล-คณะกรรมการนโยบายการเงินการคลังของรัฐทบทวนกรอบสัดส่วนหนี้สาธารณะต่อผลิตภัณฑ์มวลรวมในประเทศเป็นไม่เกินร้อยละเจ็ดสิบ


วันอังคารที่ 21 กันยายน 2564
พิมพ์
คณะกรรมการนโยบายการเงินการคลังของรัฐทบทวนกรอบสัดส่วนหนี้สาธารณะต่อผลิตภัณฑ์มวลรวมในประเทศเป็นไม่เกินร้อยละเจ็ดสิบ
คณะกรรมการนโยบายการเงินการคลังของรัฐได้มีมติเห็นชอบให้มีการทบทวนกรอบสัดส่วนหนี้สาธารณะต่อผลิตภัณฑ์มวลรวมในประเทศ (GDP) จากเดิมที่กำหนดไว้ ต้องไม่เกินร้อยละหกสิบ เป็น ต้องไม่เกินร้อยละเจ็ดสิบ
นายอาคม เติมพิทยาไพสิฐ รัฐมนตรีว่าการกระทรวงการคลัง เปิดเผยว่า ในวันนี้ (20 กันยายน 2564) คณะกรรมการนโยบายการเงินการคลังของรัฐได้มีมติเห็นชอบให้มีการทบทวนกรอบสัดส่วนหนี้สาธารณะต่อผลิตภัณฑ์มวลรวมในประเทศ (GDP) จากเดิมที่กำหนดไว้ ต้องไม่เกินร้อยละหกสิบ เป็น ต้องไม่เกินร้อยละเจ็ดสิบ ทั้งนี้ เพื่อเป็นการเพิ่มพื้นที่ทางการคลังให้กับรัฐบาล และไม่เป็นอุปสรรคหากรัฐบาลมีความจำเป็นต้องกู้เงินเพื่อดำเนินนโยบายการคลังในระยะปานกลาง โดยยังคงมีความสามารถในการชำระหนี้อยู่ในเกณฑ์ดี
การทบทวนกรอบสัดส่วนการบริหารหนี้สาธารณะในครั้งนี้เป็นไปตามความในมาตรา 50 แห่ง พระราชบัญญัติวินัยการเงินการคลังของรัฐ พ.ศ. 2561 ที่กำหนดให้มีการทบทวนสัดส่วนต่างๆ อย่างน้อยทุกสามปี
กลุ่มบริหารความเสี่ยงหนี้สาธารณะ สำนักงานบริหารหนี้สาธารณะ
โทร. 02 265 8050 ต่อ 5504

ที่มา : https://www.thaigov.go.th/news/contents/details/46027