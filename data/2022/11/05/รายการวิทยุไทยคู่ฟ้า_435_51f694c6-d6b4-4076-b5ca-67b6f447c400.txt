รัฐบาลไทย-ข่าวทำเนียบรัฐบาล-รัฐบาลตั้งกลไกพัฒนาเศรษฐกิจฐานรากลงลึกระดับหมู่บ้าน


วันอังคารที่ 26 กรกฎาคม 2565
พิมพ์
รัฐบาลตั้งกลไกพัฒนาเศรษฐกิจฐานรากลงลึกระดับหมู่บ้าน
วันอาทิตย์ที่ 24 กรกฎาคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลขับเคลื่อนการพัฒนาเศรษฐกิจฐานราก โดยตั้งคณะกรรมการพัฒนาการเกษตรระดับจังหวัด และระดับอำเภอให้เป็นกลไกสำคัญทำงานร่วมกับภาครัฐ เอกชน นักวิชาการ ประชาชน และผู้ทรงคุณวุฒิในชุมชน ครอบคลุม 7,000 ตำบล 878 อำเภอ 70,000 หมู่บ้าน เพื่อแก้ปัญหาความยากจน หนี้สิน และความเหลื่อมล้ำ โดยจัดทำและขับเคลื่อนแผนพัฒนาเศรษฐกิจเกษตรแบบยั่งยืนภายใต้แพลตฟอร์มการพัฒนาหลายรูปแบบ เช่น โครงการพัฒนาระบบชลประทานชุมชน ศูนย์บริการจัดการดิน-ปุ๋ยชุมชน ร้านค้าสีเขียว โครงการเกษตรพลังงาน และโครงการเกษตรท่องเที่ยว เพื่อวางหมุดหมายการพัฒนาแบบยั่งยืนภายใต้ 5 ยุทธศาสตร์ คือ ตลาดนำการผลิต เทคโนโลยีเกษตร 4.0 เกษตรปลอดภัย เกษตรยั่งยืน และเกษตรมั่นคง
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/57257