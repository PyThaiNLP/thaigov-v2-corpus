รัฐบาลไทย-ข่าวทำเนียบรัฐบาล-ดีอีเอส ร่วมเฉลิมพระเกียรติ จัดโครงการ“จิตอาสาร่วมใจสู้ภัยโควิด 19” มอบอาหารกลางวัน-อุปกรณ์ป้องกันฯ ณ รพ.มงกฎวัฒนะ - ราชวิทยาลัยจุฬาภรณ์


วันพฤหัสบดีที่ 5 สิงหาคม 2564
ดีอีเอส ร่วมเฉลิมพระเกียรติ จัดโครงการ“จิตอาสาร่วมใจสู้ภัยโควิด 19” มอบอาหารกลางวัน-อุปกรณ์ป้องกันฯ ณ รพ.มงกฎวัฒนะ - ราชวิทยาลัยจุฬาภรณ์
ดีอีเอส ร่วมเฉลิมพระเกียรติ จัดโครงการ“จิตอาสาร่วมใจสู้ภัยโควิด 19” มอบอาหารกลางวัน-อุปกรณ์ป้องกันฯ ณ รพ.มงกฎวัฒนะ - ราชวิทยาลัยจุฬาภรณ์
เมื่อวันที่ 5 สิงหาคม 2564 นายภูเวียง ประคำมินทร์ รองปลัดกระทรวงดิจิทัลเพื่อเศรษฐกิจและสังคม
เข้าร่วมโครงการเฉลิมพระเกียรติพระบาทสมเด็จพระปรเมนทรรามาธิบดีศรีสินทรมหาวชิราลงกรณ   พระวชิรเกล้าเจ้าอยู่หัวและสมเด็จพระนางเจ้าสุทิดา พัชรสุธาพิมลลักษณ พระบรมราชินี “จิตอาสาร่วมใจสู้ภัยโควิด 19” ภายใต้โครงการดิจิทัลเพื่อเศรษฐกิจและสังคมเฉลิมพระเกียรติ ร่วมมอบอาหารกลางวันแก่บุคลากรทางการแพทย์ และมอบอุปกรณ์ป้องกันให้กับประชาชนที่ได้รับผลกระทบจากสถานการณ์การแพร่ระบาดของโรคติดเชื้อไวรัสโคโรนา 2019  ณ รพ.มงกฎวัฒนะ อาคาร A และราชวิทยาลัยจุฬาภรณ์ ชั้น 1 ทั้งนี้เพื่อสืบสานพระราชปณิธานของพระบาทสมเด็จพระชิรเกล้าเจ้าอยู่หัว รัชกาลที่ 10 ในการปลูกจิตสำนึกให้คนไทย รวมทั้งบุคลากรสำนักงานปลัดกระทรวงฯ มีจิตอาสา มีความรับผิดชอบ รู้จักการเสียสละ มีจิตใจสาธารณะ ร่วมแรง ร่วมมือ ในการทำสาธารณประโยชน์เพื่อสังคมและส่วนรวม
***********

ที่มา : https://www.thaigov.go.th/news/contents/details/44495