รัฐบาลไทย-ข่าวทำเนียบรัฐบาล-พนักงานสำนักงานการบินพลเรือนแห่งประเทศไทย (CAAT) ตรวจพบ COVID-19 เพิ่มเติมอีก 2 ราย


วันจันทร์ที่ 14 มิถุนายน 2564
พนักงานสำนักงานการบินพลเรือนแห่งประเทศไทย (CAAT) ตรวจพบ COVID-19 เพิ่มเติมอีก 2 ราย
จากสถานการณ์การแพร่ระบาดของโรคติดเชื้อไวรัส COVID-19 ล่าสุดสำนักงานการบินพลเรือนแห่งประเทศไทย (CAAT) ได้รับรายงานการติดเชื้อของพนักงานเพิ่มเติมอีก 2 ราย โดยเป็นพนักงานฝ่ายการเงินและการบัญชีหนึ่งราย และสำนักตรวจสอบภายในหนึ่งราย
จากสถานการณ์การแพร่ระบาดของโรคติดเชื้อไวรัส COVID-19 ล่าสุดสำนักงานการบินพลเรือนแห่งประเทศไทย (CAAT) ได้รับรายงานการติดเชื้อของพนักงานเพิ่มเติมอีก 2 ราย โดยเป็นพนักงานฝ่ายการเงินและการบัญชีหนึ่งราย และสำนักตรวจสอบภายในหนึ่งราย
จากการตรวจสอบพบว่าพนักงานทั้งสองรายได้ปฏิบัติงานที่บ้านตามมาตรการของ CAAT ในช่วงเวลา 2 สัปดาห์ที่ผ่านมา และเบื้องต้นประเมินได้ว่าการติดเชื้อของพนักงานทั้ง 2 ราย ไม่ได้มีความเชื่อมโยงกับการติดเชื้อของพนักงาน CAAT รายที่ได้รายงานไปเมื่อวันที่ 15 พฤษภาคมที่ผ่านมา (พนักงานส่งเอกสาร) และไม่ได้เป็นการติดต่อภายในสำนักงานเนื่องจากทั้งสองรายปฏิบัติงานที่บ้าน
ด้านการประเมินผู้ใกล้ชิดที่มีความเสี่ยงสูงของพนักงาน รายแรกไม่พบผู้ที่มีความเสี่ยงสูงในสำนักงาน ส่วนรายที่ 2 กำลังอยู่ในระหว่างขั้นตอนการสอบสวนโรค
ทั้งนี้ พนักงานทั้งสองรายได้รับวัคซีนเข็มแรกแล้ว ในวันที่ 28 และ 29 พฤษภาคมที่ผ่านมาแต่เนื่องจากเริ่มมีอาการป่วยเล็กน้อย จึงรีบเข้ารับการตรวจหาเชื้อไวรัส COVID-19 เพื่อป้องกันการแพร่ระบาดในเบื้องต้น
CAAT ยังคงเน้นย้ำให้พนักงานปฏิบัติงานที่บ้าน (Work From Home) รวมทั้งให้ปฏิบัติตามมาตรการของสำนักงานและสาธารณสุขอย่างเคร่งครัด รวมถึงกำชับว่าแม้จะได้รับวัคซีนเข็มแรกแล้วแต่ยังคงต้องระมัดระวังตนเอง เนื่องจากต้องใช้ระยะเวลาเพื่อให้ร่างกายเกิดภูมิคุ้มกัน หากมีความคืบหน้าเพิ่มเติมหรือข้อมูลสำคัญอื่น ๆ CAAT จะแจ้งให้ทราบโดยเร็วต่อไป

ที่มา : https://www.thaigov.go.th/news/contents/details/42703