รัฐบาลไทย-ข่าวทำเนียบรัฐบาล-หัวหน้าผู้ตรวจราชการกระทรวงอุตสาหกรรม เยี่ยมชมการดำเนินงานและให้คำปรึกษาแก่สถานประกอบการ SMEs ในเขตพื้นที่จังหวัดเชียงใหม่ จังหวัดลำพูน และจ.ลำปาง


วันจันทร์ที่ 15 สิงหาคม 2565
พิมพ์
หัวหน้าผู้ตรวจราชการกระทรวงอุตสาหกรรม เยี่ยมชมการดำเนินงานและให้คำปรึกษาแก่สถานประกอบการ SMEs ในเขตพื้นที่จังหวัดเชียงใหม่ จังหวัดลำพูน และจ.ลำปาง
หัวหน้าผู้ตรวจราชการกระทรวงอุตสาหกรรม เยี่ยมชมการดำเนินงานและให้คำปรึกษาแก่สถานประกอบการ SMEs ในเขตพื้นที่จังหวัดเชียงใหม่ จังหวัดลำพูน และจังหวัดลำปาง
เมื่อวันที่  8-10 สิงหาคม 2565 ที่ผ่านมา นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม พร้อมด้วย นายนฤบดินทร์ วุฒิวรรณ ผู้อำนวยการกองยุทธศาสตร์และแผนงาน สำนักงานปลัดกระทรวงอุตสาหกรรมพร้อมคณะ  ลงพื้นที่เข้าเยี่ยมชมการดำเนินงานภายใต้โครงการพลิกธุรกิจ SMEs ไทยสู่การผลิตสมัยใหม่ 4.0 เขตพื้นที่ 2 ประจำปีงบประมาณ พ.ศ. 2565 จำนวน 3 บริษัท โดยในวันที่ 8 สิงหาคม 2565 มีนายบุญอุ้ม วงศ์บุตร อุตสาหกรรมจังหวัดเชียงใหม่ร่วมคณะ เข้าเยี่ยมชมบริษัท ชาระมิงค์ จำกัด จังหวัดเชียงใหม่ ซึ่งเป็นผู้ผลิตผลิตภัณฑ์ชา กาแฟ และวันที่ 9 สิงหาคม 2565 มีนางจันทนา ไวยาวัจมัย อุตสาหกรรมจังหวัดลำพูน ร่วมคณะเข้าเยี่ยมชมบริษัท กนกฟรุต จำกัด ผู้ผลิตลำไยอบแห้ง และ ในวันที่ 10 สิงหาคม 2565 มีนายสุภชัย ไวยาวัจมัย อุตสาหกรรมจังหวัดลำปาง ร่วมคณะเข้าเยี่ยมชมบริษัท แอดวานซ์ แมททีเรียล ซัพพลาย จำกัด ซึ่งเป็นผู้ผลิตเซรามิก เม็ดปลูกดินเผา
โดยหัวหน้าผู้ตรวจราชการได้ให้คำปรึกษาแนะนำเชิงลึกในการปรับปรุงกระบวนการผลิตผ่านการประยุกต์ใช้หุ่นยนต์และระบบอัตโนมัติแก่สถานประกอบการ SMEs ที่ผ่านการคัดเลือกทั้ง 3 บริษัทในเขตพื้นที่จังหวัดเชียงใหม่ จังหวัดลำพูน และจังหวัดลำปาง

ที่มา : https://www.thaigov.go.th/news/contents/details/58019