รัฐบาลไทย-ข่าวทำเนียบรัฐบาล-รัฐบาลออกสินเชื่อสนับสนุนการปลูกกัญชาเพื่อการแพทย์


วันพฤหัสบดีที่ 18 พฤศจิกายน 2564
พิมพ์
รัฐบาลออกสินเชื่อสนับสนุนการปลูกกัญชาเพื่อการแพทย์
วันอาทิตย์ที่ 14 พฤศจิกายน 2564
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลผลักดันโครงการเงินทุนสนับสนุนการเพาะปลูกกัญชาเพื่อการแพทย์ ผ่านสินเชื่อธุรกิจชุมชนสร้างไทย ของ ธ.ก.ส. กรอบวงเงิน 50,000 ล้านบาท อัตราดอกเบี้ยร้อยละ 0.01 ต่อปี ใน 3 ปีแรก โดยผู้มีสิทธิขอสินเชื่อจะต้องเป็นวิสาหกิจชุมชน วิสาหกิจเพื่อสังคม หรือสหกรณ์การเกษตรที่จดทะเบียนถูกต้องตามกฎหมาย มีบันทึกข้อตกลงร่วมกับสถาบันอุดมศึกษาหรือหน่วยงานรัฐที่มีหน้าที่วิจัยหรือให้บริการทางการแพทย์ และต้องได้รับใบอนุญาตจาก อย. โดยปัจจุบันได้อนุมัติสินเชื่อแก่วิสาหกิจชุมชนไปแล้วกว่า 10 ราย ทั้งนี้ คาดว่าตลาดกัญชง กัญชา และกระท่อม จะมีมูลค่ากว่า 8 แสนล้านบาท ซึ่งถือเป็นโอกาสสำหรับเกษตรกรและอุตสาหกรรมการแพทย์และสมุนไพรไทยในอนาคต
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/48416