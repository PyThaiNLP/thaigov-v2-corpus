รัฐบาลไทย-ข่าวทำเนียบรัฐบาล-ครม. เคาะ (ร่าง) แผนพัฒนาเศรษฐกิจและสังคมแห่งชาติ ฉบับที่ 13 (ปี 66 - 70) เดินหน้า 13 หมุดหมายการพัฒนา พลิกโฉมประเทศสู่ “สังคมก้าวหน้า เศรษฐกิจสร้างมูลค่าอย่างยั่งยืน”


วันอาทิตย์ที่ 8 พฤษภาคม 2565
ครม. เคาะ (ร่าง) แผนพัฒนาเศรษฐกิจและสังคมแห่งชาติ ฉบับที่ 13 (ปี 66 - 70) เดินหน้า 13 หมุดหมายการพัฒนา พลิกโฉมประเทศสู่ “สังคมก้าวหน้า เศรษฐกิจสร้างมูลค่าอย่างยั่งยืน”
......
ที่ประชุม ครม. (3 พ.ค. 65) เห็นชอบร่างแผนพัฒนาเศรษฐกิจและสังคมแห่งชาติ ฉบับที่ 13 สำหรับปี 2566 – 2570 โดยเป็นการกำหนดทิศทางการพัฒนาประเทศในระยะ 5 ปีถัดไป ให้มีความมั่นคง มั่งคั่ง ยั่งยืน เป็นประเทศพัฒนาแล้วตามหลักปรัชญาของเศรษฐกิจพอเพียง การพัฒนาอย่างยั่งยืนของสหประชาชาติ และการพัฒนาเศรษฐกิจ BCG เพื่อพลิกโฉมประเทศสู่ “สังคมก้าวหน้า เศรษฐกิจสร้างมูลค่าอย่างยั่งยืน”
.
เป้าหมายหลักของการพัฒนามี 5 ประการ ได้แก่ การปรับโครงสร้างการผลิตสู่เศรษฐกิจฐานนวัตกรรม/ การพัฒนาคนสำหรับโลกยุคใหม่/ การมุ่งสู่สังคมแห่งโอกาสและความเป็นธรรม/ การเปลี่ยนผ่านการผลิตและบริโภคไปสู่ความยั่งยืน/ การเสริมสร้างความสามารถของประเทศในการรับมือกับความเสี่ยงและการเปลี่ยนแปลงภายใต้บริบทโลกใหม่
.
13 หมุดหมายการพัฒนาตามแผนพัฒนาฯ ฉบับที่ 13 นี้ แบ่งเป็น 4 มิติ ได้แก่
-มิติภาคการผลิตและบริการเป้าหมาย
-มิติโอกาสและความเสมอภาคทางเศรษฐกิจและสังคม
-มิติความยั่งยืนของทรัพยากรธรรมชาติและสิ่งแวดล้อม
-มิติปัจจัยผลักดันการพลิกโฉมประเทศ
.
หลังจากนี้ สำนักงานสภาพัฒนาการเศรษฐกิจและสังคมแห่งชาติ (สศช.) จะเสนอร่างแผนพัฒนาฯ ฉบับที่ 13 ต่อรัฐสภาเพื่อทราบ ก่อนกราบเรียนนายกรัฐมนตรี เพื่อนำขึ้นทูลเกล้าฯ ถวาย เพื่อทรงมีพระบรมราชโองการให้ใช้แผนพัฒนาเศรษฐกิจและสังคมแห่งชาติต่อไป
.
อ่านเพิ่มเติม คลิก https://www.thaigov.go.th/news/contents/details/54183
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/54346