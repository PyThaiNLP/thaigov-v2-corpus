รัฐบาลไทย-ข่าวทำเนียบรัฐบาล-มาแน่! ไฟเซอร์ 20 ล้านโดส ประชาชนฉีดฟรี เข้าไทยไตรมาส 4


วันพุธที่ 21 กรกฎาคม 2564
มาแน่! ไฟเซอร์ 20 ล้านโดส ประชาชนฉีดฟรี เข้าไทยไตรมาส 4
....
ถือเป็นอีกหนึ่งข่าวดี สำหรับการเจรจาจัดหาวัคซีนโควิด-19 ชนิด mRNA ล่าสุด กระทรวงสาธารณสุข และบริษัท Pfizer ประเทศไทยและอินโดไชนา ได้ลงนามในสัญญาการจัดหาวัคซีน จำนวน 20 ล้านโดสเป็นที่เรียบร้อย คาดว่าวัคซีนดังกล่าว จะนำเข้ามาในช่วงไตรมาส 4
.
โดยเร็ว ๆ นี้ ช่วงปลายเดือน ก.ค. จะมีวัคซีนไฟเซอร์ที่ได้รับบริจาคจากประเทศสหรัฐอเมริกา จำนวน 1.5 ล้านโดส เข้ามาก่อน เพื่อนำไปฉีดให้กับทีมสาธารณสุขด่านหน้า ผู้สูงอายุ และกลุ่มอื่น ๆ ตามมติคณะกรรมการโรคติดต่อแห่งชาติ
.
นอกจากนี้ ยังได้เตรียมแผนสั่งซื้อวัคซีนไฟเซอร์เพิ่มเติมอีก 50 ล้านโดส รวมทั้งจัดหาวัคซีนชนิดโปรตีนซับยูนิต สำหรับปี 2565 อีกด้วย
.
วัคซีนไฟเซอร์ เป็นวัคซีนที่ได้รับการขึ้นทะเบียนกับ อย. เป็นรายการที่ 6 เมื่อวันที่ 24 มิ.ย.ที่ผ่านมา โดยมีระยะการฉีดระหว่างเข็มแรก - เข็มสอง 21 วัน และเป็นวัคซีนที่ขึ้นทะเบียนให้ใช้สำหรับผู้ที่มีอายุ 12 ปีขึ้นไป ขณะที่วัคซีนตัวอื่นเป็นวัคซีนสำหรับผู้ที่มีอายุ 18 ปีขึ้นไป
#ไทยคู่ฟ้า #รวมไทยสร้างชาติ #ร่วมต้านโควิด19
-------------------
อัลบั้มภาพ
ข่าวที่เกี่ยวข้อง
รัฐบาลเข้ม...
แจ้งเตือน...
อย่าแชร์...
กรุงเทพฯ...
ปลื้ม...

ที่มา : https://www.thaigov.go.th/news/contents/details/43969