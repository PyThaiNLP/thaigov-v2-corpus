รัฐบาลไทย-ข่าวทำเนียบรัฐบาล-รัฐบาลเตรียมฟื้นฟูสภาพแวดล้อมคลองแสนแสบ


วันอังคารที่ 21 ธันวาคม 2564
พิมพ์
รัฐบาลเตรียมฟื้นฟูสภาพแวดล้อมคลองแสนแสบ
วันอาทิตย์ที่ 19 ธันวาคม 2564
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลเตรียมฟื้นฟูสภาพแวดล้อมคลองแสนแสบ โดยเห็นชอบแผนหลักการพัฒนาฟื้นฟูสภาพแวดล้อมคลองแสนแสบ ระยะ 11 ปี รวม 84 โครงการ ภายใต้เป้าประสงค์ คือ สร้างความปลอดภัยในการสัญจร ปรับปรุงภูมิทัศน์ แก้ปัญหามลภาวะและคุณภาพน้ำ ป้องกันปราบปรามการบุกรุกทำลายทรัพยากรในคลอง และบริหารจัดการทรัพยากรน้ำ โดยประโยชน์ที่คาดว่าจะได้รับ เช่น แก้ปัญหามลภาวะได้อย่างครบวงจร สร้างระบบบำบัดน้ำได้ 39 แห่ง รองรับการบำบัดน้ำเสียได้กว่า 1.3 ล้าน ลบ.ม.ต่อวัน เพิ่มประสิทธิภาพการระบายน้ำได้ 30 ลบ.ม./วินาที มีเขื่อนป้องกันตลิ่ง 33.32 กม. เพิ่มพื้นที่ที่ได้รับการป้องกันน้ำท่วมกว่า 96,000 ไร่ มีท่าเทียบเรือเพิ่มขึ้นและใช้เรือไฟฟ้าให้บริการ รองรับประชาชนได้สูงสุด 1,000 คน/วัน
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/49705