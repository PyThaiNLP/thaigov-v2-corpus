รัฐบาลไทย-ข่าวทำเนียบรัฐบาล-ลงนามแล้ว! MOU แรงงานไทย – ซาอุดีฯ เพิ่มโอกาส สร้างงาน พร้อมคุ้มครองแรงงานไทย


วันอังคารที่ 29 มีนาคม 2565
ลงนามแล้ว! MOU แรงงานไทย – ซาอุดีฯ เพิ่มโอกาส สร้างงาน พร้อมคุ้มครองแรงงานไทย
.....
จากความมุ่งมั่นในการฟื้นความสัมพันธ์กับประเทศซาอุดีอาระเบียของรัฐบาล และการเดินทางเยือนซาอุดีอาระเบียอย่างเป็นทางการของนายกรัฐมนตรี เมื่อวันที่ 25 - 26 ม.ค. 65 ล่าสุดเกิดผลสำเร็จเป็นรูปธรรมแล้ว โดยกระทรวงแรงงานได้ลงนามในข้อตกลงความร่วมมือ (MOU) ด้านแรงงานร่วมกับกระทรวงทรัพยากรมนุษย์และการพัฒนาสังคมซาอุดีอาระเบีย จำนวน 2 ฉบับ ได้แก่
.
1.ความตกลงว่าด้วยการจัดหาแรงงานระหว่างกระทรวงแรงงานแห่งราชอาณาจักรไทยและกระทรวงทรัพยากรมนุษย์และการพัฒนาสังคมแห่งราชอาณาจักรซาอุดีอาระเบีย
2.ความตกลงว่าด้วยการจัดหาแรงงานในบ้านระหว่างกระทรวงแรงงานแห่งราชอาณาจักรไทยและกระทรวงทรัพยากรมนุษย์และการพัฒนาสังคมแห่งราชอาณาจักรซาอุดีอาระเบีย
.
ส่งผลให้มีการจัดหาแรงงานไทยไปทำงานในซาอุดีอาระเบียอย่างถูกกฎหมาย ได้รับความคุ้มครอง มีสัญญาจ้างงานที่เป็นธรรม ได้รับค่าจ้าง สวัสดิการ และสิทธิประโยชน์ตามกฎหมาย เพิ่มโอกาสให้แรงงานไทย ทั้งด้านรายได้และการพัฒนาทักษะ ซึ่งเป็นผลดีกับประเทศและคนไทยอีกหลายด้านในอนาคต
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/53061