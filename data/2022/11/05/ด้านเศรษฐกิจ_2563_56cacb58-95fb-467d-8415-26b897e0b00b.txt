รัฐบาลไทย-ข่าวทำเนียบรัฐบาล-รองอธิบดีกรมท่าอากาศยาน ลงพื้นที่ติดตามความก้าวหน้า โครงการก่อสร้างงอาคารที่พักผู้โดยสารหลังใหม่ท่าอากาศยานนครศรีธรรมราช


วันพุธที่ 12 มกราคม 2565
รองอธิบดีกรมท่าอากาศยาน ลงพื้นที่ติดตามความก้าวหน้า โครงการก่อสร้างงอาคารที่พักผู้โดยสารหลังใหม่ท่าอากาศยานนครศรีธรรมราช
...
เมื่อวันที่ 11 มกราคม  2565 นายจรุณ มีสมบูรณ์ รองอธิบดีกรมท่าอากาศยาน ด้านมาตรฐานสนามบิน (รทย.มฐ.) กระทรวงคมนาคม เป็นประธานตรวจการจ้างและคณะกรรมการฯ ได้ประชุมและลงพื้นที่ติดตามความก้าวหน้าของโครงการก่อสร้างอาคารที่พักผู้โดยสารหลังใหม่ท่าอากาศยานนครศรีธรรมราช งวดที่ 24 ประจำวันที่ 11 มกราคม 2565 ณ  ห้องประชุมสำนักงานผู้ควบคุมงานก่อสร้าง โดยมี นายถาวร แสงอำไพ ผู้อำนวยการท่าอากาศยานนครศรีธรรมราช พร้อมด้วยบริษัท วี เอ็นจิเนียริ่ง คอนซัลแตนท์ จำกัด บริษัท ซี.ซี.ดับบลิว จำกัด และ บริษัท เดฟินิท เอ็นจิเนียริ่ง คอนซัลแทนท์ จำกัด ร่วมประชุมและลงพื้นที่ตรวจงานโครงการก่อสร้าง
สำหรับความก้าวหน้าของการก่อสร้างอาคารที่พักผู้โดยสารอากาคารหลังใหม่ท่าอากาศยานนครศรีธรรมราช ตั้งแต่วันที่ 24 กันยายน 2562 ถึงวันที่ 31 ธันวาคม 2564 เปอร์เซ็นต์ผลงานที่สะสมที่ทำได้จริง 81.850% ผลงานล่าช้ากว่าแผนงาน -10.257% งานก่อสร้างล่าช้ากว่าแผนงานของผู้รับจ้าง คิดเป็น 92 วัน เนื่องจากสถานการณ์การแพร่ระบาดของโรคติดเชื้อไวรัสโคโรนา 2019 (Cocid-19)โดยโครงการก่อสร้างอาคารที่พักผู้โดยสารหลังใหม่ท่าอากาศยานนครศรีธรรมราช เริ่มสัญญาเมื่อวันที่ 24 กันยายน 2562 และจะสิ้นสุดสัญญาวันที่  11 มีนาคม 2565 รวมระยะเวลาก่อสร้าง 900 วัน ใช้งบประมาณจำนวน 1,458.77 ล้านบาท เมื่อก่อสร้างแล้วเสร็จจะสามารถรองรับผู้โดยสารได้ 1,600 คน/ชั่วโมง จากเดิมรองรับผู้โดยสารได้ 450 คน ต่อชั่วโมง หรือ 1.2 ล้าน คนต่อปี เป็น 1,600 คน ต่อชั่วโมง หรือ 4 ล้านคนต่อปี พร้อมยกระดับเป็นท่าอากาศยานนานาชาติต่อไป
ในการนี้ รทย.มฐ. ได้กำชับให้บริษัทผู้รับจ้างเร่งดำเนินแผนการก่อสร้างพัฒนาท่าอากาศยานนครศรีธรรมราชเพื่อรองรับการท่องเที่ยวและการขยายตัวทางเศรษฐกิจของจังหวัดรวมถึงจังหวัดใกล้เคียง และ ในช่วงสถานการณ์การแพร่ระบาดของโรค Covid-19 ยังเน้นย้ำให้มีการสุ่มตรวจ ATK ผู้ปฏิบัติงานเป็นประจำ กำชับให้ผู้ปฏิบัติงานสวมหน้ากากอนามัยตลอดเวลา รักษาความสะอาดอุปกรณ์หรือเครื่องมือที่ใช้ปฏิบัติงาน และหากพบผู้ติดเชื้อให้ดำเนินการตามขั้นตอนของกระทรวงสาธารณสุขอย่างเคร่งครัดทันทีเพื่อป้องกันการแพร่ระบาดภายในโครงการก่อสร้างฯ

ที่มา : https://www.thaigov.go.th/news/contents/details/50473