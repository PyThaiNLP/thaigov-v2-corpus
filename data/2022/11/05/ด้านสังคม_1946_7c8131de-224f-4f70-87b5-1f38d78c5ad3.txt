รัฐบาลไทย-ข่าวทำเนียบรัฐบาล-“ชัยวุฒิ” มอบเกียรติบัตรและเข็มเชิดชูเกียรติแก่ข้าราชการพลเรือนดีเด่น ประจำปี พ.ศ. 2564


วันอังคารที่ 16 สิงหาคม 2565
“ชัยวุฒิ” มอบเกียรติบัตรและเข็มเชิดชูเกียรติแก่ข้าราชการพลเรือนดีเด่น ประจำปี พ.ศ. 2564
“ชัยวุฒิ” มอบเกียรติบัตรและเข็มเชิดชูเกียรติแก่ข้าราชการพลเรือนดีเด่น ประจำปี พ.ศ. 2564
เมื่อวันที่ 15 สิงหาคม 2565 นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม เป็นประธานกล่าวเปิดงานและให้โอวาทแก่ข้าราชการพลเรือนดีเด่น ประจำปี พ.ศ. 2564พร้อมมอบเกียรติบัตรและเข็มเชิดชูดเกียรติแก่ข้าราชการพลเรือนดีเด่น ของกระทรวงดิจิทัลเพื่อเศรษฐกิจและสังคม โดยมีนางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม และผู้บริหารกระทรวงฯ ร่วมงาน ณ ห้องประชุม 803 ชั้น 8 สำนักงานปลัดกระทรวงดิจิทัลเพื่อเศรษฐกิจและสังคม
สำหรับข้าราชการพลเรือนดีเด่น ประจำปี พ.ศ. 2564  ที่ได้รับเกียรติบัตรและเข็มเชิดชูเกียรติ จำนวน 6 ท่านดังนี้
1.    สำนักงานปลัดกระทรวงดิจิทัลเพื่อเศรษฐกิจและสังคม  นายชิษณุพงศ์  ธนูทอง นักวิชาการคอมพิวเตอร์ชำนาญการพิเศษ
2.    กรมอุตุนิยมวิทยา จำนวน 2 ราย ได้แก่ นายโสภณ  ชัยลา ตำแหน่งนักอุตุนิยมวิทยาชำนาญการนายเดโช  บุญประโลม  ตำแหน่งเจ้าพนักงานอุตุนิยมวิทยาชำนาญงาน
3.    สำนักงานคณะกรรมการดิจิทัลเพื่อเศรษฐกิจและสังคมแห่งชาติ  ได้แก่ นางสาวกฤษณา  ทองเกลี้ยง  ตำแหน่งนักวิชาการคอมพิวเตอร์ชำนาญการพิเศษ
4.    สำนักงานสถิติแห่งชาติ จำนวน 2 ราย ได้แก่  นางสาววราภรณ์  ไตรศักดิ์ศรี ตำแหน่งนักวิชาการคอมพิวเตอร์ชำนาญการ  นางสาวรุ่งนภา  การุณสิต ตำแหน่งเจ้าพนักงานธุรการอาวุโส
ทั้งนี้ ข้าราชการพลเรือนดีเด่น คือ ข้าราชการ และลูกจ้างประจำที่ได้รับการส่งเสริม และยกย่องว่าเป็นผู้ประพฤติปฏิบัติงานที่เป็นแบบอย่างให้แก่ข้าราชการอื่นได้ประพฤติปฏิบัติตาม และพัฒนาให้ดียิ่งขึ้น ทั้งในด้านการดำรงตนการปฏิบัติตนให้เป็นที่ยอมรับกับบุคคลผู้เกี่ยวข้องทั้งในหน้าที่ราชการและสังคม กับการปฏิบัติงานที่เพียบพร้อมด้วยจรรยาบรรณข้าราชการ ปรากฏชัดเจนเป็นที่ยอมรับและมีผลงานโดดเด่นเป็นประโยชน์ยิ่งกับภารกิจราชการที่รับมอบหมาย รวมถึงผลการปฏิบัติตน ปฏิบัติงานส่งผลกับประชาชนที่เป็นผู้รับบริการเป็นสำคัญ
**************

ที่มา : https://www.thaigov.go.th/news/contents/details/58046