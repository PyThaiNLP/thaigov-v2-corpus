รัฐบาลไทย-ข่าวทำเนียบรัฐบาล-SMEs เช็คด่วน ...! บสย. ค้ำเงินกู้ 1 แสนล้าน มีโครงการไหนบ้าง ? จัดหนักเติมทุนอีก 3 โครงการ ค้ำฟรี 3 ปี กระตุ้นเศรษฐกิจทั่วไทย 1 เม.ย.2565


วันพุธที่ 30 มีนาคม 2565
พิมพ์
SMEs เช็คด่วน ...! บสย. ค้ำเงินกู้ 1 แสนล้าน  มีโครงการไหนบ้าง ? จัดหนักเติมทุนอีก 3 โครงการ ค้ำฟรี 3 ปี กระตุ้นเศรษฐกิจทั่วไทย 1 เม.ย.2565
บสย.พร้อมเดินหน้าโครงการค้ำประกันสินเชื่อ ตามมาตรการรัฐบาล สนับสนุนผู้ประกอบการ SMEs เข้าถึงสินเชื่อ ซึ่ง บสย. มีวงเงินรองรับ 100,000 ล้านบาท โดยจะเริ่มเปิดรับคำขอค้ำประกันสินเชื่อได้ตั้งแต่วันที่ 1 เมษายน นี้เป็นต้นไป
นายสิทธิกร ดิเรกสุนทร กรรมการและผู้จัดการทั่วไป บรรษัทประกันสินเชื่ออุตสาหกรรมขนาดย่อม (บสย.) เปิดเผยว่า ขณะนี้ บสย.พร้อมเดินหน้าโครงการค้ำประกันสินเชื่อ ตามมาตรการรัฐบาล สนับสนุนผู้ประกอบการ SMEs เข้าถึงสินเชื่อ ซึ่ง บสย. มีวงเงินรองรับ 100,000 ล้านบาท โดยจะเริ่มเปิดรับคำขอค้ำประกันสินเชื่อได้ตั้งแต่วันที่ 1 เมษายน นี้เป็นต้นไป โดยจะแบ่งวงเงินค้ำประกันออกเป็น 2 ส่วน  ส่วนแรก โครงการค้ำประกันสินเชื่อ Soft Loan Extra วงเงิน 90,000 ล้านบาท และ ส่วนที่ 2 โครงการค้ำประกันสินเชื่อ บสย. SMEs สร้างชาติ (PGS9) ผ่าน 3 โครงการย่อย วงเงินรวม 10,000 ล้านบาท พร้อมสิทธิประโยชน์ดังนี้
1.โครงการค้ำประกันสินเชื่อ Soft Loan Extra วงเงิน 90,000 ล้านบาท เพื่อช่วยเหลือกลุ่มลูกหนี้ พ.ร.ก. Soft Loan เดิมที่จะครบสัญญาในเดือนเมษายน  ให้ได้รับสินเชื่อจากสถาบันการเงินต่อเนื่อง ช่วยประคับประคองกิจการ ลดปัญหาค้างชำระ และพยุงการจ้างงานในประเทศ โดยจะได้รับสิทธิประโยชน์
1.1 ค่าธรรมเนียมค้ำประกัน 2 ปีแรก เพียง 1% ต่อปี โดยรัฐชดเชยปีละ 0.75% เป็นเวลา 2 ปี (รวม 1.5%) และ ปีที่ 3 เป็นต้นไป SMEs จ่าย 1.75% ต่อปี
1.2 ระยะเวลาค้ำประกันสินเชื่อสูงสุดถึง 8 ปี
1.3 ยกเว้นค่าดำเนินการค้ำประกันสำหรับผู้ประกอบการSMEs
1.4สิ้นสุดรับคำขอวันที่31ธันวาคม2566
2.โครงการค้ำประกันสินเชื่อ บสย.SMEs สร้างชาติ(PGS9) วงเงิน 10,000 ล้านบาทเพื่อเติมทุนผู้ประกอบการ SMEs กลุ่มต่างๆ ในโอกาสที่ บสย. ครบรอบ 30 ปี ฟรีค่าธรรมเนียมค้ำประกัน   3 ปี ระยะเวลาค้ำประกันสินเชื่อสูงสุด 10 ปี  ผ่าน 3 โครงการย่อย ได้แก่
2.1 โครงการ PGS 9 บสย. SMEs Supply Chain Finance วงเงินโครงการ 1,000 ล้านบาท วงเงินค้ำประกันต่อราย สูงสุด 100 ล้านบาท
2.2 โครงการ PGS 9 บสย. SMEs ที่ได้รับสินเชื่อผ่านสถาบันการเงินเฉพาะกิจของรัฐ (SFIs) ผ่าน 5 สถาบันการเงิน (ธ.ก.ส. ธพว. ธ.ออมสิน ธ.อิสลาม และ เอ็กซิมแบงค์) วงเงินโครงการ 1,000 ล้านบาท วงเงินค้ำประกันต่อราย สูงสุด 100 ล้านบาท
2.3 โครงการ PGS 9 บสย. SMEs เติมเต็มรายย่อย วงเงินโครงการ 8,000 ล้านบาท วงเงินค้ำประกันต่อราย สูงสุด  3 ล้านบาท
2.4 สิ้นสุดรับคำขอ วันที่ 30 พฤศจิกายน 2565
ผู้ประกอบการ SMEs สามารถติดต่อขอรับคำปรึกษา ได้ที่ ศูนย์ที่ปรึกษาทางการเงิน บสย. (F.A.Center) โทร 02-890-9999  หรือ Line@doctor.tcg

ที่มา : https://www.thaigov.go.th/news/contents/details/53107