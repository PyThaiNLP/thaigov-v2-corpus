รัฐบาลไทย-ข่าวทำเนียบรัฐบาล-กระทรวงเกษตรฯ เตรียมความพร้อมการคัดเลือกเกษตรกร สถาบันเกษตรกร และสหกรณ์ดีเด่นแห่งชาติ ประจำปี 2565


วันพุธที่ 24 พฤศจิกายน 2564
กระทรวงเกษตรฯ เตรียมความพร้อมการคัดเลือกเกษตรกร สถาบันเกษตรกร และสหกรณ์ดีเด่นแห่งชาติ ประจำปี 2565
กระทรวงเกษตรฯ เตรียมความพร้อมการคัดเลือกเกษตรกร สถาบันเกษตรกร และสหกรณ์ดีเด่นแห่งชาติ ประจำปี 2565
เมื่อวันที่ 23 พ.ย. 64 นายอำพันธุ์ เวฬุตันติ รองปลัดกระทรวงเกษตรและสหกรณ์ เป็นประธานการประชุมคณะกรรมการคัดเลือกเกษตรกร สถาบันเกษตรกร และสหกรณ์ดีเด่นแห่งชาติ ครั้งที่1/2565 ผ่านระบบการประชุมทางไกล (Zoom Application) ณ ห้องประชุมกระทรวงเกษตรและสหกรณ์
สำหรับการคัดเลือกเกษตรกร สถาบันเกษตรกร และสหกรณ์ดีเด่นแห่งชาติ ประจำปี 2565 กำหนดประเภทดำเนินการคัดเลือก บุคคลทางการเกษตร สถาบันเกษตรกร และสหกรณ์ดีเด่นแห่งชาติ จำนวน 36 สาขา ประกอบด้วย สาขาเกษตรกร/บุคคลดีเด่น 16 สาขา ประเภทสถาบันเกษตรกรดีเด่น 13 ประเภท และสหกรณ์ดีเด่นจะคัดเลือกให้เข้ารับพระราชทานรางวัลฯ จำนวน 7 ประเภทจากประเภทสหกรณ์ทั้งหมด 11 ประเภท ทั้งนี้ ที่ประชุมได้รับทราบความก้าวหน้าการดำเนินงานการตรียมการทำงานและงบประมาณของแต่ละหน่วยงานให้เป็นไปตามมติที่ประชุม ทั้งในเรื่องของเงินรางวัล โล่รางวัล เพื่อให้เป็นเกียรติชื่อเสียงและขวัญกำลังใจแก่ผู้ที่ได้รับการคัดเลือก พร้อมทั้งเห็นชอบปฏิทินการดำเนินงานในปี 2565 ที่กำหนดคัดเลือกในช่วงเดือนมีนาคม 2565 ซึ่งทุกปีจะมีการคัดเลือกเกษตรกร สถาบันเกษตรกรดีเด่น รวมถึงปราชญ์เกษตรของแผ่นดิน เพื่อยกย่องประกาศเกียรติคุณ และเผยแพร่ผลงานให้สาธารณชนทั่วไปได้รู้จักและยึดถือเป็นแบบอย่าง โดยผู้ได้รับการคัดเลือกจะเข้ารับพระราชทานโล่รางวัลในวันพระราชพิธีจรดพระนังคัลแรกนาขวัญ ณ บริเวณมณฑลพิธีท้องสนามหลวง ในวันพืชมงคลประจำปี 2565 ต่อไป

ที่มา : https://www.thaigov.go.th/news/contents/details/48632