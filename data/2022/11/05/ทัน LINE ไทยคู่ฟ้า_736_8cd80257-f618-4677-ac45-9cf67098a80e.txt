รัฐบาลไทย-ข่าวทำเนียบรัฐบาล-นายกฯ ชื่นชม “สมเกียรติ จันทรา” นักบิดไทยคนแรก คว้าแชมป์ Moto2


วันพฤหัสบดีที่ 24 มีนาคม 2565
นายกฯ ชื่นชม “สมเกียรติ จันทรา” นักบิดไทยคนแรก คว้าแชมป์ Moto2
.....
พล.อ.ประยุทธ์ จันทร์โอชา นายกรัฐมนตรีและ รมว.กลาโหม แสดงความยินดีกับนายสมเกียรติ จันทรา หรือ “คิงคองก้อง” ที่คว้าชัยชนะการแข่งขันจักรยานยนต์ทางเรียบชิงแชมป์โลก MotoGP รุ่น Moto2 ฤดูกาล 2022 สนามที่ 2 รายการอินโดนีเซียน กรังด์ปรีซ์ (Indonesian Grand Prix) ซึ่งจัดขึ้นที่สนามแข่งเปอร์ตามินา มันดาลิกา เซอร์กิต ประเทศอินโดนีเซีย เมื่อวันที่ 20 มี.ค. ที่ผ่านมา
.
สร้างประวัติศาสตร์เป็นคนไทยคนแรกที่คว้าชัยชนะและได้ยืนบนโพเดียมสูงสุดในการแข่งขันระดับเวิลด์กรังด์ปรีซ์ และถือเป็นนักกีฬาจากเอเชียตะวันออกเฉียงใต้คนแรกที่คว้าแชมป์ได้
.
พร้อมชื่นชมความสามารถและความพยายามฝึกซ้อมอย่างหนักของนักกีฬา จนสามารถคว้าชัยชนะได้อย่างยิ่งใหญ่ รวมถึงขอบคุณความทุ่มเททำงานหนักของทีมงานทุกคนซึ่งเป็นส่วนหนึ่งในการสร้างประวัติศาสตร์ในครั้งนี้ และเชิญชวนชาวไทยร่วมส่งกำลังใจเชียร์นักกีฬาในการแข่งขันรายการต่อไปที่จะมีขึ้นในสัปดาห์ที่จะถึงนี้ด้วย
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/52914