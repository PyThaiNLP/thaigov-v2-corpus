รัฐบาลไทย-ข่าวทำเนียบรัฐบาล-แก้ปัญหาหนี้รถยนต์-จักรยานยนต์ คุ้มครองประชาชน


วันอังคารที่ 11 มกราคม 2565
พิมพ์
แก้ปัญหาหนี้รถยนต์-จักรยานยนต์ คุ้มครองประชาชน
วันอังคารที่ 11 มกราคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลเดินหน้าแก้ปัญหาหนี้เช่าซื้อรถยนต์และรถจักรยานยนต์ให้มีความชัดเจนและเป็นธรรมต่อประชาชน โดยเบื้องต้นบังคับใช้ประกาศกำหนดอัตราค่าธรรมเนียมหรือค่าใช้จ่ายในการทวงหนี้ ดังนี้ อัตราค่าทวงถามหนี้กรณีทั่วไปรวมจำนำทะเบียน หากค้างชำระ 1 งวด ให้คิดไม่เกิน 50 บาท มากกว่า 1 งวด คิดไม่เกิน 100 บาทต่อรอบการทวงถาม สำหรับการลงพื้นที่ติดตามหนี้ คิดได้ไม่เกิน 400 บาทต่อรอบการทวงถาม และเก็บเงินได้ต่อเมื่อลูกหนี้ค้างชำระมากกว่า 1 งวด แต่หากค่างวดที่ถึงกำหนดชำระน้อยกว่า 1,000 บาท ไม่ให้มีการเก็บค่าทวงถามหนี้เพื่อคุ้มครองประชาชนรายย่อย นอกจากนี้ ยังอยู่ระหว่างทบทวนกฎหมายเพื่อปรับปรุงการกำหนดอัตราดอกเบี้ย เงื่อนไขการยึดและคืนรถ และการคิดยอดหนี้คงเหลือด้วย
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/50414