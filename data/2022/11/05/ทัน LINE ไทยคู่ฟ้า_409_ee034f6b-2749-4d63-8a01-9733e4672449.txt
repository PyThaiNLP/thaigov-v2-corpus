รัฐบาลไทย-ข่าวทำเนียบรัฐบาล-สธ. เตรียมจัดสัปดาห์ฉีดวัคซีนโควิด สู่เป้าหมาย 100 ล้านโดส 27 พ.ย. - 5 ธ.ค. 64


วันอังคารที่ 23 พฤศจิกายน 2564
สธ. เตรียมจัดสัปดาห์ฉีดวัคซีนโควิด สู่เป้าหมาย 100 ล้านโดส 27 พ.ย. - 5 ธ.ค. 64
....
ระหว่างวันที่ 27 พ.ย. – 5 ธ.ค. 64 กระทรวงสาธารณสุข กำหนดจัดสัปดาห์การฉีดวัคซีนแห่งชาติ เพื่อเดินหน้าฝ่าวิกฤติโควิด-19 สู่เป้าหมาย 100 ล้านโดส และสื่อสารทำความเข้าใจข้อมูลด้านวัคซีนโควิด-19 ให้ประชาชนรับทราบ กระตุ้นให้ผู้ที่ยังไม่ได้ฉีดวัคซีนเข้ารับการฉีดมากขึ้น เพื่อลดการแพร่ระบาด ลดอาการรุนแรง และเสียชีวิตสร้างความปลอดภัยให้ทุกคนในประเทศ และสร้างความเชื่อมั่นให้กับนักท่องเที่ยวรองรับนโยบายเปิดประเทศของรัฐบาล
.
โดยจะฉีดให้กับผู้ที่ยังไม่ได้รับวัคซีน และกลุ่มเสี่ยงโดยเฉพาะผู้สูงอายุ ผู้ป่วยติดเตียง หญิงตั้งครรภ์ เนื่องจากกลุ่มนี้ เมื่อป่วยจะเสี่ยงอาการรุนแรงและเสียชีวิตสูง รวมถึงขยายการฉีดในกลุ่มแรงงานต่างด้าว ทั้งที่ขึ้นทะเบียนถูกต้องและไม่ได้ขึ้นทะเบียนด้วย
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/48586