รัฐบาลไทย-ข่าวทำเนียบรัฐบาล-ศบค. เห็นชอบแนวทางฉีดวัคซีนโควิด-19 แบบเชื้อตายสำหรับเด็ก


วันอังคารที่ 15 กุมภาพันธ์ 2565
พิมพ์
ศบค. เห็นชอบแนวทางฉีดวัคซีนโควิด-19 แบบเชื้อตายสำหรับเด็ก
วันเสาร์ที่ 12 กุมภาพันธ์ 2565
ต่อจากนี้ไป ขอเชิญรับฟังไทยคู่ฟ้า ค่ะ
ศบค. เห็นชอบแนวทางการให้วัคซีนป้องกันโรคโควิด-19 แก่เด็ก สำหรับการฉีดเข็มที่ 1 และ 2 ของกระทรวงสาธารณสุข 3 แนวทาง ได้แก่ แนวทางที่ 1.วัคซีนเชื้อตาย Sinovac ทั้งเข็มที่ 1 และ 2 สำหรับเด็กอายุ 6-17 ปี แนวทางที่ 2. เข็มที่ 1 Sinavac เข็มที่ 2 ไฟเซอร์ฝาสีม่วง สำหรับเด็กอายุ 12 – 17 ปี และ แนวทางที่ 3. เข็มที่ 1 Sinovac เข็มที่ 2 ไฟเซอร์ฝาสีส้ม สำหรับเด็กอายุ 6-11 ปี โดยเข็มที่ 1 และ 2 ห่างกัน 4 สัปดาห์ เพื่อเป็นทางเลือกแก่ผู้ปกครองเพิ่มเติมจากแนวทางเดิมที่มีอยู่ คือ ไฟเซอร์ฝาสีส้ม สำหรับเด็กอายุ 5-11 ปี และ ไฟเซอร์ฝาสีม่วง สำหรับเด็กอายุ 12-17 ปี ทั้งนี้ ผู้ที่มีประวัติติดเชื้อโควิด-19 มาก่อน สามารถรับวัคซีนได้ตามหลักการเดียวกับผู้ที่ยังไม่เคยติดเชื้อ
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/51524