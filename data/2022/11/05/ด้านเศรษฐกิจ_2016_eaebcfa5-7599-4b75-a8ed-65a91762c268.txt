รัฐบาลไทย-ข่าวทำเนียบรัฐบาล-กรมทางหลวงชนบท รายงานสถานการณ์ถนนที่ได้รับผลกระทบจากอุทกภัยในจังหวัดนครศรีธรรมราช พร้อมจัดเจ้าหน้าที่เฝ้าระวังสถานการณ์อย่างใกล้ชิด ตามนโยบายของรัฐมนตรีว่าการกระทรวงคมนาคม


วันจันทร์ที่ 29 พฤศจิกายน 2564
กรมทางหลวงชนบท รายงานสถานการณ์ถนนที่ได้รับผลกระทบจากอุทกภัยในจังหวัดนครศรีธรรมราช พร้อมจัดเจ้าหน้าที่เฝ้าระวังสถานการณ์อย่างใกล้ชิด ตามนโยบายของรัฐมนตรีว่าการกระทรวงคมนาคม
กรมทางหลวงชนบท (ทช.) กระทรวงคมนาคม โดยสำนักบำรุงทาง รายงานถึงสถานการณ์อุทกภัยในวันที่ 29 พฤศจิกายน 2564 เวลา 17.00 น. ว่า มีถนนทางหลวงชนบทที่ประสบอุทกภัยในพื้นที่จังหวัดนครศรีธรรมราช บนถนนทางหลวงชนบทสาย นศ.4021 แยกทางหลวงแผ่นดินหมายเลข 4151
กรมทางหลวงชนบท (ทช.) กระทรวงคมนาคม โดยสำนักบำรุงทาง รายงานถึงสถานการณ์อุทกภัยในวันที่ 29 พฤศจิกายน 2564 เวลา 17.00 น. ว่า มีถนนทางหลวงชนบทที่ประสบอุทกภัยในพื้นที่จังหวัดนครศรีธรรมราช บนถนนทางหลวงชนบทสาย นศ.4021 แยกทางหลวงแผ่นดินหมายเลข 4151 (กม. ที่ 2+380) - บ้านบางคลุ้ง อำเภอเชียรใหญ่ และชะอวด จังหวัดนครศรีธรรมราช บริเวณ กม. ที่ 10+000 - 10+900 น้ำท่วมสูง 25 เซนติเมตร ยานพาหนะสามารถสัญจรผ่านได้ และบริเวณ 14+900 - 16+750 น้ำท่วมสูง 50 เซนติเมตร ยานพาหนะไม่สามารถสัญจรผ่านได้
ทั้งนี้ ทช. ได้เฝ้าระวังสถานการณ์อย่างใกล้ชิด เตรียมพร้อมติดตั้งป้ายเตือนบริเวณที่ได้รับผลกระทบในเส้นทางดังกล่าว ตามนโยบายของนายศักดิ์สยาม ชิดชอบ รัฐมนตรีว่าการกระทรวงคมนาคม ที่กำชับให้หน่วยงานในสังกัดเตรียมพร้อมติดตามสถานการณ์อุทกภัยในพื้นที่เสี่ยงอย่างต่อเนื่อง เพื่อให้การอำนวยความสะดวกปลอดภัยให้กับประชาชนเป็นไปอย่างรวดเร็วทันต่อสถานการณ์ โดยประชาชนสามารถแจ้งเหตุอุทกภัยหรือสอบถามเส้นทางได้ที่สายด่วนกรมทางหลวงชนบท โทร. 1146

ที่มา : https://www.thaigov.go.th/news/contents/details/48855