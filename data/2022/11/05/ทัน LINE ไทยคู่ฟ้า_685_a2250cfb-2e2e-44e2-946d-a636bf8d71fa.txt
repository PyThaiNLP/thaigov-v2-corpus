รัฐบาลไทย-ข่าวทำเนียบรัฐบาล-ครม. ไฟเขียววงเงินกว่า 1,400 ล้านบาท ผลักดัน จ.ภูเก็ต สู่เมืองท่องเที่ยวเชิงสุขภาพระดับโลก


วันอาทิตย์ที่ 6 มีนาคม 2565
ครม. ไฟเขียววงเงินกว่า 1,400 ล้านบาท ผลักดัน จ.ภูเก็ต สู่เมืองท่องเที่ยวเชิงสุขภาพระดับโลก
.....
ที่ประชุม ครม. (1 มี.ค. 65) อนุมัติหลักการจัดสรรงบประมาณเพื่อดำเนินโครงการยกระดับการท่องเที่ยวเชิงสุขภาพ จ.ภูเก็ต สู่เมืองท่องเที่ยวเชิงสุขภาพระดับโลก ในที่ดินราชพัสดุ ระยะเวลาดำเนินการ 4 ปี (2566 - 2569) วงเงินลงทุน 1,411.70 ล้านบาท
.
โครงการดังกล่าวจะช่วยเสริมสร้างความพร้อมของระบบโครงสร้างพื้นฐานเทคโนโลยี วิทยาการทางการแพทย์ และระบบบริการทางการแพทย์ รองรับการจัดบริการทางการแพทย์และสาธารณสุขระดับนานาชาติ ส่งผลให้เมืองภูเก็ตกลายเป็นศูนย์กลางการบริการทางการแพทย์ครบวงจรระดับนานาชาติ ประกอบด้วย
.
1.ศูนย์บริการทางการแพทย์และสาธารณสุขระดับนานาชาติครบวงจร (International Health/Medical Plaza)
2.ศูนย์อภิบาลสุขภาพผู้สูงอายุนานาชาติ (Premium Long Term Care)
3.ศูนย์ใจรักษ์ (Hospice Home) หรือศูนย์การดูแลแบบประคับประคองในระยะสุดท้ายของชีวิต
4.ศูนย์เวชศาสตร์ฟื้นฟูครบวงจร (Rehabilitation Center)
.
ซึ่งจะเกิดการจ้างงาน การกระจายรายได้จากนักท่องเที่ยวที่เดินทางเข้ามา เพิ่มผลิตภัณฑ์มวลรวมของประเทศ (GDP) และท้องถิ่น ให้มีการลงทุนเพิ่มขึ้น และส่งผลทำให้มีมูลค่าเศรษฐกิจสูงขึ้น
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/52237