รัฐบาลไทย-ข่าวทำเนียบรัฐบาล-ก.เกษตรฯ ตั้ง "องค์กรชุมชนประมงท้องถิ่น" 2,600 องค์กร ใน 50 จังหวัด พร้อมดันเป็น หมู่บ้านประมงท่องเที่ยว (Fisherman’s Village Resort)


วันพฤหัสบดีที่ 5 พฤษภาคม 2565
ก.เกษตรฯ ตั้ง "องค์กรชุมชนประมงท้องถิ่น" 2,600 องค์กร ใน 50 จังหวัด พร้อมดันเป็น หมู่บ้านประมงท่องเที่ยว (Fisherman’s Village Resort)
.....
กระทรวงเกษตรและสหกรณ์ เผยว่า ระหว่างปี 63 - 65 ได้จัดตั้งองค์กรชุมชนประมงท้องถิ่นแล้ว จำนวน 2,600 องค์กร ภายใต้โครงการพัฒนาอาชีพและส่งเสริมความเข้มแข็งของชุมชนประมง
.
ซึ่งจะส่งผลให้เกิดความมั่นคงทางด้านอาหาร ช่วยเพิ่มมูลค่าผลิตภัณฑ์สินค้าประมง และสามารถต่อยอดกิจกรรมจากอาชีพการทำประมง จนเกิดความมั่นคงในการประกอบอาชีพได้
.
ล่าสุด ปีงบประมาณ 65 ได้จัดสรรงบให้กับชุมชนประมงท้องถิ่น 200 ชุมชน ที่ผ่านการคัดเลือกจากคณะกรรมการขับเคลื่อนนโยบายกรมประมง ประกอบด้วย องค์กรชุมชนประมงท้องถิ่นด้านชายฝั่ง 81 องค์กร ด้านประมงน้ำจืด 83 องค์กร และด้านแปรรูป 36 องค์กร ๆ ละ 100,000 บาท เพื่อให้ชุมชนฯ นำไปดำเนินการพัฒนาอาชีพด้านประมงตามความต้องการและสอดคล้องกับบริบทของแต่ละชุมชน
.
นอกจากนี้ ยังขับเคลื่อน "โครงการฟิชเชอร์แมนวิลเลจรีสอร์ต (Fisherman’s Village Resort )" มุ่งส่งเสริมชุมชนประมงชายฝั่งที่มีศักยภาพ 22 จังหวัด ให้เป็นแหล่งท่องเที่ยวได้ 53 แห่ง โดยนำแนวทางการท่องเที่ยวเชิงสุขภาพ (wellness tourism) มาประยุกต์ใช้
.
พร้อมกับส่งเสริมการตลาดแบบออนไลน์ (Online Market) ที่จะช่วยสนับสนุนการขายและการประชาสัมพันธ์ ซึ่งจะสร้างรายได้ให้กับหมู่บ้านประมงมากขึ้น
.
อ่านเพิ่มเติม คลิก https://www.thaigov.go.th/news/contents/details/54118
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/54243