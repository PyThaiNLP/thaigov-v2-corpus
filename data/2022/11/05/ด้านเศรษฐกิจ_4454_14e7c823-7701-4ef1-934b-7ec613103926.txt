รัฐบาลไทย-ข่าวทำเนียบรัฐบาล-คึกคัก!! ประมูลออนไลน์บ้านมือสอง ธอส. ประจำปี ครั้งที่ 2/2565 รวมยอดขายทั่วประเทศ จำนวน 307 รายการ 358 ล้านบาท


วันเสาร์ที่ 16 กรกฎาคม 2565
พิมพ์
คึกคัก!! ประมูลออนไลน์บ้านมือสอง ธอส. ประจำปี ครั้งที่ 2/2565 รวมยอดขายทั่วประเทศ จำนวน 307 รายการ 358 ล้านบาท
ธอส.รายงานผลการจัดงานประมูลออนไลน์บ้านมือสอง ธอส. ประจำปี ครั้งที่ 2/2565 ผ่าน Application : G H Bank Smart NPA  สามารถจำหน่ายบ้านมือสอง ธอส. ทั่วประเทศได้ 307 รายการ คิดเป็นจำนวนเงินรวม 358 ล้านบาท
ธนาคารอาคารสงเคราะห์ (ธอส.) รายงานผลการจัดงานประมูลออนไลน์บ้านมือสอง ธอส. ประจำปี ครั้งที่ 2/2565 ผ่าน Application : G H Bank Smart NPA ที่จัดขึ้นวานนี้ (15 กรกฎาคม 2565) ระหว่างเวลา 9.00-16.00 น. สามารถจำหน่ายบ้านมือสอง ธอส. ทั่วประเทศได้ 307 รายการ คิดเป็นจำนวนเงินรวม 358 ล้านบาท แบ่งเป็นทรัพย์ที่ตั้งอยู่ในพื้นที่กรุงเทพฯ และปริมณฑล 89 รายการ จำนวนเงิน 106 ล้านบาท และทรัพย์ในส่วนภูมิภาค 218 รายการ จำนวนเงิน 252 ล้านบาท โดยทรัพย์ที่ประมูลขายได้ในราคาต่ำที่สุด คือ ทรัพย์ประเภทคอนโดมิเนียม ขนาดเนื้อที่ 23.63 ตารางเมตร ในโครงการคูณเจริญคอนโดทาวน์ 2 อ.บางพลี จ.สมุทรปราการ ปิดประมูลในราคาเพียง 90,000 บาท เท่านั้น ส่วนทรัพย์ที่ประมูลขายได้ในราคาสูงสุด คือ ทรัพย์ประเภทคอนโดมิเนียม ขนาดเนื้อที่ 60.02 ตารางเมตร ในโครงการไบรท์ตั้นเพลส เขตบางกะปิ กรุงเทพฯ ปิดประมูลได้ในราคา 5,100,000 บาท เนื่องจากเป็นทรัพย์ที่ทำเลดี เดินทางได้ในหลายเส้นทางคมนาคม และใกล้แหล่งอำนวยความสะดวกมากมาย พิเศษ!! ผู้ชนะประมูลได้สิทธิ์ผ่อนดาวน์ดอกเบี้ย 0% นานสูงสุด 24 เดือน และสามารถเข้าอยู่อาศัยได้ในระหว่างผ่อนดาวน์เพียงชำระเงินประกันการเข้าอยู่อาศัยไม่ต่ำกว่า 1.5% ของราคาประมูลได้
สำหรับผู้ที่พลาดการประมูลบ้านมือสอง ธอส. ของธนาคารในครั้งนี้ สามารถเข้าร่วมประมูลทรัพย์มือสองออนไลน์ ธอส. ได้อีกครั้ง ในงานประมูลบ้านมือสองออนไลน์ 8.8 The Infinity Maximum SALE ในวันจันทร์ที่ 8 สิงหาคม 2565 โดยจะมีทรัพย์เด่นทำเลดีมาเปิดประมูลจำนวนมาก ผู้ที่สนใจสามารถดาวน์โหลด Application : G H Bank Smart NPA และลงทะเบียนเพื่อรอเข้าร่วมประมูลออนไลน์กับ ธอส. ในครั้งต่อไปได้ทันที สอบถามข้อมูลเพิ่มเติมได้ที่ GHBank Call Center โทร. 0-2645-9000 กด 5 หรือ Facebook Fanpage ธนาคารอาคารสงเคราะห์ หรือ ดูข้อมูลบ้านมือสอง ธอส. ได้ที่ www.ghbhomecenter.com, Mobile Application : G H Bank Smart NPA และ Line Official Account : @ghbnpa

ที่มา : https://www.thaigov.go.th/news/contents/details/56911