รัฐบาลไทย-ข่าวทำเนียบรัฐบาล-รองปลัดฯ อำพันธุ์ เป็นประธานการประชุมคณะกรรมการน้ำตาลทราย รับทราบและพิจารณาในประเด็นที่เกี่ยวข้องจำนวน 6 เรื่อง


วันพุธที่ 30 มิถุนายน 2564
รองปลัดฯ อำพันธุ์ เป็นประธานการประชุมคณะกรรมการน้ำตาลทราย รับทราบและพิจารณาในประเด็นที่เกี่ยวข้องจำนวน 6 เรื่อง
รองปลัดฯ อำพันธุ์ เป็นประธานการประชุมคณะกรรมการน้ำตาลทราย รับทราบและพิจารณาในประเด็นที่เกี่ยวข้องจำนวน 6 เรื่อง
เมื่อวันที่ 30 มิถุนายน 2564 นายอำพันธุ์ เวฬุตันติ รองปลัดกระทรวงเกษตรและสหกรณ์ เป็นประธานการประชุมคณะกรรมการน้ำตาลทราย ครั้งที่ 6/2564 (ผ่านสื่ออิเล็กทรอนิกส์) โดยมีผู้แทนกระทรวงอุตสาหกรรม ผู้แทนกรมการค้าภายใน ผู้แทนชาวไร่อ้อย และผู้แทนโรงงาน เข้าร่วม ณ ห้องประชุมอาคารสำนักงานคณะกรรมการอ้อยและน้ำตาลทราย ชั้น 1 กระทรวงอุตสาหกรรม ซึ่งที่ประชุมฯ ได้รับทราบและพิจารณาในประเด็นที่เกี่ยวข้อง ได้แก่ 1) ขอเพิ่มชนิดสินค้าเพื่อการส่งออก โดยสิทธิซื้อน้ำตาลทรายผลิตสินค้าเพื่อการส่งออกที่ได้รับปี 2564 เท่าเดิม (จำนวน 9 บริษัท) 2) ขอเพิ่มสิทธิซื้อน้ำตาลสำหรับผลิตสินค้าเพื่อการส่งออกปี 2564 (จำนวน 6 บริษัท) 3) ขอปรับลดสิทธิซื้อน้ำตาลสำหรับผลิตสินค้าเพื่อการส่งออก ปี 2564 (จำนวน 9 บริษัท) 4) แนวทางการจำหน่ายน้ำตาลทรายให้แก่ผู้ประกอบกิจการผลิตสินค้าเพื่อการส่งออก 5) ร่างประกาศคณะกรรมการอ้อยและน้ำตาลทราย เรื่อง หลักเกณฑ์ วิธีการ และเงื่อนไขการนำน้ำตาลทรายเข้ามาในราชอาณาจักรภายใต้ความตกลงการค้าสินค้าของอาเซียน (ATIGA) พ.ศ. .... และ 6) ร่าง ประกาศคณะกรรมการอ้อยและน้ำตาลทราย เรื่อง หลักเกณฑ์ วิธีการ และเงื่อนไขนำน้ำตาลทรายเข้ามาในราชอาณาจักรตามพันธกรณีความตกลงการค้าเสรีไทย-ออสเตรีย (TAFTA) พ.ศ. ....

ที่มา : https://www.thaigov.go.th/news/contents/details/43297