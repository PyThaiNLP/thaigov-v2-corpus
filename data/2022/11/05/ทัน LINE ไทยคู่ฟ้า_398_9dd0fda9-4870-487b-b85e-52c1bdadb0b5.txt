รัฐบาลไทย-ข่าวทำเนียบรัฐบาล-ครม.อนุมัติ จัดสรรพื้นที่ป่าชายเลน 4,000 ไร่ ใน 21 จังหวัด เป็นที่อยู่อาศัยแก่ชุมชน ด้าน ทส.เตรียมปลูกทดแทน


วันพฤหัสบดีที่ 18 พฤศจิกายน 2564
ครม.อนุมัติ จัดสรรพื้นที่ป่าชายเลน 4,000 ไร่ ใน 21 จังหวัด เป็นที่อยู่อาศัยแก่ชุมชน ด้าน ทส.เตรียมปลูกทดแทน
....
ครม. (16พ.ย.64) อนุมัติ ให้ยกเว้นการปฏิบัติตามมติ ครม. วันที่ 23 ก.ค.34 , 22 ส.ค.43 และ 17 ต.ค.43 ที่กำหนดให้ระงับการใช้ประโยชน์ในพื้นที่ป่าชายเลนโดยเด็ดขาด เพื่อให้คณะกรรมการนโยบายที่ดินแห่งชาติสามารถจัดสรรที่ดินเพื่อการอยู่อาศัยแก่ชุมชน ในพื้นที่ป่าชายเลน ในท้องที่จังหวัดชายฝั่งทะเล 21 จังหวัด เนื้อที่รวม 4,105-0-04 ไร่ ได้แก่ จ.ระยอง จันทบุรี ตราด ชลบุรี ฉะเชิงเทรา สมุทรปราการ สมุทรสงคราม สมุทรสาคร เพชรบุรี ประจวบคีรีขันธ์ ชุมพร สุราษฎร์ธานี นครศรีธรรมราช สงขลา ปัตตานี ระนอง พังงา กระบี่ ภูเก็ต สตูล และตรัง
.
เมื่อได้กำหนดพื้นที่เป้าหมายแล้ว กระทรวงทรัพยากรธรรมชาติและสิ่งแวดล้อม (ทส.) จะส่งเจ้าหน้าที่ลงสำรวจพื้นที่ร่วมกับผู้นำหรือผู้แทนชุมชน โดยมีผู้ที่อยู่อาศัยใช้ประโยชน์ที่ดิน เป็นผู้นำตรวจและนำชี้เป็นรายแปลง จากนั้นจะดำเนินการตามระเบียบ ทส. ว่าด้วยการปลูกและบำรุงป่าชายเลนทดแทนเพื่อการอนุรักษ์หรือรักษาสภาพแวดล้อม กรณี หน่วยงานรัฐจำเป็นต้องเข้าใช้ประโยชน์ในพื้นที่ป่าชายเลน พ.ศ.2556 ต่อไป
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/48395