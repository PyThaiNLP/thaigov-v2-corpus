รัฐบาลไทย-ข่าวทำเนียบรัฐบาล-เอนก" นำทีมติดตามความคืบหน้า อว.ส่วนหน้า จ.สตูล บูรณาการความร่วมมือ ยกระดับการวิจัยและการพัฒนาให้ยั่งยืนเชิงพื้นที่


วันพฤหัสบดีที่ 27 มกราคม 2565
เอนก" นำทีมติดตามความคืบหน้า อว.ส่วนหน้า จ.สตูล บูรณาการความร่วมมือ ยกระดับการวิจัยและการพัฒนาให้ยั่งยืนเชิงพื้นที่
เอนก" นำทีมติดตามความคืบหน้า อว.ส่วนหน้า จ.สตูล บูรณาการความร่วมมือ ยกระดับการวิจัยและการพัฒนาให้ยั่งยืนเชิงพื้นที่
"เอนก" นำทีมติดตามความคืบหน้า อว.ส่วนหน้า จ.สตูล บูรณาการความร่วมมือ ยกระดับการวิจัยและการพัฒนาให้ยั่งยืนเชิงพื้นที่
ลั่น! อว. พร้อมขับเคลื่อนประเทศไทยสู่ประเทศที่พัฒนาแล้วผ่าน BCG ภายในปี 80 นำร่องสตูลเป็นพื้นที่ต้นแบบ
14 มกราคม 2565 : ศ.(พิเศษ) ดร.เอนก เหล่าธรรมทัศน์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม (อว.) นำทีมผู้บริหารภายใต้สังกัด อว. ประกอบด้วย ศ.ดร.นพ.สิริฤกษ์ ทรงศิวิไล ปลัด อว. ดร.ดนุช ตันเทอดทิตย์ ผู้ช่วย รมว.อว. นายเพิ่มสุข สัจจาภิวัฒน์ เลขาธิการสำนักงานปรมาณูเพื่อสันติ (ปส.) นพ.ปฐม สวรรค์ปัญญาเลิศ อธิบดีกรมวิทยาศาสตร์บริการ (วศ.) ดร.วิภารัตน์ ดีอ่อง ผู้อำนวยการสำนักงานการวิจัยแห่งชาติ (วช.) ร่วมประชุมหารือกับผู้แทน อว.ส่วนหน้า และรับฟังรายงานผลความคืบหน้าในพื้นที่ ที่ มรภ.สงขลา วิทยาเขตสตูล เพื่อบูรณาการความร่วมมือ ยกระดับการวิจัยและการพัฒนาให้ยั่งยืนในพื้นที่ จ.สตูล
ศ.(พิเศษ) ดร.เอนก กล่าวว่า การขับเคลื่อนประเทศไทยไปสู่ประเทศที่พัฒนาแล้ว ต้องการความพร้อมในทุกด้านๆ และเดินหน้าไปด้วยกัน ในส่วนของ อว. มีความพร้อมครอบคลุมในทุกๆ ด้าน ทั้งมีเครือข่ายมหาวิทยาลัยทั่วประเทศที่ดีพร้อมไปด้วยวิทยาการความรู้ต่างๆ ได้เปรียบเชิงพื้นที่และความใกล้ชิดชุมชน สามารถให้บริการและรองรับสิ่งต่างๆ ได้อย่างมากมายและมีประสิทธิภาพ แต่ต้องอาศัยความร่วมมือจากทุกภาคส่วน อว.ส่วนหน้า ถือเป็นตัวแทนที่สำคัญและเป็นพลังในการบริหารจัดการภารกิจต่างๆ ที่ตอบโจทย์นโยบายต่างๆ ของส่วนกลางให้สำเร็จอย่างเป็นรูปธรรมยิ่งขึ้น และอยากให้ทุกฝ่ายคำนึงถึงการพัฒนาต่อยอดในระยะสั้นให้ดีที่สุด พร้อมวางแผนการพัฒนาในระยะกลางและระยะยาวต่อไป เพราะการที่จะขับเคลื่อนประเทศที่พัฒนาแล้วนั้นต้องอาศัย การบริหารจัดการอย่างมีแบบแผน และมุ่งปฏิบัติให้เกิดผลสำเร็จให้ได้ ถ้าทุกภาคส่วนบูรณาการร่วมกัน ตนมั่นใจว่า อว. จะพาประเทศไทยก้าวสู่การเป็นประเทศที่พัฒนาแล้วภายในปี 2580 ได้อย่างแน่นอน
รมว.อว. กล่าวต่อว่า วันนี้สิ่งสำคัญที่ อว. จะขับเคลื่อนให้เกิดขึ้นให้ได้คือ การพัฒนาประเทศด้วย BCG ซึ่งเป็นโครงสร้างหลักของประเทศที่พัฒนาแล้ว การมีการเกษตรที่ยอดเยี่ยม การปศุสัตว์ที่ดี โภชนาการและการท่องเที่ยวชั้นยอด รวมถึงระบบนิเวศที่บริสุทธิ์ จะทำให้คุณภาพชีวิตของคนในประเทศดีขึ้น เป็นการยกระดับประเทศอย่างแท้จริง และ อว. ตั้งเป้าเป็นอย่างยิ่งว่าการนำวิทยาศาสตร์และเทคโนโลยีเข้าไปช่วยภาคเกษตรกรรมและอุตสาหกรรมต่างๆ จะช่วยยกระดับมูลค่าสินค้าและบริการให้สูงขึ้น จ.สตูล ได้เปรียบในเชิงพื้นที่ ซึ่งมีสถานที่ท่องเที่ยวมากมาย ปริมาณผู้คนที่ไม่มากเกินไป ระบบนิเวศสิ่งแวดล้อมต่างๆ ดีมาก เหมาะแก่การพัฒนาให้เป็นเมืองต้นแบบในการพัฒนาสู่ระดับโลก เพื่อเป็นต้นแบบให้จังหวัดต่างๆ ที่มีของดี ของเด็ด หันมาใส่ใจพื้นที่ของตนและร่วมมือกันพัฒนา เพราะไม่เพียงแต่จังหวัดจะมีชื่อเสียง จะทำให้เกิดการยกระดับความรู้ ความสามารถ ของประชาชนในพื้นที่ และเกิดอาชีพใหม่ๆ มากมาย ถ้าทั้งประเทศร่วมกันคิด ร่วมกันพัฒนา เราก็จะเดินไปสู่ความสำเร็จด้วยกัน

ที่มา : https://www.thaigov.go.th/news/contents/details/50931