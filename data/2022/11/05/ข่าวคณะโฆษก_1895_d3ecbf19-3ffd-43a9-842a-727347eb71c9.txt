รัฐบาลไทย-ข่าวทำเนียบรัฐบาล-โฆษกรัฐบาลสวน “ก้าวไกล” เล่นการเมืองแต่พองาม จวกเรื่องละเอียดอ่อน หากไม่รู้จริงก็อยู่เงียบๆ ยังจะดีกว่า เหน็บไหนว่ามีไม้เด็ด เห็นเรื่องไหนเป็นกระแสมีแต่รีบโดดผสมโรง


วันอาทิตย์ที่ 3 กรกฎาคม 2565
พิมพ์
โฆษกรัฐบาลสวน “ก้าวไกล” เล่นการเมืองแต่พองาม จวกเรื่องละเอียดอ่อน หากไม่รู้จริงก็อยู่เงียบๆ ยังจะดีกว่า เหน็บไหนว่ามีไม้เด็ด เห็นเรื่องไหนเป็นกระแสมีแต่รีบโดดผสมโรง
โฆษกรัฐบาลสวน “ก้าวไกล” เล่นการเมืองแต่พองาม จวกเรื่องละเอียดอ่อน หากไม่รู้จริงก็อยู่เงียบๆ ยังจะดีกว่า เหน็บไหนว่ามีไม้เด็ด เห็นเรื่องไหนเป็นกระแสมีแต่รีบโดดผสมโรง
วันที่ 3 กรกฎาคม 2565 นายธนกร วังบุญคงชนะ โฆษกประจำสำนักนายกรัฐมนตรี กล่าวถึงกรณีที่พรรคก้าวไกลระบุว่า ยังมีข้อมูลอภิปรายไม่ไว้วางใจเข้ามาเรื่อยๆ และยังมีประเด็นใหม่เพิ่มขึ้นมา เช่น การรุกล้ำน่านฟ้าจากประเทศเพื่อนบ้าน และท่าทีของประเทศไทยที่ตอบสนองในเรื่องนี้ เป็นไปในท่าทีที่เป็นมิตรมากกว่าที่จะปกป้องประชาชนของตนเองว่า หากฝ่ายค้านจะโหมโรงเรียกร้องความสนใจก็โหมโรงไป แต่ต้องอยู่บนความพอเหมาะพอดีด้วย เรื่องบางเรื่องเป็นเรื่องละเอียดอ่อน เป็นเรื่องของความสัมพันธ์ระหว่างประเทศ หากไม่รู้ข้อมูลหรือข้อเท็จจริงก็ควรอยู่เงียบๆ ยังจะดีกว่า ไม่ใช่พยายามโยงทุกเรื่องให้เป็นเรื่องการเมืองไปหมด ประเทศจะเสียหายหรือไม่อย่างไรไม่สน แบบนั้นเรียกว่าใช้ไม่ได้ เพราะเอาแต่ได้ ไม่ได้ยึดประโยชน์ประเทศและประชาชนเป็นหลัก อยากให้นึกถึงประเทศด้วย อย่างไรก็ตาม การที่ฝ่ายค้านหยิบเรื่องนี้ขึ้นมาพูดนั้นเท่ากับการยอมรับไปในตัวว่า ข้อมูล หลักฐาน หรือข้อเท็จจริงที่อ้างว่าเป็นไม้เด็ดนั้นอาจจะไม่มีอยู่จริง พอเจอเรื่องที่เป็นกระแสจึงรีบกระโดดเข้าใส่ ผสมโรงไปกับเขาด้วย ถือว่าน่าผิดหวัง
"เมื่อฝ่ายค้านบอกว่ามีข้อมูลของรัฐมนตรีเกี่ยวกับเรื่องของการทุจริต การเอื้อประโยชน์ให้แก่พวกพ้องก็ควรนำมาแสดงด้วย อย่าอภิปรายลอยๆ หรือเอาเรื่องในอดีตมาปนกับเรื่องในปัจจุบันโดยไม่ได้ตรวจสอบ เพราะไม่เช่นนั้น คนที่จะทำผิดจริยธรรมอย่างร้ายแรงก็คือฝ่ายค้านเสียเอง ไหนๆ ก็จะเป็นการอภิปรายไม่ไว้วางใจเป็นครั้งสุดท้ายแล้ว ก็อยากจะขอให้สร้างผลงานให้ประชาชนได้จดจำบ้างว่า ฝ่ายค้านได้ทำหน้าที่อะไรในสภาฯ บ้าง เพื่อลบภาพจำที่พรรคก้าวไกลมักจะเอาแต่ไปร่วมกับม็อบบนท้องถนนจนไม่สนใจงานในสภาฯ เหมือนที่ผ่านมา" นายธนกร กล่าว

ที่มา : https://www.thaigov.go.th/news/contents/details/56457