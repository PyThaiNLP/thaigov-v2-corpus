รัฐบาลไทย-ข่าวทำเนียบรัฐบาล-วธ.เดินหน้าสร้างสังคมแห่งความสุข หนุนสร้างความรัก ความเข้าใจอันดีในครอบครัว จัดประกวดสื่อสร้างสรรค์ฯหัวข้อ“เรื่องดีๆที่บ้านฉัน” เปิดรับผลงานตั้งแต่บัดนี้จนถึง 30 ธ.ค.นี้


วันศุกร์ที่ 17 ธันวาคม 2564
วธ.เดินหน้าสร้างสังคมแห่งความสุข หนุนสร้างความรัก ความเข้าใจอันดีในครอบครัว จัดประกวดสื่อสร้างสรรค์ฯหัวข้อ“เรื่องดีๆที่บ้านฉัน” เปิดรับผลงานตั้งแต่บัดนี้จนถึง 30 ธ.ค.นี้
วธ.เดินหน้าสร้างสังคมแห่งความสุข หนุนสร้างความรัก ความเข้าใจอันดีในครอบครัว จัดประกวดสื่อสร้างสรรค์ฯหัวข้อ“เรื่องดีๆที่บ้านฉัน” เปิดรับผลงานตั้งแต่บัดนี้จนถึง 30 ธ.ค.นี้
วธ.เดินหน้าสร้างสังคมแห่งความสุข หนุนสร้างความรัก ความเข้าใจอันดีในครอบครัว จัดประกวดสื่อสร้างสรรค์ฯหัวข้อ“เรื่องดีๆที่บ้านฉัน” เปิดรับผลงานตั้งแต่บัดนี้จนถึง 30 ธ.ค.นี้
นางยุพา ทวีวัฒนะกิจบวร ปลัดกระทรวงวัฒนธรรม เปิดเผยว่า กระทรวงวัฒนธรรม (วธ.)
ได้ขับเคลื่อนนโยบายของนายอิทธิพล คุณปลื้ม รัฐมนตรีว่ากระทรวงวัฒนธรรม โดยมุ่งปลุกจิตสำนึกและเสริมสร้างค่านิยมเชิงบวกสู่สังคมคุณธรรมในบริบทสังคมไทยและสังคมโลก และการส่งเสริมการผลิตสื่อปลอดภัยและสร้างสรรค์พร้อมทั้งสร้างภูมิคุ้มกันทางสังคม ตามแผนพัฒนาด้านการพัฒนาสื่อปลอดภัยและสร้างสรรค์ ระยะที่ 1  (พ.ศ. 2563-2565 ) จึงได้จัดกิจกรรมประกวดสื่อสร้างสรรค์ส่งเสริมเครือข่ายครอบครัวคุณธรรมหัวข้อ “เรื่องดีๆที่บ้านฉัน” โดยเปิดรับผลงานสื่อสร้างสรรค์ ประเภททีม จำนวนทีมละ 2 คน ประกอบด้วย เด็กหรือเยาวชน และผู้ปกครอง และแบ่งการประกวดออกเป็นระดับจังหวัด กรุงเทพมหานคร และระดับประเทศ ซึ่งผลงานที่ส่งเข้าประกวดจะเป็นสื่อสร้างสรรค์ประเภทคลิปวีดิโอมีเนื้อหาสื่อถึงเรื่องดีๆ ที่บ้านฉัน ไม่จำกัดรูปแบบในการนำเสนอ มีความยาวไม่เกิน 60 วินาที เพื่อสร้างความรัก ความเข้าใจอันดีในครอบครัว  ก่อให้เกิดสังคมแห่งความสุข โดยเปิดรับสมัครผลงานทั้งในส่วนกลางและส่วนภูมมิถาค ดังนี้ 1.ระดับจังหวัด สมัครและสอบถามรายละเอียดได้ที่สำนักงานวัฒนธรรมจังหวัดในพื้นที่จังหวัดที่ท่านอาศัย ตั้งแต่บัดนี้ถึง 30 ธันวาคม 2564 เวลา 16.30 น. และ 2. ส่วนกลางกรุงเทพมหานครสมัครและสอบถามรายละเอียดที่ กองเฝ้าระวังทางวัฒนธรรม สำนักงานปลัดกระทรวงวัฒนธรรม ตั้งแต่บัดนี้ถึง 30 ธันวาคม 2564 เวลา 16.30 น. และส่งผลงานผ่านทางอีเมลที่ culture.scm@gmail.com
ทั้งนี้ ผู้สนใจสอบถามข้อมูลและดูรายละเอียดเพิ่มเติมได้ที่สายด่วนวัฒนธรรม 1765 และแฟนเพจเฟซบุ๊ก กองเฝ้าระวังทางวัฒนธรรม และแฟนเพจเฟซบุ๊ก กลุ่มประชาสัมพันธ์สำนักงานปลัดกระทรวงวัฒนธรรม และสำนักงานวัฒนธรรมจังหวัดทั่วประเทศ ทั้งนี้จะนำผลงานที่ส่งเข้าประกวดมาเผยแพร่ทาง YouTube Channel ช่อง Culture Surveillance Bureau โดยจะนำจำนวนผู้กดถูกใจ (Like) มาใช้ประกอบการพิจารณาคัดเลือกรางวัล Popular Vote ที่สำคัญผู้ที่ได้รับรางวัลชนะเลิศระดับจังหวัด จะได้รับสิทธิ์เข้าร่วมการอบรมส่งเสริมศักยภาพเครือข่ายด้านการผลิตสื่อปลอดภัยและสร้างสรรค์กับกระทรวงวัฒนธรรม
ปลัดกระทรวงวัฒนธรรม กล่าวอีกว่า กิจกรรมการประกวดสื่อสร้างสรรค์ฯมีเป้าหมาย เพื่อส่งเสริมให้เกิดการสื่อสาร ความเข้าใจอันดีในครอบครัว ก่อให้เกิดความรัก ความสามัคคี ช่วยเหลือเกื้อกูลให้ครอบครัวเป็นสถาบันแรกและสถาบันหลักอย่างแท้จริงในการกล่อมเกลาคนในสังคม หรือสมาชิกในครอบครัวให้มีคุณธรรม จริยธรรม มีพฤติกรรมและค่านิยมที่ดี เป็นครอบครัวคุณธรรมนำไปสู่ชุมชน สังคมคุณธรรมที่มีความรัก สามัคคี เอื้ออาทร ก่อให้เกิดชุมชนสังคมแห่งความสุขและเป็นการส่งเสริมการผลิตและพัฒนาสื่อปลอดภัยและสร้างสรรค์ ให้สื่อได้มีบทบาทในการปลูกฝังค่านิยมและวัฒนธรรมอันดีงามของคนในสังคม

ที่มา : https://www.thaigov.go.th/news/contents/details/49557