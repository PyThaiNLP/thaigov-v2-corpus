รัฐบาลไทย-ข่าวทำเนียบรัฐบาล-ขยายเวลาการยกเว้นค่าธรรมเนียมแก่กิจการโรงงาน


วันศุกร์ที่ 10 มิถุนายน 2565
พิมพ์
ขยายเวลาการยกเว้นค่าธรรมเนียมแก่กิจการโรงงาน
วันศุกร์ที่ 10 มิถุนายน 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลห่วงใยภาคธุรกิจและผู้ประกอบกิจการโรงงานที่ยังคงได้รับผลกระทบจากสถานการณ์ระบาดของโรคโควิด-19 จึงอนุมัติหลักการ ร่างกฎกระทรวงยกเว้นค่าธรรมเนียมรายปี ให้แก่ผู้ประกอบกิจการโรงงาน แบ่งเป็น โรงงานจำพวกที่ 2 คือ มีเครื่องจักรไม่เกิน 50 แรงม้า และมีคนงานไม่เกิน 50 คน และจำพวกที่ 3 คือ มีเครื่องจักรเกิน 50 แรงม้า และคนงานเกิน 50 คน ทุกขนาดเป็นเวลา 1 ปี คือ ตั้งแต่วันที่ 10 มิ.ย.2565 – 9 มิ.ย.2566 ซึ่งเป็นการขยายระยะเวลาต่อเนื่องเป็นปีที่ 3 เพื่อบรรเทาภาระค่าใช้จ่ายให้ผู้ประกอบการมีเงินหมุนเวียนเพิ่มสภาพคล่องในการประกอบกิจการ ตลอดจนสามารถดำเนินธุรกิจต่อไปได้ อันจะเกิดผลดีต่อภาคอุตสาหกรรมและการจ้างงานในระบบเศรษฐกิจของประเทศ
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/55536