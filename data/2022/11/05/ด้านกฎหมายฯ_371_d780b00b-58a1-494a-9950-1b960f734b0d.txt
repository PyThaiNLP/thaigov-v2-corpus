รัฐบาลไทย-ข่าวทำเนียบรัฐบาล-กระทรวงยุติธรรม จัดพิธีมอบประกาศเกียรติคุณองค์กรคุณธรรมต้นแบบ กระทรวงยุติธรรม ประจำปี พ.ศ. ๒๕๖๔


วันศุกร์ที่ 24 ธันวาคม 2564
พิมพ์
กระทรวงยุติธรรม จัดพิธีมอบประกาศเกียรติคุณองค์กรคุณธรรมต้นแบบ กระทรวงยุติธรรม ประจำปี พ.ศ. ๒๕๖๔
กระทรวงยุติธรรม จัดพิธีมอบประกาศเกียรติคุณองค์กรคุณธรรมต้นแบบ กระทรวงยุติธรรม ประจำปี พ.ศ. ๒๕๖๔
ในวันศุกร์ที่ ๒๔ ธันวาคม ๒๕๖๔ เวลา ๑๓.๐๐ น. ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานในพิธีมอบประกาศเกียรติคุณองค์กรคุณธรรมต้นแบบ กระทรวงยุติธรรม ประจำปี พ.ศ. ๒๕๖๔ โดยมี พันตำรวจโทประวุธ วงศ์สีนิล รองปลัดกระทรวงยุติธรรม นางอรัญญา ทองน้ำตะโก รองปลัดกระทรวงยุติธรรม นางสาวรวิวรรณ์ ศรีวนาภิรมย์ ผู้ตรวจราชการกระทรวงยุติธรรม พร้อมด้วยผู้อำนวยการกอง ผู้แทนหน่วยงานในสังกัดกระทรวงยุติธรรม และผู้ที่เกี่ยวข้องเข้าร่วม ณ ห้องประชุม ๑๐ – ๐๙ (Auditorium) ชั้น ๑๐ อาคารกระทรวงยุติธรรม และผ่านระบบการประชุมทางไกล (Video Conference)
การจัดงานฯดังกล่าว จัดขึ้นเพื่อยกย่องเชิดชูหน่วยงานที่ได้รับการยกย่อง ในระดับต่างๆ และให้ส่วนราชการในสังกัดกระทรวงยุติธรรม ได้รับทราบแนวทางการขับเคลื่อนการส่งเสริมคุณธรรมของกระทรวงยุติธรรม ในปี พ.ศ. ๒๕๖๕ โดยมีหน่วยงานที่ผ่านการประเมินองค์กรคุณธรรมในสังกัดกระทรวงยุติธรรม ดังนี้ ระดับส่งเสริมคุณธรรม จำนวน ๖ หน่วยงาน ได้แก่ ๑. สำนักงานกิจการยุติธรรม ๒. สถาบันนิติวิทยาศาสตร์ ๓. สำนักงาน ป.ป.ส. ๔. กรมพินิจและคุ้มครองเด็กและเยาวชน ๕. สถาบันเพื่อการยุติธรรมแห่งประเทศไทย (องค์การมหาชน) ๖. สถาบันอนุญาโตตุลาการ ระดับคุณธรรม จำนวน ๑ หน่วยงาน ได้แก่ กรมราชทัณฑ์ และระดับคุณธรรมต้นแบบ จำนวน ๓ หน่วยงาน ได้แก่ ๑. สำนักงานปลัดกระทรวงยุติธรรม ๒. กรมคุมประพฤติ ๓. กรมคุ้มครองสิทธิและเสรีภาพ นอกจากนี้กรมคุ้มครองสิทธิและเสรีภาพ ได้รับการประกาศยกย่องให้เป็นองค์กรคุณธรรมต้นแบบโดดเด่นของกระทรวงยุติธรรม ประจำปีงบประมาณ พ.ศ. ๒๕๖๔ ซึ่งกรมการศาสนาจะแจ้งกำหนดการมอบโล่รางวัลองค์กรคุณธรรมต้นแบบโดดเด่นให้ทราบต่อไป
ในการนี้ ปลัดกระทรวงยุติธรรม ได้กล่าวแสดงความยินดีกับหน่วยงานในสังกัดกระทรวงยุติธรรม ที่ได้รับรางวัลองค์กรคุณธรรม กระทรวงยุติธรรม ประจำปี พ.ศ. ๒๕๖๔ พร้อมกล่าวใจความตอนหนึ่งว่า การทำงานราชการขอให้ทำเพื่อประชาชน คำนึงถึงประชาชนเป็นหลัก ให้คิดว่าการที่ทำเพื่อผู้อื่น คิดถึงผู้อื่นก่อนเป็นสิ่งที่ถูกต้อง เพราะเมื่อไหร่ที่เราทำเพื่อคนอื่นถือว่าเราเป็นคนมีคุณธรรม

ที่มา : https://www.thaigov.go.th/news/contents/details/49880