รัฐบาลไทย-ข่าวทำเนียบรัฐบาล-โฆษกรัฐบาล วอน ม็อบรถบรรทุก เห็นใจประชาชนที่ใช้รถ ใช้ถนนร่วมกัน ยืนยัน “นายกฯ” พยายามให้ความช่วยเหลืออย่างเต็มที่ขอให้เข้าใจ


วันพุธที่ 17 พฤศจิกายน 2564
พิมพ์
โฆษกรัฐบาล วอน ม็อบรถบรรทุก เห็นใจประชาชนที่ใช้รถ ใช้ถนนร่วมกัน ยืนยัน “นายกฯ” พยายามให้ความช่วยเหลืออย่างเต็มที่ขอให้เข้าใจ
โฆษกรัฐบาล วอน ม็อบรถบรรทุก เห็นใจประชาชนที่ใช้รถ ใช้ถนนร่วมกัน ยืนยัน “นายกฯ” พยายามให้ความช่วยเหลืออย่างเต็มที่ขอให้เข้าใจ
นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า อยากจะขอวิงวอนสหพันธ์ขนส่งทางบกแห่งประเทศไทย ที่จะจัดกิจกรรมม็อบรถบรรทุก Truck Power ซีซั่น 2 เพื่อเรียกร้องให้รัฐบาลตรึงราคาน้ำมันดีเซลที่ 25 บาทต่อลิตร ขอให้เห็นใจประชาชนผู้ใช้รถใช้ถนน เนื่องจากหลายเส้นทางเป็นเส้นทางสำคัญในการสัญจรของพี่น้องประชาชน  อาจส่งผลให้เกิดการจราจรติดขัดได้ รวมทั้งอาจเกิดผลกระทบกับชาวบ้านในแถวบริเวณที่มีการชุมนุมด้วย
โฆษกประจำสำนักนายกรัฐมนตรี กล่าวว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ยืนยันว่ารัฐบาลให้ความช่วยเหลือทุกฝ่ายอย่างเท่าเทียมกัน โดยวานนี้ (16 พ.ย. 64) ครม. ได้มีมติเห็นชอบร่างหลักเกณฑ์การกู้เงินของสำนักงานกองทุนน้ำมันเชื้อเพลิง (สกนช.) เพื่อพยุงราคาและเตรียมพร้อมสภาพคล่องในการตรึงราคาน้ำมันดีเซลไม่ให้เกิน 30 บาท/ลิตร ขอให้เข้าใจว่า รัฐบาลจะต้องพิจารณามาตรการต่าง ๆ อย่างรอบคอบเพื่อใช้งบประมาณที่มีอยู่อย่างจำกัดให้เกิดประโยชน์กับประชาชนทุกกลุ่มในประเทศ นายกรัฐมนตรียย้ำมาตลอดว่า โดยไม่ทิ้งใครไว้ข้างหลัง ขอให้ทุกฝ่ายช่วยกันโดยยึดประโยชน์ของประเทศชาติและประชาชนเป็นหลัก
............................

ที่มา : https://www.thaigov.go.th/news/contents/details/48340