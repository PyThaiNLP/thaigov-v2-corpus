รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม ขอบคุณผู้บริหาร-ข้าราชการ ตบเท้าเข้าอวยพรปีใหม่ ชมทุกคนทำงานเป็นทีม มุ่งมั่นมีประสิทธิภาพ


วันศุกร์ที่ 31 ธันวาคม 2564
พิมพ์
รัฐมนตรีว่าการกระทรวงยุติธรรม ขอบคุณผู้บริหาร-ข้าราชการ ตบเท้าเข้าอวยพรปีใหม่ ชมทุกคนทำงานเป็นทีม มุ่งมั่นมีประสิทธิภาพ
รัฐมนตรีว่าการกระทรวงยุติธรรม ขอบคุณผู้บริหาร-ข้าราชการ ตบเท้าเข้าอวยพรปีใหม่ ชมทุกคนทำงานเป็นทีม มุ่งมั่นมีประสิทธิภาพ แต่ยังต้องพัฒนาไปอีกขั้นเพื่อประโยชน์ของประชาชน
นายสมศักดิ์ เทพสุทิน รัฐมนตรีว่าการกระทรวงยุติธรรม กล่าวว่า คณะผู้บริหารกระทรวงยุติธรรม ได้เข้าสวัสดีและอวยพรเนื่องในวันปีใหม่ 2565 นำโดย ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม พร้อมด้วย อธิบดีกรมต่างๆ คณะผู้บริหาร และหัวหน้าหน่วยงานในสังกัดกระทรวงยุติธรรม ซึ่งตนได้อวยพรให้ทุกคนมีความสุขในปีใหม่ และต้องขอบคุณข้าราชการทุกท่านที่มุ่งมั่นร่วมใจกันทำงานอย่างหนักมาตลอด การทำงานของพวกเราเป็นทีม ข้าราชการทุกคนของกระทรวงมีความสามารถในหลายส่วน ทั้งการบริการและด้านกฎหมาย เป็นหน้าที่ที่ทำอยู่แล้ว ส่วนตนมาเติมเต็มในด้านต่างๆ สิ่งที่ผ่านมาในอดีต แม้จะดูเหมือนประสบความสำเร็จแล้ว แต่เรายังต้องก้าวย่างไปอีก เพื่อประโยชน์ของพี่น้องประชาชน
"ผมขอให้อำนาจสิ่งศักดิ์สิทธิ์คุ้มครองทุกคน อะไรที่เป็นทุกข์ขอให้หมดไป พบแต่ความสุข ในปีต่อไปเราต้องก้าวไปข้างหน้าอีก ทำงานเป็นทีมร่วมบูรณาการกับทุกภาคส่วน พวกเราทุกคนมีพลังในการทำงานเพื่อประโยชน์ของประเทศชาติ ที่ผ่านมาผมได้ร่วมทำงานกับทุกคน เราได้ผลงานที่ดี ขับเคลื่อนทุกอย่างเป็นไปด้วยความสามัคคี และตนมั่นใจว่าเมื่อข้ามไปยังปี 2565 แล้วอะไรต่างๆที่เรากำหนดกฎเกณฑ์ วางแนวทางปฏิบติไว้จะยิ่งดีขึ้นอีกมาก"นายสมศักดิ์ กล่าว

ที่มา : https://www.thaigov.go.th/news/contents/details/50092