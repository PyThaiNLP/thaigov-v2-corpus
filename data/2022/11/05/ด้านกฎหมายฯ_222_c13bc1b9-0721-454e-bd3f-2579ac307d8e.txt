รัฐบาลไทย-ข่าวทำเนียบรัฐบาล-กระทรวงยุติธรรม ประชุมคณะกรรมการราชทัณฑ์ ขับเคลื่อนการจัดตั้งนิคมอุตสาหกรรมราชทัณฑ์ตามนโยบายของรัฐมนตรีว่าการกระทรวงยุติธรรม


วันพฤหัสบดีที่ 23 กันยายน 2564
พิมพ์
กระทรวงยุติธรรม ประชุมคณะกรรมการราชทัณฑ์ ขับเคลื่อนการจัดตั้งนิคมอุตสาหกรรมราชทัณฑ์ตามนโยบายของรัฐมนตรีว่าการกระทรวงยุติธรรม
กระทรวงยุติธรรม ประชุมคณะกรรมการราชทัณฑ์ ขับเคลื่อนการจัดตั้งนิคมอุตสาหกรรมราชทัณฑ์ตามนโยบายของรัฐมนตรีว่าการกระทรวงยุติธรรม
ในวันพุธที่ ๒๒ กันยายน ๒๕๖๔ เวลา ๑๑.๐๐ น. ณ ห้องประชุม ๑๐ - ๐๑ ชั้น ๑๐ อาคารกระทรวงยุติธรรม นายสมศักดิ์ เทพสุทิน รัฐมนตรีว่าการกระทรวงยุติธรรม เป็นประธานการประชุมคณะกรรมการราชทัณฑ์ ครั้งที่ ๒/๒๕๖๔ ผ่านระบบการประชุมทางไกล (Video Conference) โดยมี ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม นางสาวณัฐธ์ภัสส์ ยงใจยุทธ ผู้ช่วยรัฐมนตรีประจำกระทรวงยุติธรรม นายธนวัชร นิติกาญจนา ที่ปรึกษารัฐมนตรีว่าการกระทรวงยุติธรรม นายอายุตม์ สินธพพันธุ์ อธิบดีกรมราชทัณฑ์ พร้อมด้วยคณะผู้บริหารของกรมราชทัณฑ์ และผู้แทนจากหน่วยงานที่เกี่ยวข้อง เข้าร่วมฯ โดยที่ประชุมได้รับทราบประกาศกระทรวงยุติธรรม แต่งตั้งคณะกรรมการผู้ทรงคุณวุฒิในคณะกรรมการราชทัณฑ์ พร้อมทั้งพิจารณาการจัดตั้งนิคมอุตสาหกรรมราชทัณฑ์ตามนโยบายของรัฐมนตรีว่าการกระทรวงยุติธรรม

ที่มา : https://www.thaigov.go.th/news/contents/details/46119