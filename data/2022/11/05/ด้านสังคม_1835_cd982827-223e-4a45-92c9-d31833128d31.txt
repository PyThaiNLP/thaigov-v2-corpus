รัฐบาลไทย-ข่าวทำเนียบรัฐบาล-ชาวเชียงใหม่ชื่นชมชัยวุฒิ รื้อสายไฟโล่งเเล้ว


วันศุกร์ที่ 22 กรกฎาคม 2565
ชาวเชียงใหม่ชื่นชมชัยวุฒิ รื้อสายไฟโล่งเเล้ว
ชาวเชียงใหม่ชื่นชมชัยวุฒิ รื้อสายไฟโล่งเเล้ว
นายชัยวุฒิ ธนาคมานุสรณ์ รมว.ดิจิทัลเพื่อเศรษฐกิจเเละสังคม (ดีอีเอส) ได้รับแจ้งความคืบหน้าเกี่ยวกับการจัดระเบียบสายสื่อสาร และสายไฟ ในพื้นที่ชุมชนวังสิงห์คำ อ.เมือง จ.เชียงใหม่ ว่าหน่วยงานที่เกี่ยวข้องเข้ามาดำเนินการอย่างเร่งด่วนเรียบร้อยแล้ว เพิ่มความสวยงามของทัศนียภาพ  และความปลอดภัย
เมื่อวันที่ 30 มิ.ย.ที่ผ่านมา ผมได้ลงพื้นที่ชุมชมวังสิงห์คำ และได้รับเรื่องร้องเรียนสายสัญญาณสื่อสารที่รกรุงรังโดยไม่ได้รับการแก้ไข และเกิดเหตุไฟฟ้าช็อตจนเกิดไฟลุกไหม้หลายครั้ง  ซึ่งล่าสุด มีรายงานว่า ทั้งสายสื่อสารจากที่ห้อยรกรุงรัง ก็มีการเก็บเรียบร้อยเเละฝาท่อที่เปิดทิ้งไว้จากการดำเนินการเรื่องสายสื่อสาร ก็ถูกโบกปูนปิดอย่างดี" นายชัยวุฒิกล่าว
ทั้งนี้ ต้องขอบคุณการทำงานของทุกภาคส่วนที่เกี่ยวข้อง ทั้ง บมจ.โทรคมนาคมแห่งชาติ หรือ NT ร่วมกับการไฟฟ้าส่วนภูมิภาค (กฟภ.) จังหวัดเชียงใหม่ กสทช. ตำรวจ เทศบาล และโอเปอเรเตอร์ทุกค่าย นายสุรีย์ ฉอสันเทียะเจ้าของร้านตะวันสูท ประชาชนในพื้นที่ กล่าวว่า  ตั้งแต่ที่ รมว.ชัยวุฒิ ลงพื้นที่มาดูปัญหาด้วยตัวเอง โดยขณะนี้ที่บริเวณหน้าร้านตะวันสูทเหลือสายไฟเพียงไม่กี่เส้นที่พาดผ่าน สามารถเห็นป้ายชัดเจนสวยงามอีกครั้ง ตัวเองและชาวบ้านต้องขอบคุณทุกหน่วยงานด้วยที่มาช่วยกันดำเนินการ เเละขอขอบคุณท่านรัฐมนตรีเป็นอย่างยิ่ง ชาวบ้านดีใจมากๆ
**************

ที่มา : https://www.thaigov.go.th/news/contents/details/57142