รัฐบาลไทย-ข่าวทำเนียบรัฐบาล-กรมทางหลวงชนบท แจ้งปิดการจราจรบนสะพานกรุงธน (บางช่องทาง) คืนวันที่ 29 ส.ค. ถึง 7 ก.ย.64 เวลา 4 ทุ่ม ถึง ตี 4 เพื่อเสริมผิวลาดยาง


วันศุกร์ที่ 27 สิงหาคม 2564
กรมทางหลวงชนบท แจ้งปิดการจราจรบนสะพานกรุงธน (บางช่องทาง) คืนวันที่ 29 ส.ค. ถึง 7 ก.ย.64 เวลา 4 ทุ่ม ถึง ตี 4 เพื่อเสริมผิวลาดยาง
กรมทางหลวงชนบท (ทช.) โดยสำนักบำรุงทาง จะดำเนินโครงการเสริมผิวลาดยางโพลีเมอร์โมดิฟายด์แอสฟัลต์คอนกรีต (PMA) บนสะพานกรุงธน (สะพานซังฮี้) ซึ่งจะมีเครื่องจักรกลหนักที่ต้องใช้ในการดำเนินงานดังกล่าว ทช.จึงมีความจำเป็นต้องปิดการจราจร (บางช่องทาง)
กรมทางหลวงชนบท (ทช.) โดยสำนักบำรุงทาง จะดำเนินโครงการเสริมผิวลาดยางโพลีเมอร์โมดิฟายด์แอสฟัลต์คอนกรีต (PMA) บนสะพานกรุงธน (สะพานซังฮี้) ซึ่งจะมีเครื่องจักรกลหนักที่ต้องใช้ในการดำเนินงานดังกล่าว ทช.จึงมีความจำเป็นต้องปิดการจราจร (บางช่องทาง) บนสะพานกรุงธน เพื่อความปลอดภัยของผู้ใช้เส้นทางระหว่างดำเนินงานก่อสร้าง โดยแบ่งการดำเนินงานออกเป็น 2 ช่วง ดังนี้
- ระหว่างวันที่ 29 สิงหาคม 2564 ถึง วันที่ 2 กันยายน 2564 ปิดเบี่ยงการจราจรเหลือ 1 ช่องจราจรบนสะพานกรุงธนฝั่งขาเข้า (รถที่มาจากฝั่งธนบุรี มุ่งหน้าเข้าฝั่งพระนคร) ตั้งแต่เวลา 22.00 ถึง 04.00 น. ของวันรุ่งขึ้น
- ระหว่างวันที่ 3 ถึง วันที่ 7 กันยายน 2564 ปิดเบี่ยงการจราจรเหลือ 1 ช่องจราจร บนสะพานกรุงธนฝั่งขาออก (รถที่มาจากฝั่งพระนคร มุ่งหน้าเข้าฝั่งธนบุรี) ตั้งแต่เวลา 22.00 ถึง 04.00 น. ของวันรุ่งขึ้น
ทช. จึงขอประชาสัมพันธ์ให้ผู้สัญจรผ่านสะพานฯ หลีกเลี่ยงเส้นทางในวันและเวลาดังกล่าว หากประชาชนจำเป็นต้องใช้เส้นทางดังกล่าว สามารถใช้สะพานพระราม 8 หรือ สะพานสมเด็จพระปิ่นเกล้า เป็นเส้นทางเลี่ยง ทั้งนี้ ประชาชนสามารถสอบถามรายละเอียดเพิ่มเติมได้ที่ ว่าที่ ร.ต.ถิรวัจน์ ผกผ่า วิศวกรโยธาชำนาญการ สำนักบำรุงทาง กรมทางหลวงชนบท หมายเลขโทรศัพท์ 0 2551 5218 ในวันและเวลาราชการ

ที่มา : https://www.thaigov.go.th/news/contents/details/45247