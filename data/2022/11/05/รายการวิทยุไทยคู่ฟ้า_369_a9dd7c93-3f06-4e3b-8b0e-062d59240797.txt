รัฐบาลไทย-ข่าวทำเนียบรัฐบาล-แผนปฏิบัติการด้านผู้สูงอายุ รองรับสังคมสูงวัยเชิงรุกทุกมิติ


วันศุกร์ที่ 20 พฤษภาคม 2565
พิมพ์
แผนปฏิบัติการด้านผู้สูงอายุ รองรับสังคมสูงวัยเชิงรุกทุกมิติ
วันพฤหัสบดีที่ 19 พฤษภาคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลเตรียมการรองรับสังคมสูงวัย โดยอนุมัติแผนปฏิบัติการด้านผู้สูงอายุ ระยะที่ 3 พ.ศ.2566-2580 ประกอบด้วยแผนปฏิบัติการย่อย ได้แก่ 1.การเตรียมความพร้อมของประชากรก่อนสูงวัย เช่น ระบบบำนาญแห่งชาติ สร้างความเข้าใจกระบวนการชราภาพ 2.ยกระดับคุณภาพชีวิตผู้สูงอายุทุกมิติอย่างทั่วถึงและเป็นธรรม เช่น พัฒนาระบบสุขภาพรองรับสังคมสูงวัย 3.ปฏิรูปและบูรณาการระบบบริหารเพื่อรองรับสังคมสูงวัยอย่างมีคุณภาพ เช่น พัฒนาระบบปกป้องและฟื้นฟูผู้สูงอายุในยามวิกฤต และ 4.เพิ่มศักยภาพการวิจัยและพัฒนาเทคโนโลยีและนวัตกรรมรองรับสังคมสูงวัย เช่น ผลิตงานวิจัย นวัตกรรม เพื่อพัฒนาคุณภาพชีวิตผู้สูงอายุ โดยดำเนินการภายใต้วิสัยทัศน์ ผู้สูงอายุมีคุณภาพชีวิตที่ดี มีหลักประกันมั่นคง เป็นพลังพัฒนาสังคม
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/54681