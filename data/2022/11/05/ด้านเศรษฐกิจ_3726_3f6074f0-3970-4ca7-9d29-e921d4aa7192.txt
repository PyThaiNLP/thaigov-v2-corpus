รัฐบาลไทย-ข่าวทำเนียบรัฐบาล-รองปลัดกระทรวงเกษตรและสหกรณ์ เข้าร่วมประชุมคณะกรรมการภูมิสารสนเทศแห่งชาติ ครั้งที่ 1/2565


วันจันทร์ที่ 9 พฤษภาคม 2565
รองปลัดกระทรวงเกษตรและสหกรณ์ เข้าร่วมประชุมคณะกรรมการภูมิสารสนเทศแห่งชาติ ครั้งที่ 1/2565
รองปลัดกระทรวงเกษตรและสหกรณ์ เข้าร่วมประชุมคณะกรรมการภูมิสารสนเทศแห่งชาติ ครั้งที่ 1/2565
นายประยูร อินสกุล รองปลัดกระทรวงเกษตรและสหกรณ์ เข้าร่วมการประชุมคณะกรรมการภูมิสารสนเทศแห่งชาติ ครั้งที่ 1/2565 โดยมีศาสตราจารย์พิเศษ ดร.เอนก เหล่าธรรมทัศน์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม เป็นประธาน ผ่านระบบวิดีทัศน์ทางไกล (Video Conference) จากห้องประชุม ชั้น 4 อาคารพระจอมเกล้า สำนักงานปลัดกระทรวงการอุดมศึกษา วิทยาศาสตร์ วิจัยและนวัตกรรม ถนนพระราม 6 แขวงทุ่งพญาไท เขตราชเทวี กรุงเทพฯ โดยที่ประชุมได้รับทราบระเบียบสำนักนายกรัฐมนตรีว่าด้วยคณะกรรมการภูมิสารสนเทศแห่งชาติ พ.ศ. 2558 รับทราบความคืบหน้าการดำเนินงานของคณะอนุกรรมการฯ (จำนวน 6 คณะ) และความคืบหน้าการดำเนินการจัดทำแผนแม่บทภูมิสารสนเทศแห่งชาติ พ.ศ. 2566 - 2570 และแผนปฏิบัติการขับเคลื่อนการดำเนินงานตามแผนแม่บทภูมิสารสนเทศแห่งชาติ
นอกจากนี้ ยังได้มีการพิจารณาหลักเกณฑ์การให้บริการข้อมูลค่าอ้างอิงพิกัดแบบต่อเนื่องผ่านศูนย์ข้อมูลค่าอ้างอิงพิกัดแบบต่อเนื่องแห่งชาติ (National CORS Data Center : NCDC) และพิจารณาให้ความเห็นชอบในหลักการการดำเนินโครงการ ประกอบด้วย 1) โครงการสำรวจอุทกศาสตร์เพื่อกำหนดเส้นฐานปกติของประเทศไทย 2) โครงการพัฒนาระบบข้อมูลเทคโนโลยีดิจิทัล ด้านศาสนา ศิลปะและวัฒนธรรม และ 3) แผนงาน โครงการการบำรุงรักษาระบบข้อมูลค่าอ้างอิงพิกัดแบบต่อเนื่องแห่งชาติ และระบบ/สถานี CORS

ที่มา : https://www.thaigov.go.th/news/contents/details/54389