รัฐบาลไทย-ข่าวทำเนียบรัฐบาล-นายกฯ อ้อนคนใต้ รักจังฮู้ ฝากปชช.รักสามัคคี และเรียนรู้ออนไลน์ ให้ทันโลกยุคดิจิทัล


วันพฤหัสบดีที่ 7 ตุลาคม 2564
นายกฯ อ้อนคนใต้ รักจังฮู้ ฝากปชช.รักสามัคคี และเรียนรู้ออนไลน์ ให้ทันโลกยุคดิจิทัล
นายกฯ อ้อนคนใต้ รักจังฮู้ ฝากปชช.รักสามัคคี และเรียนรู้ออนไลน์ ให้ทันโลกยุคดิจิทัล
พล.อ.ประยุทธ์ จันทร์โอชา นายกรัฐมนตรี ลงพื้นที่ จ.นครศรีธรรมราช พร้อมกับ คณะรัฐมนตรีเพื่อตรวจแผนการป้องกันอุทกภัยและการบริหารจัดการน้ำ จากนั้นก็ไปเยี่ยมชมศูนย์ดิจิทัลชุมชน ต.มะม่วงสองต้น โดยระบุว่า รัฐบาลมีนโยบายที่จะนำพาประเทศไทยก้าวสู่ “ไทยแลนด์ 4.0” ด้วยการนำเทคโนโลยีดิจิทัลเข้ามามีบทบาทสำคัญในการขับเคลื่อนเศรษฐกิจและสังคม เพื่อส่งเสริมเศรษฐกิจรากฐานของประเทศให้เข้มแข็งและเพิ่มขีดความสามารถในการแข่งขันในเวทีโลก และการพัฒนาโครงสร้างพื้นฐานดิจิทัลให้มีประสิทธิภาพสูงครอบคลุมทั่วประเทศโดยฝากประชาชนเรียนรู้ออนไลน์ ให้ทันโลกยุคดิจิทัล
นอกจากนี้ นายกรัฐมนตรี ยังได้กล่าว บอกรักคนใต้ ว่า รักจังฮู้  พร้อมกับฝากให้ทุกคนรักกัน เพื่อดำรงไว้ซึ่งความเป็นชาติ ศาสนา พระมหากษัตริย์ขณะที่นาย ชัยวุฒิ ธนาคมานุสรณ์ รมว.ดิจิทัลเพื่อเศรษฐกิจเเละสังคม ได้เปิดเผยว่า ด้วยนโยบายขับเคลื่อนเศรษฐกิจดิจิทัลขณะนี้ทางกระทรวงเตรียมที่จะเปิดศูนย์ดิจิทัลเพิ่มเติมเพื่อเพิ่มโอกาสให้ประชาชนในการเข้าถึงเเละเรียนรู้ระบบออนไลน์ ทั้งในเรื่องการส่งเสริมอาชีพ ค้าขาย การพัฒนาการเกษตร ร่วมถึงการส่งเสริมการเรียนรู้ของเด็กเเละเยาวชน ทั้งนี้ยังฝากเตือนภัยให้ประชาชนให้ระมัดระวังภัยจากการถูกหลอกหรือฉ้อโกงจากออนไลน์ ซึ่งถ้าประชาชนเดือดร้อนสามารถเเจ้งไปได้ที่หมายเลข 1212 ตลอด 24 ชั่วโมง
************

ที่มา : https://www.thaigov.go.th/news/contents/details/46693