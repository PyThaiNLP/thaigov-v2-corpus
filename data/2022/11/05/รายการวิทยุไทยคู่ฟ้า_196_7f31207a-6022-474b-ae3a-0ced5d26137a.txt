รัฐบาลไทย-ข่าวทำเนียบรัฐบาล-นายกรัฐมนตรีสั่งทีมไทยแลนด์เร่งขับเคลื่อนการส่งออก


วันพุธที่ 1 ธันวาคม 2564
พิมพ์
นายกรัฐมนตรีสั่งทีมไทยแลนด์เร่งขับเคลื่อนการส่งออก
วันจันทร์ที่ 29 พฤศจิกายน 2564
ต่อจากนี้ไป ขอเชิญรับฟังไทยคู่ฟ้า ค่ะ
พลเอก ประยุทธ์ จันทร์โอชา นายกรัฐมนตรี สั่งการทีมไทยแลนด์ ซึ่งประกอบด้วยส่วนราชการไทยทุกแห่ง เร่งขับเคลื่อนแผนส่งเสริมการส่งออกในช่วงที่เหลือของปีตามยุทธศาสตร์เพื่อส่งเสริมมาตรการการส่งออกในระยะถัดไป เช่น การส่งออกมันสำปะหลังไทยให้มีคุณภาพอันดับ 1 ของโลก ภายใต้ยุทธศาสตร์มันสำปะหลัง ปี 2564-2567 เร่งใช้ประโยชน์จากความตกลง RCEP และ FTA โดยเน้นการรักษาตลาดเดิม สร้างตลาดใหม่ และฟื้นฟูตลาดเก่าที่เสียไป เพื่อเพิ่มมูลค่าการค้าและการส่งออก ทั้งนี้ การส่งออก 10 เดือนแรกของปี 2564 ขยายตัวร้อยละ 15.7 เมื่อหักสินค้าที่เกี่ยวกับน้ำมัน ทองคำ และยุทธปัจจัยแล้ว ขยายตัวถึงร้อยละ 19.6 แสดงให้เห็นว่าเศรษฐกิจของไทยกำลังกลับมาเติบโตอย่างแข็งแกร่ง
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/48945