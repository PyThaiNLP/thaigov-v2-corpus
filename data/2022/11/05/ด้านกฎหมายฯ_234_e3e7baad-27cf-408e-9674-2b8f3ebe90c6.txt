รัฐบาลไทย-ข่าวทำเนียบรัฐบาล-กระทรวงยุติธรรม โดยกรมคุ้มครองสิทธิและเสรีภาพ จัดงานประกาศรางวัลองค์กรต้นแบบด้านสิทธิมนุษยชน ปี 2564 Human Rights Awards 2021 ในรูปแบบออนไลน์ รูปโฉมใหม่ภายใต้วิถี New Normal


วันพุธที่ 29 กันยายน 2564
พิมพ์
กระทรวงยุติธรรม โดยกรมคุ้มครองสิทธิและเสรีภาพ จัดงานประกาศรางวัลองค์กรต้นแบบด้านสิทธิมนุษยชน ปี 2564 Human Rights Awards 2021 ในรูปแบบออนไลน์ รูปโฉมใหม่ภายใต้วิถี New Normal
กระทรวงยุติธรรม โดยกรมคุ้มครองสิทธิและเสรีภาพ จัดงานประกาศรางวัลองค์กรต้นแบบด้านสิทธิมนุษยชน ปี 2564 Human Rights Awards 2021 ในรูปแบบออนไลน์ รูปโฉมใหม่ภายใต้วิถี New Normal
วันนี้ (วันพุธที่ 29 กันยายน 2564) ระหว่างเวลา 08.30-13.00 น. กรมคุ้มครองสิทธิและเสรีภาพ กระทรวงยุติธรรม โดยกองสิทธิมนุษยชนระหว่างประเทศ และกองยุทธศาสตร์และแผนสิทธิมนุษยชนแห่งชาติ  จัดงานประกาศรางวัลองค์กรต้นแบบด้านสิทธิมนุษยชน ปี 2564 ในรูปแบบอนไลน์ โดยได้รับเกียรติจาก นายสมศักดิ์ เทพสุทิน รัฐมนตรีว่าการกระทรวงยุติธรรม เป็นประธานกล่าวเปิดงานฯ และนายเรืองศักดิ์ สุวารี อธิบดีกรมคุ้มครองสิทธิและเสรีภาพ เป็นผู้กล่าวรายงาน นอกจากนี้ ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม ได้ให้เกียรติร่วมเป็นประธานในช่วงพิธีเปิดงานฯ
ทั้งนี้ มีผู้เข้าร่วมงานฯ จากทุกช่องทางรวมประมาณ 700 คน โดยภายในงานฯ แบ่งออกเป็น 2 ช่วง ดังนี้ ช่วงที่ 1 เป็นการมอบรางวัลองค์กรต้นแบบด้านสิทธิมนุษยชน ปี 2564 ให้แก่องค์กรที่ผ่านเกณฑ์การคัดเลือก ทั้งประเภทภาครัฐ รัฐวิสาหกิจ ภาคธุรกิจ วิสาหกิจเพื่อสังคม และภาคประชาสังคม รวมจำนวนทั้งสิ้น 61 องค์กร (รางวัลดีเด่น จำนวน 35 องค์กร และรางวัลชมเชย จำนวน 26 องค์กร) สำหรับช่วงที่ 2 เป็นการเสวนาแลกเปลี่ยนประสบการณ์การดำเนินงานด้านสิทธิมนุษยชนสำหรับองค์กรที่ชนะเลิศรางวัลองค์กรต้นแบบด้านสิทธิมนุษยชน ปี 2564 ทั้งประเภทภาครัฐ รัฐวิสาหกิจ ภาคธุรกิจ วิสาหกิจเพื่อสังคม และภาคประชาสังคม โดยได้รับเกียรติจาก ดร. เสรี นนทสูติ กรรมการสหประชาชาติว่าด้วยสิทธิทางเศรษฐกิจ สังคม และวัฒนธรรม เป็นผู้ดำเนินการ
ทั้งนี้ งานประกาศรางวัลองค์กรต้นแบบด้านสิทธิมนุษยชน ปี 2564 ได้จัดขึ้นเป็นปีที่ 3 โดยเป็นการมอบรางวัลให้แก่องค์กรที่มีผลการดำเนินงานด้านสิทธิมนุษยชนที่โดดเด่น เพื่อเป็นขวัญกำลังใจ และเป็นแรงกระตุ้นในการขับเคลื่อนงานด้านสิทธิมนุษยชนให้แก่ทุกองค์กร โดยทุกองค์กรที่ได้รับรางวัลนั้น จะเป็นต้นแบบในการถ่ายทอดความรู้และประสบการณ์ การดำเนินงานด้านสิทธิมนุษยชน (Good Practice) เพื่อให้องค์กรต่าง ๆ ได้นำความรู้ดังกล่าวไปต่อยอดและปรับใช้ให้เหมาะสมกับบริบทขององค์กรเพื่อให้เกิดผลอย่างเป็นรูปธรรมต่อไป

ที่มา : https://www.thaigov.go.th/news/contents/details/46386