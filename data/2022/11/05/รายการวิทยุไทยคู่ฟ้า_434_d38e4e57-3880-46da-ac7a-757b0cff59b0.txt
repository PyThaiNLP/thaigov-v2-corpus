รัฐบาลไทย-ข่าวทำเนียบรัฐบาล-รัฐบาลเปิดบริการคลังข้อมูลธุรกิจให้ประชาชนและผู้ประกอบการใช้งานได้ฟรี


วันอังคารที่ 26 กรกฎาคม 2565
พิมพ์
รัฐบาลเปิดบริการคลังข้อมูลธุรกิจให้ประชาชนและผู้ประกอบการใช้งานได้ฟรี
วันเสาร์ที่ 23 กรกฎาคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลอำนวยความสะดวกด้านการเข้าถึงข้อมูลแก่ประชาชน โดยเปิดคลังข้อมูลธุรกิจที่ใหญ่ที่สุดในประเทศ DBD DataWarehouse+
ให้ประชาชนและผู้ประกอบธุรกิจใช้บริการฟรี เช่น ตรวจสอบสถานะนิติบุคคล พร้อมข้อมูลเปรียบเทียบกับธุรกิจในประเภทเดียวกันขนาดเดียวกัน ข้อมูลงบการเงินของนิติบุคคล
สะท้อนจุดแข็ง-จุดอ่อน และแนวทางแก้ไข วิเคราะห์ศักยภาพการดำเนินธุรกิจในแต่ละพื้นที่ แนวโน้มธุรกิจรายประเภท ตลอดจนค้นหาคู่ค้าทางธุรกิจ
ช่วยให้ผู้ประกอบการสามารถปรับปรุงประสิทธิภาพการบริหารธุรกิจได้ด้วยตนเอง และประชาชนเข้าถึงข้อมูลของนิติบุคคลได้ก่อนตัดสินใจลงทุน
ผู้สนใจใช้งานได้ผ่านทางเว็บไซต์กรมพัฒนาธุรกิจการค้า www.dbd.go.th หรือทางแอปพลิเคชัน DBD e-Service
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/57255