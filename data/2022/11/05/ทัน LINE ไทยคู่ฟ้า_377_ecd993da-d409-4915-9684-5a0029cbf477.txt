รัฐบาลไทย-ข่าวทำเนียบรัฐบาล-ครม. ไฟเขียว ให้รัฐวิสาหกิจซื้อวัคซีน “ซิโนฟาร์ม” ฉีดให้พนักงาน - ลูกจ้างในสังกัดได้


วันพุธที่ 10 พฤศจิกายน 2564
ครม. ไฟเขียว ให้รัฐวิสาหกิจซื้อวัคซีน “ซิโนฟาร์ม” ฉีดให้พนักงาน - ลูกจ้างในสังกัดได้
....
ที่ประชุม ครม. (9 พ.ย.) เห็นชอบให้หน่วยงานรัฐวิสาหกิจที่มีความพร้อมสามารถจัดหาวัคซีนซิโนฟาร์ม จากกรมควบคุมโรค องค์การเภสัชกรรม สถาบันวัคซีนแห่งชาติ สภากาชาดไทย ราชวิทยาลัยจุฬาภรณ์ เป็นต้น เพื่อเสริมสร้างภูมิคุ้มกันหมู่ให้แก่พนักงานและลูกจ้างในสังกัด ตามระเบียบและงบประมาณของรัฐวิสาหกิจ โดยมีผลใช้บังคับตั้งแต่วันที่ 14 มิ.ย. 64 เป็นต้นไป ครอบคลุมรัฐวิสาหกิจ 58 แห่ง รวมพนักงานและลูกจ้างทั้งสิ้น 261,464 คน
.
สำหรับอัตราค่าใช้จ่ายจะคำนวณจากราคาวัคซีนซิโนฟาร์มที่ราชวิทยาลัยจุฬาภรณ์กำหนดไว้ จำนวน 2 เข็ม x จำนวนพนักงานและลูกจ้างที่ประสงค์ขอรับวัคซีน ซึ่งในปี 2564 มีรัฐวิสาหกิจ 40 แห่ง ที่มีความจำเป็นเร่งด่วน จัดหาวัคซีนให้พนักงานและลูกจ้างที่ประสงค์ฉีดวัคซีนแล้ว 117,677 คน
และในปี 2565 - 2568 จำนวน 2 เข็ม x จำนวนพนักงานและลูกจ้างของรัฐวิสาหกิจ ทั้งหมด 261,464 คน จากรัฐวิสาหกิจทั้งหมด 58 แห่ง
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/48022