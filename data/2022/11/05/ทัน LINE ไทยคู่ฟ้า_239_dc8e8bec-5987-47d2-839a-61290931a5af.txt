รัฐบาลไทย-ข่าวทำเนียบรัฐบาล-นายกฯ โพสต์ 10 มาตรการคุมโควิด ชูแนวคิด “Smart Control and Living with COVID-19”


วันเสาร์ที่ 28 สิงหาคม 2564
นายกฯ โพสต์ 10 มาตรการคุมโควิด ชูแนวคิด “Smart Control and Living with COVID-19”
....
นายกรัฐมนตรีโพสต์ผ่านแฟนเพจเฟซบุ๊ก เกี่ยวกับการปรับมาตรการควบคุมโรค เพื่อให้ประชาชนกลับมาใช้ชีวิตได้ใกล้เคียงช่วงก่อนหน้านี้ โดยใช้แนวทาง “Smart Control and Living with COVID-19” หรือ การควบคุมโรคแนวใหม่ที่สมดุลกับการดำเนินชีวิตที่ปลอดภัยจากโควิด-19 ซึ่งจะดำเนินการไปพร้อมกับการปรับมาตรการที่จะเริ่มในวันที่ 1 ก.ย. นี้
.
ยกระดับมาตรการ DMHT (อยู่ห่าง-ใส่แมสก์-ล้างมือ-วัดอุณหภูมิ) เป็นมาตรการ Universal Prevention (การป้องกันแบบครอบจักรวาล)
ภายในสิ้นปีนี้ รัฐบาลจะจัดหาวัคซีนรวมอย่างน้อย 130 ล้านโดส สามารถฉีดให้ประชาชนได้กว่า 65 ล้านคน
จัดหาชุดตรวจ ATK ให้ประชาชนเข้าถึงได้ง่ายและราคาถูก
จัดทำ Bubble & Seal กับโรงงาน สถานประกอบการ และแคมป์ก่อสร้าง โดยไม่ต้องปิดทั้งโรงงาน และดำเนินการผลิตหรือก่อสร้างต่อไปได้
คัดกรองโรคด้วยชุดตรวจ ATK ในตลาด และชุมชนแออัดเป็นประจำ เพื่อหยุดการระบาดตั้งแต่ต้น
จัดสภาพแวดล้อมของกิจการแบบ (COVID-Free Setting) ยึดหลักไม่แออัด ,พนักงานฉีดวัคซีนและตรวจ ATK ,ลูกค้าต้องแสดงผลฉีดวัคซีน หรือการตรวจ ATK
จัดสภาพการทำงาน/เดินทาง ไม่แออัด รวมถึงคัดกรองโรคด้วยชุดตรวจ ATK สำหรับองค์กรขนาดใหญ่ที่มีพนักงานจำนวนมาก
จัดกิจกรรม สถานที่ และบริการสาธารณะ ภายใต้มาตรการ ไม่จัดให้เกิดพื้นที่เสี่ยง “แออัด-ใกล้ชิด-ปิดอับ”
จัดบริการควบคุมโรคเชิงรุก ด้วยหน่วยเคลื่อนที่ CCRT ทั้งการตรวจคัดกรอง นำผู้ป่วยออกมารักษา ฉีดวัคซีน โดยเฉพาะกลุ่มเสี่ยงและกลุ่มเปราะบางในพื้นที่และชุมชนระบาด

ที่มา : https://www.thaigov.go.th/news/contents/details/45262