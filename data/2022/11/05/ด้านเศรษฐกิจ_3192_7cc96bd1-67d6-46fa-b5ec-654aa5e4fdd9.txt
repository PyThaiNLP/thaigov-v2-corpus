รัฐบาลไทย-ข่าวทำเนียบรัฐบาล-การทางพิเศษแห่งประเทศไทย เชิญชวนสมาชิกบัตร Easy Pass สมัครบริการเติมเงินบัตร Easy Pass อัตโนมัติ (Auto Top Up)


วันพฤหัสบดีที่ 17 มีนาคม 2565
การทางพิเศษแห่งประเทศไทย เชิญชวนสมาชิกบัตร Easy Pass สมัครบริการเติมเงินบัตร Easy Pass อัตโนมัติ (Auto Top Up)
ด้วยการผูกกับบัญชีธนาคารกรุงไทย
การทางพิเศษแห่งประเทศไทย (กทพ.) กระทรวงคมนาคม เชิญชวนสมาชิกบัตร Easy Pass สมัครบริการเติมเงินบัตร Easy Pass อัตโนมัติ (Auto Top Up) ได้ง่าย ๆ ด้วยการผูกกับบัญชีธนาคารกรุงไทยเมื่อยอดเงินคงเหลือในบัตร Easy Pass เหลือต่ำกว่า 200 บาท ระบบจะทำการตัดเงินในบัญชีเติมเข้าบัตร Easy Pass ให้ทันทีตามจำนวนเงินที่สมาชิกได้เลือกไว้ขั้นต่ำ 300 บาท สูงสุด 5,000 บาท และหากสมาชิก Easy Pass ต้องการรับใบรับอิเล็กทรอนิกส์ (e-Receipt) หรือใบกำกับภาษีอิเล็กทรอนิกส์ (e-Tax Invoice)  สามารถลงทะเบียนขอรับบริการได้ที่ EXAT E-Service ผ่านทาง Application EXAT Portal หรือที่ www.thaieasypass.com ทั้งนี้ ระบบจะทำการส่งใบรับอิเล็กทรอนิกส์ (e-Receipt) ไปยังอีเมลที่สมาชิกได้ลงทะเบียนไว้ทันที และระบบจะทำการส่งใบกำกับภาษีอิเล็กทรอนิกส์ (e-Tax Invoice) ตามรอบเดือน (ทุกวันที่ 5 ของเดือน) สอบถามข้อมูลเพิ่มเติมได้ที่ศูนย์บริการข้อมูลผู้ใช้ทางพิเศษ EXAT Call Center โทร. 1543  ได้ตลอด 24 ชั่วโมง

ที่มา : https://www.thaigov.go.th/news/contents/details/52669