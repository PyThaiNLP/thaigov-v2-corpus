รัฐบาลไทย-ข่าวทำเนียบรัฐบาล-เปิดแผนอำนวยความสะดวกและปลอดภัยให้ประชาชน พร้อมรองรับการเดินทางช่วงเทศกาลสงกรานต์ 2565 “เดินทางสะดวก ปลอดภัย ห่างไกล COVID-19”


วันเสาร์ที่ 9 เมษายน 2565
เปิดแผนอำนวยความสะดวกและปลอดภัยให้ประชาชน พร้อมรองรับการเดินทางช่วงเทศกาลสงกรานต์ 2565 “เดินทางสะดวก ปลอดภัย ห่างไกล COVID-19”
.....
กระทรวงคมนาคม เตรียมความพร้อมรองรับการเดินทางท่องเที่ยวและกลับภูมิลำเนาของประชาชนในช่วงเทศกาลสงกรานต์ ปี 65 ระหว่างวันที่ 11 – 17 เม.ย. 65 โดยได้จัดเตรียมแผนอำนวยความสะดวกและปลอดภัยรองรับการเดินทางของประชาชน ภายใต้การรณรงค์ “เดินทางสะดวก ปลอดภัย ห่างไกล COVID-19”
.
โดยกำหนดแนวทางเพื่อลดปัจจัยเสี่ยงอุบัติเหตุทางถนน ทั้งด้านคน ยานพาหนะ ถนน และสิ่งแวดล้อม คุมเข้มพฤติกรรมเสี่ยงในการขับขี่ “ไม่ขับเร็ว - คาดเข็มขัดนิรภัย - สวมหมวกนิรภัย - ดื่มไม่ขับ - รักษาวินัยจราจร”
.
เตรียมบริการขนส่งสาธารณะให้เพียงพอได้มาตรฐานความปลอดภัย ให้ประชาชนเดินทางอย่างสะดวกและปลอดภัยมากที่สุด
.
ปรับปรุงซ่อมแซมถนนและสะพาน พร้อมติดตั้งอุปกรณ์อำนวยความปลอดภัย ไฟฟ้าแสงสว่าง และสัญญาณจราจรในเส้นทางต่าง ๆ ให้สามารถใช้งานได้ตามปกติ ตรวจสอบเตรียมความพร้อมระบบ CCTV คืนพื้นผิวจราจรให้ประชาชนสัญจรได้อย่างสะดวกและปลอดภัย
.
จัดตั้งศูนย์ความปลอดภัยทั้งส่วนกลางและส่วนภูมิภาค พร้อมจัดเจ้าหน้าที่ประสานงานทั้งหน่วยงานภายในและภายนอก รวมถึงจัดเจ้าหน้าที่ประจำสายด่วน 1146 ควบคู่การจัดตั้งหน่วยบริการประชาชนตามมาตรการป้องกันโรคโควิด-19 อย่างเคร่งครัด ประชาชนสามารถติดต่อสอบถามเส้นทางหรือแจ้งเหตุได้ที่ สายด่วนกรมทางหลวงชนบท 1146
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/53459