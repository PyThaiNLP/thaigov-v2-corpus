รัฐบาลไทย-ข่าวทำเนียบรัฐบาล-นายกฯ ส่งความระลึกถึงและความปรารถนาดีมายังผู้สูงอายุทุกคน-ประชาชนชาวไทยทุกครอบครัว เนื่องในวันผู้สูงอายุแห่งชาติและวันแห่งครอบครัว ปี 2565


วันพุธที่ 13 เมษายน 2565
พิมพ์
นายกฯ ส่งความระลึกถึงและความปรารถนาดีมายังผู้สูงอายุทุกคน-ประชาชนชาวไทยทุกครอบครัว เนื่องในวันผู้สูงอายุแห่งชาติและวันแห่งครอบครัว ปี 2565
นายกฯ ส่งความระลึกถึงและความปรารถนาดีมายังผู้สูงอายุทุกคน-ประชาชนชาวไทยทุกครอบครัว เนื่องในวันผู้สูงอายุแห่งชาติและวันแห่งครอบครัว ปี 2565  ให้มีความอบอุ่น เข้มแข็ง รักใคร่กลมเกลียวกัน ช่วยกันดูแลสุขภาพ ปฏิบัติตามคำแนะนำของ สธ.อย่างเคร่งครัด
วันนี้ (13 เมษายน 2565) นายธนกร วังบุญคงชนะ โฆษกประจำสำนักนายกรัฐมนตรี เผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม มอบสารเนื่องในโอกาส “วันผู้สูงอายุแห่งชาติ 13 เมษายน” และ “วันแห่งครอบครัว 14 เมษายน” ประจำปี 2565 ส่งความระลึกถึงและความปรารถนาดีมายังผู้สูงอายุทุกคน และพี่น้องประชาชนชาวไทยทุกครอบครัว ให้มีความอบอุ่น เข้มแข็ง รักใคร่กลมเกลียวกัน
นายกรัฐมนตรีกล่าวว่า “วันผู้สูงอายุแห่งชาติ” และ “วันแห่งครอบครัว” ถือเป็นวันสำคัญที่สร้างความตระหนักรู้ให้แก่ประชาชนและสังคมได้เห็นถึงความสำคัญของผู้สูงอายุ ในฐานะผู้เป็นเสาหลัก ผู้ทรงภูมิปัญญาและประสบการณ์ในการดำเนินชีวิต ซึ่งเปรียบเสมือนศูนย์รวมจิตใจของสมาชิกในครอบครัว เพื่อเป็นการสร้างความสัมพันธ์ที่ดีระหว่างสมาชิกในครอบครัวแสดงให้เห็นถึงความนอบน้อม อันเป็นขนบธรรมเนียมที่ดีงามของไทย
พร้อมกันนี้ นายกรัฐมนตรีกล่าวถึงสถานการณ์การแพร่ระบาดของโรคติดเชื้อไวรัสโคโรนา 2019 โดยนายกฯ แสดงความห่วงใยมายังผู้สูงอายุทุกคน และขอให้ทุกครอบครัวช่วยกันดูแลสุขภาพซึ่งกันและกัน โดยปฏิบัติตามคำแนะนำของกระทรวงสาธารณสุขอย่างเคร่งครัด เพื่อให้พี่น้องประชาชนสามารถดำเนินชีวิตร่วมกับครอบครัวได้อย่างเป็นปกติสุขต่อไป และนายกรัฐมนตรียังได้กล่าวอาราธนาคุณพระศรีรัตนตรัยและสิ่งศักดิ์สิทธิ์ทั้งหลาย ตลอดจนความรัก ความห่วงใยกันในครอบครัว จงเป็นพลังให้ทุกคนประสบแต่ความสุข มีสุขภาพกาย สุขภาพใจที่สมบูรณ์แข็งแรง และสัมฤทธิ์ผลในสิ่งที่พึงปรารถนาโดยทั่วกัน

ที่มา : https://www.thaigov.go.th/news/contents/details/53584