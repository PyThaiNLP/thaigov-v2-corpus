รัฐบาลไทย-ข่าวทำเนียบรัฐบาล-รายงานภาวะเศรษฐกิจการคลังภูมิภาคประจำเดือนสิงหาคม 2564


วันพุธที่ 29 กันยายน 2564
พิมพ์
รายงานภาวะเศรษฐกิจการคลังภูมิภาคประจำเดือนสิงหาคม 2564
เศรษฐกิจภูมิภาคเดือน ส.ค.2564 ชะลอตัวลงเกือบทุกภูมิภาคจากผลกระทบของการแพร่ระบาด COVID-19 อย่างไรดี เศรษฐกิจภาคใต้ ภาคตะวันออก เศรษฐกิจ กทม.และปริมณฑล และภาคตะวันตก ยังมีปัจจัยสนับสนุนจากเงินทุนของโรงงานที่เริ่มประกอบกิจการที่ขยายตัวสูงขึ้น
“เศรษฐกิจภูมิภาคในเดือนสิงหาคม 2564 ชะลอตัวลงในเกือบทุกภูมิภาคจากผลกระทบของสถานการณ์การแพร่ระบาดของโรคติดเชื้อไวรัสโคโรนา 2019 (Coronavirus Disease 2019: COVID-19) อย่างไรดี เศรษฐกิจภาคใต้ ภาคตะวันออก เศรษฐกิจ กทม. และปริมณฑล และภาคตะวันตก ยังมีปัจจัยสนับสนุนจากเงินทุนของโรงงานที่เริ่มประกอบกิจการที่ขยายตัวสูงขึ้นเมื่อเทียบกับช่วงเดียวกันของปีก่อนและเดือนก่อนหน้า”
นายวุฒิพงศ์ จิตตั้งสกุล ที่ปรึกษาด้านเศรษฐกิจการคลัง ในฐานะโฆษกสำนักงานเศรษฐกิจการคลัง และนายพิสิทธิ์ พัวพันธ์ ผู้อำนวยการสำนักนโยบายเศรษฐกิจมหภาค เปิดเผยรายงานภาวะเศรษฐกิจภูมิภาคประจำเดือนสิงหาคม 2564 ว่า “เศรษฐกิจภูมิภาคในเดือนสิงหาคม 2564 ชะลอตัวลงในเกือบทุกภูมิภาคจากผลกระทบของสถานการณ์การแพร่ระบาดของโรคติดเชื้อไวรัสโคโรนา 2019 (Coronavirus Disease 2019: COVID-19) อย่างไรดี เศรษฐกิจภาคใต้ ภาคตะวันออก เศรษฐกิจ กทม. และปริมณฑล และภาคตะวันตก ยังมีปัจจัยสนับสนุนจากเงินทุนของโรงงานที่เริ่มประกอบกิจการที่ขยายตัวสูงขึ้นเมื่อเทียบกับช่วงเดียวกันของปีก่อนและเดือนก่อนหน้า” โดยมีรายละเอียดดังนี้
เศรษฐกิจภาคใต้ชะลอตัวลง แต่ยังมีปัจจัยสนับสนุนจากการจัดเก็บภาษีมูลค่าเพิ่ม ณ ราคาคงที่ และเงินทุนของโรงงานที่เริ่มประกอบกิจการที่ขยายตัวสูงขึ้น ขณะที่ดัชนีความเชื่อมั่นผู้บริโภคและภาคอุตสาหกรรมปรับตัวลดลง
ในเดือนสิงหาคม 2564 เครื่องชี้เศรษฐกิจด้านการบริโภคภาคเอกชน สะท้อนจากจำนวนรถยนต์นั่งจดทะเบียนใหม่ และจำนวนรถจักรยานยนต์จดทะเบียนใหม่ ชะลอตัวลงร้อยละ -18.8 และ -35.1 เมื่อเทียบกับช่วงเดียวกันของปีก่อน และเมื่อเทียบกับเดือนก่อนหน้าหลังขจัดผลทางฤดูกาลชะลอตัวลงร้อยละ -2.7 และ -22.7 ตามลำดับ อย่างไรก็ดี ยังมีปัจจัยสนับสนุนจากการจัดเก็บภาษีมูลค่าเพิ่ม ณ ราคาคงที่ ที่ขยายตัวร้อยละ 9.5 และ 5.8 เมื่อเทียบกับช่วงเดียวกันของปีก่อน และเมื่อเทียบกับเดือนก่อนหน้าหลังขจัดผลทางฤดูกาล สำหรับเครื่องชี้เศรษฐกิจด้านการลงทุนภาคเอกชน สะท้อนจากเงินทุนของโรงงานที่เริ่มประกอบกิจการขยายตัวเมื่อเทียบกับช่วงเดียวกันของปีก่อนและเมื่อเทียบเดือนก่อนหน้าหลังขจัดผลทางฤดูกาล ที่ร้อยละ 290.9 และ 10.3 ตามลำดับ ด้วยจำนวนเงินทุน 612.41 ล้านบาท จากโรงงานผลิตน้ำแข็งซอง ในจังหวัดสุราษฏร์ธานี และโรงงานผลิตน้ำมันปาล์มดิบจากปาล์มทะลาย CPO เกรด A ในจังหวัดชุมพร เป็นสำคัญ ในขณะที่จำนวนรถยนต์บรรทุกส่วนบุคคลจดทะเบียนใหม่ชะลอตัวลงทั้งเมื่อเทียบกับช่วงเดียวกันของปีก่อนและเมื่อเทียบกับเดือนก่อนหน้าหลังขจัดผลทางฤดูกาลชะลอตัวลงที่ร้อยละ
-19.3 และ -11.3 ตามลำดับ สำหรับจำนวนรถบรรทุกจดทะเบียนใหม่ขยายตัวร้อยละ 6.9 เมื่อเทียบกับช่วงเดียวกันของปีก่อน แต่ชะลอตัวลงร้อยละ -3.5 เมื่อเทียบกับเดือนก่อนหน้าหลังขจัดผลทางฤดูกาล ทั้งนี้ ในด้านความเชื่อมั่น พบว่า ดัชนีความเชื่อมั่นผู้บริโภคและภาคอุตสาหกรรมปรับลดลงมาอยู่ที่ระดับ 36.2 และ 75.7 ตามลำดับ จากเดือนก่อนหน้าที่ระดับ 37.4 และ 79.3 ตามลำดับ
เศรษฐกิจภาคตะวันออกชะลอตัวลง แต่ยังมีปัจจัยสนับสนุนจากเงินทุนของโรงงานที่เริ่มประกอบกิจการที่ขยายตัวสูงขึ้น ขณะที่ดัชนีความเชื่อมั่นผู้บริโภคและภาคอุตสาหกรรมปรับตัวลดลง
ในเดือนสิงหาคม 2564 เครื่องชี้เศรษฐกิจด้านการบริโภคภาคเอกชน สะท้อนจากจำนวนรถยนต์นั่งจดทะเบียนใหม่ และจำนวนรถจักรยานยนต์จดทะเบียนใหม่ชะลอตัวลงร้อยละ -17.2 และ -29.5 เมื่อเทียบกับช่วงเดียวกันของปีก่อน และชะลอตัวลงเมื่อเทียบกับเดือนก่อนหน้าหลังขจัดผลทางฤดูกาลร้อยละ -15.1 และ -32.4 ตามลำดับ ในขณะที่การจัดเก็บภาษีมูลค่าเพิ่ม ณ ราคาคงที่ ขยายตัวร้อยละ 35.1 เมื่อเทียบกับช่วงเดียวกันของปีก่อน และทรงตัวเมื่อเทียบกับเดือนก่อนหน้าหลังขจัดผลทางฤดูกาล สำหรับเครื่องชี้เศรษฐกิจด้านการลงทุนภาคเอกชน สะท้อนจากเงินทุนของโรงงานที่เริ่มประกอบกิจการขยายตัวเมื่อเทียบกับช่วงเดียวกันของปีก่อนและเดือนก่อนหน้าหลังขจัดผลทางฤดูกาล ที่ร้อยละ 99.2 และ 68.4 ตามลำดับ ด้วยจำนวนเงินทุน 5,686.24 ล้านบาท จากโรงงานทำหม้อเก็บพลังงานไฟฟ้าชนิดแห้ง และรวมถึงชิ้นส่วนของผลิตภัณฑ์ดังกล่าว ในจังหวัดฉะเชิงเทรา และโรงงานผลิตกระดาษที่ใช้แล้วมาคัดแยกเศษพลาสติกและโลหะออกเพื่อนำไปผ่านกระบวนการบดและปั่นแห้งเป็นกระดาษอัดก้อนที่นำกลับคืนมาใช้ได้อีกในจังหวัดปราจีนบุรี เป็นสำคัญ ในขณะที่ จำนวนรถยนต์บรรทุกส่วนบุคคลจดทะเบียนใหม่ และจำนวนรถบรรทุกจดทะเบียนใหม่ชะลอตัวลงเมื่อเทียบกับช่วงเดียวกันของปีก่อน ที่ร้อยละ -22.4 และ -15.6 และเมื่อเทียบกับเดือนก่อนหน้าหลังขจัดผลทางฤดูกาลชะลอตัวลงร้อยละ -3.1 และ -24.0 ตามลำดับ ทั้งนี้ ในด้านความเชื่อมั่น พบว่า ดัชนีความเชื่อมั่นผู้บริโภคและภาคอุตสาหกรรมปรับลดลงมาอยู่ที่ระดับ 42.4 และ 100 ตามลำดับ จากเดือนก่อนหน้าที่ระดับ 43.8 และ 105.6 ตามลำดับ
เศรษฐกิจ กทม. และปริมณฑล ชะลอตัวลง แต่ยังมีปัจจัยสนับสนุนจากเงินทุนของโรงงานที่เริ่มประกอบกิจการที่ขยายตัวสูงขึ้น ขณะที่ดัชนีความเชื่อมั่นผู้บริโภคและภาคอุตสาหกรรมที่ปรับตัวลดลง
ในเดือนสิงหาคม 2564 เครื่องชี้เศรษฐกิจด้านการบริโภคภาคเอกชน สะท้อนจากจำนวนรถยนต์นั่งจดทะเบียนใหม่ และจำนวนรถจักรยานยนต์จดทะเบียนใหม่ ชะลอตัวลงร้อยละ -2.7 และ -22.2 เมื่อเทียบกับช่วงเดียวกันของปีก่อน แต่ขยายตัวร้อยละ 54.9 และ 18.9 เมื่อเทียบกับเดือนก่อนหน้าหลังขจัดผลทางฤดูกาล ตามลำดับ ขณะที่การจัดเก็บภาษีมูลค่าเพิ่ม ณ ราคาคงที่ ขยายตัวเมื่อเทียบกับช่วงเดียวกันของปีก่อนร้อยละ 7.1 แต่ชะลอตัวลงร้อยละ -4.4 เมื่อเทียบกับเดือนก่อนหน้าหลังขจัดผลทางฤดูกาล สำหรับเครื่องชี้เศรษฐกิจด้านการลงทุนภาคเอกชน สะท้อนจากเงินทุนของโรงงานที่เริ่มประกอบกิจการขยายตัวเมื่อเทียบกับช่วงเดียวกันของปีก่อนและเดือนก่อนหน้าหลังขจัดผลทางฤดูกาล ที่ร้อยละ 11.4 และ 311.1 ตามลำดับ ด้วยจำนวนเงินทุน 1,889.65 ล้านบาท จากโรงงานผลิตและแบ่งบรรจุน้ำมันพืชทุกชนิดและผลิตน้ำมันไบโอดีเซล ในจังหวัดสมุทรสาคร และโรงงานทำชิ้นส่วนพิเศษ หรืออุปกรณ์สำหรับรถยนต์หรือรถพ่วง ในจังหวัดสมุทรปราการ เป็นสำคัญ อย่างไรก็ดี จำนวนรถยนต์บรรทุกส่วนบุคคลจดทะเบียนใหม่ ชะลอตัวลงเมื่อเทียบกับช่วงเดียวกันของปีก่อนร้อยละ -1.2 แต่ขยายตัวร้อยละ 35.5 เมื่อเทียบกับเดือนก่อนหน้าหลังขจัดผลทางฤดูกาล ทั้งนี้ ในด้านความเชื่อมั่นพบว่า ดัชนีความเชื่อมั่นผู้บริโภคและภาคอุตสาหกรรมปรับลดลง มาอยู่ที่ระดับ 37.9 และ 75.0 ตามลำดับ จากเดือนก่อนหน้าที่ระดับ 39.3 และ 77.8  ตามลำดับ
เศรษฐกิจภาคตะวันตกชะลอตัวลง แต่ยังมีปัจจัยสนับสนุนจากเงินทุนของโรงงานที่เริ่มประกอบกิจการที่ขยายตัวสูงขึ้น ขณะที่ดัชนีความเชื่อมั่นผู้บริโภคและภาคอุตสาหกรรมที่ปรับตัวลดลง
ในเดือนสิงหาคม 2564 เครื่องชี้เศรษฐกิจด้านการบริโภคภาคเอกชน สะท้อนจากจำนวนรถยนต์นั่งจดทะเบียนใหม่ และจำนวนรถจักรยานยนต์จดทะเบียนใหม่ชะลอตัวลงร้อยละ -26.6 และ -25.1 เมื่อเทียบกับช่วงเดียวกันของปีก่อน และชะลอตัวลงเมื่อเทียบกับเดือนก่อนหน้าหลังขจัดผลทางฤดูกาลร้อยละ -14.5 และ -24.0 ตามลำดับ ขณะที่การจัดเก็บภาษีมูลค่าเพิ่ม ณ ราคาคงที่ ชะลอตัวลงร้อยละ -5.6 เมื่อเทียบกับช่วงเดียวกันของปีก่อน แต่ทรงตัวที่ร้อยละ 0.0 เมื่อเทียบกับเดือนก่อนหน้าหลังขจัดผลทางฤดูกาล สำหรับเครื่องชี้เศรษฐกิจด้านการลงทุนภาคเอกชน สะท้อนจากเงินทุนของโรงงานที่เริ่มประกอบกิจการขยายตัวเมื่อเทียบกับช่วงเดียวกันของปีก่อนและเมื่อเทียบกับเดือนก่อนหน้าหลังขจัดผลทางฤดูกาล ที่ร้อยละ 13.8 และ 462.8 ตามลำดับ ด้วยจำนวนเงินทุน 345.89
ล้านบาท จากโรงงานผสมปูนซีเมนต์สำเร็จรูป ในจังหวัดราชบุรี และโรงงานผลิตอะลูมิเนียมแท่ง กำลังการผลิต 8 ตันต่อวัน ในจังหวัดเพชรบุรี เป็นสำคัญ ในขณะที่ จำนวนรถยนต์บรรทุกส่วนบุคคลจดทะเบียนใหม่ และจำนวนรถบรรทุกจดทะเบียนใหม่ชะลอตัวลงเมื่อเทียบกับช่วงเดียวกันของปีก่อนที่ร้อยละ -19.1 และ -12.6 และเมื่อเทียบกับเดือนก่อนหน้าหลังขจัดผลทางฤดูกาลชะลอตัวลงร้อยละ -8.1 และ -14.6 ตามลำดับ ทั้งนี้ หากพิจารณาในด้านความเชื่อมั่น พบว่า ดัชนีความเชื่อมั่นผู้บริโภคและภาคอุตสาหกรรมปรับลดลง มาอยู่ที่ระดับ 38.5 และ 75.0 ตามลำดับ จากเดือนก่อนหน้าที่ระดับ 39.9 และ 77.8 ตามลำดับ
เศรษฐกิจภาคตะวันออกเฉียงเหนือชะลอตัวลง อย่างไรก็ดี การจัดเก็บภาษีมูลค่าเพิ่ม ณ ราคาคงที่ ยังขยายตัวเพิ่มขึ้นเล็กน้อยเมื่อเทียบกับเดือนก่อนหน้า ขณะที่ดัชนีความเชื่อมั่นผู้บริโภคและภาคอุตสาหกรรมที่ปรับตัวลดลง
ในเดือนสิงหาคม 2564 เครื่องชี้เศรษฐกิจด้านการบริโภค สะท้อนจากภาษีมูลค่าเพิ่ม ณ ราคาคงที่ ทรงตัวร้อยละ 0.0 เมื่อเทียบกับช่วงเดียวกันของปีก่อน แต่ขยายตัวร้อยละ 0.9 เมื่อเทียบกับเดือนก่อนหน้าหลังขจัดผลทางฤดูกาล สำหรับเครื่องชี้เศรษฐกิจด้านการลงทุนภาคเอกชน สะท้อนจากจำนวนรถยนต์บรรทุกส่วนบุคคลจดทะเบียนใหม่ จำนวนรถบรรทุกจดทะเบียนใหม่ และเงินทุนของโรงงานที่เริ่มประกอบกิจการชะลอตัวลงที่ร้อยละ -16.5 -3.1 และ -29.5 เมื่อเทียบกับช่วงเดียวกันของปีก่อน และชะลอตัวลงร้อยละ -11.5 -7.8 และ -62.2 เมื่อเทียบกับเดือนก่อนหน้าหลังขจัดผลทางฤดูกาล ตามลำดับ นอกจากนี้ ในด้านความเชื่อมั่น พบว่า ดัชนีความเชื่อมั่นผู้บริโภคและภาคอุตสาหกรรมปรับลดลง มาอยู่ที่ระดับ 44.0 และ 68.8 ตามลำดับ จากเดือนก่อนหน้าที่ระดับ 45.2 และ 69.5 ตามลำดับ
เศรษฐกิจภาคเหนือชะลอตัวลง อย่างไรก็ดี จำนวนรถยนต์นั่งจดทะเบียนใหม่ยังเพิ่มขึ้นเมื่อเทียบกับเดือนก่อนหน้า ขณะที่ดัชนีความเชื่อมั่นผู้บริโภคและภาคอุตสาหกรรมปรับตัวลดลง
ในเดือนสิงหาคม 2564 เครื่องชี้เศรษฐกิจด้านการบริโภคภาคเอกชน สะท้อนจากการจัดเก็บภาษีมูลค่าเพิ่ม ณ ราคาคงที่ และจำนวนรถจักรยานยนต์จดทะเบียนใหม่ชะลอตัวลงร้อยละ -4.2 และ -29.2 เมื่อเทียบกับช่วงเดียวกันของปีก่อนและชะลอตัวลงร้อยละ -2.7 และ -29.8 เมื่อเทียบกับเดือนก่อนหน้าหลังขจัดผลทางฤดูกาล ตามลำดับ อย่างไรก็ดี จำนวนรถยนต์นั่งจดทะเบียนใหม่ชะลอตัวลงร้อยละ -6.8 เมื่อเทียบกับช่วงเดียวกันของปีก่อน แต่ขยายตัวร้อยละ 5.0 เมื่อเทียบกับเดือนก่อนหน้าหลังขจัดผลทางฤดูกาล สำหรับเครื่องชี้เศรษฐกิจด้านการลงทุนภาคเอกชน สะท้อนจากจำนวนรถยนต์บรรทุกส่วนบุคคลจดทะเบียนใหม่ จำนวนรถบรรทุกจดทะเบียนใหม่ และเงินทุนของโรงงานที่เริ่มประกอบกิจการชะลอตัวลงที่ร้อยละ -9.5 -9.5 และ -18.2 เมื่อเทียบกับช่วงเดียวกันของปีก่อน และชะลอตัวลงร้อยละ -5.7 -18.2 และ -18.2 เมื่อเทียบกับเดือนก่อนหน้าหลังขจัดผลทางฤดูกาล ตามลำดับ นอกจากนี้ ในด้านความเชื่อมั่น พบว่า ดัชนีความเชื่อมั่นผู้บริโภคและภาคอุตสาหกรรมปรับลดลง มาอยู่ที่ระดับ 42.7 และ 54.8 ตามลำดับ จากเดือนก่อนหน้าที่ระดับ 43.9 และ 57.5 ตามลำดับ
เศรษฐกิจภาคกลางชะลอตัวลง สอดคล้องกับดัชนีความเชื่อมั่นผู้บริโภคและภาคอุตสาหกรรมที่ปรับตัวลดลง
ในเดือนสิงหาคม 2564 เครื่องชี้เศรษฐกิจด้านการบริโภคภาคเอกชน สะท้อนจากการจัดเก็บภาษีมูลค่าเพิ่ม ณ ราคาคงที่ จำนวนรถยนต์นั่งจดทะเบียนใหม่ และจำนวนรถจักรยานยนต์จดทะเบียนใหม่ชะลอตัวลงร้อยละ -8.9 -26.0 และ -40.3 เมื่อเทียบกับช่วงเดียวกันของปีก่อน และชะลอตัวลงร้อยละ -2.7 -32.3 และ -38.0 เมื่อเทียบกับเดือนก่อนหน้าหลังขจัดผลทางฤดูกาล ตามลำดับ เช่นเดียวกับเครื่องชี้เศรษฐกิจด้านการลงทุนภาคเอกชน สะท้อนจากจำนวนรถยนต์บรรทุกส่วนบุคคลจดทะเบียนใหม่ จำนวนรถบรรทุกจดทะเบียนใหม่ และเงินทุนของโรงงานที่เริ่มประกอบกิจการชะลอตัวลงร้อยละ -24.4 -15.5 และ -81.9 เมื่อเทียบกับช่วงเดียวกันของปีก่อน และชะลอตัวลงร้อยละ -26.1 -10.4 และ -60.9 เมื่อเทียบกับเดือนก่อนหน้าหลังขจัดผลทางฤดูกาล ตามลำดับ นอกจากนี้ หากพิจารณาในด้านความเชื่อมั่นพบว่า ดัชนีความเชื่อมั่นผู้บริโภคและภาคอุตสาหกรรมปรับลดลงมาอยู่ที่ระดับ 38.5 และ 75.0 ตามลำดับ จากเดือนก่อนหน้าซึ่งอยู่ที่ระดับ 39.9 และ 77.8 ตามลำดับ

ที่มา : https://www.thaigov.go.th/news/contents/details/46356