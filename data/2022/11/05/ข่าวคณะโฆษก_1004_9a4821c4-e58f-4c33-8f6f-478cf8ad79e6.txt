รัฐบาลไทย-ข่าวทำเนียบรัฐบาล-โฆษกรัฐบาลสวน "หญิงหน่อย" ทุกนโยบายของรัฐบาลเพื่อประชาชนภาพใหญ่ อาจมีไม่ถูกใจบ้าง แต่อยู่บนพื้นฐานของข้อเท็จจริง ไม่บิดเบือนกลไกตลาด สร้างภาพเอาหน้าไปวันๆ


วันอังคารที่ 8 กุมภาพันธ์ 2565
พิมพ์
โฆษกรัฐบาลสวน "หญิงหน่อย" ทุกนโยบายของรัฐบาลเพื่อประชาชนภาพใหญ่ อาจมีไม่ถูกใจบ้าง แต่อยู่บนพื้นฐานของข้อเท็จจริง ไม่บิดเบือนกลไกตลาด สร้างภาพเอาหน้าไปวันๆ
โฆษกรัฐบาลสวน "หญิงหน่อย" ทุกนโยบายของรัฐบาลเพื่อประชาชนภาพใหญ่ อาจมีไม่ถูกใจบ้าง แต่อยู่บนพื้นฐานของข้อเท็จจริง ไม่บิดเบือนกลไกตลาด สร้างภาพเอาหน้าไปวันๆ
วันที่ 8 กุมภาพันธ์ 2565 นายธนกร วังบุญคงชนะ โฆษกประจำสำนักประจำสำนักนายกรัฐมนตรี กล่าวถึงกรณีที่คุณหญิงสุดารัตน์ เกยุราพันธ์ ประธานพรรคไทยสร้างไทย โพสต์ทวิตเตอร์ท้าให้ พล.อ.ประยุทธ์ จันทร์โอชา นายกรัฐมนตรี และรัฐมนตรีว่าการกระทรวงกลาโหม จ่ายค่าน้ำค่าไฟ รับเงินเท่ากับค่าแรงขั้นต่ำ 300 บาท จะได้เข้าใจความเดือดร้อนของประชาชนว่า รัฐบาลภายใต้การนำของพล.อ.ประยุทธ์เข้ามาเพื่อแก้ไขปัญหาความเดือดร้อนให้กับประชาชน และสะสางการทุจริตคอรัปชั่นที่รัฐบาลในอดีตทิ้งเอาไว้ ทุกนโยบายของรัฐบาลจึงเป็นการเข้าไปช่วยเหลือประชาชนในภาพใหญ่ทั่วประเทศ ไม่ใช่เฉพาะกลุ่มใดกลุ่มหนึ่ง อย่างไรก็ตาม ถ้าหากรัฐบาลในอดีตที่คุณหญิงสุดารัตน์คุ้นเคยดีทำได้อย่างที่คุณหญิงสุดารัตน์พูด เข้าใจความเดือดร้อนของประชาชนเป็นอย่างดี ก็คงไม่ปล่อยให้เกิดการทุจริตจนอดีตรัฐมนตรีต้องติดคุกและไม่เคยรับผิดชอบสิ่งที่ตัวเองทำไว้กับประเทศไทยเลย
"นายกฯ เข้าใจความเดือดร้อนของประชาชนเป็นอย่างดี จึงคิดนโยบายเพื่อแก้ปัญหาให้กับประชาชนทุกกลุ่ม ซึ่งเป็นเรื่องปกติที่อาจจะไม่ถูกใจใครบ้าง แต่เป็นนโยบายที่อยู่บนพื้นฐานของข้อเท็จจริง ไม่บิดเบือนกลไกตลาด หรือสร้างภาพเอาหน้าไปวันๆ ทั้งนี้ คุณหญิงสุดารัตน์เป็นนักการเมืองอาวุโสแล้ว ควรเล่นการเมืองโดยยื่นความหวังดีให้ประชาชนแทนการสร้างละครให้ดูดีไปวันๆ ดูบ้าง หรือทางที่ดี ลองเข้าไปคลุกคลีกับชาวบ้านแบบปกติดูบ้าง จะได้รู้ว่าทุกวันนี้ชาวบ้านเขาคิดกับคุณหญิงสุดารัตน์หรือฝ่านค้านแบบไหนบ้าง เผื่อบางทีอาจจะทำให้ตาสว่างขึ้นและเลิกหลอกตัวเองเสียที"นายธนกร กล่าว
---------------------------

ที่มา : https://www.thaigov.go.th/news/contents/details/51348