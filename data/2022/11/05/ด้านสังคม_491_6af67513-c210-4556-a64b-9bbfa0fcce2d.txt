รัฐบาลไทย-ข่าวทำเนียบรัฐบาล-โฆษกดีอีเอสเตือนอย่าหลงเชื่อ เลื่อนจ่ายเงินบำนาญเร็วขึ้น 1 วัน ใน เดือนกันยายนเป็นวันที่ 21 ก.ย. 64


วันเสาร์ที่ 11 กันยายน 2564
โฆษกดีอีเอสเตือนอย่าหลงเชื่อ เลื่อนจ่ายเงินบำนาญเร็วขึ้น 1 วัน ใน เดือนกันยายนเป็นวันที่ 21 ก.ย. 64
โฆษกดีอีเอสเตือนอย่าหลงเชื่อ เลื่อนจ่ายเงินบำนาญเร็วขึ้น 1 วัน ใน เดือนกันยายนเป็นวันที่ 21 ก.ย. 64
นางสาวนพวรรณ หัวใจมั่น โฆษกกระทรวงดิจิทัลเพื่อเศรษฐกิจและสังคมฝ่ายการเมือง (ดีอีเอส) กล่าวว่า ตามที่มีการเผยแพร่เกี่ยวกับประเด็นเรื่อง เดือนกันยายนเลื่อนวันจ่ายเงินบำนาญเร็วขึ้น 1 วัน เป็นวันที่ 21 ก.ย. 64 ทางศูนย์ต่อต้านข่าวปลอมได้ดำเนินการตรวจสอบข้อเท็จจริงโดย กรมบัญชีกลาง กระทรวงการคลัง พบว่าประเด็นดังกล่าวนั้นเป็นข้อมูลเท็จ
จากที่มีการแชร์ข้อมูลว่ามีการเลื่อนวันจ่ายเงินบำนาญของเดือนกันยายน ให้เร็วขึ้น 1 วัน จากวันที่ 22 ก.ย. เป็นวันที่ 21 ก.ย. 64 ทางกรมบัญชีกลาง กระทรวงการคลัง ได้ชี้แจงข้อเท็จจริงว่า กรมบัญชีกลางจ่ายเงินบำนาญของเดือนกันยายน 2564 ในวันที่ 22 กันยายน 2564 ตามเดิม ไม่มีการเปลี่ยนแปลงแต่อย่างใด
ดังนั้นขอให้ประชาชนอย่าหลงเชื่อ และขอความร่วมมือไม่ส่ง หรือแชร์ข้อมูลดังกล่าวต่อในช่องทางสื่อสังคมออนไลน์ต่างๆ และเพื่อให้ประชาชนได้รับข้อมูลข่าวสารจากกระทรวงการคลัง สามารถติดตามได้ที่เว็บไซต์www.mof.go.th หรือโทร. 1689 นอกจากนี้ประชาชนสามารถติดตามและแจ้งเบาะแสข่าวปลอม ได้ผ่านช่องทางต่างๆของศูนย์ต่อต้านข่าวปลอม ดังนี้ ไลน์ @antifakenewscenter  เว็บไซต์ https://www.antifakenewscenter.com/ ทวิตเตอร์ https://twitter.com/AFNCThailand และช่องทางโทรศัพท์โทรสายด่วน GCC 1111 ต่อ 87 ได้ตลอด 24
ชั่วโมง
***********

ที่มา : https://www.thaigov.go.th/news/contents/details/45734