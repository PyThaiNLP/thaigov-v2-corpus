รัฐบาลไทย-ข่าวทำเนียบรัฐบาล-การประชุมคณะกรรมการจัดงานรางวัลอุตสาหกรรม ประจำปี พ.ศ.2564 ครั้งที่ 1/2564


วันอังคารที่ 15 มิถุนายน 2564
พิมพ์
การประชุมคณะกรรมการจัดงานรางวัลอุตสาหกรรม ประจำปี พ.ศ.2564 ครั้งที่ 1/2564
นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานการประชุมคณะกรรมการจัดงานรางวัลอุตสาหกรรม ประจำปี พ.ศ.2564 ครั้งที่ 1/2564 ณ ห้องประชุม 1 ชั้น 2 อาคารสำนักงานปลัดกระทรวงอุตสาหกรรม
วันนี้ (15 มิถุนายน 2564) นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานการประชุมคณะกรรมการจัดงานรางวัลอุตสาหกรรม ประจำปี พ.ศ.2564 ครั้งที่ 1/2564 ที่ประชุมมีการปรับแผนการดำเนินงานการจัดงานรางวัลอุตสาหกรรม และพิจารณาจำนวนรางวัลของแต่ละประเภท และรายงานความคืบหน้าการพิจารณาคัดเลือกอุตสาหกรรมยอดเยี่ยม อุตสาหกรรมดีเด่น และอุตสาหกรรมขนาดกลางและขนาดย่อมดีเด่น ประจำปี พ.ศ.2564 โดยมีคณะกรรมการจัดงานฯ ร่วมประชุม ณ ห้องประชุม 1 ชั้น 2 อาคารสำนักงานปลัดกระทรวงอุตสาหกรรม
ทั้งนี้ การจัดประชุมฯ ดังกล่าว เป็นไปตามมาตรการควบคุมและป้องกันการแพร่ระบาดของเชื้อไวรัส โควิด-19 ตามข้อกำหนดออกตามความในมาตรา 9 แห่ง พ.ร.ก.ฉุกเฉิน ฉบับที่ 22 ลงวันที่ 29 เมษายน พ.ศ. 2564

ที่มา : https://www.thaigov.go.th/news/contents/details/42733