รัฐบาลไทย-ข่าวทำเนียบรัฐบาล-ส่งกำลังใจ...มอบถุงยังชีพ บรรเทาภัยโควิด-19 สู่ชุมชน ในกิจกรรม "เราทำความ ดี ด้วยหัวใจ"


วันพุธที่ 8 กันยายน 2564
ส่งกำลังใจ...มอบถุงยังชีพ บรรเทาภัยโควิด-19 สู่ชุมชน ในกิจกรรม "เราทำความ ดี ด้วยหัวใจ"
สำนักงานปลัดกระทรวงกลาโหม จัดกิจกรรมโครงการจิตอาสา "เราทำความ ดี ด้วยหัวใจ”
โดยมี พลเอก ณัฐ อินทรเจริญ ปลัดกระทรวงกลาโหม เป็นประธาน โดยการมอบอุปกรณ์ทางการแพทย์และสิ่งของที่จำเป็นให้กับเจ้าหน้าที่และผู้ป่วย รวมทั้งประชาชนที่ได้รับผลกระทบจากเชื้อไวรัสโคโรนา 2019 (COVID-19) เนื่องในโอกาสเฉลิมพระชนมพรรษาสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง 12 สิงหาคม 2564 ณ วัดชินวรารามวรวิหาร ต.บางขะแยง อ.เมือง จ.ปทุมธานี
ภายในกิจกรรม ปลัดกระทรวงกลาโหม ได้ถวายเครื่องไทยธรรมและจตุปัจจัย มอบอุปกรณ์ทางการแพทย์และสิ่งของจำเป็นให้กับ พระมงคลวโรปการ เจ้าอาวาสวัดชินวรารามวรวิหาร รวมทั้งมอบอุปกรณ์ทางการแพทย์และสิ่งของจำเป็นได้แก่ เครื่องอุปโภคบริโภคให้กับศูนย์พักคอยผู้ป่วยโควิด และมอบถุงยังชีพให้กับผู้ป่วยติดเตียง สำหรับการดำเนินกิจกรรมในครั้งนี้ เป็นการเสริมสร้างความสัมพันธ์อันดี ระหว่างทหารกับพี่น้องประชาชนในการช่วยเหลือ และพัฒนาชุมชนให้มีความสะอาด สงบ ปลอดภัย น่าอยู่อาศัย ด้วยการปรับภูมิทัศน์ เก็บ กวาดขยะ ตัดแต่งกิ่งไม้ให้มีความสะอาดเรียบร้อย เพื่อสุขอนามัยที่ดีของประชาชนในพื้นที่โดยรอบ
#สำนักงานปลัดกระทรวงกลาโหม
#เราทำความดีด้วยหัวใจ

ที่มา : https://www.thaigov.go.th/news/contents/details/45611