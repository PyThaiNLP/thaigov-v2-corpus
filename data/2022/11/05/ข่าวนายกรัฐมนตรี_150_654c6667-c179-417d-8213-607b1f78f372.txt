รัฐบาลไทย-ข่าวทำเนียบรัฐบาล-นายกรัฐมนตรี เร่งสำรวจพื้นที่น้ำท่วมเตรียมออกมาตรการเยียวยา พร้อมขอความร่วมมือทุกภาคส่วนในการเปิดประเทศ ฟื้นฟูการท่องเที่ยว แก้ไขปัญหาเศรษฐกิจ


วันพฤหัสบดีที่ 14 ตุลาคม 2564
พิมพ์
นายกรัฐมนตรี เร่งสำรวจพื้นที่น้ำท่วมเตรียมออกมาตรการเยียวยา พร้อมขอความร่วมมือทุกภาคส่วนในการเปิดประเทศ ฟื้นฟูการท่องเที่ยว แก้ไขปัญหาเศรษฐกิจ
นายกรัฐมนตรี เร่งสำรวจพื้นที่น้ำท่วมเตรียมออกมาตรการเยียวยา พร้อมขอความร่วมมือทุกภาคส่วนในการเปิดประเทศ ฟื้นฟูการท่องเที่ยว แก้ไขปัญหาเศรษฐกิจ
วันนี้ (14 ต.ค.64) เวลา 13.10 น. ณ บริเวณทางเชื่อมตึกสันติไมตรี ทำเนียบรัฐบาล พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ให้สัมภาษณ์สื่อมวลชนภายหลังการประชุมคณะกรรมการบริหารสถานการณ์การแพร่ระบาดของโรคติดเชื้อไวรัสโคโรนา 2019 (โควิด - 19) ครั้งที่ 16/2564 ย้ำรัฐบาลได้ให้ความสำคัญและเร่งแก้ไขปัญหาน้ำท่วมอย่างเร่งด่วน คาดว่าจะสามารถลดความเสียหายให้น้อยลงได้ ตอนนี้ได้สำรวจพื้นที่ที่ได้รับผลกระทบจากน้ำท่วม เช่น พื้นที่ลุ่มต่ำ พื้นที่ที่ตั้งอยู่บริเวณทางระบายน้ำตามธรรมชาติ เป็นต้น เพื่อกำหนดมาตรการช่วยเหลือเยียวยา เพื่อลดความเดือดร้อนของประชาชนที่ได้รับผลกระทบ
นายกรัฐมนตรียังกล่าวถึงการลงพื้นที่สำรวจในพื้นที่ชุมชนริมแม่น้ำเจ้าพระยา ประชาชนมีความพึงพอใจกับมาตรการช่วยเหลือและเยียวยาของรัฐ หลังจากนี้ ยังจะพิจารณาในส่วนของมาตรการพักชำระหนี้ให้กับผู้ได้รับความเดือดร้อนจากน้ำท่วมด้วย โดย นายกรัฐมนตรียืนยันว่าจะทำให้ดีที่สุด

ที่มา : https://www.thaigov.go.th/news/contents/details/46975