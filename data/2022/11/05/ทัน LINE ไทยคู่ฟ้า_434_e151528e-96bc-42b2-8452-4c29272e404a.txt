รัฐบาลไทย-ข่าวทำเนียบรัฐบาล-เร่งโอนเงินประกันรายได้ชาวนาเพิ่มเติมกว่า 7.6 หมื่นล้าน 9 ธ.ค. นี้ ช่วยเหลือพี่น้องเกษตรกรต่อเนื่อง


วันพุธที่ 1 ธันวาคม 2564
เร่งโอนเงินประกันรายได้ชาวนาเพิ่มเติมกว่า 7.6 หมื่นล้าน 9 ธ.ค. นี้ ช่วยเหลือพี่น้องเกษตรกรต่อเนื่อง
.....
นายธนกร วังบุญคงชนะ โฆษกรัฐบาล เผยความคืบหน้าการดำเนินการของธนาคารเพื่อการเกษตรและสหกรณ์การเกษตร (ธ.ก.ส.) หลังจากที่ ครม. ได้อนุมัติวงเงินโครงการประกันรายได้เกษตรกรผู้ปลูกข้าว ปี 2564/65 เพิ่มเติม จำนวน 76,080.95 ล้านบาท โดยขณะนี้อยู่ระหว่างการพิจารณาตรวจสอบข้อมูลเกษตรกรที่ได้รับสิทธิ์ และจะโอนเงินเข้าบัญชีในช่วงวันที่ 9 - 14 ธ.ค. 64
.
เพื่อช่วยเหลือพี่น้องเกษตรกรในช่วงที่ราคาพืชผลตกต่ำให้มีรายได้ที่เหมาะสม สามารถเลี้ยงชีพตนเองและครอบครัวได้ และคาดว่าหลังจากนี้ราคาข้าวจะมีแนวโน้มปรับตัวดีขึ้น ซึ่งเป็นผลดีต่อเกษตรกรที่จะขายข้าวได้ในราคาสูงขึ้น และลดภาระงบประมาณของรัฐในอนาคตอีกด้วย
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/48966