รัฐบาลไทย-ข่าวทำเนียบรัฐบาล-รัฐบาลเตรียมรับมือ “พายุฤดูร้อน” จัดทีมประชารัฐ เข้าซ่อมแซมบ้านเรือน ปชช. แจ้งเหตุได้ที่สายด่วนนิรภัย โทร. 1784


วันศุกร์ที่ 25 กุมภาพันธ์ 2565
รัฐบาลเตรียมรับมือ “พายุฤดูร้อน” จัดทีมประชารัฐ เข้าซ่อมแซมบ้านเรือน ปชช. แจ้งเหตุได้ที่สายด่วนนิรภัย โทร. 1784
.....
กองบัญชาการป้องกันและบรรเทาสาธารณภัยแห่งชาติ ร่วมกับกรมอุตุนิยมวิทยา คาดหมายลักษณะอากาศช่วงฤดูร้อนของประเทศไทยปี 65 พบว่า ตั้งแต่ปลายเดือน ก.พ. - พ.ค. 65 ประเทศไทยจะมีอากาศร้อน บวกกับมีพายุฤดูร้อนในหลายพื้นที่ ส่งผลให้มีพายุฝนฟ้าคะนอง ลมกระโชกแรง และมีลูกเห็บตกในบางแห่ง อาจเป็นเหตุทำให้เกิดการสูญเสียชีวิตและทรัพย์สิน ตลอดจนผลผลิตทางการเกษตรของประชาชนได้
.
กระทรวงมหาดไทย ได้สั่งการไปยังผู้ว่าราชการจังหวัดทุกจังหวัด ให้ติดตามการเปลี่ยนแปลงสภาพอากาศที่อาจก่อให้เกิดพายุฤดูร้อนจากกรมอุตุนิยมวิทยาอย่างใกล้ชิด และให้องค์กรปกครองส่วนท้องถิ่นแจ้งเตือนประชาชนให้ทราบสถานการณ์ที่อาจเกิดขึ้นอย่างต่อเนื่อง
.
กรณีเกิดความเสียหายต่อชีวิตและทรัพย์สินในพื้นที่ ให้เร่งสำรวจความเสียหายและให้ความช่วยเหลือผู้ประสบภัยตามกฎ ระเบียบ และหลักเกณฑ์ที่กำหนด ส่วนบ้านเรือนประชาชนที่ได้รับความเสียหายนั้น ให้จัดทีมรูปแบบ “ทีมประชารัฐ” เข้าไปซ่อมแซมทันที
.
ทั้งนี้ ประชาชนที่ได้รับความเดือดร้อนจากภัยธรรมชาติ สามารถขอรับความช่วยเหลือได้ที่ สายด่วนนิรภัย โทร. 1784 ตลอด 24 ชั่วโมง
.
อ่านเพิ่มเติม คลิก https://www.thaigov.go.th/news/contents/details/51867
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/51926