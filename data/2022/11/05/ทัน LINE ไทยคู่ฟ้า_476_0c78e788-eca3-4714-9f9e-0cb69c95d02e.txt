รัฐบาลไทย-ข่าวทำเนียบรัฐบาล-นายกฯ ชื่นชม “บาส - ปอป้อ” สร้างประวัติศาสตร์คว้าแชมป์แบดมินตันโลก


วันจันทร์ที่ 20 ธันวาคม 2564
นายกฯ ชื่นชม “บาส - ปอป้อ” สร้างประวัติศาสตร์คว้าแชมป์แบดมินตันโลก
.....
นายธนกร วังบุญคงชนะ โฆษกรัฐบาล เผย พล.อ.ประยุทธ์ จันทร์โอชา นายกรัฐมนตรี และ รมว.กลาโหม แสดงความยินดีหลังรับทราบข่าวดีของวงการกีฬาไทยและประเทศไทย ที่แบดมินตัน คู่ผสมไทย "บาส - ปอป้อ" หรือ "บาส" เดชาพล พัววรานุเคราะห์ และ "ปอป้อ" ทรัพย์สิรี แต้รัตนชัย คว้าแชมป์รายการล่าสุด TotalEnergies BWF World Championships 2021 ประเภทแบดมินตันคู่ผสม ที่เมืองอูเอลบา ประเทศสเปน
.
โดยนายกรัฐมนตรีชื่นชมนักกีฬาทั้งสองคน และทีมงานทุกคนที่เป็นความสุขและความภูมิใจของคนไทย โดยเป็นคู่ผสมคู่แรกของประเทศไทยที่คว้าแชมป์โลกได้สำเร็จ
.
พร้อมส่งกำลังใจและขอบคุณนักกีฬา และผู้มีส่วนเกี่ยวข้องกับประวัติศาสตร์ความสำเร็จนี้ นับเป็นการมอบของขวัญปีใหม่ให้ประชาชนและแฟนกีฬาในไทย ซึ่งทั้งสองคนมีผลงานที่ยอดเยี่ยมหลายรายการตลอดปี 2564 และเป็นแบบอย่างให้กับเยาวชน ถึงความมุ่งมั่น ตั้งใจ ทุ่มเท และพัฒนาต่อยอดสิ่งที่ชอบและประสบความสำเร็จ
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/49668