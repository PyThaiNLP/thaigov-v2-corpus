รัฐบาลไทย-ข่าวทำเนียบรัฐบาล-รมว.วธ. เป็นประธานพิธีสักการะพระพุทธสิริวัฒนธรรโมภาส พระพุทธรูปประจำกระทรวง ไหว้ศาลพระภูมิ และศาลตายาย


วันจันทร์ที่ 4 ตุลาคม 2564
รมว.วธ. เป็นประธานพิธีสักการะพระพุทธสิริวัฒนธรรโมภาส พระพุทธรูปประจำกระทรวง ไหว้ศาลพระภูมิ และศาลตายาย
พิธีสักการะพระพุทธสิริวัฒนธรรโมภาส พระพุทธรูปประจำกระทรวง ไหว้ศาลพระภูมิ และศาลตายาย และพิธีบำเพ็ญกุศลเนื่องในวันคล้ายวันสถาปนากระทรวงวัฒนธรรม ก้าวสู่ ๒ ทศวรรษ
วันที่ ๑ ตุลาคม ๒๕๖๔ เวลา ๐๘.๓๙ น. นายอิทธิพล คุณปลื้ม รัฐมนตรีว่าการกระทรวงวัฒนธรรม เป็นประธานพิธีสักการะพระพุทธสิริวัฒนธรรโมภาส พระพุทธรูปประจำกระทรวง ไหว้ศาลพระภูมิ และศาลตายาย จากนั้น เป็นประธานในพิธีบำเพ็ญกุศลเนื่องในวันคล้ายวันสถาปนากระทรวงวัฒนธรรม ก้าวสู่ ๒ ทศวรรษ โดยมี นายปรเมศวร์ งามพิเชษฐ์ ผู้ช่วยรัฐมนตรีประจำกระทรวงวัฒนธรรม นางยุพา ทวีวัฒนะกิจบวร ปลัดกระทรวงวัฒนธรรม ผู้บริหาร วัฒนธรรมจังหวัด เครือข่ายวัฒนธรรม หน่วยงานภาครัฐ และภาคเอกชน เข้าร่วมงานและร่วมแสดงความยินดี ณ อาคารวัฒนธรรมวิศิษฏ์ กระทรวงวัฒนธรรม
ทั้งนี้ กระทรวงวัฒนธรรม ก่อตั้งขึ้นเมื่อวันที่ ๓ ตุลาคม ๒๕๔๕ โดยได้น้อมนำพระปฐมบรมราชโองการในพระบาทสมเด็จพระวชิรเกล้าเจ้าอยู่หัว เรื่องการสืบสาน รักษา และต่อยอดมาเป็นแนวทางดำเนินงานวัฒนธรรม ภายใต้กรอบยุทธศาสตร์ชาติ ระยะ ๒๐ ปี โดยยึดหลักธรรมาภิบาล บูรณาการความร่วมมือกับทุกภาคส่วน ภาครัฐ ภาคเอกชน และภาคประชาชน ขับเคลื่อนภารกิจด้านศาสนา ศิลปะ และวัฒนธรรม ให้เกิดประโยชน์สูงสุดต่อชุมชน และประเทศชาติ

ที่มา : https://www.thaigov.go.th/news/contents/details/46550