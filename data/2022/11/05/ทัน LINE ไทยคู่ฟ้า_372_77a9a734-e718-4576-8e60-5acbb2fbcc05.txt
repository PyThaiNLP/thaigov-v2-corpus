รัฐบาลไทย-ข่าวทำเนียบรัฐบาล-อย. ย้ำ! ให้ใช้ชุดตรวจโควิด-19 ที่ผ่านการอนุญาตแล้วเท่านั้น ป้องกันผลบวกลวงได้


วันจันทร์ที่ 8 พฤศจิกายน 2564
อย. ย้ำ! ให้ใช้ชุดตรวจโควิด-19 ที่ผ่านการอนุญาตแล้วเท่านั้น ป้องกันผลบวกลวงได้
....
สำนักงานคณะกรรมการอาหารและยา (อย.) ชี้แจง กรณีครูและนักเรียน จ.มุกดาหาร ตรวจหาเชื้อโควิด-19 ด้วยชุดตรวจ ATK แล้วปรากฏผลบวกลวงจำนวนมากนั้น
.
พบว่า เป็นชุดตรวจยี่ห้อ Dvot SARS-CoV-2 Antigen test Kit ซึ่งทางโรงเรียนได้รับบริจาคมา โดยชุดตรวจดังกล่าว เป็นชุดตรวจที่ไม่ได้รับอนุญาตจาก อย. และจากกรณีที่เกิดขึ้น ขอให้ทุกภาคส่วนต้องระมัดระวังในการนำชุดตรวจ ATK ไปตรวจคัดกรองการติดเชื้อโควิด-19 ให้บุคลากรในหน่วยงานของตนเอง
.
หากประชาชน/หน่วยงานประสงค์จะซื้อชุดตรวจ ควรตรวจสอบยี่ห้อที่ได้รับอนุญาตเสียก่อน โดยตรวจสอบได้ที่ คลิก https://www.fda.moph.go.th/sites/Medical/
.
กรณีที่มีเชื้อจำนวนไม่มาก หรืออยู่ในช่วงการติดเชื้อระยะแรก "ผลที่ได้อาจเป็นลบ" ดังนั้น หากมีประวัติที่มีความเสี่ยงสูง หรือใกล้ชิดกับผู้ติดเชื้อให้ตรวจซ้ำอีกครั้งในช่วง 3 - 5 วัน
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/47945