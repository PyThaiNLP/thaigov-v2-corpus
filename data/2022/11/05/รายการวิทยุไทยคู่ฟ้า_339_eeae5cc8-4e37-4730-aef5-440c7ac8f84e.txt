รัฐบาลไทย-ข่าวทำเนียบรัฐบาล-ชวนเที่ยวงาน ใต้ร่มพระบารมี 240 ปี กรุงรัตนโกสินทร์


วันพุธที่ 20 เมษายน 2565
พิมพ์
ชวนเที่ยวงาน ใต้ร่มพระบารมี 240 ปี กรุงรัตนโกสินทร์
วันพุธที่ 20 เมษายน 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลชวนเที่ยวงาน “ใต้ร่มพระบารมี 240 ปี กรุงรัตนโกสินทร์” ในโอกาสครบรอบ 240 ปี การสถาปนากรุงรัตนโกสินทร์เป็นราชธานี และเพื่อน้อมรำลึกในพระมหากรุณาธิคุณพระบรมราชจักรีวงศ์ที่ทรงคุณูปการทำนุบำรุงบ้านเมืองให้มีความเจริญรุ่งเรือง ผาสุก และมั่นคงสืบมาถึงปัจจุบัน โดยมีกิจกรรมในพื้นที่รอบเกาะรัตนโกสินทร์ เช่น ย้อนวันวาน ยลงานวัง ณ พิพิธภัณฑสถานแห่งชาติ พระนคร และโรงละครแห่งชาติ เรียนรู้ความรุ่งเรืองของแผ่นดิน ณ นิทรรศน์รัตนโกสินทร์ เที่ยวงานวัด ท่องวิถีถิ่นชุมชน ณ วัดประยุรวงศาวาสวรวิหาร ชวนย้อนวันวาน ชมมหรสพสมโภช ณ โรงมหรสพหลวงศาลาเฉลิมกรุง โดยมีรถรางและรถโดยสารสาธารณะให้บริการรับส่งแต่ละจุดฟรี ผู้สนใจเที่ยวชมได้ตั้งแต่วันนี้ (20เม.ย.65) – 24 เม.ย.2565
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/53762