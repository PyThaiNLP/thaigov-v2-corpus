รัฐบาลไทย-ข่าวทำเนียบรัฐบาล-นายกรัฐมนตรี ย้ำเตือนประชาชน รู้ทันกลโกงมิจฉาชีพ โดยเฉพาะ sms ชักชวนให้กดลิงค์ แจกเงิน ระวังตกเป็นเหยื่อสูญเสียเงิน ถูกมิจฉาชีพหลอกลวงข้อมูลส่วนตัว


วันศุกร์ที่ 19 สิงหาคม 2565
พิมพ์
นายกรัฐมนตรี ย้ำเตือนประชาชน รู้ทันกลโกงมิจฉาชีพ โดยเฉพาะ sms ชักชวนให้กดลิงค์ แจกเงิน ระวังตกเป็นเหยื่อสูญเสียเงิน ถูกมิจฉาชีพหลอกลวงข้อมูลส่วนตัว
นายกรัฐมนตรี ย้ำเตือนประชาชน รู้ทันกลโกงมิจฉาชีพ โดยเฉพาะ sms ชักชวนให้กดลิงค์ แจกเงิน ระวังตกเป็นเหยื่อสูญเสียเงิน ถูกมิจฉาชีพหลอกลวงข้อมูลส่วนตัว
วันที่ 19 สิงหาคม 2565 น.ส.ไตรศุลี ไตรสรณกุล รองโฆษกประจำสำนักนายกรัฐมนตรี กล่าวว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ย้ำเตือนประชาชนรู้เท่าทันถึงอาชญากรรมทางเทคโนโลยี พร้อมกำชับให้เจ้าหน้าที่ตำรวจทำการสืบสวนจับกุมผู้กระทำผิดมาดำเนินคดีตามกฎหมาอย่างเคร่งครัด
น.ส.ไตรศุลี กล่าวว่า  ปัจจุบันกลุ่มมิจฉาชีพได้เปลี่ยนการหลอกลวงผ่าน SMS จากเดิมรูปแบบเดิมมาเป็นการส่งข้อความเชิญชวน ด้วยข้อความการจูงใจต่าง ๆ ล่าสุดจากรายงานของสำนักงานตำรวจแห่งชาติ มิจฉาชีพส่งข้อความฉลองครบรอบห้างสรรพสินค้าเซ็นทรัล อ้างว่าทางบริษัทจะแจกเงินรางวัลให้ โดยให้แอดไลน์ผ่านลิงก์ที่แนบมากับข้อความ ซึ่งสำนักงานตำรวจแห่งชาติ ได้สอบถามไปยัง บริษัท สรรพสินค้าเซ็นทรัล จำกัด หรือ ห้างสรรพสินค้าเซ็นทรัล แล้ว ได้รับการยืนยันว่าบริษัทฯไม่ได้มีการจัดกิจกรรมแจกเงินรางวัลในลักษณะดังกล่าวแต่อย่างใด
โดยกรณีดังกล่าวหากเหยื่อหลงเชื่อแอดไลน์คนร้าย ก็อาจจะถูกคนร้ายหลอกลวงเอาข้อมูลส่วนบุคคล ข้อมูลบัญชีธนาคาร ตลอดจนรหัสผ่านต่าง ๆ นำไปใช้ทำให้เกิดความเสียหายต่อเจ้าของข้อมูลได้
“ขอให้ประชาชนระมัดระวัง SMS ที่ชักชวนให้มีการกดลิงก์หรือติดต่อสมัครสมาชิก หรืออ้างว่าเป็นบริษัท ห้าง ร้านต่างๆ แจกเงินแจกของรางวัลต่างๆ เพราะอาจเป็น SMS ของมิจฉาชีพ และขอให้ตรวจสอบข้อมูลกับบริษัท ห้างร้านที่ออกโปรโมชั่นต่างๆก่อนที่จะเชื่อและกดลิงก์ที่แนบมากับข้อความ และขอให้ติดตามข้อมูลข่าวสารที่เกี่ยวข้องกับอาชญากรรมออนไลน์ เพื่อป้องกันทั้งตนเองและคนในครอบครัวตกเป็นเหยื่อของกลุ่มมิจฉาชีพ”น.ส.ไตรศุลี กล่าว
ทั้งนี้ หากประชาชนพบพบเบาะแสการกระทำผิด สามารถแจ้งไปยังสายด่วน ศูนย์รับเรื่องร้องเรียนเบอร์โทร และ SMS มิจฉาชีพ 1185 (AIS), 9777 (TRUE), 1678 (DTAC) และสายด่วนสำนักงานตำรวจแห่งชาติ 1599 ได้ตลอด 24 ชั่วโมง

ที่มา : https://www.thaigov.go.th/news/contents/details/58185