รัฐบาลไทย-ข่าวทำเนียบรัฐบาล-ชาวสวนยางเฮ! รัฐบาลจ่ายเงิน “โครงการประกันรายได้ชาวสวนยาง เฟส 3” ล็อตแรกแล้วกว่า 1.4 พันล้านบาท


วันอาทิตย์ที่ 12 ธันวาคม 2564
ชาวสวนยางเฮ! รัฐบาลจ่ายเงิน “โครงการประกันรายได้ชาวสวนยาง เฟส 3” ล็อตแรกแล้วกว่า 1.4 พันล้านบาท
.....
วันนี้ การยางแห่งประเทศไทย ได้เริ่มจ่ายเงินโครงการประกันรายได้เกษตรกรชาวสวนยาง ระยะที่ 3 ล็อตแรกแล้ว กว่า 1.4 พันล้านบาท (งวดเดือน ต.ค. - พ.ย. 64) ตามมติ ครม. เมื่อวันที่ 30 พ.ย. 64 ที่เห็นชอบให้ดำเนินการโครงการดังกล่าว
.
โดยมีวงเงินรวม 10,065 ล้านบาท เพื่อจ่ายส่วนต่างประกันรายได้ยาง 3 ชนิด คือ ยางแผ่นดิบคุณภาพดี ราคา 60 บาท/กิโลกรัม น้ำยางสด (DRC 100%) ราคา 57 บาท/กิโลกรัม และยางก้อนถ้วย (DRC 50%) ราคา 23 บาท/กิโลกรัม ระยะเวลาดำเนินการ 6 เดือน ตั้งแต่เดือน ต.ค. 64 - มี.ค. 65 รายละไม่เกิน 25 ไร่
.
หลังจากนี้ ธ.ก.ส. จะโอนเงินเข้าบัญชีออมทรัพย์ของเกษตรกรชาวสวนยาง เดือนละ 1 ครั้ง จนครบตามระยะเวลากำหนด ซึ่งเกษตรกรชาวสวนยางสามารถตรวจสอบสิทธิการเข้าร่วมโครงการฯ ได้ที่ http://www.raot.co.th/gir/index/
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/49359