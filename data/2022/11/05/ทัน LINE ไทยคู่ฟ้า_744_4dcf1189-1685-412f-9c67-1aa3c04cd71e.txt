รัฐบาลไทย-ข่าวทำเนียบรัฐบาล-เปิดแล้ว! ศูนย์ช่วยเหลือสังคมตำบลกว่า 4,000 แห่งทั่วประเทศ พร้อมให้บริการกลุ่มเปราะบางแบบ One Stop Service


วันจันทร์ที่ 28 มีนาคม 2565
เปิดแล้ว! ศูนย์ช่วยเหลือสังคมตำบลกว่า 4,000 แห่งทั่วประเทศ พร้อมให้บริการกลุ่มเปราะบางแบบ One Stop Service
.....
กระทรวงการพัฒนาสังคมและความมั่นคงของมนุษย์ (พม.) เผยความคืบหน้าการจัดตั้งศูนย์ช่วยเหลือสังคมตำบล ที่ล่าสุดเสร็จแล้ว 4,355 แห่งทั่วประเทศ พร้อมช่วยเหลือกลุ่มเปราะบางทั้งเด็ก เยาวชน ผู้สูงอายุ คนพิการ และผู้ด้อยโอกาส แบบครบวงจรเบ็ดเสร็จ ณ จุดเดียว (One Stop Service) โดยประสานงานกับสายด่วน พม. 1300 ในการให้ความช่วยเหลือตลอด 24 ชม.
.
ศูนย์ช่วยเหลือฯ นี้ จะเป็นศูนย์กลางบูรณาการความร่วมมือสำหรับการบริการสวัสดิการสังคมสำหรับกลุ่มเปราะบางและประชาชนทุกช่วงวัย รวมถึงการบริการแบบมีส่วนร่วมของชุมชน เพื่อช่วยเหลือดูแลประชาชนให้ทั่วถึงและรวดเร็วยิ่งขึ้น เป็นการทำงานร่วมกันทั้งภาครัฐ เอกชน ท้องถิ่น ประชาสังคม และอาสาสมัครพัฒนาสังคมและความมั่นคงของมนุษย์ (อพม.)
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/52995