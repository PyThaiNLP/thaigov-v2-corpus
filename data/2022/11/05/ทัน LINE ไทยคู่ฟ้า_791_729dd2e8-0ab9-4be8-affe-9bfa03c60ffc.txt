รัฐบาลไทย-ข่าวทำเนียบรัฐบาล-ขึ้นทางด่วน - มอเตอร์เวย์ ฟรี! ช่วงสงกรานต์ ปี 65 อำนวยความสะดวกประชาชน


วันจันทร์ที่ 11 เมษายน 2565
ขึ้นทางด่วน - มอเตอร์เวย์ ฟรี! ช่วงสงกรานต์ ปี 65 อำนวยความสะดวกประชาชน
.....
กระทรวงคมนาคม เผย ช่วงเทศกาลสงกรานต์ ปี 2565 นี้ คาดว่าจะมีจำนวนผู้เดินทางกลับภูมิลำเนา ท่องเที่ยว ฯลฯ ด้วยรถยนต์ส่วนตัว - ขนส่งสาธารณะเป็นจำนวนมาก เนื่องจากมีวันหยุดราชการติดต่อกันหลายวัน จึงได้ร่วมมือกับหลายหน่วยงานเพื่อรองรับการเดินทางของประชาชนให้ได้รับความสะดวกและปลอดภัย ดังนี้
.
1.ยกเว้นการจัดเก็บค่าธรรมเนียมทางพิเศษ - มอเตอร์เวย์
-ทางพิเศษบูรพาวิถีและกาญจนาภิเษก ระหว่างวันที่ 12 - 18 เม.ย. 65
-ทางพิเศษศรีรัช อุดรรัถยา และเฉลิมมหานคร ระหว่างวันที่ 13 - 15 เม.ย. 65
-มอเตอร์เวย์หมายเลข 7 สายกรุงเทพฯ - พัทยา และมอเตอร์เวย์หมายเลข 9 สายวงแหวนรอบนอกกรุงเทพฯ ถนนกาญจนาภิเษก ตอนบางปะอิน - บางพลี และตอนพระประแดง - บางแค ช่วงพระประแดง - ต่างระดับบางขุนเทียน ระหว่างวันที่ 12 - 18 เม.ย. 65
-เปิดใช้เส้นทางมอเตอร์เวย์ หมายเลข 6 ชั่วคราว ช่วงปากช่อง - สีคิ้ว - ขามทะเลสอ สำหรับขาออกระหว่างวันที่ 11 - 14 เม.ย. 65 และขาเข้าระหว่างวันที่ 15 - 18 เม.ย. 65
.
2.บริการที่จอดรถฟรี ณ ท่าอากาศยานสุวรรณภูมิ บริเวณลานจอดรถยนต์ระยะยาว โซน C ระหว่างวันที่ 11 - 17 เม.ย. 65
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/53486