รัฐบาลไทย-ข่าวทำเนียบรัฐบาล-ครม. ไฟเขียว ตั้ง “บริษัทเคหะสุขประชา จำกัด (มหาชน) หนุนทำบ้านเช่า 100,000 หลัง ภายใน 4 ปี สำหรับกลุ่มเปราะบาง


วันพุธที่ 10 พฤศจิกายน 2564
ครม. ไฟเขียว ตั้ง “บริษัทเคหะสุขประชา จำกัด (มหาชน) หนุนทำบ้านเช่า 100,000 หลัง ภายใน 4 ปี สำหรับกลุ่มเปราะบาง
....
นายธนกร วังบุญคงชนะ โฆษกรัฐบาล เผย ที่ประชุม ครม. มีมติเห็นชอบในหลักการการจัดตั้งบริษัทในเครือของการเคหะแห่งชาติ (กคช.) “บริษัทเคหะสุขประชา จำกัด (มหาชน)” (บมจ.เคหะสุขประชา) และเห็นชอบการปรับเพิ่มกรอบงบลงทุนประจำปีงบประมาณ พ.ศ. 2565 หมวดลงทุนอื่น ๆ
.
“บมจ.เคหะสุขประชา” เป็นกลไกสำคัญต่อการพัฒนาอสังหาริมทรัพย์ ภาคที่อยู่อาศัย รวมทั้งยกระดับเศรษฐกิจในครัวเรือนผู้มีรายได้น้อยในชุมชน โดยจะดำเนินการ ดังนี้
.
1.พัฒนาธุรกิจอสังหาริมทรัพย์ภาคที่อยู่อาศัย โดยจัดทำโครงการบ้านเช่าฯ จำนวน 100,000 หน่วย ภายใน 4 ปี (ปี 65 - 68)
.
2.รับซื้อทรัพย์สินมาบริหารการขาย โดยรับซื้ออาคารคงเหลือจาก กคช. เช่นโครงการบ้านเอื้ออาทร เป็นต้น
.
3.พัฒนาและบริหารชุมชน โดยจะบริหารชุมชนของโครงการบ้านเช่าฯ และรับจ้างดูแลโครงการตามแผนแม่บทฯ รวมจำนวน 200,000 หน่วย
.
4.พัฒนาเศรษฐกิจชุมชน (เศรษฐกิจสุขประชา) ในพื้นที่โครงการบ้านเช่า ประมาณ 330 โครงการ
.
5.บริหารทรัพย์สินรอการพัฒนา Sunk cost จำนวน 94 แปลง (4,571 ไร่)
.
นโยบายดังกล่าวจะช่วยยกระดับคุณภาพชีวิตในกลุ่มเปราะบาง ผู้สูงอายุ ผู้พิการ ผู้มีสถานะโสด กลุ่มครัวเรือนใหม่และกลุ่มครอบครัว ซึ่งสอดคล้องกับแผนแม่บทการพัฒนาที่อยู่อาศัย ระยะ 20 ปี (ปี 60 - 79)
.
อ่านเพิ่มเติม คลิก https://www.thaigov.go.th/news/contents/details/47997
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/48036