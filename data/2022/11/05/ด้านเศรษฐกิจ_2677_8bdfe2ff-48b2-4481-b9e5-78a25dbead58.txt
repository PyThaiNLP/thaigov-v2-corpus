รัฐบาลไทย-ข่าวทำเนียบรัฐบาล-“กรุงไทย” สำรองเงินสดรองรับการจับจ่ายช่วงเทศกาลตรุษจีน 31,280 ล้านบาท


วันอังคารที่ 25 มกราคม 2565
พิมพ์
“กรุงไทย” สำรองเงินสดรองรับการจับจ่ายช่วงเทศกาลตรุษจีน 31,280 ล้านบาท
กรุงไทยสำรองเงินสดช่วงเทศกาลตรุษจีนปี 2565 เพื่อรองรับการจับจ่ายของลูกค้า ประชาชน ทั้งการใช้บริการที่สาขา และเครื่อง ATM ระหว่างวันที่ 29 มกราคม ถึงวันที่ 3 กุมภาพันธ์ 2565 จำนวน 31,280 ล้านบาท
ธนาคารกรุงไทยได้เตรียมสำรองเงินสดช่วงเทศกาลตรุษจีนปี 2565 เพื่อรองรับการจับจ่ายของลูกค้า ประชาชน ทั้งการใช้บริการที่สาขา และเครื่อง ATM ระหว่างวันที่ 29 มกราคม ถึงวันที่ 3 กุมภาพันธ์ 2565 จำนวน 31,280 ล้านบาท แบ่งเป็นการสำรองในเขต กทม. จำนวน 6,390 ล้านบาท และเขตภูมิภาค จำนวน 24,890 ล้านบาท โดยสำรองสำหรับสาขาทั่วประเทศ 1,007 สาขา จำนวน 6,890 ล้านบาท และสำรองสำหรับเครื่อง ATM 9,400 เครื่อง จำนวน 24,390 ล้านบาท
อย่างไรก็ตาม จากสถานการณ์การแพร่ระบาดของโควิด-19 ในขณะนี้ ธนาคารขอแนะนำลูกค้าและประชาชนทำธุรกรรมทางการเงินผ่านโมบายแบงกิ้ง หรือมอบอั่งเปาดิจิทัลผ่านแอปพลิเคชัน Krungthai NEXT เพื่อความสะดวกและปลอดภัย ลดการสัมผัสเงินสด และลดความเสี่ยงจากการแพร่ระบาดของโควิด-19

ที่มา : https://www.thaigov.go.th/news/contents/details/50874