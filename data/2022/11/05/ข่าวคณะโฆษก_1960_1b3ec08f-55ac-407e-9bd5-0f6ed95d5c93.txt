รัฐบาลไทย-ข่าวทำเนียบรัฐบาล-​ครม.อนุมัติหลักการ กำหนดจำนวนคนต่างด้าวที่จะมีถิ่นที่อยู่ในราชอาณาจักรเป็นรายปีประจำปี 2565 ประเทศละไม่เกิน 100 คนต่อปี และไม่เกิน 50 คนต่อปีสำหรับคนไร้สัญชาติ หวังดึงดูดการลงทุน


วันอังคารที่ 12 กรกฎาคม 2565
พิมพ์
​ครม.อนุมัติหลักการ กำหนดจำนวนคนต่างด้าวที่จะมีถิ่นที่อยู่ในราชอาณาจักรเป็นรายปีประจำปี 2565 ประเทศละไม่เกิน 100 คนต่อปี และไม่เกิน 50 คนต่อปีสำหรับคนไร้สัญชาติ หวังดึงดูดการลงทุน
​ครม.อนุมัติหลักการ กำหนดจำนวนคนต่างด้าวที่จะมีถิ่นที่อยู่ในราชอาณาจักรเป็นรายปีประจำปี 2565 ประเทศละไม่เกิน 100 คนต่อปี และไม่เกิน 50 คนต่อปีสำหรับคนไร้สัญชาติ หวังดึงดูดการลงทุน
วันที่ 12 กรกฎาคม 2565 น.ส.ไตรศุลี ไตรสรณกุล รองโฆษกประจำสำนักนายกรัฐมนตรีกล่าวว่า คณะรัฐมนตรี (ครม.) อนุมัติในหลักการร่างประกาศสำนักนายกรัฐมนตรีและกระทรวงมหาดไทย เรื่อง การกำหนดจำนวนคนต่างด้าวซึ่งจะมีถิ่นที่อยู่ในราชอาณาจักร ประจำปี พ.ศ. .... ตามที่คณะกรรมการพิจารณาคนเข้าเมืองได้ให้ความเห็นชอบแล้ว ซึ่งจะเป็นการกำหนดจำนวนคนต่างด้าวที่มีสัญชาติของแต่ละประเทศที่จะมีถิ่นที่อยู่ในราชอาณาจักรเป็นรายปีประจำปี 2565 ประเทศละไม่เกิน 100 คนต่อปี และไม่เกิน 50 คนต่อปีสำหรับคนไร้สัญชาติ
ทั้งนี้เพื่อให้คนต่างด้าวที่เดินทางเข้ามาในประเทศไทยสามารถยื่นคำขอมีถิ่นที่อยู่ในประเทศไทยต่อไป เป็นการส่งเสริมให้คนต่างด้าวเข้ามาลงทุนและทำงานในประเทศไทย เป็นการดึงดูดการลงทุนเข้าสู่ประเทศและสร้างความเชื่อมั่นให้กับชาวต่างชาติที่ต้องการเข้ามาลงทุน รวมทั้งเพื่อเป็นการส่งเสริมให้ครอบครัวมีความมั่นคงและอบอุ่น ซึ่งการให้ถิ่นที่อยู่ในราชอาณาจักรแก่คนต่างด้าวเป็นปัจจัยหนึ่งที่จะสร้างความเชื่อมั่นให้กับชาวต่างชาติที่ต้องการเข้ามาอยู่ในประเทศไทยได้อย่างปลอดภัยและสะดวกสบาย
น.ส.ไตรศุลีกล่าวว่า  ปัจจุบันการเข้ามาอยู่ในประเทศไทยของชาวต่างชาตินับได้ว่ามีความสำคัญต่อสังคมไทย โดยมีเหตุผลที่ต้องการเข้ามามีถิ่นที่อยู่ถาวรในประเทศไทยหลายประการ เช่น เข้ามาเพื่อทำงาน เพื่อการลงทุน เพื่ออยู่กับครอบครัว คู่สมรส หรือบุตรที่อยู่ในประเทศไทย การสนับสนุนให้ชาวต่างชาติที่มีความรู้ความสามารถเข้ามาดำเนินธุรกิจหรือลงทุนในประเทศไทยเป็นการสร้างความมั่นคงทางเศรษฐกิจให้กับประเทศไทย ทำให้เกิดการสร้างงาน สร้างรายได้ เนื่องจากเศรษฐกิจไทยยังต้องการการลงทุนจากต่างประเทศ

ที่มา : https://www.thaigov.go.th/news/contents/details/56816