รัฐบาลไทย-ข่าวทำเนียบรัฐบาล-ครม. ไฟเขียว! ร่างกฏกระทรวงฯ ลดภาษีสรรพสามิตน้ำมันดีเซล 3 บ./ลิตร นาน 3 เดือน


วันพุธที่ 16 กุมภาพันธ์ 2565
ครม. ไฟเขียว! ร่างกฏกระทรวงฯ ลดภาษีสรรพสามิตน้ำมันดีเซล 3 บ./ลิตร นาน 3 เดือน
.....
ที่ประชุม ครม. (15 ก.พ. 65) เห็นชอบร่างกฎกระทรวงกำหนดพิกัดอัตราภาษีสรรพสามิต (ฉบับที่ ...) พ.ศ. ... ปรับลดอัตราภาษีน้ำมันดีเซล ไบโอดีเซล ฯลฯ เพื่อบรรเทาความเดือดร้อนประชาชนทั้งในด้านราคาน้ำมันและราคาสินค้า ส่งผลให้ราคาขายปลีกน้ำมันดีเซลจะปรับลดราว 3 บาท/ลิตร
.
อัตราภาษีน้ำมันดีเซลใหม่นี้จะเริ่มตั้งแต่วันที่กฎกระทรวงฯ มีผลบังคับใช้ ถึง 20 พ.ค. 65 แม้คาดว่าจะทำให้รัฐสูญเสียรายได้ราว 17,100 ล้านบาท แต่จะเป็นการช่วยเศรษฐกิจภาพรวมของประเทศ ทั้งในอุตสาหกรรมการผลิต การเกษตร การท่องเที่ยว - บริการ และการขนส่ง
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/51630