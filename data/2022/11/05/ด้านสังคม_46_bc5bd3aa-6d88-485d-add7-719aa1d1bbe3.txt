รัฐบาลไทย-ข่าวทำเนียบรัฐบาล-​ปลัดกระทรวงกลาโหม มอบถุงยังชีพเพิ่มรอยยิ้มให้ประชาชนในกิจกรรม “บ้านวัดประสานใจต้านภัยโควิด19”


วันพุธที่ 23 มิถุนายน 2564
​ปลัดกระทรวงกลาโหม มอบถุงยังชีพเพิ่มรอยยิ้มให้ประชาชนในกิจกรรม “บ้านวัดประสานใจต้านภัยโควิด19”
พลเอก ณัฐ อินทรเจริญ ปลัดกระทรวงกลาโหม เป็นประธานในการจัดกิจกรรม “บ้านวัดประสานใจต้านภัยโควิด 19” ถวายเป็นพระราชกุศลแด่พระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินี ณ วัดนางนองวรวิหาร
โดยมีรองปลัดกระทรวงกลาโหม นายทหารชั้นผู้ใหญ่ของกระทรวงกลาโหม และคุณรมิดา อินทรเจริญ  นายกสมาคมภริยาข้าราชการสำนักงานปลัดกระทรวงกลาโหม รวมถึงประชาชนที่อาศัยบริเวณโดยรอบวัดนางนอง สำนักงานเขตจอมทอง สถานีตำรวจนครบาลบางขุนเทียน และบริษัท บิ๊กซี ซูเปอร์เซนเตอร์ จำกัด (มหาชน) เข้าร่วมกิจกรรม
โดยมีวัตถุประสงค์เพื่อเป็นการเทิดทูนสถาบันพระมหากษัตริย์ และเป็นการสร้างความสัมพันธ์อันดีระหว่างทหารกับประชาชน ทั้งนี้ ได้มอบเครื่องอุปโภคบริโภคให้กับผู้แทนชุมชนที่อาศัยบริเวณโดยรอบวัดนางนองวรวิหาร  ได้แก่ ข้าวสาร ไข่ไก่ น้ำดื่ม หน้ากากอนามัย และแจลแอลกอฮอล์ เพื่อเป็นการช่วยเหลือบรรเทาความเดือดร้อนให้กับประชาชนที่ได้รับผลกระทบจากสถานการณ์การแพร่ระบาดของโควิด-19

ที่มา : https://www.thaigov.go.th/news/contents/details/42998