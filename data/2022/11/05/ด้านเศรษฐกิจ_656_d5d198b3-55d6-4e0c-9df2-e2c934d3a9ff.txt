รัฐบาลไทย-ข่าวทำเนียบรัฐบาล-กรมเจ้าท่า ขานรับนโยบายรัฐบาลและกระทรวงคมนาคม เร่งกำจัดตบชวา พร้อมพิจารณาอนุญาตขุดลอกต่างตอบแทน แก้ไขปัญหาภัยแล้ง และอุทกภัยให้ประชาชน


วันพุธที่ 18 สิงหาคม 2564
กรมเจ้าท่า ขานรับนโยบายรัฐบาลและกระทรวงคมนาคม  เร่งกำจัดตบชวา พร้อมพิจารณาอนุญาตขุดลอกต่างตอบแทน แก้ไขปัญหาภัยแล้ง และอุทกภัยให้ประชาชน
...
การแก้ไขปัญหาผักตบชวาและวัชพืชในแม่น้ำ ลำคลอง แหล่งน้ำสาธารณะต่าง ๆ เป็นภารกิจหลักที่กรมเจ้าท่า ให้ความสำคัญ โดยดำเนินการตามแผนการกำจัดผักตบชวาและวัชพืชในแหล่งน้ำที่รับผิดชอบอย่างต่อเนื่อง เพื่อไม่ให้เกิดการสะสมตัวสร้างปัญหาการสัญจรทางน้ำและการระบายน้ำ โดยนำเครื่องจักรบูรณาการ ร่วมกับกรมชลประทาน และกรมโยธาธิการและผังเมือง ทั้งในส่วนกลางและระดับจังหวัด เร่งแก้ไขปัญหาผักตบชวา สอดคล้องกับนโยบายของรัฐบาล ในการขับเคลื่อนการแก้ไขปัญหาผักตบชวาและวัชพืช เพื่อแก้ไขปัญหาดังกล่าวให้เป็นรูปธรรมและมีความยั่งยืน สอดคล้องกับยุทธศาสตร์ชาติ 20 ปี และแผนพัฒนาเศรษฐกิจและสังคมแห่งชาติ ร่วมกันขับเคลื่อนยุทธศาสตร์การบริหารจัดการน้ำของประเทศ
ปัจจุบัน กรมเจ้าท่าได้เปิดหน่วยกำจัดผักตบชวาและวัชพืช โดยมีสำนักงานพัฒนาและบำรุงรักษาทางน้ำที่ 1 และสำนักงานพัฒนาและบำรุงรักษาทางน้ำที่ 2 เป็นหลักในการดำเนินงาน โดยมีผลสำรวจของสำนักงานพัฒนาเทคโนโลยีอวกาศและภูมิสารสนเทศ (Gisda) จำนวน 640 จุด ปริมาณผักตบชวา 436,773.06 ตัน ผลสำรวจพบผักตบชวา ในพื้นที่รับผิดชอบของกรมเจ้าท่าจำนวน 156,714.13 ตัน ปัจจุบันจัดเก็บได้ 132,499.86 ตัน คิดเป็นผลงานร้อยละ 84.55 ตามพื้นที่รับผิดชอบดังนี้
สำนักงานพัฒนาและบำรุงรักษาทางน้ำที่ 1 จังหวัดพระนครศรีอยุธยา
1. แม่น้ำเจ้าพระยา ตั้งแต่ใต้เขื่อนเจ้าพระยา จังหวัดชัยนาท จนสุดเขต จังหวัดนนทบุรี (สะพานพระราม 7 ) ระยะทาง 160 กิโลเมตร
2. แม่น้ำลพบุรี ตั้งแต่จุดเริ่มต้นแม่น้ำลพบุรี จังหวัดสิงห์บุรี จนถึงจุดที่บรรจบ แม่น้ำป่าสัก จังหวัดพระนครศรีอยุธยา ระยะทาง 67 กิโลเมตร
3. แม่น้ำป่าสัก ตั้งแต่ใต้เขื่อนพระราม 6 อำเภอท่าเรือ จนถึงจุดที่บรรจบกับแม่น้ำเจ้าพระยา (วัดพนัญเชิง) ระยะทาง 50 กิโลเมตร
4. แม่น้ำน้อย ตั้งแต่ประตูระบายน้ำผักไห่ อำเภอผักไห่ จนถึงจุดบรรจบกับแม่น้ำเจ้าพระยา อำเภอบางไทร ระยะทาง 42 กิโลเมตร
สำนักพัฒนาและบำรุงรักษาทางน้ำที่ 2 จังหวัดนครสวรรค์
1. แม่น้ำเจ้าพระยา ตั้งแต่ปากน้ำโพ จังหวัด   นครสวรรค์ ถึง อำเภอเมือง จังหวัดชัยนาท
2. แม่น้ำสะแกกรัง เขตพื้นที่ จังหวัดอุทัยธานี
3. แม่น้ำท่าจีน เขตพื้นที่ จังหวัดชัยนาท
นอกจากนี้ กรมเจ้าท่า ได้ดำเนินการออกใบอนุญาตโครงการขุดลอกต่างตอบแทน จำนวน 138 แห่ง 38 จังหวัด เนื้อดินรวมประมาณ 6,252,224.29 ลูกบาศก์เมตร และอยู่ระหว่างพิจารณาอีก 61 แห่ง เนื้อดินรวมประมาณ 4,675,124.62 ลูกบาศก์เมตร สามารถประหยัดงบประมาณแผ่นดินได้ถึง 601 ล้านบาท แบ่งเป็น
1. สำนักงานเจ้าท่าภูมิภาคที่ 1 (จังหวัดเชียงใหม่) อนุญาต 87 จุด คิวดิน 2,885,190.73 ลูกบาศก์เมตร อยู่ระหว่างพิจารณาใบอนุญาต 28 จุด คิวดิน 722,080.37 ลูกบาศก์เมตร
2. สำนักงานเจ้าท่าภูมิภาคที่ 2 (จังหวัดพระนครศรีอยุธยา) ใบอนุญาต 5 จุด คิวดิน 478,225.50 ลูกบาศก์เมตร อยู่ระหว่างพิจารณาใบอนุญาต 1 จุด
3. สำนักงานเจ้าท่าภูมิภาคที่ 3 (จังหวัดสมุทรสงคราม) ใบอนุญาต 3 จุด คิวดิน 121,527.50 ลูกบาศก์เมตร อยู่ระหว่างพิจารณาใบอนุญาต 2 จุด
4. สำนักงานเจ้าท่าภูมิภาคที่ 4 (จังหวัดสงขลา)   ใบอนุญาต 4 จุด คิวดิน 223,738.56 ลูกบาศก์เมตร
5. สำนักงานเจ้าท่าภูมิภาคที่ 5 (จังหวัดภูเก็ต)    ใบอนุญาต 1 จุด คิวดิน 88,242 ลูกบาศก์เมตร อยู่ระหว่างพิจารณาใบอนุญาต 1 จุด
6. สำนักงานเจ้าท่าภูมิภาคที่ 6 (จังหวัดชลบุรี)    ใบอนุญาต 1 จุด คิวดิน 172,174 ลูกบาศก์เมตร อยู่ระหว่างพิจารณาใบอนุญาต6 จุด คิวดิน 129,103.41 ลูกบาศก์เมตร
7. สำนักงานเจ้าท่าภูมิภาคที่ 7(จังหวัดหนองคาย) ใบอนุญาต 37 จุด คิวดิน 2,283,126 ลูกบาศก์เมตร อยู่ระหว่างพิจารณาใบอนุญาต 23 จุด คิวดิน 3,823,940.84 ลูกบาศก์เมตร
ทั้งนี้ รัฐมนตรีว่าการกระทรวงคมนาคม (นายศักดิ์สยาม ชิดชอบ) และรัฐมนตรีช่วยว่าการกระทรวงคมนาคม (นายอธิรัฐ รัตนเศรษฐ) ได้ผลักดันโครงการขุดลอกต่างตอบแทน โดยมอบหมายกรมเจ้าท่าพิจารณาอนุญาตการขุดลอก ให้เป็นไปตาม กฎ ระเบียบกระทรวงมหาดไทยว่าด้วยวิธีการขุดลอกแหล่งน้ำสาธารณประโยชน์ พ.ศ. 2547 เพื่อฟื้นฟูสภาพของแหล่งน้ำไม่ให้มีการตื้นเขิน การคมนาคมทางน้ำสะดวก สามารถกักเก็บน้ำไว้ในฤดูแล้ง เกิดการระบายน้ำได้อย่างมีประสิทธิภาพ ซึ่งโครงการดังกล่าวสามารถช่วยเติมเต็มการขุดลอกตามแผนฯ ให้เกิดความสมบูรณ์ พร้อมประหยัดงบประมาณแผ่นดินได้อย่างเป็นรูปธรรม

ที่มา : https://www.thaigov.go.th/news/contents/details/44872