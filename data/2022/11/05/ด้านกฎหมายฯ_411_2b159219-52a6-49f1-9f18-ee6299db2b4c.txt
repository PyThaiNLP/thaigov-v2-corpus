รัฐบาลไทย-ข่าวทำเนียบรัฐบาล-กระทรวงยุติธรรม โดยกรมคุ้มครองสิทธิและเสรีภาพ เยียวยาเหยื่อ กรณีลูกป่วยทางประสาทใช้ถุงดำคลุมหัวรัดคอแม่ดับคาที่


วันศุกร์ที่ 21 มกราคม 2565
พิมพ์
กระทรวงยุติธรรม โดยกรมคุ้มครองสิทธิและเสรีภาพ เยียวยาเหยื่อ กรณีลูกป่วยทางประสาทใช้ถุงดำคลุมหัวรัดคอแม่ดับคาที่
กระทรวงยุติธรรม โดยกรมคุ้มครองสิทธิและเสรีภาพ เยียวยาเหยื่อ กรณีลูกป่วยทางประสาทใช้ถุงดำคลุมหัวรัดคอแม่ดับคาที่ เมื่อวันที่ 8 ธันวาคม 2564 นั้น
จากกรณี ลูกชายป่วยมีอาการทางประสาทใช้ถุงดำคลุมหัวรัดคอแม่เสียชีวิตคาที่ เมื่อวันที่ 8 ธันวาคม 2564 นั้น
วันนี้ (วันศุกร์ที่ 21 มกราคม 2565) นายเรืองศักดิ์ สุวารี อธิบดีกรมคุ้มครองสิทธิและเสรีภาพ ได้แสดงความห่วงใยครอบครัวผู้เสียชีวิต ที่เกิดเหตุความรุนแรงจากการกระทำของบุคคลในครอบครัว ซึ่งเป็นบุตรของผู้เสียชีวิต และเป็นกรณีที่กรมคุ้มครองสิทธิและเสรีภาพ ต้องให้การช่วยเหลือเยียวยาตามหลักมนุษยธรรมและหลักสิทธิมนุษยชน โดยวันนี้ คณะอนุกรรมการพิจารณาค่าตอบแทนผู้เสียหาย และค่าทดแทนและค่าใช้จ่ายแก่จำเลยในคดีอาญา กรุงเทพมหานคร 1 ซึ่งมี ตน เป็นประธานการประชุม ครั้งที่ 1/2565 ได้พิจารณาให้ความช่วยเหลือแก่ทายาทของผู้เสียชีวิตตามพระราชบัญญัติค่าตอบแทนผู้เสียหาย และค่าทดแทนและค่าใช้จ่ายแก่จำเลยในคดีอาญา พ.ศ. 2544 (และที่แก้ไขเพิ่มเติม (ฉบับที่ 2) พ.ศ. 2559) ดังนี้
(1) ค่าตอบแทนกรณีผู้เสียหายถึงแก่ความตาย จำนวน 50,000 บาท
(2) ค่าจัดการศพ จำนวน 20,000 บาท
(3) ค่าขาดอุปการะเลี้ยงดู  จำนวน 40,000 บาท
รวมเป็นเงินทั้งสิ้นจำนวน  110,000 บาท
นอกจากนี้ อธิบดีกรมคุ้มครองสิทธิฯ ได้กล่าวเพิ่มเติมอีกว่า กรมคุ้มครองสิทธิและเสรีภาพ พร้อมให้ความช่วยเหลือเยียวยาประชาชนที่ตกเป็นเหยื่ออาชญากรรม หรือผู้เสียหายในคดีอาญา เพื่ออำนวยความยุติธรรม ลดความเหลื่อมล้ำ สร้างความเป็นธรรมให้เกิดขึ้นในสังคมไทย ซึ่งสามารถติดต่อ ขอรับความช่วยเหลือได้ที่ ส่วนกลาง (กรมคุ้มครองสิทธิและเสรีภาพ) และส่วนภูมิภาค (สำนักงานยุติธรรมจังหวัดทุกแห่งทั่วประเทศ  หรือติดต่อ สายด่วนยุติธรรม โทร. 1111 กด 77

ที่มา : https://www.thaigov.go.th/news/contents/details/50772