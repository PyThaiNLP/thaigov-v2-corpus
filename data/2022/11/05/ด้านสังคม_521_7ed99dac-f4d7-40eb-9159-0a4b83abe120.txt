รัฐบาลไทย-ข่าวทำเนียบรัฐบาล-ดีอีเอส จัดงานวันสถาปนากระทรวงดิจิทัลเพื่อเศรษฐกิจและสังคม ครบรอบ 5 ปี


วันพฤหัสบดีที่ 16 กันยายน 2564
ดีอีเอส จัดงานวันสถาปนากระทรวงดิจิทัลเพื่อเศรษฐกิจและสังคม ครบรอบ 5 ปี
ดีอีเอส จัดงานวันสถาปนากระทรวงดิจิทัลเพื่อเศรษฐกิจและสังคม ครบรอบ 5 ปี
เมื่อวันที่ 16 กันยายน 2564  นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม เป็นประธานในงานวันคล้ายวันสถาปนากระทรวงดิจิทัลเพื่อเศรษฐกิจและสังคม ครบรอบ 5 ปี โดยมีนางสาวอัจฉรินทร์พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม พร้อมด้วยคณะผู้บริหารหน่วยงานในสังกัดกระทรวงดิจิทัลฯ เข้าร่วมพิธีเจริญพระพุทธมนต์ และร่วมถวายจตุปัจจัยเครื่องไทยธรรมและถวายภัตตาหารเพล แด่พระภิกษุสงฆ์ จำนวน 5 รูป ณ บริเวณโถงชั้น 9 สำนักงานปลัดกระทรวงดิจิทัลเพื่อเศรษฐกิจและสังคม ทั้งนี้เพื่อเป็นการรณรงค์ให้ข้าราชการและเจ้าหน้าที่ของกระทรวงดิจิทัลเพื่อเศรษฐกิจและสังคม รวมทั้งประชาชนได้ตระหนักถึงความสำคัญภารกิจ และอำนาจหน้าที่ของกระทรวงดิจิทัลเพื่อเศรษฐกิจและสังคม
************

ที่มา : https://www.thaigov.go.th/news/contents/details/45906