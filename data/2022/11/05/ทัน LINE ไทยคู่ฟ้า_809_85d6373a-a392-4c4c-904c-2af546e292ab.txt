รัฐบาลไทย-ข่าวทำเนียบรัฐบาล-ครม. ไฟเขียว ร่างกรอบความร่วมมือ "การเรียนสอนภาษาจีน" หนุนให้ทุนการศึกษา พัฒนาครูอาชีวะ จัดหาครูอาสาสมัครสอนภาษาจีน


วันจันทร์ที่ 18 เมษายน 2565
ครม. ไฟเขียว ร่างกรอบความร่วมมือ "การเรียนสอนภาษาจีน" หนุนให้ทุนการศึกษา พัฒนาครูอาชีวะ จัดหาครูอาสาสมัครสอนภาษาจีน
.....
ที่ประชุม ครม. (12 เม.ย. 65) เห็นชอบร่างกรอบความร่วมมือว่าด้วยการส่งเสริมความร่วมมือด้านการเรียนการสอนภาษาจีน ระหว่างกระทรวงการอุดมศึกษา วิทยาศาสตร์ วิจัยและนวัตกรรม (อว.) กับศูนย์แลกเปลี่ยนและส่งเสริมความร่วมมือด้านภาษาจีนระหว่างประเทศ กระทรวงศึกษาธิการแห่งสาธารณรัฐประชาชนจีน
.
มุ่งกระชับความร่วมมือด้านการแลกเปลี่ยนภาษาและวัฒนธรรม การพัฒนาหลักสูตรภาษาจีน การสอนภาษาจีนและอาชีวศึกษาและเทคโนโลยี คาดว่าจะมีพิธีลงนามในวันที่ 20 เม.ย. 65
.
โดยจะมีผลนับตั้งแต่วันที่ทั้ง 2 ฝ่ายลงนาม มีอายุ 5 ปี และขยายเวลาออกไปอีก 5 ปีอัตโนมัติ เว้นแต่ฝ่ายใดฝ่ายหนึ่งแจ้งยกเลิกเป็นลายลักษณ์อักษร ให้อีกฝ่ายหนึ่งได้ทราบล่วงหน้าอย่างน้อย 90 วัน
.
ทั้งนี้ กรอบความร่วมมือดังกล่าว มีแนวทางความร่วมมือ ได้แก่
-ดำเนินการโครงการให้ทุนการศึกษาแก่ครูสอนภาษาจีนในระดับปริญญาตรี ปริญญาโท และปริญญาเอก
-พัฒนาอาจารย์และครูผู้สอนระดับอาชีวศึกษาในด้านภาษาจีนและอาชีวศึกษาและเทคโนโลยี
-จัดส่งครูอาสาสมัครสอนภาษาจีนไปยังสถาบันอุดมศึกษา
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/53665