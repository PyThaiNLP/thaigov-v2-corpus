รัฐบาลไทย-ข่าวทำเนียบรัฐบาล-ดีอีเอส ร่วมประชุมผู้แทน AMCHAM พร้อมเชิญ บริษัทชั้นนำด้านเทคโนโลยีดิจิทัล มาลงทุนในเขต Digital Park ของไทย


วันเสาร์ที่ 17 กรกฎาคม 2564
ดีอีเอส ร่วมประชุมผู้แทน AMCHAM พร้อมเชิญ บริษัทชั้นนำด้านเทคโนโลยีดิจิทัล มาลงทุนในเขต Digital Park ของไทย
ดีอีเอส ร่วมประชุมผู้แทน AMCHAM พร้อมเชิญ บริษัทชั้นนำด้านเทคโนโลยีดิจิทัล มาลงทุนในเขต Digital Park ของไทย
เมื่อวันที่ 16 กรกฎาคม 2564 นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม ได้เข้าร่วมประชุมกับสมาชิกสภาหอการค้าอเมริกันในประเทศไทย (AMCHAM) ผ่านระบบการประชุมทางไกล พร้อมได้ร่วมบรรยายในหัวข้อ “Overcoming COVID-19 Through Digital Transformation” โดยการประชุมดังกล่าวมีผู้แทนAMCHAM ในประเทศไทย และผู้แทนบริษัทอเมริกัน
เข้าร่วมกว่า 96 คน   ในโอกาสนี้ นายชัยวุฒิ ธนาคมานุสรณ์ ได้แสดงความยินดีต่อการสร้างความร่วมมือกับบริษัทอเมริกันในสาขาที่ทั้งสองฝ่ายมีความสนใจร่วมกัน พร้อมทั้งได้เชิญชวนให้บริษัทด้านเทคโนโลยีดิจิทัลมาลงทุนในเขต Digital Park ของไทยอีกด้วย
ในช่วงต่อมา นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม พร้อมด้วยหน่วยงานที่เกี่ยวข้อง อาทิ สศด. สคส. และ สกมช. ได้เข้าร่วมการประชุม AMCHAM Roundtable Meeting เพื่อหารือภาคเอกชนอเมริกันในเรื่องการเสริมสร้างทักษะดิจิทัล กฎหมายการคุ้มครองข้อมูลส่วนบุคคลและการรักษาความมั่นคงปลอดภัยไซเบอร์ เมืองอัจฉริยะ และเศรษฐกิจสร้างสรรค์ ทั้งนี้ ประเทศไทยยินดี และเปิดกว้างที่จะต้อนรับการลงทุนในไทยของภาคเอกชนจากสหรัฐอเมริกา
************

ที่มา : https://www.thaigov.go.th/news/contents/details/43841