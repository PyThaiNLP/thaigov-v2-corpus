รัฐบาลไทย-ข่าวทำเนียบรัฐบาล-อนุมัติงบ 34,528 ล้านให้ สปสช. ดูแลผู้ป่วยโควิด-19


วันจันทร์ที่ 28 มีนาคม 2565
พิมพ์
อนุมัติงบ 34,528 ล้านให้ สปสช. ดูแลผู้ป่วยโควิด-19
วันพฤหัสบดีที่ 17 มีนาคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลดูแลประชาชนจากโรคโควิด-19 อย่างต่อเนื่องโดยอนุมัติงบประมาณ 34,528 ล้านบาทให้ โครงการค่าบริการสาธารณสุขภายใต้ระบบหลักประกันสุขภาพแห่งชาติ ปี 2565 รอบที่ 2 ของ สปสช. เพื่อจ่ายให้แก่หน่วยบริการและสถานพยาบาลทั้งรัฐและเอกชนทั่วประเทศในการดูแลรักษาประชาชนทุกคนในประเทศไทยเกี่ยวกับโรคโควิด-19 ระหว่างเดือน ธ.ค.2564 – ก.พ.2565 พร้อมทั้งอนุมัติเปลี่ยนแปลงรายการจัดซื้อยาและเวชภัณฑ์ จากยาโมลนูพิราเวียร์ 50,000 โดส เปลี่ยนเป็นยาฟาวิพิราเวียร์กว่า 17 ล้านเม็ด และยาเรมเดซิเวียร์กว่า 5,000 ขวดแทน เนื่องจากยา 2 ชนิดนี้ เป็นยาหลักที่ใช้ในการดูแลรักษาผู้ป่วยตามแนวทางเวชปฏิบัติ ให้มีสำรองเพียงพอขณะที่สถานการณ์การแพร่ระบาดของโรคยังคงมีความต่อเนื่อง
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/52753