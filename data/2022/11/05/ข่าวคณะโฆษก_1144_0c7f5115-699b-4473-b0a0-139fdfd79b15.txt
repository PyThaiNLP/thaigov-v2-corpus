รัฐบาลไทย-ข่าวทำเนียบรัฐบาล-โฆษกรัฐบาล เผย "นายกฯ" ห่วงคนไทยถูกหลอกไปทำงานในประเทศกัมพูชา เตือนให้คิดรอบด้าน อย่าหลงเชื่อค่าตอบแทนสูง กำชับเจ้าหน้าที่สอดส่องแกงค์มิจฉาชีพค้ามนุษย์


วันพฤหัสบดีที่ 3 มีนาคม 2565
พิมพ์
โฆษกรัฐบาล เผย "นายกฯ" ห่วงคนไทยถูกหลอกไปทำงานในประเทศกัมพูชา เตือนให้คิดรอบด้าน อย่าหลงเชื่อค่าตอบแทนสูง กำชับเจ้าหน้าที่สอดส่องแกงค์มิจฉาชีพค้ามนุษย์
โฆษกรัฐบาล เผย "นายกฯ" ห่วงคนไทยถูกหลอกไปทำงานในประเทศกัมพูชา เตือนให้คิดรอบด้าน อย่าหลงเชื่อค่าตอบแทนสูง กำชับเจ้าหน้าที่สอดส่องแกงค์มิจฉาชีพค้ามนุษย์
วันนี้ (3 มีนาคม 2565) นายธนกร วังบุญคงชนะ โฆษกประจำสำนักนายกรัฐมนตรี เปิดเผยถึงการช่วยเหลือคนไทยจำนวน 56 คน ที่ถูกหลอกให้ไปทำงานในกัมพูชากลับมาประเทศไทยได้อย่างปลอดภัยว่า เป็นความร่วมมือของรัฐบาลไทยและรัฐบาลกัมพูชาที่ได้มีการประสานงานกันอย่างใกล้ชิดมาโดยตลอด ซึ่งการช่วยเหลือคนไทยครังนี้ถือเป็นการช่วยเหลือรอบที่ 9 รวมคนไทยที่ได้รับการช่วยเหลือแล้ว จำนวน 583 คน
โฆษกประจำสำนักนายกรัฐมนตรี  กล่าวว่า พลเอก ประยุทธ์ จันทร์โอชา นายกรัฐมนตรี กำชับให้เจ้าหน้าที่สอบสวนข้อเท็จจริงให้ชัดเจน คนไหนที่ตกเป็นเหยื่อขบวนการขอให้ช่วยเหลืออย่างเต็มที่ พร้อมกับบันทึกประวัติไว้อย่างละเอียดมอบหมายให้ส่วนราชการในพื้นที่คอยเฝ้าระวัง เพื่อความปลอดภัย และไม่ให้คนเหล่านี้ถูกหลอกเป็นเหยื่ออีก รวมทั้งให้ติดตามกลุ่ม แกงค์ กระบวนการที่มีพฤติกรรมหลอกลวงคนไปค้ามนุษย์ หรือแรงงานทาสในต่างประเทศ หากมีหลักฐาน ให้ขยายผล จับกุม ดำเนินคดีอย่างเด็ดขาด
"นายกรัฐมนตรี ขอให้ประชาชนอย่าหลงเชื่อคำชักชวนให้ไปทำงานต่างประเทศ โดยเฉพาะข้อเสนอเรื่องค่าตอบแทนที่สูง ขอให้ตรวจสอบข้อมูลอย่างละเอียดก่อนตัดสินใจ หากไม่แน่ใจให้ไปขอคำปรึกษาส่วนราชการในพื้นที่ พร้อมกับเน้นย้ำเรื่องการสอบสวนหากพบเจ้าหน้าที่ของรัฐเข้าไปเกี่ยวข้องไม่ว่าจะเป็นระดับใด ขอให้ดำเนินคดีให้ถึงที่สุด" นายธนกรฯ กล่าว
..................................

ที่มา : https://www.thaigov.go.th/news/contents/details/52133