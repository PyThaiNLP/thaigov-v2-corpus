รัฐบาลไทย-ข่าวทำเนียบรัฐบาล-ก.แรงงาน ชวนคนไทยหางานผ่านเว็บไซต์ "ไทยมีงานทำ" มีตำแหน่งงานรองรับ 1.5 แสนอัตรา


วันพฤหัสบดีที่ 7 เมษายน 2565
ก.แรงงาน ชวนคนไทยหางานผ่านเว็บไซต์ "ไทยมีงานทำ" มีตำแหน่งงานรองรับ 1.5 แสนอัตรา
.....
กระทรวงแรงงาน เตรียมตำแหน่งงานว่าง 159,703 อัตรา รองรับผู้ที่กำลังมองหางานทำ ไม่ว่าจะเป็นผู้จบการศึกษาใหม่ กลุ่มผู้เปราะบาง กลุ่มผู้ได้รับผลกระทบจากโรคโควิด-19 โดยให้บริการประชาชนผ่านระบบออนไลน์ บนแพลตฟอร์ม "ไทยมีงานทำ" คลิก > https://smartjob.doe.go.th/
.
แพลตฟอร์มดังกล่าวจะช่วยให้ผู้มองหางานทำสามารถค้นหาข้อมูลตำแหน่งงานที่เหมาะสมกับตัวเองมากที่สุด ด้วยการ Matching ตำแหน่งงานตามพื้นที่ ภูมิลำเนา รวมถึงจับคู่ตำแหน่งงานจากความรู้ ความสามารถ และทักษะที่มีอยู่
.
นอกจากนี้ ยังให้บริการสำหรับนายจ้าง สถานประกอบการที่ต้องการช่องทางรับสมัครงาน โดยการลงทะเบียนนายจ้าง เพื่อประกาศตำแหน่งงานและคัดลอกรายชื่อผู้หางาน
.
ปัจจุบัน แพลตฟอร์ม "ไทยมีงานทำ" ได้ดำเนินการปรับปรุงและรวบรวมข้อมูลการจ้างงานจากภาครัฐ ที่เชื่อมโยงข้อมูลจากสำนักงาน ก.พ. ซึ่งมีตำแหน่งงานจากหน่วยงานราชการกว่า 300 หน่วยงาน ตำแหน่งงานภาคเอกชน และบริษัทจัดหางานชั้นนำ
.
โดยตำแหน่งงาน 5 อันดับแรกที่นายจ้าง/ผู้ประกอบการ มีความต้องการมากที่สุด ได้แก่
- แรงงานด้านการประกอบ
- แรงงานบรรจุผลิตภัณฑ์
- พนักงานขายของหน้าร้านและสาธิตสินค้า
- ตัวแทนจัดหาบริการทางธุรกิจและนายหน้าการค้าอื่น ๆ
- ตัวแทนฝ่ายขายด้านเทคนิคและการค้า
.
อ่านเพิ่มเติม คลิก https://www.thaigov.go.th/news/contents/details/53261
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/53365