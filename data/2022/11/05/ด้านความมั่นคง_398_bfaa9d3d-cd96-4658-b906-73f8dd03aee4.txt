รัฐบาลไทย-ข่าวทำเนียบรัฐบาล-รมว.สุชาติ ลงพื้นที่ปั้นผู้ประกอบการต่อยอดธุรกิจสมัยใหม่ พบปะให้กำลังใจอาสาสมัครแรงงาน พร้อมมอบสุขาลอยน้ำช่วยเหลือผู้ประสบอุทกภัยจังหวัดชุมพร


วันจันทร์ที่ 1 พฤศจิกายน 2564
พิมพ์
รมว.สุชาติ ลงพื้นที่ปั้นผู้ประกอบการต่อยอดธุรกิจสมัยใหม่ พบปะให้กำลังใจอาสาสมัครแรงงาน พร้อมมอบสุขาลอยน้ำช่วยเหลือผู้ประสบอุทกภัยจังหวัดชุมพร
รมว.สุชาติ ลงพื้นที่ปั้นผู้ประกอบการต่อยอดธุรกิจสมัยใหม่ พบปะให้กำลังใจอาสาสมัครแรงงาน พร้อมมอบสุขาลอยน้ำช่วยเหลือผู้ประสบอุทกภัยจังหวัดชุมพร
เมื่อวันที่ 1 พฤศจิกายน 2564 นายสุชาติ ชมกลิ่น รัฐมนตรีว่าการกระทรวงแรงงาน ลงพื้นที่จังหวัดชุมพร เพื่อเยี่ยมชมกิจกรรมศูนย์บริการพัฒนาฝีมือแรงงาน  พร้อมทั้งพบปะอาสาสมัครแรงงานจังหวัดชุมพร และประชุมมอบนโยบายหัวหน้าส่วนราชการหน่วยงานในสังกัดกระทรวงแรงงานจังหวัดชุมพร ณ อาคารศูนย์บริการพัฒนาฝีมือแรงงาน สำนักงานพัฒนาฝีมือแรงงานชุมพร ตำบลท่ายาง อำเภอเมือง จังหวัดชุมพร โดยมี นางธิวัลรัตน์ อังกินันทน์ ที่ปรึกษารัฐมนตรีว่าการกระทรวงแรงงาน นายสุเทพ ชิตยวงษ์ เลขานุการรัฐมนตรีว่าการกระทรวงแรงงานพล.ต.ต.นันทชาติ ศุภมงคล ประจำสำนักเลขาธิการนายกรัฐมนตรี ปฏิบัติหน้าที่ประจำกระทรวงแรงงาน นางเธียรรัตน์ นะวะมะวัฒน์ โฆษกกระทรวงแรงงาน (ฝ่ายการเมือง) พร้อมด้วยผู้บริหารระดับสูงกระทรวงแรงงาน เข้าร่วมในครั้งนี้ด้วย โดย รมว.แรงงาน ได้เยี่ยมชมกิจกรรมความสำเร็จตามโครงการเพิ่มผลิตภาพแรงงาน Productivity การเป็นผู้ประกอบการสมัยใหม่กิจกรรมความสำเร็จจากการฝึกอบรมการประกอบอาชีพอิสระและการขายสินค้าออนไลน์ภายใต้โครงการพัฒนาฝีมือแรงงานกับการเพิ่ม GPP จังหวัดชุมพร 100,000 ล้านบาท กิจกรรมการพัฒนาฝีมือแรงงานด้านเทคโนโลยีพลังงานสะอาด ณ หน้าอาคารช่างไฟฟ้าและอิเล็คทรอนิกส์เยี่ยมชมกิจกรรมกลุ่มผลิตภาพแปรรูปประเภทเพื่อสร้างความเข้มแข็ง Young Smart  Farmer เยี่ยมชมกิจกรรมร้านกาแฟดริป (Drip) โรบัสต้าชุมพร และกิจกรรม DSD จิตอาสาเพื่อสังคมมอบสุขาลอยน้ำจำนวน 1 หลัง และน้ำดื่ม จำนวน  1,200 ขวด ตามโครงการจิตอาสาเพื่อสังคมด้วยรักและห่วงใยจากใจกระทรวงแรงงานและภาคเอกชน แก่ นายสัมฤทธิ์ กองเงิน รองผู้ว่าราชการจังหวัดชุมพร เพื่อนำไปช่วยเหลือผู้ประสบอุทกภัยจังหวัดชุมพร
สำหรับสถานการณ์ด้านแรงงานจังหวัดชุมพร มีกำลังแรงงาน 289,559 คน ผู้มีงานทำ288,654 คน มีผู้ว่างงาน 905 คน มีแรงงานต่างด้าว 38,107 คน มีอาสาสมัครแรงงาน 70 คนมีสถานประกอบการ 2,354 แห่ง ผู้ประกันตนมาตรา 33 จำนวน 33,928 คน มาตรา 39 จำนวน8,145 คน และมาตรา 40 จำนวน 34,769 คน มีผู้รับประโยชน์ทดแทนกรณีว่างงาน 5,342 รายเป็นเงิน 26,535,444.45 บาท การจ่ายสิทธิประโยชน์ทดแทนกรณีว่างงานจากเหตุสุดวิสัยโควิด-19 แก่สถานประกอบการ 266 แห่ง ลูกจ้าง 1,046 คน เป็นเงิน 3,080,676.07 บาท
+++++++++++++++++++
กองเผยแพร่และประชาสัมพันธ์
1 พฤศจิกายน 2564

ที่มา : https://www.thaigov.go.th/news/contents/details/47681