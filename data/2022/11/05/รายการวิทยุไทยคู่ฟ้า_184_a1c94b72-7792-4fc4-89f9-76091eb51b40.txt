รัฐบาลไทย-ข่าวทำเนียบรัฐบาล-รัฐบาลเห็นชอบเสนอ 7 แหล่งอนุรักษ์ฝั่งอันดามัน สู่บัญชีเบื้องต้นศูนย์มรดกโลก


วันพุธที่ 24 พฤศจิกายน 2564
พิมพ์
รัฐบาลเห็นชอบเสนอ 7 แหล่งอนุรักษ์ฝั่งอันดามัน สู่บัญชีเบื้องต้นศูนย์มรดกโลก
วันพุธที่ 17 พฤศจิกายน 2564
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลเห็นชอบให้กระทรวงทรัพยากรธรรมชาติและสิ่งแวดล้อม เสนอ แหล่งมรดกทางธรรมชาติพื้นที่แหล่งอนุรักษ์ทะเลอันดามัน เพื่อขึ้นทะเบียนเป็นแหล่งมรดกโลกเข้าสู่บัญชีรายชื่อเบื้องต้นของศูนย์มรดกโลก ณ กรุงปารีส ประเทศฝรั่งเศส ประกอบด้วย 6 พื้นที่อุทยานและ 1 พื้นที่ป่าชายเลน ได้แก่ อุทยานแห่งชาติหมู่เกาะระนอง อุทยานแห่งชาติแหลมสน และป่าชายเลน จ.ระนอง อุทยานแห่งชาติหมู่เกาะสุรินทร์ อุทยานแห่งชาติหมู่เกาะสิมิลัน และอุทยานแห่งชาติเขาลำปี-หาดท้ายเหมือง จ.พังงา และอุทยานแห่งชาติสิรินาถ จ.ภูเก็ต โดยหากประเทศไทยจัดส่งเอกสารบัญชีรายชื่อเบื้องต้นได้ทันภายในวันที่ 15 เม.ย.2565 จะสามารถจัดส่งเอกสารการนำเสนอเป็นมรดกโลกได้ตั้งแต่ปี 2566 เป็นต้นไป
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/48533