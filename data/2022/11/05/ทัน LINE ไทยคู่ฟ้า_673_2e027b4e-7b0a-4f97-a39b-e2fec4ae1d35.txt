รัฐบาลไทย-ข่าวทำเนียบรัฐบาล-นายกฯ สั่งจับตาสถานการณ์ยูเครน เตรียมมาตรการรองรับ ให้กระทบประชาชนน้อยที่สุด


วันอังคารที่ 1 มีนาคม 2565
นายกฯ สั่งจับตาสถานการณ์ยูเครน เตรียมมาตรการรองรับ ให้กระทบประชาชนน้อยที่สุด
.....
พล.อ.ประยุทธ์ จันทร์โอชา นายกรัฐมนตรี และ รมว.กห. สั่งการรองนายกรัฐมนตรีทุกด้าน ติดตามสถานการณ์ในยูเครนอย่างใกล้ชิด ซึ่งส่งผลกระทบไม่มากก็น้อยต่อทุกประเทศ และหากยืดเยื้อก็จะกระทบต่อเศรษฐกิจไทยด้วย โดยให้เตรียมความพร้อมและกำหนดมาตรการรับมืออย่างเป็นรูปธรรมโดยเร็วที่สุด
.
สำหรับการช่วยเหลือคนไทยในยูเครน กระทรวงการต่างประเทศหาช่องทางช่วยเหลือและเตรียมแผนอพยพคนไทยแล้ว ด้านพลังงาน ไทยยังไม่ได้รับผลกระทบโดยตรง แต่ ก.พลังงาน ได้ติดตามสถานการณ์และเตรียมพร้อมด้านปริมาณสำรองพลังงานไว้ ส่วนด้านอื่น ๆ เช่น ตลาดหลักทรัพย์ อัตราแลกเปลี่ยน การค้า การลงทุน ได้สั่งการให้ทุกภาคส่วนเตรียมมาตรการรองรับ ให้กระทบประชาชนน้อยที่สุด
.
อ่านเพิ่มเติม คลิก https://www.thaigov.go.th/news/contents/details/52021
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/52047