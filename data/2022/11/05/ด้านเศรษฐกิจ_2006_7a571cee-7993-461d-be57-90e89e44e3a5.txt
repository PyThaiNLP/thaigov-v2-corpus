รัฐบาลไทย-ข่าวทำเนียบรัฐบาล-กระทรวงคมนาคมสรุปรายงานอุทกภัยในเส้นทางคมนาคม ข้อมูล ณ วันที่ 29 พฤศจิกายน 2564


วันจันทร์ที่ 29 พฤศจิกายน 2564
กระทรวงคมนาคมสรุปรายงานอุทกภัยในเส้นทางคมนาคม ข้อมูล ณ วันที่ 29 พฤศจิกายน 2564
กระทรวงคมนาคม โดยศูนย์ Command Center ภัยพิบัติกระทรวงคมนาคม สรุปรายงานอุทกภัยในเส้นทางคมนาคม รายละเอียดดังนี้
1. มีโครงข่ายคมนาคมได้รับผลกระทบ รวม 2 เส้นทาง จำนวน 3 แห่ง สามารถสัญจรผ่านได้ ทุกเส้นทาง
2. ถนนทางหลวง ได้รับผลกระทบ รวม 2 เส้นทาง จำนวน 3 แห่ง สามารถสัญจรผ่านได้ทุกเส้นทาง
3. ถนนทางหลวงชนบท การจราจรเข้าสู่สภาวะปกติสามารถสัญจรผ่านได้ทุกเส้นทาง
4. มีจังหวัดที่ได้รับผลกระทบจากเหตุอุทกภัย 2 จังหวัด ได้แก่ จังหวัดสงขลา และจังหวัดสตูล
5. การรถไฟแห่งประเทศไทย และบริษัท ขนส่ง จำกัด  สามารถเดินรถได้ตามปกติ
6. กรมเจ้าท่า เฝ้าระวังสถานการณ์ระดับน้ำอย่างใกล้ชิด และเตรียมความพร้อมการช่วยเหลือประชาชน
7. กรมทางหลวงและกรมทางหลวงชนบท ติดตั้งป้ายและอุปกรณ์เพื่ออำนวยความสะดวกประชาชนในการสัญจรในพื้นที่เกิดประสบเหตุอุทกภัย ในส่วนของท่าเรือและท่าอากาศยาน ยังไม่มีรายงานการได้รับผลกระทบจากเหตุอุทกภัย
ทั้งนี้ สามารถสอบถามเส้นทาง ข้อมูลเพิ่มเติมหรือแจ้งเหตุอุทกภัย ได้ที่
- ศูนย์ปฏิบัติการความปลอดภัยคมนาคม โทร. 1356
- สายด่วนกรมทางหลวง โทร. 1586
- สายด่วนกรมทางหลวงชนบท โทร. 1146
- สายด่วนบริษัท ขนส่ง จำกัด โทร. 1490 เรียก บขส.
- สายด่วนการรถไฟแห่งประเทศไทย โทร. 1690
- สายด่วนกรมเจ้าท่า โทร. 1199

ที่มา : https://www.thaigov.go.th/news/contents/details/48833