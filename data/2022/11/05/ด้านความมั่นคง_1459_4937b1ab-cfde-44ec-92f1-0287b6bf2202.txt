รัฐบาลไทย-ข่าวทำเนียบรัฐบาล-นรม.และ รมว.กห. สั่ง กอ.รมน.ภาค 4 (ส่วนหน้า ) เข้มคุ้มครองพื้นที่เศรษฐกิจและความปลอดภัยชาวบ้าน มากขึ้น หลังเหตุลอบเผาทำลายพื้นที่เศรษฐกิจ 3 จชต.หลายจุด


วันจันทร์ที่ 22 สิงหาคม 2565
นรม.และ รมว.กห. สั่ง กอ.รมน.ภาค 4 (ส่วนหน้า ) เข้มคุ้มครองพื้นที่เศรษฐกิจและความปลอดภัยชาวบ้าน มากขึ้น หลังเหตุลอบเผาทำลายพื้นที่เศรษฐกิจ 3 จชต.หลายจุด
พล.อ.คงชีพ ตันตระวาณิชย์ โฆษก กห. เปิดเผยว่า พล.อ.ประยุทธ์ จันทร์โอชา นรม.และ รมว.กห. แสดงความห่วงใยถึงความปลอดภัยของประชาชนในพื้นที่ 3 จชต.หลังเกิดเหตุการณ์ลอบวางเพลิง และระเบิดหลายจุด มุ่งทำลายเศรษฐกิจในพื้นที่
โดยสั่งการให้ กอ.รมน.โดย กอ.รมน.ภาค 4 ( ส่วนหน้า ) เข้าตรวจสอบทุกจุดเกิดเหตุ โดยกำชับเจ้าหน้าที่ ปฏิบัติหน้าที่ด้วยความระมัดระวัง อดทนอดกลั้น รอบคอบและไม่ประมาท ในการเข้าควบคุมทุกพื้นที่เกิดเหตุ โดยเน้น ปฏิบัติการเชิงรุกด้านการข่าว และการดำเนินการตามกฎหมายกับทุกกลุ่มเป้าหมาย ที่มีความเชื่อมโยงกันในทุกประเด็น สำหรับพื้นที่เศรษฐกิจ พื้นที่ชุมชนหรือพื้นที่สาธารณะ ขอให้เพิ่มความเข้มข้นในการเฝ้าระวัง โดยเชื่อมโยงเทคโนโลยีให้ครอบคลุมกับการปฏิบัติการของเจ้าหน้าที่ มุ่งดูแลความปลอดภัยในชีวิตและทรัพย์สินของประชาชนในภาพรวม
นรม.และรมว.กห. ยังกล่าวได้กล่าวย้ำ ยืนยันถึงความตั้งใจจริงของรัฐบาลในการแก้ปัญหา จชต. ที่มุ่งสันติวิธี เน้นการมีส่วนร่วม ตามกรอบกฎหมาย โดยไม่ใช้ความรุนแรงต่อกัน และยังคงเจตนารมณ์เดินหน้ากระบวนการพูดคุยสันติสุขในทุกระดับ เพื่อสร้างสภาพแวดล้อมที่ปลอดภัย เข้าใจและความสามัคคีเป็นหนึ่งเดียวกัน ลดความหวาดระแวงต่อกัน โดยมุ่งพัฒนาพื้นที่ ยกระดับคุณภาพชีวิตประชาชนแบบมีส่วนร่วมไปด้วยกัน

ที่มา : https://www.thaigov.go.th/news/contents/details/58280