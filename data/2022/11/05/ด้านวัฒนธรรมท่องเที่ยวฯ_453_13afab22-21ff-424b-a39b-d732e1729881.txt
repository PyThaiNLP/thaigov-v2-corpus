รัฐบาลไทย-ข่าวทำเนียบรัฐบาล-วธ.เปิดเวที “TMF MEDIA FORUM 2022 : World Collaboration” เชิญกูรูระดับโลกแบ่งปันประสบการณ์เปิดมุมมองใหม่ครั้งแรกในไทย


วันพฤหัสบดีที่ 23 มิถุนายน 2565
วธ.เปิดเวที “TMF MEDIA FORUM 2022 : World Collaboration” เชิญกูรูระดับโลกแบ่งปันประสบการณ์เปิดมุมมองใหม่ครั้งแรกในไทย
วธ.เปิดเวที “TMF MEDIA FORUM 2022 : World Collaboration” เชิญกูรูระดับโลกแบ่งปันประสบการณ์เปิดมุมมองใหม่ครั้งแรกในไทย มุ่งพัฒนาศักยภาพผู้ผลิตสื่อ เชื่อมต่อโอกาสทางธุรกิจอุตสาหกรรมสื่อไทยสู่ฮอลลีวูด และแพลตฟอร์มระดับโลก
วธ.เปิดเวที “TMF MEDIA FORUM 2022 : World Collaboration” เชิญกูรูระดับโลกแบ่งปันประสบการณ์เปิดมุมมองใหม่ครั้งแรกในไทย มุ่งพัฒนาศักยภาพผู้ผลิตสื่อ เชื่อมต่อโอกาสทางธุรกิจอุตสาหกรรมสื่อไทยสู่ฮอลลีวูด และแพลตฟอร์มระดับโลก
นายอิทธิพล  คุณปลื้ม รัฐมนตรีว่าการกระทรวงวัฒนธรรม (รมว.วธ.) กล่าวในพิธีเปิดในงานสัมมนาออนไลน์ (WEBINAR) เกี่ยวกับนวัตกรรมเทคโนโลยีและอุตสาหกรรมสื่อในระดับสากลหรืองาน “TMF Media Forum 2022 : World Collaboration” เมื่อเร็วๆนี้ โดยมีนายธนกร ศรีสุขใส ผู้จัดการกองทุนพัฒนาสื่อปลอดภัยและสร้างสรรค์ ผู้บริหาร ผู้ทรงคุณวุฒิด้านสื่อออนไลน์ สื่อภาพยนตร์และวีดิทัศน์ทั้งชาวไทยและชาวต่างชาติ เข้าร่วม ณ โรงแรมสวิสโฮเต็ล กรุงเทพ รัชดา ว่า  รัฐบาลมียุทธศาสตร์ชาติที่จะสนับสนุนให้เกิดสินค้าและบริการทางวัฒนธรรมอยู่ เพื่อให้วัฒนธรรมไทยเป็นที่รู้จักไปทั่วโลก หนึ่งในนั้นคือ Film หรือการสนับสนุนอุตสาหกรรมสื่อภาพยนตร์ ซึ่งการจัดงานสัมมนาครั้งนี้จะทำให้ได้รับความรู้ ประสบการณ์ ทักษะ และทำให้ประสบความสำเร็จทางธุรกิจร่วมกัน และนับเป็นครั้งแรกในประเทศไทย สำหรับงานสัมมนาออนไลน์ “TMF Media Forum 2022 กับแนวคิด World Collaboration” ที่กองทุนพัฒนาสื่อปลอดภัยและสร้างสรรค์จัดขึ้น ถือเป็นความร่วมมือในการพัฒนาทักษะการทำงานในอุตสาหกรรมสื่อ ทั้งผู้ผลิตสื่อในประเทศไทยและผู้ผลิตสื่อต่างชาติที่จะเข้ามาทำงานกับสื่อ ทำให้เกิดการแลกเปลี่ยนความรู้และทักษะระหว่างกันในระดับโลก
นายอิทธิพล กล่าวว่า ปัจจุบันเทคโนโลยีด้านโซเซียลมีเดียมีความสำคัญและก้าวหน้าอย่างมาก อีกทั้งยังมีการแข่งขันในการจัดทำแอฟพิเคชันต่างๆ เพื่อให้บริการอย่างสูง ที่สำคัญทุกคนมีสมาร์ทโฟนและสามารถเป็นสื่อมวลชนได้ ซึ่งการจัดงานครั้งนี้เป็นการสร้างแรงบันดาลใจให้คนทำงานด้านสื่อ ได้มีเวทีในการเรียนรู้ทักษะต่าง ๆ ที่สำคัญจากวิทยากรผู้มีประสบการณ์ระดับโลกในด้านการผลิตสื่อดิจิทัล การนำเสนอเนื้อหา การใช้แอฟพิเคชันในแพลทฟอร์มออนไลน์ ผู้กำกับภาพยนต์ อาทิ มร.โทมัส โพล์สัน มร.มิเชล พีเซอร์ มร.นิโคลัส ไซมอน และหม่อมราชวงศ์เฉลิมชาตรียุคล ผู้กำกับชื่อดังที่มาร่วมแบ่งปันความรู้
ทั้งนี้ ทาง วธ. โดย กองทุนพัฒนาสื่อปลอดภัยและสร้างสรรค์ พร้อมสนับสนุนการส่งเสริม Soft Power โดยใช้กลยุทธ์ในการส่งเสริมทักษะและพัฒนาศักยภาพของผู้ผลิตสื่อของไทย ซึ่งงานสัมมนาออนไลน์ในครั้งนี้นับเป็นส่วนสำคัญของความมุ่งมั่นที่จะดำเนินการตามนโยบายของภาครัฐ ขณะเดียวกันได้เล็งเห็นถึงความสำคัญของการสร้างสื่อที่ปลอดภัยและสร้างสรรค์ผ่านการเติบโตของทรัพย์สินทางปัญญาด้านวัฒนธรรมของไทย การยกระดับทักษะการผลิตสื่อและการส่งเสริมความร่วมมือระหว่างอุตสาหกรรมสื่อท้องถิ่นของไทยและของโลก โดยมีเป้าหมายสำคัญที่ครอบคลุมทุกมิติของห่วงโซ่มูลค่าด้านสื่อของโลก ทั้งการนำทรัพย์สินทางปัญญาด้านวัฒนธรรมของไทยไปสู่ระดับโลก ผ่านมุมมองจากประสบการณ์ตรงในฮอลลีวูด ทั้งด้านการเงิน การพัฒนา การผลิต และการจัด

ที่มา : https://www.thaigov.go.th/news/contents/details/56028