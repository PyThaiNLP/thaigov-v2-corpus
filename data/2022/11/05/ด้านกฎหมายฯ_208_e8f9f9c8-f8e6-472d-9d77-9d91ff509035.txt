รัฐบาลไทย-ข่าวทำเนียบรัฐบาล-สำนักงานปลัดกระทรวงยุติธรรมคว้ารางวัลเลิศรัฐ PMQA ๔.๐ ระดับก้าวหน้า


วันพฤหัสบดีที่ 16 กันยายน 2564
พิมพ์
สำนักงานปลัดกระทรวงยุติธรรมคว้ารางวัลเลิศรัฐ PMQA ๔.๐ ระดับก้าวหน้า
สำนักงานปลัดกระทรวงยุติธรรมคว้ารางวัลเลิศรัฐ PMQA ๔.๐ ระดับก้าวหน้า
ในวันพฤหัสบดีที่ ๑๖ กันยายน ๒๕๖๔ สำนักงานปลัดกระทรวงยุติธรรม โดยศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม รับมอบรางวัลคุณภาพการบริหารจัดการภาครัฐ ๔.๐ (PMQA ๔.๐) ระดับก้าวหน้า (Advance) จากนายวิษณุ เครืองาม รองนายกรัฐมนตรี (ประธานในพิธี) ผ่านระบบอิเล็กทรอนิกส์ ในพิธีมอบรางวัลเลิศรัฐ 2564 ผ่านระบบออนไลน์ ทั้งนี้ รางวัลเลิศรัฐ (Public Sector Excellence Awards : PSE Awards) เป็นรางวัลที่สำนักงานคณะกรรมการพัฒนาระบบราชการ (ก.พ.ร.) มอบให้กับหน่วยงานของรัฐที่ดำเนินการพัฒนาองค์กรอย่างต่อเนื่อง และมีผลดำเนินการปรับปรุงองค์กรตามเกณฑ์คุณภาพการบริหารจัดการภาครัฐอย่างโดดเด่น เพื่อส่งเสริมให้ส่วนราชการยกระดับมาตรฐานคุณภาพการให้บริการ ให้เทียบเท่าสากลตามเกณฑ์คุณภาพการบริหารจัดการภาครัฐ และมุ่งสู่การเป็นองค์กรที่มีความเป็นเลิศอย่างยั่งยืน

ที่มา : https://www.thaigov.go.th/news/contents/details/45902