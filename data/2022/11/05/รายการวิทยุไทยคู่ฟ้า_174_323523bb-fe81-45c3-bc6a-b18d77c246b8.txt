รัฐบาลไทย-ข่าวทำเนียบรัฐบาล-ดัชนีความเชื่อมั่น 5 จังหวัดชายแดนใต้ปรับตัวสูงขึ้น


วันอังคารที่ 9 พฤศจิกายน 2564
พิมพ์
ดัชนีความเชื่อมั่น 5 จังหวัดชายแดนใต้ปรับตัวสูงขึ้น
วันอาทิตย์ที่ 7 พฤศจิกายน 2564
ต่อจากนี้ไป ขอเชิญรับฟังไทยคู่ฟ้า ค่ะ
ดัชนีความเชื่อมั่นจังหวัดชายแดนใต้ ได้แก่ จ.ปัตตานี ยะลา นราธิวาส สงขลา และสตูล ในไตรมาสที่ 3 ปี 2564 โดยรวมปรับตัวสูงขึ้นอยู่ที่ระดับ 51.87 จากเดิม 50.9 ซึ่งเป็นผลจากความเชื่อมั่นด้านเศรษฐกิจและสังคมที่มีมากขึ้นจากการดำเนินนโยบายตามแผนบูรณาการใน 2 มิติ ได้แก่ การพัฒนาตามศักยภาพพื้นที่ในระดับฐานราก 290 ตำบล เพื่อแก้ปัญหาความยากจนให้ประชาชนพึ่งพาตนเองได้อย่างยั่งยืน และการพัฒนาเสริมสร้างความมั่นคงที่เน้น 3 ด้าน คือ ด้านการสร้างความเข้มแข็งสังคมพหุวัฒนธรรม ด้านการเยียวยาร่างกายและจิตใจผู้ได้รับผลกระทบจากสถานการณ์ความไม่สงบอย่างทั่วถึงเป็นธรรม และด้านการเสริมสร้างความเข้าใจที่ถูกต้องให้ประชาชนทั้งในและนอกพื้นที่
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/47975