รัฐบาลไทย-ข่าวทำเนียบรัฐบาล-กระทรวงยุติธรรม ประชุมคณะกรรมการพิจารณาค่าตอบแทนผู้เสียหาย และค่าทดแทน และค่าใช้จ่ายแก่จำเลยในคดีอาญา ครั้งที่ ๖/๒๕๖๔


วันพฤหัสบดีที่ 24 มิถุนายน 2564
พิมพ์
กระทรวงยุติธรรม ประชุมคณะกรรมการพิจารณาค่าตอบแทนผู้เสียหาย และค่าทดแทน และค่าใช้จ่ายแก่จำเลยในคดีอาญา ครั้งที่ ๖/๒๕๖๔
กระทรวงยุติธรรม ประชุมคณะกรรมการพิจารณาค่าตอบแทนผู้เสียหาย และค่าทดแทน และค่าใช้จ่ายแก่จำเลยในคดีอาญา ครั้งที่ ๖/๒๕๖๔ ผ่านระบบการประชุมทางไกล (Video Conference)
ในวันพฤหัสบดีที่ ๒๔ มิถุนายน ๒๕๖๔ เวลา ๐๙.๓๐ น.
ณ ห้องประชุมกระทรวงยุติธรรม ๑๐-๐๖ ชั้น ๑๐ อาคารกระทรวงยุติธรรม นายวัลลภ นาคบัว รองปลัดกระทรวงยุติธรรม เป็นประธานการประชุมคณะกรรมการพิจารณาค่าตอบแทนผู้เสียหาย และค่าทดแทน และค่าใช้จ่ายแก่จำเลยในคดีอาญา ครั้งที่ ๖/๒๕๖๔ ผ่านระบบการประชุมทางไกล (Video Conference) โดยนายเรืองศักดิ์ สุวารี อธิบดีกรมคุ้มครองสิทธิและเสรีภาพ มอบหมายให้นางทัศนีย์ เปาอินทร์ รองอธิบดีกรมคุ้มครองสิทธิและเสรีภาพ
พร้อมด้วย นางสาวจิฬาภรณ์ ตามชู กฤษณสุวรรณ ผู้อำนวยการสำนักงานช่วยเหลือทางการเงินแก่ผู้เสียหายและจำเลยในคดีอาญา เป็นเลขานุการ และมีกรรมการผู้ทรงคุณวุฒิ ผู้บริหาร ข้าราชการ เจ้าหน้าที่กรมคุ้มครองสิทธิและเสรีภาพ และผู้แทนจากสำนักงานยุติธรรมจังหวัด ๑๙ จังหวัด เข้าร่วมประชุมด้วย
โดยที่ประชุมได้พิจารณาให้ความช่วยเหลือผู้เสียหายและจำเลยในคดีอาญา รวมจำนวนทั้งสิ้น ๗๙ เรื่อง รวมอนุมัติให้ความช่วยเหลือเป็นเงิน ๓,๑๐๒,๙๒๙ บาท รวมทั้งที่ประชุมพิจารณาแต่งตั้งคณะอนุกรรมการฯ ชุดใหม่แทนชุดเก่าที่จะหมดวาระลง นอกจากนี้ที่ประชุมได้รับทราบแจ้งเกี่ยวกับการช่วยเหลือผู้เสียหายในคดีความผิดเกี่ยวกับเพศ สถิติการยื่นอุทธรณ์คำวินิจฉัยของคณะกรรมการ ต่อศาลอุทธรณ์ ผลคำพิพากษาของศาลอุทธรณ์ รวมถึงรายงานความคืบหน้าต่อคณะกรรมการฯ เกี่ยวกับมาตรการเร่งรัดเบิกจ่ายเงินให้ได้ตามเป้าหมายและผลการให้ความช่วยเหลือเยียวยาผู้เสียหายและจำเลยในคดีอาญา​ ปี​ ๒๕๖๔ จนถึงเดือน​ พ.ค. ๒๕๖๔ โดยที่ประชุมได้ให้ข้อเสนอแนะเพื่อให้ฝ่ายเลขานุการพัฒนาการประมวลผลสถิติให้มีประสิทธิภาพและประสิทธิผลยิ่งขึ้นต่อไป

ที่มา : https://www.thaigov.go.th/news/contents/details/43071