รัฐบาลไทย-ข่าวทำเนียบรัฐบาล-ก.แรงงาน ปล่อยกู้ 0% ให้ผู้รับงานไปทำที่บ้าน (จดทะเบียน) สูงสุดไม่เกิน 50,000 บาท สอบถามเพิ่มเติมโทร. 1506 กด 2 และ 1694


วันพุธที่ 2 มีนาคม 2565
ก.แรงงาน ปล่อยกู้ 0% ให้ผู้รับงานไปทำที่บ้าน (จดทะเบียน) สูงสุดไม่เกิน 50,000 บาท สอบถามเพิ่มเติมโทร. 1506 กด 2 และ 1694
.....
กระทรวงแรงงาน ได้อนุมัติวงเงินกู้ยืมจำนวน 5,000,000 บาท พร้อมออกมาตรการลดอัตราดอกเบี้ยร้อยละ 0 ต่อปี (จากเดิมร้อยละ 3) ในงวดที่ 1 - 12 ให้กลุ่มผู้รับงานไปทำที่บ้าน สามารถกู้ยืมไปซื้อวัตถุดิบหรืออุปกรณ์ในการผลิตหรือใช้ขยายการผลิต
.
คุณสมบัติของผู้กู้นั้น ต้องเป็นผู้รับงานไปทำที่บ้าน “ที่จดทะเบียน” ไว้กับกรมการจัดหางาน และมีผลการดำเนินการ/มีรายได้จากการรับงานไปทำที่บ้าน/มีหลักฐานการรับงานไปทำที่บ้านจากผู้จ้างงาน ซึ่งสามารถกู้ได้ทั้งประเภทบุคคลและกลุ่มบุคคล
.
เงื่อนไข :
- ประเภทบุคคล มีทรัพย์สินหรือเงินทุนไม่น้อยกว่า 5,000 บาท
- ประเภทกลุ่มบุคคล มีผู้นำกลุ่มและสมาชิกกลุ่มกู้ร่วมกันไม่น้อยกว่า 5 คน มีทรัพย์สินหรือเงินทุนในการดำเนินกิจกรรมของกลุ่มรวมกันไม่น้อยกว่า 10,000 บาท
.
วงเงินกู้ :
- ประเภทบุคคลไม่เกิน 50,000 บาท ระยะเวลาชำระคืนภายใน 2 ปี
- ประเภทกลุ่มบุคคลไม่เกิน 300,000 บาท ระยะเวลาชำระคืนภายใน 5 ปี
.
ผู้ที่สนใจกู้ยืมเงินกองทุนผู้รับงานไปทำที่บ้าน สามารถตรวจสอบคุณสมบัติและยื่นคำขอกู้เงินภายใน 31 ส.ค. 65 ได้ที่
- สำนักงานจัดหางานกรุงเทพมหานคร พื้นที่ 1 -10
- สำนักงานจัดหางานจังหวัด
.
โดยดำเนินการทำสัญญากู้ยืมให้แล้วเสร็จภายในวันที่ 30 ก.ย. 65 สอบถามรายละเอียดได้ที่ 1506 กด 2 หรือสายด่วน 1694
.
อ่านเพิ่มเติม คลิก https://www.thaigov.go.th/news/contents/details/51904
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/52103