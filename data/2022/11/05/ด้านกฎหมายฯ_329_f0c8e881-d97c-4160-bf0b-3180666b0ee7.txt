รัฐบาลไทย-ข่าวทำเนียบรัฐบาล-การประชุมคณะกรรมการกำหนดหลักเกณฑ์ และวิธีการสรรหากรรมการจริยธรรม ประจำสำนักงานปลัดกระทรวงยุติธรรม ครั้งที่ ๒/๒๕๖๔


วันจันทร์ที่ 29 พฤศจิกายน 2564
พิมพ์
การประชุมคณะกรรมการกำหนดหลักเกณฑ์ และวิธีการสรรหากรรมการจริยธรรม ประจำสำนักงานปลัดกระทรวงยุติธรรม ครั้งที่ ๒/๒๕๖๔
การประชุมคณะกรรมการกำหนดหลักเกณฑ์ และวิธีการสรรหากรรมการจริยธรรม ประจำสำนักงานปลัดกระทรวงยุติธรรม ครั้งที่ ๒/๒๕๖๔
ในวันจันทร์ที่ ๒๙ พฤศจิกายน ๒๕๖๔ เวลา ๐๙.๐๐ น. ณ ห้องประชุม ๑๐ - ๐๑ อาคารกระทรวงยุติธรรม นางสาวรวิวรรณ จตุรพิธพร ที่ปรึกษาด้านกฎหมาย สำนักงานปลัดกระทรวงยุติธรรม เป็นประธานการประชุมคณะกรรมการกำหนดหลักเกณฑ์ และวิธีการสรรหากรรมการจริยธรรม ประจำสำนักงานปลัดกระทรวงยุติธรรม ครั้งที่ ๒/๒๕๖๔ โดยมี นางสาวรวิวรรณ์ ศรีวนาภิรมย์ ผู้ช่วยปลัดกระทรวงยุติธรรม และคณะทำงาน เข้าร่วมประชุมฯ
ในการนี้ ที่ประชุมได้รับรองรายงานการประชุมคณะกรรมการกำหนดหลักเกณฑ์ และวิธีการสรรหากรรมการจริยธรรม ประจำสำนักงานปลัดกระทรวงยุติธรรม ครั้ง ๑/๒๕๖๔ เมื่อวันพุธที่ ๑๐ พฤศจิกายน ๒๕๖๔ โดยฝ่ายเลขานุการฯ ได้แจ้งให้ที่ประชุมทราบ เรื่อง ประกาศคณะกรรมการกำหนดหลักเกณฑ์ และวิธีการสรรหากรรมการจริยธรรมประจำสำนักงานปลัดกระทรวงยุติธรรม เรื่อง รายชื่อผู้มีสิทธิ์เข้ารับการคัดเลือกเป็นกรรมการจริยธรรมประจำสำนักงานปลัดกระทรวงยุติธรรม ตามข้อกำหนดว่าด้วยกระบวนการรักษาจริยธรรม : กลไกและการบังคับใช้ประมวลจริยธรรมข้าราชการพลเรือน ข้อ ๖ (๓)
นอกจากนี้ที่ประชุมได้พิจารณา การลงคะแนนเลือกกรรมการจริยธรรมประจำสำนักงานปลัดกระทรวงยุติธรรม ผ่านระบบ google form และ กำหนดการเลือกกรรมการจริยธรรมประจำสำนักงานปลัดกระทรวงยุติธรรม โดยจะทำการคัดเลือก ในวันอังคารที่ ๗ ธันวาคม ๒๕๖๔ ผ่านระบบ google form ซึ่งจะมีการประชาสัมพันธ์ให้ทราบต่อไป

ที่มา : https://www.thaigov.go.th/news/contents/details/48858