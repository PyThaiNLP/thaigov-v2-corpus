รัฐบาลไทย-ข่าวทำเนียบรัฐบาล-ผู้ช่วยรัฐมนตรีประจำกระทรวงยุติธรรม เป็นประธานการประชุมกรรมการขับเคลื่อนร่างกฎหมายเฝ้าระวังผู้พ้นโทษในคดีร้ายแรงที่เป็นอันตรายต่อสังคม ผ่านระบบการประชุมทางไกล


วันอังคารที่ 20 กรกฎาคม 2564
พิมพ์
ผู้ช่วยรัฐมนตรีประจำกระทรวงยุติธรรม เป็นประธานการประชุมกรรมการขับเคลื่อนร่างกฎหมายเฝ้าระวังผู้พ้นโทษในคดีร้ายแรงที่เป็นอันตรายต่อสังคม ผ่านระบบการประชุมทางไกล
ผู้ช่วยรัฐมนตรีประจำกระทรวงยุติธรรม เป็นประธานการประชุมกรรมการขับเคลื่อนร่างกฎหมายเฝ้าระวังผู้พ้นโทษในคดีร้ายแรงที่เป็นอันตรายต่อสังคม ผ่านระบบการประชุมทางไกล
ในวันอังคารที่ ๒๐ กรกฎาคม ๒๕๖๔ เวลา ๑๓.๐๐ น. นางสาวณัฐธ์ภัสส์ ยงใจยุทธ ผู้ช่วยรัฐมนตรีประจำกระทรวงยุติธรรม ประธานกรรมการขับเคลื่อนร่างกฎหมายเฝ้าระวังผู้พ้นโทษในคดีร้ายแรงที่เป็นอันตรายต่อสังคม เป็นประธานการประชุมคณะกรรมการขับเคลื่อนร่างกฎหมายเฝ้าระวังผู้พ้นโทษในคดีร้ายแรงที่เป็นอันตรายต่อสังคม ผ่านระบบการประชุมทางไกล (Video Conference) พร้อมด้วย นางสาวเอมอร เสียงใหญ่ ผู้ตรวจราชการกระทรวงยุติธรรม นางธาริณี แสงสว่าง รองอธิบดีกรมคุมประพฤติ ที่ปรึกษาจากผู้ทรงคุณวุฒิด้านประชาสัมพันธ์ และประชาสังคม เข้าร่วม โดยมี นางสาวสุพรรณี ประเสริฐทองกร รองผู้อำนวยการสำนักงานกิจการยุติธรรม เป็นคณะกรรมการและเลขานุการ
ที่ประชุมได้ร่วมพิจารณาประเด็นต่าง ๆ ดังนี้
๑. คลิปวีดีโอสั้น อธิบายหลักการและเนื้อหาของร่างกฎหมายฯ เพื่อเสนอต่อคณะรัฐมนตรี โดยที่ประชุมมีข้อสังเกตในการปรับปรุง เนื้อหาของคลิปวิดีโอให้กระชับสั้น เน้นสาระสำคัญของร่างกฎหมาย รวมทั้งปรับการนำเสนอภาพและเสียงให้เน้นการดึงดูดความสนใจมากยิ่งขึ้น
๒. One Concept Paper สรุปหลักการและเนื้อหาของร่างกฎหมายฯ โดยที่ประชุมรับไปศึกษารายละเอียดและขอพิจารณาให้ความเห็นในการประชุมครั้งถัดไป
๓. การแต่งตั้งคณะทำงานภายใต้คณะกรรมการขับเคลื่อนร่างกฎหมายฯ มอบหมายให้ฝ่ายเลขานุการ ดำเนินการยกร่างคณะทำงาน ประกอบด้วย
๑) คณะทำงานด้านการรณรงค์และประชาสัมพันธ์ร่างกฎหมายฯ
๒) คณะทำงานด้านการผลักดันและเตรียมร่างกฎหมายฯ และนำเสนอให้ประธานกรรมการพิจารณาเบื้องต้น
ทั้งนี้ ในวันพุธที่ ๒๑ กรกฎาคม ๒๕๖๔ เวลา ๑๓.๓๐ น. มอบหมายให้ฝ่ายเลขานุการ จัดให้มีการประชุมบูรณาการด้านการประชาสัมพันธ์ร่างกฎหมายฯ ร่วมกับหน่วยงานภายในสังกัดกระทรวงยุติธรรม เพื่อร่วมกันหารือแนวทางผลักดันการประชาสัมพันธ์สร้างการรับรู้ร่างกฎหมายฉบับดังกล่าว

ที่มา : https://www.thaigov.go.th/news/contents/details/43956