รัฐบาลไทย-ข่าวทำเนียบรัฐบาล-อนุมัติกฎหมายลด-ยกเว้นภาษี แก่ชาวต่างชาติศักยภาพสูง


วันพุธที่ 2 มีนาคม 2565
พิมพ์
อนุมัติกฎหมายลด-ยกเว้นภาษี แก่ชาวต่างชาติศักยภาพสูง
วันเสาร์ที่ 26 กุมภาพันธ์ 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลเดินหน้าดึงดูดชาวต่างชาติศักยภาพสูงเข้าประเทศเพิ่มการขับเคลื่อนทางเศรษฐกิจ โดยอนุมัติหลักการร่าง พ.ร.ฎ.ว่าด้วยการลดอัตราและยกเว้นรัษฎากร เพื่อยกเว้นภาษีเงินได้บุคคลธรรมดาสำหรับชาวต่างชาติที่ถือวีซ่าผู้พำนักระยะยาว 3 กลุ่ม ได้แก่ ประชากรโลกผู้มีความมั่งคั่งสูง เช่น ผู้มีการลงทุนในไทยไม่ต่ำกว่า 500,000 ดอลลาร์สหรัฐ มีทรัพย์สินไม่ต่ำกว่า 1 ล้านดอลลาร์สหรัฐ ผู้เกษียณอายุจากต่างประเทศ อายุ 50 ปีขึ้นไป มีการลงทุนในไทยไม่ต่ำกว่า 250,000 ดอลลาร์สหรัฐ และ ผู้ที่ต้องการทำงานจากประเทศไทย โดยทั้งหมดต้องมีรายได้ไม่ต่ำกว่า 80,000 ดอลลาร์สหรัฐต่อปี พร้อมทั้งลดอัตราภาษีเงินได้บุคคลธรรมดาแก่กลุ่มผู้มีทักษะเชี่ยวชาญพิเศษที่ทำงานในอุตสาหกรรมเป้าหมาย เหลือร้อยละ 17 ด้วย
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/51937