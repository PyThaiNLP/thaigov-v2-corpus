รัฐบาลไทย-ข่าวทำเนียบรัฐบาล-รองปลัดกระทรวงยุติธรรม ประชุมเพื่อเตรียมความพร้อมและติดตามการจัดงาน มหกรรมไกล่เกลี่ยหนี้สินครัวเรือนและยุติธรรมพบประชาชน


วันศุกร์ที่ 22 เมษายน 2565
พิมพ์
รองปลัดกระทรวงยุติธรรม ประชุมเพื่อเตรียมความพร้อมและติดตามการจัดงาน มหกรรมไกล่เกลี่ยหนี้สินครัวเรือนและยุติธรรมพบประชาชน
รองปลัดกระทรวงยุติธรรม ประชุมเพื่อเตรียมความพร้อมและติดตามการจัดงานมหกรรมไกล่เกลี่ยหนี้สินครัวเรือนและยุติธรรมพบประชาชน
ในวันพฤหัสบดีที่ ๒๑ เมษายน ๒๕๖๕ เวลา ๑๓.๓๐ น.
นายวัลลภ นาคบัว รองปลัดกระทรวงยุติธรรม
เป็นประธานการประชุมเพื่อเตรียมความพร้อมและติดตามการจัดงาน
มหกรรมไกล่เกลี่ยหนี้สินครัวเรือนและยุติธรรมพบประชาชน
โดยมี นายเสกสรร สุขแสง รองอธิบดีกรมบังคับคดี ผู้แทนกรมคุ้มครองสิทธิและเสรีภาพ
หน่วยงานในสังกัดกระทรวงยุติธรรม และผู้อำนวยการสำนักงานยุติธรรมจังหวัด/ยุติธรรมจังหวัด
จำนวน ๑๓ แห่ง ที่ร่วมจัดงานมหกรรมไกล่เกลี่ยหนี้สินครัวเรือน และยุติธรรมพบประชาชน ครั้งที่ ๒-๑๔ เข้าร่วม
ซึ่งมีการรายงานความคืบหน้าและถอดบทเรียนการจัดงานงานมหกรรมไกล่เกลี่ยหนี้สินครัวเรือน
และยุติธรรมพบประชาชน ครั้งที่ ๒ จังหวัดนครราชสีมา ครั้งที่ ๓ จังหวัดสงขลา และครั้งที่ ๔ จังหวัดนครศรีธรรมราช
รวมถึงติดตามความคืบหน้าการจัดงานมหกรรมไกล่เกลี่ยหนี้สินครัวเรือน และยุติธรรมพบประชาชนในครั้งต่อไป
ทั้งนี้ ได้เน้นย้ำให้สำนักงานยุติธรรมจังหวัดประชาสัมพันธ์การจัดงานดังกล่าว โดยใช้กลไกคณะกรรมการขับเคลื่อนภารกิจกระทรวงยุติธรรมในพื้นที่ ในการให้ทุกหน่วยงานในสังกัดกระทรวงยุติธรรมและหน่วยงานภายในจังหวัด
ในการมีส่วนร่วมประชาสัมพันธ์ไปยังช่องทางสื่อสารต่างๆ ของแต่ละหน่วยงาน เพื่อขยายกลุ่มเป้าหมายให้เพิ่มมากขึ้น
อันจะเป็นประโยชน์แก่ประชาชนที่มีภาระหนี้สิน

ที่มา : https://www.thaigov.go.th/news/contents/details/53821