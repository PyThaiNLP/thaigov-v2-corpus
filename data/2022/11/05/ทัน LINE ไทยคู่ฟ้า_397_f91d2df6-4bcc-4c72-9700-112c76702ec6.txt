รัฐบาลไทย-ข่าวทำเนียบรัฐบาล-นายกฯ สั่งดูแลค่าครองชีพประชาชน ลดต้นทุนแม่ค้า แก้ปัญหาปรับขึ้นราคาอาหาร


วันพฤหัสบดีที่ 18 พฤศจิกายน 2564
นายกฯ สั่งดูแลค่าครองชีพประชาชน ลดต้นทุนแม่ค้า แก้ปัญหาปรับขึ้นราคาอาหาร
....
นายธนกร วังบุญคงชนะ โฆษกรัฐบาล เผย พล.อ.ประยุทธ์ จันทร์โอชา นายกรัฐมนตรี และ รมว.กลาโหม ทราบถึงปัญหาความเดือดร้อนของประชาชนเนื่องจากช่วงนี้ วัตถุดิบที่ใช้ประกอบอาหารมีราคาสูงขึ้น จึงมอบหมายให้กระทรวงพาณิชย์และหน่วยงานที่เกี่ยวข้อง เข้าไปตรวจสอบดูแล
.
ทั้งนี้ กรมการค้าภายในจะหารือกับห้างสรรพสินค้าที่ให้บริการศูนย์อาหาร Food court เพื่อหาแนวทางช่วยเหลือผู้ประกอบการในแง่ต้นทุนการผลิต ค่าเช่า ส่วนแบ่งการขาย รวมถึงหารือกับผู้ประกอบการตลาดสด เร่งติดตามราคาสินค้า อาหารสด เครื่องปรุงต่าง ๆ ช่วยลดภาระต้นทุนให้กับผู้ประกอบการที่ขายอาหารจานด่วนไม่ให้ขาดทุน ในราคาที่เหมาะสม ลดภาระค่าครองชีพของผู้บริโภค
.
ขณะเดียวกัน รัฐบาลมีโครงการคนละครึ่ง และร้านอาหารธงฟ้าราคาประหยัด ที่จะสามารถช่วยลดค่าครองชีพให้กับประชาชน และยังได้วางแผนการลงทะเบียนบัตรสวัสดิการแห่งรัฐรอบใหม่ เพื่อช่วยเหลือประชาชนที่เดือดร้อนให้ทั่วถึง
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/48394