รัฐบาลไทย-ข่าวทำเนียบรัฐบาล-อนุมัติกำหนดอัตราการจ่ายทดแทนกรณีชราภาพช่วงลดเงินสมทบ


วันศุกร์ที่ 7 มกราคม 2565
พิมพ์
อนุมัติกำหนดอัตราการจ่ายทดแทนกรณีชราภาพช่วงลดเงินสมทบ
วันพฤหัสบดีที่ 6 มกราคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลห่วงใยคุณภาพชีวิตผู้ประกันตนในระยะยาว จึงอนุมัติหลักการร่างกฎกระทรวงเพื่อกำหนดหลักเกณฑ์ วิธีการ ระยะเวลา และอัตราการจ่ายประโยชน์ทดแทนกรณีชราภาพเป็นการเฉพาะในช่วงที่มีการลดอัตราเงินสมทบ โดยการจ่ายบำเหน็จชราภาพแก่ผู้ประกันตนซึ่งออกเงินสมทบเข้ากองทุนในช่วงเวลาที่มีการลดอัตราเงินสมทบ ตั้งแต่วันที่ 1-31 ม.ค.64 ให้คำนวณจากอัตราเงินสมทบเพิ่มขึ้นอีกร้อยละ 0.45 ของค่าจ้าง และในช่วงที่มีการลดอัตราเงินสมทบ ตั้งแต่วันที่ 1 ก.พ.-31 มี.ค.64 ให้คำนวณจากอัตราเงินสมทบเพิ่มขึ้นอีกร้อยละ 1.3 ของค่าจ้าง ซึ่งจะส่งผลให้ผู้ประกันตนตาม ม.33 ได้รับเงินบำเหน็จชราภาพเพิ่มขึ้น 347 บาท/คน/สามงวด และ ม.39 ได้รับเงินบำเหน็จชราภาพเพิ่มขึ้น 146 บาท/คน/สามงวด
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/50220