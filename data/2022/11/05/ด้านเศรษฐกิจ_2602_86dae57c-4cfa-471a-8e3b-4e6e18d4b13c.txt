รัฐบาลไทย-ข่าวทำเนียบรัฐบาล-รฟม. คืนผิวจราจรบนถนนศรีนครินทร์ ทั้งฝั่งขาเข้าและขาออก บริเวณคลองโคกวัด ถึง แยกสวนหลวง


วันจันทร์ที่ 17 มกราคม 2565
รฟม. คืนผิวจราจรบนถนนศรีนครินทร์ ทั้งฝั่งขาเข้าและขาออก บริเวณคลองโคกวัด ถึง แยกสวนหลวง
ของโครงการรถไฟฟ้าสายสีเหลือง ช่วงลาดพร้าว - สำโรง
การรถไฟฟ้าขนส่งมวลชนแห่งประเทศไทย (รฟม.) กระทรวงคมนาคม แจ้งว่า บริษัท ซิโน-ไทย เอ็นจีเนียริ่ง แอนด์ คอนสตรัคชั่น จำกัด (มหาชน) ผู้รับจ้างก่อสร้างงานโยธา โครงการรถไฟฟ้าสายสีเหลือง ช่วงลาดพร้าว - สำโรง คืนผิวจราจรบนถนนศรีนครินทร์ ทั้งฝั่งขาเข้าและขาออก ตั้งแต่บริเวณคลองโคกวัด ถึงแยกสวนหลวง (ศรีนุช) ซึ่งเป็นบริเวณสายทางโครงการ ช่วงสถานีกลันตัน ถึง สถานีศรีนุช ระยะทางประมาณ 1.5 กิโลเมตร โดยสามารถสัญจรได้ 4 ช่องทาง
ทั้งนี้ โครงการ จะเร่งดำเนินการซ่อมแซมพื้นผิวถนน และบาทวิถี ในพื้นที่อื่น ๆ ตลอดทั้งแนวสายทางต่อไป ผู้ใช้เส้นทางสามารถสอบถามรายละเอียดการเบี่ยงจราจร ได้ที่หมายเลข 0 2610 4915 และ 09 8257 5555  ติดตามข้อมูลโครงการ ได้ที่เว็บไซต์ www.mrta-yellowline.com และไลน์ : @mrtyellowline

ที่มา : https://www.thaigov.go.th/news/contents/details/50606