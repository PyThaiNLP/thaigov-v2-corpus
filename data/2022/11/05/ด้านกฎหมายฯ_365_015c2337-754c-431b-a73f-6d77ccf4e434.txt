รัฐบาลไทย-ข่าวทำเนียบรัฐบาล-รองปลัดกระทรวงยุติธรรม เปิดการฝึกอบรมเสริมสร้างธรรมาภิบาลเพื่อป้องกันการทุจริตและเผยแพร่ประมวลจริยธรรมข้าราชการพลเรือน สำนักงานปลัดกระทรวงยุติธรรม รุ่นที่ ๒


วันพุธที่ 22 ธันวาคม 2564
พิมพ์
รองปลัดกระทรวงยุติธรรม เปิดการฝึกอบรมเสริมสร้างธรรมาภิบาลเพื่อป้องกันการทุจริตและเผยแพร่ประมวลจริยธรรมข้าราชการพลเรือน สำนักงานปลัดกระทรวงยุติธรรม รุ่นที่ ๒
รองปลัดกระทรวงยุติธรรม เปิดการฝึกอบรมเสริมสร้างธรรมาภิบาลเพื่อป้องกันการทุจริตและเผยแพร่ประมวลจริยธรรมข้าราชการพลเรือน สำนักงานปลัดกระทรวงยุติธรรม รุ่นที่ ๒
ในวันพุธที่ ๒๒ ธันวาคม ๒๕๖๔ เวลา ๐๘.๓๐ น. พันตำรวจโทประวุธ วงศ์สีนิล รองปลัดกระทรวงยุติธรรม เป็นประธานเปิดโครงการฝึกอบรมเสริมสร้างธรรมาภิบาลเพื่อป้องกันการทุจริตและเผยแพร่ประมวลจริยธรรมข้าราชการพลเรือน สำนักงานปลัดกระทรวงยุติธรรม รุ่นที่ ๒ โดยมีเจ้าหน้าที่สำนักงานยุติธรรมจังหวัด เข้าร่วมฯ ผ่านระบบการประชุมทางไกล (Video Conference) และห้องประชุมกระทรวงยุติธรรม ๑๐-๐๖ ชั้น ๑๐ อาคารกระทรวงยุติธรรม
การฝึกอบรมฯ ดังกล่าว กำหนดจัดขึ้นในระหว่างวันที่ ๒๒ - ๒๓ ธันวาคม ๒๕๖๔ ซึ่งมีการบรรยายให้ความรู้ในหัวข้อ ความรู้ความเข้าใจเกี่ยวกับพระราชบัญญัติมาตรฐานทางจริยธรรม และประมวลจริยธรรมข้าราชการพลเรือน การรักษาวินัยข้าราชการ และการป้องกันการทุจริตและประพฤติมิชอบในหน่วยงานภาครัฐ โดยวิทยากรจาก สำนักงาน ก.พ. และ สำนักงาน ป.ป.ช. ทั้งนี้ เพื่อให้บุคลากร มีความรู้ความเข้าใจเกี่ยวกับประมวลจริยธรรมข้าราชการพลเรือน รวมทั้งด้านการป้องกันการทุจริตและประพฤติมิชอบ สามารถนำไปปฏิบัติหน้าที่ราชการได้อย่างมีประสิทธิภาพต่อไป

ที่มา : https://www.thaigov.go.th/news/contents/details/49751