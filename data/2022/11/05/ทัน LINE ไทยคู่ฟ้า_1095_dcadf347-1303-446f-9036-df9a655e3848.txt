รัฐบาลไทย-ข่าวทำเนียบรัฐบาล-ครม. ไฟเขียวงบกว่า 12 ลบ. ช่วยเหลือ “ศิลปินอาวุโส” จำนวน 2,459 คน ที่ได้รับผลกระทบจากโควิด-19


วันจันทร์ที่ 22 สิงหาคม 2565
ครม. ไฟเขียวงบกว่า 12 ลบ. ช่วยเหลือ “ศิลปินอาวุโส” จำนวน 2,459 คน ที่ได้รับผลกระทบจากโควิด-19
.....
ที่ประชุม ครม. (16 ส.ค. 65) อนุมัติโครงการเยียวยาศิลปินผู้มีอายุเกิน 65 ปี ที่ได้รับผลกระทบจากการแพร่ระบาดของโควิด-19 จำนวน 2,459 คน วงเงิน 12.29 ล้านบาท โดยใช้จ่ายจากเงินกู้ภายใต้แผนงานหรือโครงการที่มีวัตถุประสงค์เพื่อช่วยเหลือ เยียวยา และชดเชยให้แก่ประชาชนทุกสาขาอาชีพซึ่งได้รับผลกระทบจากการระบาดของโรคโควิด -19
.
ทั้งนี้ กลุ่มศิลปินที่มีอายุเกิน 65 ปี จำนวน 2,459 คน เป็นผู้ที่ได้ลงทะเบียนไว้ในระบบของกระทรวงแรงงาน “กลุ่มแรงงานนอกระบบและไม่เข้าข่ายเป็นผู้ประกันตนตามมาตรา 33 มาตรา 39 และมาตรา 40” ตาม พ.ร.บ.ประกันสังคม เมื่อช่วงเดือน ม.ค. 65 ที่ผ่านมา
.
ประกอบด้วย ศิลปินที่เกี่ยวกับสถานบันเทิงในพื้นที่ควบคุมสูงสุดและเข้มงวด 23 จังหวัด จำนวน 1,140 คน วงเงิน 5.7 ล้านบาท และศิลปินที่เกี่ยวกับสถานบันเทิงที่อยู่นอกพื้นที่ควบคุมสูงสุด 1,319 คน วงเงิน 6.59 ล้านบาท มีระยะเวลาดำเนินโครงการฯ 3 เดือน (ส.ค. - ต.ค. 65)
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/58274