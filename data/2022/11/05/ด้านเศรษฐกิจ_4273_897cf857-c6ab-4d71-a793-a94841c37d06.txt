รัฐบาลไทย-ข่าวทำเนียบรัฐบาล-รัฐมนตรีสุริยะฯ ร่วมเป็นเกียรติในพิธีเปิดงาน FTI EXPO 2022 : SHAPING FUTURE INDUSTRIES for STRONGER THAILAND จ. เชียงใหม่


วันพุธที่ 29 มิถุนายน 2565
พิมพ์
รัฐมนตรีสุริยะฯ ร่วมเป็นเกียรติในพิธีเปิดงาน FTI EXPO 2022 : SHAPING FUTURE INDUSTRIES for STRONGER THAILAND จ. เชียงใหม่
รัฐมนตรีสุริยะฯ ร่วมเป็นเกียรติในพิธีเปิดงาน FTI EXPO 2022 : SHAPING FUTURE INDUSTRIES for STRONGER THAILAND จ. เชียงใหม่
จังหวัดเชียงใหม่ : วันนี้ (29 มิถุนายน 2565) เวลา 11.45 น. นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม ร่วมเป็นเกียรติในพิธีเปิดงาน FTI EXPO 2022 : SHAPING FUTURE INDUSTRIES for STRONGER THAILAND จัดโดย สภาอุตสาหกรรมแห่งประเทศไทย โดยได้รับเกียรติจากพลเอก ประยุทธ์ จันทร์โอชา นายกรัฐมนตรีเป็นประธานในพิธี มีนายธีระยุทธ วาณิชชัง ผู้ช่วยรัฐมนตรีประจำกระทรวงอุตสาหกรรม นายสุชาติ ไตรแสงรุจิระ ที่ปรึกษารัฐมนตรีว่าการกระทรวงอุตสาหกรรม นายกอบชัย สังสิทธิสวัสดิ์ ปลัดกระทรวงอุตสาหกรรม นางวรวรรณ ชิตอรุณ รองปลัดกระทรวงอุตสาหกรรม นายณัฐพล รังสิตพล อธิบดีกรมส่งเสริมอุตสาหกรรม นายวันชัย พนมชัย อธิบดีกรมโรงงานอุตสาหกรรม ผู้บริหารและเจ้าหน้าที่กระทรวงอุตสาหกรรม ร่วมงาน ณ ศูนย์ประชุมและแสดงสินค้านานาชาติฯ เชียงใหม่
.
การจัดงาน FTI EXPO 2022 ชูแนวคิด SHAPING FUTURE INDUSTRIES for STRONGER THAILAND ฉากทัศน์ใหม่อุตสาหกรรมไทยสู่อนาคต เพื่อประเทศไทยที่แข็งแกร่งกว่าเดิม ชี้เทรนด์ธุรกิจโลกช่วยให้ธุรกิจไทยพร้อมรับมือกับการเปลี่ยนแปลงในอนาคต ระหว่างวันที่ 29 มิถุนายน - 3 กรกฎาคม 2565 ณ ศูนย์ประชุมและแสดงสินค้านานาชาติฯ จังหวัดเชียงใหม่
.
ภายในงานมีไฮไลต์สำคัญที่จะช่วยให้ธุรกิจไทยสามารถเดินตามแนวทาง 3 เรื่องสำคัญคือ Innovation & Technology BCG Model
Innovation & Technology ปัจจุบันนวัตกรรมและเทคโนโลยีถูกนำมาปรับใช้กับทุกภาคส่วนเพื่อสร้างความแตกต่างให้กับธุรกิจและทันต่อการเปลี่ยนแปลงของโลก อาทิ นวัตกรรมอาหารแห่งอนาคต หรือ Plant-based อาหารจากพืชและเห็ด นวัตกรรมที่ช่วยแก้ปัญหาการขาดแคลนอาหารในอนาคต BCG Model การเดินธุรกิจตามแนวยุทธศาสตร์บีซีจีโมเดล เป็นการพัฒนาเศรษฐกิจแบบองค์รวมที่จะพัฒนาเศรษฐกิจ 3 มิติไปพร้อมกัน ได้แก่ เศรษฐกิจชีวภาพ (Bio Economy) เศรษฐกิจหมุนเวียน (Circular Economy) และเศรษฐกิจสีเขียว (Green Economy) โดยบีซีจีโมเดลยังถูกวางให้เป็นยุทธศาสตร์การขับเคลื่อนการพัฒนาประเทศไทยระยะเวลา 5 ปี (พ.ศ. 2564-2569) เพื่อให้สอดคล้องไปกับเทรนด์โลก ปีนี้อุตสาหกรรมต่างๆ จึงควรเน้นไปในทิศทางดังกล่าวให้มากขึ้น
.
#กระทรวงอุตสาหกรรม
#FTIEXPO2022
#SHAPINGFUTUREINDUSTRIESforSTRONGERTHAILAND
#PRMOI

ที่มา : https://www.thaigov.go.th/news/contents/details/56317