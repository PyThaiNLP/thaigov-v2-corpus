รัฐบาลไทย-ข่าวทำเนียบรัฐบาล-รฟม. ห่วงใย จัดกิจกรรม “มอบกล่องทันใจเติมความสุขให้ประชาชน ครั้งที่ 2” เป็นวันที่ 7


วันอาทิตย์ที่ 29 สิงหาคม 2564
รฟม. ห่วงใย จัดกิจกรรม “มอบกล่องทันใจเติมความสุขให้ประชาชน ครั้งที่ 2” เป็นวันที่ 7
คัดเลือกมาจากร้านอาหารบริเวณแนวสายทางรถไฟฟ้าในความรับผิดชอบของ รฟม.
วันนี้ (29 สิงหาคม 2564) การรถไฟฟ้าขนส่งมวลชนแห่งประเทศไทย (รฟม.) กระทรวงคมนาคม ได้ส่งมอบอาหารกล่องจากร้านอาหารบริเวณแนวสายทางโครงการรถไฟฟ้า รฟม. ที่ได้รับผลกระทบจากสถานการณ์การแพร่ระบาดของเชื่อไวรัส COVID - 19 ภายใต้กิจกรรม “กล่องทันใจเติมความสุขให้ประชาชน ครั้งที่ 2”  เป็นวันที่ 7 โดยได้มอบอาหารกล่อง จำนวน 1,000 กล่อง เพื่อแจกจ่ายให้แก่ประชาชนบริเวณหน้าร้านค้า ทั้งนี้ อาหารกล่องดังกล่าว คัดเลือกมาจากร้านอาหารบริเวณแนวสายทางรถไฟฟ้าในความรับผิดชอบของ รฟม. ดังนี้
พิกัดร้านค้า
1. ร้านบะหมี่บ้านโป่ง เจ๊แดง อยู่บริเวณใกล้ทางออก 3 สถานีลาดพร้าว รถไฟฟ้ามหานคร สายเฉลิมรัชมงคล (MRT สายสีน้ำเงิน) ติดถนนลาดพร้าว ระหว่างซอย 15 และ 17
พิกัดร้าน https://goo.gl/maps/vLjfvpDEBUocrkHH8
2. ร้านสวัสดิการ อตก. คุณตุ้ม อยู่บริเวณสถานีกำแพงเพชร รถไฟฟ้ามหานคร สายเฉลิมรัชมงคล (MRT สายสีน้ำเงิน) ใกล้ธนาคาร ธกส.
พิกัดร้าน https://goo.gl/maps/ddinPLMyPjF2Spgm9
3. ร้าน Factory หมูกระทะ อยู่บริเวณสถานีบางโพ รถไฟฟ้ามหานคร สายเฉลิมรัชมงคล (MRT สายสีน้ำเงิน)  ติดถนนประชาราษฎร์ สาย 1 ตรงข้ามสถานีดับเพลิง บางโพ
พิกัดร้าน  https://goo.gl/maps/svWXhyoZGSw21GST9
4. ร้านบิงซูนม 6 ฮาลาลพระราม 9 อยู่บริเวณสถานีรามคำแหง 12 โครงการรถไฟฟ้าสายสีส้ม ช่วงศูนย์วัฒนธรรมแห่งประเทศไทย – มีนบุรี (สุวินทวงศ์) ติดติดถนนรามคำแหง ใกล้แยกถนนพระราม 9 ตัดกับถนนรามคำแหง
พิกัดร้าน https://g.page/bingsu-nom6-halal-bangkok?share
5. ร้านราดหน้า นายชุน อยู่บริเวณ สถานี กกท. โครงการรถไฟฟ้าสายสีส้ม ช่วงศูนย์วัฒนธรรมแห่งประเทศไทย – มีนบุรี (สุวินทวงศ์) ทางออกที่ 4 การกีฬาแห่งประเทศไทย (กกท.)
พิกัดร้าน https://goo.gl/maps/tTF2W78JbeZ9J7HS7
ทั้งนี้ กิจกรรมดังกล่าวเป็นส่วนหนึ่งของกิจกรรมเพื่อสังคม ที่ รฟม. ได้ดำเนินมาอย่างต่อเนื่อง โดยได้จัดขึ้นเป็นครั้งที่ 2 หลังจากครั้งแรก รฟม. ได้สนับสนุนร้านอาหารตามแนวสายทางรถไฟฟ้าเพื่อมอบแก่บุคลากรทางการแพทย์และโรงพยาบาลสนาม จำนวน 8,000 กล่อง และในครั้งนี้ รฟม. ได้ตั้งเป้าหมายที่จะสนับสนุนอาหารจากร้านอาหารตามแนวสายทางรถไฟฟ้าที่ได้รับผลกระทบจากสถานการณ์ COVID-19 จำนวน 8,000 กล่อง รวมจำนวนทั้งสิ้น  16,000 กล่อง โดยมีระยะเวลาดำเนินกิจกรรมตั้งแต่วันที่ 23 – 30 สิงหาคม 2564 ท่านสามารถติดตามข้อมูลข่าวสาร รฟม. ได้ที่ www.mrta.co.th และเฟซบุ๊กแฟนเพจการรถไฟฟ้าขนส่งมวลชนแห่งประเทศไทย

ที่มา : https://www.thaigov.go.th/news/contents/details/45281