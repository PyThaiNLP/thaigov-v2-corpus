รัฐบาลไทย-ข่าวทำเนียบรัฐบาล-ปลัดกอบชัยฯ และคณะ ร่วมนำเสนอผลงานเพื่อตรวจประเมินรางวัลคุณภาพการบริหารจัดการภาครัฐ 4.0 ประจำปี พ.ศ. 2565


วันอังคารที่ 19 กรกฎาคม 2565
พิมพ์
ปลัดกอบชัยฯ และคณะ ร่วมนำเสนอผลงานเพื่อตรวจประเมินรางวัลคุณภาพการบริหารจัดการภาครัฐ 4.0 ประจำปี พ.ศ. 2565
ปลัดกอบชัยฯ และคณะ ร่วมนำเสนอผลงานเพื่อตรวจประเมินรางวัลคุณภาพการบริหารจัดการภาครัฐ 4.0 ประจำปี พ.ศ. 2565
วันนี้ (19 กรกฎาคม 2565) นายกอบชัย สังสิทธิสวัสดิ์ ปลัดกระทรวงอุตสาหกรรม กล่าวต้อนรับคณะผู้ตรวจประเมินรางวัลคุณภาพการบริหารจัดการภาครัฐ 4.0 ประจำปี พ.ศ. 2565 โดยมี นางวรวรรณ ชิตอรุณ รองปลัดกระทรวงอุตสาหกรรมและคณะ ร่วมนำเสนอผลงาน โดยมีคณะกรรมการตรวจประเมินรางวัลคุณภาพการบริหารจัดการภาครัฐ 4.0 ประกอบไปด้วย นายจาดุร อภิชาตบุตร รศ.รัชต์วรรณ กาญจนปัญญาคม นางเมธินี เทพมณี ผศ.ดร.พนาสัณฑ์ เกาะสุวรรณ์ และเจ้าหน้าที่สำนักงานคณะกรรมการพัฒนาระบบราชการ เจ้าหน้าที่สำนักงานปลัดกระทรวงอุตสาหกรรม ส่วนกลางและส่วนภูมิภาค เข้าร่วม ณ ห้องประชุม อก.1 อาคารสำนักงานปลัดกระทรวงอุตสาหกรรม และผ่านระบบออนไลน์ทางแอปพลิเคชัน Zoom Meeting
โดย ผลงานของสำนักงานปลัดกระทรวงอุตสาหกรรม ที่โดดเด่นแสดงถึงการนำเทคโนโลยีดิจิทัลและนวัตกรรมมาใช้ในกระบวนการทำงานเพื่อบริการและลดภาระให้ประชาชนและผู้ประกอบการ ประกอบด้วย ด้านการกำกับดูแลการประกอบการ : การลดระยะเวลาในการการอนุมัติ อนุญาต ตามกฎหมาย: กรณีการขอใบอนุญาตประกอบกิจการโรงงาน การชำระค่าธรรมเนียมรายปีโรงงาน และการกำกับดูแลกากอุตสาหกรรมผ่านระบบออนไลน์
ด้านการแปลงนโยบายสู่การปฏิบัติ : การขับเคลื่อน BCG Model ของกระทรวงอุตสาหกรรม และโครงการเกี่ยวเนื่องโดยการใช้เทคโนโลยีและนวัตกรรมในการพัฒนาต่อยอดและยกระดับสินค้าและบริการให้มีมูลค่าสูงขึ้นและมีความมั่นคงยั่งยืน การพัฒนาเมืองอุตสาหกรรมเชิงนิเวศ การพัฒนาผลักดันโรงงานอุตสาหกรรมสู่อุตสาหกรรมสีเขียว
ด้านการส่งเสริมและพัฒนาอุตสาหกรรม : การดำเนินงานโครงการแปรรูปสินค้าเกษตรอุตสาหกรรม 1 จังหวัด 1 ชุมชน (One Province One Argo Industrial Community: OPOAI-C) การรับรองคุณภาพผลิตภัณฑ์ชุมชน (มผช.) การขอรับการสนับสนุนสินเชื่อกองทุนพัฒนาเอสเอ็มอีตามแนวประชารัฐผ่านช่องทางออนไลน์
นอกจากนี้ในส่วนของผลงานที่เป็นความโดดเด่นของระบบราชการ 4.0 ได้แก่ การพัฒนาฐานข้อมูลเพื่อนำไปสู่การเปิดเผยข้อมูลภาครัฐ (Open Data) การสนับสนุนสินเชื่อ SMEs ผ่านช่องทางออนไลน์ การจัดทำระบบการป้องกันและควบคุมการแพร่ระบาดของเชื้อ COVID-19 ในโรงงาน
#กระทรวงอุตสาหกรรม

ที่มา : https://www.thaigov.go.th/news/contents/details/57041