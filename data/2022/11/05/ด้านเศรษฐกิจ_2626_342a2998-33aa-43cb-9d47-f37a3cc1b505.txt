รัฐบาลไทย-ข่าวทำเนียบรัฐบาล-คณะกรรมการ PPP เห็นชอบ 3 โครงการ มูลค่ารวมกว่า 9,400 ล้านบาท หนุนเอกชนร่วมลงทุนพัฒนาโครงสร้างพื้นฐานและบริการสาธารณะ พร้อมออกเกณฑ์ข้อตกลงคุณธรรม ยกระดับความโปร่งใสโครงการ PPP


วันพฤหัสบดีที่ 20 มกราคม 2565
พิมพ์
คณะกรรมการ PPP เห็นชอบ 3 โครงการ มูลค่ารวมกว่า 9,400 ล้านบาท หนุนเอกชนร่วมลงทุนพัฒนาโครงสร้างพื้นฐานและบริการสาธารณะ พร้อมออกเกณฑ์ข้อตกลงคุณธรรม ยกระดับความโปร่งใสโครงการ PPP
ผลการประชุมคณะกรรมการ PPP ครั้งที่ 1/2565 เมื่อวันพุธที่ 19 มกราคม 2565 โดยมีนายสุพัฒนพงษ์ พันธ์มีเชาว์ รองนายกรัฐมนตรี เป็นประธาน
นางปานทิพย์ ศรีพิมล ผู้อำนวยการสำนักงานคณะกรรมการนโยบายรัฐวิสาหกิจ (สคร.) กรรมการและเลขานุการคณะกรรมการนโยบายการร่วมลงทุนระหว่างรัฐและเอกชน (คณะกรรมการ PPP) เปิดเผยผลการประชุมคณะกรรมการ PPP ครั้งที่ 1/2565 เมื่อวันพุธที่ 19 มกราคม 2565 โดยมีนายสุพัฒนพงษ์ พันธ์มีเชาว์ รองนายกรัฐมนตรี เป็นประธาน ซึ่งมีผลการประชุมสรุปได้ดังนี้
1. คณะกรรมการ PPP ได้เห็นชอบโครงการการพัฒนาและบริหารจัดการที่พักริมทาง (Rest Area) บนทางหลวงพิเศษระหว่างเมืองหมายเลข 7 สายกรุงเทพมหานคร - บ้านฉาง ของกรมทางหลวง (ทล.) จำนวน 2 โครงการ ได้แก่ โครงการศูนย์บริการทางหลวงศรีราชา (ช่วงชลบุรี - พัทยา) มูลค่า 2,929 ล้านบาท และโครงการสถานที่บริการทางหลวงบางละมุง (ช่วงพัทยา - มาบตาพุด) มูลค่า 1,317 ล้านบาท โดยรัฐเป็นผู้ลงทุนค่าที่ดิน และเอกชนเป็นผู้ลงทุนก่อสร้างองค์ประกอบ และสิ่งปลูกสร้างต่างๆ ของโครงการ พร้อมจัดให้มีสิ่งอำนวยความสะดวกและการบริการต่างๆ ตามมาตรฐานของ ทล. รวมถึงบริหารจัดการและบำรุงรักษาโครงการ ตลอดระยะเวลา 30 ปี โดย ทล. จะได้รับผลตอบแทนจากเอกชนตลอดอายุสัญญา เพื่อเพิ่มจุดแวะพักจากการเดินทางของประชาชน รวมถึงช่วยลดอัตราการ
เกิดอุบัติเหตุทางถนนของผู้ใช้ทางบนสายทางดังกล่าว
2. คณะกรรมการ PPP เห็นชอบหลักการของโครงการบริหารจัดการท่าเทียบเรือสาธารณะเพื่อขนถ่ายสินค้าทั่วไป ของการนิคมอุตสาหกรรมแห่งประเทศไทย (กนอ.) ตามขอบเขตของพระราชบัญญัติการร่วมลงทุนระหว่างรัฐและเอกชน พ.ศ. 2562 (พ.ร.บ. การร่วมลงทุนฯ ปี 2562) มูลค่ารวม 5,112 ล้านบาท ในรูปแบบการให้เอกชนบริหารจัดการโดยให้สัมปทาน 30 ปี ซึ่ง กนอ. จะมอบสิทธิแก่เอกชนเข้าใช้ทรัพย์สินเดิมของโครงการและดาเนินโครงการ ทั้งนี้ เอกชนจะเป็นผู้รับผิดชอบการลงทุนและค่าใช้จ่ายในการดาเนินงานทั้งหมด โดยภาครัฐไม่มีภาระการลงทุน และไม่มีการสนับสนุนทางการเงินแก่เอกชน รวมทั้ง กนอ. จะได้รับผลตอบแทนจากเอกชนตลอดอายุสัญญา เพื่อสนับสนุนการประกอบกิจการของผู้ประกอบการในพื้นที่กลุ่มนิคมอุตสาหกรรมมาบตาพุด และพื้นที่ใกล้เคียง อย่างไรก็ดี คณะกรรมการ PPP มีข้อสังเกตเกี่ยวกับความพร้อมและแผนการส่งมอบพื้นที่โครงการให้กับเอกชน และการนาเทคโนโลยีและนวัตกรรมมาเพิ่มประสิทธิภาพในการดาเนินโครงการ เป็นต้น และให้รายงานคณะกรรมการ PPP เพื่อทราบก่อนนาเสนอคณะรัฐมนตรีต่อไป
3. คณะกรรมการ PPP รับทราบการ
ประกาศใช้แนวทางปฏิบัติการนำข้อตกลงคุณธรรม (Integrity Pact) มาใช้กับโครงการ PPP ที่ดำเนินการตาม พ.ร.บ. การร่วมลงทุนฯ ปี 2562 ตามที่คณะรัฐมนตรีได้เห็นชอบไว้ ซึ่งจะช่วยส่งเสริมให้เกิดความโปร่งใสและตรวจสอบได้ในการดำเนินโครงการ และยังช่วยสร้างความเชื่อมั่นให้กับนักลงทุนภาคเอกชน
4. คณะกรรมการ PPP มอบหมายให้กระทรวงเจ้าสังกัด และหน่วยงานเจ้าของโครงการที่มีสัญญาร่วมลงทุนที่จะหมดอายุในช่วง 5 ปี เร่งพิจารณาการดำเนินโครงการต่อเนื่องภายหลังสัญญาร่วมลงทุนสิ้นสุด เพื่อให้การให้บริการสาธารณะเป็นไปอย่างต่อเนื่อง และไม่กระทบต่อผู้ใช้บริการของโครงการ

ที่มา : https://www.thaigov.go.th/news/contents/details/50706