รัฐบาลไทย-ข่าวทำเนียบรัฐบาล-ไทยพร้อมเป็นเจ้าภาพ "การประชุมเอเปคปี 65" (APEC 2022) ภายใต้แนวคิด "เปิดกว้างสร้างสัมพันธ์ เชื่อมโยงกัน สู่สมดุล" (Open. Connect. Balance.)


วันจันทร์ที่ 24 มกราคม 2565
ไทยพร้อมเป็นเจ้าภาพ "การประชุมเอเปคปี 65" (APEC 2022) ภายใต้แนวคิด "เปิดกว้างสร้างสัมพันธ์ เชื่อมโยงกัน สู่สมดุล" (Open. Connect. Balance.)
.....
นายธนกร วังบุญคงชนะ โฆษกประจำสำนักนายกรัฐมนตรี เผยว่า ไทยพร้อมเป็นเจ้าภาพการประชุมเอเปคในปี 2565 (APEC 2022) ซึ่งดำเนินการจัดการประชุมภายใต้แนวคิด "เปิดกว้างสร้างสัมพันธ์ เชื่อมโยงกัน สู่สมดุล" (Open. Connect. Balance.) ที่สอดคล้องกับสถานการณ์ในเวทีระหว่างประเทศ
.
โดยนายกฯ พร้อมนำเสนอบทบาทของไทยในเวทีการประชุมดังกล่าว ด้วย 3 ประเด็นหลัก ประกอบด้วย
.
Open : เปิดกว้างสร้างสัมพันธ์ต่อทุกโอกาส สร้างโอกาสด้านการค้าการลงทุนในทุกมิติ รวมทั้งวางแผนเศรษฐกิจในอนาคตจากบทเรียนสถานการณ์โควิด-19
.
Connect : ฟื้นฟูความเชื่อมโยงในทุกมิติ เน้นการฟื้นฟูด้านการเดินทาง การท่องเที่ยว และความสะดวกด้านการค้า การลงทุน
.
Balance : สร้างสมดุลในทุกแง่มุม ส่งเสริมการพัฒนาด้านเศรษฐกิจ สิ่งแวดล้อม และสังคมให้เติบโตอย่างแข็งแกร่ง ครอบคลุม ยั่งยืน ภายใต้โมเดลเศรษฐกิจชีวภาพ - เศรษฐกิจหมุนเวียน - เศรษฐกิจสีเขียว (BCG Economy Model)
.
รัฐบาลขอเชิญชวนประชาชนไทย ร่วมกันเป็นเจ้าภาพการประชุมเอเปคของไทย และติดตามภารกิจสำคัญ ๆ ของรัฐบาลที่จะเกิดขึ้นในปีนี้
.
อ่านเพิ่มเติม คลิก https://www.thaigov.go.th/news/contents/details/50778
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/50813