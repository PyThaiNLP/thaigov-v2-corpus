รัฐบาลไทย-ข่าวทำเนียบรัฐบาล-กรมทางหลวงชนบท แจ้งปิดจราจรบนสะพานกรุงเทพทุกช่องทาง คืนวันเสาร์ที่ 11 มิถุนายน 2565


วันอังคารที่ 7 มิถุนายน 2565
กรมทางหลวงชนบท แจ้งปิดจราจรบนสะพานกรุงเทพทุกช่องทาง คืนวันเสาร์ที่ 11 มิถุนายน 2565
ช่วงเวลา 22.00 - 05.00 น. ของวันรุ่งขึ้น เพื่อตรวจสอบพฤติกรรมการรับน้ำหนักของโครงสร้างสะพาน
กรมทางหลวงชนบท (ทช.) กระทรวงคมนาคม ร่วมกับสำนักงานศูนย์วิจัยและให้คำปรึกษาแห่งมหาวิทยาลัยธรรมศาสตร์ ดำเนินโครงการศึกษาแนวทางการบูรณะสะพานกรุงเทพ โดยจะมีการตรวจสอบพฤติกรรมการรับน้ำหนักของโครงสร้างสะพาน จึงมีความจำเป็นต้องปิดการจราจรทุกช่องทาง บนสะพานกรุงเทพ ในคืนวันเสาร์ที่ 11 มิถุนายน 2565 ตั้งแต่เวลา 22.00 - 05.00 น. ของวันรุ่งขึ้น จึงขอประชาสัมพันธ์ให้ผู้สัญจรผ่านสะพานกรุงเทพ หลีกเลี่ยงเส้นทางในวันและเวลาดังกล่าว โดยประชาชนสามารถใช้เส้นทางเลี่ยงสะพานพระราม 3 และสะพานสมเด็จพระเจ้าตากสินมหาราชทดแทนได้
ทั้งนี้ ประชาชนสามารถสอบถามรายละเอียดเพิ่มเติมได้ที่ว่าที่ร้อยตรีถิรวัจน์ ผกผ่า วิศวกรโยธาชำนาญการ หมายเลขโทรศัพท์ 09 8145 6935 สำนักบำรุงทาง ทช.

ที่มา : https://www.thaigov.go.th/news/contents/details/55453