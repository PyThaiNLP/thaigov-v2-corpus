รัฐบาลไทย-ข่าวทำเนียบรัฐบาล-​ครม. เห็นชอบปรับเงื่อนไขโครงการบ้านล้านหลัง เฟส 2 ขยายเพดานวงเงินกู้เป็น 1.5 ล้านบาท


วันอังคารที่ 7 มิถุนายน 2565
พิมพ์
​ครม. เห็นชอบปรับเงื่อนไขโครงการบ้านล้านหลัง เฟส 2 ขยายเพดานวงเงินกู้เป็น 1.5 ล้านบาท
​ครม. เห็นชอบปรับเงื่อนไขโครงการบ้านล้านหลัง เฟส 2 ขยายเพดานวงเงินกู้เป็น 1.5 ล้านบาท
นางสาวรัชดา ธนาดิเรก รองโฆษกประจำสำนักนายกรัฐมนตรี เปิดเผยหลังการประชุมคณะรัฐมนตรี (ครม.) เมื่อวันที่ 7 มิถุนายน 2565 ครม. เห็นชอบปรับเงื่อนไขการปล่อยสินเชื่อโครงการสินเชื่อเพื่อที่อยู่อาศัยแห่งรัฐ หรือโครงการบ้านล้านหลัง ระยะที่ 2 ตามที่กระทรวงการคลังเสนอ โดยปรับเงื่อนไขในการปล่อยสินเชื่อของธนาคารอาคารสงเคราะห์ (ธอส.) จากเดิมที่กำหนดราคาซื้อขายหลักประกันต่อหน่วยและวงเงินกู้สูงสุดต่อรายไม่เกิน 1,200,000 บาท ปรับเป็นไม่เกิน 1,500,000 บาท เพื่อสนับสนุนให้ประชาชนผู้มีรายได้น้อยมีที่อยู่อาศัยเป็นของตนเอง สำหรับผลการดำเนินงานโครงการบ้านล้านหลัง ระยะที่ 2 ณ วันที่ 29 มี.ค.2565 ธอส.อนุมัติสินเชื่อไปแล้ว จำนวน 12,007 ราย วงเงินรวม 10,281.30 ล้านบาท จากกรอบวงเงินโครงการทั้งสิ้น 20,000 ล้านบาท  ส่วนวงเงินคงเหลือภายใต้โครงการดังกล่าวจำนวน 9,718.70 ล้านบาท ธอส.จะดำเนินการปล่อยสินเชื่อต่อไป

ที่มา : https://www.thaigov.go.th/news/contents/details/55481