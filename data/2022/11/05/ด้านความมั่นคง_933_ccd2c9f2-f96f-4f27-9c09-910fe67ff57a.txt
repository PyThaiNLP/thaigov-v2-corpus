รัฐบาลไทย-ข่าวทำเนียบรัฐบาล-"กระทรวงวัฒนธรรมแถลงข่าวจัดงาน "ใต้ร่มพระบารมี ๒๔๐ ปีกรุงรัตนโกสินทร์” เทิดพระเกียรติ และน้อมรำลึกในพระมหากรุณาธิคุณของพระบาทสมเด็จพระพุทธยอดฟ้าจุฬาโลกมหาราช"


วันศุกร์ที่ 8 เมษายน 2565
"กระทรวงวัฒนธรรมแถลงข่าวจัดงาน "ใต้ร่มพระบารมี ๒๔๐ ปีกรุงรัตนโกสินทร์” เทิดพระเกียรติ และน้อมรำลึกในพระมหากรุณาธิคุณของพระบาทสมเด็จพระพุทธยอดฟ้าจุฬาโลกมหาราช"
ในวันพฤหัสบดีที่ ๗ เมษายน ๒๕๖๕ พลอากาศตรีหญิง สุมนา จุลโมก ผู้แทนปลัดกระทรวงกลาโหม ได้เดินทางไปร่วมงานแถลงข่าวใต้ร่มพระบารมี ๒๔๐ ปี กรุงรัตนโกสินทร์
ณ ห้องนิทรรศการ Gallery (G5) ชั้น ๑ หอศิลป์แห่งชาติ กระทรวงวัฒนธรรม โดยภายในงานมีการแสดงแสง สี เสียง และสื่อผสม การแสดงหุ่นละครเล็ก จากคณะโจหลุยส์ รวมทั้งการเปิดบูธนิทรรศการชุมชน และผลิตภัณฑ์สินค้าจากชุมชนต่างๆ เช่น ชุมชนคุณธรรมบ้านเต็มรัก จ.นนทบุรี ชุมชนเครือข่ายวัฒนธรรมวัดป่าธรรมดา จ.นครราชสีมา
สำหรับงาน ใต้ร่มพระบารมี ๒๔๐ ปี กรุงรัตนโกสินทร์ มีกำหนดจัดขึ้นระหว่างวันที่ ๒๐ – ๒๔ เมษายน ๒๕๖๕ ณ บริเวณรอบเกาะรัตนโกสินทร์ กรุงเทพมหานคร เพื่อเทิดพระเกียรติ และน้อมรำลึกในพระมหากรุณาธิคุณของพระบาทสมเด็จพระพุทธยอดฟ้าจุฬาโลกมหาราช พระปฐมกษัตริย์แห่งพระบรมราชจักรีวงศ์ และพระมหากษัตริย์ทุกพระองค์ในพระบรมราชจักรีวงศ์ รวมทั้งร่วมฉลองเนื่องในวาระครบ ๒๔๐ปี แห่งการสถาปนากรุงรัตนโกสินทร์ โดยนำกิจกรรมทางศาสนา ศิลปะ และวัฒนธรรมในทุกมิติมานำเสนอให้คนในสังคมได้เรียนรู้ประวัติศาสตร์แห่งกรุงรัตนโกสินทร์ และความหลากหลายทางวัฒนธรรมสังคมไทย
#กลาโหม135ปี

ที่มา : https://www.thaigov.go.th/news/contents/details/53414