รัฐบาลไทย-ข่าวทำเนียบรัฐบาล-ลดแรงเกินต้าน!! ธอส.เปิดประมูลออนไลน์บ้านมือสอง ธอส. ประจำปี ครั้งที่ 2/2565 ลดราคาสูงสุด 50% ราคาต่ำสุดแค่ 50,000 บาท พิเศษ!! ผ่อนดาวน์ดอกเบี้ย 0% นาน 24 เดือน


วันอังคารที่ 5 กรกฎาคม 2565
พิมพ์
ลดแรงเกินต้าน!! ธอส.เปิดประมูลออนไลน์บ้านมือสอง ธอส. ประจำปี ครั้งที่ 2/2565 ลดราคาสูงสุด 50% ราคาต่ำสุดแค่ 50,000 บาท พิเศษ!! ผ่อนดาวน์ดอกเบี้ย 0% นาน 24 เดือน
ธอส. จัดงาน “ประมูลออนไลน์บ้านมือสอง ธอส. ประจำปี ครั้งที่ 2/2565” ขนทรัพย์มือสองทั่วประเทศกว่า 3,500 รายการออกประมูลวันศุกร์ที่ 15 กรกฎาคม 2565 ผ่าน Application : G H Bank Smart NPA
ธนาคารอาคารสงเคราะห์ (ธอส.) เอาใจคนอยากมีบ้าน จัดงาน “ประมูลออนไลน์บ้านมือสอง ธอส. ประจำปี ครั้งที่ 2/2565” ขนทรัพย์มือสองทั่วประเทศกว่า 3,500 รายการออกประมูลวันศุกร์ที่ 15 กรกฎาคม 2565 ผ่าน Application : G H Bank Smart NPA ราคาเริ่มต้นประมูลลดสูงสุด 50% จากราคาปกติ ราคาต่ำสุดแค่ 50,000 บาท พิเศษ! ผู้ชนะประมูลได้สิทธิ์ผ่อนดาวน์ดอกเบี้ย 0% นานสูงสุด 24 เดือน
นายฉัตรชัย ศิริไล กรรมการผู้จัดการ ธนาคารอาคารสงเคราะห์ (ธอส.) เปิดเผยว่า เพื่อเป็นการเพิ่มความสะดวกให้กับประชาชนได้เลือกซื้อที่อยู่อาศัยเป็นของตนเองในระดับราคาที่คุ้มค่า ธอส. จึงได้กำหนดจัดงาน “ประมูลออนไลน์บ้านมือสอง ธอส. ประจำปี ครั้งที่ 2/2565” ในวันศุกร์ที่ 15 กรกฎาคม 2565 โดยนำบ้านมือสองของ ธอส. ทั่วประเทศมาออกประมูลกว่า 3,500 รายการ ทั้งประเภทบ้านเดี่ยว บ้านแฝด ทาวน์เฮ้าส์ ห้องชุด(คอนโดมิเนียม) แฟลต อาคารพาณิชย์ และที่ดินเปล่า แบ่งเป็นทรัพย์ที่ตั้งอยู่ในพื้นที่กรุงเทพฯ และปริมณฑล 789 รายการ โดยรายการที่มีราคาเริ่มต้นประมูลต่ำสุดเพียง 50,000 บาท ได้แก่ ห้องชุด ชั้นที่ 4 ขนาดเนื้อที่ 26.25 ตารางเมตร ในโครงการปลาทอง 47 อ.เมืองปทุมธานี จ.ปทุมธานี และมีรายการเด่นที่น่าสนใจ อาทิ ทรัพย์ประเภทคอนโดมิเนียม เนื้อที่ 30.18 ตารางเมตร ในโครงการลุมพินีวิลล์ สุขุมวิท 109 แบริ่ง อ.เมืองสมุทรปราการ จ.สมุทรปราการ มีราคาเริ่มต้นประมูล 1,345,000 บาท ซึ่งเป็นรายการที่ตั้งอยู่ห่างจากรถไฟฟ้า สถานีแบริ่ง เพียง 5 นาทีเท่านั้น และทรัพย์ประเภทบ้านแฝด 2 ชั้น ขนาดเนื้อที่ 48.8 ตารางวา ในโครงการพฤกษาวิลเลจดีไลท์ อ.ลำลูกกา จ.ปทุมธานี มีราคาเริ่มต้นประมูลที่ 270,000 บาท เป็นรายการที่เดินทางสะดวกตั้งอยู่ใกล้กับรถไฟฟ้าสายสีเขียว และถนนลำลูกกา ส่วนทรัพย์ในภูมิภาคนำออกประมูลมากกว่า 2,800 รายการ ราคาเริ่มต้นประมูลลดสูงสุดถึง 50% จากราคาปกติ ได้แก่ ทรัพย์ประเภททาวน์เฮ้าส์ 1 ชั้น ขนาดเนื้อที่ 16 ตารางวา ในโครงการหมู่บ้านทรัพย์พรรณา อ.ชะอำ จ.เพชรบุรี ราคาเริ่มต้นประมูลเพียง 275,000 บาทเท่านั้น พิเศษผู้ชนะการประมูลได้สิทธิ์ผ่อนดาวน์ดอกเบี้ย 0% นานสูงสุดถึง 24 เดือน
สำหรับผู้ที่สนใจสามารถดาวน์โหลด Application : G H Bank Smart NPA เพื่อลงทะเบียนเข้าร่วมประมูลแบบ ออนไลน์ (เฉพาะลูกค้าที่ยังไม่เคยลงทะเบียน) และวางเงินประกันการประมูล 5,000 บาท ภายในวันที่ 11 กรกฎาคม 2565  ซึ่งการประมูลจะแบ่งออกเป็น 5 รอบ รอบละ 60 นาที ดูรายละเอียดรอบการประมูลได้บนเว็บไซต์ www.ghbhomecenter.com ส่วนผู้ชนะการประมูลจะได้รับ QR Code สำหรับติดต่อกับธนาคารเพื่อชำระเงินและทำสัญญาตามที่ธนาคารกำหนด สอบถามข้อมูลเพิ่มเติมได้ที่ GHBank Call Center โทร. 0-2645-9000 กด 5 หรือ Facebook Fanpage ธนาคารอาคารสงเคราะห์ หรือ ดูข้อมูลบ้านมือสอง ธอส. ได้ที่ www.ghbhomecenter.com, Mobile Application : G H Bank Smart NPA และ Line Official Account : @ghbnpa

ที่มา : https://www.thaigov.go.th/news/contents/details/56578