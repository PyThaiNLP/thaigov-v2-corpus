รัฐบาลไทย-ข่าวทำเนียบรัฐบาล-สุดยอด! นักลงทุนญี่ปุ่นเชื่อมั่นนโยบาย EEC บีโอไอเผยไตรมาสแรกปี 65 มูลค่าการออกบัตรส่งเสริมฯ 3,240 ลบ.


วันอังคารที่ 16 สิงหาคม 2565
สุดยอด! นักลงทุนญี่ปุ่นเชื่อมั่นนโยบาย EEC บีโอไอเผยไตรมาสแรกปี 65 มูลค่าการออกบัตรส่งเสริมฯ 3,240 ลบ.
.....
พล.อ.ประยุทธ์ จันทร์โอชา นายกรัฐมนตรี และ รมว.กลาโหม ยินดีที่นักลงทุนญี่ปุ่นเชื่อมั่นในศักยภาพเขตพัฒนาพิเศษภาคตะวันออก (EEC) ของไทย และมีความพร้อมในการสร้างความร่วมมือด้านการค้า การลงทุน และโครงสร้างพื้นฐานสำคัญ
.
ข้อมูลล่าสุดจากบีโอไอ (BOI) เผยว่า ประเทศญี่ปุ่นยังคงเป็นอันดับ 1 ที่สนใจเข้ามาลงทุนในประเทศไทย จากภาพรวมการลงทุนในเขตพัฒนาพิเศษภาคตะวันออก (EEC) พบว่า มีนักลงทุนญี่ปุ่นได้รับการออกบัตรส่งเสริมฯ ในปี 64 มูลค่ารวม 19,445 ล้านบาท ขณะที่ไตรมาสแรกของปี 65 มูลค่าการออกบัตรส่งเสริมฯ แก่นักลงทุนญี่ปุ่นแล้ว 3,240 ล้านบาท
.
ทั้งนี้ นายกฯ ขอบคุณทุกหน่วยงานที่เกี่ยวข้องที่ร่วมมือกันพัฒนาศักยภาพ และขีดความสามารถของ EEC ทำให้มีมาตรฐานด้านอุตสาหกรรมใหม่ที่น่าสนใจ (New S-Curve) อย่างต่อเนื่อง จนสามารถสร้างความเชื่อมั่นและดึงดูดนักลงทุนญี่ปุ่นให้เข้ามาลงทุนในประเทศไทยได้เพิ่มขึ้น
.
อ่านเพิ่มเติม คลิก https://www.thaigov.go.th/news/contents/details/58047
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/58069