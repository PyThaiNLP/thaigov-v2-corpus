รัฐบาลไทย-ข่าวทำเนียบรัฐบาล-เตือน! ผู้จำหน่ายเนื้อสัตว์ไม่บริสุทธิ์ (ฝีหนอง - เจอเข็ม - มีสี - มีกลิ่นผิดปกติ) มีโทษทั้งจำและปรับ


วันพฤหัสบดีที่ 4 พฤศจิกายน 2564
เตือน! ผู้จำหน่ายเนื้อสัตว์ไม่บริสุทธิ์ (ฝีหนอง - เจอเข็ม - มีสี - มีกลิ่นผิดปกติ) มีโทษทั้งจำและปรับ
....
กรมปศุสัตว์ แจ้งเตือนไปยังผู้จำหน่ายเนื้อสัตว์ ไม่ว่าจะเป็นแผงจำหน่าย หรือร้านอาหารที่นำเนื้อสัตว์มาให้บริการหรือปรุงเป็นอาหาร หากจำหน่ายเนื้อสัตว์ที่ไม่มีคุณภาพ เช่น เป็นฝีหนอง เจอเข็ม มีสี หรือมีกลิ่นผิดปกติ เป็นต้น ถือว่าเป็นการจำหน่ายอาหารที่ไม่บริสุทธิ์
.
หากยังฝ่าฝืนจำหน่ายเนื้อสัตว์ลักษณะดังกล่าว จะเข้าข่ายความผิดตาม พ.ร.บ.อาหาร พ.ศ. 2522 มีโทษจำคุกไม่เกิน 2 ปี หรือปรับไม่เกิน 2 หมื่นบาท และควรรับผิดชอบเปลี่ยนเนื้อสัตว์ เป็นเนื้อสัตว์ที่มีคุณภาพให้แก่ลูกค้า
.
ทั้งนี้ มีข้อแนะนำดี ๆ สำหรับร้านอาหาร และผู้บริโภคควรเลือกสถานที่จำหน่ายเนื้อสัตว์ที่มีตราสัญลักษณ์ “ปศุสัตว์ OK” ซึ่งเป็นการการันตีว่า เนื้อสัตว์เหล่านั้น เป็นสินค้าคุณภาพและปลอดภัย
.
สอบถามข้อมูลเพิ่มเติมได้ที่ :

ที่มา : https://www.thaigov.go.th/news/contents/details/47816