รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม ลงพื้นที่สุโขทัย ตรวจการลอกท่อของนักโทษ ขอส่งสัญญาณไปทั่วประเทศ ราชทัณฑ์พร้อมนำแรงงานออกช่วยบริการสังคม


วันจันทร์ที่ 30 พฤษภาคม 2565
พิมพ์
รัฐมนตรีว่าการกระทรวงยุติธรรม ลงพื้นที่สุโขทัย ตรวจการลอกท่อของนักโทษ ขอส่งสัญญาณไปทั่วประเทศ ราชทัณฑ์พร้อมนำแรงงานออกช่วยบริการสังคม
รัฐมนตรีว่าการกระทรวงยุติธรรม ลงพื้นที่สุโขทัย ตรวจการลอกท่อของนักโทษ ขอส่งสัญญาณไปทั่วประเทศ ราชทัณฑ์พร้อมนำแรงงานออกช่วยบริการสังคม
เมื่อวันที่ 30 พ.ค. 2565 เวลา 08.30 น. ที่ตลาดโต้รุ่ง อ.เมือง จ.สุโขทัย นายสมศักดิ์ เทพสุทิน รัฐมนตรีว่าการกระทรวงยุติธรรม พร้อมด้วย นางพรรณสิริ กุลนาถศิริ นายชูศักดิ์ คีรีมาศทอง ส.ส.สุโขทัย พรรคพลังประชารัฐ นายเขตพงศ์ กุลนาถศิริ รองนายก อบจ.สุโขทัย ลงพื้นที่ตรวจเยี่ยมการลอกท่อของผู้ต้องขังจากเรือนจำจังหวัดสุโขทัย ซึ่งเป็นความร่วมมือกับเทศบาลเมืองสุโขทัย
นายสมศักดิ์ กล่าวว่า ที่ตนลงมาดูในวันนี้ อยากส่งสัญญาณไปทั่วประเทศว่า กรมราชทัณฑ์มีผู้ต้องขังที่ใกล้พ้นโทษ สามารถเป็นแรงงานช่วยบริการสังคมในส่วนนี้ได้ ซึ่งที่ผ่านมาผู้ต้องขังมีเงินทองต้องใช้จ่าย ยิ่งในช่วงโควิด-19 ญาติไม่มีโอกาสเยี่ยมก็ขาดเงินใช้ ซึ่งการนำแรงงานออกมาใช้ลอกท่อก็ทำให้พวกเรามีรายได้อีกด้วย รวมทั้งยังเป็นการให้โอกาสพวกเขาในการปรับตัว ดังนั้นตนจึงอยากส่งสัญญาณให้เทศบาล อำเภอและจังหวัดทั่วประเทศ หากยังขาดแรงงาน สามารถเรียกใช้ผู้ต้องขังเหล่านี้ได้เลย กรมราชทัณฑ์ยินดีที่จะให้บริหาร

ที่มา : https://www.thaigov.go.th/news/contents/details/55151