รัฐบาลไทย-ข่าวทำเนียบรัฐบาล-รัฐบาลเดินหน้าปรับระดับฝีมือแรงงาน (Reskill) ให้แก่ "แรงงาน" ที่ได้รับผลกระทบจากโควิด พร้อมเชิญชวนนายจ้างลงทะเบียนร่วมโครงการส่งเสริมและรักษาระดับการจ้างงานในธุรกิจ SMEs ระยะ 2


วันจันทร์ที่ 13 ธันวาคม 2564
รัฐบาลเดินหน้าปรับระดับฝีมือแรงงาน (Reskill) ให้แก่ "แรงงาน" ที่ได้รับผลกระทบจากโควิด พร้อมเชิญชวนนายจ้างลงทะเบียนร่วมโครงการส่งเสริมและรักษาระดับการจ้างงานในธุรกิจ SMEs ระยะ 2
.....
น.ส.ไตรศุลี ไตรสรณกุล รองโฆษกประจำสำนักนายกรัฐมนตรี เผยว่า สถานการณ์ด้านแรงงานส่งสัญญาณในทิศทางที่ดีขึ้น โดยการว่างงานในระบบประกันสังคมในปี 2564 ดีขึ้นจากปี 2563
.
เนื่องจากจำนวนผู้ประกันตนที่ขอสิทธิประโยชน์การว่างงานที่ลดลง และจำนวนผู้ประกันตนที่เข้าสู่ระบบมากกว่าจำนวนผู้ที่ออกจากระบบ ซึ่งสอดคล้องกับการฟื้นตัวของภาวะเศรษฐกิจทั้งในภาคการส่งออก การผลิต และการบริโภค ซึ่งช่วยพยุงการจ้างงานโดยเฉพาะในกลุ่ม SMEs
.
โดยกระทรวงแรงงานจะเร่งพัฒนาทักษะแรงงานเพื่อยกระดับ (Unskill) ปรับระดับฝีมือแรงงาน(Reskill) ให้แก่แรงงานที่ได้รับผลกระทบจากโควิด-19 เน้นในภาคบริการที่เกี่ยวข้องกับการท่องเที่ยวและผู้ว่างงานอื่น ๆ
.
สำหรับนายจ้าง กระทรวงแรงงานได้เปิดโครงการส่งเสริมและรักษาระดับการจ้างงานในธุรกิจ SMEs ลงทะเบียนระยะที่ 2 ได้ตั้งแต่วันนี้ - 20 ธ.ค. 64 โดยนายจ้างที่ปฏิบัติตามเงื่อนไขการจ้างงานจะได้รับเงินอุดหนุนจากรัฐบาลในอัตรา 3,000 บาท/ลูกจ้างสัญชาติไทย 1 คน/เดือน เป็นระยะเวลา 2 เดือน (ธ.ค. 64 และ ม.ค. 65)
.
อ่านเพิ่มเติม คลิก https://www.thaigov.go.th/news/contents/details/49363
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/49403