รัฐบาลไทย-ข่าวทำเนียบรัฐบาล-รมว.ยุติธรรม ประชุมผู้บริหารกระทรวงฯ ครั้งที่ ๑๗/๒๕๖๔ ติดตามความคืบหน้าการดำเนินงาน


วันอังคารที่ 26 ตุลาคม 2564
พิมพ์
รมว.ยุติธรรม ประชุมผู้บริหารกระทรวงฯ ครั้งที่ ๑๗/๒๕๖๔ ติดตามความคืบหน้าการดำเนินงาน
รมว.ยุติธรรม ประชุมผู้บริหารกระทรวงฯ ครั้งที่ ๑๗/๒๕๖๔ ติดตามความคืบหน้าการดำเนินงาน
ในวันอังคารที่ ๒๖ ตุลาคม ๒๕๖๔ เวลา ๑๐.๐๐ น. นายสมศักดิ์ เทพสุทิน รัฐมนตรีว่าการกระทรวงยุติธรรม เป็นประธานการประชุมผู้บริหารกระทรวงยุติธรรม ครั้งที่ ๑๗/๒๕๖๔ โดยมี ว่าที่ร้อยตรี ธนกฤต จิตรอารีย์รัตน์ เลขานุการรัฐมนตรีว่าการกระทรวงยุติธรรม นางสาวณัฐธ์ภัสส์ ยงใจยุทธ ผู้ช่วยรัฐมนตรีประจำกระทรวงยุติธรรม นายธนวัชร นิติกาญจนา ที่ปรึกษารัฐมนตรีว่าการกระทรวงยุติธรรม พร้อมด้วยนายวัลลภ นาคบัว รองปลัดกระทรวงยุติธรรม และผู้บริหารระดับสูงของหน่วยงานในสังกัดกระทรวงยุติธรรม เข้าร่วมผ่านระบบการประชุมทางไกล (Cisco Webex Meeting) ณ ห้องประชุมกระทรวงยุติธรรม ๗ - ๐๑ อาคารที่ทำการกระทรวงยุติธรรม และที่ตั้งของหน่วยงาน
รัฐมนตรีว่าการกระทรวงยุติธรรม ได้สั่งการให้กรมราชทัณฑ์ เร่งรัดการฉีดวัคซีนโควิด-๑๙ ให้กับผู้ต้องขังให้ครบ ๒ เข็ม และกำหนดหลักเกณฑ์เพื่อเตรียมความพร้อมสำหรับการเปิดให้เยี่ยมผู้ต้องขัง โดยให้คำนึงถึงความปลอดภัยของทุกภาคส่วน และปฏิบัติตามมาตรการทางสาธารณสุขอย่างเคร่งครัด นอกจากนี้ ได้ถ่ายทอดนโยบายของนายกรัฐมนตรี ที่ให้ทุกหน่วยงานได้ปฏิบัติหน้าที่ด้วยการคิดใหม่ ทำใหม่ คิดนอกกรอบ เพื่อพัฒนางานด้านต่าง ๆ ให้มีประสิทธิภาพมากยิ่งขึ้น
ทั้งนี้ ที่ประชุมได้รับทราบถึงความก้าวหน้าการฉีดวัคซีนให้แก่ผู้ต้องขังและการสำรองสมุนไพรฟ้าทะลายโจร พร้อมทั้งพิจารณาหารือแนวทางการดำเนินงานจัดตั้งนิคมอุตสาหกรรมราชทัณฑ์ เรื่องการจัดตั้งหน่วยบริการรูปแบบพิเศษ (SDU) การทบทวนการกำหนดคดีพิเศษตามกฎหมายว่าด้วยการสอบสวนคดีพิเศษ และหลักเกณฑ์การพระราชทานอภัยโทษกลุ่มผู้ต้องขังที่ติดกำไล EM

ที่มา : https://www.thaigov.go.th/news/contents/details/47406