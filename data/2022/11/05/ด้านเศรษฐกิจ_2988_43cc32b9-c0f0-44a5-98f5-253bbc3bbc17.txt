รัฐบาลไทย-ข่าวทำเนียบรัฐบาล-เปิดแล้ว ขึ้นฟรี 6 เดือน "อธิรัฐ" ชวนประชาชนใช้บริการเรือไฟฟ้าคลองแสนแสบส่วนต่อขยาย วัดศรีบุญเรือง - สำนักงานเขตมีนบุรี


วันศุกร์ที่ 25 กุมภาพันธ์ 2565
เปิดแล้ว ขึ้นฟรี 6 เดือน  "อธิรัฐ" ชวนประชาชนใช้บริการเรือไฟฟ้าคลองแสนแสบส่วนต่อขยาย วัดศรีบุญเรือง - สำนักงานเขตมีนบุรี
...
นายอธิรัฐ รัตนเศรษฐ รัฐมนตรีช่วยว่าการกระทรวงคมนาคม เปิดเผยถึงการพัฒนายานพาหนะในระบบขนส่งสาธารณะด้วยเทคโนโลยีพลังงานไฟฟ้า โดยกรุงเทพมหานครร่วมกับกรมเจ้าท่า เปิดให้บริการเรือโดยสารพลังงานไฟฟ้าในคลองแสนแสบ ส่วนต่อขยาย ด้วยจำนวนเรือ 12 ลำ รองรับผู้โดยสาร 40 ที่นั่ง/ลำ ให้บริการตั้งแต่ท่าเรือวัดศรีบุญเรือง - ท่าเรือสำนักงานเขตมีนบุรี ระยะทาง 10.50 ก.ม. จำนวน 12 ท่าเรือ เริ่มจาก
•ท่าเรือสำนักงานเขตมีนบุรี
•ท่าเรือตลาดมีนบุรี
•ท่าเรือประตูน้ำบางชันเหนือ
•ท่าเรือประตูน้ำบางชันใต้
•ท่าเรือชุมชนหลอแหลใหญ่
•ท่าเรือสุเหร่าแดง
•ท่าเรือหมู่บ้านร่มไทร
•ท่าเรือคลองระหัส
•ท่าเรือเสรีไทย 26
•ท่าเรือห้างพาซิโอ (จุด park & ride 200 คัน ท่ารถโดยสารประจำทางและสถานีรถไฟฟ้าสายสีส้มที่อยู่ระหว่างการก่อสร้าง
•ท่าเรือโรงเรียนพร้อมมิตรวิทยา
•ท่าเรือวัดศรีบุญเรือง โดยที่ท่าเรือวัดศรีบุญเรืองจะมีเรือของเอกชนให้บริการต่อไปจนถึงสะพานผ่านฟ้าลีลาศรวมระยะทางทั้งสิ้น 18 ก.ม.
การให้บริการ
•วันปกติ : วันละ 40 เที่ยว ช่วงเวลา 05.30 น.- 20.30 น. ความถี่ทุกๆ 15 นาที ในช่วงเร่งด่วน และ 30 นาทีในช่วงเวลาอื่น
•วันหยุดราชการ : จะวิ่งรอบความถี่ทุกๆ 30 นาที (ช่วงเวลาอาจปรับตามความเหมาะสม)
อัตราค่าโดยสาร : โดยในช่วง 6 เดือนแรก (ถึงเดือน ส.ค.65) จะให้บริการฟรีเพื่อทดลองและประชาสัมพันธ์ หลังจากนั้นจะเก็บค่าบริการ 15 บ. ตลอดสาย

ที่มา : https://www.thaigov.go.th/news/contents/details/51924