รัฐบาลไทย-ข่าวทำเนียบรัฐบาล-ปลัดฯ กอบชัย เป็นประธานการประชุมคณะกรรมการกำกับการประเมินผลการปฏิบัติราชการของส่วนราชการใน อก.


วันจันทร์ที่ 30 สิงหาคม 2564
พิมพ์
ปลัดฯ กอบชัย เป็นประธานการประชุมคณะกรรมการกำกับการประเมินผลการปฏิบัติราชการของส่วนราชการใน อก.
การประชุมคณะกรรมการกำกับการประเมินผลการปฏิบัติราชการของส่วนราชการในกระทรวงอุตสาหกรรมผ่านระบบ Web Conference (ZOOM)
วันนี้ (30 สิงหาคม 2564) นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานในการประชุมคณะกรรมการกำกับการประเมินผลการปฏิบัติราชการของส่วนราชการในกระทรวงอุตสาหกรรม โดยที่ประชุมฯ ได้แจ้งให้ทราบถึงกรอบแนวทางการประเมินส่วนราชการตามมาตรการปรับปรุงประสิทธิภาพในการปฏิบัติราชการของส่วนราชการ ประจำปีงบประมาณ พ.ศ. 2565 รายการตัวชี้วัดระดับกระทรวง (KPI Basket) ของสำนักงาน ก.พ.ร. รวมถึงได้มีการพิจารณาข้อเสนอตัวชี้วัดและค่าเป้าหมายในการประเมินผลการปฏิบัติราชการ ประจำปีงบประมาณ พ.ศ. 2565 ของกระทรวงอุตสาหกรรม โดยมี นางวรวรรณ ชิตอรุณ รองปลัดกระทรวงอุตสาหกรรม ผู้บริหารหน่วยงาน และข้าราชการกระทรวงอุตสาหกรรม ร่วมประชุม ผ่านระบบ Web Conference (ZOOM)
ทั้งนี้ การประชุมดังกล่าวเป็นไปตามข้อกำหนดออกตามความในมาตรา 9 แห่งพระราชกำหนดการบริหารราชการในสถานการณ์ฉุกเฉิน พ.ศ.2548 ฉบับที่ 30 ลงวันที่ 1 สิงหาคม พ.ศ. 2564

ที่มา : https://www.thaigov.go.th/news/contents/details/45309