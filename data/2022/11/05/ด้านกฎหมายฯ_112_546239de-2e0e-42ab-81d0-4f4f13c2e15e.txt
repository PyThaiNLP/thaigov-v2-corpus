รัฐบาลไทย-ข่าวทำเนียบรัฐบาล-ปลัดกระทรวงยุติธรรม รับการตรวจประเมินรางวัลคุณภาพการบริหารจัดการภาครัฐ ประจำปี พ.ศ. ๒๕๖๔ ผ่านระบบการประชุมทางไกล (Video Conference)


วันจันทร์ที่ 2 สิงหาคม 2564
พิมพ์
ปลัดกระทรวงยุติธรรม รับการตรวจประเมินรางวัลคุณภาพการบริหารจัดการภาครัฐ ประจำปี พ.ศ. ๒๕๖๔ ผ่านระบบการประชุมทางไกล (Video Conference)
ปลัดกระทรวงยุติธรรม รับการตรวจประเมินรางวัลคุณภาพการบริหารจัดการภาครัฐ ประจำปี พ.ศ. ๒๕๖๔ ผ่านระบบการประชุมทางไกล (Video Conference)
ในวันจันทร์ที่ ๒ สิงหาคม ๒๕๖๔ ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม รับการตรวจประเมินรางวัลคุณภาพการบริหารจัดการภาครัฐ ประจำปี พ.ศ. ๒๕๖๔ (PMQA ๔.๐) ในขั้นตอนที่ ๓ การตรวจประเมิน ณ พื้นที่ปฏิบัติงาน ผ่านระบบออนไลน์ จากคณะอนุกรรมการพัฒนาระบบราชการที่เกี่ยวกับการยกระดับคุณภาพและประสิทธิภาพการให้บริการของภาครัฐ มีวัตถุประสงค์เพื่อนำเสนอความโดดเด่นในการปรับเปลี่ยนแนวคิดและวิธีการทำงานของสำนักงานปลัดกระทรวงยุติธรรม ให้สามารถเป็นที่พึ่งของประชาชน ใน ๓ มิติ ได้แก่ มิติเปิดกว้างและเชื่อมโยงกัน (Open & Connected Government) มิติยึดประชาชนเป็นศูนย์กลาง (Citizen-Centric Government) และมิติการมีขีดสมรรถนะสูงและทันสมัย (Smart & High Performance Government) โดยมี นายวัลลภ นาคบัว รองปลัดกระทรวงยุติธรรม นายนิยม เติมศรีสุข รองปลัดกระทรวงยุติธรรม นายสหการณ์ เพ็ชรนรินทร์ รองปลัดกระทรวงยุติธรรม พร้อมด้วยคณะผู้บริหารกระทรวงยุติธรรม ผู้อำนวยการกอง และเจ้าหน้าที่ที่เกี่ยวข้องเข้าร่วมฯ
ในโอกาสนี้ ปลัดกระทรวงยุติธรรมและคณะผู้บริหาร ได้นำเสนอทิศทางการพัฒนาสำนักงานปลัดกระทรวงยุติธรรม สู่การเป็นระบบราชการ ๔.๐ ใน ๔ ด้าน ได้แก่ ความเป็นเลิศด้านนโยบาย (Policy Excellence) ความเป็นเลิศด้านการดำเนินงานและระบบบริหารจัดการ (Operation Excellence) ความเป็นเลิศด้านการบริการ (Service Excellence) และความเป็นเลิศด้านบุคลากร (People Excellence) โดยความสำเร็จของการดำเนินงาน เกิดขึ้นภายใต้การถ่ายทอดระบบการนำองค์กรของปลัดกระทรวงยุติธรรม (Leadership System) และการบริหารนโยบาย PCIA คือ Proactive : มุ่งเน้นการทำงานเชิงรุก Integration : กำหนดตัวชี้วัดส่วนราชการในสังกัดให้การทำงานสอดคล้องไปในทิศทางเดียวกัน บูรณาการการทำงานร่วมกัน Coverage : การสร้างการมีส่วนร่วมทุกภาคส่วนถึงท้องถิ่น Agility : การติดตามผลการดำเนินงาน การตัดสินใจที่รวดเร็วให้ทันกับสถานการณ์ การนำเทคโนโลยีดิจิทัลมาใช้ในการทำงาน ทั้งในระบบ Core Process ได้แก่ งานบริหารนโยบาย งานอำนวยความยุติธรรมและช่วยเหลือประชาชน งานบริหารเทคโนโลยีสารสนเทศ และระบบ Support Process ได้แก่ ระบบ Back Office ระบบ HR และระบบ Monitoring & Evaluation System
ทั้งนี้ ได้นำเสนอการรับมือและปรับเปลี่ยนองค์กรในสถานการณ์โควิด-19 เพื่อให้สามารถดำเนินงานได้อย่างต่อเนื่องภายใต้สถานการณ์วิกฤติ มีการกำหนดทิศทางการพัฒนาสำนักงานปลัดกระทรวงยุติธรรมในอนาคต ด้วยการเชื่อมต่อเทคโนโลยีดิจิทัลกับหน่วยงานภาคีเครือข่าย การปรับเปลี่ยนกระบวนการทางความคิด (mindset) เพิ่มทักษะให้มีสมรรถนะที่จําเป็น และเปลี่ยนแปลงพฤติกรรม การพัฒนาบุคลากรตามตามแนวทางการพัฒนาบุคลากร ๔.๐ การยกระดับสู่ศูนย์ราชการสะดวก GECC การบูรณาการและประสานความร่วมมือกับภาคีเครือข่ายทั้งในประเทศและต่างประเทศ พร้อมทั้งพัฒนาองค์กรสมรรถนะสูงด้วยการจัดการแบบ Lean เพื่อให้สำนักงานปลัดกระทรวงยุติธรรมพร้อมที่จะขับเคลื่อนการอำนวยความยุติธรรมไปสู่ประชาชนอย่างทั่วถึง เป็นธรรม และเท่าเทียม

ที่มา : https://www.thaigov.go.th/news/contents/details/44372