รัฐบาลไทย-ข่าวทำเนียบรัฐบาล-นายกฯ ค้านปรับแก้ไขรัฐธรรมนูญ มาตรา 144 และ 185 เพราะถือเป็นหัวใจสำคัญในการป้องกันการทุจริตและปิดช่องว่างไม่ให้มีการแทรกแซง การจัดทำงบประมาณและการบริหารราชการแผ่นดิน


วันพุธที่ 23 มิถุนายน 2564
พิมพ์
นายกฯ ค้านปรับแก้ไขรัฐธรรมนูญ มาตรา 144 และ 185 เพราะถือเป็นหัวใจสำคัญในการป้องกันการทุจริตและปิดช่องว่างไม่ให้มีการแทรกแซง การจัดทำงบประมาณและการบริหารราชการแผ่นดิน
นายกฯ ค้านปรับแก้ไขรัฐธรรมนูญ มาตรา 144 และ 185 เพราะถือเป็นหัวใจสำคัญในการป้องกันการทุจริตและปิดช่องว่างไม่ให้มีการแทรกแซง การจัดทำงบประมาณและการบริหารราชการแผ่นดิน
วันที่ 23 มิถุนายน 2564 นายอนุชา บูรพชัยศรี โฆษกประจำสำนักนายกรัฐมนตรี เผย พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ยืนยันไม่เห็นด้วยกับการแก้ไขเพิ่มเติมรัฐธรรมนูญปี 2560 มาตรา 144 และ 185 เนื่องจากบทบัญญัติดังกล่าวได้วางหลักการสำคัญ ห้ามมิให้ ส.ส. และ ส.ว. เปลี่ยนแปลงหรือแก้ไขเพิ่มเติมรายการหรือจำนวนในรายการของงบประมาณรายจ่ายประจำปี แต่สามารถลดหรือตัดทอนรายจ่ายได้เท่านั้น ซึ่งถือว่าเป็นหัวใจสำคัญในการป้องกันการทุจริตคอร์รัปชันของรัฐธรรมนูญ 2560 นายกรัฐมนตรียังเห็นว่า การจัดทำข้อเสนอโครงการในแต่ละจังหวัด ประชาชนในพื้นที่มีส่วนร่วมเสนอความคิดเห็นผ่านกระบวนการในส่วนต่างๆ ได้ ในส่วนของมาตรา 185 ที่ระบุว่า ส.ส. หรือ ส.ว.ต้องไม่ใช้สถานะหรือตําแหน่งกระทําการใด ๆ อันมีลักษณะที่เป็นการก้าวก่ายหรือแทรกแซงเพื่อประโยชน์ของตนเอง ของผู้อื่น หรือของพรรคการเมือง ไม่ว่าโดยทางตรงหรือทางอ้อมนั้น นายกรัฐมนตรีเห็นว่าเป็นหลักการที่ถูกต้องแล้ว
“ท่านนายกรัฐมนตรียังติดตามการอภิปรายแก้ไขรัฐธรรมนูญวาระ 1 ในวันนี้ และทราบว่า จะมีการเสนอขอแก้ไข ม.144 และ ม.185 ดังนั้น ในฐานะนายกรัฐมนตรีและประชาชนคนหนึ่ง จึงไม่เห็นชอบกับการเสนอให้แก้ไขในครั้งนี้ เนื่องจากรัฐธรรมนูญให้ความสำคัญกับการป้องกันการทุจริตและผู้ที่มีส่วนเกี่ยวข้องในกระบวนการใช้จ่ายงบประมาณต้องมีความรับผิดชอบตามกฎหมายทั้งทางตรงทางอ้อม” นายอนุชาฯ กล่าว

ที่มา : https://www.thaigov.go.th/news/contents/details/43033