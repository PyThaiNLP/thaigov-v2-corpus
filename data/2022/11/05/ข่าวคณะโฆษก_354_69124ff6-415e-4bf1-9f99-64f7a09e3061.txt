รัฐบาลไทย-ข่าวทำเนียบรัฐบาล-โฆษกรัฐบาลปลื้ม ผลโพลล์ “บิ๊กตู่”เหมาะนายกมากที่สุด มุ่งทำงานให้ประเทศ ซื่อสัตย์จงรักภักดีต่อสถาบันหลักของชาติ เดินหน้าทำงานให้ประเทศเต็มที่


วันจันทร์ที่ 18 ตุลาคม 2564
พิมพ์
โฆษกรัฐบาลปลื้ม ผลโพลล์ “บิ๊กตู่”เหมาะนายกมากที่สุด มุ่งทำงานให้ประเทศ ซื่อสัตย์จงรักภักดีต่อสถาบันหลักของชาติ เดินหน้าทำงานให้ประเทศเต็มที่
โฆษกรัฐบาลปลื้ม ผลโพลล์ “บิ๊กตู่”เหมาะนายกมากที่สุด มุ่งทำงานให้ประเทศ ซื่อสัตย์จงรักภักดีต่อสถาบันหลักของชาติ เดินหน้าทำงานให้ประเทศเต็มที่
วันนี้ (18 ต.ค.64) นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า จากผลการสำรวจความคิดเห็นของประชาชนทั่วประเทศ จากสำนักวิจัยที่ประเมินภาพรวมสถานการณ์ความคิดเห็นของประชาชนต่อการเมืองและผู้นำ โดย ทั้ง สำนักวิจัยซูเปอร์โพล (SUPER POLL) และ “สวนสุนันทาโพล”  ระบุว่า เสียงประชาชนส่วนใหญ่สะท้อนผลประเมิน ให้พลเอกประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม   มีความเหมาะสมบุคคลที่จะเป็นนายกรัฐมนตรีคนต่อไป ประชาชนยังคงมีความเห็น 68.2 % จาก “SUPER POLL” และ 16.68%  จาก “สวนสุนันทาโพล” ทั้งนี้ จากการสำรวจความคิดเห็นของประชาชนให้เหตุผลว่าพลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม มีความจงรักภักดีต่อสถาบันหลักของชาติ อดทน อดกลั้น มุ่งมั่นทุ่มเททำงานให้ประเทศชาติและประชาชนต่อเนื่อง และกำลังทำงานต่อเนื่องฟื้นฟูเศรษฐกิจของประเทศแก้ปัญหาปากท้องให้กลับมาเปิดประเทศได้ ที่โดดเด่น คือ ยังไม่พบปัญหาทุจริตคอร์รัปชันที่รุนแรงเอื้อต่อผลประโยชน์ส่วนตัวและพวกพ้อง ไม่เหมือนอดีตนายกรัฐมนตรีที่มีปัญหาทุจริตคอร์รัปชันเอื้อผลประโยชน์ต่อครอบครัวและพวกพ้อง เป็นต้น
“ผลโพลล์เป็นส่วนหนึ่งของเสียงสะท้อนของสังคมส่วนใหญ่ว่า ท่านนายกฯเป็นบุคคลที่ยังคงมีผลงานเชิงประจักษ์ และพร้อมเดินหน้าทำงานด้วยความสุจริต ซื่อสัตย์ จงรักภักดี ซึ่งท่านนายกฯ ให้คำมั่นว่าจะมุ่งมั่นตั้งใจทำงานเพื่อพี่น้องประชาชนทุกลุ่มจนกว่าจะครบวาระของรัฐบาลชุดนี้อย่างแน่นอน” นาย ธนกร กล่าว
-------------------

ที่มา : https://www.thaigov.go.th/news/contents/details/47092