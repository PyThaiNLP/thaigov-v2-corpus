รัฐบาลไทย-ข่าวทำเนียบรัฐบาล-​ก.แรงงาน รับมอบสิ่งของจากภาคเอกชน เตรียมส่งต่อช่วยเหลือพี่น้องแรงงาน


วันจันทร์ที่ 18 ตุลาคม 2564
พิมพ์
​ก.แรงงาน รับมอบสิ่งของจากภาคเอกชน เตรียมส่งต่อช่วยเหลือพี่น้องแรงงาน
. .
วันที่ 18 ตุลาคม 2564 นายบุญชอบ สุทธมนัสวงษ์ ปลัดกระทรวงแรงงาน รับมอบเครื่องอุปโภค-บริโภคจากบริษัท เอก-ชัย ดิสทรีบิวชั่น ซิสเทม จำกัด โดยมีคุณสลิลลา สีหพันธุ์ ประธานเจ้าหน้าที่ด้านบุคคลและความยั่งยืน เป็นตัวแทนมอบ ณ บริเวณห้องโถง ชั้นล่าง อาคารกระทรวงแรงงาน เพื่อให้กระทรวงแรงงานนำไปช่วยเหลือพี่น้องผู้ใช้แรงงานที่ได้รับผลกระทบจากการแพร่ระบาดของไวรัสโคโรน่าสายพันธุ์ใหม่ 2019 รวมถึงผลกระทบจากอุทกภัย
สำหรับบริษัท เอก-ชัย ดิสทรีบิวชั่น ซิสเทม จำกัด ได้ร่วมกับกระทรวงแรงงานสร้างอาชีพฝ่าวิกฤติโคคิด-19 ในปี 2564 ด้วยการเดินหน้าเปิดสาขาในประเทศไทยอย่างต่อเนื่อง มีการจ้างพนักงานประจำใหม่ในสาขาที่เปิดใหม่จำนวนกว่า 500 คน ส่งเสริมการจ้างงานในท้องถิ่นเพิ่มเติม รักษาสถานการณ์จ้างพนักงานปัจจุบัน มอบโอกาสความก้าวหน้าทางอาชีพ การพัฒนาความรู้และทักษา สนับสนุนการมีส่วนร่วมและความเท่าเทียมกัน รวมทั้งเปิดโอกาสให้กลุ่มต่าง ๆ ในสังคม รวมทั้งการจัดหางานให้กับกลุ่มคนพิเศษ เช่น ผู้สูงอายุผ่านโครงการ 60 ยังแจ๋ว จำนวน 447 ราย (ข้อมูล ณ เดือนกันยายน 2564) นอกจากนี้ยังสนับสนุนนโยบายกรมการจัดหางาน กระทรวงแรงงาน ในการรับนักศึกษาจบใหม่เข้าทำงานภายใต้โครงการ Co-Payment อย่างต่อเนื่อง
ทั้งนี้ฯ บริษัทได้มีข้อหารือ ประกอบด้วย ขยายระยะเวลาโครงการส่งเสริมการจ้างงานใหม่สำหรับผู้จบการศึกษาใหม่โดยภาครัฐและเอกชน Co-Payment และปรับเงื่อนไขให้ง่ายสอดคล้องกับสถานณการณ์ปัจจุบัน หรือโครงการใหม่ต่อยอดภารกิจการจัดหางานให้กับกลุ่มคนพิเศษ เช่น นักเรียน, นักศึกษาและผู้สูงอายุ จัดหาแรงงานทดแทนแรงงานที่ติดเชื้อ Covid-19 โดยเฉพาะพื้นที่ที่เป็นพื้นที่ควบคุมสูงสุดและเข็มงวด แนวทางการจัดหาแรงงานต่างด้าวสำหรับงานบางประเภท และการจัดสรรวัคซีนในต่างจังหวัดโดยเฉพาะจังหวัดในภาคใต้ซึ่งเป็นพื้นที่เสี่ยง ทั้งนี้ กระทรวงแรงงานจะได้นำเข้าที่ประชุมเพื่อหารือและดำเนินการในส่วนที่เกี่ยวข้องต่อไป
“ขอขอบคุณบริษัท เอก-ชัย ดิสทรีบิวชั่น ซิสเทม จำกัด ที่ได้มอบสิ่งของเพื่อให้กระทรวงแรงงานนำไปช่วยเหลือพี่น้องแรงงานในครั้งนี้ เพื่อเป็นขวัญและกำลังใจให้ทุกคนก้าวข้ามวิฤติสถานการณ์ต่าง ๆ ไปด้วยกัน” นายบุญชอบ กล่าวทิ้งท้าย

ที่มา : https://www.thaigov.go.th/news/contents/details/47130