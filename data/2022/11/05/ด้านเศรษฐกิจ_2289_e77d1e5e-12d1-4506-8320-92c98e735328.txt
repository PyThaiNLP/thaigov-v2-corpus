รัฐบาลไทย-ข่าวทำเนียบรัฐบาล-ปลัดฯ กอบชัย เป็นประธานการประชุมคณะผู้บริหารระดับสูงกระทรวงอุตสาหกรรม


วันศุกร์ที่ 17 ธันวาคม 2564
พิมพ์
ปลัดฯ กอบชัย เป็นประธานการประชุมคณะผู้บริหารระดับสูงกระทรวงอุตสาหกรรม
นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานการประชุมคณะผู้บริหารระดับสูงกระทรวงอุตสาหกรรม
ปลัดฯ กอบชัย เป็นประธานการประชุมคณะผู้บริหารระดับสูงกระทรวงอุตสาหกรรม
วันนี้ (17 ธันวาคม 2564) นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานการประชุมคณะผู้บริหารระดับสูงกระทรวงอุตสาหกรรม โดยมี นายสุรพล ชามาตย์ นางวรวรรณ ชิตอรุณ นายจุลพงษ์ ทวีศรี นายภาณุวัฒน์ ตริยางกูรศรี รองปลัดกระทรวงอุตสาหกรรม และคณะผู้บริหารกระทรวงอุตสาหกรรม เข้าร่วม ณ ห้องประชุม อก.1 สำนักงานปลัดกระทรวงอุตสาหกรรม
สำหรับวาระแจ้งในที่ประชุม เรื่อง รัฐมนตรีว่าการกระทรวงเศรษฐกิจ การค้า และอุตสาหกรรม ของประเทศญี่ปุ่น (METI) มีกำหนดการมาเยือนไทยในวันที่ 13 มกราคม 2565 เพื่อสานความสัมพันธ์ไทย-ญี่ปุ่น โดยแจ้งให้หน่วยงานระดับกรมต่างๆ เสนอข้อหารือและรวบรวมข้อมูลที่จะนำเสนอมาที่ กองยุทธศาสตร์และแผนงาน สำนักงานปลัดกระทรวงอุตสาหกรรม หรือ กรมส่งเสริมอุตสาหกรรม พร้อมทั้งแจ้งกำหนดการทำบุญตักบาตรปีใหม่ 2565 ของกระทรวงฯ ในวันที่ 6  มกราคม 2565
ทั้งนี้ ปลัดฯ ได้กล่าวขอบคุณทุกหน่วยงาน ที่ได้เตรียมของขวัญปีใหม่ 2565 ของกระทรวงอุตสาหกรรม ซึ่งขณะนี้ ได้จัดทำข่าวเผยแพร่ต่อสื่อมวลชนเรียบร้อยแล้ว  และอยู่ระหว่างการนำเสนอคณะรัฐมนตรีเพื่อทราบ อีกทั้ง นายกรัฐมนตรี ได้กล่าวชื่นชมการจัดงานอุตสาหกรรมดีเด่น และมอบหมายให้สำนักงานมาตรฐานผลิตภัณฑ์อุตสาหกรรม จัดทำ VTR สรุปผลการจัดงานเพื่อนำเสนอคณะรัฐมนตรี ต่อไป

ที่มา : https://www.thaigov.go.th/news/contents/details/49593