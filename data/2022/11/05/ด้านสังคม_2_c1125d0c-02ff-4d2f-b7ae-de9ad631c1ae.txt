รัฐบาลไทย-ข่าวทำเนียบรัฐบาล-ดีอีเอส หารือ "Big Data" ร่วมกรรมาธิการบริหารราชการแผ่นดินวุฒิสภา


วันจันทร์ที่ 14 มิถุนายน 2564
ดีอีเอส หารือ "Big Data" ร่วมกรรมาธิการบริหารราชการแผ่นดินวุฒิสภา
ดีอีเอส หารือ "Big Data" ร่วมกรรมาธิการบริหารราชการแผ่นดินวุฒิสภา
เมื่อวันที่ 14 มิถุนายน 2564  นายชัยวุฒิ ธนาคมานุสรณ์ เป็นประธานการประชุมผู้บริหารกระทรวงดิจิทัลเพื่อเศรษฐกิจและสังคม เป็นประธานการประชุมหารือเรื่อง "Big Data" โดยมีพลเอก อกนิษฐ์ หมื่นสวัสดิ์  ประธานคณะกรรมาธิการการบริหารราชการแผ่นดิน วุฒิสภาฯ พร้อมด้วยคณะฯ และนางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม รวมทั้งผู้แทนจากหน่วยงานในสังกัดกระทรวงฯ เข้าร่วมการประชุม ณ ห้องประชุม MDES 1 ชั้น 9 กระทรวงดิจิทัลเพื่อเศรษฐกิจและสังคม ในการนี้คณะกรรมาธิการฯ มีวัตถุประสงค์เพื่อติดตาม เสนอแนะ และเร่งรัด  แผนการปฏิรูปปประเทศด้านการบริหารราชการแผ่นดิน (ฉบับปรับปรุง) ในกิจกรรมปฏิรูปที่ 1 ปรับเปลี่ยนรูปแบบการบริหารงานและการบริการภาครัฐไปสู่ระบบดิจิทัลในประเด็นรายงานผลการศึกษาไทยแลนด์ดิจิทัลแพลตฟอร์ม (One Country One Platform)  เพื่อให้ภารกิจดังกล่าวเป็นไปอย่างมีประสิทธิภาพ บรรลุวัตถุประสงค์ของเจตนารมณ์ของรัฐธรรมนูญแห่งราชอาณาจักรไทย และสอดคล้องกับแผนแม่บทภายใต้ยุทธศาสตร์ที่อยู่ในหน้าที่และอำนาจและอื่นๆที่เกี่ยวข้องต่อไป
***********

ที่มา : https://www.thaigov.go.th/news/contents/details/42710