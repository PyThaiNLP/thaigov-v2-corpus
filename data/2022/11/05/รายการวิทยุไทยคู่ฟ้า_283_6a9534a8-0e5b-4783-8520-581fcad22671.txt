รัฐบาลไทย-ข่าวทำเนียบรัฐบาล-รัฐบาลลดภาษีนำเข้ารถยนต์ไฟฟ้า สูงสุดร้อยละ 40


วันพุธที่ 23 กุมภาพันธ์ 2565
พิมพ์
รัฐบาลลดภาษีนำเข้ารถยนต์ไฟฟ้า สูงสุดร้อยละ 40
วันพุธที่ 23 กุมภาพันธ์ 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลสนับสนุนการใช้รถยนต์ไฟฟ้าภายในประเทศโดยเห็นชอบร่างประกาศกระทรวงการคลัง เรื่อง การลดอัตราอากรและยกเว้นอากรศุลกากร โดยเป็นการลดอัตราภาษีอากรขาเข้าสำหรับรถยนต์ไฟฟ้าแบบแบตเตอรี่สำเร็จรูป CBU ประกอบสำเร็จรูปนำเข้าทั้งคัน ให้ได้รับสิทธิพิเศษภายใต้ความตกลงเขตการค้าเสรี FTA และการนำเข้าทั่วไปในปี 2565-2566 โดยกลุ่มที่มีราคาขายปลีกไม่เกิน 2 ล้านบาทกรณีใช้สิทธิ FTA อากรไม่เกินร้อยละ 40 ให้ยกเว้นอากร อากรเกินร้อยละ 40 ให้ลดลงร้อยละ 40 กรณีนำเข้าทั่วไปอากรร้อยละ 80 ให้ลดลงเหลือร้อยละ 40 กลุ่มที่มีราคาขายปลีก 2-7 ล้านบาทใช้สิทธิ FTA อากรไม่เกินร้อยละ 20 ให้ยกเว้นอากร อากรเกินร้อยละ 20 ให้ลดลงร้อยละ 20 และอากรนำเข้าทั่วไปลดเหลือร้อยละ 60
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/51851