รัฐบาลไทย-ข่าวทำเนียบรัฐบาล-ธนาคารอาคารสงเคราะห์ My Hero : บุคลากรทางการแพทย์และสาธารณสุข เปิดลงทะเบียนวันแรก เต็มกรอบวงเงิน 8,000 ล้านบาทแล้ว เร่งตรวจคุณสมบัติ ก่อนเปิดลงทะเบียนเพิ่ม 16 สิงหาคม 64


วันอังคารที่ 10 สิงหาคม 2564
พิมพ์
ธนาคารอาคารสงเคราะห์ My Hero : บุคลากรทางการแพทย์และสาธารณสุข เปิดลงทะเบียนวันแรก เต็มกรอบวงเงิน 8,000 ล้านบาทแล้ว เร่งตรวจคุณสมบัติ ก่อนเปิดลงทะเบียนเพิ่ม 16 สิงหาคม 64
โครงการธนาคารอาคารสงเคราะห์ My Hero : บุคลากรทางการแพทย์และสาธารณสุข ลดอัตราดอกเบี้ยเงินกู้จากปัจจุบันเหลือเพียง 1.00% ต่อปี นาน 4 เดือน (ก.ย. - ธ.ค.2564) หรือ เงินงวดลดลงประมาณ 50% ของเงินงวดเดิม ลงทะเบียนวันแรก เต็มกรอบวงเงิน 8,000 ล้านบาทแล้ว
โครงการธนาคารอาคารสงเคราะห์ My Hero : บุคลากรทางการแพทย์และสาธารณสุข ลดอัตราดอกเบี้ยเงินกู้จากปัจจุบันเหลือเพียง 1.00% ต่อปี นาน 4 เดือน (กันยายน - ธันวาคม 2564) หรือ เงินงวดลดลงประมาณ 50% ของเงินงวดเดิม เปิดลงทะเบียนในวันนี้(วันที่ 9 สิงหาคม 2564) เป็นวันแรก ตั้งแต่เวลา 9.00 น. ปรากฏว่า ณ เวลา 14.30 น. มีบุคลากรทางการแพทย์และสาธารณสุข ลงทะเบียนแจ้งความประสงค์เข้าโครงการ “เต็ม” กรอบวงเงิน 8,000 ล้านบาทแล้ว เร่งตรวจสอบคุณสมบัติ และเตรียมเปิดให้ลงทะเบียนเพิ่มเติมอีกครั้ง 16 สิงหาคม 2564 เวลา 8.30 น.
นายฉัตรชัย ศิริไล กรรมการผู้จัดการ ธนาคารอาคารสงเคราะห์ (ธอส.) เปิดเผยว่า หลังจากธนาคารได้เปิดให้ลูกค้าปัจจุบันของ ธอส. ที่ประกอบอาชีพแพทย์ บุคลากรทางการแพทย์และสาธารณสุขที่ปฏิบัติหน้าที่เป็นบุคลากรด่านหน้าในการดูแลรักษาผู้ป่วยติดเชื้อ COVID-19 รวมถึงการปฏิบัติหน้าที่ในศูนย์ฉีดวัคซีน ลงทะเบียนแจ้งความประสงค์เข้าร่วม “โครงการ ธนาคารอาคารสงเคราะห์ My Hero : บุคลากรทางการแพทย์และสาธารณสุข” เพื่อลดอัตราดอกเบี้ยเงินกู้เหลือเหลือ 1.00% ต่อปี จากทุกอัตราดอกเบี้ยที่บุคลากรการแพทย์และสาธารณสุขใช้อยู่ในปัจจุบันเป็นระยะเวลานาน 4 เดือน (กันยายน - ธันวาคม 2564) หรือ เงินงวดลดลงประมาณ 50% ของเงินงวดเดิม โดยเริ่มเปิดให้ลงทะเบียนในวันที่ 9 สิงหาคม 2564 เป็นวันแรก ตั้งแต่เวลา 9.00 น. ผลปรากฏว่า ณ เวลา 14.30 น. มีบุคลากรทางการแพทย์และสาธารณสุขลงทะเบียนแจ้งความประสงค์ “เต็ม” กรอบวงเงิน 8,000 ล้านบาทแล้ว ธนาคารจึงขอตรวจสอบคุณสมบัติผู้ลงทะเบียนเข้าโครงการโดยเร็วที่สุด และจะเปิดให้ลงทะเบียนเพิ่มเติมอีกครั้งในวันจันทร์ที่ 16 สิงหาคม 2564 ตั้งแต่เวลา 8.30 น.
สำหรับ “โครงการ ธนาคารอาคารสงเคราะห์  My Hero : บุคลากรทางการแพทย์และสาธารณสุข” ธอส. ได้จัดทำขึ้นเพื่อส่งกำลังใจในการปฏิบัติหน้าที่ให้กับลูกค้าปัจจุบันของ ธอส. ที่ประกอบอาชีพแพทย์ บุคลากรทางการแพทย์และสาธารณสุข ที่ปฏิบัติหน้าที่เป็นบุคลากรด่านหน้าในการดูแลรักษาผู้ป่วยติดเชื้อ COVID-19 รวมถึงการปฏิบัติหน้าที่ในศูนย์ฉีดวัคซีนที่มีสถานะบัญชีปกติ โดยช่วยลดภาระค่าใช้จ่ายในด้านที่อยู่อาศัย ลดอัตราดอกเบี้ยเงินกู้เหลือ 1.00% ต่อปี นาน 4 เดือน หรือ เงินงวดที่ต้องชำระลดลงประมาณ 50% ของเงินงวดเดิม ซึ่งเงินงวดใหม่ที่ลูกค้าชำระเข้ามาจะตัดชำระทั้งเงินต้นและตัดชำระดอกเบี้ย หรือหากชำระเกินกว่าเงินงวดใหม่ที่ธนาคารกำหนด ส่วนที่เกินธนาคารจะนำไปตัดเงินต้นให้กับลูกค้าและเมื่อครบกำหนดระยะเวลา 4 เดือน ลูกค้าจะกลับไปใช้อัตราดอกเบี้ยเงินกู้ตามโครงการเดิมที่เคยเลือกใช้ก่อนเข้าร่วมโครงการโดยไม่ถือว่ามีดอกเบี้ยค้างชำระกับธนาคาร สอบถามรายละเอียดเพิ่มเติมหรือติดตามข้อมูลข่าวสารของธนาคารได้ที่ศูนย์ลูกค้าสัมพันธ์ (Call Center) โทร 0-2645-9000 หรือ www.ghbank.co.th, Facebook Fanpage ธนาคารอาคารสงเคราะห์ และ  Application : GHB ALL

ที่มา : https://www.thaigov.go.th/news/contents/details/44621