รัฐบาลไทย-ข่าวทำเนียบรัฐบาล-ปลัดฯ กอบชัย เป็นประธานการประชุมคณะกรรมการจัดงานรางวัลอุตสาหกรรม ประจำปี พ.ศ.2564 ครั้งที่ 2/2564


วันอังคารที่ 7 กันยายน 2564
พิมพ์
ปลัดฯ กอบชัย เป็นประธานการประชุมคณะกรรมการจัดงานรางวัลอุตสาหกรรม ประจำปี พ.ศ.2564 ครั้งที่ 2/2564
โดยที่ประชุมได้ร่วมกันพิจารณาแผนการดำเนินงานการจัดงานรางวัลอุตสาหกรรม ประจำปี 2564 และติดตามความคืบหน้าการพิจารณาคัดเลือกอุตสาหกรรมยอดเยี่ยม และอื่น ๆ
วันนี้ (7 กันยายน 2564) นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานการประชุมคณะกรรมการจัดงานรางวัลอุตสาหกรรม ประจำปี พ.ศ.2564 ครั้งที่ 2/2564 โดยที่ประชุมได้ร่วมกันพิจารณาแผนการดำเนินงานการจัดงานรางวัลอุตสาหกรรม ประจำปี 2564 (ปรับใหม่) และติดตามความคืบหน้าการพิจารณาคัดเลือกอุตสาหกรรมยอดเยี่ยม อุตสาหกรรมดีเด่น และอุตสาหกรรมขนาดกลางและขนาดย่อมดีเด่น ประจำปี พ.ศ.2564 โดยมีนายจุลพงษ์ ทวีศรี รองปลัดกระทรวงอุตสาหกรรม นายวันชัย พนมชัย เลขาธิการสำนักงานมาตรฐานผลิตภัณฑ์อุตสาหกรรม และคณะผู้บริหารกระทรวงอุตสาหกรรม ร่วมประชุม ณ ห้องประชุม อก. 1 อาคารสำนักงานปลัดกระทรวงอุตสาหกรรมและผ่านระบบ Web Conference (ZOOM)
ทั้งนี้ การประชุมดังกล่าวเป็นไปตามข้อกำหนดออกตามความในมาตรา 9 แห่งพระราชกำหนดการบริหารราชการในสถานการณ์ฉุกเฉิน พ.ศ.2548 ฉบับที่ 32 ลงวันที่ 28 สิงหาคม พ.ศ. 2564

ที่มา : https://www.thaigov.go.th/news/contents/details/45586