รัฐบาลไทย-ข่าวทำเนียบรัฐบาล-ธอส. ขนโปรโมชั่น สินเชื่อบ้านอัตราดอกเบี้ยคงที่ปีแรก 2.60% ต่อปี ร่วมงาน “Thailand Smart Money ระยอง ครั้งที่ 5”


วันศุกร์ที่ 24 มิถุนายน 2565
พิมพ์
ธอส. ขนโปรโมชั่น สินเชื่อบ้านอัตราดอกเบี้ยคงที่ปีแรก  2.60% ต่อปี ร่วมงาน “Thailand Smart Money ระยอง ครั้งที่ 5”
ธอส. ร่วมงาน “Thailand Smart Money ระยอง ครั้งที่ 5” โดยนำผลิตภัณฑ์ทางการเงิน ที่มีโปรโมชั่นสุดพิเศษมอบให้แก่ลูกค้าประชาชน ระหว่างวันที่ 24-26 มิถุนายน 2565 ณ ศูนย์การค้าเซ็นทรัล พลาซา ระยอง
ธนาคารอาคารสงเคราะห์ (ธอส.) เข้าร่วมงาน “Thailand Smart Money ระยอง ครั้งที่ 5” โดยนำผลิตภัณฑ์ทางการเงิน ที่มีโปรโมชั่นสุดพิเศษมอบให้แก่ลูกค้าประชาชน นำโดย 1.สินเชื่อบ้านอัตราดอกเบี้ยพิเศษ คงที่ปีแรก 2.60% ต่อปี ปีที่ 2 MRR-3.35% ต่อปี(เท่ากับ 2.80% ต่อปี) ปีที่ 3 MRR-2.80% ต่อปี(เท่ากับ 3.35% ต่อปี) อัตราดอกเบี้ยเฉลี่ย 3 ปีแรกเพียง 2.917% ปีที่ 4 จนถึงตลอดอายุสัญญาเงินกู้ กรณีลูกค้าสวัสดิการ คิดอัตราดอกเบี้ย MRR – 1.00% ต่อปี และกรณีลูกค้ารายย่อย อัตราดอกเบี้ย MRR-0.50% ต่อปี (อัตราดอกเบี้ย MRR ธอส. ปัจจุบันเท่ากับ 6.150% ต่อปี) ผ่อนชำระนานสูงสุดถึง 40 ปี ให้กู้เพื่อซื้อ ปลูกสร้าง ต่อเติม ซ่อมแซม ไถ่ถอนจำนองจากสถาบันการเงินอื่น ชำระค่าเบี้ยประกันชีวิตคุ้มครองสินเชื่อวงเงินกู้(MRTA) และกู้เพิ่มเพื่อปลูกสร้างต่อเติม ขยาย และซ่อมแซม สำหรับที่อยู่อาศัยที่นำมาเป็นหลักประกันการกู้ที่อยู่ในพื้นที่จังหวัดระยอง จันทบุรี ตราด ฉะเชิงเทรา ปราจีนบุรี สระแก้ว และชลบุรี พิเศษ!! หากจองสิทธิ์ภายในงานระหว่างวันที่ 24-26 มิถุนายน 2565 ยื่นคำขอกู้ตั้งแต่วันที่ 24 มิถุนายน 2565 - 27 กรกฎาคม 2565 อนุมัติและทำนิติกรรมภายในวันที่ 31 สิงหาคม 2565 และมีวงเงินทำนิติกรรมสูงสุด 15 อันดับแรก รับของสมนาคุณฟรี
2.ผลิตภัณฑ์การออมผ่านสลากออมทรัพย์ ธอส. ให้ผลตอบแทนดี มีโอกาสถูกรางวัลใหญ่ นำโดย ชุดขาลเพิ่มพูน หน่วยละ 1,000 บาท ผลตอบแทนหน้าสลาก 0.30% ต่อปี และมีโอกาสรับผลตอบแทนผันแปร 0.70% ต่อปี รวมรับผลตอบแทนสูงสุด 1% ต่อปี (เงื่อนไขเป็นไปตามที่ธนาคารกำหนด) พร้อมโอกาสลุ้นรางวัลที่ 1 มูลค่ารางวัลละ 2 ล้านบาท ชุดต่อเงินต่อทอง หน่วยละ 10,000 บาท ผลตอบแทนหน้าสลาก 0.50% ต่อปี รวมทั้งโอกาสลุ้นรางวัลที่ 1 เป็นสลากต่อเงินต่อทอง 100 หน่วย มูลค่ารางวัลละ 1 ล้านบาท และ ชุดเกล็ดดาว หน่วยละ 5,000 บาท รับผลตอบแทน หน้าสลาก 0.40% ต่อปี พร้อมโอกาสถูกรางวัลที่ 1 มูลค่ารางวัลละ 1 ล้านบาท พิเศษ!! ลูกค้าจะได้รับกระเป๋าพับอเนกประสงค์ 1 ราย ต่อ 1 ใบ เพียงจองสิทธิ์ภายในงานระหว่างวันที่ 24-26 มิถุนายน 2565 และ ซื้อสลาก ณ สาขาในจังหวัดที่ธนาคารกำหนด ระหว่างวันที่ 24 มิถุนายน – 3 กรกฎาคม 2565 นอกจากนี้ ลูกค้าจะได้รับเครื่องอุ่นถ้วยกาแฟ HOMEMATE จากวีรสุ 1 ราย ต่อ 1 ชิ้น (หรือจนกว่าของ
จะหมด) เมื่อจองสิทธิ์และซื้อสลากตามเวลาที่กำหนด วงเงินตั้งแต่ 500,000 บาทขึ้นไป
3.บ้านมือสอง ธอส. คัดทรัพย์คุณภาพดี ทำเลเด่น หลากหลายประเภทในจังหวัดระยอง และพื้นที่ใกล้เคียงมาจำหน่ายกว่า  500 รายการ ทั้งประเภทบ้านเดี่ยว, บ้านแฝด, ทาวน์เฮ้าส์, คอนโดมิเนียม และ อาคารพาณิชย์ ที่มีส่วนลดสูงสุด 40% โดยทรัพย์ที่มีราคาขายต่ำสุดเริ่มต้นเพียง 360,000 บาท ได้แก่ ทรัพย์ประเภทบ้านเดี่ยว 1 ชั้น ขนาดเนื้อที่ 150 ตารางวา ใน อ.เมือง จ.ระยอง และทรัพย์ประเภทบ้านเดี่ยว 1 ชั้น ขนาดเนื้อที่ 29 ตารางวา ใน อ.บ่อไร่ จ.ตราด ขณะที่ทรัพย์เด่นทำเลดีที่น่าสนใจ ได้แก่ ทรัพย์ประเภททาวน์เฮ้าส์ 2 ชั้น ขนาดเนื้อที่ 17.50 ตารางวา ในโครงการหมู่บ้าน กัลปพฤกษ์รีเจ้นท์ อ.เมือง จ.ระยอง ราคาขายเพียง 1,240,000 บาท พิเศษ!! ผู้ซื้อทรัพย์ NPA สามารถผ่อนดาวน์ดอกเบี้ย 0% ต่อปี นานสูงสุดถึง 48 เดือน และเข้าอยู่อาศัยในช่วงผ่อนดาวน์ได้เพียงชำระเงินประกันไม่ต่ำกว่า 1.5% ของราคาซื้อ (มาตรการผ่อนดาวน์เป็นไปตามหลักเกณฑ์ที่ธนาคารกำหนด)
ทั้งนี้ งาน “Thailand Smart Money ระยอง ครั้งที่ 5” จะจัดขึ้นระหว่างวันที่ 24-26 มิถุนายน 2565 ณ ศูนย์การค้าเซ็นทรัล พลาซา ระยอง สอบถามรายละเอียดเพิ่มเติมหรือติดตามข้อมูลข่าวสารของธนาคารได้ที่ GHBank Call Center โทร 0-2645-9000 หรือ www.ghbank.co.th, Facebook Fanpage ธนาคารอาคารสงเคราะห์ และ Application : GHB ALL

ที่มา : https://www.thaigov.go.th/news/contents/details/56068