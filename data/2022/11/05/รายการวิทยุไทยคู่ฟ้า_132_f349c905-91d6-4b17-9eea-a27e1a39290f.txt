รัฐบาลไทย-ข่าวทำเนียบรัฐบาล-เพิ่มข้อกำหนดจริยธรรมข้าราชการการเมือง


วันอาทิตย์ที่ 26 กันยายน 2564
พิมพ์
เพิ่มข้อกำหนดจริยธรรมข้าราชการการเมือง
วันอาทิตย์ที่ 26 กันยายน 2564
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลเห็นชอบร่างประมวลจริยธรรมของข้าราชการการเมือง โดยเป็นการปรับเพิ่มเติมสาระสำคัญ ได้แก่ กำหนดให้ข้าราชการการเมืองต้องดำรงตนโดยเปิดเผยหรือให้ข้อมูลข่าวสารอันอยู่ในความรับผิดชอบของตนอย่างถูกต้องครบถ้วนและไม่บิดเบือนแก่ประชาชน เพื่อให้สอดคล้องกับ พ.ร.บ.ข้อมูลข่าวสารของทางราชการ พ.ศ.2540 และกำหนดให้ปฏิบัติหน้าที่อย่างเป็นธรรม ไม่เลือกปฏิบัติ และไม่ใช้สถานะหรือตำแหน่งการเป็นข้าราชการการเมืองเข้าก้าวก่าย หรือ แทรกแซง เกี่ยวกับการดำเนินการทางวินัย โดยให้ใช้บังคับกับผู้ปฏิบัติงานให้แก่ข้าราชการการเมืองในตำแหน่งที่ปรึกษาหรือตำแหน่งอื่น ๆ ที่รัฐมนตรีแต่งตั้งนอกเหนือจากในระเบียบข้าราชการการเมืองและระเบียบสำนักนายกรัฐมนตรีด้วย
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/46194