รัฐบาลไทย-ข่าวทำเนียบรัฐบาล-:: เครดิตบูโรย้ำรักษาสุขภาพกาย สุขภาพการเงินต่อเนื่อง ตรวจเครดิตบูโร..รับฟรีสมุดโชคดีมีชัยและเจลแอลกอฮอล์ ตั้งแต่วันที่ 15 - 30 มิ.ย. 65 ณ ศูนย์ตรวจเครดิตบูโรทุกแห่ง


วันจันทร์ที่ 13 มิถุนายน 2565
พิมพ์
:: เครดิตบูโรย้ำรักษาสุขภาพกาย สุขภาพการเงินต่อเนื่อง ตรวจเครดิตบูโร..รับฟรีสมุดโชคดีมีชัยและเจลแอลกอฮอล์ ตั้งแต่วันที่ 15 - 30 มิ.ย. 65 ณ ศูนย์ตรวจเครดิตบูโรทุกแห่ง
เครดิตบูโรเชิญชวนตรวจข้อมูลเครดิตตนเองอย่างสม่ำเสมอ เพื่อทราบประวัติทางการเงิน เช็กความถูกต้องข้อมูลของตนเอง และช่วยป้องกันรู้เท่าทันภัยไซเบอร์ทางการเงินด้วยเมื่อตรวจเครดิตบูโร..รับฟรี สมุดโชคดีมีชัยและเจลแอลกอฮอล์ ตั้งแต่วันที่ 15-30 มิ.ย.2565 นี้
13 มิถุนายน 2565 : บริษัท ข้อมูลเครดิตแห่งชาติ จำกัด (เครดิตบูโร) ย้ำรักษาสุขภาพกายให้แข็งแรง หลังผ่านพ้นสถานการณ์การแพร่ระบาดของโรคติดเชื้อไวรัสโคโรนา2019 (โควิด-19) หรือวิกฤติโควิด-19 และแนวโน้มสถานการณ์ดีขึ้นตามลำดับ ที่สำคัญสุขภาพการเงินก็ต้องแข็งแกร่งต่อเนื่องด้วย เครดิตบูโรจึงเชิญชวนมาตรวจข้อมูลเครดิตของตนเองอย่างสม่ำเสมอ เพื่อให้ทราบประวัติทางการเงิน เช็กความถูกต้องของข้อมูลของตนเอง และช่วยป้องกันรู้เท่าทันภัยไซเบอร์ทางการเงินด้วยเมื่อตรวจเครดิตบูโร..รับฟรี สมุดโชคดีมีชัยและเจลแอลกอฮอล์ ตั้งแต่วันที่ 15 - 30 มิถุนายน 2565 นี้
นายสุรพล โอภาสเสถียร ผู้จัดการใหญ่ เครดิตบูโร เปิดเผยว่า “ปัจจุบันสถานการณ์วิกฤติโควิด-19 มีแนวโน้มคลี่คลายไปในทางที่ดีขึ้นตามลำดับ จากความร่วมแรงร่วมใจจากทุกภาคส่วนทำให้เราสามารถก้าวผ่านวิกฤติโควิด-19 มาได้ เกิดความเชื่อมั่นและเริ่มกลับมาใช้ชีวิตอยู่ร่วมกับโควิด-19 ได้ภายใต้การใช้ชีวิตวิถีใหม่กันบ้างแล้ว ซึ่งทุกคนยังคงต้องตระหนักและให้ความสำคัญการป้องกันตามมาตรการของกระทรวงสาธารณสุขอย่างเคร่งครัด โดยการรักษาสุขภาพกายให้มีความแข็งแรงอยู่เสมอ พร้อมรับมือได้ทุกสถานการณ์ตลอดเวลา ในขณะเดียวกันสุขภาพการเงินของทุกคนก็ต้องแข็งแกร่งต่อเนื่องเช่นกัน การตรวจข้อมูลเครดิตอย่างสม่ำเสมอทำให้ทราบประวัติทางการเงินและเช็กความถูกต้องของข้อมูลของตนเองในฐานะที่เป็นเจ้าของข้อมูล และช่วยป้องกันรู้เท่าทันภัยไซเบอร์ทางการเงินได้อีกด้วย เครดิตบูโรจึงเชิญชวนตรวจข้อมูลเครดิตของตนเองอย่างสม่ำเสมอ เมื่อตรวจเครดิตบูโร...รับฟรี สมุดโชคดีมีชัยและเจลแอลกอฮอล์ ตั้งแต่วันที่ 15-30 มิถุนายน 2565 ได้ที่ศูนย์ตรวจเครดิตบูโรทุกแห่ง กรณีที่ท่านตรวจข้อมูลเครดิตของตนเองผ่านช่องทางต่าง ๆ ที่เครดิตบูโรให้บริการนั้น จะตรวจเครดิตบูโรกี่ครั้งก็ไม่มีผลต่อการพิจารณาขอสินเชื่อของธนาคารหรือสถาบันการเงินแต่อย่างใด เนื่องจากเป็นสิทธิพื้นฐานในการเข้าถึงข้อมูลเครดิตของตนเอง”
สำหรับเงื่อนไขการรับสมุด “โชคดีมีชัย” เมื่อท่านตรวจเครดิตบูโรพร้อมแสดงบัตรประชาชนของตนเอง ก็สามารถรับได้ทันที (ตรวจรายงานข้อมูลเครดิตบุคคลธรรมดา รวมตรวจเครดิตสกอริ่ง สงวนสิทธิ์เฉพาะผู้ที่มาใช้บริการด้วยตัวเอง) ได้ที่ศูนย์ตรวจเครดิตบูโรทุกแห่ง สำหรับขั้นตอนและเงื่อนไขการรับเจลแอลกอฮอล์ ได้ง่าย ๆ ดังนี้ 1) แอดไลน์เป็นเพื่อนกับเครดิตบูโร (Bureau ChatBot) ที่ ID Line : @ilovebureau บนโทรศัพท์มือถือ(Bureau Chatbot Add Friend : https://lin.ee/o0AQ8ya) 2) เมื่อท่านใช้บริการตรวจเครดิตบูโร ให้นำหน้าจอไลน์เครดิตบูโรแสดงต่อเจ้าหน้าที่ประจำเคาน์เตอร์ จะได้รับเจลแอลกอฮอล์ได้ทันที (ของมีจำนวนจำกัดในแต่ละวัน) โดยหลักฐานที่นำมาแสดงต้องเป็นของตนเองเท่านั้น ที่ศูนย์ตรวจเครดิตบูโรทุกแห่ง ตามวันและเวลาดังนี้ วันจันทร์-ศุกร์ 9.00-16.30 น. ได้ที่ 1) ศูนย์ตรวจเครดิตบูโร ธนาคารอาคารสงเคราะห์ (สำนักงานใหญ่) อาคาร 2 ชั้น 2 วันจันทร์-ศุกร์ 9.00-18.00 น. ได้ที่ 2) เครดิตบูโร คาเฟ อาคารเพิร์ล แบงก์ค็อก ชั้น 3  3) ศูนย์ตรวจเครดิตบูโร สถานีรถไฟฟ้า BTS ศาลาแดง (ภายในสถานี) 4) Bureau Lab (บูโร แล็บ) ท่าเรือวังหลัง วันจันทร์-อาทิตย์ 9.00-18.00 น. ได้ที่ 5) Bureau Lab (บูโร แล็บ) สถานีรถไฟฟ้า BTS หมอชิต และชิดลม (ภายในสถานี) 6) ศูนย์ตรวจเครดิตบูโร ห้างเจเวนิว นวนคร ชั้น 3 หรือข้อมูลเพิ่มเติมได้ที่ www.ncb.co.th หรืออีเมล consumer@ncb.co.th
ทั้งนี้ แผนการบริหารจัดการสถานการณ์โควิดของกระทรวงสาธารณสุข ยังคงให้มีมาตรการความปลอดภัยอย่างต่อเนื่อง เพื่อให้ประชาชนกลับมาใช้ชีวิตอยู่ร่วมกับโควิด-19 ได้ภายใต้การใช้ชีวิตวิถีปกติใหม่ เพิ่มคุณค่าทางสังคมและเศรษฐกิจให้กับประชาชนและประเทศ เดินหน้าขับเคลื่อนสู่เป้าหมาย “ประชาชนปลอดภัย เศรษฐกิจไทยเข้มแข็ง ประเทศไทยแข็งแรง” ต่อไป โดยเครดิตบูโรตระหนักและให้ความสำคัญ เรื่อง “การป้องกันการติดเชื้อโควิด-19 แบบครอบจักรวาล (Universal Prevention for COVID-19) โดยปฏิบัติตามมาตรการสาธารณสุขอย่างเคร่งครัดและต่อเนื่อง เพื่อความปลอดภัยของผู้ใช้บริการและเจ้าหน้าที่ ภายในศูนย์ตรวจเครดิตบูโรทุกแห่ง ได้แก่ การใส่หน้ากากอนามัย ตรวจอุณหภูมิ บริการเจลแอลกอฮอล์ล้างมือ จัดลำดับการเว้นระยะห่าง ระหว่างการให้บริการ การชำระเงินผ่าน QR Code เพื่อลดการสัมผัส และการทำความสะอาดอย่างสม่ำเสมอ เพื่อป้องกันการแพร่ระบาดโควิด-19 อีกทั้ง เจ้าหน้าที่ทุกคนได้รับการฉีดวัคซีนอย่างน้อย 4 เข็ม เป็นที่เรียบร้อยและผ่านการตรวจแบบเร่งด่วน (ATK) ก่อนมาปฏิบัติงานอย่างสม่ำเสมอ
เครดิตบูโรได้ให้ความสำคัญในการสร้างวินัยทางการเงินด้วยตนเอง และการเข้าถึงข้อมูลเครดิตของตนเองมาอย่างต่อเนื่อง ภายใต้การรณรงค์สร้างวัฒนธรรม “ออมก่อนกู้ คิดก่อนใช้ มีวินัย เมื่อมีหนี้” เพื่อเป็นการส่งเสริมให้ประชาชนมีการวางแผนการเงิน พร้อมมีวินัยในการออมเงินและรักษาเครดิตของตนเอง เป็นการกระตุ้นและส่งเสริมให้ประชาชนทั่วไปได้ตระหนักในเรื่องการออม ภาระหนี้ การบริหารจัดการหนี้ การมีวินัย ใช้หนี้ครบใช้หนี้ตรงตามเวลา เพราะอยากเห็นคนไทยมีวินัยทางการเงินเพื่อคุณภาพชีวิตที่ดีขึ้น

ที่มา : https://www.thaigov.go.th/news/contents/details/55650