รัฐบาลไทย-ข่าวทำเนียบรัฐบาล-สถาบันการบินพลเรือน (สบพ.) รัฐวิสาหกิจสังกัดกระทรวงคมนาคม จัดรายการ “Aviation Now and Then” Episode 3


วันพฤหัสบดีที่ 2 ธันวาคม 2564
สถาบันการบินพลเรือน (สบพ.) รัฐวิสาหกิจสังกัดกระทรวงคมนาคม จัดรายการ “Aviation Now and Then” Episode 3
งานด้านการขนส่งทางอากาศและระบบโลจิสติกส์
สำหรับรายการ “Aviation Now and Then” เป็นรายการที่ให้ความรู้เกี่ยวกับการประกอบอาชีพด้านการบินที่หลากหลาย โดย Episode 3 นี้ ผู้เข้ารับชมจะได้รับความรู้ในเรื่องของสายงานด้านการขนส่งทางอากาศและระบบโลจิสติกส์ ในประเด็นต่างๆ ทุกแง่มุม ตลอดจนการเตรียมความพร้อมรับมือกับการเปลี่ยนแปลงของอุตสาหกรรมด้านการบินที่กำลังจะเกิดขึ้นในปัจจุบัน และอนาคต ด้วยการถ่ายทอดความรู้จากวิทยากรผู้ทรงคุณวุฒิทั้ง 3 ท่าน ประกอบไปด้วย คุณไพศาล อิ่งศิริวัฒน์ Director, Air Freight/ DB Schenker (Thai) Ltd. คุณนวพงษ์ วัฒนสุทธิสาสน์ Senior Sales/ สายการบิน Thai AirAsia X และคุณทศวรชาติ ฤกษ์บางพลัด ผู้จัดการฝ่ายการขนส่งสินค้าประจำประเทศไทย และพม่า/ สายการบิน Emirates SkyCargo พร้อมด้วยครูวิชาภาคพื้นจากกองวิชาบริหารการบิน ทั้ง 3 คน ประกอบไปด้วย อ.รัชตะ จันทร์พาณิชย์ อ.กริช วงศ์เจริญ อ.ทิพาพรรณ พิมพ์พาพันธ์ ที่จะมาร่วมพูดคุยแลกเปลี่ยนประสบการณ์ทำงานในด้านนี้ โดยมีนายณัฎฐาวุฑฒิ์ จิรธัมมวัฒน์ ครูวิชาภาคพื้น เป็นผู้ดำเนินรายการ
ทั้งนี้ ผู้ที่สนใจศึกษาต่อในสายงานด้านการขนส่งทางอากาศและระบบโลจิสติกส์ นั้น สถาบันการบินพลเรือน เปิดรับสมัครนักศึกษาใหม่ ประจำปีการศึกษา 2565 หลักสูตรวิทยาศาสตร์บัณฑิต สาขาวิชาวิทยาการการบิน ซึ่งจะเปิดรับสมัครแต่ละรอบ ดังนี้
1. รอบแฟ้มสะสมผลงาน Portfolio (ตั้งแต่วันที่ 1 พฤศจิกายน - 13 ธันวาคม 2564)
2. รอบโควตา Quota (ตั้งแต่วันที่ 15 ธันวาคม 2564 - 25 กุมภาพันธ์ 2565)
3. รอบรับตรง (ตั้งแต่วันที่ 1 พฤศจิกายน 2564 - 29 เมษายน 2565)
ผู้ที่สนใจสามารถดาวน์โหลดใบสมัครและติดตามรายละเอียด ผ่านทางระบบ INTERNET ที่เว็บไซต์ www.catc.or.th และ Facebook: catcthailand หรือสอบถามรายละเอียดเพิ่มเติมที่หมายเลขโทรศัพท์ 0 2272 5741-4 ต่อ 3620, 2221, 2211

ที่มา : https://www.thaigov.go.th/news/contents/details/48982