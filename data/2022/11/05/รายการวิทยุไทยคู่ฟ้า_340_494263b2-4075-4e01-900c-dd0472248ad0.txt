รัฐบาลไทย-ข่าวทำเนียบรัฐบาล-ขยายมาตรการลดค่าครองชีพด้านพลังงาน


วันพฤหัสบดีที่ 21 เมษายน 2565
พิมพ์
ขยายมาตรการลดค่าครองชีพด้านพลังงาน
วันพฤหัสบดีที่ 21 เมษายน 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลขยายการช่วยเหลือค่าครองชีพด้านพลังงานโดยเห็นชอบปรับปรุงมาตรการบรรเทาผลกระทบแก่ประชาชน ได้แก่ ให้ส่วนลดราคาน้ำมันกลุ่มเบนซิน เพิ่มเติมจากเดิมที่ให้ส่วนลดแค่น้ำมันแก๊สโซฮอล์ แก่ผู้ขับขี่รถจักรยานยนต์สาธารณะที่มีใบอนุญาตและจดทะเบียนกับกรมการขนส่งทางบก 106,655 ราย ในรูปแบบร่วมจ่ายร้อยละ 50 ไม่เกิน 50 บาท/คน/วัน และไม่เกิน 250 บาท/คน/เดือน ใช้ได้ในช่วงเดือน พ.ค.- ก.ค.2565 ผู้ขับขี่รถจักรยานยนต์สาธารณะกดยืนยันสิทธิ์ได้ผ่านแอปพลิเคชันและจ่ายเงินโดยสแกน QR Code ณ สถานีบริการน้ำมันที่ร่วมโครงการ และลดค่าไฟฟ้าผันแปร หรือ ค่า FT ให้แก่ผู้ใช้ไฟฟ้าประเภทที่อยู่อาศัยและกิจการขนาดเล็กที่ยอดการใช้ไฟฟ้าไม่เกิน 300 หน่วยต่อเดือน ตั้งแต่ พ.ค.-ส.ค.2565 ด้วย
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/53763