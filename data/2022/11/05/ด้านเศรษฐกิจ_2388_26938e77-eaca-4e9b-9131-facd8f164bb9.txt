รัฐบาลไทย-ข่าวทำเนียบรัฐบาล-รองนายกฯ เป็นประธานในพิธีมอบตราสัญลักษณ์เมืองอัจฉริยะประเทศไทย หนุนดีอีเอส ขับเคลื่อนให้เกิดการพัฒนาเมืองอัจฉริยะ เน้นรูปแบบเมืองน่าอยู่ เมืองใหม่ทันสมัย ทั่วประเทศ


วันศุกร์ที่ 24 ธันวาคม 2564
รองนายกฯ เป็นประธานในพิธีมอบตราสัญลักษณ์เมืองอัจฉริยะประเทศไทย หนุนดีอีเอส ขับเคลื่อนให้เกิดการพัฒนาเมืองอัจฉริยะ เน้นรูปแบบเมืองน่าอยู่ เมืองใหม่ทันสมัย ทั่วประเทศ
รองนายกฯ เป็นประธานในพิธีมอบตราสัญลักษณ์เมืองอัจฉริยะประเทศไทย หนุนดีอีเอส ขับเคลื่อนให้เกิดการพัฒนาเมืองอัจฉริยะ เน้นรูปแบบเมืองน่าอยู่ เมืองใหม่ทันสมัย ทั่วประเทศ
เมื่อวันที่ 24 ธันวาคม 2564 นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอีเอส) ในฐานะประธานคณะอนุกรรมการขับเคลื่อนและบริหารโครงการเมืองอัจฉริยะ พร้อมด้วยนางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม ดร.ณัฐพล นิมมานพัชรินทร์ ผู้อำนวยการใหญ่ สำนักงานส่งเสริมเศรษฐกิจดิจิทัล หรือ ดีป้า ผู้แทนจากสำนักงานเมืองอัจฉริยะประเทศไทย และผู้เกี่ยวข้องร่วมในพิธีมอบตราสัญลักษณ์เมืองอัจฉริยะประเทศไทยแก่ผู้พัฒนาเมืองที่ได้รับการประกาศรับรองเป็นพื้นที่เมืองอัจฉริยะ (Smart City) โดยมีพลเอก ประวิตร วงษ์สุวรรณ รองนายกรัฐมนตรี เป็นประธานในพิธีฯ ณ อาคารภักดีบดินทร์ ทำเนียบรัฐบาล ซึ่งทั้งหมดปฏิบัติตามมาตรการป้องกันการแพร่ระบาดและการติดเชื้อไวรัสโคโรนา 2019 (โควิด-19) อย่างเคร่งครัด
ในการนี้ รองนายกฯ ได้มอบตราสัญลักษณ์เมืองอัจฉริยะประเทศไทยแก่ผู้พัฒนาเมืองที่ได้รับการประกาศรับรองเป็นพื้นที่เมืองอัจฉริยะ (Smart City) จำนวน 15 เมือง พร้อมมอบนโยบายการขับเคลื่อนเมืองอัจฉริยะ เพื่อยกระดับการบริหารจัดการเมือง สอดคล้องกับเป้าหมายในยุทธศาสตร์ชาติระยะ 20 ปีที่ต้องการให้เกิดการกระจายศูนย์กลางความเจริญทางเศรษฐกิจและสังคม ลดความเหลื่อมล้ำในทุกมิติ ด้าน ดีป้า พร้อมจับมือเจ้าของพื้นที่เดินหน้าขับเคลื่อนให้เกิดการพัฒนาเมืองอัจฉริยะ ทั้งในรูปแบบเมืองเดิมน่าอยู่ และเมืองใหม่ทันสมัย ทั่วประเทศต่อเนื่อง
************************

ที่มา : https://www.thaigov.go.th/news/contents/details/49868