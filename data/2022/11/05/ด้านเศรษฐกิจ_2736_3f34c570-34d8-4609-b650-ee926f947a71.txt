รัฐบาลไทย-ข่าวทำเนียบรัฐบาล-กอช. มอบของขวัญ รับเทศกาลตรุษจีน สมัคร พร้อมส่งเงินออมครั้งแรก 100 บาท รับเงินสมทบจากรัฐ รวมถึงอั่งเปาออมรัก มูลค่า 50 บาท


วันจันทร์ที่ 31 มกราคม 2565
พิมพ์
กอช. มอบของขวัญ รับเทศกาลตรุษจีน สมัคร พร้อมส่งเงินออมครั้งแรก 100 บาท รับเงินสมทบจากรัฐ รวมถึงอั่งเปาออมรัก มูลค่า 50 บาท
กอช. จัดโปรโมชันรับเทศกาลตรุษจีน สำหรับผู้ที่มีสิทธิสมัครสมาชิก พร้อมส่งเงินออมกับ กอช. ครั้งแรก 100 บาท รับเงินสมทบเพิ่มตามช่วงอายุสูงสุด 1,200 บาทต่อปี และรับอั่งเปาออมรัก M-Coupon มูลค่า 50 บาท เริ่มตั้งแต่วันที่ 1 ถึง 28 กุมภาพันธ์ 2565
กองทุนการออมแห่งชาติ หรือ กอช. จัดโปรโมชันรับเทศกาลตรุษจีน สำหรับผู้ที่มีสิทธิสมัครสมาชิก พร้อมส่งเงินออมกับ กอช. ครั้งแรก 100 บาท รับเงินสมทบเพิ่มตามช่วงอายุสูงสุด 1,200 บาทต่อปี และรับอั่งเปาออมรัก M-Coupon มูลค่า 50 บาท เริ่มตั้งแต่วันที่ 1 ถึง 28 กุมภาพันธ์ 2565 สอบถามเพิ่มเติม สายด่วนเงินออม โทร. 02-049-9000
นางสาวจารุลักษณ์ เรืองสุวรรณ เลขาธิการคณะกรรมการกองทุนการออมแห่งชาติ (กอช.) เปิดเผยว่า กอช. จัดโปรโมชันพิเศษฉลองตรุษจีน มอบอั่งเปาออมรัก M-Coupon จากเซเว่น อีเลฟเว่น มูลค่า 50 บาท ให้แก่ผู้ที่สมัครสมาชิก กอช. พร้อมส่งเงินออม 100 บาท จำนวน 5,000 ท่านแรก* ทั้งยังได้รับเงินสมทบเพิ่มตามช่วงอายุของสมาชิก สูงสุด 1,200 บาทต่อปี สำหรับผู้ที่เข้าร่วมกิจกรรมตั้งแต่วันที่ 1 ถึง 28 กุมภาพันธ์ 2565
สำหรับผู้ที่สนใจสามารถตรวจสอบสิทธิ สมัครและส่งเงินออม ได้ที่แอปพลิเคชัน “กอช.” เพื่อลดการเดินทางห่างไกลโควิด-19 หรือหน่วยรับสมัครสมาชิกใกล้บ้านท่าน อาทิ ที่ว่าการอำเภอทั่วประเทศ  สำนักงานคลังจังหวัด สถาบันการเงินชุมชน ตัวแทน กอช. ประจำหมู่บ้าน ธนาคารออมสิน ธ.ก.ส. ธอส. ธนาคารกรุงไทย ธนาคารอิสลามแห่งประเทศไทย ทุกสาขา สอบถามข้อมูลเพิ่มเติมได้ที่สายด่วนเงินออม โทร. 02-049-9000
“คุณออม รัฐช่วยออม คุณได้บำนาญ”

ที่มา : https://www.thaigov.go.th/news/contents/details/51064