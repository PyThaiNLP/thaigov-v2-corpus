รัฐบาลไทย-ข่าวทำเนียบรัฐบาล-สคร. จัดงานมอบรางวัลรัฐวิสาหกิจดีเด่น ปี 2564 “ก้าวสู่ยุควิถีใหม่ด้วยพลังรัฐวิสาหกิจไทยอย่างยั่งยืน Sustainable Moving Towards The Next Normal”


วันจันทร์ที่ 31 มกราคม 2565
พิมพ์
สคร. จัดงานมอบรางวัลรัฐวิสาหกิจดีเด่น ปี 2564 “ก้าวสู่ยุควิถีใหม่ด้วยพลังรัฐวิสาหกิจไทยอย่างยั่งยืน  Sustainable Moving Towards The Next Normal”
สคร.จัดงานมอบรางวัลรัฐวิสาหกิจดีเด่นประจำปี 2564 ภายใต้แนวคิด “ก้าวสู่ยุควิถีใหม่ด้วยพลังรัฐวิสาหกิจไทยอย่างยั่งยืน Sustainable Moving Towards The NextNormal” โดยนายกฯ มอบหมาย รมว.คลัง เป็นประธานในงาน
สำนักงานคณะกรรมการนโยบายรัฐวิสาหกิจ (สคร.) จัดงานมอบรางวัลรัฐวิสาหกิจดีเด่นประจำปี 2564 ภายใต้แนวคิด “ก้าวสู่ยุควิถีใหม่ด้วยพลังรัฐวิสาหกิจไทยอย่างยั่งยืนSustainable Moving Towards The NextNormal” โดยนายกรัฐมนตรีได้มอบหมายนายอาคม เติมพิทยาไพสิฐ รัฐมนตรีว่าการกระทรวงการคลัง เป็นประธานในงานพร้อมทั้งมอบรางวัลและมอบนโยบายให้แก่รัฐวิสาหกิจ เมื่อวันจันทร์ที่31มกราคม 2565ณ ตึกสันติไมตรี ทำเนียบรัฐบาล โดยการจัดงานในปีนี้มีการมอบรางวัลทั้งสิ้น 11 ประเภทรางวัล
นางปานทิพย์ ศรีพิมล ผู้อำนวยการ สคร. เปิดเผยว่า สคร. ได้มีการจัดงานมอบรางวัลรัฐวิสาหกิจดีเด่น หรือSOEAwardอย่างต่อเนื่อง เพื่อเป็นการสร้างขวัญและกำลังใจในการปฏิบัติงานของรัฐวิสาหกิจรวมทั้งส่งเสริมให้รัฐวิสาหกิจมีความมุ่งมั่นในการดำเนินงานเพื่อพัฒนาองค์กรให้มีประสิทธิภาพและนำองค์กรสู่ความเป็นเลิศซึ่งได้รับการตอบรับในการเข้าร่วมงานจากรัฐวิสาหกิจและผู้ที่เกี่ยวข้องเป็นอย่างดีตลอดมา โดยการจัดงานในปีนี้ภายใต้แนวคิด“ก้าวสู่ยุควิถีใหม่ด้วยพลังรัฐวิสาหกิจไทยอย่างยั่งยืน Sustainable Moving Towards The Next Normal”มีวัตถุประสงค์เพื่อเป็นการสนับสนุนรัฐวิสาหกิจที่มีความสามารถในการปรับตัว และบริหารจัดการผลกระทบจากสถานการณ์การแพร่ระบาดของโรคติดเชื้อไวรัสโคโรนา ๒๐๑๙ (โควิด-๑๙) ของรัฐวิสาหกิจได้เป็นอย่างดี
สำหรับผลรางวัลSOE Award ประจำปี 2564ทั้ง11ประเภทรางวัลมีดังนี้
1. รางวัลคณะกรรมการรัฐวิสาหกิจดีเด่น
(1) ประเภทเกียรติยศ ได้แก่ บริษัท ปตท. จำกัด (มหาชน)
(2) ประเภทดีเด่น ได้แก่ ธนาคารกรุงไทย จำกัด(มหาชน) และธนาคารเพื่อการเกษตรและสหกรณ์การเกษตร
2. รางวัลการบริหารจัดการองค์กรดีเด่น
(1) ประเภทเกียรติยศ ได้แก่ธนาคารออมสิน
(2) ประเภทดีเด่นได้แก่ บริษัท ปตท.จำกัด (มหาชน)และธนาคารอาคารสงเคราะห์
3. รางวัลการพัฒนาองค์กรดีเด่น ได้แก่ ธนาคารพัฒนาวิสาหกิจขนาดกลางและขนาดย่อมแห่งประเทศไทย การยาสูบแห่งประเทศไทย องค์การส่งเสริมกิจการโคนมแห่งประเทศไทย และองค์การเภสัชกรรม
4.  รางวัลผู้นำองค์กรดีเด่น ได้แก่ นายสมพงษ์ ปรีเปรม อดีตผู้ว่าการการไฟฟ้าส่วนภูมิภาค
5. รางวัลการเปิดเผยข้อมูลและความโปร่งใสดีเด่น ได้แก่ การไฟฟ้าส่วนภูมิภาค ธนาคารอาคารสงเคราะห์ และบริษัท ปตท. จำกัด (มหาชน)
6.  รางวัลการดำเนินงานเพื่อสังคมและสิ่งแวดล้อมดีเด่น
(1) ประเภทดีเด่น ได้แก่ การไฟฟ้าส่วนภูมิภาคการไฟฟ้านครหลวง และ บริษัท ปตท. จำกัด (มหาชน)
(2) ประเภทชมเชย ได้แก่ ธนาคารเพื่อการส่งออกและนำเข้าแห่งประเทศไทย และการยางแห่งประเทศไทย
7.  รางวัลความคิดสร้างสรรค์และนวัตกรรมดีเด่นแบ่งรางวัลเป็น 2 ด้าน ประกอบด้วย
7.1 ด้านความคิดสร้างสรรค์
(1) ประเภทดีเด่น ได้แก่การประปานครหลวง การไฟฟ้าฝ่ายผลิตแห่งประเทศไทย บริษัท ปตท. จำกัด (มหาชน)และธนาคารอาคารสงเคราะห์
(2) ประเภทชมเชย – ไม่มีรัฐวิสาหกิจที่ได้รับรางวัล –
7.2 ด้านนวัตกรรม
(1) ประเภทดีเด่น ได้แก่การไฟฟ้าส่วนภูมิภาคการไฟฟ้าฝ่ายผลิตแห่งประเทศไทย และบริษัท ปตท.จำกัด (มหาชน)
(2) ประเภทชมเชย ได้แก่ การประปานครหลวง การประปาส่วนภูมิภาคการไฟฟ้านครหลวง และธนาคารอาคารสงเคราะห์
8.  รางวัลความร่วมมือเชิงยุทธศาสตร์เพื่อการพัฒนาดีเด่น
(1) ประเภทดีเด่น จำนวน 2 คู่ความร่วมมือได้แก่ การไฟฟ้าฝ่ายผลิตแห่งประเทศไทยและการเคหะแห่งชาติ และธนาคารเพื่อการเกษตรและสหกรณ์การเกษตรสถาบันวิจัยวิทยาศาสตร์และเทคโนโลยีแห่งประเทศไทย และธนาคารเพื่อการส่งออกและนำเข้าแห่งประเทศไทย
(2) ประเภทเชิดชูเกียรติ จำนวน 2 คู่ความร่วมมือ ได้แก่ การประปานครหลวงและองค์การจัดการน้ำเสีย และ ธนาคารอาคารสงเคราะห์ และองค์การสะพานปลา
9.  รางวัลการพัฒนาสู่รัฐวิสาหกิจดิจิทัล ได้แก่ การไฟฟ้าฝ่ายผลิตแห่งประเทศไทย ธนาคารกรุงไทย จำกัด (มหาชน) และการไฟฟ้าส่วนภูมิภาค
10. รางวัลบริการดีเด่น ได้แก่ ธนาคารออมสิน การไฟฟ้าส่วนภูมิภาค และธนาคารอาคารสงเคราะห์
11.  รางวัลรัฐวิสาหกิจยอดเยี่ยมประจำปี 2564ได้แก่ บริษัท ปตท. จำกัด (มหาชน)

ที่มา : https://www.thaigov.go.th/news/contents/details/51066