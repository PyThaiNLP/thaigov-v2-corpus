รัฐบาลไทย-ข่าวทำเนียบรัฐบาล-วาง 3 แนวทาง เร่งตรวจ - ดูแลผู้ป่วยโควิด-19


วันพุธที่ 14 กรกฎาคม 2564
วาง 3 แนวทาง เร่งตรวจ - ดูแลผู้ป่วยโควิด-19
....
สถานการณ์โควิด-19 ในพื้นที่ กทม. และปริมณฑล มีผู้รอตรวจเชื้อและรอเตียงรักษาจำนวนมาก รัฐบาลจึงปรับระบบเพื่อเร่งตรวจและดูแลผู้ป่วยให้รวดเร็วขึ้น โดยใช้ 3 แนวทาง ดังนี้
.
1.ใช้ชุดตรวจ Antigen Test Kit หรือ ATK ซึ่งทราบผลเร็วกว่า โดยระยะแรกใช้ในสถานพยาบาล และขยายให้ประชาชนนำไปใช้ตรวจด้วยตนเอง
.
2.ดูแลผู้ป่วยไม่มีอาการหรืออาการน้อย ที่บ้านหรือชุมชน โดยมีอาหารให้ 3 มื้อ ปรอทวัดไข้ เครื่องวัดออกซิเจนในเลือด มีเจ้าหน้าที่ติดตามอาการผ่านระบบเทเลเมดิซีน และให้ยาตามดุลพินิจของแพทย์ หากอาการเปลี่ยนแปลงจะนำส่ง รพ.
.
3.ส่งทีม Comprehensive Covid-19 Response หรือ CCR ประกอบด้วย บุคลากรทางการแพทย์ เจ้าหน้าที่เขต ทหาร ตำรวจ จำนวน 188 ทีม ดูแลผู้ป่วยที่อยู่บ้าน ใน 6 กลุ่มเขต กทม. ช่วงล็อกดาวน์ และหากพบผู้สูงอายุ ผู้ป่วยเรื้อรัง หรือหญิงตั้งครรภ์ จะฉีดวัคซีนให้ทันที โดยมีศูนย์สนับสนุนทีมที่เบอร์ 0-2590-1933
.
ทั้งนี้ ชุดตรวจ ATK มีความแม่นยำ 90% ในกรณีที่ผลเป็น บวก คือพบเชื้อ แต่หากผลลบ อาจเพราะเชื้อยังน้อย ต้องตรวจซ้ำใน 3 - 5 วัน หรือเมื่อมีอาการ โดยจะจำหน่ายผ่านสถานพยาบาล คลินิก และร้านขายยาที่มีเภสัชกรเท่านั้น ไม่มีขายทางอินเทอร์เน็ต
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/43739