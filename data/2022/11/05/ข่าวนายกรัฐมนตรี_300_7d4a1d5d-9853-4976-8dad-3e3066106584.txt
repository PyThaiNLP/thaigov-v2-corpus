รัฐบาลไทย-ข่าวทำเนียบรัฐบาล-ประกาศการเดินทางเยือนราชอาณาจักรซาอุดีอาระเบียอย่างเป็นทางการ ของนายกรัฐมนตรี


วันอาทิตย์ที่ 23 มกราคม 2565
พิมพ์
ประกาศการเดินทางเยือนราชอาณาจักรซาอุดีอาระเบียอย่างเป็นทางการ ของนายกรัฐมนตรี
วันที่ ๒๕ - ๒๖ มกราคม ๒๕๖๕
นายกรัฐมนตรีมีกำหนดจะเดินทางเยือนราชอาณาจักรซาอุดีอาระเบียอย่างเป็นทางการ ระหว่างวันที่ ๒๕ - ๒๖ มกราคม ๒๕๖๕ ตามคำเชิญของเจ้าชายมุฮัมมัด บิน ซัลมาน บิน อับดุลอะซีซ อัลซะอูด (His Royal Highness Prince Mohammad bin Salman bin Abdulaziz Al Saud) มกุฎราชกุมาร รองนายกรัฐมนตรีและรัฐมนตรีว่าการกระทรวงกลาโหมซาอุดีอาระเบีย
การเยือนครั้งนี้เป็นการเยือนในระดับผู้นำรัฐบาลระหว่างสองประเทศเป็นครั้งแรกในรอบกว่า ๓๐ ปี
โดยนายกรัฐมนตรีมีกำหนดเข้าเฝ้าฯ และพบหารือกับเจ้าชายมุฮัมมัด บิน ซัลมาน บิน อับดุลอะซีซ อัลซะอูด มกุฎราชกุมาร รองนายกรัฐมนตรี และรัฐมนตรีว่าการกระทรวงกลาโหมซาอุดีอาระเบีย เพื่อส่งเสริมและกระชับความสัมพันธ์ทวิภาคีระหว่างกัน

ที่มา : https://www.thaigov.go.th/news/contents/details/50797