รัฐบาลไทย-ข่าวทำเนียบรัฐบาล-นายกรัฐมนตรีติดตามการแก้ปัญหาน้ำท่วมในพื้นที่เขตเศรษฐกิจและการระบายน้ำ พร้อมหารือส่วนราชการในพื้นที่เตรียมพร้อมการเปิดประเทศเพื่อการท่องเที่ยว (Sandbox) ในวันพรุ่งนี้ ( 22 ก.ย. )


วันอังคารที่ 21 กันยายน 2564
พิมพ์
นายกรัฐมนตรีติดตามการแก้ปัญหาน้ำท่วมในพื้นที่เขตเศรษฐกิจและการระบายน้ำ พร้อมหารือส่วนราชการในพื้นที่เตรียมพร้อมการเปิดประเทศเพื่อการท่องเที่ยว (Sandbox) ในวันพรุ่งนี้ ( 22 ก.ย. )
นายกรัฐมนตรีติดตามการแก้ปัญหาน้ำท่วมในพื้นที่เขตเศรษฐกิจและการระบายน้ำ พร้อมหารือส่วนราชการในพื้นที่เตรียมพร้อมการเปิดประเทศเพื่อการท่องเที่ยว (Sandbox) ในวันพรุ่งนี้ ( 22 ก.ย. )
วันนี้ (21 ก.ย. 64) นายธนกร วังบุญคงชนะ โฆษกประจำสำนักนายกรัฐมนตรี เปิดเผย พล.อ.ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม จะนำคณะลงพื้นที่ติดตามสถานการณ์น้ำ  การบริหารจัดการน้ำและแผนแก้ไขปัญหาน้ำท่วมลุ่มน้ำเพชรบุรี ณ โครงการส่งน้ำและบำรุงรักษาเพชรบุรี (เขื่อนเพชร)  โดยในช่วงบ่าย จะร่วมประชุมเตรียมความพร้อมการเปิดประเทศเพื่อการท่องเที่ยว (Sandbox) ร่วมกับหน่วยงานที่เกี่ยวข้อง ณ โรงแรม Regent ชะอำ ด้วย
โฆษกประจำสำนักนายกรัฐมนตรี กล่าวว่า ในการตรวจราชการครั้งนี้ นายกรัฐมนตรีจะติดตามและมอบนโยบายในการบริหารจัดการน้ำลุ่มน้ำเพชรบุรี เนื่องจากเป็นพื้นที่ที่ประสบปัญหาน้ำท่วมซ้ำซาก ณ โครงการส่งน้ำและบำรุงรักษาเพชรบุรี (เขื่อนเพชร) พร้อมเตรียมความพร้อมการช่วยเหลือประชาชนที่ได้รับผลกระทบจากสถานการณ์อุทกภัยที่เกิดขึ้น  และช่วงบ่าย   นายกรัฐมนตรีจะประชุมหารือส่วนราชการในพื้นที่เตรียมพร้อมการเปิดประเทศเพื่อการท่องเที่ยว (Sandbox)  หลังจากที่รัฐบาลได้นำร่องสู่การเปิดประเทศเมื่อวันที่ 1 ก.ค. ที่ผ่านมา ภายใต้โครงการ Phuket Sandbox   สำหรับแผนระยะที่ 2   เตรียมเดินหน้าเปิดประเทศเพี่อการท่องเที่ยวเพิ่มอีก 5 จังหวัด  ได้แก่ กรุงเทพฯ ชลบุรี เพชรบุรี ประจวบคีรีขันธ์ และเชียงใหม่  โดยเตรียมความพร้อมและเร่งฉีดวัคซีนให้คนพื้นที่  ซึ่งการดำเนินการทุกอย่างต้องอยู่ภายใต้ความพร้อมของผู้ว่าราชการจังหวัด สาธารณสุขจังหวัด (สสจ.) และยึดหลักความต้องการของประชาชนในพื้นที่  เพื่อกระตุ้นเศรษฐกิจภาคการท่องเที่ยว
นายธนกร ย้ำว่า  นายกรัฐมนตรีลงพื้นที่ตามภารกิจปกติ ที่กำหนดไว้อยู่แล้ว เพื่อเร่งแก้ปัญหาให้ประชาชน โดยเฉพาะสถานการณ์น้ำท่วม ที่สร้างความเดือดร้อนให้กับพี่น้องประชาชนหลายพื้นที่ในขณะนี้
……………….
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/46044