รัฐบาลไทย-ข่าวทำเนียบรัฐบาล-ทะลุเป้า! ส่งออกสินค้าไปเวียดนาม ยอดเจรจาออนไลน์ล่าสุด 71 ล้านบาท ตั้งเป้าปี 2025 มูลค่าการค้า 25,000 ล้านเหรียญสหรัฐ


วันศุกร์ที่ 22 เมษายน 2565
ทะลุเป้า! ส่งออกสินค้าไปเวียดนาม ยอดเจรจาออนไลน์ล่าสุด 71 ล้านบาท ตั้งเป้าปี 2025 มูลค่าการค้า 25,000 ล้านเหรียญสหรัฐ
.....
กระทรวงพาณิชย์ เดินหน้าขยายการค้าไทยสู่ตลาดเวียดนาม ล่าสุด กิจกรรมจับคู่เจรจาธุรกิจออนไลน์ (Online Business Matching; OBM) ที่จัดคู่ขนานกับการประชุมคณะกรรมการร่วมทางการค้า (JTC) ไทย-เวียดนาม ครั้งที่ 4 (20 เม.ย. 65) ตั้งเป้ายอดขายสินค้าไทยไว้ 30 ล้านบาท คาดว่าจะมียอดสั่งซื้อจริงสูงถึง 71 ล้านบาท ซึ่งสูงกว่าเป้าหมายเกินเท่าตัว โดยสินค้าที่ได้รับความสนใจสูง ได้แก่ อาหารและผลไม้แปรรูป เครื่องดื่ม ของขบเคี้ยว ซอสปรุงรส เครื่องสำอาง สปา ผลิตภัณฑ์บำรุงผิว แชมพู ของเล่นเด็ก และน้ำมันเครื่อง
.
มูลค่าการค้าระหว่างไทยกับเวียดนามในปีที่ผ่านมา ราว 20,000 ล้านเหรียญสหรัฐ จึงตั้งเป้ามูลค่าการค้าในปี 2025 เพิ่มเป็น 25,000 ล้านเหรียญสหรัฐ โดยในระยะอันใกล้นี้ กรมเจรจาการค้าระหว่างประเทศ จะจัดงานแสดงสินค้า Mini Thailand Week 2022 ที่เวียดนามอีก 2 ครั้ง ในเดือน มิ.ย. 65 คาดว่าจะสร้างมูลค่าการค้าอีกไม่น้อยกว่า 50 ล้านบาท
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/53835