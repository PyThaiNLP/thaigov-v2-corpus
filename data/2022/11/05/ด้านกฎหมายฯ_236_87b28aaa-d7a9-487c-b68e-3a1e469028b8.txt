รัฐบาลไทย-ข่าวทำเนียบรัฐบาล-กระทรวงยุติธรรมจับมือกรมประชาสัมพันธ์ ร่วมเผยเเพร่สื่อส่งเสริมความรู้ความเข้าใจร่าง พ.ร.บ.ป้องกันการกระทำผิดซ้ำของผู้กระทำความผิดอุกฉกรรจ์ที่ใช้ความรุนแรง พ.ศ. .... ไปสู่ประชาชน


วันศุกร์ที่ 1 ตุลาคม 2564
พิมพ์
กระทรวงยุติธรรมจับมือกรมประชาสัมพันธ์ ร่วมเผยเเพร่สื่อส่งเสริมความรู้ความเข้าใจร่าง พ.ร.บ.ป้องกันการกระทำผิดซ้ำของผู้กระทำความผิดอุกฉกรรจ์ที่ใช้ความรุนแรง พ.ศ. .... ไปสู่ประชาชน
กระทรวงยุติธรรมจับมือกรมประชาสัมพันธ์ ร่วมเผยเเพร่สื่อส่งเสริมความรู้ความเข้าใจร่าง พ.ร.บ.ป้องกันการกระทำผิดซ้ำของผู้กระทำความผิดอุกฉกรรจ์ที่ใช้ความรุนแรง พ.ศ. .... ไปสู่ประชาชน
เมื่อวันพฤหัสบดีที่ ๓๐ กันยายน ๒๕๖๔ เวลา ๑๓.๐๐ น. นางสาวณัฐธ์ภัสส์ ยงใจยุทธ ผู้ช่วยรัฐมนตรีประจำกระทรวงยุติธรรม พร้อมด้วยนางสาวเอมอร เสียงใหญ่ ผู้ตรวจราชการกระทรวงยุติธรรม เข้าหารือพลโทสรรเสริญ เเก้วกำเนิด อธิบดีกรมประชาสัมพันธ์ เพื่อร่วมหาเเนวทางเผยแพร่ประชาสัมพันธ์สื่อส่งเสริมความรู้ความเข้าใจร่างพระราชบัญญัติป้องกันการกระทำผิดซ้ำของผู้กระทำความผิดอุกฉกรรจ์ที่ใช้ความรุนแรง พ.ศ. .... ไปสู่ประชาชนผ่านช่องทางสื่อต่าง ๆ ภายใต้การกำกับดูเเลของกรมประชาสัมพันธ์ เพื่อให้ประชาชนและหน่วยงานภาครัฐเกิดความรู้ความเข้าใจร่างพระราชบัญญัติป้องกันการกระทำความผิดซ้ำของผู้กระทำความผิดอุกฉกรรจ์ที่ใช้ความรุนแรง พ.ศ. .... ได้อย่างถูกต้องและครบถ้วน สร้างความตระหนักรู้และความตื่นตัวต่อปัญหาการกระทำผิดซ้ำที่มีผลกระทบต่อประชาชน อีกทั้งส่งเสริมให้ประชาชนได้เข้าใจภัยอันตรายใกล้ตัวและรับรู้แนวทางการอยู่ร่วมกับกลุ่มผู้พ้นโทษ ชุมชน และเฝ้าระวังความปลอดภัยในชุมชน
ทั้งนี้ กรมประชาสัมพันธ์จะสนับสนุน การเผยเเพร่สื่อประชาสัมพันธ์ดังกล่าว อาทิ อินโฟกราฟิก สปอตวิทยุ หรือคลิปวิดิโอผ่านช่องทางต่าง ๆ เเล้ว ยังพร้อมจัดทำสกู๊ปข่าวประชาสัมพันธ์เพื่อเสริมสร้างความเข้าใจให้กับประชาชนเพิ่มเติมอีกทางหนึ่งให้เเก่ประชาชนด้วย

ที่มา : https://www.thaigov.go.th/news/contents/details/46462