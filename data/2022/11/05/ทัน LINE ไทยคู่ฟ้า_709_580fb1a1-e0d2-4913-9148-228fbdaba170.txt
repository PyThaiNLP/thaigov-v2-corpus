รัฐบาลไทย-ข่าวทำเนียบรัฐบาล-รัฐบาลเปิดแผนเจรจาส่งออก "ผลไม้ไทย" ไปจีน เร่งแก้ปัญหาการจราจรติดขัดหน้าด่าน (โหย่วอี้กวาน ผิงเสียง ตงซิง และโมฮ่าน) พร้อมขยายตลาดสู่ตะวันออกกลาง


วันอังคารที่ 15 มีนาคม 2565
รัฐบาลเปิดแผนเจรจาส่งออก "ผลไม้ไทย" ไปจีน เร่งแก้ปัญหาการจราจรติดขัดหน้าด่าน (โหย่วอี้กวาน ผิงเสียง ตงซิง และโมฮ่าน) พร้อมขยายตลาดสู่ตะวันออกกลาง
.....
จากปัญหาการส่งออกผลไม้ไทยไปประเทศจีน ได้รับผลกระทบจากนโยบาย Zero-Covid ของจีน ณ ด่านโหย่วอี้กวาน ผิงเสียง ตงซิง และโมฮ่าน ส่งผลให้การจราจรติดขัด และกระทบต่อการส่งออกผลไม้นั้น
.
รัฐบาลไม่ได้นิ่งนอนใจต่อปัญหาดังกล่าว ได้ติดตามและร่วมหารือกับทางการจีนหลายประเด็น ดังนี้
.
1.ขอให้ล้งไทยที่ผ่านกระบวนการอบรมหลักสูตร “ล้งปลอดโควิด-19” มี GMP Plus รับรอง (อบรมแล้วกว่า 400 แห่ง) สามารถผ่านด่านจีนได้โดยไม่ต้องเปิดทุกตู้
.
2.การขนส่งบนเส้นทางรถไฟจีน - ลาวนั้น ให้ปิดตู้ที่ประเทศลาว และส่งไปคุนหมิง โดยไม่ต้องแวะตรวจที่ด่านโมฮ่าน เพื่อให้สามารถส่งทุเรียนและผลไม้เศรษฐกิจอื่น ๆ ทางรางได้ ตั้งแต่เดือน มี.ค. นี้
.
3.เสนอให้มีการประชุมหารือกับประเทศจีน ลาวและเวียดนาม เพื่อตกลงมาตรการร่วมกันเรื่อง protocol ในเรื่องการเปิด - ปิดด่านชายแดนต่าง ๆ
.
4.เสนอให้ด่านมี Green Lane สำหรับผลไม้ไทยเป็นการเฉพาะ
.
นอกจากนี้ ก.เกษตรฯ ได้เตรียมมาตรการรองรับปัญหาผลไม้เศรษฐกิจล่วงหน้าทั้งระบบในปี 65 ไว้แล้ว รวมทั้งเร่งทำการตลาดในภูมิภาคตะวันออกกลาง เช่น ซาอุดีอาระเบีย สหรัฐอาหรับเอมิเรตส์ เป็นต้น
.
อ่านเพิ่มเติม คลิก https://www.thaigov.go.th/news/contents/details/52500
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/52544