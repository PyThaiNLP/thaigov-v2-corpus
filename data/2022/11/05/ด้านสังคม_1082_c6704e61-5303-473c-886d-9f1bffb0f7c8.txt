รัฐบาลไทย-ข่าวทำเนียบรัฐบาล-"รมว.พม." ชื่มชมให้กำลังใจกับ "ไยไหม หญิงไทยในฝรั่งเศส" หลังกลับเมืองไทยในรอบ 3 ปี


วันพุธที่ 12 มกราคม 2565
"รมว.พม." ชื่มชมให้กำลังใจกับ "ไยไหม หญิงไทยในฝรั่งเศส" หลังกลับเมืองไทยในรอบ 3 ปี
"รมว.พม." ชื่มชมให้กำลังใจกับ "ไยไหม หญิงไทยในฝรั่งเศส" หลังกลับเมืองไทยในรอบ 3 ปี
วันที่ 11 ม.ค. 65 เวลา 15.00 น. ที่ห้องประชุม ชั้น 9 อาคารกรมพัฒนาสังคมและสวัสดิการ กระทรวงการพัฒนาสังคมและความมั่นคงของมนุษย์ สะพานขาว กรุงเทพฯ นายจุติ ไกรฤกษ์ รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) ได้ไลน์วีดีโอพูดคุยและชื่นชมให้กำลังใจ พร้อมอวยพรปีใหม่และส่งของขวัญปีใหม่ให้กับคุณพิสมัย อ็องเจอลินี (ไยไหม) หญิงไทยจากอำเภอบ้านแฮด จังหวัดขอนแก่นที่ได้ไปใช้ชีวิตในต่างประเทศที่เมือง Digne les bains  ประเทศฝรั่งเศส อยู่ห่างจากกรุงปารีสกว่า 800 กิโลเมตร ซึ่งคุณไยไหมได้ทำแฟนเพจ Facebook และ ช่อง YouTube ชื่อ “ไหมไทยในฝรั่งเศส” และมีผู้ติดตามเป็นจำนวนมาก
นายจุติ กล่าวว่า ตนยินดีต้อนรับไยไหมกลับสู่บ้านเกิดในรอบ 3 ปี เนื่องจากสถานการณ์โควิด-19 ที่แพร่ระบาดทำให้ไม่สามารถเดินทางกลับบ้านเกิดได้ และในโอกาสนี้ ตนได้ฝากของขวัญปีใหม่ไปให้ไยไหมและครอบครัว พร้อมทั้งได้อวยพรให้มีความสุขเนื่องในโอกาสวันขึ้นปีใหม่ และฝากความสุขความรักไปให้ครอบครัวของไยไหมที่ฝรั่งเศสด้วย ทั้งนี้ขอชื่นชมและให้กำลังใจไยไหมในการใช้ชีวิตในต่างแดนที่ได้นำความเป็นไทยไปเผยแพร่ และขอให้รักษาความเป็นไทยเพื่อนำความเป็นไทยไปให้ต่างชาติได้รับรู้มากยิ่งขึ้น
คุณพิสมัย กล่าวเพิ่มเติมว่า ขอขอบคุณสำหรับของขวัญและคำอวยพรจากรัฐมนตรี อย่างไรก็ตามการเดินทางกลับประเทศไทยครั้งนี้ ตนรู้สึกประทับใจตั้งแต่การเดินทางมาถึงสนามบินสุวรรณภูมิ ทั้งในเรื่องของการบริการที่ดีของเจ้าหน้าที่สนามบิน มีเจ้าหน้าที่คอยบริการให้คำแนะนำต่างๆในสถานการณ์โควิด-19 ซึ่งตนรู้สึกอบอุ่นใจเป็นอย่างมาก

ที่มา : https://www.thaigov.go.th/news/contents/details/50461