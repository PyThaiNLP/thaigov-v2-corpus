รัฐบาลไทย-ข่าวทำเนียบรัฐบาล-กรมเจ้าท่า เปิดใช้ท่าเรือซังฮี้ 24 ก.พ. นี


วันพฤหัสบดีที่ 24 กุมภาพันธ์ 2565
กรมเจ้าท่า เปิดใช้ท่าเรือซังฮี้ 24 ก.พ. นี
พร้อมรองรับการเดินทางทางน้ำอย่างปลอดภัย
ตามที่กรมเจ้าท่าได้เสนอข่าว กรณี ปิดปรับปรุงท่าเรือสะพานกรุงธน (ซังฮี้) เนื่องจากท่าเรือด่วนด้านเหนือสะพานมีการชำรุด เมื่อวันที่ 22 กุมภาพันธ์ 2565 ที่ผ่านมานั้น
วันนี้ (23 กุมภาพันธ์ 2565) กรมเจ้าท่า กระทรวงคมนาคม ได้เร่งดำเนินการซ่อมและปรับปรุงท่าเรือสะพานกรุงธน (ซังฮี้) ตั้งแต่วันที่ 22 - 23 กุมภาพันธ์ 2565 และพร้อมเปิดให้บริการท่าเรือสะพานกรุงธน (ซังฮี้) ในวันที่ 24 กุมภาพันธ์ 2565 โดยกรมเจ้าท่า ได้ดำเนินการซ่อมเสาเหล็กยึดโป๊ะที่ชำรุดขาด 1 ต้น และเชื่อมยึดเสาเหล็กกับคานรัดหัวเสา bracing ที่ชำรุดให้มีความมั่นคงแข็งแรงทั้งหมด เป็นไปตามแผนงานที่กำหนดไว้ ส่งผลให้ประชาชนที่สัญจรทางน้ำได้รับความสะดวก รวดเร็วและปลอดภัย และเป็นไปตามนโยบายรัฐบาลและนโยบายของนายศักดิ์สยาม ชิดชอบ รัฐมนตรีว่าการกระทรวงคมนาคม และ ดร.อธิรัฐ รัตนเศรษฐ รัฐมนตรีช่วยว่าการกระทรวงคมนาคม ที่มีนโยบายให้พัฒนาการให้บริการท่าเรือโดยสารสาธารณะในแม่น้ำเจ้าพระยา เพื่อยกระดับมาตรฐานการให้บริการ ให้มีความสะดวก รวดเร็วและปลอดภัย ประชาชนได้รับประโยชน์สูงสุดในการเดินทาง ตลอดจนสามารถเชื่อมโยงกับระบบขนส่งรูปแบบอื่นได้อย่างไร้รอยต่อ ช่วยลดปัญหาการคับคั่งของการจราจรทางบก ลดระยะเวลาในการเดินทาง ประชาชนมีคุณภาพชีวิตที่ดีขึ้น ส่งเสริมการท่องเที่ยวทางน้ำและสร้างภาพลักษณ์การเดินทางของประเทศต่อไป

ที่มา : https://www.thaigov.go.th/news/contents/details/51877