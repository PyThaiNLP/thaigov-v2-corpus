รัฐบาลไทย-ข่าวทำเนียบรัฐบาล-อภ. ปฏิเสธ บวกกำไร 88% วัคซีนโมเดอร์นา


วันจันทร์ที่ 12 กรกฎาคม 2564
อภ. ปฏิเสธ บวกกำไร 88% วัคซีนโมเดอร์นา
....
เป็นที่วิพากษ์วิจารณ์กันในสื่อสังคมออนไลน์เรื่อง ราคานำเข้าและการจัดเก็บภาษีวัคซีน Moderna ว่าราคาสูงเกินจริง
.
ล่าสุด องค์การเภสัชกรรมออกมาชี้แจงว่า ราคานำเข้าวัคซีน 584 บาทต่อโดสที่มีการพูดถึงกันนั้น เป็นข้อมูลที่คลาดเคลื่อนจากความเป็นจริง เพราะราคาจริงมีข้อตกลงที่กำหนดเป็นเงื่อนไขไว้ในการเจรจาซื้อขายที่ไม่ให้ทั้ง 2 ฝ่ายเปิดเผยข้อมูล อย่างไรก็ตาม บริษัท ซิลลิค ฟาร์มา จำกัด ซึ่งเป็นตัวแทนจำหน่ายและกำหนดราคาวัคซีน Moderna ระบุว่า มีข้อมูลราคาซื้อขายในตลาดโลก (อ้างอิงจากเว็บไซต์ www.biospace.com) อยู่ที่ประมาณ 25 - 37 ดอลลาร์สหรัฐ ต่อ 1 โดส ขึ้นอยู่กับเงื่อนไขและจำนวนที่จัดซื้อในแต่ละครั้ง
.
การกำหนดราคาขายวัคซีน Moderna ให้กับ รพ.เอกชนที่ราคา 1,100 บาทต่อโดสนั้น เป็นราคาที่องค์การเภสัชฯ ได้รับจากบริษัท ซิลลิค ฟาร์มา รวมกับภาษีมูลค่าเพิ่ม และค่าใช้จ่ายอื่น ๆ เช่น ค่าเก็บรักษา ค่าขนส่ง ค่าประกันภัยรายบุคคล เพื่อให้ความคุ้มครองกับผู้ที่ได้รับการฉีดวัคซีนทางเลือก Moderna กรณีที่อาจมีอาการไม่พึงประสงค์
.
ดังนั้น ประเด็นที่มีการกล่าวหาว่ามีการบวกกำไรหรือภาษีเข้าไปในราคาขายถึง 516 บาท หรือ 88% จึงไม่เป็นความจริง
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/43672