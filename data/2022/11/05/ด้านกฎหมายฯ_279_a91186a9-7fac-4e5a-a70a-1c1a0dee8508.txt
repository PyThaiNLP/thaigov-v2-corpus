รัฐบาลไทย-ข่าวทำเนียบรัฐบาล-ปลัดกระทรวงยุติธรรม ประชุมพิจารณาร่างกฎหมายเกี่ยวกับมาตรการให้ความช่วยเหลือเยียวยาผู้ได้รับผลกระทบจากการระบาดของโควิด-19


วันศุกร์ที่ 29 ตุลาคม 2564
พิมพ์
ปลัดกระทรวงยุติธรรม ประชุมพิจารณาร่างกฎหมายเกี่ยวกับมาตรการให้ความช่วยเหลือเยียวยาผู้ได้รับผลกระทบจากการระบาดของโควิด-19
ปลัดกระทรวงยุติธรรม ประชุมพิจารณาร่างกฎหมายเกี่ยวกับมาตรการให้ความช่วยเหลือเยียวยาผู้ได้รับผลกระทบจากการระบาดของโควิด-19
ในวันศุกร์ที่ ๒๙ ตุลาคม ๒๕๖๔ เวลา ๐๙.๐๐ น. ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมคณะอนุกรรมการปฏิรูปกฎหมายเพื่อฟื้นฟูเศรษฐกิจหลังการแพร่ระบาดโรคติดเชื้อไวรัสโคโรนา 2019 ครั้งที่ ๕/๒๕๖๔ ณ ห้องประชุม ๑๐ - ๐๑ ชั้น ๑๐ อาคารที่ทำการกระทรวงยุติธรรม และผ่านระบบการประชุมทางไกล (Vedio Conference)
ทั้งนี้ ที่ประชุมได้พิจารณาร่างพระราชบัญญัติมาตรการชั่วคราวเพื่อบรรเทาผลกระทบจากการไม่สามารถชำระหนี้ได้ในสถานการณ์การแพร่ระบาดของโรคติดเชื้อไวรัสโคโรนา 2019 พ.ศ. .... ตามที่ฝ่ายเลขานุการเสนอ โดยรับฟังข้อความคิดเห็นของอนุกรรมการ เพื่อนำไปปรับร่างพระราชบัญญัติฯ ให้มีความเหมาะสม ในการรายงานต่อคณะกรรมการปฏิรูปกฎหมายในระยะเร่งด่วนต่อไป นอกจากนี้ การรับฟังความคิดเห็นของประชาชน ตามแบบสอบถามในประเด็นการพิจารณาของคณะอนุกรรมการฯ  ยังอยู่ระหว่างคณะอนุกรรมการประชาสัมพันธ์การดำเนินการปฏิรูปกฎหมายในระยะเร่งด่วน รับฟังความคิดเห็นของประชาชนอย่างต่อเนื่อง

ที่มา : https://www.thaigov.go.th/news/contents/details/47609