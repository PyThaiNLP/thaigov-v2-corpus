รัฐบาลไทย-ข่าวทำเนียบรัฐบาล-กระทรวงเกษตรฯ ประชุมขับเคลื่อนการบริหารงานอาสาสมัครเกษตรเพื่อความเป็นเอกภาพ


วันพุธที่ 24 พฤศจิกายน 2564
กระทรวงเกษตรฯ ประชุมขับเคลื่อนการบริหารงานอาสาสมัครเกษตรเพื่อความเป็นเอกภาพ
กระทรวงเกษตรฯ ประชุมขับเคลื่อนการบริหารงานอาสาสมัครเกษตรเพื่อความเป็นเอกภาพ
นายอำพันธุ์ เวฬุตันติ รองปลัดกระทรวงเกษตรและสหกรณ์ เป็นประธานคณะกรรมการนโยบายอาสาสมัครเกษตร ครั้งที่ 1/2565 ผ่านระบบการประชุมทางไกล (Zoom Application) ณ ห้องประชุมกระทรวงเกษตรและสหกรณ์ โดยประเด็นสำคัญที่ประชุมได้พิจารณาเห็นชอบแนวทางการดำเนินโครงการเพิ่มประสิทธิภาพงานพัฒนาการเกษตรโดยการขับเคลื่อนผ่านอาสาสมัครเกษตรหมู่บ้าน ซึ่งปัจจุบันอาสาสมัครเกษตร (อกษ.) ของกระทรวงเกษตรและสหกรณ์มี 16 สาขา จาก 14 หน่วยงาน มีจำนวนทั้งสิ้น 241,552 ราย และเป็นอาสาสมัครเกษตรหมู่บ้าน (อกม.) จำนวน 75,155 ราย เพื่อการบริหารงานอาสาสมัครเกษตรเป็นเอกภาพ ที่ประชุมจึงพิจารณาปรับปรุงระเบียบกระทรวงเกษตรและสหกรณ์ ว่าด้วยการบริหารงานอาสาสมัครเกษตร พ.ศ. 2563 เพื่อให้มีการบูรณาในการขับเคลื่อนและเพิ่มประสิทธิภาพการปฏิบัติงานให้ดียิ่งขึ้น โดยเห็นชอบให้สำนักปลัดกระทรวงเกษตรและสหกรณ์เป็นหน่วยงานหลักในการขับเคลื่อนงาน พร้อมทั้งมอบหมายคณะอนุกรรมการดำเนินงานอาสาสมัครเกษตร ปรับปรุง (ร่าง) ระเบียบฯ และปรับปรุงคู่มืออาสาสมัครเกษตรหมู่บ้าน (อกม.) ให้สอดคล้องกับระเบียบฯ ต่อไป

ที่มา : https://www.thaigov.go.th/news/contents/details/48656