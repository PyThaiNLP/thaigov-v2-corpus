รัฐบาลไทย-ข่าวทำเนียบรัฐบาล-รฟม. จัดกิจกรรม 12 สิงหาคม 2565 พาคุณแม่โดยสารรถไฟฟ้า MRT สายสีน้ำเงินและสายสีม่วง ฟรี


วันพฤหัสบดีที่ 4 สิงหาคม 2565
รฟม. จัดกิจกรรม 12 สิงหาคม 2565 พาคุณแม่โดยสารรถไฟฟ้า MRT สายสีน้ำเงินและสายสีม่วง ฟรี
.....
การรถไฟฟ้าขนส่งมวลชนแห่งประเทศไทย (รฟม.) กระทรวงคมนาคม ร่วมกับ บริษัท ทางด่วนและรถไฟฟ้ากรุงเทพ จำกัด (มหาชน) หรือ BEM จัดกิจกรรมยกเว้นค่าโดยสารให้คุณแม่ที่โดยสารรถไฟฟ้ามหานคร สายเฉลิมรัชมงคล (MRT สายสีน้ำเงิน) และรถไฟฟ้ามหานคร สายฉลองรัชธรรม (MRT สายสีม่วง) ในวันศุกร์ที่ 12 สิงหาคม 2565 ตลอดเส้นทางและตลอดระยะเวลาการเปิดให้บริการ เพื่อเป็นการส่งเสริมความสัมพันธ์ภายในครอบครัว พร้อมร่วมรณรงค์การประหยัดพลังงานด้วยการใช้ระบบขนส่งสาธารณะอีกด้วย เพียงคุณลูกพาคุณแม่มาแสดงตัวที่ห้องออกบัตรโดยสารเพื่อรับคูปองโดยสารรถไฟฟ้า MRT ฟรี ได้ทุกสถานีตลอดระยะเวลาการเปิดให้บริการ (สำหรับคุณลูกชำระค่าโดยสารปกติ) สามารถสอบถามรายละเอียดเพิ่มเติมได้ที่ ศูนย์บริการข้อมูลโทร. 02624 5200 และติดตามข้อมูลข่าวสาร รฟม. ได้ที่เว็บไซต์ รฟม. www.mrta.co.th เฟซบุ๊กแฟนเพจการรถไฟฟ้าขนส่งมวลชนแห่งประเทศไทยหรือ Call Center รฟม. โทร.0 2716 4044
“30 ปี รฟม. เชื่อมต่อเส้นทางสู่ความยั่งยืน Completing Connection, Mission for All”

ที่มา : https://www.thaigov.go.th/news/contents/details/57612