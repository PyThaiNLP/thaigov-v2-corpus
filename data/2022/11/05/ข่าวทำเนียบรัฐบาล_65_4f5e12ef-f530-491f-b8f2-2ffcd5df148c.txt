รัฐบาลไทย-ข่าวทำเนียบรัฐบาล-โฆษก ศบค. แจงกรณีให้จองวัคซีนไฟเซอร์ต้องจ่ายเงินไม่เป็นความจริง เพราะวัคซีนไฟเซอร์เป็นหนึ่งในวัคซีนที่รัฐจัดให้กับประชาชน และยืนยันไม่เสียค่าใช้จ่ายใด ๆ ทั้งสิ้น


วันจันทร์ที่ 23 สิงหาคม 2564
โฆษก ศบค. แจงกรณีให้จองวัคซีนไฟเซอร์ต้องจ่ายเงินไม่เป็นความจริง เพราะวัคซีนไฟเซอร์เป็นหนึ่งในวัคซีนที่รัฐจัดให้กับประชาชน และยืนยันไม่เสียค่าใช้จ่ายใด ๆ ทั้งสิ้น
โฆษก ศบค. แจงกรณีให้จองวัคซีนไฟเซอร์ต้องจ่ายเงินไม่เป็นความจริง เพราะวัคซีนไฟเซอร์เป็นหนึ่งในวัคซีนที่รัฐจัดให้กับประชาชน และยืนยันไม่เสียค่าใช้จ่ายใด ๆ ทั้งสิ้น
วันนี้ (23 สิงหาคม 2564) เวลา 12.30 น. ณ โถงกลาง ตึกสันติไมตรี ทำเนียบรัฐบาล นายแพทย์ทวีศิลป์ วิษณุโยธิน โฆษกศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 (โควิด-19) ชี้แจงกรณีการเปิดให้จองวัคซีนไฟเซอร์แล้วต้องมีการจ่ายเงินนั้น ไม่เป็นความจริง เป็น Fake News เพราะวัคซีนไฟเซอร์เป็นหนึ่งในวัคซีนที่รัฐจัดให้ประชาชนอยู่แล้ว โดยนายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงสาธารณสุข  ได้มีการลงนามสัญญาและมีการติดต่อยืนยันว่าจะส่งวัคซีนให้ภายในไตรมาสที่ 4 ของปีนี้ ยืนยันไม่มีค่าใช้จ่ายใดๆ ทั้งสิ้น ขอให้ติดตามความคืบหน้าจากทางรัฐบาล ซึ่งจะมีการแถลงให้รับทราบต่อเนื่องเป็นระยะ
.....................
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/45065