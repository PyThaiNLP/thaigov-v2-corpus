รัฐบาลไทย-ข่าวทำเนียบรัฐบาล-โฆษกรัฐบาล เผย “นายกฯ” กำชับผู้ประกอบการ จัดงานเคาท์ดาวน์ปีใหม่ภายใต้ COVID Free Setting งดขายบัตรหน้างาน และให้ทุกจังหวัดเตรียมแผนเผชิญเหตุช่วงปีใหม่และหลังเทศกาลด้วย


วันเสาร์ที่ 25 ธันวาคม 2564
พิมพ์
โฆษกรัฐบาล เผย “นายกฯ” กำชับผู้ประกอบการ จัดงานเคาท์ดาวน์ปีใหม่ภายใต้ COVID Free Setting งดขายบัตรหน้างาน  และให้ทุกจังหวัดเตรียมแผนเผชิญเหตุช่วงปีใหม่และหลังเทศกาลด้วย
โฆษกรัฐบาล เผย “นายกฯ” กำชับผู้ประกอบการ จัดงานเคาท์ดาวน์ปีใหม่ภายใต้ COVID Free Setting งดขายบัตรหน้างาน  และให้ทุกจังหวัดเตรียมแผนเผชิญเหตุช่วงปีใหม่และหลังเทศกาลด้วย
วันที่ 25 ธ.ค. 64 นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม กำชับทุกกิจการ/กิจกรรม ให้มีการจัดงานเคาท์ดาวน์ภายใต้มาตรการ COVID Free Setting อย่างเคร่งครัด และต้องเป็นไปตามมาตรการการจัดงานตามที่ ศบค. กำหนด โดยต้องมีการกำหนดจำนวนผู้เข้าร่วมงาน พร้อมให้มีการลงทะเบียนลงหน้า ไม่ควรมีการขายบัตรเพิ่มเติมหน้างาน ซึ่งทั้งผู้จัดงานและผู้เข้าร่วมงานควรได้รับการฉีดวัคซีน 2 เข็ม และผู้เข้าร่วมงานต้องแสดงผลตรวจ ATK ก่อนเข้างานด้วย  นายกรัฐมนตรียังขอความร่วมมือจากประชาชน ในการจัดกิจกรรมสังสรรค์ภายในที่พักอาศัยขอให้จัดในสถานที่เปิดโล่ง อากาศถ่ายเทดี เพื่อลดการติดเชื้อภายในครอบครัวอีกด้วย
สำหรับยอดผู้ติดเชื้อรายใหม่วันนี้ มีจำนวน 2,766 ราย จำแนกเป็น ผู้ป่วยจากระบบเฝ้าระวังฯ 2,587 ราย ผู้ป่วยจากการค้นหาเชิงรุก 59 ราย ผู้ป่วยภายในเรือนจำ/ที่ต้องขัง 57 ราย ผู้ป่วยมาจากต่างประเทศ 63 ราย รวมมีจำนวนผู้ป่วยสะสม 2,178,575 ราย (ตั้งแต่ 1 เมษายน) มีจำนวนยอดผู้หายป่วยกลับบ้าน 3,805 ราย หายป่วยสะสม 2,121,331 ราย (ตั้งแต่ 1 เมษายน) ผู้ป่วยกำลังรักษา 37,123 ราย และเสียชีวิต 30 ราย
นายกรัฐมนตรีกำชับหน่วยงานที่เกี่ยวข้อง ทั้งกระทรวงสาธารณสุขและกระทรวงมหาดไทย ตำรวจ ดูแลประชาชนในระดับพื้นที่ ซึ่งพี่น้องประชาชนบางส่วนทยอยเดินทางกลับภูมิลำเนาหรือท่องเที่ยว  ทำให้มีการเคลื่อนที่ของประชากรจำนวนมาก จึงขอให้ทุกจังหวัดเตรียมแผนรองรับสถานการณ์ สำรวจและประเมินความพร้อมเตียงผู้ป่วย  ยาและเวชภัณฑ์ บุคลากรทางการแพทย์ เจ้าหน้าที่ดูแลผู้ป่วยทั้งในโรงพยาบาล และระบบการกักตัวแบบ Home Isolation : HI หรือ Community Isolation : CI  และพร้อมขอให้เดินหน้าฉีดวัคซีนเข็ม 1-2 และเข็มกระตุ้นอย่างต่อเนื่องด้วย
---------------------

ที่มา : https://www.thaigov.go.th/news/contents/details/49892