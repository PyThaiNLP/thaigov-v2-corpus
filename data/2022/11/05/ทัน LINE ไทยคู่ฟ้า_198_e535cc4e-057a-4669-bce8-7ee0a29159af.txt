รัฐบาลไทย-ข่าวทำเนียบรัฐบาล-ครั้งแรกในไทย! เปิดจุดฉีดวัคซีนโควิดที่ รพ.สต. – หน่วยเคลื่อนที่ ลดแออัด เข้าถึงประชาชนเร็วขึ้น


วันจันทร์ที่ 16 สิงหาคม 2564
ครั้งแรกในไทย! เปิดจุดฉีดวัคซีนโควิดที่ รพ.สต. – หน่วยเคลื่อนที่ ลดแออัด เข้าถึงประชาชนเร็วขึ้น
....
กระทรวงสาธารณสุขนำร่องแนวทางการฉีดวัคซีนป้องกันโรคโควิด-19 ใน รพ.ส่งเสริมสุขภาพตำบล (รพ.สต.) และหน่วยฉีดวัคซีนเคลื่อนที่ (Mobile Unit) ครั้งแรกในประเทศ
.
โดยเริ่มแล้ววันนี้ ที่สถานีอนามัยเฉลิมพระเกียรติฯ ต.หนองสาหร่าย อ.ปากช่อง จ.นครราชสีมา พร้อมการส่งทีมแพทย์เข้าไปฉีดวัคซีนให้ผู้ป่วยติดเตียงถึงบ้าน ซึ่งหลังจากนี้จะทยอยเปิดเพิ่มอีกที่ รพ.สต. ทั่วประเทศ
.
เพื่ออำนวยความสะดวกให้แก่ประชาชน ไม่ต้องเดินทางไกล ลดความแออัด ให้ประชาชนโดยเฉพาะกลุ่มเสี่ยงเข้าถึงวัคซีนได้อย่างครอบคลุมและรวดเร็วยิ่งขึ้น
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/44804