รัฐบาลไทย-ข่าวทำเนียบรัฐบาล-ดีอีเอส จัดอบรมแนวทางประเมินความเสี่ยงการทุจริต FRAs ประจำปี 2565


วันศุกร์ที่ 18 กุมภาพันธ์ 2565
ดีอีเอส จัดอบรมแนวทางประเมินความเสี่ยงการทุจริต FRAs ประจำปี 2565
ดีอีเอส จัดอบรมแนวทางประเมินความเสี่ยงการทุจริต FRAs ประจำปี 2565
เมื่อวันที่ 17 กุมภาพันธ์ 2565 นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม (ดีอีเอส) เป็นประธานเปิดการฝึกอบรมเชิงปฏิบัติการให้ความรู้เกี่ยวกับแนวทางการประเมิณความเสี่ยง FARs : FRAUD RISK – ASSESSMENTS ประจำปี 2565 โดยมีเจ้าหน้าที่คณะทำงานย่อยการประเมิน ITA การประเมินความเสี่ยงการทุจริตจากหน่วยงานในสังกัดฯ เข้าร่วมกิจกรรม ณ ห้องประชุม 802 ชั้น 8 สำนักงานปลัดกระทรวงดิจิทัลฯ โดยการจัดอบรมครั้งนี้ เพื่อให้บุคลากรที่ร่วมการฝึกอบรมมีความรู้ ความเข้าใจและเทคนิค วิธีการเกี่ยวกับการแนวทางประเมินความเสี่ยงการทุจริต FRAs  ซึ่งเป็นไปตามที่สำนักงานคณะกรรมการป้องกันและปราบปรามการทุจริตในภาครัฐ (ป.ป.ท.) กำหนด  มีเป้าหมายเพื่อขับเคลื่อนให้หน่วยงานภาครัฐ มีมาตรการ ระบบ หรือแนวทางในการบริหารจัดการความเสี่ยง ของการดําเนินงานที่อาจก่อให้เกิดการทุจริต
**************

ที่มา : https://www.thaigov.go.th/news/contents/details/51679