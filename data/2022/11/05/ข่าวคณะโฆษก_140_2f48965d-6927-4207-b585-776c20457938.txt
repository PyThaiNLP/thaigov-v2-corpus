รัฐบาลไทย-ข่าวทำเนียบรัฐบาล- นายกฯขอบคุณคนไทย ช่วยอุดหนุนผลไม้ไทย มังคุดขายได้เกิน 2 หมื่นตันดันราคาขึ้น พาณิชย์ลุยตลาดตะวันออกกลางเพิ่มส่งออก


วันเสาร์ที่ 14 สิงหาคม 2564
พิมพ์
นายกฯขอบคุณคนไทย ช่วยอุดหนุนผลไม้ไทย มังคุดขายได้เกิน 2 หมื่นตันดันราคาขึ้น พาณิชย์ลุยตลาดตะวันออกกลางเพิ่มส่งออก
นายกฯขอบคุณคนไทย ช่วยอุดหนุนผลไม้ไทย มังคุดขายได้เกิน 2 หมื่นตันดันราคาขึ้น พาณิชย์ลุยตลาดตะวันออกกลางเพิ่มส่งออก
วันนี้ 14 ส.ค.64 นางสาวรัชดา ฯ กล่าวอีกว่า นายกฯได้ขอบคุณทุกภาคส่วนที่ช่วยกันอุดหนุนผลไม้ไทย แสดงให้เห็นว่า การช่วยซื้อคนละจำนวนไม่ต้องมาก แต่เมื่อรวมกันแล้วก็เป็นจำนวนมาก พอที่จะช่วยดันราคาให้สูงขึ้น เกษตรกรมีรายได้ ทั้งนี้ ยังได้รับทราบรายงานจากนายจุรินทร์ ลักษณวิศิษฏ์ รองนายกรัฐมนตรีและรัฐมนตรีว่าการกระทรวงพาณิชย์ว่า กำลังเร่งเปิดตลาดใหม่ด้วยโครงการจับคู่ธุรกิจเพื่อเจรจาการค้าผ่านระบบออนไลน์ในตลาดเกิดใหม่ในภูมิภาคตะวันออกกลาง แอฟริกา และลาติน อเมริกา  ซึ่งผู้เข้าร่วมเจรจาธุรกิจเป็นผู้ส่งออกไทยจำนวน 123 บริษัท และมีผู้ซื้อ ผู้นำเข้าสมัครเข้าร่วมโครงการทั้งสิ้น จำนวน 74 ราย เกิดการจับคู่ธุรกิจได้จำนวน 123 คู่ ซึ่งจะเป็นอีกมาตรการหนึ่งเพื่อขยายตลาดส่งออกโดยเฉพาะผลไม้และผลิตภัณฑ์ผลไม้ของไทยด้วย
....

ที่มา : https://www.thaigov.go.th/news/contents/details/44752