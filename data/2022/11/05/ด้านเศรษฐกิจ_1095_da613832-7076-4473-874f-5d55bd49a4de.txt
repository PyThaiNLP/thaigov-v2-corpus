รัฐบาลไทย-ข่าวทำเนียบรัฐบาล-กรมทางหลวงชนบท เผยสายทางที่ได้รับผลกระทบจากอุทกภัยในพื้นที่ 15 จังหวัด รวม 85 สายทาง สามารถสัญจรผ่านได้ 55 สายทาง ไม่สามารถสัญจรผ่านได้ 30 สายทาง


วันพุธที่ 29 กันยายน 2564
กรมทางหลวงชนบท เผยสายทางที่ได้รับผลกระทบจากอุทกภัยในพื้นที่ 15 จังหวัด รวม 85 สายทาง สามารถสัญจรผ่านได้ 55 สายทาง ไม่สามารถสัญจรผ่านได้ 30 สายทาง
กรมทางหลวงชนบท (ทช.) กระทรวงคมนาคม โดยสำนักบำรุงทาง รายงานถึงสถานการณ์อุทกภัยในขณะนี้ (29 กันยายน 2564 เวลา 12.00 น.) ว่ามีถนนทางหลวงชนบทที่ประสบอุทกภัยในพื้นที่ 15 จังหวัด สามารถสัญจรผ่านได้ 55 สายทาง ไม่สามารถสัญจรผ่านได้ 30 สายทาง
กรมทางหลวงชนบท (ทช.) กระทรวงคมนาคม โดยสำนักบำรุงทาง รายงานถึงสถานการณ์อุทกภัยในขณะนี้ (29 กันยายน 2564 เวลา 12.00 น.) ว่ามีถนนทางหลวงชนบทที่ประสบอุทกภัยในพื้นที่ 15 จังหวัด ได้แก่ ชัยนาท ลพบุรี ระยอง พิจิตร เพชรบุรี นครราชสีมา ชัยภูมิ ขอนแก่น เลย อำนาจเจริญ นครสวรรค์ กำแพงเพชร สุโขทัย สระแก้ว และกาญจนบุรี รวม 85 สายทาง สามารถสัญจรผ่านได้ 55 สายทาง ไม่สามารถสัญจรผ่านได้ 30 สายทาง แบ่งเป็น
- น้ำท่วมสูง 23 สายทาง (23 แห่ง)
- ทางขาด/โครงสร้างทางชำรุด/กัดเซาะ 5 สายทาง (5 แห่ง)
- สะพานขาด/คอสะพานขาด /ทรุดตัว 2 สายทาง (2 แห่ง)
1. สายทาง สท.4011 แยก ทล.1056 - บ้านสระบัว อำเภอศรีสำโรง จังหวัดสุโขทัย น้ำท่วมสูง 50 เซนติเมตร
2. สายทาง นว.4029 แยก ทล.1072 - บ้านเข้าแม่กระทู้ อำเภอลาดยาว และแม่วงก์ จังหวัดนครสวรรค์ น้ำท่วมสูง 50 เซนติเมตร
3. สายทาง นว.2037 แยก ทล.11 - บ้านท่าตะโก อำเภอท่าจะโก จังหวัดนครสวรรค์ น้ำท่วมสูง 50 เซนติเมตร
4. สายทาง นว.4048 แยก ทล.3004 - บ้านเขาน้อย อำเภอท่าตะโก จังหวัดนครสวรรค์ น้ำท่วมสูง 50 เซนติเมตร
5. สายทาง นว.2057 แยก ทล.11 - บ้านโคกเดื่อ อำเภอท่าจะโก จังหวัดนครสวรรค์ เส้นทางขาด
6. สายทาง กพ.4014 แยก ทล.1242 - เทศบาลตำบลปากดง อำเภอปางศิลาทอง คลองขลุง และอำเภอเมือง จังหวัดกำแพงเพชร น้ำท่วมสูง 60 เซนติเมตร
7. สายทาง กพ.020 สะพานข้ามแม่น้ำวงก์ อำเภอขาณุวรลักษบุรี จังหวัดกำแพงเพชร สะพานทรุดตัว
8. สายทาง นม.6019 บ้านโนนสูง - บ้านโนนไทย อำเภอโนนสูง จังหวัดนครราชสีมา น้ำท่วมสูง 50 เซนติเมตร
9. สายทาง นม.2023 แยก ทล.205 - บ้านสำโรง อำเภอโนนไทย จังหวัดนครราชสีมา น้ำท่วมสูง 50 เซนติเมตร
10. สายทาง นม.4027 แยก ทล.2160 - บ้านโคก อำเภอคง และแก้งสนามนาง จังหวัดนครราชสีมา น้ำท่วมสูง 100 เซนติเมตร
11. สายทาง ชย.3002 แยก ทล.201 - แยกบ้านเขว้า อำเภอจัตุรัส และบ้านเขว้า จังหวัดชัยภูมิ น้ำท่วมสูง 60 เซนติเมตร
12. สายทาง ชย.3055 แยก ทล.225 - แยก ทล.201 อำเภอเมืองชัยภูมิ จังหวัดชัยภูมิ น้ำท่วมสูง 50 เซนติเมตร
13. สายทาง ชย.4030 แยก ทล.2037- แยก ทล.2055 อำเภอภูเขียว จังหวัดชัยภูมิ น้ำท่วมสูง 40 เซนติเมตร
14. สายทาง ชย.3019 แยก ทล.225 - แยก ทล.2359 อำเภอบ้านเขว้า และหนองบัวแดง จังหวัดชัยภูมิ น้ำท่วมสูง 60 เซนติเมตร
15. สายทาง ชย.5041 แยกทางหลวงชนบท ชย.3003 - แยก ทล.202 อำเภอคอนสวรรค์ และแก้งสนามนาง จังหวัดชัยภูมิ น้ำท่วมสูง 80 เซนติเมตร
16. สายทาง ชย.3003 แยก ทล.202 - แยก ทล.2065 อำเภอเมือง และคอนสวรรค์ จังหวัดชัยภูมิ น้ำท่วมสูง 50 เซนติเมตร
17. สายทาง ชย.3010 แยก ทล.205 - อ่างเก็บน้ำลำคันฉู อำเภอบำเหน็จณรงค์ จังหวัดชัยภูมิ เส้นทางขาด
18. สายทาง ชย.4014 แยก ทล.2179 - แยก ทล.2354 อำเภอจัตุรัส และซับใหญ่ จังหวัดชัยภูมิ น้ำท่วมสูง 50 เซนติเมตร
19. สายทาง ชย.3049 แยก ทล.3212 - บ้านหนองประดู่ อำเภอบำเหน็จณรงค์ จังหวัดชัยภูมิ คอสะพานทรุดตัว
20. สายทาง ชย.3016 แยก ทล.202 - บ้านค่าย อำเภอเมืองชัยภูมิ จังหวัดชัยภูมิ น้ำท่วมสูง 60 เซนติเมตร
21 สายทาง ขก. 3037 แยก ทล. 229 บ้านสำราญ อำเภอโคกโพธิ์ไชย จังหวัดขอนแก่น น้ำท่วมสูง 32 เซนติเมตร
22. สายทาง ขก.2071 แยก ทล.12 - บ้านสามสวน อำเภอหนองเรือ และบ้านแท่น จังหวัดขอนแก่น น้ำท่วมสูง 75 เซนติเมตร
23. สายทาง ลบ.5025 แยกทางหลวงชนบท ลบ.2134 - บ้านเกาะรัง อำเภอชัยบาดาล จังหวัดลพบุรี น้ำท่วมสูง 80 เซนติเมตร
24. สายทาง ลบ.5129 เลียบเขื่อนป่าสักชลสิทธิ์ฝั่งซ้าย (ตอนลพบุรี) อำเภอท่าหลวง พัฒนานิคม วังม่วง จังหวัดลพบุรี น้ำท่วมสูง 120 เซนติเมตร
25. สายทาง ลบ.3033 แยก ทล.205 - บ้านซับกระโดน อำเภอชัยบาดาล จังหวัดลพบุรี น้ำท่วมสูง 60 เซนติเมตร
26. สายทาง ลบ.2134 แยก ทล.21- บ้านหนองสรวง อำเภอชัยบาดาล จังหวัดลพบุรี น้ำท่วมสูง 80 เซนติเมตร
27. สายทาง ลบ.5130 เลียบเขื่อนป่าสักชลสิทธิ์ฝั่งขวา (ตอนลพบุรี) อำเภอชัยบาดาล ท่าหลวง พัฒนานิคม จังหวัดลพบุรี น้ำท่วมสูง 100 เซนติเมตร
28. สายทาง ลบ.4182 แยก ทล.2219 - บ้านตะคร้อ อำเภอโคกเจริญ และไพศาลี จังหวัดลพบุรี เส้นทางขาด
29. สายทาง สก.3007 แยก ทล.348 - บ้านเขาน้อยพรมสุวรรณ อำเภอโคกสูง และวัฒนานคร จังหวัดสระแก้ว เส้นทางขาด
30. สายทาง กจ.4050 แยก ทล.3086 - บ้านลำอีซู อำเภอบ่อพลอย จังหวัดกาญจนบุรี เส้นทางขาด
ทั้งนี้ ทช. ขอประชาสัมพันธ์ประชาชนหลีกเลี่ยงเส้นทางที่ได้รับผลกระทบจากสถานการณ์อุทกภัยที่ไม่สามารถสัญจรได้ดังกล่าว โดยปัจจุบันสำนักงานทางหลวงชนบทและแขวงทางหลวงชนบทในพื้นที่ประสบภัย ได้เร่งดำเนินการติดตั้งสะพานเบลีย์ และติดตั้งป้ายเตือนห้ามผ่านทาง รวมทั้งอำนวยความสะดวก ช่วยเหลือบรรเทาความเดือดร้อนให้กับประชาชนในพื้นที่ ตามนโยบายของนายศักดิ์สยาม ชิดชอบ รัฐมนตรีว่าการกระทรวงคมนาคม โดย ทช. จะรายงานสถานการณ์ให้รับทราบต่อไป ประชาชนสามารถแจ้งเหตุอุทกภัยได้ที่สายด่วนกรมทางหลวงชนบท 1146

ที่มา : https://www.thaigov.go.th/news/contents/details/46374