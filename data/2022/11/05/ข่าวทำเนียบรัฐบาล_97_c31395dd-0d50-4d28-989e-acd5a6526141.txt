รัฐบาลไทย-ข่าวทำเนียบรัฐบาล-ผู้ช่วยโฆษก ศบค. ยืนยันไม่ยกเลิก Thailand Pass เพียงแต่ลดขั้นตอนการลงทะเบียนสำหรับนักท่องเที่ยว เพื่ออำนวยความสะดวกในการเดินทาง


วันพฤหัสบดีที่ 28 เมษายน 2565
พิมพ์
ผู้ช่วยโฆษก ศบค. ยืนยันไม่ยกเลิก Thailand Pass เพียงแต่ลดขั้นตอนการลงทะเบียนสำหรับนักท่องเที่ยว เพื่ออำนวยความสะดวกในการเดินทาง
ผู้ช่วยโฆษก ศบค. ยืนยันไม่ยกเลิก Thailand Pass เพียงแต่ลดขั้นตอนการลงทะเบียนสำหรับนักท่องเที่ยว เพื่ออำนวยความสะดวกในการเดินทาง
วันนี้ (28 เมษายน 2565) ณ โถงกลาง ตึกสันติไมตรี ทำเนียบรัฐบาล แพทย์หญิงสุมนี วัชรสินธุ์ ผู้อำนวยการสำนักสื่อสารความเสี่ยงและพัฒนาพฤติกรรมสุขภาพ กรมควบคุมโรค กระทรวงสาธารณสุข ในฐานะผู้ช่วยโฆษก ศบค. ยืนยันไม่ยกเลิก Thailand Pass เพียงแต่ลดขั้นตอนการลงทะเบียนสำหรับนักท่องเที่ยวที่เดินทางเข้าประเทศไทย จากเดิม ประกอบด้วย 4 ส่วนหลัก ได้แก่ 1) การตรวจสอบใบรับรองการเข้ารับวัคซีน 2) หลักฐานยืนยันการจองโรงแรม 3) หลักฐานการทำประกันภัย และ 4) หลักฐานการจองการตรวจ RT-PCR ทั้งนี้ เพื่อเป็นการลดขั้นตอนและอำนวยความสะดวกให้แก่ผู้เดินทาง จึงมีการยกเลิกในส่วนของการตรวจสอบขั้นตอนการจองโรงแรม และการตรวจสอบการจองตรวจ RT-PCR ย้ำ ศบค. ติดตามสถานการณ์อย่างต่อเนื่อง และหากสถานการณ์ดีขึ้นอาจมีการพิจารณาผ่อนคลายมาตรการตามแผนการดำเนินการในระยะต่อไป
……………………….

ที่มา : https://www.thaigov.go.th/news/contents/details/54027