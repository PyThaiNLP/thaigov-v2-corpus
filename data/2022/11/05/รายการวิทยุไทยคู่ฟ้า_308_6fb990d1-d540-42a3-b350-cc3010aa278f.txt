รัฐบาลไทย-ข่าวทำเนียบรัฐบาล-เห็นชอบต่อใบอนุญาตทำงานแรงงาน 3 สัญชาติโดยไม่ต้องกลับประเทศต้นทาง


วันจันทร์ที่ 28 มีนาคม 2565
พิมพ์
เห็นชอบต่อใบอนุญาตทำงานแรงงาน 3 สัญชาติโดยไม่ต้องกลับประเทศต้นทาง
วันอาทิตย์ที่ 20 มีนาคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลอำนวยความสะดวกแก่ภาคธุรกิจโดยเห็นชอบให้คนต่างด้าว 3 สัญชาติ ได้แก่ กัมพูชา ลาว และเมียนมา ที่เข้ามาทำงานในประเทศไทยตามบันทึกความเข้าใจว่าด้วยความร่วมมือด้านแรงงาน หรือ MOU ซึ่งมีวาระการจ้างงานครบ 4 ปี ในปีนี้ ระหว่างวันที่ 1 ม.ค. – 31 ธ.ค.2565 จำนวนทั้งสิ้นกว่า 1 แสนคน สามารถดำเนินการขออนุญาตทำงาน หรือ ขอต่ออายุใบทำงานและขอรับการตรวจอนุญาตให้อยู่เป็นการชั่วคราวต่อไปได้อีกไม่เกิน 2 ปี โดยไม่ต้องเดินทางกลับออกไปประเทศต้นทาง เพื่อแก้ไขปัญหาการเดินทางเข้า-ออกประเทศที่ยังไม่สะดวกรวดเร็วเนื่องจากสถานการณ์การแพร่ระบาดของโรคโควิด-19 ให้ผู้ประกอบการไทยที่ต้องการกำลังแรงงานต่างด้าวช่วยขับเคลื่อนธุรกิจสามารถดำเนินกิจการต่อไปได้
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/52756