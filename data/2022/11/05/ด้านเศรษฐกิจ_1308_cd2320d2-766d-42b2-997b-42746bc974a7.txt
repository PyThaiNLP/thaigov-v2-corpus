รัฐบาลไทย-ข่าวทำเนียบรัฐบาล-สถาบันการเงินของรัฐ ประกาศขยายเวลาเปิดให้บริการสาขาในห้างสรรพสินค้า เป็นตั้งแต่เวลา 11.00-18.00 น. เริ่มวันศุกร์ที่ 15 ตุลาคม 2564 เป็นต้นไป


วันพุธที่ 13 ตุลาคม 2564
พิมพ์
สถาบันการเงินของรัฐ ประกาศขยายเวลาเปิดให้บริการสาขาในห้างสรรพสินค้า เป็นตั้งแต่เวลา 11.00-18.00 น. เริ่มวันศุกร์ที่ 15 ตุลาคม 2564 เป็นต้นไป
สงร. และสมาชิก 4 แห่ง ที่มีสาขาให้บริการในห้างสรรพสินค้า ขยายเวลาการเปิดให้บริการสาขาของธนาคารในห้างสรรพสินค้า ศูนย์การค้า และคอมมูนิตี้มอลล์ จากเดิมเวลา 11.00–17.00 น. มาเป็นเวลา 11.00–18.00 น. ตั้งแต่วันศุกร์ที่ 15 ตุลาคม 2564 เป็นต้นไป
สมาคมสถาบันการเงินของรัฐ (สงร.) และสถาบันการเงินสมาชิก 4 แห่ง ที่มีสาขาให้บริการในห้างสรรพสินค้า ประกอบด้วย ธนาคารอาคารสงเคราะห์ (ธอส.) ธนาคารออมสิน ธนาคารเพื่อการเกษตรและสหกรณ์การเกษตร (ธ.ก.ส.) และ ธนาคารอิสลามแห่งประเทศไทย (ธอท.) พร้อมขยายเวลาการเปิดให้บริการสาขาของธนาคารในห้างสรรพสินค้า ศูนย์การค้า และคอมมูนิตี้มอลล์ จากเดิม เวลา 11.00 – 17.00 น. มาเป็นเวลา 11.00 – 18.00 น. ตั้งแต่วันศุกร์ที่ 15 ตุลาคม 2564 เป็นต้นไป ซึ่งสอดคล้องกับที่ประชุมศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 หรือ ศบค. ที่มีมติลดระยะเวลาห้ามออกนอกเคหสถาน (เคอร์ฟิว) ในช่วงเวลา 22.00-04.00 น. จากเดิมเริ่มตั้งแต่ 21.00 น. และให้ขยายเวลาเปิดห้างสรรพสินค้า ร้านอาหาร ร้านสะดวกซื้อ ตลาดสด ตลาดนัด ได้ถึง 21.00 น. จากเดิมให้ปิดก่อน 20.00 น. เพื่อให้ลูกค้าประชาชนได้รับบริการจากสถาบันการเงินของรัฐได้อย่างสะดวกมากขึ้น
ทั้งนี้ ธนาคารยังคงยกระดับมาตรการป้องกันการแพร่ระบาดของเชื้อไวรัส COVID-19 อย่างเต็มที่ โดยคำนึงถึงความปลอดภัยทั้งของลูกค้า และพนักงานทุกคน พร้อมกำหนดวิธีบริหารจัดการในสาขาภายใต้มาตรการด้านสาธารณสุขอย่างเคร่งครัด อาทิ การจำกัดช่องการให้บริการ และจำนวนลูกค้าที่มาใช้บริการในแต่ละสาขา เพื่อเว้นระยะห่างที่เหมาะสม และจัดให้มีจุดวางแอลกอฮอล์หรือเจลล้างมือในบริเวณจุดคัดกรองทางเข้า-ออก และหน้าช่องให้บริการ รวมถึงยังมีเจ้าหน้าที่ดูแลทำความสะอาดสาขาตลอดระยะเวลาเปิดให้บริการ

ที่มา : https://www.thaigov.go.th/news/contents/details/46946