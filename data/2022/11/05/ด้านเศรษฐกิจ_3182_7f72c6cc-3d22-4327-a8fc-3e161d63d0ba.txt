รัฐบาลไทย-ข่าวทำเนียบรัฐบาล-ดีอีเอส ร่วมประชุมตรวจราชการแบบบูรณาการ เขต 7 จ.ปัตตานี เร่งฟื้นฟูเศรษฐกิจหลังโควิด 19 สานต่อนโยบายหลักรัฐบาล


วันพุธที่ 16 มีนาคม 2565
ดีอีเอส ร่วมประชุมตรวจราชการแบบบูรณาการ เขต 7 จ.ปัตตานี เร่งฟื้นฟูเศรษฐกิจหลังโควิด 19 สานต่อนโยบายหลักรัฐบาล
ดีอีเอส ร่วมประชุมตรวจราชการแบบบูรณาการ เขต 7 จ.ปัตตานี เร่งฟื้นฟูเศรษฐกิจหลังโควิด 19 สานต่อนโยบายหลักรัฐบาล
เมื่อวันที่ 16 มีนาคม 2565 นางสาวสุกันยาณี ยะวิญชาญ ผู้ตรวจราชการกระทรวงดิจิทัลเพื่อเศรษฐกิจและสังคม เข้าร่วมการประชุมตรวจราชการแบบบูรณาการของผู้ตรวจราชการ ประจำปีงบประมาณ พ.ศ. 2565 รอบที่ 1 ของผู้ตรวจราชการสำนักนายกรัฐมนตรี เขต 7 (นายพิฆเนศ ต๊ะปวง) ผ่านสื่ออิเล็กทรอนิกส์ โดยได้ประชุมร่วมกับผู้ตรวจราชการกระทรวงต่าง ๆ และหน่วยงานที่เกี่ยวข้องในจังหวัดปัตตานี ณ ห้องประชุมศรีนครา ชั้น 4 อาคาร 2 ศาลากลางจังหวัดปัตตานี ซึ่งที่ประชุมร่วมพิจารณาวาระสำคัญเกี่ยวกับนโยบายหลักของรัฐบาล ได้แก่ การฟื้นฟูเศรษฐกิจและสังคมจากการแพร่ระบาดของโรคติดเชื้อไวรัสโคโรนา 2019 (โควิด-19) การจัดการสิ่งแวดล้อมสีเขียวเพื่อความยั่งยืน ตามแนวทางการพัฒนาเศรษฐกิจชีวภาพ เศรษฐกิจหมุนเวียน และเศรษฐกิจสีเขียว (BCG Model) การพัฒนาคุณภาพชีวิตกลุ่มเปราะบางรายครัวเรือน การเพิ่มมูลค่าสินค้าเกษตรแปรรูปและผลิตภัณฑ์ การเพิ่มศักยภาพและขีดความสามารถของเศรษฐกิจฐานราก การจัดการประมงอย่างยั่งยืน การแก้ไขปัญหามลพิษทางอากาศ การลดอุบัติเหตุทางถนน และการดำเนินการตามแผนพัฒนาจังหวัดและกลุ่มจังหวัด
**********************

ที่มา : https://www.thaigov.go.th/news/contents/details/52629