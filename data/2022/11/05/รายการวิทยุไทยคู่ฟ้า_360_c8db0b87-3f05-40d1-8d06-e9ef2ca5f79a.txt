รัฐบาลไทย-ข่าวทำเนียบรัฐบาล-รัฐบาลพัฒนาย่านนวัตกรรมการแพทย์โยธี ยกระดับคุณภาพชีวิตประชาชน


วันอังคารที่ 10 พฤษภาคม 2565
พิมพ์
รัฐบาลพัฒนาย่านนวัตกรรมการแพทย์โยธี ยกระดับคุณภาพชีวิตประชาชน
วันอังคารที่ 10 พฤษภาคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลเดินหน้ายกระดับคุณภาพชีวิตประชาชนด้านสาธารณสุข โดยพัฒนาย่านนวัตกรรมการแพทย์โยธี ซึ่งเป็นพื้นที่ที่มีสถาบันการแพทย์และสาธารณสุขตั้งอยู่อย่างหนาแน่นที่สุดของประเทศไทยให้เป็นพื้นที่ต้นแบบ ในการพัฒนานวัตกรรมการแพทย์ของประเทศ โดย รพ.ในพื้นที่จะแบ่งปันทรัพยากรร่วมกัน เช่น ยืมเครื่องมือแพทย์จาก รพ.หนึ่งไปใช้ในอีก รพ.หนึ่ง หรือ ส่งคนไข้จาก รพ.หนึ่งไปนอนสังเกตอาการที่อีก รพ.ได้ เพื่อให้ประชาชนเข้าถึงบริการการแพทย์ที่ทันสมัย รวดเร็ว ปลอดภัย และเกิดประโยชน์สูงสุด โดยเฉพาะกลุ่มผู้ป่วยโรคหัวใจขาดเลือด หลอดเลือดสมองตีบ โรคมะเร็ง และไส้ติ่งอักเสบที่ต้องผ่าตัด จะสามารถเข้าถึงการรักษาได้มากขึ้นภายใต้ชุดสิทธิประโยชน์ของสำนักงานหลักประกันสุขภาพแห่งชาติ
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/54309