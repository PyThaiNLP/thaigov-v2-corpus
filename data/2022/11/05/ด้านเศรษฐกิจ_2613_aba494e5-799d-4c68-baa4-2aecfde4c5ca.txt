รัฐบาลไทย-ข่าวทำเนียบรัฐบาล-“ส่งความสุข” จำหน่ายครบวงเงิน 30,000 ล้านบาทแล้ว


วันอังคารที่ 18 มกราคม 2565
พิมพ์
“ส่งความสุข” จำหน่ายครบวงเงิน 30,000 ล้านบาทแล้ว
การจำหน่ายพันธบัตรออมทรัพย์พิเศษ “รุ่นส่งความสุข” วงเงิน 30,000 ล้านบาท ซึ่งจำหน่ายผ่าน 4 ธนาคารตัวแทนจำหน่าย ตั้งแต่วันที่ 17 มกราคม 2565 ให้กับผู้ที่มีอายุ 60 ปีขึ้นไป สามารถจำหน่ายได้ครบวงเงินแล้ว
นางแพตริเซีย มงคลวนิช ผู้อำนวยการสำนักงานบริหารหนี้สาธารณะ เปิดเผยว่า การจำหน่ายพันธบัตรออมทรัพย์พิเศษ “รุ่นส่งความสุข” วงเงิน 30,000 ล้านบาท ซึ่งจำหน่ายผ่าน 4 ธนาคารตัวแทนจำหน่าย ตั้งแต่วันที่ 17 มกราคม 2565 ให้กับผู้ที่มีอายุ 60 ปีขึ้นไป สามารถจำหน่ายได้ครบวงเงินแล้ว โดยในครั้งนี้มีการลงทุนผ่าน Internet และ Mobile Banking เพิ่มขึ้น เป็นสัญญาณที่ดีในการปรับตัวให้เข้ากับสถานการณ์การแพร่ระบาดและวิถีการทำธุรกรรมทางการเงินที่สอดคล้องกับวิถีชีวิตและเทคโนโลยีที่เปลี่ยนแปลง ณ ปัจจุบัน
สบน. ขอขอบคุณประชาชนที่ให้ความสนใจเริ่มลงทุนตั้งแต่ต้นปีกับพันธบัตรออมทรัพย์พิเศษ “รุ่นส่งความสุข” และขอบคุณธนาคารตัวแทนจำหน่ายทั้ง 4 แห่ง ได้แก่ ธนาคารกรุงเทพ ธนาคารกรุงไทย ธนาคารกสิกรไทย และธนาคารไทยพาณิชย์ ที่เป็นส่วนหนึ่งของความสำเร็จในครั้งนี้
ทั้งนี้ ผู้สนใจสามารถติดตามข่าวสารการจำหน่ายพันธบัตรออมทรัพย์ได้ทางเว็บไซต์ www.pdmo.go.th และ Facebook ของสำนักงานบริหารหนี้สาธารณะ
สำนักพัฒนาตลาดตราสารหนี้ สำนักงานบริหารหนี้สาธารณะ
โทร. 0 2271 7999 ต่อ 5809/ 0 2265 8050 ต่อ 5307

ที่มา : https://www.thaigov.go.th/news/contents/details/50634