รัฐบาลไทย-ข่าวทำเนียบรัฐบาล-การรถไฟแห่งประเทศไทยเชิญท่องเที่ยวรถไฟลอยน้ำ


วันพุธที่ 1 ธันวาคม 2564
การรถไฟแห่งประเทศไทยเชิญท่องเที่ยวรถไฟลอยน้ำ
นั่งรถไฟเที่ยวเขื่อนป่าสักชลสิทธิ์ แบบไปเช้า - เย็นกลับ ทุกวันศุกร์, เสาร์ และอาทิตย์ เริ่ม 26 พ.ย. 64 - 30 ม.ค. 65 เท่านั้น
การรถไฟแห่งประเทศไทย (รฟท.) กระทรวงคมนาคม ขอเชิญท่องไปกับความสุขเหนือน้ำ นั่งรถไฟเที่ยวเขื่อนป่าสักชลสิทธิ์ แบบไปเช้า - เย็นกลับ ทุกวันศุกร์, เสาร์ และอาทิตย์ เริ่ม 26 พ.ย. 64 - 30 ม.ค. 65 เท่านั้น ออกเดินทางจากสถานีกรุงเทพ (หัวลำโพง) เวลา 06:00 น. ขบวนจะหยุดรับ - ส่งผู้โดยสาร ที่สถานีสามเสน บางซื่อ บางเขน หลักสี่ ดอนเมือง รังสิต อยุธยา สระบุรี ชุมทางแก่งคอย นักท่องเที่ยวสามารถขึ้นรถไฟตามสถานีดังกล่าวข้างต้นได้ เดินทางถึงจุดชมวิว “รถไฟลอยน้ำ” กลางเขื่อนป่าสักชลสิทธิ์ เวลา 09:25 น. เดินทางถึงสถานีโคกสลุง เพื่อชม ชิม ช้อป สินค้า OTOP เวลา 09:50 น. เดินทางถึงที่หยุดรถเขื่อนป่าสักชลสิทธิ์ เพื่อท่องเที่ยวสถานที่ใกล้เคียง เวลา 10:35 น. ออกเดินทางกลับสู่กรุงเทพ เวลา 15:30 น. โดยจะหยุดรับส่งที่ชุมทางแก่งคอย สระบุรี อยุธยา รังสิต ดอนเมือง หลักสี่ บางเขน บางซื่อ และสถานีสามเสน ตามลำดับถึงสถานีกรุงเทพ (หัวลำโพง) โดยสวัสดิภาพ เวลา 18:50 น.
อัตราค่าโดยสารไป - กลับ ชั้นธรรมดา
กรุงเทพ- เขื่อนป่าสักชลสิทธิ์ - กรุงเทพ  คนละ 330 บาท
สระบุรี/แก่งคอย - โคกสลุง  ผู้ใหญ่/เด็ก คนละ 130 บาท
เขื่อนป่าสักชลสิทธิ์ - กรุงเทพ (เที่ยวเดียว) คนละ 150 บาท
อัตราค่าโดยสารไป - กลับ ชั้นปรับอากาศ
กรุงเทพ- เขื่อนป่าสักชลสิทธิ์ - กรุงเทพ  คนละ 560 บาท
สระบุรี/แก่งคอย - โคกสลุง  ผู้ใหญ่/เด็ก คนละ 260 บาท
เขื่อนป่าสักชลสิทธิ์ - กรุงเทพ (เที่ยวเดียว) คนละ 250 บาท
** นักท่องเที่ยวต้องได้รับการฉีดวัคซีนครบ 2 เข็ม หรือแสดงผลตรวจ ATK ไม่เกิน 72 ชั่วโมง
ซื้อบัตรได้ที่สถานีรถไฟทั่วประเทศ หรือระบบ D-Ticket ผ่านเว็บไซต์ www.railway.co.th
สอบถามข้อมูลเพิ่มเติมได้ที่ ศูนย์บริการลูกค้าสัมพันธ์ หมายเลขโทรศัพท์ 1690 ตลอด 24 ชั่วโมง หรือเฟซบุ๊กแฟนเพจทีมพีอาร์การรถไฟแห่งประเทศไทย.

ที่มา : https://www.thaigov.go.th/news/contents/details/48937