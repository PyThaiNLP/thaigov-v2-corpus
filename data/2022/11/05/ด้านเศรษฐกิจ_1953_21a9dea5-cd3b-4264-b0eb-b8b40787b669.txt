รัฐบาลไทย-ข่าวทำเนียบรัฐบาล-ธอส. เอาใจชาวเมืองย่าโม!! จัดโปรสินเชื่อบ้านดอกเบี้ยคงที่ปีแรก 2.60% ต่อปี บ้านมือสองราคาพิเศษ ให้ผ่อนดาวน์ดอกเบี้ย 0% นานสูงสุด 48 เดือน ในงานมหกรรมการเงินโคราช ครั้งที่ 15


วันพฤหัสบดีที่ 25 พฤศจิกายน 2564
พิมพ์
ธอส. เอาใจชาวเมืองย่าโม!! จัดโปรสินเชื่อบ้านดอกเบี้ยคงที่ปีแรก 2.60% ต่อปี บ้านมือสองราคาพิเศษ ให้ผ่อนดาวน์ดอกเบี้ย 0% นานสูงสุด 48 เดือน ในงานมหกรรมการเงินโคราช ครั้งที่ 15
ธอส. ร่วมงาน Money Expo Korat 2021 มหกรรมการเงินโคราช ครั้งที่ 15 ระหว่างวันที่ 26-28 พฤศจิกายน 2564 ณ ห้างสรรพสินค้าเดอะมอลล์ นครราชสีมา นำผลิตภัณฑ์ทางการเงินพิเศษมากมายนำเสนอให้กับประชาชนในจังหวัดนครราชสีมา และพื้นที่ใกล้เคียง
ธนาคารอาคารสงเคราะห์ (ธอส.) ร่วมงาน Money Expo Korat 2021 มหกรรมการเงินโคราช ครั้งที่ 15 ระหว่างวันที่ 26-28 พฤศจิกายน 2564 ณ ห้างสรรพสินค้าเดอะมอลล์ นครราชสีมา นำผลิตภัณฑ์ทางการเงินพิเศษมากมายนำเสนอให้กับประชาชนในจังหวัดนครราชสีมา และพื้นที่ใกล้เคียง นำโดยสินเชื่อบ้านอัตราดอกเบี้ยพิเศษ คงที่ปีแรก 2.60% ต่อปี ฟรีค่าธรรมเนียมการยื่นกู้ ด้านเงินฝากพบกับเงินฝากออมทรัพย์ New Flexi for Welfare and Corporate อัตราดอกเบี้ยสูงสุด 1.00% ต่อปี และยังคัดบ้านมือสอง หรือ GHB NPA คุณภาพดี ทำเลเด่นหลากหลายประเภทในจังหวัดนครราชสีมา และพื้นที่ใกล้เคียงจำนวน 400 รายการ มาจำหน่ายในราคาพิเศษ พร้อมส่วนลดสูงสุดถึง 40% จากราคาปกติ ราคาต่ำสุดเพียง 125,000 บาท ให้ผ่อนดาวน์อัตราดอกเบี้ย 0% นานสูงสุดถึง 48 เดือน
นายฉัตรชัย ศิริไล กรรมการผู้จัดการ ธนาคารอาคารสงเคราะห์ (ธอส.) เปิดเผยว่า เพื่อเป็นการส่งเสริมให้ลูกค้าประชาชนที่อยู่ในจังหวัดนครราชสีมาและจังหวัดใกล้เคียงได้มีที่อยู่อาศัยเป็นของตนเองได้ง่ายขึ้น ธอส. จึงได้เข้าร่วมออกบูธในงาน Money Expo Korat 2021 มหกรรมการเงินโคราช ครั้งที่ 15 โดยจัดโปรโมชั่นพิเศษประกอบด้วย
1.สินเชื่อบ้านอัตราดอกเบี้ยต่ำ คงที่ปีแรก 2.60% ต่อปี ปีที่ 2 MRR-3.35% ต่อปี(เท่ากับ 2.80% ต่อปี) ปีที่ 3 MRR-2.80% ต่อปี(เท่ากับ 3.35% ต่อปี) อัตราดอกเบี้ยเฉลี่ย 3 ปีแรกเพียง 2.917% ปีที่ 4 จนถึงตลอดอายุสัญญาเงินกู้ กรณีลูกค้าสวัสดิการ คิดอัตราดอกเบี้ย MRR – 1.00% ต่อปี และกรณีลูกค้ารายย่อย อัตราดอกเบี้ย MRR-0.50% ต่อปี (คิดจากอัตราดอกเบี้ย MRR ธอส. ปัจจุบันเท่ากับ 6.150% ต่อปี) ผ่อนชำระได้นานสูงสุดถึง 40 ปี เงินงวดผ่อนชำระต่ำ เช่น กรณีกู้     2 ล้านบาท ผ่อนชำระเริ่มต้นปีแรกเพียง 6,800 บาท/เดือน ให้กู้เพื่อซื้อ ปลูกสร้าง ต่อเติม ซ่อมแซม ไถ่ถอนจำนองจากสถาบันการเงินอื่น ชำระค่าเบี้ยประกันชีวิตคุ้มครองสินเชื่อวงเงินกู้(MRTA) และกู้เพิ่มเพื่อปลูกสร้าง ต่อเติม ขยาย
และซ่อมแซม สำหรับที่อยู่อาศัยที่นำมาเป็นหลักประกันการกู้ที่อยู่ในพื้นที่จังหวัดนครราชสีมา ชัยภูมิ บุรีรัมย์ อุบลราชธานี ศรีสะเกษ อำนาจเจริญ สุรินทร์ และยโสธร พิเศษ!! ฟรีค่าธรรมเนียมการยื่นกู้ เมื่อจองสิทธิ์ภายในงานระหว่างวันที่ 26-28 พฤศจิกายน 2564 ยื่นคำขอกู้ระหว่างวันที่ 26 พฤศจิกายน 2564 -30 ธันวาคม 2564 และทำนิติกรรมภายในวันที่ 31 มกราคม 2565 พิเศษ!! ลูกค้าสินเชื่อที่ทำนิติกรรมภายในเวลาที่ธนาคารกำหนดและมีวงเงินทำนิติกรรมสูงสุด 10 อันดับแรก รับของที่ระลึกฟรี ดังนี้ วงเงินสูงสุดอันดับที่ 1-5 รับหม้อทอดไร้น้ำมัน ส่วนอันดับที่ 6-7 รับเครื่องชงกาแฟแบบหยดจาก Verasu และ Gift Voucher จาก Index Living Mall มูลค่า 500 บาท และอันดับที่ 8-10 รับ Gift Voucher จาก Index Living Mall มูลค่า 1,000 บาท
2.เงินฝากอัตราดอกเบี้ยสูง กับผลิตภัณฑ์เงินฝากออมทรัพย์ดอกเบี้ยพิเศษ New Flexi for Welfare and Corporate สำหรับลูกค้าที่มีเงินเดือนประจำจากหน่วยงานหรือบริษัท หากเปิดบัญชีและมียอดเงินฝากคงเหลือไม่เกิน 10 ล้านบาท จะได้รับอัตราดอกเบี้ย 0.75% ต่อปี พิเศษ!! หากเดือนใดไม่มีการถอนจะได้รับดอกเบี้ยบวกเพิ่ม 0.25% ต่อปี รวมรับอัตราดอกเบี้ยเงินฝากสูงสุด 1.00% ต่อปี และยังได้รับการยกเว้นภาษีเงินได้บุคคลธรรมดา พิเศษ!! ได้รับกระเป๋าผ้าพับอเนกประสงค์ 1 ราย ต่อ 1 ใบ เพียงจองสิทธิ์ภายในงาน และเปิดบัญชีที่สาขาตามที่ธนาคารกำหนดระหว่างวันที่ 26 พฤศจิกายน – 5 ธันวาคม 2564
3.ทรัพย์ NPA หรือ บ้านมือสอง เพิ่มทางเลือกให้กับประชาชนที่ต้องการมีที่อยู่อาศัยในราคาที่คุ้มค่า ด้วยบ้านมือสอง หรือ GHB NPA คุณภาพดี ทำเลเด่น หลากหลายประเภทในจังหวัดนครราชสีมา และพื้นที่ใกล้เคียงมาจำหน่าย 400 รายการ ทั้งประเภทบ้านเดี่ยว, บ้านแฝด, ทาวน์เฮ้าส์, อาคารพาณิชย์ และห้องชุด โดยทรัพย์ที่มีราคาขายต่ำสุดเริ่มต้นเพียง 125,000 บาท ส่วนรายการที่ให้ส่วนลดสูงสุด 40% จากราคาปกติ ได้แก่ทรัพย์ประเภททาวน์เฮ้าส์ 1 ชั้น ขนาดเนื้อที่ 25 ตารางวา ใน อ.โนนสูง จ.นครราชสีมา ราคาขายเพียง 450,000 บาท พิเศษ!! ผู้ซื้อทรัพย์ NPA สามารถผ่อนดาวน์ดอกเบี้ย 0% ต่อปี นานสูงสุดถึง 48 เดือน
ทั้งนี้ งาน Money Expo KORAT 2021 มหกรรมการเงินโคราช ครั้งที่ 15 จัดขึ้นระหว่างวันที่ 26-28 พฤศจิกายน 2564 ณ ห้างสรรพสินค้าเดอะมอลล์ นครราชสีมา สอบถามรายละเอียดเพิ่มเติมได้ที่ ศูนย์ลูกค้าสัมพันธ์ (Call Center) โทร 0-2645-9000 หรือ www.ghbank.co.th และ Facebook Fanpage ธนาคารอาคารสงเคราะห์

ที่มา : https://www.thaigov.go.th/news/contents/details/48678