รัฐบาลไทย-ข่าวทำเนียบรัฐบาล-ที่ปรึกษา รมว.กระทรวงอุตสาหกรรม และคณะหารือแนวทางความร่วมมือการใช้กัญชง กัญชาปรุงหรือประกอบอาหารกับวิทยาลัยวิทยาศาสตร์สาธารณสุข จุฬาลงกรณ์มหาวิทยาลัย


วันศุกร์ที่ 19 สิงหาคม 2565
พิมพ์
ที่ปรึกษา รมว.กระทรวงอุตสาหกรรม และคณะหารือแนวทางความร่วมมือการใช้กัญชง กัญชาปรุงหรือประกอบอาหารกับวิทยาลัยวิทยาศาสตร์สาธารณสุข จุฬาลงกรณ์มหาวิทยาลัย
ที่ปรึกษา รมว.กระทรวงอุตสาหกรรม และคณะหารือแนวทางความร่วมมือการใช้กัญชง กัญชาปรุงหรือประกอบอาหารกับวิทยาลัยวิทยาศาสตร์สาธารณสุข จุฬาลงกรณ์มหาวิทยาลัย
วันนี้ (19 สิงหาคม 2565) นายสุชาติ ไตรแสงรุจิระ ที่ปรึกษารัฐมนตรีว่าการกระทรวงอุตสาหกรรม พร้อมด้วย ดร.จุลพงษ์ ทวีศรี รองปลัดกระทรวงอุตสาหกรรม ดร.เปรมวิทย์ จรีเวฬุโรจน์ ดร.ณฏฐพล วุฒิพันธุ์ นางนิตยา พิระภัทรุ่งสุริยา พร้อมคณะกรรมการขับเคลื่อนการส่งเสริมและพัฒนาอุตสาหกรรมพืชกัญชงสู่เชิงพาณิชย์ ประกอบไปด้วย สำนักงานมาตรฐานผลิตภัณฑ์อุตสาหกรรม สถาบันอาหาร สำนักงานพัฒนาวิทยาศาสตร์และเทคโนโลยีแห่งชาติ เข้าหารือกับศาสตราจารย์ ดร.สถิรกร พงศ์พานิช คณบดีวิทยาลัยวิทยาศาสตร์สาธารณสุข จุฬาลงกรณ์มหาวิทยาลัย ศาสตราจารย์ ดร.จิตรลดา  อารีย์สันติชัย ผู้อำนวยการศูนย์วิจัยยาเสพติด รองคณบดีวิทยาลัยวิทยาศาสตร์สาธารณสุข จุฬาลงกรณ์มหาวิทยาลัย ดร.อุษณีย์  พึ่งปาน ที่ปรึกษาศูนย์วิจัยยาเสพติดจุฬาลงกรณ์มหาวิทยาลัย และนักวิจัยของวิทยาลัยวิทยาศาสตร์สาธารณสุข ที่ดูแลรับผิดชอบในการวิจัยดังกล่าว รวมถึงงานวิจัยอื่นที่เกี่ยวข้องกับกัญชง กัญชา ณ วิทยาลัยวิทยาศาสตร์สาธารณสุข จุฬาลงกรณ์มหาวิทยาลัย เพื่อแลกเปลี่ยนข้อมูลงานวิจัย ข้อมูลทางวิชาการ และหารือแนวทางความร่วมมือการใช้กัญชง กัญชาปรุงหรือประกอบอาหารอย่างถูกต้อง เหมาะสม และปลอดภัยต่อการบริโภคโดยมีข้อมูลทางวิทยาศาสตร์รองรับ ซึ่งจะเป็นประโยชน์ต่อการส่งเสริมพัฒนาอุตสาหกรรมอาหารและธุรกิจบริการอาหารที่มีกัญชง กัญชา เป็นส่วนประกอบได้ต่อไปในอนาคต

ที่มา : https://www.thaigov.go.th/news/contents/details/58203