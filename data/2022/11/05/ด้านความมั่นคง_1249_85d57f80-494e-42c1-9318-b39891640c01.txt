รัฐบาลไทย-ข่าวทำเนียบรัฐบาล-ดีอีเอส ร่วม กสร.เสริมเทคโนโลยีสารสนเทศฯ สานนโยบายแผนเตรียมพร้อมแห่งชาติ ฝึกการระดมสรรพกำลังเพื่อการทหาร ปี 2565 รับมือสถานการณ์ฉุกเฉิน


วันพฤหัสบดีที่ 30 มิถุนายน 2565
ดีอีเอส ร่วม กสร.เสริมเทคโนโลยีสารสนเทศฯ สานนโยบายแผนเตรียมพร้อมแห่งชาติ ฝึกการระดมสรรพกำลังเพื่อการทหาร ปี 2565 รับมือสถานการณ์ฉุกเฉิน
ดีอีเอส ร่วม กสร.เสริมเทคโนโลยีสารสนเทศฯ สานนโยบายแผนเตรียมพร้อมแห่งชาติ ฝึกการระดมสรรพกำลังเพื่อการทหาร ปี 2565 รับมือสถานการณ์ฉุกเฉิน
เมื่อวันที่ 30 มิถุนายน 2565 ดร.ณัฐพล ณัฏฐสมบูรณ์ รองปลัดกระทรวงดิจิทัลเพื่อเศรษฐกิจและสังคม ร่วมประชุมเตรียมความพร้อมการฝึกการระดมสรรพกำลังเพื่อการทหาร ประจำปี 2565 (กรส. 65) ด้านเทคโนโลยีสารสนเทศและการสื่อสาร ณ ห้องประชุม 801 ชั้น 8 สำนักงานประลัดกระทรวงดิจิทัลเพื่อเศรษฐกิจและสังคม ผ่านระบบประชุมทางไกล โดยกระทรวงดิจิทัลเพื่อเศรษฐกิจและสังคม เป็นหน่วยงานหลักรับผิดชอบด้านเทคโนโลยีสารสนเทศและการสื่อสาร  ที่ผ่านมากระทรวงฯ ได้เข้าร่วมตามแผนดำเนินการ ที่กรมการสรรพกำลัง ได้จัดเตรียมไว้ ทั้ง 7 ขั้นตอน จากทั้งสิ้น 10 ขั้นตอน ซึ่งขณะนี้ดำเนินการเสร็จสิ้น ส่วนอีก 3 ขั้นตอนที่เหลือ คือ ขั้นตอนที่ 7 คือการสัมมนาและประชุมวางแผนการฝึกขั้นสุดท้าย ขั้นตอนที่ 8 การฝึกปัญหาที่บังคับการ (CPX : Command Post Exercise) ขั้นตอนที่ 9 การฝึกภาคสนาม (FTX : Field Training Exercise) และขั้นตอนที่ 10 การสรุปบทเรียนจากการฝึกฯ โดยการประชุมในวันนี้ เป็นการหารือเพื่อเตรียมความพร้อมของหน่วยงานที่จะเข้าร่วมการฝึก ทั้งนี้เพื่อให้การฝึกการระดมสรรพกำลังเพื่อการทหาร ประจำปี 2565 (กรส. 65) ด้านเทคโนโลยีสารสนเทศและการสื่อสาร มีความพร้อม และสามารถนำไปปฏิบัติได้จริงเมื่อเกิดสถานการณ์ฉุกเฉิน
***********************

ที่มา : https://www.thaigov.go.th/news/contents/details/56383