รัฐบาลไทย-ข่าวทำเนียบรัฐบาล-ประชาชนซื้อ ATK ได้แล้วจากร้านยาองค์การเภสัชกรรม


วันจันทร์ที่ 18 ตุลาคม 2564
พิมพ์
ประชาชนซื้อ ATK ได้แล้วจากร้านยาองค์การเภสัชกรรม
วันจันทร์ที่ 18 ตุลาคม 2564
ต่อจากนี้ไป ขอเชิญรับฟังไทยคู่ฟ้า ค่ะ
วันนี้เป็นวันแรก (18 ต.ค.64) ที่ประชาชนสามารถหาซื้อชุดตรวจโควิด-19 แบบเร็ว Antigen Test Kit หรือ ATK สำหรับประชาชนได้ในราคาชุดละ 40 บาท ซึ่งเบื้องต้นจำหน่ายผ่านร้านขายยาขององค์การเภสัชกรรม 8 สาขาทั่ว กทม. รวม 2 ล้านชุด ได้แก่ สำนักงานใหญ่ราชเทวี ตรงข้าม รพ.รามาธิบดี สาขายศเส ข้าง รพ.หัวเฉียว สาขาจรัญสนิทวงศ์ สาขาเทเวศร์ เยื้องธนาคารแห่งประเทศไทย สาขารังสิต ใกล้ตลาดสี่มุมเมือง สาขากระทรวงสาธารณสุข ตึกกรมการแพทย์ สาขาเวชศาสตร์เขตร้อน และสาขาศูนย์ราชการเฉลิมพระเกียรติ 80 พรรษา เพื่อให้คนไทยเข้าถึงการตรวจคัดกรองเชื้อโควิด-19 ที่มีคุณภาพมาตรฐานในราคาที่เหมาะสมได้อย่างทั่วถึง สอบถามเพิ่มเติมได้ที่ call center 1648
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/47103