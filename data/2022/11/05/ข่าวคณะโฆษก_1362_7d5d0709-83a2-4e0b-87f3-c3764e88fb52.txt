รัฐบาลไทย-ข่าวทำเนียบรัฐบาล-ครม. ผ่านร่างกฎกระทรวงฯ ลดอัตราเงินสมทบที่นายจ้างและผู้ประกันตนจ่ายเข้ากองทุนประกันสังคม 3 เดือน (พ.ค.-ก.ค. 65) ช่วยลดภาระค่าครองชีพและต้นทุนการผลิต


วันอังคารที่ 5 เมษายน 2565
พิมพ์
ครม. ผ่านร่างกฎกระทรวงฯ ลดอัตราเงินสมทบที่นายจ้างและผู้ประกันตนจ่ายเข้ากองทุนประกันสังคม 3  เดือน (พ.ค.-ก.ค. 65)  ช่วยลดภาระค่าครองชีพและต้นทุนการผลิต
ครม. ผ่านร่างกฎกระทรวงฯ ลดอัตราเงินสมทบที่นายจ้างและผู้ประกันตนจ่ายเข้ากองทุนประกันสังคม 3  เดือน (พ.ค.-ก.ค. 65)  ช่วยลดภาระค่าครองชีพและต้นทุนการผลิต
วันที่ 5 เมษายน 2565 นายธนกร วังบุญคงชนะ โฆษกประจำสำนักนายกรัฐมนตรี แถลงมติคณะรัฐมนตรี อนุมัติร่างกฎกระทรวงกำหนดอัตราเงินสมทบกองทุนประกันสังคม พ.ศ. …. ลดอัตราเงินสมทบ 3  เดือน กรณี ม 33 นายจ้างและลูกจ้าง จ่ายเงินสมทบกองทุนฯ เหลือ ฝ่ายละร้อยละ  1  จากเดิมร้อยละ 5  กรณี ม 39  จากเดิมร้อยละ 9 ของฐานค่าจ้าง 4,800 บาท (เดือนละ 432 บาท) ให้เหลือร้อยละ 1.9 หรือ เดือนละ 91 บาท ตั้งแต่วันที่ 1 พ.ค.- 31 ก.ค. 65   ทั้งนี้  การลดอัตราเงินสมทบ 3 งวดนี้ ส่งผลให้กองทุนประกันสังคมจัดเก็บเงินสมทบได้ลดลง 34,023 ล้านบาท โดยผู้ประกันตนจ่ายเงินสมทบลดลงเป็นเงิน 18,085 ล้านบาท และนายจ้างจ่ายเงินลดลงเป็น 15,938 ล้านบาท  ซึ่งเป็นผลดีต่อผู้ประกันตน ทำให้สามารถนำเงินส่วนนี้ไปใช้จ่าย เสริมสภาพคล่องได้ประมาณ 1,000 - 1,800 บาทต่อคน ขณะเดียวกันนายจ้างก็มีสภาพคล่องเพิ่มมากขึ้น ทั้งนี้ รัฐบาลได้ใช้กลไกของกองทุนประกันสังคม เพื่อช่วยลดภาระค่าครองชีพให้แก่ผู้ประกันตนและต้นทุนการผลิตให้แก่นายจ้าง ในช่วงระยะเวลาหนึ่ง  เพื่อบรรเทาผลกระทบต่อประชาชนจากสถานการณ์ราคาพลังงานจากปัญหาความขัดแย้งในภูมิภาคยุโรป เท่านั้น

ที่มา : https://www.thaigov.go.th/news/contents/details/53314