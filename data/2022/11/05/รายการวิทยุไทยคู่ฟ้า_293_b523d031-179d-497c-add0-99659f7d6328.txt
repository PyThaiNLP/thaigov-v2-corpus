รัฐบาลไทย-ข่าวทำเนียบรัฐบาล-​อาคารแสดงไทยในงาน World Expo ได้รับความนิยมเป็นอันดับสูง


วันพุธที่ 9 มีนาคม 2565
พิมพ์
​อาคารแสดงไทยในงาน World Expo ได้รับความนิยมเป็นอันดับสูง
วันเสาร์ที่ 5 มีนาคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลยินดีที่อาคารแสดงไทยในงาน World Expo 2020 ดูไบ ได้รับความนิยมเป็นอันดับ 1 ในโซน Mobility โดย 3 เดือนแรกมีผู้เข้าชมกว่า 7 แสนคน และเป็นลำดับที่ 4 จากอาคารจัดแสดงระดับประเทศทั้งหมดรองจาก ซาอุดีอาระเบีย ปากีสถาน และสหรัฐอาหรับเอมิเรตส์ ตามลำดับ โดยปัจจัยที่ส่งผลให้ได้รับความสนใจอย่างมาก ได้แก่ เนื้อหาและรูปแบบการนำเสนอ ความนิยมของร้านอาหารไทย และการแสดงประจำวันบริเวณเวทีหน้าอาคารจัดแสดง เช่น มวยไทยประยุกต์ โขน การแสดงสี่ภาคผสมจังหวะดนตรีทันสมัย สำหรับกิจกรรมในช่วงนี้เป็นการแสดงศักยภาพด้านต่าง ๆ ของไทย เช่น โครงการเน็ตประชารัฐ สินค้าและบริการของดิจิทัลสตาร์ทอัพไทย นวัตกรรมสินค้าฮาลาล และนวัตกรรมพลังงานแห่งอนาคต
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/52290