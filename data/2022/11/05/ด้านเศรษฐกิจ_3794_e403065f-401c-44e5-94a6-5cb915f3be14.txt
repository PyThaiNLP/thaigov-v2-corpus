รัฐบาลไทย-ข่าวทำเนียบรัฐบาล-ดีอีเอส เผย APEC TELWG 64 ชูความสำเร็จ 3 กิจกรรม


วันอาทิตย์ที่ 15 พฤษภาคม 2565
ดีอีเอส เผย APEC TELWG 64 ชูความสำเร็จ 3 กิจกรรม
ดีอีเอส เผย APEC TELWG 64 ชูความสำเร็จ 3 กิจกรรมเสวนา เรื่อง อนาคตกำลังคนดิจิทัลยุค - แลกเปลี่ยนประสบการณ์เทคโนโลยีใหม่ด้านโทรคมนาคม ปลดล็อกอนาคตสังคมดิจิทัล – ความเชื่อมั่นและความปลอดภัยไซเบอร์หนุนความมั่งคั่งเศรษฐกิจดิจิทัลเอเปค
เมื่อวันที่ 14 พฤษภาคม 2565 นายณัฐพล ณัฏฐสมบูรณ์ รองปลัดกระทรวงดิจิทัลเพื่อเศรษฐกิจและสังคม เข้าร่วมประชุมคณะทำงานเอเปคด้านโทรคมนาคมและสารสนเทศครั้งที่64 (APEC TELWG 64) ณ โรงแรงแชงกรี-ลากรุงเทพ โดยที่ประชุมได้รับทราบและรายงานผลการประชุมกลุ่มกำกับการทั้ง 3 กลุ่ม (LSG,DSG,และ SPSG) ที่ผ่านมา รวมทั้งผลการดำเนินโครงการปัจจุบัน การเสนอโครงการใหม่ ผลลัพธ์ความสำเร็จในการจัดกิจกรรมการเสวนาRoundtable 3 กิจกรรม ได้แก่ 1.กิจกรรมเสวนา ICT Roundtable for TEL64  หัวข้อ อนาคตกำลังคนดิจิทัลยุค Next Normal  (Toward the Next Normal : the Future of Digital Manpower) 2.กิจกรรมเสวนา Regulatory Roundtable (LSG) for TEL64 หัวข้อ แลกเปลี่ยนประสบการณ์เทคโนโลยีใหม่ด้านโทรคมนาคม ปลดล็อกอนาคตสังคมดิจิทัล (Sharing the Emerging Telecommunication Technology Experiences to Unlock the Future of Digital Society) และ 3.กิจกรรมเสวนา Industry Roundtable for TEL64 หัวข้อ ความเชื่อมั่นและความปลอดภัยไซเบอร์หนุนความมั่งคั่งเศรษฐกิจดิจิทัลเอเปค (Enhancing Trust and Security for APEC Digital Economy Prosperity) และแผนการดำเนินงานในอนาคต โดยรองปลัดกระทรวงฯ ในฐานะหัวหน้าคณะผู้แทนไทย TELWG ได้กล่าวขอบคุณประธาน รองประธาน ผู้อภิปราย และ APEC Secretariat  รวมถึงคณะผู้แทนจากเขตเศรษฐกิจสมาชิกเอเปคที่เข้าร่วมการประชุมทั้งแบบพบหน้าและรูปแบบการประชุมทางไกล ที่ได้ร่วมแลกเปลี่ยนข้อมูล ประสบการณ์ ข้อเสนอแนะที่เป็นประโยชน์ต่อการพัฒนาเทคโนโลยีดิจิทัลและโทรคมนาคมร่วมกันในอนาคต
*************

ที่มา : https://www.thaigov.go.th/news/contents/details/54592