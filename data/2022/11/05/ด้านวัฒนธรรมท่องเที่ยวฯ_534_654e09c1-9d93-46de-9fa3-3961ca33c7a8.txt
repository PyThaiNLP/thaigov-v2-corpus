รัฐบาลไทย-ข่าวทำเนียบรัฐบาล-วธ. มอบรางวัล “คุณธรรมอวอร์ด ปี 2564” ยกย่องคนดีมีพื้นที่ยืน ความดีมีพื้นที่ในสังคม


วันพฤหัสบดีที่ 25 สิงหาคม 2565
วธ. มอบรางวัล “คุณธรรมอวอร์ด ปี 2564” ยกย่องคนดีมีพื้นที่ยืน ความดีมีพื้นที่ในสังคม
วธ. มอบรางวัล “คุณธรรมอวอร์ด ปี 2564” ยกย่องคนดีมีพื้นที่ยืน ความดีมีพื้นที่ในสังคม
วธ. มอบรางวัล “คุณธรรมอวอร์ด ปี 2564” ยกย่องคนดีมีพื้นที่ยืน ความดีมีพื้นที่ในสังคม
วันที่ 25 สิงหาคม 2565 กระทรวงวัฒนธรรม (วธ.) โดยศูนย์คุณธรรม (องค์การมหาชน) จัดพิธีมอบรางวัลคุณธรรมอวอร์ด 2564 เพื่อยกย่องและเชิดชูเกียรติให้แก่บุคคล ชุมชน องค์กร และสื่อ ที่มีผลงานด้านคุณธรรมเป็นที่ประจักษ์แก่สังคมไทย ทั้งนี้ เพื่อตอบโจทย์การขับเคลื่อนแผนการปฏิรูปประเทศด้านวัฒนธรรม กีฬา แรงงาน และการพัฒนาทรัพยากรมนุษย์ และร่วมยกย่องเชิดชูเกียรติให้คนดีมีพื้นที่ยืน และความดีมีพื้นที่ในสังคม โดยได้รับเกียรติจาก นายอิทธิพล คุณปลื้ม รัฐมนตรีว่าการกระทรวงวัฒนธรรม เป็นประธานมอบรางวัล นายอิทธิพล คุณปลื้ม รัฐมนตรีว่าการกระทรวงวัฒนธรรม กล่าวว่า ท่ามกลางสถานการณ์ที่ยากลำบากของสถานการณ์การแพร่ระบาดของโควิด - 19 แต่เรายังได้เห็น “พลังคุณธรรม” ของคนไทยกลุ่มหนึ่ง ที่สะท้อนผ่านผลงานและพฤติกรรม ปรากฏเป็นคุณธรรมด้านต่าง ๆ ทั้งความมีจิตสาธารณะ ความกตัญญู ความซื่อสัตย์ วินัยรับผิดชอบ และความพอเพียง รวมถึงคุณธรรมในด้านอื่น ๆ โดยคุณธรรมต่าง ๆ เหล่านี้ นอกจากจะเป็นเครื่องมือในการประคับประคองสังคมไทยของเราให้เดินหน้าต่อไปได้แล้ว ก็ยังเป็นแรงบันดาลใจให้คนในสังคมให้ต่อสู้ อดทน จนผ่านบททดสอบที่ท้าทายไปได้
รัฐมนตรีว่าการกระทรวงวัฒนธรรม ยังได้กล่าวขอบคุณทุกภาคส่วนและทุกหน่วยงาน ที่ให้ความร่วมมือสนับสนุน และผลักดันการดำเนินงานรางวัลคุณธรรมอวอร์ด ปี 2564 โดยเฉพาะคณะทำงานผู้ทรงคุณวุฒิ รวมถึงทุกฝ่ายที่ได้พร้อมใจกันนำเสนอรายชื่อและผลงาน บุคคล ชุมชน องค์กร และสื่อ เพื่อเข้ารับการพิจารณารางวัล และหวังเป็นอย่างยิ่งว่าทุกท่านจะเป็นกำลังสำคัญ เป็นตัวอย่างของบุคคล ชุมชน องค์กร และสื่อมวลชน เพื่อสรรสร้างสังคมคุณธรรมต่อไป
รศ.นพ.สุริยเดว ทรีปาตี ผู้อำนวยการศูนย์คุณธรรม (องค์การมหาชน) กล่าวถึงกระบวนการดำเนินงาน และการพิจารณารางวัลคุณธรรมอวอร์ด ปี 2564 ว่ามีการเปิดรับการเสนอรายชื่อ ประเภทบุคคล ชุมชนและองค์กร รวมถึงการเสนอผลงานประเภทสื่อ ผ่านกระบวนการคัดสรรโดยคณะกรรมการผู้ทรงคุณวุฒิจากทุกภาคส่วน จนได้รายชื่อและผลงานของผู้เข้ารับรางวัลในประเภทสื่อ (สื่อ 9 สาขา) รวมทั้งสิ้น 26 รางวัล อาทิ ละครเรื่องมนต์รักหนองผักกะแยง, ภาพยนตร์เรื่องไสหัวไป นายส่วนเกิน, บทเพลงคุณธรรมคุณทำได้, รายการคนค้นตน ประเภทบุคคล 125 รางวัล อาทิ พระเทพปัญญาโมลี (วิศิษฏ์ กนฺตสิริ ป.ธ.9), บาทหลวงเอกชัน ชิณโคตร, แพทย์หญิงณัฐกานต์ ชื่นชม และประเภทชุมชนและองค์กร รวมทั้งสิ้น 75 ชุมชน/องค์กร อาทิ มูลนิธิเอสซีจี, โรงพยาบาลค่ายประจักษ์ศิลปาคม , โรงแรมเซ็นทรา บายเซ็นทารา มาริส รีสอร์ท จอมเทียน เป็นต้น สำหรับรายชื่อและผลงานผู้ได้รับการคัดเลือกรางวัลคุณธรรมอวอร์ด ปี 2564 สามารถตรวจสอบได้ที่ https://moralcenter.or.th/ข่าวและกิจกรรม/pr-news/912-news-19-08-65.html
นอกจากนี้ ผู้ที่ได้รับรางวัลคุณธรรมอวอร์ด 2564 ทางศูนย์คุณธรรมจะรวบรวมผลงานและเรื่องราว เพื่อจัดทำสื่อเผยแพร่ขยายผลต่อสาธารณะ ผ่านช่องทางต่าง ๆ และเพื่อเป็นการประกาศยกย่องคุณงามความดี และเชื่อมต่อเรื่องราวความดีเหล่านั้น ผ่าน Hall of Fame บนแพลตฟอร์มออนไลน์ (www.moralawards.com) เพื่อเป็นช่องทางในการขยายผลความดีต่อไปในอนาคต

ที่มา : https://www.thaigov.go.th/news/contents/details/58450