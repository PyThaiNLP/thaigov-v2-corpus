รัฐบาลไทย-ข่าวทำเนียบรัฐบาล-เร่งกระจายผลผลิตลำไยช่วยเกษตรกร


วันอังคารที่ 31 สิงหาคม 2564
พิมพ์
เร่งกระจายผลผลิตลำไยช่วยเกษตรกร
วันอังคารที่ 31 สิงหาคม 2564
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลเร่งบรรเทาความเดือดร้อนแก่เกษตรกรชาวสวนลำไย โดยจัดหาตลาดในประเทศทั้งการรับซื้อผลผลิตผ่านข้อตกลงระหว่างกลุ่มเกษตรกรกับห้างค้าส่ง-ค้าปลีก ตลาดกลาง โรงงานแปรรูป และกระจายสู่ตลาดทั่วประเทศรวมกว่า 80,000 ตัน สนับสนุนค่าบริหารจัดการเพื่อรวบรวมและกระจายผลผลิตในอัตรา 3 บาท/กก. รับซื้อผลผลิตรูดร่วงจากเกษตรกรเพื่อนำไปแปรรูป สนับสนุนค่าบริหารจัดการผลักดันส่งออก 5 บาท/กก. และร่วมกับบริษัทไปรษณีย์ไทยจำหน่ายผ่านช่องทางออนไลน์ โดยสนับสนุนค่าขนส่งและบรรจุภัณฑ์ ซึ่งเกษตรกรสามารถติดต่อเข้าร่วมได้ที่สำนักงานพาณิชย์จังหวัด นอกจากนี้ ยังได้เปิดตลาดส่งออกไปยัง 12 เมืองใหญ่ของจีน และ 4 รัฐของอินเดียอีกด้วย
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/45317