รัฐบาลไทย-ข่าวทำเนียบรัฐบาล-สธ. ยืนยัน ยาฟาวิพิราเวียร์ ลดความรุนแรง โควิด-19 ได้


วันอังคารที่ 24 สิงหาคม 2564
สธ. ยืนยัน ยาฟาวิพิราเวียร์ ลดความรุนแรง โควิด-19 ได้
....
อธิบดีกรมการแพทย์ ระบุ ยาฟาวิพิราเวียร์ เป็นยาต้านไวรัสที่มีฤทธิ์ยับยั้งจำนวน RNA ทำให้กำจัดไวรัสออกจากร่างกายได้ โดยการระบาดระลอกแรกในต่างประเทศพบว่าใช้ลดการติดเชื้อโควิด-19 ได้ดี ประกอบกับ การศึกษาจากหลายสถาบันของไทยในการระบาดรอบปี 2563 พบว่า ผู้ป่วยที่ได้รับยาฟาวิพิราเวียร์ ภายใน 4 วันตั้งแต่เริ่มมีอาการ ลดความรุนแรงได้ 30% กลุ่มที่มีอาการปอดบวมรุนแรง ดีขึ้นใน 14 วัน ส่วนที่ปอดบวมไม่รุนแรงดีขึ้นใน 9 วัน
.
คณะกรรมการกำกับการดูแลรักษาโรคโควิด-19 จึงกำหนดให้ใช้ยาฟาวิพิราเวียร์ ในแนวทางเวชปฏิบัติ ซึ่งมีการทบทวน ปรับปรุงเป็นระยะ จากการแลกเปลี่ยนความเห็นของคณะกรรมการผู้เชี่ยวชาญ ประสบการณ์การดูแลรักษาผู้ป่วย และรายงานการศึกษาวิจัยทั้งในไทยและต่างประเทศ รวมถึงมีการหารือเพื่อศึกษายาชนิดใหม่ๆ ด้วย
.
นอกจากนี้ ยังมีการวิจัยของโครงการประเมินเทคโนโลยีและนโยบายด้านสุขภาพ (HITAP) ซึ่งได้ทบทวนการศึกษาของต่างประเทศพบข้อมูลการศึกษาที่มีผลเหมือนกันคือ ยาฟาวิพิราเวียร์ มีประสิทธิผลในการลดอาการใน 7 วัน และ 14 วันเมื่อเทียบกับกลุ่มที่ไม่ใช้ยา
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/45091