รัฐบาลไทย-ข่าวทำเนียบรัฐบาล-โฆษกดีอีเอสเตือนอย่าหลงเชื่อข่าวปลอมเว็บไซต์ลงทะเบียนขอรับวัคซีนโควิด-19 ยี่ห้อไฟเซอร์ให้กรอกข้อมูลส่วนตัว และเรียกเก็บค่าใช้จ่าย แจงเป็นการแอบอ้าง หลอกลวงของมิจฉาชีพ ยันวัคซีนไฟเซอร์เป็นการฉีดฟรี ไม่มีค่าใช้จ่าย


วันจันทร์ที่ 23 สิงหาคม 2564
โฆษกดีอีเอสเตือนอย่าหลงเชื่อข่าวปลอมเว็บไซต์ลงทะเบียนขอรับวัคซีนโควิด-19 ยี่ห้อไฟเซอร์ให้กรอกข้อมูลส่วนตัว และเรียกเก็บค่าใช้จ่าย แจงเป็นการแอบอ้าง หลอกลวงของมิจฉาชีพ ยันวัคซีนไฟเซอร์เป็นการฉีดฟรี ไม่มีค่าใช้จ่าย
โฆษกดีอีเอสเตือนอย่าหลงเชื่อข่าวปลอมเว็บไซต์ลงทะเบียนขอรับวัคซีนโควิด-19 ยี่ห้อไฟเซอร์ให้กรอกข้อมูลส่วนตัว และเรียกเก็บค่าใช้จ่าย แจงเป็นการแอบอ้าง หลอกลวงของมิจฉาชีพ ยันวัคซีนไฟเซอร์เป็นการฉีดฟรี ไม่มีค่าใช้จ่าย
นางสาวนพวรรณ หัวใจมั่น โฆษกกระทรวงดิจิทัลเพื่อเศรษฐกิจและสังคมฝ่ายการเมือง (ดีอีเอส) กล่าวว่า  ตามที่มีการเผยแพร่ข้อมูลในสื่อต่างๆ เกี่ยวกับประเด็นเรื่อง เว็บไซต์ลงทะเบียนขอรับวัคซีนโควิด-19 ยี่ห้อไฟเซอร์ สำหรับคนไทย ทางศูนย์ต่อต้านข่าวปลอมได้ตรวจสอบข้อเท็จจริงกับสำนักงานปลัดกระทรวงสาธารณสุข กระทรวงสาธารณสุขพบว่าข้อมูลดังกล่าวนั้น เป็นข้อมูลเท็จ
กรณีที่มีการส่งลิงก์ให้ประชาชน ระบุว่าเป็นการลงทะเบียนจองวัคซีนยี่ห้องไฟเซอร์ จากอเมริกา สำหรับคนไทยโดยให้กรอกข้อมูลส่วนตัว และเรียกเก็บค่าใช้จ่ายด้วยนั้น ทางสำนักงานปลัดกระทรวงสาธารณสุข กระทรวงสาธารณสุขได้ตรวจสอบเรื่องดังกล่าวและชี้แจงว่า เป็นการแอบอ้าง หลอกลวงของมิจฉาชีพ เรื่องการจองวัคซีนไฟเซอร์และเรียกเก็บเงิน โดยทางโฆษกกระทรวงสาธารณสุขขอยืนยันว่าวัคซีนไฟเซอร์ทั้งหมด เป็นการฉีดฟรี ไม่มีการเรียกเก็บค่าใช้จ่ายแต่อย่างใด
ดังนั้นขอให้ประชาชนอย่าหลงเชื่อ และขอความร่วมมือไม่ส่งต่อ หรือแชร์ข้อมูล จนกว่าจะตรวจสอบความถูกต้องให้ชัดเจนเสียก่อน เพื่อมิให้เกิดความสับสนและตื่นตระหนกในสังคม  ประชาชนสามารถรับข้อมูลข่าวสารจากกระทรวงสาธารณสุข ได้ที่เว็บไซต์ https://www.moph.go.th หรือสอบถาม โทร 02 5901000  ซึ่งการกระทำของผู้ที่ผลิตข่าวปลอมและผู้ที่เผยแพร่ เป็นความผิดตาม พ.ร.บ.ว่าด้วยการกระทำความผิดเกี่ยวกับคอมพิวเตอร์ มาตรา 14(2),(5) มีอัตราโทษจำคุกไม่เกิน 5 ปี หรือ ปรับไม่เกิน 100,000 บาท หรือทั้งจำทั้งปรับ หรือกฎหมายอื่นๆ ที่เกี่ยวข้อง โดยหน่วยงานที่เกี่ยวข้อง จะดำเนินการตามกฎหมายกับผู้ที่ผลิตข่าวปลอมและผู้ที่เผยแพร่ทุกรายอย่างเด็ดขาดจริงจังและต่อเนื่องต่อไป
นอกจากนี้ หากพี่น้องประชาชนพบเบาะแสการกระทำความผิด สามารถแจ้งผ่าน 4 ช่องทาง ได้แก่ เว็บไซต์https://www.antifakenewscenter.com ,เฟซบุ๊ก ANTI-FAKE NEWS CENTER, ทวิตเตอร์ @AFNCThailand, ไลน์@antifakenewscenter และช่องทางโทรศัพท์โทรสายด่วน GCC 1111 ต่อ 87 ได้ตลอด 24 ชั่วโมง
**********

ที่มา : https://www.thaigov.go.th/news/contents/details/45088