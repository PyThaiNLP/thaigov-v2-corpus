รัฐบาลไทย-ข่าวทำเนียบรัฐบาล-วันหยุดราชการเพิ่มเติมเป็นกรณีพิเศษ ปี 2565


วันอังคารที่ 4 มกราคม 2565
พิมพ์
วันหยุดราชการเพิ่มเติมเป็นกรณีพิเศษ ปี 2565
วันจันทร์ที่ 3 มกราคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลเดินหน้ากระตุ้นเศรษฐกิจในปี 2565 โดยกำหนดวันหยุดราชการเพิ่มเติมเป็นกรณีพิเศษประจำปี 2565 จำนวน 4 วัน ได้แก่ วันศุกร์ที่ 15 ก.ค. รวมกับวันหยุดราชการประจำปีปกติเป็นวันหยุดยาวติดต่อกัน 5 วัน วันศุกร์ที่ 29 ก.ค. วันศุกร์ที่ 14 ต.ค. และวันศุกร์ที่ 30 ธ.ค. รวมเป็นวันหยุดยาวติดต่อกันช่วงละ 4 วัน เพื่อเป็นปัจจัยส่งเสริมให้เกิดการเดินทางท่องเที่ยว ส่งผลดีต่อเศรษฐกิจในภาพรวมของประเทศ โดยหากหน่วยงานใดที่มีภารกิจในการให้บริการประชาชน มีความจำเป็น หรือมีราชการสำคัญในช่วงวันหยุดราชการเพิ่มเติมเป็นกรณีพิเศษนี้ ให้หัวหน้าหน่วยงานพิจารณาดำเนินการตามที่เห็นสมควร เพื่อไม่ให้เกิดความเสียหายแก่ราชการและกระทบต่อการให้บริการประชาชน
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/50210