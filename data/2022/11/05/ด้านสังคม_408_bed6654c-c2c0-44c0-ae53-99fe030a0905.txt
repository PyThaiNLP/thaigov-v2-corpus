รัฐบาลไทย-ข่าวทำเนียบรัฐบาล-คณะทำงานฯ พัฒนาระบบวิทยุฯ ดีอีเอส หารือแนวทางพัฒนาโครงการจัดหาและติดตั้งระบบวิทยุ PS-LTE ของ สำนักงานตำรวจแห่งชาติ


วันพฤหัสบดีที่ 26 สิงหาคม 2564
คณะทำงานฯ พัฒนาระบบวิทยุฯ ดีอีเอส หารือแนวทางพัฒนาโครงการจัดหาและติดตั้งระบบวิทยุ PS-LTE ของ สำนักงานตำรวจแห่งชาติ
คณะทำงานฯ พัฒนาระบบวิทยุฯ ดีอีเอส หารือแนวทางพัฒนาโครงการจัดหาและติดตั้งระบบวิทยุ PS-LTE ของ สำนักงานตำรวจแห่งชาติ
เมื่อวันที่ 26 สิงหาคม 2564 นายภูเวียง ประคำมินทร์ รองปลัดกระทรวงดิจิทัลเพื่อเศรษฐกิจและสังคม เป็นประธานการประชุมคณะทำงานศึกษาและพัฒนาระบบวิทยุคมนาคมของประเทศ ผ่านระบบประชุมทางไกล ณ ห้องประชุม 801 ชั้น8 สำนักงานปลัดกระทรวงดิจิทัลเพื่อเศรษฐกิจและสังคม โดยที่ประชุมได้พิจารณาแนวทางการแก้ปัญหาการดำเนินการโครงการจัดหาและติดตั้งระบบวิทยุ PS-LTE ของ สำนักงานตำรวจแห่งชาติ ประเด็นความเป็นไปได้ในแก้ไขปัญหาเรื่องงบประมาณในการดำเนินการโครงการ PS-LTE ของ สำนักงานตำรวจแห่งชาติ เช่นการโอนทรัพย์สิน และการจัดหางบประมาณในการสนับสนุนการดำเนินงาน เป็นต้น ซึ่งเป็นไปตามบทบาทหน้าที่ของคณะทำงานฯ ในการศึกษาและเสนอแนะแนวทางการพัฒนาระบบวิทยุคมนาคมของประเทศ ให้สอดคล้องกับการเปลี่ยนแปลงของเทคโนโลยี บริบทและความต้องการใช้งานทั้งในภาวะปกติและภาวะวิกฤติและทั้งในปัจจุบันและอนาคต สามารถเชื่อมโยงระหว่างเทคโนโลยีได้ รวมทั้งต้องคำนึงถึงประสิทธิภาพและความคุ้มค่าในการใช้จ่ายงบประมาณภาครัฐและการนำโครงสร้างพื้นฐาน โครงข่าย ทรัพยากร สิ่งอำนวยความสะดวก หรือสินทรัพย์ที่เกี่ยวข้องที่ภาครัฐได้ลงทุนไป มาใช้ประโยชน์ร่วมกัน
************

ที่มา : https://www.thaigov.go.th/news/contents/details/45200