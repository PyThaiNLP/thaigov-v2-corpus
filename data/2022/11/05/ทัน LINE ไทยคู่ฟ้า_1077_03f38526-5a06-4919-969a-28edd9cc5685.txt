รัฐบาลไทย-ข่าวทำเนียบรัฐบาล-ชัดเจน! เมื่อประเทศ Republic of Turkey เปลี่ยนชื่อเป็น Republic of Türkiye ในภาษาไทยสามารถใช้ “สาธารณรัฐตุรกี” หรือ “สาธารณรัฐทูร์เคีย” ได้


วันจันทร์ที่ 15 สิงหาคม 2565
ชัดเจน! เมื่อประเทศ Republic of Turkey เปลี่ยนชื่อเป็น Republic of Türkiye ในภาษาไทยสามารถใช้ “สาธารณรัฐตุรกี” หรือ “สาธารณรัฐทูร์เคีย” ได้
.....
ที่ประชุม ครม. (9 ส.ค. 65) รับทราบการเปลี่ยนชื่อประเทศของ Republic of Turkey (สาธารณรัฐตุรกี) เป็น Republic of Türkiye ส่วนชื่อในภาษาไทยนั้น ราชบัณฑิตยสภาให้ความเห็นว่า ผู้ใช้สามารถเลือกใช้ชื่อใดชื่อหนึ่งระหว่าง “สาธารณรัฐตุรกี” หรือ “สาธารณรัฐทูร์เคีย” ได้ตามที่เห็นสมควร เนื่องจากเป็นชื่อที่สาธารณชนไทยคุ้นเคย มีการใช้อย่างแพร่หลายและเคยปรากฎในพระราชสาส์น สาร หรือเอกสารสำคัญในทางราชการ
จึงสรุปได้ว่า คำว่า Türkiye เราสามารถเขียนในภาษาไทยได้ทั้ง “ตุรกี” (เหมือนเดิม) หรือ “ทูร์เคีย” ก็ได้
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/58000