รัฐบาลไทย-ข่าวทำเนียบรัฐบาล-ธ.ก.ส.ได้คะแนนการประเมินความโปร่งใสและคุณธรรม (ITA) ระดับดีเยี่ยม ต่อเนื่อง 7 ปี


วันศุกร์ที่ 27 สิงหาคม 2564
พิมพ์
ธ.ก.ส.ได้คะแนนการประเมินความโปร่งใสและคุณธรรม (ITA) ระดับดีเยี่ยม ต่อเนื่อง 7 ปี
ธ.ก.ส.คว้าคะแนน 96.77 (ระดับดีเยี่ยม : AA) จากการประเมินคุณธรรมและความโปร่งใสในการดำเนินงานของหน่วยงานภาครัฐ ประจำปีงบประมาณ 2564 จากสำนักงาน ป.ป.ช.
ธ.ก.ส.คว้าคะแนน 96.77 (ระดับดีเยี่ยม : AA) จากการประเมินคุณธรรมและความโปร่งใสในการดำเนินงานของหน่วยงานภาครัฐ ประจำปีงบประมาณ 2564 จากสำนักงาน ป.ป.ช. สะท้อนการเป็นองค์กรที่ดำเนินกิจการตามหลักธรรมาภิบาลและตั้งมั่นในคุณธรรมในการบริหารงานอย่างต่อเนื่อง เพื่อมุ่งสู่ปณิธานในการสร้าง Better Life . Better Community . Better Pride สู่ภาคเกษตรกรรม
นายธนารัตน์ งามวลัยรัตน์ ผู้จัดการธนาคารเพื่อการเกษตรและสหกรณ์การเกษตร (ธ.ก.ส) เปิดเผยว่า ธ.ก.ส. ได้เข้าร่วมการประเมินคุณธรรมและความโปร่งใสในการดำเนินงานของหน่วยงานภาครัฐ (Integrity and Transparency Assessment : ITA) ประจำปีงบประมาณ 2564 จัดโดยสำนักงานคณะกรรมการป้องกันและปรามปรามการทุจริตแห่งชาติ (สำนักงาน ป.ป.ช.) การประเมินใช้เครื่องมือการประเมิน 3 เครื่องมือ ประกอบด้วย การสำรวจความคิดเห็นพนักงานภายใน การสำรวจความคิดเห็นผู้มีส่วนได้ส่วนเสียภายนอก และการเปิดเผยข้อมูลสาธารณะ โดย ธ.ก.ส. มีผลประเมินอยู่ที่ 96.77 คะแนน และยังคงรักษามาตรฐานคุณธรรมและความโปร่งใสในระดับ AA (มากกว่า 95 คะแนน) ต่อเนื่อง 7 ปี
ธ.ก.ส. ขอขอบคุณทุกหน่วยงานและผู้มีส่วนเกี่ยวข้องทุกภาคส่วน โดย ธ.ก.ส. ยังคงมุ่งมั่นเพิ่มประสิทธิภาพและพัฒนางานของธนาคารตามหลักคุณธรรมและความโปร่งใสเพื่อความเป็นธรรมของทุกภาคส่วน และพร้อมที่จะอยู่เคียงข้างพี่น้องเกษตรกรในทุกสถานการณ์เพื่อยกระดับคุณภาพชีวิตเกษตรกรไทยสู่สังคมที่ภาคภูมิ  Better Life. Better Community. Better Pride.

ที่มา : https://www.thaigov.go.th/news/contents/details/45228