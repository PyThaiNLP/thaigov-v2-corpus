รัฐบาลไทย-ข่าวทำเนียบรัฐบาล-รฟม. ห่วงใย จัดกิจกรรม “มอบกล่องทันใจเติมความสุขให้ประชาชน ครั้งที่ 3”


วันพุธที่ 22 กันยายน 2564
รฟม. ห่วงใย จัดกิจกรรม “มอบกล่องทันใจเติมความสุขให้ประชาชน ครั้งที่ 3”
แก่ชุมชนที่มีประชาชนรักษาตัวอยู่ที่บ้าน (Home Isolation)
การรถไฟฟ้าขนส่งมวลชนแห่งประเทศไทย (รฟม.) กระทรวงคมนาคม ได้ส่งมอบอาหารกล่องจากร้านอาหารบริเวณแนวสายทางโครงการรถไฟฟ้า รฟม. ที่ได้รับผลกระทบจากสถานการณ์การแพร่ระบาดของเชื้อไวรัส COVID-19 ภายใต้กิจกรรม “กล่องทันใจ เติมความสุขให้ประชาชน ครั้งที่ 3” โดยได้มอบอาหารกล่อง จำนวน 2,050 กล่อง ในวันที่ 20 – 21 กันยายน 2564 เพื่อแจกจ่ายให้แก่ชุมชนที่มีประชาชนรักษาตัวอยู่ที่บ้านภายในชุมชน (Home Isolation) ได้แก่ ชุมชนรอบมัสยิดสวนพลู ชุมชนหมู่บ้านนักกีฬา ชุมชนมัสยิดย่ามีลุ้ลอิบาดะห์ และชุมชนสุเหร่าเกาะดอน ทั้งนี้ อาหารกล่องดังกล่าว คัดเลือกมาจากร้านอาหารบริเวณแนวสายทางรถไฟฟ้าในความรับผิดชอบของ รฟม. ดังนี้
- ร้านราดหน้าอาหลิว อยู่บริเวณริมถนนสิรินธรฝั่งขาเข้า ใกล้กับสถานีสิรินธร รถไฟฟ้ามหานคร สายเฉลิมรัชมงคล (MRT สายสีน้ำเงิน)
พิกัดร้าน https://goo.gl/maps/TVKci97ypqfEb3Cb7
- ร้านสุภากร – อรนิภัทธ์อาหารอิสลาม อยู่ภายในห้างสรรพสินค้า JJ Mall ชั้น 2 บริเวณฟู้ดคอร์ท สถานีกำแพงเพชร รถไฟฟ้ามหานคร สายเฉลิมรัชมงคล (MRT สายสีน้ำเงิน)
พิกัดร้าน https://g.page/JJMallFoodCourt?share
- ร้านกอเรีย อยู่ภายในโรงอาหาร บมจ. ทรู คอร์ปอเรชั่น สถานีพระราม 9 รถไฟฟ้ามหานคร สายเฉลิมรัชมงคล (MRT สายสีน้ำเงิน)
พิกัดร้าน https://goo.gl/maps/U9yZJrV5KCGXRdqKA
- ร้านบิงซู นม 6 ฮาลาล สาขาพระราม 9 อยู่บริเวณสถานีรามคำแหง 12 โครงการรถไฟฟ้าสายสีส้ม ช่วงศูนย์วัฒนธรรมฯ - มีนบุรี (สุวินทวงศ์)
พิกัดร้าน https://g.page/bingsu-nom6-halal-bangkok?share
- ร้านก๋วยต๋งก๋วยเตี๋ยว อยู่ติดถนนรามอินทรา ซอย 123 ใกล้โรงเรียนเศรษฐบุตรบำเพ็ญ บริเวณสถานี  เศรษฐบุตรบำเพ็ญ โครงการรถไฟฟ้าสายสีชมพู ช่วงแคราย - มีนบุรี
พิกัดร้าน https://goo.gl/maps/rdd2dSACqqzazRce6
ทั้งนี้ กิจกรรมดังกล่าวเป็นส่วนหนึ่งของกิจกรรมเพื่อสังคม ที่ รฟม. ได้ดำเนินการมาอย่างต่อเนื่อง ซึ่งได้จัดขึ้นเป็นครั้งที่ 3 โดยในครั้งที่ 1 จัดขึ้นในเดือนพฤษภาคม – มิถุนายน 2564 ส่งมอบอาหารจำนวน 8,000 กล่อง ให้แก่ บุคลากรทางการแพทย์และผู้ป่วยในสถานพยาบาลและโรงพยาบาลสนาม ส่วนครั้งที่ 2 จัดขึ้นในเดือนสิงหาคม – กันยายน 2564 ส่งมอบอาหารจำนวน 8,000 กล่อง ให้แก่ประชาชนที่อาศัยอยู่ในชุมชนบริเวณใกล้เคียงกับร้านอาหารที่เข้าร่วมกิจกรรม และในครั้งนี้ รฟม. ได้ตั้งเป้าหมายที่จะสนับสนุนอาหารจากร้านอาหารตามแนวสายทางรถไฟฟ้าที่ได้รับผลกระทบจากสถานการณ์ COVID-19 จำนวน 5,200 กล่อง รวมจำนวน 21,200 กล่อง โดยมีระยะเวลาดำเนินกิจกรรมตั้งแต่วันที่  20 – 28 กันยายน 2564 ท่านสามารถติดตามข้อมูลข่าวสาร รฟม. ได้ที่ www.mrta.co.th และเฟซบุ๊กแฟนเพจการรถไฟฟ้าขนส่งมวลชนแห่งประเทศไทย

ที่มา : https://www.thaigov.go.th/news/contents/details/46054