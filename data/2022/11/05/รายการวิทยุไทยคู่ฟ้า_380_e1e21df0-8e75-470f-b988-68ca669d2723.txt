รัฐบาลไทย-ข่าวทำเนียบรัฐบาล-​เตรียมงาน 272,977 อัตรา รองรับบัณฑิตจบใหม่และผู้ว่างงาน


วันอังคารที่ 31 พฤษภาคม 2565
พิมพ์
​เตรียมงาน 272,977 อัตรา รองรับบัณฑิตจบใหม่และผู้ว่างงาน
วันจันทร์ที่ 30 พฤษภาคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลห่วงใยบัณฑิตจบใหม่และประชาชนที่ยังว่างงาน เตรียมตำแหน่งงานว่างไว้รองรับ 272,977 อัตรา แบ่งเป็นในประเทศ 158,503 อัตรา ต่างประเทศ 114,474 อัตรา รับตั้งแต่ ไม่ระบุวุฒิการศึกษา - ระดับปริญญาเอก โดยความต้องการแรงงานในประเทศมากที่สุดอยู่ในจังหวัด กทม. ปทุมธานี นนทบุรี สมุทรปราการ และระยอง สำหรับงานในกลุ่มอุตสาหกรรมเป้าหมาย S-Curve มีความต้องการแรงงานกว่า 40,000 อัตรา ซึ่ง 5 อันดับแรก คือ งานในอุตสาหกรรมแปรรูปอาหาร อุตสาหกรรมยานยนต์  อุตสาหกรรมโลจิสติกส์ อุตสาหกรรมอิเล็กทรอนิกส์ และ อุตสาหกรรมเชื้อเพลิงชีวภาพและเคมีชีวภาพ ผู้สนใจค้นหาและสมัครได้ที่เว็บไซต์และแอปพลิเคชัน “ไทยมีงานทำ” หรือ โทรสายด่วนกรมการจัดหางาน 1694
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/55213