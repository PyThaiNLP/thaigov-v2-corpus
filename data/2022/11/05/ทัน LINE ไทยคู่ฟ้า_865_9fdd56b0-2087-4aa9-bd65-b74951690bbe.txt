รัฐบาลไทย-ข่าวทำเนียบรัฐบาล-นายกฯ เตรียมลงพื้นที่ตรวจราชการ จ.ชลบุรี เดินหน้าขับเคลื่อน "พัฒนาการเกษตรไทย" สู่การเกษตรแบบ Smart Farming 9 พ.ค. นี้


วันอาทิตย์ที่ 8 พฤษภาคม 2565
นายกฯ เตรียมลงพื้นที่ตรวจราชการ จ.ชลบุรี เดินหน้าขับเคลื่อน "พัฒนาการเกษตรไทย" สู่การเกษตรแบบ Smart Farming 9 พ.ค. นี้
.....
พลเอก ประยุทธ์ จันทร์โอชา นายกรัฐมนตรี เตรียมลงพื้นที่ตรวจราชการ จ.ชลบุรี ในวันจันทร์ที่ 9 พ.ค. 65 เพื่อประชุมหารือแนวทาง "การพัฒนาการเกษตรของไทย" ไปสู่การเกษตรแบบ Smart Farming
.
พร้อมเยี่ยมชมการดำเนินงานของคูโบต้าฟาร์ม ซึ่งเป็นฟาร์ม ที่ช่วยสร้างประสบการณ์เกษตรสมัยใหม่ในภูมิภาคอาเซียน มีเทคโนโลยีและนวัตกรรมเกษตรครบวงจรแบบเป็นรูปธรรม เป็นพื้นที่การเรียนรู้ทางการเกษตรยุคใหม่ที่น่าสนใจบนพื้นที่ 220 ไร่ ออกแบบภายใต้แนวคิด “End to End Solutions” คือ การทำเกษตรแบบครบวงจรจากต้นน้ำถึงปลายน้ำ
.
ทั้งนี้ การเกษตรแบบ Smart Farming จะช่วยเพิ่มผลผลิตและแก้ไขปัญหาความยากจนของเกษตรกรไทยได้ และยังตอบโจทย์ “การพัฒนาที่ยั่งยืน” ด้วย
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/54348