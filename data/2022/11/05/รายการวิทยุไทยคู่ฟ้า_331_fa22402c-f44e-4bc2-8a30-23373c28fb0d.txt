รัฐบาลไทย-ข่าวทำเนียบรัฐบาล-รัฐบาลเพิ่มคู่สาย 1330 รับผู้ป่วยโควิด-19 หลังสงกรานต์


วันอังคารที่ 12 เมษายน 2565
พิมพ์
รัฐบาลเพิ่มคู่สาย 1330 รับผู้ป่วยโควิด-19 หลังสงกรานต์
วันอังคารที่ 12 เมษายน 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลเตรียมพร้อมรับการระบาดของโรคโควิด-19 ที่คาดว่าจะมากขึ้นช่วงหลังเทศกาลสงกรานต์ โดยเพิ่มคู่สายของสายด่วน สปสช. 1330 เป็น 3,000 คู่สาย ให้บริการควบคู่กับระบบแชทในไลน์ @nhso และเปิดช่องทางพิเศษให้แก่ผู้ป่วยกลุ่มเสี่ยง 608 ได้แก่ ผู้มีอายุ 60 ปีขึ้นไป เด็กแรกเกิด-5 ปี คนพิการ ผู้ป่วยติดเตียง ตลอดจนผู้ป่วยเรื้อรัง 7 กลุ่มโรค โทร 1330 กด 18 เพื่อดำเนินการประสานส่งไปรับการรักษาใน รพ. ไม่ต้องรอรักษาตามอาการ สำหรับผู้ป่วยที่มีอาการรุนแรงโทร 1669 เพื่อใช้สิทธิ UCEP Plus ส่วนผู้ป่วยสีเขียวที่ไม่ใช่กลุ่มเสี่ยงทุกสิทธิการรักษา โทร 1330 กด 14 หรือลงทะเบียนที่ไลน์ @nhso เช่นเดิม นอกจากนี้ ยังสามารถติดต่อสายด่วนของแต่ละจังหวัด หรือเฟซบุ๊กของสำนักงานสาธารณสุขจังหวัดได้
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/53538