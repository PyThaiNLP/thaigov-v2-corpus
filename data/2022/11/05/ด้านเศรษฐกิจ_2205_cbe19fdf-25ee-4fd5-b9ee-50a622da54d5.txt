รัฐบาลไทย-ข่าวทำเนียบรัฐบาล-บขส. ยืนยันกรณีแชร์ บ.ขนส่งเลิกจ้างที่สมุทปราการ ไม่เกี่ยวข้องกับ บขส.


วันเสาร์ที่ 11 ธันวาคม 2564
บขส. ยืนยันกรณีแชร์ บ.ขนส่งเลิกจ้างที่สมุทปราการ ไม่เกี่ยวข้องกับ บขส.
บขส. ยังคงให้บริการตามปกติ เพื่ออำนวยความสะดวกในการเดินทางและการขนส่งสินค้าแก่ประชาชน
นายสัญลักข์ ปัญวัฒนลิขิต กรรมการผู้จัดการใหญ่ บริษัท ขนส่ง จำกัด (บขส.) กระทรวงคมนาคม กล่าวว่า ตามที่มีสื่อออนไลน์เผยแพร่ข่าว โดยใช้หัวข้อข่าวว่า "ข่าวร้ายรับปีใหม่ บริษัทขนส่งแห่งหนึ่งในจังหวัดสมุทราปราการประกาศแจ้งปิดกิจการก่อนสิ้นปี" บขส. ขอแจ้งว่าข่าวดังกล่าวไม่เกี่ยวข้องกับ บขส.
โดย บขส. ยังคงให้บริการตามปกติ เพื่ออำนวยความสะดวกในการเดินทางและการขนส่งสินค้าแก่ประชาชนอย่างต่อเนื่อง เข้าสู่ปี 91 รวมทั้งมุ่งมั่นจะดำเนินกิจการเพื่อประโยชน์ของประชาชน ตามนโยบายกระทรวงคมนาคมต่อไป

ที่มา : https://www.thaigov.go.th/news/contents/details/49350