รัฐบาลไทย-ข่าวทำเนียบรัฐบาล-โฆษกรัฐบาลเผย “นายกฯ” ย้ำรัฐบาลพรรคร่วมฯ ทำงานเป็นทีมเวิร์คไม่มีความขัดแย้ง พร้อมขอบคุณคณะรัฐมนตรีที่ได้ทำงานร่วมกันตลอด 2 ปี 3 เดือน ที่ผ่านมา


วันอังคารที่ 5 ตุลาคม 2564
พิมพ์
โฆษกรัฐบาลเผย “นายกฯ” ย้ำรัฐบาลพรรคร่วมฯ ทำงานเป็นทีมเวิร์คไม่มีความขัดแย้ง พร้อมขอบคุณคณะรัฐมนตรีที่ได้ทำงานร่วมกันตลอด 2 ปี  3 เดือน ที่ผ่านมา
โฆษกรัฐบาลเผย “นายกฯ” ย้ำรัฐบาลพรรคร่วมฯ ทำงานเป็นทีมเวิร์คไม่มีความขัดแย้ง พร้อมขอบคุณคณะรัฐมนตรีที่ได้ทำงานร่วมกันตลอด 2 ปี  3 เดือน ที่ผ่านมา
วันนี้ (5 ตุลาคม 2564) นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า กรณีที่ พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ได้ยกเลิกคำสั่ง ฯ สำนักนายกรัฐมนตรีที่ 254/2564 เรื่อง แก้ไขเพิ่มเติมคำสั่งมอบหมายและมอบอำนาจให้รองนายกรัฐมนตรีและรัฐมนตรีประจำสำนักนายกรัฐมนตรี ปฏิบัติราชการแทนนายกรัฐมนตรี (ฉบับที่ 2) ลงวันที่ 28 กันยายน 2564 ว่า ไม่ใช่กลัวพรรคประชาธิปัตย์ถอนตัวจากการร่วมรัฐบาล แต่ได้มีการหารือกันในรายละเอียดแล้ว ถึงการบริหารงานภายในกระทรวงเกษตรและสหกรณ์ โดยเป็นการเห็นชอบร่วมกันระหว่างพลเอก ประวิตร์ วงษ์สุวรรณ รองนายกรัฐมนตรี ในฐานะหัวหน้าพรรคพลังประชารัฐ และนายจุรินทร์ ลักษณวิศิษฐ์ รองนายกรัฐมนตรีและรัฐมนตรีว่าการกระทรวงพาณิชย์ ในฐานะหัวหน้าพรรคประชาธิปัตย์ และนายเฉลิมชัย ศรีอ่อน  รัฐมนตรีว่าการกระทรวงเกษตรกรและสหกรณ์ ในฐานะเลขาธิการพรรคประชาธิปัตย์  เพื่อให้การบริหารงานของกระทรวงเกษตรฯ เป็นไปด้วยความเรียบร้อย
นายธนกร ฯ ยังกล่าวว่า ท่านนายกรัฐมนตรีในฐานะหัวหน้ารัฐบาลย้ำมาตลอดว่า รัฐบาลทำงานเป็นทีมเดียวกัน คือ ทีมรัฐบาลของประเทศไทย  รับฟังความเห็นและข้อเสนอแนะและตัดสินใจร่วมกันในทุกเรื่อง การทำงานที่ผ่านมาท่านนายกรัฐมนตรีให้เกียรติทุกพรรค ทุกคน และหารือหัวหน้าพรรคร่วมรัฐบาลในส่วนที่เกี่ยวข้องกับการทำงานการเมืองมาตลอด ซึ่งที่ประชุมคณะรัฐมนตรีวันนี้ ท่านนายกรัฐมนตรียังได้กล่าวขอบคุณคณะรัฐมนตรีที่ได้ทำงานร่วมกันมาตลอด 2 ปี  3 เดือน ด้วย
........................

ที่มา : https://www.thaigov.go.th/news/contents/details/46589