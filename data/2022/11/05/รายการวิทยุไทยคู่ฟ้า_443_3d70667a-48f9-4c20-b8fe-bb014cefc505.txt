รัฐบาลไทย-ข่าวทำเนียบรัฐบาล- ลดภาษีประจำปีรถยนต์ไฟฟ้าเป็นเวลา 1 ปี


วันจันทร์ที่ 1 สิงหาคม 2565
พิมพ์
ลดภาษีประจำปีรถยนต์ไฟฟ้าเป็นเวลา 1 ปี
วันจันทร์ที่ 1 สิงหาคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลสนับสนุนการใช้ยานยนต์พลังงานไฟฟ้า โดยอนุมัติหลักการร่าง
พ.ร.ฎ.ลดภาษีประจำปีสำหรับรถที่ขับเคลื่อนด้วยพลังงานไฟฟ้าเพียงอย่างเดียว ตามกฎหมายว่าด้วยรถยนต์
พ.ศ. ... ซึ่งเป็นการกำหนดให้ลดอัตราภาษีประจำปีลงร้อยละ 80
สำหรับรถที่ขับเคลื่อนด้วยพลังงานไฟฟ้าเพียงอย่างเดียวที่จดทะเบียนระหว่างวันที่ 1 ต.ค.2565 – 30
ก.ย.2568 เป็นระยะเวลา 1 ปี นับจากวันที่จดทะเบียน
เพื่อสร้างแรงจูงใจให้ประชาชนใช้ยานยนต์ไฟฟ้าซึ่งเป็นมิตรต่อสิ่งแวดล้อม
ลดปริมาณมลพิษและฝุ่นละอองขนาดเล็ก PM2.5 ในสภาวะแวดล้อม
ตลอดจนกระตุ้นให้เกิดการผลิตยานยนต์ไฟฟ้าในภาพรวมของประเทศเพิ่มมากขึ้น
ซึ่งเป็นหนึ่งในจุดเริ่มต้นที่สำคัญของการเปลี่ยนผ่านภาคพลังงานของประเทศไปสู่การใช้พลังงานสะอาด
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/57475