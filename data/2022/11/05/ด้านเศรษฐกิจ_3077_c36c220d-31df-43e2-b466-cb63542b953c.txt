รัฐบาลไทย-ข่าวทำเนียบรัฐบาล-กรมทางหลวงชนบททาสีตีเส้นทางม้าลายบริเวณหน้าโรงเรียนในพื้นที่จังหวัดปทุมธานี เพื่อความสะดวกปลอดภัยของประชาชน


วันจันทร์ที่ 7 มีนาคม 2565
กรมทางหลวงชนบททาสีตีเส้นทางม้าลายบริเวณหน้าโรงเรียนในพื้นที่จังหวัดปทุมธานี เพื่อความสะดวกปลอดภัยของประชาชน
กรมทางหลวงชนบท (ทช.) กระทรวงคมนาคม  โดยแขวงทางหลวงชนบทปทุมธานี จัดกิจกรรมจิตอาสา “เราทำความดีด้วยหัวใจ” ปรับปรุงทางม้าลายบริเวณหน้าโรงเรียนให้อยู่ในสภาพพร้อมใช้งาน จำนวน 3 แห่ง
กรมทางหลวงชนบท (ทช.) กระทรวงคมนาคม  โดยแขวงทางหลวงชนบทปทุมธานี จัดกิจกรรมจิตอาสา “เราทำความดีด้วยหัวใจ” ปรับปรุงทางม้าลายบริเวณหน้าโรงเรียนให้อยู่ในสภาพพร้อมใช้งาน จำนวน 3 แห่ง ได้แก่ ถนนทางหลวงชนบทสาย ปท.3006 ช่วง กม. ที่ 9+500 บริเวณหน้าโรงเรียนเจริญดีวิทยา ถนนทางหลวงชนบท สาย ปท.3009 ช่วง กม. ที่ 4+400 บริเวณหน้าโรงเรียนวัดอดิศร และช่วง กม. ที่ 6+500 บริเวณหน้าโรงเรียนวัดทศทิศาราม ทั้งนี้ เพื่อเป็นการอำนวยความสะดวกปลอดภัยให้ประชาชนและนักเรียนสามารถมองเห็นได้อย่างชัดเจน ป้องกันการเกิดอุบัติเหตุ รวมถึงเป็นการปลูกฝั่งให้นักเรียนเข้าใจและปฏิบัติตามกฎจราจรได้อย่างถูกต้อง ตามนโยบายของนายศักดิ์สยาม ชิดชอบ รัฐมนตรีว่าการกระทรวงคมนาคม และนายอภิรัฐ ไชยวงศ์น้อย อธิบดีกรมทางหลวงชนบท
ทั้งนี้ ทช. มีแผนที่จะดำเนินการปรับปรุงทางม้าลายเพิ่มเติมเพื่อเพิ่มความปลอดภัยในพื้นที่บนถนนทางหลวงชนบทสาย ปท.3035 บริเวณหน้าโรงเรียนรวมราษฎร์สามัคคี โรงเรียนร่วมจิตประสาท และโรงเรียนเทพศิรินทร์คลองสิบสาม จังหวัดปทุมธานี ตามลำดับต่อไป

ที่มา : https://www.thaigov.go.th/news/contents/details/52246