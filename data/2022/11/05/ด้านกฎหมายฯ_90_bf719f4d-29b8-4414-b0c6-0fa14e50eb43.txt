รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม ร่วมมูลนิธิธนาคารออมสิน มอบโฉนดที่ดินให้ 4 แม่เฒ่าสุโขทัย เผยเอาไปจำนอง-ขายต่อไม่ได้ ส่วนเงินบริจาคยังอยู่ครบให้คณะกรรมการพิจารณาเบิกจ่าย


วันศุกร์ที่ 23 กรกฎาคม 2564
พิมพ์
รัฐมนตรีว่าการกระทรวงยุติธรรม ร่วมมูลนิธิธนาคารออมสิน มอบโฉนดที่ดินให้ 4 แม่เฒ่าสุโขทัย เผยเอาไปจำนอง-ขายต่อไม่ได้ ส่วนเงินบริจาคยังอยู่ครบให้คณะกรรมการพิจารณาเบิกจ่าย
รัฐมนตรีว่าการกระทรวงยุติธรรม ร่วมมูลนิธิธนาคารออมสิน มอบโฉนดที่ดินให้ 4 แม่เฒ่าสุโขทัย เผยเอาไปจำนอง-ขายต่อไม่ได้ ส่วนเงินบริจาคยังอยู่ครบให้คณะกรรมการพิจารณาเบิกจ่าย
เมื่อเวลา 09.00 น. ที่บ้านเลขที่ 20/3 หมู่ที่ 6 ต.ปากน้ำ อ.สวรรคโลก จ.สุโขทัย นายสมศักดิ์ เทพสุทิน รัฐมนตรีว่าการกระทรวงยุติธรรม เป็นประธานในพิธีมอบโฉนดที่ดินให้แก่นางโปรย อนุเคราะห์ นางตะล่อม ทิมแย้ม น.ส.ศรีนวล ทิมแย้ม และ น.ส.แฉล้ม ทิมแย้ม โดยมี นายสุชาติ ทีคะสุข รองผู้ว่าราชการจังหวัดสุโขทัย นายมนู พุกประเสริฐ นายก อบจ.สุโขทัย นางพรรณสิริ กุลนาถศิริ นายชูศักดิ์ คีรีมาศทอง ส.ส.สุโขทัย พรรคพลังประชารัฐ  นายอำเภอศรีสสำโรง นายอำเภอสวรรคโลก เจ้าหน้าที่ธนาคารออมสิน และผู้นำท้องถิ่น ร่วมงาน
นายสมศักดิ์ กล่าวว่า มูลนิธิธนาคารออมสินได้มอบโฉนดให้ มีชื่อยายทั้ง 4 คนเป็นเจ้าของร่วมกัน ให้อยู่ไปจนชีวิตจะหาไม่ หากยายยังอยู่จะไปขายต่อใครไม่ได้ หรือเอาไปจำนองกู้เงินไม่ได้ แต่ให้ตกเป็นของทายาทได้ และธนาคารออมสินได้มอบเงินสด 10,000 บาท ไว้ดูแลซ่อมแซมบ้าน ส่วนเงินบริจาคยังอยู่ในบัญชีของยาย โดยมีนายอำเภอศรีสำโรง พร้อมคณะกรรมการ 9 คน เป็นผู้พิจารณาเบิกจ่าย และเมื่อย้ายมา อ.สวรรคโลก ก็จะปรับเปลี่ยนส่งมอบกัน โดยส่วนราชการจะช่วยดูแลให้ ต้องขอบคุณธนาคารออมสินที่มีน้ำใจช่วยเหลือประชาชนที่เดือดร้อน และเรื่องการมอบโฉนดได้ทำตามกฎหมายอย่างถูกต้อง
ทั้งนี้นางตะล่อมได้ทอดกล้วยทอดให้นายสมศักดิ์และคณะได้ชิมด้วย เพราะเป็นอาชีพเดิมที่เคยค้าขาย โดยนายสมศักดิ์เอ่ยปากชมว่ารสชาติอร่อยมาก

ที่มา : https://www.thaigov.go.th/news/contents/details/44042