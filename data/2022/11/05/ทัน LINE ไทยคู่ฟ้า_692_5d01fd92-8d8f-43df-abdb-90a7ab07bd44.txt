รัฐบาลไทย-ข่าวทำเนียบรัฐบาล-นายกฯ ชื่นชม “กิจกรรมวิ่งเทรล” ตอบสนองนโยบายเปิดประเทศ หนุนกีฬาช่วยกระตุ้นเศรษฐกิจ - ท่องเที่ยว


วันพุธที่ 9 มีนาคม 2565
นายกฯ ชื่นชม “กิจกรรมวิ่งเทรล” ตอบสนองนโยบายเปิดประเทศ หนุนกีฬาช่วยกระตุ้นเศรษฐกิจ - ท่องเที่ยว
.....
กิจกรรมวิ่งเทรลถือเป็นอีกหนึ่งกิจกรรมดี ๆ ที่นายกฯ มีดำริให้จัดขึ้น เพื่อส่งเสริมการออกกำลังกาย ส่งเสริมการท่องเที่ยวเชิงกีฬา (Sports Tourism) และเป็นอีกหนึ่งช่องทางในการสร้างรายได้ให้กับประเทศ
.
ที่ผ่านมา ประเทศไทยได้จัดกิจกรรมดังกล่าว และได้รับความนิยมเพิ่มขึ้นโดยลำดับ ครั้งแรก Zero Edition เดือน ก.พ. 63 ที่อุทยานแห่งชาติดอยอินทนนท์ จ.เชียงใหม่ มีผู้เข้าร่วมแข่งขันประมาณ 1,500 คน
.
ครั้งต่อมา First Edition เดือน ต.ค. 63 มีผู้เข้าร่วมแข่งขันประมาณ 1,800 คน ส่งผลให้มีมูลค่าทางเศรษฐกิจสูงถึง 136 ล้านบาท และยังได้รับการประกาศเพิ่มเติมให้เป็นหนึ่งในสนาม World Series ที่ใช้เป็นสนามเก็บคะแนนสำหรับนักกีฬาชั้นนำของโลก
.
ส่วน Second Edition เมื่อเดือน ธ.ค. 64 นั้น ถือว่าเป็นรายการระดับนานาชาติ ภายใต้การรับรองของ UTMB องค์กรจัดวิ่งเทรลระดับโลก มีผู้เข้าร่วมการแข่งขันประมาณ 2,500 คน ทั้งชาวไทยและชาวต่างชาติ ทำให้เกิดเงินหมุนเวียนกว่า 143.77 ล้านบาท สร้างมูลค่าทางเศรษฐกิจโดยรวม 347.57 ล้านบาท และเกิดการจ้างงาน 17,000 คน
.
ล่าสุด รายการแข่งขัน Thailand by UTMB 2022 จะถูกจัดขึ้นในระหว่างวันที่ 8 - 11 ธ.ค. 65 คาดก่อให้เกิดเงินหมุนเวียนในระบบเศรษฐกิจมากถึง 500 ล้านบาท และรัฐบาลเตรียมผลักดัน Thailand by UTMB ให้เป็นสนามระดับ Major ในปี 66 ซึ่งมีเพียง 3 สนามทั่วโลกที่จะมีโอกาสได้รับการคัดเลือก ดำเนินการควบคู่กับมาตรการทางด้านสาธารณสุขที่ทั่วโลกให้การยอมรับ
.
อ่านเพิ่มเติม คลิก https://www.thaigov.go.th/news/contents/details/52296
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/52352