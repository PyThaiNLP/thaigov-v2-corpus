รัฐบาลไทย-ข่าวทำเนียบรัฐบาล-โฆษกรัฐบาลขอบคฺณ “แซค แอฟรอน”โพสต์ภาพทะเลภูเก็ตผ่าน Instagram ส่วนตัว ระบุข้อความ “มีความสุขมากที่ได้มาเยือนไทย” ขณะที่ผลสำรวจ Holidu.co.uk เผยกรุงเทพฯ ติดอันดับ Top 10 Worktation


วันพฤหัสบดีที่ 21 ตุลาคม 2564
พิมพ์
โฆษกรัฐบาลขอบคฺณ “แซค แอฟรอน”โพสต์ภาพทะเลภูเก็ตผ่าน Instagram ส่วนตัว ระบุข้อความ “มีความสุขมากที่ได้มาเยือนไทย” ขณะที่ผลสำรวจ Holidu.co.uk เผยกรุงเทพฯ ติดอันดับ Top 10 Worktation
โฆษกรัฐบาล ขอบคฺณ แซค แอฟรอน โพสต์ภาพทะเลภูเก็ตผ่าน Instagram ส่วนตัว ระบุข้อความตอนหนึ่งว่า “มีความสุขมากที่ได้มาเยือนไทย” ขณะที่ผลสำรวจ Holidu.co.uk เผยกรุงเทพฯ ติดอันดับ Top 10 Workation ที่คนอยากมามากที่สุด นายกฯ กำชับทุกฝ่ายเตรียมพร้อมเปิดประเทศ
นายธนกร วังบุญคงชนะ โฆษกประจำสำนักนายกรัฐมนตรี ขอบคุณ  “แชค  แอฟรอน” นักแสดงระดับโลกโพสต์ภาพทะเลภูเก็ตผ่าน Instagram ส่วนตัว ซึ่งมีผู้ติดตามกว่า 49 ล้านคน พร้อมระบุข้อความตอนหนึ่งว่า “ไม่เคยมีความสุขมากเท่านี้มาก่อน รู้สึกพิเศษมาก ที่ได้ใช้เวลาดีๆที่ประเทศไทย” ซึ่งได้รับการตอบรับ จากเพื่อนนักแสดงและผู้ติดตาม หลายคนเข้ามากดหัวใจจำนวนมาก ซึ่งก่อนหน้านี้ "รัสเซลล์ โคครว์" กึได้โพสต์ภาพสถานที่ท่องเที่ยวในประเทศไทยรวมทั้งชื่นชมภูเก็ตแซนด์บ็อกซ์ผ่านทวิตเตอร์ส่วนตัวด้วย        ขณะเดียวกันจากผลสำรวจ Holidu.co.uk เผยกรุงเทพมหานครติดอันดับหนึ่งของ Top 10 Workation เป็นเมืองที่เหมาะแก่การทำงานและพักผ่อนมากที่สุด เนื่องจากมีค่าครองชีพไม่แพง สถานที่ท่องเที่ยวหลากหลาย สิ่งอำนวยความสะดวกครบครัน และมีบริษัทสำนักงานของบริษัทข้ามชาติหลายบริษัท กรุงเทพฯ จึงเป็นอันดับ 1 ที่นักท่องเที่ยวอยากมามากที่สุด
นายธนกร กล่าวว่า พล.อ.ประยุทธ์ จันทร์โอชา นายกฯ กำชับทุกภาคส่วนเตรียมความพร้อมรองรับในการเปิดประเทศรับนักท่องเที่ยวในวันที่ 1 พ.ย. นี้  โดยเน้นย้ำทุกกิจการ/กิจกรรมต้องปฏิบัติตามมาตรการด้านสาธารณสุขอย่างเคร่งครัด เพื่อสร้างความมั่นคงด้านสาธารณสุข และความปลอดภัยด้านสุขภาพให้กับนักท่องเที่ยวชาวไทยและต่างชาติ   เชื่อมั่นว่า การเปิดประเทศในวันที่ 1 พ.ย. นี้ จะเป็นที่สนใจของชาวต่างชาติ เพราะไทยยังเป็นจุดหมายของการท่องเที่ยวระดับโลก ช่วยให้คนไทยได้ประโยชน์จากกิจกรรมทางเศรษฐกิจไทยที่จะกลับมาคึกคักในช่วงปลายปีนี้ด้วย
……………………………………

ที่มา : https://www.thaigov.go.th/news/contents/details/47264