รัฐบาลไทย-ข่าวทำเนียบรัฐบาล-นายกรัฐมนตรีเน้นย้ำขอให้เจ้าหน้าที่ระมัดระวังเรื่องความปลอดภัย สั่งการตรวจสอบ เร่งให้ความช่วยเหลือประชาชนกรณีภัยไหม้ย่านสำเพ็ง


วันจันทร์ที่ 27 มิถุนายน 2565
พิมพ์
นายกรัฐมนตรีเน้นย้ำขอให้เจ้าหน้าที่ระมัดระวังเรื่องความปลอดภัย สั่งการตรวจสอบ เร่งให้ความช่วยเหลือประชาชนกรณีภัยไหม้ย่านสำเพ็ง
นายกรัฐมนตรีเน้นย้ำขอให้เจ้าหน้าที่ระมัดระวังเรื่องความปลอดภัย สั่งการตรวจสอบ เร่งให้ความช่วยเหลือประชาชนกรณีภัยไหม้ย่านสำเพ็ง
วันที่ 26 มิถุนายน 2565 นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม รับทราบรายงานเกิดเหตุไฟไหม้ย่านตลาดสำเพ็ง กรุงเทพมหานครแล้ว ซึ่งเจ้าหน้าที่หลายหน่วยงานได้ระดมกำลังฉีดน้ำดับเพลิง จนควบคุมเพลิงไม่ให้ลุกลามพื้นที่ใกล้เคียงได้แล้ว
โฆษกประจำสำนักนายกรัฐมนตรีกล่าวเพิ่มเติมว่า นายกรัฐมนตรีเน้นย้ำเรื่องความปลอดภัยเป็นหลัก ขอให้ระมัดระวัง อย่าให้เกิดความสูญเสีย พร้อมแสดงความเสียใจต่อครอบครัวผู้เสียชีวิต พร้อมกันนี้ได้กำชับให้ทุกคนช่วยกันตรวจสอบระมัดระวังเพิ่มมากขึ้น โดนเฉพาะอุปกรณ์ เครื่องใช้ไฟฟ้า ในช่วงนี้ที่มีอากาศร้อน อาจทำให้เกิดสาเหตุไฟฟ้าลัดวงจรขึ้น
“นายกรัฐมนตรีกำชับให้หน่วยงานที่เกี่ยวข้องเร่งตรวจสอบ โดยเฉพาะโครงสร้างของอาคาร และความเสียหายอื่น ๆ ขอให้ช่วยเหลือประชาชนที่ได้รับความเดือดร้อน พร้อมกับเร่งเยียวยาตามหลักเกณฑ์ต่อไป” นายธนกร กล่าว

ที่มา : https://www.thaigov.go.th/news/contents/details/56164