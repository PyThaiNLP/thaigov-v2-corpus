รัฐบาลไทย-ข่าวทำเนียบรัฐบาล-ผู้อำนวยการสำนักงานกิจการยุติธรรม ลงนาม MOU ร่วมกับ อสมท. มุ่งแลกเปลี่ยนองค์ความรู้ทางวิชาชีพ หวังต่อยอดพัฒนาบุคลากรให้มีประสิทธิภาพมากขึ้นตามยุคสมัยที่เปลี่ยนไป


วันศุกร์ที่ 4 กุมภาพันธ์ 2565
พิมพ์
ผู้อำนวยการสำนักงานกิจการยุติธรรม ลงนาม MOU ร่วมกับ อสมท. มุ่งแลกเปลี่ยนองค์ความรู้ทางวิชาชีพ หวังต่อยอดพัฒนาบุคลากรให้มีประสิทธิภาพมากขึ้นตามยุคสมัยที่เปลี่ยนไป
ผู้อำนวยการสำนักงานกิจการยุติธรรม ลงนาม MOU ร่วมกับ อสมท. มุ่งแลกเปลี่ยนองค์ความรู้ทางวิชาชีพ หวังต่อยอดพัฒนาบุคลากรให้มีประสิทธิภาพมากขึ้นตามยุคสมัยที่เปลี่ยนไป ส่วน 30-31 มี.ค. เตรียมจัดประชุมวิชาการระดับชาติ ครั้งที่ 19
ผู้อำนวยการสำนักงานกิจการยุติธรรม ลงนาม MOU ร่วมกับ อสมท. มุ่งแลกเปลี่ยนองค์ความรู้ทางวิชาชีพ หวังต่อยอดพัฒนาบุคลากรให้มีประสิทธิภาพมากขึ้นตามยุคสมัยที่เปลี่ยนไป ส่วน 30-31 มี.ค. เตรียมจัดประชุมวิชาการระดับชาติ ครั้งที่ 19 หัวข้อ “กระบวนการยุติธรรมกับความท้าทายในทศวรรษหน้า”
พันตำรวจโท ดร.พงษ์ธร ธัญญสิริ ผู้อำนวยการสำนักงานกิจการยุติธรรม เปิดเผยว่า สำนักงานกิจการยุติธรรม ได้ร่วมลงนามบันทึกข้อตกลงความร่วมมือทางวิชาการและแลกเปลี่ยนองค์ความรู้ทางวิชาชีพ กับรองศาสตราจารย์เกษมศานต์ โชติชาครพันธุ์ กรรมการผู้อำนวยการใหญ่ บริษัท อสมท จำกัด (มหาชน) เพื่อแลกเปลี่ยนองค์ความรู้และพัฒนาบุคลากรในทักษะที่จำเป็นทางวิชาชีพ รวมถึงสนับสนุนการทำกิจกรรมการบริการวิชาการ การศึกษาวิจัย การพัฒนาบุคลากรและฝึกอบรม การผลิตเนื้อหาที่เกี่ยวข้องด้านกฎหมายในรูปแบบต่าง ๆ รวมถึงพัฒนาจัดทำโครงการและเผยแพร่องค์ความรู้ด้านกฎหมายสู่สังคมและประชาชนให้แพร่หลายมากยิ่งขึ้น
นอกจากนี้ ระหว่างวันที่ 30-31 มีนาคม 2565 ที่จะถึงนี้ สำนักงานกิจการยุติธรรมจะร่วมกับบริษัท อสมท จัดการประชุมทางวิชาการระดับชาติว่าด้วยงานยุติธรรม ครั้งที่ 19  ในหัวข้อ “กระบวนการยุติธรรมกับความท้าทายในทศวรรษหน้า” เพื่อเตรียมความพร้อมต่อการเปลี่ยนแปลงและแนวโน้มการพัฒนากระบวนการยุติธรรมไทยให้สอดคล้องกับสังคมที่มีการเปลี่ยนแปลงและพัฒนาอย่างต่อเนื่อง

ที่มา : https://www.thaigov.go.th/news/contents/details/51230