รัฐบาลไทย-ข่าวทำเนียบรัฐบาล-NIA เข้าพบหารือ รมว.อว. รายงานความก้าวหน้าเรื่องกฎหมาย Startup และ National Startup Committee


วันอังคารที่ 5 ตุลาคม 2564
NIA เข้าพบหารือ รมว.อว. รายงานความก้าวหน้าเรื่องกฎหมาย Startup และ National Startup Committee
NIA เข้าพบหารือ รมว.อว. รายงานความก้าวหน้าเรื่องกฎหมาย Startup และ National Startup Committee
(4 ตุลาคม 2564) สำนักงานนวัตกรรมแห่งชาติ (องค์การมหาชน) (NIA) หรือ สนช. นำโดย ดร.พันธุ์อาจ ชัยรัตน์ ผู้อำนวยการสำนักงานนวัตกรรมแห่งชาติ (องค์การมหาชน) พร้อมคณะ เข้าพบหารือกับ ศ. (พิเศษ) ดร.เอนก เหล่าธรรมทัศน์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม (รมว.อว.) รายงานความก้าวหน้าเรื่องกฎหมาย Startup และ National Startup Committee โดยมี ดร.ดนุช ตันเทอดทิตย์ กรรมการผู้ช่วยรัฐมนตรีประจำกระทรวงการอุดมศึกษาฯ เข้าร่วมประชุม ณ ห้องประชุมรัฐมนตรีชั้น 2 อาคารพระจอมเกล้า สป.อว.
โดยมีหัวข้อการรายงาน ดังนี้
1.โครงสร้างและลำดับคำสั่งที่เกี่ยวข้องกับ NSC
2.ภาพรวมระบบนิเวศเพื่อส่งเสริมวิสาหกิจเริ่มต้น โดย คณะกรรมส่งเสริมวิสาหกิจเริ่มต้นแห่งชาติ
3.แผนการดำเนินการต่อไป ได้แก่
- การส่งเสริมวิสาหกิจเริ่มต้นเป็นไปอย่างมีระบบ บูรณาการร่วมกับหน่วยงานต่างๆ และ ต่อเนื่อง จึงขอเสนอ จัดตั้งคณะกรรมการส่งเสริมวิสาหกิจเริ่มต้นแห่งชาติ โดย ปลัด อว. เป็นประธาน สนช. เป็นเลขานุการ เพิ่มหน่วยงานของ อว. เช่น ทปอ. และเสนอต่อครม. เพื่อเห็นชอบ
- มาตรการส่งเสริมวิสาหกิจเริ่มต้นและกองทุนฯ สำหรับทุกระยะการเติบโตของวิสาหกิจเริ่มต้น และเป็นไปตามระเบียบของหน่วยงานภาครัฐ จึงขอเสนอ จัดทำ พรบ. การพัฒนาและส่งเสริมวิสาหกิจเริ่มต้น ผ่านทางสภานโยบายการอุดมศึกษา วิทยาศาสตร์ วิจัยและนวัตกรรมแห่งชาติ และเสนอต่อ ครม. เพื่อเห็นชอบ

ที่มา : https://www.thaigov.go.th/news/contents/details/46553