รัฐบาลไทย-ข่าวทำเนียบรัฐบาล- การรถไฟฟ้าขนส่งมวลชนแห่งประเทศไทย จัดอบรมหลักสูตร “รฟม. ปั้นอาชีพ ทำง่าย ขายดี” มุ่งสร้างอาชีพอย่างยั่งยืน


วันพุธที่ 17 พฤศจิกายน 2564
การรถไฟฟ้าขนส่งมวลชนแห่งประเทศไทย จัดอบรมหลักสูตร “รฟม. ปั้นอาชีพ ทำง่าย ขายดี” มุ่งสร้างอาชีพอย่างยั่งยืน
ให้แก่ชาวชุมชนในเส้นทางรถไฟฟ้าสายสีเหลือง ช่วงลาดพร้าว - สำโรง และประชาชนผู้สนใจ เรียนรู้ร่วมกันแบบ New Normal ผ่าน Live Streamimg ฟรี
วันนี้ 17 พฤศจิกายน 2564 การรถไฟฟ้าขนส่งมวลชนแห่งประเทศไทย (รฟม.) กระทรวงคมนาคม จัดอบรมหลักสูตรสร้างอาชีพอย่างยั่งยืนให้แก่ชาวชุมชนในแนวสายทางโครงการรถไฟฟ้าสายสีเหลือง ช่วงลาดพร้าว - สำโรง โดยมี นายสกลธี ภัททิยกุล รองผู้ว่าราชการกรุงเทพมหานคร และนางสาวจิรฐา วัฒนประดิษฐ์ ผู้อำนวยการสำนักสื่อสารองค์กร รฟม. ในฐานะผู้จัดการโครงการด้านประชาสัมพันธ์และชุมชนสัมพันธ์ มาร่วมเปิดงาน “รฟม. ปั้นอาชีพ  ทำง่าย ขายดี” เพื่อส่งมอบความรู้แบบจัดเต็มจากวิทยากรมืออาชีพ ช่วยสร้างโอกาสใหม่ ๆ ในการเริ่มต้นธุรกิจและหารายได้สำหรับชุมชน รวมถึงประชาชนทั่วไปที่มีความสนใจ สามารถเข้าร่วมอบรมได้พร้อมกันแบบฟรี ๆ ในรูปแบบ New Normal ผ่าน Live Streaming ในกลุ่มเฟซบุ๊ค “รฟม. ปั้นอาชีพ” ทั้งนี้ รฟม. ยังคงดำเนินกิจกรรมเพื่อชุมชนและสังคมอย่างต่อเนื่อง ควบคู่ไปกับการกำกับงานก่อสร้างโครงการรถไฟฟ้าในพื้นที่กรุงเทพมหานครและปริมณฑลให้แล้วเสร็จโดยเร็ว เพื่อส่งมอบโครงข่ายระบบรถไฟฟ้าขนส่งมวลชนที่จะช่วยยกระดับคุณภาพชีวิตประชาชน และส่งเสริมการพัฒนาเมืองอย่างยั่งยืน ติดตามข้อมูลข่าวสาร รฟม. เพิ่มเติมได้ที่เว็บไซต์ รฟม. www.mrta.co.th และเฟซบุ๊กแฟนเพจการรถไฟฟ้าขนส่งมวลชนแห่งประเทศไทย หรือ Call Center รฟม. โทร. 0 2716 4044

ที่มา : https://www.thaigov.go.th/news/contents/details/48366