รัฐบาลไทย-ข่าวทำเนียบรัฐบาล-โฆษกรัฐบาล เผย “นายกฯ” ห่วงประชาชนออกเดินทางท่องเที่ยว ช่วงวันหยุดยาว กำชับผู้ให้บริการขนส่งสาธารณะ เน้นหลัก Covid Free Setting อย่างเคร่งครัด ป้องกันการแพร่ระบาดตามพื้นที่เสี่ยง


วันศุกร์ที่ 8 กรกฎาคม 2565
พิมพ์
โฆษกรัฐบาล เผย “นายกฯ” ห่วงประชาชนออกเดินทางท่องเที่ยว ช่วงวันหยุดยาว กำชับผู้ให้บริการขนส่งสาธารณะ  เน้นหลัก Covid Free Setting อย่างเคร่งครัด ป้องกันการแพร่ระบาดตามพื้นที่เสี่ยง
โฆษกรัฐบาล เผย “นายกฯ” ห่วงประชาชนออกเดินทางท่องเที่ยว ช่วงวันหยุดยาว กำชับผู้ให้บริการขนส่งสาธารณะ  เน้นหลัก Covid Free Setting อย่างเคร่งครัด ป้องกันการแพร่ระบาดตามพื้นที่เสี่ยง
วันนี้ (8 กรกฎาคม 2565) นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ห่วงใยประชาชน ที่เริ่มทยอยกลับภูมิลำเนาและเดินทางท่องเที่ยว ในช่วงวันหยุดยาวเทศกาลอาสาฬหบูชาและเข้าพรรษาที่กำลังจะมาถึงในช่วงสัปดาห์หน้า  โดยกำชับผู้ประกอบการ ผู้ให้บริการขนส่งสาธารณะ เช่น บริษัท ขนส่ง จำกัด บริษัทรถร่วมเอกชนฯ สถานีขนส่งผู้โดยสารทุกแห่ง รวมทั้งสถานีรถไฟ ท่าอากาศยาน ท่าเรือ เฝ้าระวังการแพร่ระบาดตามมาตรการ  Covid free setting ดูแลความสะอาดของสถานที่ ยานพาหนะ รวมทั้งจุดให้บริการประชาชนต่าง ๆ อย่างเคร่งครัด
โฆษกประจำสำนักนายกรัฐมนตรี ยังกล่าวเพิ่มเติมว่า นายกรัฐมนตรีขอให้มีการประชาสัมพันธ์ย้ำเตือนอย่างต่อเนื่อง ทั้งเรื่องการฉีดวัคซีน การสวมหน้ากากอนามัยด้วยความสมัครใจ การป้องกันตนเอง การปฏิบัติตามมาตรการต่าง ๆ ทั้งส่วนบุคคลและสถานประกอบการ ซึ่งทุกคน ทุกฝ่ายต้องช่วยกันสอดส่องดูแล ติดตาม และเฝ้าระวังการแพร่ระบาด เพื่อให้ทุกคนสามารถใช้ชีวิตได้อย่างปกติ อย่างมีความสุขและปลอดภัย
สำหรับรายงานยอดผู้ติดเชื้อโควิด-19 วันนี้ (8 กรกฎาคม 2565) พบผู้ติดเชื้อรายใหม่ในประเทศ จำนวน 2,144 ราย ไม่มีผู้ป่วยมาจากต่างประเทศ ทำให้มียอดผู้ป่วยสะสม นับตั้งแต่ 1 มกราคม 2565 รวม 2,317,520 ราย หายป่วยกลับบ้าน 1,946 ราย ยอดรวมหายป่วยสะสม ตั้งแต่ 1 มกราคม 2565 จำนวน 2,316,581 ราย ผู้ป่วยกำลังรักษา 25,082 ราย โดยจำนวนผู้ป่วยปอดอักเสบรักษาตัวอยู่ในโรงพยาบาล 763 ราย และเสียชีวิต 20 ราย ///

ที่มา : https://www.thaigov.go.th/news/contents/details/56678