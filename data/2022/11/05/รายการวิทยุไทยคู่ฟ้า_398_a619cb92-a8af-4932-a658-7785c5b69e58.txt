รัฐบาลไทย-ข่าวทำเนียบรัฐบาล-อนุมัติ 338 ล้าน พัฒนาแหล่งท่องเที่ยวภาคใต้ฝั่งอันดามัน


วันอังคารที่ 21 มิถุนายน 2565
อนุมัติ 338 ล้าน พัฒนาแหล่งท่องเที่ยวภาคใต้ฝั่งอันดามัน
วันศุกร์ที่ 17 มิถุนายน 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลเดินหน้าพัฒนาทรัพยากรการท่องเที่ยว โดยอนุมัติวงเงิน 338 ล้านบาท สำหรับกลุ่มจังหวัดภาคใต้ฝั่งอันดามัน ได้แก่ จ.สตูล ตรัง ภูเก็ต พังงา และกระบี่ เช่น โครงการพัฒนาศูนย์เรียนรู้อนุรักษ์ฟื้นฟูพะยูนและสัตว์ทะเลหายาก จ.ตรัง ให้ทันสมัย โครงการ Phuket Health Sandbox จ.ภูเก็ต เพิ่มความสะดวกด้วยแพลตฟอร์มออนไลน์ โครงการศูนย์กลางการท่องเที่ยวและนันทนาการชายฝั่งแห่งเมืองพังงา และโครงการพัฒนาแหล่งสปาวารีน้ำพุร้อนคลองท่อมเมืองสปา จ.กระบี่ ให้สะอาด สวยงาม และคงรักษาความเป็นธรรมชาติไว้ เพื่อรองรับและดึงดูดนักท่องเที่ยวทั้งชาวไทยและต่างชาติ สร้างรายได้ให้ประชาชน โดยคาดว่าในฤดูท่องเที่ยวช่วงปลายปีนี้จะมีนักท่องเที่ยวจากต่างชาติเดินทางมาเที่ยวเมืองไทยกว่า 1 ล้านคน/เดือน
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/55926