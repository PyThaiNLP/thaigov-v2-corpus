รัฐบาลไทย-ข่าวทำเนียบรัฐบาล-นายกรัฐมนตรีต้อนรับนักท่องเที่ยวต่างประเทศ ในโครงการ “Phuket Sandbox” ที่สนามบินนานาชาติภูเก็ต


วันศุกร์ที่ 2 กรกฎาคม 2564
พิมพ์
นายกรัฐมนตรีต้อนรับนักท่องเที่ยวต่างประเทศ ในโครงการ “Phuket Sandbox” ที่สนามบินนานาชาติภูเก็ต
นายกรัฐมนตรีต้อนรับนักท่องเที่ยวต่างประเทศ ในโครงการ “Phuket Sandbox” ที่สนามบินนานาชาติภูเก็ต
นายอนุชา บูรพชัยศรี โฆษกประจำสำนักนายกรัฐมนตรี เผยว่า วันนี้ (1 ก.ค.64) เวลา 17.30 น. ณ บริเวณทางออกผู้โดยสาร ท่าอากาศยานนานาชาติภูเก็ต พลเอก ประยุทธ์ จันทร์โอชา นายกรัฐมนตรี และรัฐมนตรีว่าการกระทรวงกลาโหม พร้อมด้วยนายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงสาธารณสุข   นายสุพัฒนพงษ์ พันธมีเชาว์ รองนายกรัฐมนตรีและรัฐมนตรีว่าการกระทรวงพลังงาน พลเอก อนุพงษ์ เผ่าจินดา รัฐมนตรีว่าการกระทรวงมหาดไทย นายพิพัฒน์ รัชกิจประการ รัฐมนตรีว่าการกระทรวงการท่องเที่ยวและกีฬา นายศักดิ์สยาม ชิดชอบ รัฐมนตรีว่าการกระทรวงคมนาคม นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม และนายสุชาติ ชมกลิ่น รัฐมนตรีว่าการกระทรวงแรงงาน ให้การต้อนรับนักท่องเที่ยวต่างประเทศทั้งเอเชียและยุโรป ที่เดินทางมาโดยเที่ยวบิน SQ763  เส้นทางบินจากสิงคโปร์มายังจังหวัดภูเก็ตในโครงการ “Phuket Sandbox”
นายกรัฐมนตรี ได้กล่าวต้อนรับนักท่องเที่ยว สร้างความประทับใจให้กับชาวต่างชาติ ซึ่งหลายคนยังได้ขอถ่ายรูปและเซลฟี่ร่วมกับนายกรัฐมนตรีด้วย
----------------------
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/43359