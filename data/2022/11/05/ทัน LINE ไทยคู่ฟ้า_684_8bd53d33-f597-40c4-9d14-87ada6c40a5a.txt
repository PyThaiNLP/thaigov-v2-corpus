รัฐบาลไทย-ข่าวทำเนียบรัฐบาล-ครม. เคาะเปิด 'Travel Bubble' ไทย – อินเดีย เริ่มเที่ยวบินแรก เดือน มี.ค. นี้


วันเสาร์ที่ 5 มีนาคม 2565
ครม. เคาะเปิด 'Travel Bubble' ไทย – อินเดีย เริ่มเที่ยวบินแรก เดือน มี.ค. นี้
.....
ที่ประชุม ครม. (1 มี.ค. 65) เห็นชอบการจัดทำความตกลง Air Travel Bubble ระหว่างไทย – อินเดีย ทำให้การรับผู้โดยสารบนเที่ยวบินระหว่างไทยและอินเดีย สามารถรับขนผู้มีสัญชาติไทย อินเดีย เนปาล ภูฏาน และผู้มีสัญชาติต่างประเทศอื่น ๆ ที่ถือวีซ่าเดินทางเข้าประเทศไทยและอินเดีย โดยก่อนที่สายการบินจะออกบัตรโดยสาร/Boarding Pass ให้กับผู้โดยสาร สายการบินต้องมั่นใจว่าผู้โดยสารทุกคนมีคุณสมบัติสามารถเข้าประเทศได้ เบื้องต้นจะเริ่มทำการบินได้ในเดือน มี.ค. นี้
.
การทำความตกลงนี้ ประเมินว่าสายการบินของไทย จะสามารถทำการบินรับขนผู้โดยสารในรูปแบบพาณิชย์ได้ ซึ่งจะช่วยให้สายการบินของไทยสามารถสร้างรายได้ในช่วงสถานการณ์ของโรคโควิด-19 และยังสามารถรับนักท่องเที่ยวจากอินเดียมายังประเทศไทย จากเดิมที่มีเพียงสายการบินของอินเดียทำการบิน ซึ่งเป็นการช่วยเพิ่มนักท่องเที่ยวให้กับประเทศหลังจากที่สถานการณ์โควิด-19 คลี่คลายลง
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/52218