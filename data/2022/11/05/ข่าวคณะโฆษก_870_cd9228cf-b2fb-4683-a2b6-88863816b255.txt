รัฐบาลไทย-ข่าวทำเนียบรัฐบาล-โฆษกรัฐบาลเผย “นายกฯ” นั่งประชุม ครม. เร่งแก้ปัญหาสินค้าแพง-หมูแพง ผลักดันร้านธงฟ้า เปิดทางเลือกจำหน่ายสินค้าจำเป็นราคาถูกสำหรับประชาชน


วันอังคารที่ 18 มกราคม 2565
พิมพ์
โฆษกรัฐบาลเผย “นายกฯ” นั่งประชุม ครม. เร่งแก้ปัญหาสินค้าแพง-หมูแพง ผลักดันร้านธงฟ้า เปิดทางเลือกจำหน่ายสินค้าจำเป็นราคาถูกสำหรับประชาชน
โฆษกรัฐบาลเผย “นายกฯ” นั่งประชุม ครม. เร่งแก้ปัญหาสินค้าแพง-หมูแพง ผลักดันร้านธงฟ้า เปิดทางเลือกจำหน่ายสินค้าจำเป็นราคาถูกสำหรับประชาชน
วันที่ 18 มกราคม 2565 นายธนกร วังบุญคงชนะ โฆษกประจำสำนักนายกรัฐมนตรี เปิดเผยก่อนการประชุมคณะรัฐมนตรี (ครม.) ว่า ในที่ประชุม ครม. วันนี้ พลเอก ประยุทธ์ จันทร์โอชา นายกรัฐมนตรี และรัฐมนตรีว่าการกระทรวงกลาโหม ได้มีการสั่งการให้หน่วยงานที่มีส่วนเกี่ยวข้อง ติดตามและเร่งแก้ไขราคาสินค้าปรับตัวสูงขึ้น ทั้งเนื้อสัตว์ หมู ไก่ และสินค้าอุปโภคบริโภคที่จำเป็นต่อประชาชนโดยเร่งด่วน โดยได้สั่งการให้ร้านค้าธงฟ้าเปิดจำหน่ายสินค้าที่เกี่ยวข้องกับการดำรงชีวิตประจำวัน เพื่อเป็นทางเลือกของพี่น้องประชาชน และผู้ใช้สิทธิบัตรสวัสดิการแห่งรัฐ ในการจับจ่ายสินค้าในราคาประหยัด ซึ่งจะเป็นการบรรเทาความเดือนร้อนของประชาชนในเบื้องต้นในระยะนี้ นอกจากนี้ก็มีการเร่งหารือกับผู้ประกอบการในการตรึงราคาสินค้าที่จำเป็นอื่น ๆ อีกด้วย
“จากการหารือกับหน่วยงานที่เกี่ยวข้องทั้งเกษตรและพาณิชย์ ได้มีการดำเนินการเพื่อช่วยเหลือประชาชนในการแก้ไขราคาสินค้าแพงโดยเฉพาะเนื้อสุกรอย่างเร่งด่วน ซึ่งนายกฯ ได้สั่งการให้มีการติดตามและดำเนินการโดยเร่งด่วนเพื่อบรรเทาความเดือดร้อนของประชาชน ซึ่งการแก้ปัญหาการดำเนินการของกรมปศุสัตว์ทำให้มีการเลี้ยงหมูที่มีการปลอดโรคและมีการพิจารณาทั้ง Demand-Supply ในตลาด ส่วนพาณิชย์ ได้เร่งให้ร้านธงฟ้านำสินค้าจำเป็นมาจำหน่ายแก่พี่น้องประชานโดยเร่งด่วน” นายธนกร กล่าว

ที่มา : https://www.thaigov.go.th/news/contents/details/50623