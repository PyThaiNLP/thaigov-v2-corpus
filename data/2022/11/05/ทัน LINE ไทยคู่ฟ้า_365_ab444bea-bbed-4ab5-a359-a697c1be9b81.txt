รัฐบาลไทย-ข่าวทำเนียบรัฐบาล-กองทุนหมู่บ้านและชุมชนเมือง พักชำระหนี้เงินต้น ให้สมาชิกที่เดือดร้อนจากโควิด-19


วันจันทร์ที่ 8 พฤศจิกายน 2564
กองทุนหมู่บ้านและชุมชนเมือง พักชำระหนี้เงินต้น ให้สมาชิกที่เดือดร้อนจากโควิด-19
....
คกก.กองทุนหมู่บ้านและชุมชนเมืองแห่งชาติ มีมติให้ กองทุนหมู่บ้านและชุมชนเมือง พักชำระหนี้เงินต้นแก่สมาชิกที่เดือดร้อนจากสถานการณ์โควิด-19 และสมัครใจเข้าร่วมโครงการเป็นเวลาไม่เกิน 1 ปี ซึ่งคณะกรรมการอาจพิจารณาจากประวัติการชำระหนี้ การประกอบอาชีพ รายได้ของครอบครัว และความสามารถในการชำระหนี้ของสมาชิกเป็นรายๆไป และเมื่อเข้าร่วมโครงการแล้ว สมาชิกต้องจัดทำแผนการออมเงินและแผนในการฟื้นฟูศักยภาพการประกอบอาชีพเสริมด้วย
.
ปัจจุบัน กองทุนหมู่บ้านและชุมชนเมือง มี 79,610 แห่งทั่วประเทศ สมาชิกรวมราว 14 ล้านคน เป็นแหล่งเงินทุนหมุนเวียนสำหรับการลงทุน พัฒนาอาชีพ สร้างงาน สร้างรายได้ ตลอดจนบรรเทาเหตุฉุกเฉินและจำเป็นเร่งด่วนให้แก่สมาชิก ลดความเสี่ยงในการพึ่งพาเงินกู้นอกระบบ
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/47924