รัฐบาลไทย-ข่าวทำเนียบรัฐบาล-เริ่มใช้ พ.ร.บ.คุ้มครองข้อมูลส่วนบุคคล พ.ศ.2562


วันพุธที่ 1 มิถุนายน 2565
เริ่มใช้ พ.ร.บ.คุ้มครองข้อมูลส่วนบุคคล พ.ศ.2562
วันพุธที่ 1 มิถุนายน 2565
ต่อจากนี้ไป ขอเชิญรับฟังไทยคู่ฟ้า ค่ะ
วันนี้(1มิ.ย.65) เป็นวันแรกที่ พ.ร.บ.คุ้มครองข้อมูลส่วนบุคคล พ.ศ.2562 มีผลบังคับใช้ โดยมีหลักการสำคัญคือ เพื่อสร้างความเชื่อมั่นแก่ประชาชนว่าข้อมูลส่วนบุคคลจะไม่ถูกนำไปใช้ในทางที่ผิด และเป็นมาตรฐานให้องค์กร หน่วยงานต่าง ๆ ในการเก็บรักษาและใช้งานข้อมูลโดยไม่ละเมิดสิทธิเจ้าของข้อมูล มีระบบปฏิบัติงานรองรับ 4 ระบบ ได้แก่ ระบบบันทึกรายการกิจกรรมการประมวลผลข้อมูลส่วนบุคคล ระบบบริหารจัดการความยินยอมของเจ้าของข้อมูล ระบบจัดการการใช้สิทธิของเจ้าของข้อมูล และระบบแจ้งเหตุละเมิดข้อมูลส่วนบุคคล พ.ร.บ.ฉบับนี้เป็นหนึ่งในกฎหมายสำคัญด้านดิจิทัล 12 ฉบับ ที่จะช่วยส่งเสริมให้ภาคธุรกิจไทยได้รับความเชื่อมั่นในระดับสากล เป็นประตูสู่โอกาสใหม่ ๆ บนเวทีโลกได้อย่างเข้มแข็งยิ่งขึ้น
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/55215