รัฐบาลไทย-ข่าวทำเนียบรัฐบาล-นายกฯ ย้ำบนเวที Thailand 5G Summit 2022 รัฐมุ่งใช้เทคโนโลยีดิจิทัลให้เกิดประโยชน์สูงสุดทุกมิติ เพื่อก้าวสู่ “ศูนย์กลางดิจิทัลแห่งภูมิภาค”


วันศุกร์ที่ 17 มิถุนายน 2565
นายกฯ ย้ำบนเวที Thailand 5G Summit 2022 รัฐมุ่งใช้เทคโนโลยีดิจิทัลให้เกิดประโยชน์สูงสุดทุกมิติ เพื่อก้าวสู่ “ศูนย์กลางดิจิทัลแห่งภูมิภาค”
....
วันนี้ นายกรัฐมนตรีเป็นประธานในพิธีเปิดงานสัมมนาและนิทรรศการ Thailand 5G Summit 2022: “The Real 5G Reader of The Region” โดยโครงข่ายเทคโนโลยี 5G ถือว่าเป็นส่วนสำคัญในการขับเคลื่อนเศรษฐกิจและสังคมดิจิทัลของประเทศ ซึ่งรัฐบาลมุ่งมั่นที่จะนำเทคโนโลยีดิจิทัลมาประยุกต์ใช้ให้เกิดประโยชน์สูงสุดในทุกมิติ ทั้งในเชิงเศรษฐกิจและสังคม
.
ที่ผ่านมา ได้ลงทุนโครงสร้างพื้นฐาน และสร้างระบบนิเวศด้านดิจิทัลไว้แล้ว เช่น การติดตั้ง “เน็ตประชารัฐ”, ขยายความจุโครงข่ายระบบเคเบิลใต้น้ำ เพิ่มศักยภาพการเชื่อมต่ออินเทอร์เน็ตในประเทศและระหว่างประเทศ, การตั้งศูนย์ทดสอบ 5G และ “ไทยแลนด์ดิจิทัลวัลเลย์” ในพื้นที่ EEC เป็นต้น
.
ทั้งนี้ นายกฯ ได้ฝากให้ทุกภาคส่วนร่วมกันเร่งส่งเสริมการพัฒนาเศรษฐกิจ และสังคม สู่เป้าหมายการเป็น Digital Thailand ที่มีความพร้อมรับกับการเปลี่ยนแปลงของเทคโนโลยีดิจิทัลทุกมิติ
.
รัฐบาลพร้อมสนับสนุนให้เกิดความร่วมมือเป็นเครือข่ายพันธมิตรเทคโนโลยี 5G เพื่อแลกเปลี่ยนประสบการณ์ ข้อคิดเห็น รวมทั้งปัญหาและอุปสรรค ตลอดจนต่อยอดการพัฒนาเทคโนโลยีและนวัตกรรมรูปแบบใหม่ เพื่อให้ไทยก้าวสู่ศูนย์กลางดิจิทัลแห่งภูมิภาค (Digital Hub)
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/55810