รัฐบาลไทย-ข่าวทำเนียบรัฐบาล-​โฆษกรัฐบาล เผย "นายกฯ" เตือน อย่าชะล่าใจ เฝ้าระวังการระบาดไวรัสโควิด-19 สายพันธุ์โอมิครอนอาจพุ่งสูงขึ้นในระยะสั้น แม้ยอดตัวเลขผู้ติดโควิด-19 วันนี้ต่ำกว่า 8 พันราย


วันอาทิตย์ที่ 23 มกราคม 2565
พิมพ์
​โฆษกรัฐบาล เผย "นายกฯ"  เตือน อย่าชะล่าใจ เฝ้าระวังการระบาดไวรัสโควิด-19  สายพันธุ์โอมิครอนอาจพุ่งสูงขึ้นในระยะสั้น แม้ยอดตัวเลขผู้ติดโควิด-19 วันนี้ต่ำกว่า 8 พันราย
​โฆษกรัฐบาล เผย "นายกฯ"  เตือน อย่าชะล่าใจ เฝ้าระวังการระบาดไวรัสโควิด-19  สายพันธุ์โอมิครอนอาจพุ่งสูงขึ้นในระยะสั้น แม้ยอดตัวเลขผู้ติดโควิด-19 วันนี้ต่ำกว่า 8 พันราย
วันนี้ 23 ม.ค. 65  นายธนกร วังบุญคงชนะ    โฆษกประจำสำนักนายกรัฐมนตรี  เผยพลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหมพอใจภาพรวมสถานการณ์ผู้ป่วยโควิด-19 รายใหม่ ยอดตัวเลขผู้ติดเชื้อในวันนี้ต่ำกว่า 8,000 ราย  มอบกระทรวงสาธารณสุขประเมินยอดผู้ป่วยรายใหม่ที่เพิ่มขึ้นมานี้ว่า เป็นเพียงการพุ่งขึ้นในระยะสั้นหรือต่อเนื่อง รวมทั้งให้เฝ้าระวังการระบาดที่อาจจะเกิดขึ้นในสถานประกอบการ สถานบันเทิง  ร้านอาหาร  โดยเฉพาะในช่วงเทศกาลตรุษจีนที่อาจจะกลายเป็นการนำเชื้อกลับเข้าสู่ชุมชนหรือครอบครัวได้อีกระลอก  ทั้งนี้  สธ. คาดว่า  การแพร่ระบาดในประเทศไทยจะเป็นโควิดสายพันธุ์โอมิครอนเกือบทั้งหมดในปลายเดือนมกราคม นี้
โฆษกประจำสำนักนายกรัฐมนตรี เผยสถานการณ์ตัวเลขยอดผู้ติดเชื้อใหม่วันนี้ (23 มกราคม 2565) รวม ยอดผู้ติดเชื้อโควิด-19 รวม 7,686 ราย จำแนกเป็น ผู้ป่วยจากในประเทศ 7,500 ราย ผู้ป่วยมาจากต่างประเทศ 186 ราย ผู้ป่วยสะสม 154,065 ราย (ตั้งแต่ 1 มกราคม 2565) หายป่วยกลับบ้าน 7,445 ราย หายป่วยสะสม 103,515 ราย (ตั้งแต่ 1 มกราคม 2565) ผู้ป่วยกำลังรักษา 83,459 ราย เสียชีวิต 13 ราย  สถานการณ์ทั่วโลก -ยืนยันทั้งหมด 349,565,284 ราย  หายแล้ว 277,941,737 ราย  เสียชีวิต 5,609,443 ราย โดยล่าสุด  ไทยให้บริการวัคซีนโควิด -19  สะสมอยู่ที่  113,166,691  โดส เข็มที่ 1 ฉีดสะสม 52,034,740 โดส เข็มที่ 2 ฉีดสะสม 48,143,049 โดส เข็มที่ 3 ฉีดสะสม 12,189,150 โดส เข็มที่ 4 ฉีดสะสม 799,752 โดส
"นายกรัฐมนตรียังย้ำถึงประสิทธิภาพการฉีดวัคซีนสามารถป้องกันอาการป่วยรุนแรงและการเสียชีวิตได้   รัฐบาลจึงขอเชิญชวนผู้ที่มีอายุมากกว่า 60 ปีขึ้นไป ผู้ป่วยโรคเรื้อรัง 7 กลุ่มโรค เข้ารับบริการฉีดวัคซีนป้องกันโรคโควิด19 เพื่อช่วยลดความเสี่ยงอาการรุนแรงและการเสียชีวิต โดยสามารถติดต่อรับวัคซีนได้ที่สถานพยาบาลของกระทรวงสาธารณสุขใกล้บ้านได้"  นายธนกร กล่าว///.

ที่มา : https://www.thaigov.go.th/news/contents/details/50792