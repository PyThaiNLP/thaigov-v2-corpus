รัฐบาลไทย-ข่าวทำเนียบรัฐบาล-“ชัยวุฒิ” ปลื้มผลงานไทยชิงความนิยมอันดับ 4 ใน World Expo 2020 Dubai


วันพุธที่ 20 เมษายน 2565
“ชัยวุฒิ” ปลื้มผลงานไทยชิงความนิยมอันดับ 4 ใน World Expo 2020 Dubai
“ชัยวุฒิ” ปลื้มผลงานไทยชิงความนิยมอันดับ 4 ใน World Expo 2020 Dubai
“ชัยวุฒิ” รมว.ดีอีเอส ชื่นชมความสำเร็จไทยแลนด์ พาวิลเลี่ยน ในงาน “World Expo 2020 Dubai” ได้รับความนิยมอันดับ 4 ตัวเลขผู้เข้าชมทะลุ 2.35 ล้านคน พร้อมขอบคุณ 4 ภาคส่วนผู้อยู่เบื้องหลังความสำเร็จ
นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอีเอส) กล่าวระหว่างเป็นประธานงานแถลงข่าวความสําเร็จของ Thailand Pavilion ในงาน “World Expo 2020 Dubai” วันนี้ (20 เม.ย.65) ว่า อาคารแสดงประเทศไทย (Thailand Pavilion) ประสบความสำเร็จในการดึงดูดใจผู้เข้าชมงาน ด้วยตัวเลขผู้เข้าชมตลอดการจัดงานกว่า 2.35 ล้านคน หรือ 9.8% จากจํานวนผู้เข้าชมงานทั้งหมด โดยได้รับความนิยมเป็นอันดับที่ 4 รองจากซาอุดิอารเบีย ปากีสถาน และสหรัฐอาหรับเอมิเรตส์ จากการเก็บข้อมูลสถิติของ Google Public รวมทั้งได้รับรางวัล Honorable Mention ประเภท Editor’s Choice Award จากนิตยสาร Exhibitor Magazine ที่ได้รับการยอมรับในแวดวงอุตสาหกรรมการจัดแสดงนิทรรศการต่างๆ ทั่วโลก
ทั้งนี้ ความสำเร็จดังกล่าว เกิดจากปัจจัยความสำเร็จและการทำงานร่วมกันของทุกภาคส่วนผู้อยู่เบื้องหลัง 4 กลุ่มสำคัญ ได้แก่  1.ความตั้งใจและความทุ่มเทของ นักแสดง เยาวชนคนรุ่นใหม่และทีมงานอาคารแสดงประเทศไทยกว่า 60 ชีวิต ที่ไปปฏิบัติหน้าที่เป็น ตัวแทนของประเทศไทยที่เมืองดูไบเป็นระยะเวลากว่า 6 เดือน รวมทั้งการสนับสนุนอย่างดีเยี่ยมจาก หน่วยงานไทยในสหรัฐอาหรับเอมิเรตส์ การต้อนรับ การบริหารจัดการอาคาร ซึ่งเป็นปัจจัยที่สร้างความ ประทับใจให้เกิดการบอกต่อกันจนเป็นกระแสใน Social media
2.พันธมิตรภาครัฐกว่า 30 หน่วยงาน พร้อมทั้งการสนับสนุนจากภาคเอกชน ในการจัดแสดงนวัตกรรมดิจิทัลเทคโนโลยีดิจิทัล หรือสินค้าฝีมือคนไทย เพื่อนําเสนอศักยภาพในทุกมิติของประเทศไทย
3.การดําเนินนโยบายการต่างประเทศอย่างต่อเนื่อง การเข้าร่วมงาน World Expo 2020 Dubai ของประเทศไทยในครั้งนี้ ไม่เพียงช่วย กระชับความสัมพันธ์อันดีกับนานาประเทศให้แน่นแฟ้นยิ่งขึ้น โดยเฉพาะกับ“สหรัฐอาหรับเอมิเรตส์” เจ้าภาพการจัดงาน ที่มีความสัมพันธ์กับประเทศไทยมายาวนานกว่า 45 ปี ยังเป็นเวทีระดับโลกที่เปิด โอกาสให้ประเทศไทยได้เจรจาแลกเปลี่ยนความคิดเห็นและหารือถึงโครงการความร่วมมือในรูปแบบต่างๆ กับประเทศสมาชิกอื่นที่เข้าร่วมการจัดงาน ระดับผู้นํา ภาครัฐ องค์กรระหว่างประเทศ ผู้บริหารจากองค์กรธุรกิจชั้นนําต่างๆ
“การเข้าร่วมเป็นส่วนหนึ่งในงาน World Expo 2020 Dubai  ยังมีส่วนเสริมสร้างความเชื่อมั่นให้ นานาประเทศได้เห็นถึงศักยภาพ และความพร้อมด้านการประยุกต์ใช้เทคโนโลยีดิจิทัล การพัฒนา โครงสร้างพื้นฐานดิจิทัลนวัตกรรมดิจิทัลของไทย รวมทั้งศักยภาพของผู้ประกอบการวิสาหกิจดิจิทัล เริ่มต้น และผู้ประกอบการท่องเที่ยวไทยซึ่งสอดคล้องกับแผนปฏิบัติการปี 2565 ตามกรอบนโยบายของรัฐบาล ที่มุ่งเน้นส่งเสริมการใช้ประโยชน์จากดิจิทัลเพื่อพัฒนาประเทศไทย อาทิ เทคโนโลยีดิจิทัลในโลก อนาคต (Digital Technology) การประยุกต์ใช้เทคโนโลยีและนวัตกรรมดิจิทัลในกิจกรรมทางเศรษฐกิจ และสังคมเพื่อรองรับการปรับเปลี่ยนสู่ยคุดิจิทัล(DigitalTransformation)ที่จะนําไปสู่โอกาสใหม่ในการ พลิกฟื้นเศรษฐกิจของประเทศไทย” นายชัยวุฒิกล่าว
และ 4.ความร่วมมือของคนไทยทั้งประเทศ เพราะการบริหารจัดการงานใหญ่ระดับโลกอย่าง World Expo 2020 Dubai ให้สําเร็จลุล่วง โดยเฉพาะเมื่อสถานการณ์การแพร่ระบาดโควิด-19 กลายเป็นความท้าทายที่เกือบทําให้ประเทศไทยหมดหวังในการเข้าร่วมงานในครั้งนี้ แต่เมื่อสถานการณ์เริ่มบรรเทาลง กระแสความร่วมมือที่หลั่งไหลมาจากทั้ง ภาครัฐ ภาคเอกชนและภาคประชาชน ทําให้อาคารแสดงประเทศไทยสามารถเปิดตัวในงาน World Expo 2020 Dubai ได้อย่างเต็มภาคภูมิ
นายชัยวุฒิ กล่าวย้ำว่า ความสําเร็จในครั้งนี้ จึงเป็นภาพสะท้อนของความเชื่อมั่นซึ่งกันและกัน เชื่อในศักยภาพของคนไทยที่จะร่วมกันสร้างโอกาสใหม่ให้ประเทศก้าวต่อไปข้างหน้า และความสําเร็จนี้เกิดขึ้นได้เพราะความร่วมมือของทุกภาคส่วนอย่างแท้จริง ในฐานะที่กระทรวงดิจิทัลฯ เป็นผู้แทนอาคารแสดงประเทศไทย ในงานWorld Expo 2020 Dubai จึงขอส่งต่อกําลังใจให้ทีมงานประเทศไทย เพื่อสานต่อความสําเร็จและสร้างชื่อให้ประเทศอีกครั้งใน Expo 2025 Osaka Kansai
***************

ที่มา : https://www.thaigov.go.th/news/contents/details/53766