รัฐบาลไทย-ข่าวทำเนียบรัฐบาล-“กรุงไทย” ยกทัพโปรเด็ด เสิร์ฟงาน Money Expo โคราช ภายใต้แนวคิด “ติดปีกไทย สู่ความยั่งยืน”


วันพุธที่ 3 สิงหาคม 2565
พิมพ์
“กรุงไทย” ยกทัพโปรเด็ด เสิร์ฟงาน Money Expo โคราช ภายใต้แนวคิด “ติดปีกไทย สู่ความยั่งยืน”
ธ.กรุงไทย เชิญพบกับที่สุดของข้อเสนอทางการเงิน ในงานมหกรรมการเงินโคราช ครั้งที่ 16 (Money Expo KORAT 2022) ภายใต้แนวคิด “ติดปีกไทย สู่ความยั่งยืน : Empower Better Life for All Thais” ระหว่างวันที่ 5 - 7 สิงหาคม 2565 ณ เอ็มซีซี ฮอลล์ เดอะมอลล์โคราช
ธนาคารกรุงไทย มุ่งมั่นขับเคลื่อนสังคมด้วยนวัตกรรมทางการเงิน เพื่อลดความเหลื่อมล้ำให้สังคมเดินหน้าไปพร้อมกัน ยกระดับคุณภาพชีวิตคนไทยให้ดีขึ้นทุกวัน ตามพันธกิจหลักสู่การเป็นธนาคารเพื่อความยั่งยืน ขอเชิญพบกับที่สุดของข้อเสนอทางการเงิน ในงานมหกรรมการเงินโคราช ครั้งที่ 16 (Money Expo KORAT 2022) ภายใต้แนวคิด “ติดปีกไทย สู่ความยั่งยืน : Empower Better Life for All Thais” ด้วยผลิตภัณฑ์การเงินและการลงทุนที่ตอบโจทย์ลูกค้าทุกกลุ่ม ระหว่างวันที่ 5 - 7 สิงหาคม 2565 ณ เอ็มซีซี ฮอลล์ เดอะมอลล์โคราช
ไฮไลท์บริการทางการเงินและโปรโมชั่นภายในงาน ครอบคลุมสินเชื่อรายย่อย สินเชื่อ SME ได้แก่ สินเชื่อที่อยู่อาศัยสำหรับทรัพย์สินพร้อมขาย (NPA) ให้กู้นานสูงสุด 40 ปี ยกเว้นค่าธรรมเนียม การประเมินราคาหลักทรัพย์ประกัน สินเชื่อกรุงไทยบ้านให้เงิน เปลี่ยนหลักทรัพย์ให้เป็นเงินก้อนโตได้ง่ายๆ วงเงินกู้สูงสุด 20 ล้านบาท กู้ได้นาน 30 ปี สินเชื่อบ้านกรุงไทย ดอกเบี้ยเริ่มต้นปีแรก 0.75% วงเงินกู้สูงสุด 100% ระยะเวลากู้สูงสุด 40 ปี ฟรีค่าธรรมเนียมยื่นกู้
ในฐานะธนาคารพาณิชย์ชั้นนำของประเทศ และเป็นพลังสำคัญในการร่วมสร้างคุณภาพชีวิตที่ดีกับสังคมไทย ธนาคารกรุงไทยได้สนับสนุนผู้ประกอบการเอสเอ็มอีทุกกลุ่มทุกขนาด ด้วยมาตรการ สินเชื่อฟื้นฟูเพื่อธุรกิจ ดอกเบี้ยพิเศษ 2 ปีแรก ไม่เกิน 2% ต่อปี ผ่อนนานสูงสุด 10 ปี สินเชื่อ Krungthai SME Smart Shop ร้านเล็กก็กู้ได้ แค่ใช้แอปพลิเคชัน “เป๋าตัง” และ “ถุงเงิน” ไม่ต้องใช้หลักประกัน วงเงินสูงสุดหลักล้าน สินเชื่อกรุงไทย Smart Money สำหรับผู้มีรายได้ประจำ แต่ไม่มีบัญชีเงินเดือนกับธนาคาร ให้กู้วงเงินสูงสุด 5 เท่าของรายได้ ไม่ต้องมีหลักประกัน กู้ได้นาน 5 ปี สินเชื่อกรุงไทยธนวัฏ เพื่อสมาชิกกบข. วงเงินสูงสุด 15 เท่าของเงินเดือน คิดดอกเบี้ยตามจำนวนเงินใช้จริง และเปลี่ยนชีวิตให้เป็นเรื่องง่ายกับ สินเชื่ออเนกประสงค์ เพื่อสมาชิก กบข. วงเงินกู้สูงสุด 5 ล้านบาท ดอกเบี้ยพิเศษเริ่มต้น 6.47% ต่อปี ไม่ต้องมีบัญชีเงินเดือนผ่าน กรุงไทย ก็ยื่นกู้ได้ พิเศษ สมัคร บัตรเดบิตกรุงไทย รับ 2 ต่อ ฟรีค่าธรรมเนียมออกบัตร และส่วนลดค่าธรรมเนียมรายปี (ปีแรก)
ภายในงานยังมี คาราวานตรวจสุขภาพ กรุงไทย-แอกซ่า ประกันชีวิต สิทธิพิเศษเมื่อ ซื้อกรมธรรม์ใหม่แนบสัญญาเพิ่มเติมค่ารักษาพยาบาล iHealthy Ultra รับทันที Sport Bag ซื้อประกันภัย PA สุขใจชัวร์ เบี้ยประกันภัย 5,000 บาทขึ้นไป บมจ.กรุงไทยพานิชประกันภัย รับบัตร Starbucks E-Coupon มูลค่า 150 บาท ซื้อผลิตภัณฑ์ประกันวินาศภัย บมจ.ทิพยประกันภัย เบี้ยประกันภัย 5,000 บาทขึ้นไป รับสายรัดข้อมืออัจฉริยะ Mi Band 3 เปิดบัญชี ซื้อ-ขายหลักทรัพย์ผ่าน Wealth me ของ Krungthai XSpring รับฟรี Tops E-Voucher มูลค่า 100 บาท ลงทุน 200,000 บาทขึ้นไป รับฟรีกระเป๋า G2000 สมัครบัตรเครดิต KTC รับบัตรกำนัล Starbucks มูลค่า 200 บาท
สำหรับข้อมูลเพิ่มเติม ติดต่อสอบถามได้ที่ ธนาคารกรุงไทยทุกสาขา หรือ Krungthai Contact Center โทร 02-111-1111

ที่มา : https://www.thaigov.go.th/news/contents/details/57572