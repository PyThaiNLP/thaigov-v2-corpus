รัฐบาลไทย-ข่าวทำเนียบรัฐบาล-ศบศ. เห็นชอบ 4 มาตรการ กระตุ้นเศรษฐกิจ - การลงทุน เดินหน้า “พลิกโฉมประเทศ" หนุนรายได้ประเทศเพิ่มขึ้น


วันศุกร์ที่ 3 ธันวาคม 2564
ศบศ. เห็นชอบ 4 มาตรการ กระตุ้นเศรษฐกิจ - การลงทุน เดินหน้า “พลิกโฉมประเทศ" หนุนรายได้ประเทศเพิ่มขึ้น
.....
พล.อ.ประยุทธ์ จันทร์โอชา นายกรัฐมนตรี เป็นประธานการประชุมคณะกรรมการบริหารสถานการณ์เศรษฐกิจจากผลกระทบของการระบาดของโรคติดเชื้อไวรัสโคโรนา 2019 (ศบศ.) โดยที่ประชุมได้พิจารณาเห็นชอบ 4 มาตรการ ดังนี้
.
มาตรการกระตุ้นเศรษฐกิจและการลงทุนโดยการดึงดูดชาวต่างชาติที่มีศักยภาพสูงเข้าสู่ประเทศไทย
มาตรการส่งเสริมการลงทุนในกิจการคลาวด์เซอร์วิส
มาตรการส่งเสริมการลงทุนสำหรับธุรกิจด้านเทคโนโลยีและสตาร์ทอัพ
มาตรการส่งเสริมการถ่ายทำภาพยนตร์ต่างประเทศในประเทศไทย
.
โดยมีเป้าหมายเพื่อ "พลิกโฉมประเทศไทย" ที่จะส่งผลให้รายได้ของประเทศเพิ่มขึ้น สอดคล้องกับยุทธศาสตร์ประเทศที่มุ่งแก้ปัญหาอุปสรรค ปรับปรุงกฎระเบียบที่ล้าสมัย ควบคู่กับการส่งเสริมอุตสาหกรรมใหม่ และการพัฒนาทรัพยากรมนุษย์ ซึ่งจะช่วยลดความเหลื่อมล้ำในสังคมได้
.
อ่านเพิ่มเติม คลิก https://www.thaigov.go.th/news/contents/details/49060
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/49074