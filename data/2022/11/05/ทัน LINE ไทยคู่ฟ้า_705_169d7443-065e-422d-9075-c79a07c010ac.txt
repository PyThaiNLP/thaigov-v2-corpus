รัฐบาลไทย-ข่าวทำเนียบรัฐบาล-โครงการแก้หนี้ครูคืบหน้า! ศธ. ตั้งสถานีแก้หนี้ครู 558 แห่งทั่วประเทศ มียอดลงทะเบียนร่วมโครงการฯ แล้วกว่า 2.9 หมื่นราย


วันอาทิตย์ที่ 13 มีนาคม 2565
โครงการแก้หนี้ครูคืบหน้า! ศธ. ตั้งสถานีแก้หนี้ครู 558 แห่งทั่วประเทศ มียอดลงทะเบียนร่วมโครงการฯ แล้วกว่า 2.9 หมื่นราย
.....
รัฐบาลตั้งเป้า ปี 65 เป็น “ปีแห่งการแก้หนี้ภาคครัวเรือน” ซึ่งรวมถึงกลุ่มครูและบุคลากรทางการศึกษา ที่มีหนี้สินรวมกว่า 1.4 ล้านล้านบาท พล.อ.ประยุทธ์ จันทร์โอชา นายกรัฐมนตรี และ รมว.กลาโหม จึงได้ติดตามการแก้ไขปัญหาหนี้ครูอย่างต่อเนื่อง โดยกำชับให้มีการดำเนินการอย่างเคร่งครัด โปร่งใส และเป็นธรรม
.
ล่าสุด กระทรวงศึกษาธิการ (ศธ.) ได้ตั้งคณะกรรมการแก้ไขปัญหาหนี้สินครูและบุคลากรทางการศึกษา มุ่งลดภาระหนี้โดยรวมให้น้อยลง ให้ครูมีรายได้ต่อเดือนเหลือไม่น้อยกว่า 30% ร่วมมือกับสหกรณ์ออมทรัพย์ครูปรับอัตราดอกเบี้ย พร้อมตั้งสถานีแก้หนี้ครู 558 แห่งทั่วประเทศ
.
รวมถึงเปิดโครงการ “สร้างโอกาสใหม่ให้ครูไทย” ให้ครูและบุคลากรทางศึกษาแจ้งความประสงค์เข้าสู่กระบวนการแก้ปัญหาหนี้สิน ซึ่งมีผู้ลงทะเบียนแล้ว 29,817 ราย (ข้อมูล ณ วันที่ 10 มี.ค. 65)
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/52488