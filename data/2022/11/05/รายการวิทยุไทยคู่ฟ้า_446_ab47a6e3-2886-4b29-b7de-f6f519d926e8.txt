รัฐบาลไทย-ข่าวทำเนียบรัฐบาล-นายกรัฐมนตรี ตรวจราชการ จ.กาญจนบุรี


วันพฤหัสบดีที่ 4 สิงหาคม 2565
พิมพ์
นายกรัฐมนตรี ตรวจราชการ จ.กาญจนบุรี
วันพฤหัสบดีที่ 4 สิงหาคม 2565
ต่อจากนี้ไป ขอเชิญรับฟังไทยคู่ฟ้า ค่ะ
วันนี้(4ส.ค.65) พลเอก ประยุทธ์ จันทร์โอชา นายกรัฐมนตรี เดินทางไปตรวจราชการ จ.กาญจนบุรี เพื่อติดตามความคืบหน้าการดำเนินโครงการปรับภูมิทัศน์พัฒนาเมืองเก่ากาญจนบุรีและสองฟากฝั่งแม่น้ำแควน้อย-แควใหญ่ เช่น จัดระเบียบแพท่องเที่ยวให้ปฏิบัติตามกฎหมาย ไม่รุกล้ำลำน้ำ และปลอดมลภาวะ มีการสร้างท่าเทียบเรือแห่งใหม่ให้เป็นที่ตั้งของสำนักงานแพและเป็นจุดจอดแพเพื่อรับนักท่องเที่ยวเพิ่มความสะดวกและความปลอดภัยแก่นักท่องเที่ยวทางน้ำ สร้าง Sky Walk และจุดชมวิวให้เป็นแลนด์มาร์กแห่งใหม่ของจังหวัดตลอดจนเตรียมเชื่อมโยงกับแหล่งท่องเที่ยวอื่นภายในจังหวัด เพื่อพัฒนาการท่องเที่ยวเชิงธรรมชาติควบคู่กับการยกระดับคุณภาพชีวิตของชุมชนริมน้ำให้คงเอกลักษณ์ มีอาชีพ มีรายได้อย่างยั่งยืน
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/57605