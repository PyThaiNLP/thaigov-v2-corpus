รัฐบาลไทย-ข่าวทำเนียบรัฐบาล-นายกฯ เยือนปักษ์ใต้ "ภูเก็ต" ติดตาม "พัฒนาการศึกษา - ขับเคลื่อนท่องเที่ยวไทย (Thailand Tourism Congress 2022)” 6 มิ.ย. 65


วันอาทิตย์ที่ 5 มิถุนายน 2565
นายกฯ เยือนปักษ์ใต้ "ภูเก็ต" ติดตาม "พัฒนาการศึกษา - ขับเคลื่อนท่องเที่ยวไทย (Thailand Tourism Congress 2022)” 6 มิ.ย. 65
.....
พลเอก ประยุทธ์ จันทร์โอชา นายกรัฐมนตรี จะลงพื้นที่ตรวจราชการ จ.ภูเก็ต ในวันจันทร์ที่ 6 มิ.ย. 65 เพื่อติดตามการพัฒนาการศึกษาของจังหวัด พร้อมเป็นสักขีพยานในพิธีลงนามบันทึกข้อตกลง (MOU) ว่าด้วยความร่วมมือการพัฒนาการศึกษาอย่างยั่งยืน (Partnership school) ณ โรงเรียนพุทธมงคลนิมิตร
.
นอกจากนี้ จะเป็นประธานเปิดการสัมมนากำหนดยุทธศาสตร์การท่องเที่ยวประเทศไทย (Thailand Tourism Congress 2022) และกล่าวปาฐกถาพิเศษ เรื่อง “ยุทธศาสตร์การยกระดับการท่องเที่ยวไทย สู่การท่องเที่ยวคุณภาพที่ยั่งยืน” ณ โรงแรมบียอนด์ รีสอร์ท กะตะ
.
สำหรับโครงการ Thailand Tourism Congress 2022 นั้น จะเป็นพื้นที่แลกเปลี่ยนความเห็นและองค์ความรู้ในการพัฒนาการท่องเที่ยวของประเทศไทย มุ่งสู่การเป็นจุดหมายการท่องเที่ยวสำคัญของการท่องเที่ยวโลก
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/55391