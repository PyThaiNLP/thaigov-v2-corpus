รัฐบาลไทย-ข่าวทำเนียบรัฐบาล-สบพ. จัดโครงการสานฝันการบิน New Normal ครั้งที่ 13 “เตรียมพร้อมอุตสาหกรรมการบิน สู่ยุค New Normal EP.2”


วันพุธที่ 8 กันยายน 2564
สบพ. จัดโครงการสานฝันการบิน New Normal ครั้งที่ 13 “เตรียมพร้อมอุตสาหกรรมการบิน สู่ยุค New Normal EP.2”
...
สถาบันการบินพลเรือน (สบพ.) รัฐวิสาหกิจสังกัดกระทรวงคมนาคม ในฐานะเป็นหน่วยงานผลิตและพัฒนาบุคลากรการบินเพื่อสนับสนุนและพัฒนากิจการการบินของประเทศ ร่วมกับ บริษัท ปตท.น้ำมันและการค้าปลีก จำกัด (มหาชน) และบริษัท วิทยุการบินแห่งประเทศไทย จำกัด จัด “โครงการสานฝันการบิน New Normal ครั้งที่ 13” ในรูปแบบการเสวนาออนไลน์ ในหัวข้อ “เตรียมพร้อมอุตสาหกรรมการบิน สู่ยุค New Normal EP.2” ขึ้น โดยได้รับเกียรติจากวิทยากรผู้ทรงคุณวุฒิ รวมถึงผู้ปฏิบัติหน้าที่ในอุตสาหกรรมการบินที่เกี่ยวข้อง มาร่วมเป็นวิทยากรให้ความรู้ในการเตรียมพร้อมรับมือกับการเปลี่ยนแปลงของอุตสาหกรรมด้านการบินที่กำลังจะเกิดขึ้นในปัจจุบัน และอนาคต ท่ามกลางสถานการณ์การแพร่ระบาดของไวรัสโคโรนา 2019 (COVID-19) ในครั้งนี้ ได้แก่
1. นายแพทย์กรพรหม แสงอร่าม ศัลยแพทย์หัวใจทรวงอกและนักบิน
2. นาวาอากาศโท กิตติชัย ช่างเสนาะ ครูการบิน สถาบันการบินพลเรือน
3. นางสาวปณิตา พันธุ์จินดา เจ้าหน้าที่ฝึกหัดควบคุมจราจรทางอากาศ และพยาบาลวิชาชีพ
โดยมี นายบดินทร์ ยืนชนม์ ครูวิชาภาคพื้น สถาบันการบินพลเรือน เป็นผู้ดำเนินรายการดังกล่าว
ในโอกาสนี้ ขอเชิญชวนเยาวชน และผู้ที่สนใจ เข้าร่วมรับฟังการเสวนาฯ ผ่านระบบ ZOOM ในวันพฤหัสบดีที่ 30 กันยายน 2564 ตั้งแต่เวลา 09.30 – 12.00น. สำหรับผู้ที่สนใจสามารถลงทะเบียนเข้าร่วมโครงการดังกล่าวตาม QR Code ที่แนบมาด้วยนี้
สอบถามรายละเอียดเพิ่มเติมได้ที่ Fanpage : สถาบันการบินพลเรือน-Civil Aviation Training Center,Thailand หรือโทร 02 272 6108 แผนกการตลาด สถาบันการบินพลเรือน

ที่มา : https://www.thaigov.go.th/news/contents/details/45625