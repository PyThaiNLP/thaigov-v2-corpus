รัฐบาลไทย-ข่าวทำเนียบรัฐบาล-กระทรวงเกษตรฯ ส่งเสริมปลูกผักลิ้นห่านให้เป็นสินค้าประจำท้องถิ่น เพื่อให้เป็นที่รู้จัก และเพิ่มรายได้ให้แก่เกษตรกรในพื้นที่


วันพุธที่ 17 พฤศจิกายน 2564
กระทรวงเกษตรฯ ส่งเสริมปลูกผักลิ้นห่านให้เป็นสินค้าประจำท้องถิ่น เพื่อให้เป็นที่รู้จัก และเพิ่มรายได้ให้แก่เกษตรกรในพื้นที่
กระทรวงเกษตรฯ ส่งเสริมปลูกผักลิ้นห่านให้เป็นสินค้าประจำท้องถิ่น เพื่อให้เป็นที่รู้จัก และเพิ่มรายได้ให้แก่เกษตรกรในพื้นที่
นายอำพันธุ์ เวฬุตันติ รองปลัดกระทรวงเกษตรและสหกรณ์  เปิดเผยภายหลังลงพื้นที่เยี่ยมชมแปลงปลูกผักลิ้นห่านของกลุ่มวิสาหกิจชุมชนผักลิ้นห่านบ้านไม้ขาว พร้อมรับฟังปัญหาของเกษตรกรในพื้นที่ ณ จ้านไม้ขาว อำเภอถลาง จังหวัดภูเก็ตโดยมีนางสาววันลีย์ เจริญวิทย์ธนเดช เกษตรและสหกรณ์จังหวัดภูเก็ต พร้อมด้วยนายมนตรี เรืองพันธ์ เกษตรจังหวัดภูเก็ต นายวงศ์ธารินทร์ พรหมรักษ์ สหกรณ์จังหวัดภูเก็ต นายเทวิน  แสวงสิน ปศุสัตว์จังหวัดภูเก็ต ร่วมให้การต้อนรับและนำเยี่ยมชม พร้อมรับฟังปัญหาของเกษตรกรในพื้นที่
“กระทรวงเกษตรฯจะดำเนินการให้หน่วยงานที่เกี่ยวข้องและเกษตรกรในกลุ่มร่วมกันสนับสนุนและส่งเสริมให้ผักลิ้นห่านให้เป็นสินค้าอัตลักษณ์ประจำท้องถิ่นตำบลไม้ขาว ประชาสัมพันธ์ให้สินค้าเป็นที่รู้จัก ส่งเสริมเรื่องการแปรรูป และการตลาด เพื่อเพิ่มช่องทางในการจัดจำหน่ายต่อไป”นายอำพันธุ์ กล่าว
โดยผักลิ้นห่านเป็นผักพื้นบ้าน ส่วนใหญ่จะพบขึ้นอยู่ตามชายหาด พบมากที่ตำบลไม้ขาว จังหวัดภูเก็ต นิยมนำมาบริโภคโดยนำมาแกงกะทิหรือผัดกับน้ำมันหอย รสชาติอร่อยมีความกรอบมัน มีสรรพคุณช่วยบำรุงเลือด ลดไขมันในเลือด แก้ท้องอืดด้วย

ที่มา : https://www.thaigov.go.th/news/contents/details/48349