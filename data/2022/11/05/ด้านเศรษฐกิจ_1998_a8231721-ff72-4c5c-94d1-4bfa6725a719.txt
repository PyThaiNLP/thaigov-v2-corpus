รัฐบาลไทย-ข่าวทำเนียบรัฐบาล-รองปลัด กษ. ลงพื้นที่เยี่ยมวิสากิจชุมชน


วันอาทิตย์ที่ 28 พฤศจิกายน 2564
รองปลัด กษ. ลงพื้นที่เยี่ยมวิสากิจชุมชน
รองปลัด กษ. ลงพื้นที่เยี่ยมวิสากิจชุมชน เตรียมความพร้อมสู่การสนับสนุนพัฒนา
เมื่อวันที่ 27 พ.ย. 64 นายอำพันธุ์ เวฬุตันติ รองปลัดกระทรวงเกษตรและสหกรณ์ ลงพื้นที่ติดตามการดำเนินงานขับเคลื่อนพัฒนาวิวาหกิจชุมชน ณ วิสาหกิจชุมชนแปรรูปผลิตภัณฑ์การเกษตรและอาหารชุมชนคนน้ำพอง อำเภอน้ำพอง จังหวัดขอนแก่น โดยวิสาหกิจชุมชนดังกล่าว เป็นการรวมตัวกันของคนในชุมชน เพื่อสร้างอาชีพ เสริมรายได้ให้สมาชิก ส่งเสริมให้กลุ่มองค์กรในชุมชนเกิดความเข้มแข็ง ปัจจุบันมีสมาชิก 41 ราย ดำเนินกิจกรรมหลักเป็น 4 กลุ่มกิจกรรม ได้แก่ กลุ่มเลี้ยงด้วงมะพร้าว กลุ่มเลี้ยงปูนา กลุ่มเลี้ยงหนูพุก และกลุ่มเลี้ยงจิ้งหรีด โดยมีการพัฒนาผลผลิตในชุมชนให้มีคุณภาพได้มาตรฐานเป็นที่ต้องการของตลาด
สำหรับการลงพื้นที่ในครั้งนี้ ได้ติดตามการเตรียมความพร้อมของวิสาหกิจในการสนับสนุนการพัฒนาวิสาหกิจชุมชน ที่กระทรวงเกษตรฯ กำลังดำเนินการขอรับสนับสนุนงบประมาณจาก พ.ร.ก. ให้อำนาจกระทรวงการคลังกู้เงินเพื่อแก้ไขปัญหาเศรษฐกิจและสังคมจากการระบาดของโรคติดเชื้อไวรัสโคโรนา 2019 เพิ่มเติม ซึ่งคาดว่าจะสามารถขับเคลื่อนพัฒนาวิสาหกิจชุมชนทั่วประเทศให้สามารถพัฒนาการผลิตและการแปรรูปได้อย่างมีประสิทธิภาพ และสร้างรายได้ให้กับชุมชนได้อย่างยั่งยืนต่อไป

ที่มา : https://www.thaigov.go.th/news/contents/details/48801