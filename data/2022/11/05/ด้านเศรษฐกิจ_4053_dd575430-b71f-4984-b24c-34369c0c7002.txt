รัฐบาลไทย-ข่าวทำเนียบรัฐบาล-รฟม. แจ้งปิดพื้นที่บางส่วนของลานจอดรถ MRT สถานีห้วยขวาง


วันพุธที่ 8 มิถุนายน 2565
รฟม. แจ้งปิดพื้นที่บางส่วนของลานจอดรถ MRT สถานีห้วยขวาง
เพื่อดำเนินการติดตั้งเพิ่มที่จอดรถยนต์อัตโนมัติ ระหว่างวันที่ 15 มิถุนายน ถึง 17 กันยายน 2565
การรถไฟฟ้าขนส่งมวลชนแห่งประเทศไทย (รฟม.) กระทรวงคมนาคม เตรียมดำเนินการติดตั้งที่จอดรถยนต์อัตโนมัติ หรือ Robot Parking ในบริเวณลานจอดรถสถานีห้วยขวาง ของรถไฟฟ้ามหานคร สายเฉลิมรัชมงคล (MRT สายสีน้ำเงิน) เพิ่มเติมจำนวน 2 เครื่อง ระหว่างวันที่ 15 มิถุนายน ถึง 17 กันยายน 2565 จึงมีความจำเป็นต้องทำการปิดพื้นที่ให้บริการบางส่วนของลานจอดรถสถานีห้วยขวาง ตั้งแต่วันที่ 15 มิถุนายน 2565 เป็นต้นไป โดยผู้ใช้บริการยังสามารถใช้ลานจอดรถยนต์และรถจักรยานยนต์ได้ตามปกติ ทั้งนี้ รฟม. ต้องขออภัยในความไม่สะดวกของผู้ใช้บริการมา ณ โอกาสนี้
ทั้งนี้ รฟม. ได้จัดทำโครงการเพิ่มพื้นที่จอดรถในเส้นทางรถไฟฟ้า MRT สายสีน้ำเงิน โดยได้ติดตั้งระบบที่จอดรถยนต์อัตโนมัติไปแล้ว ในบริเวณลานจอดรถของสถานีสามย่าน และสถานีห้วยขวาง โดยระบบที่จอดรถยนต์อัตโนมัตินี้จะช่วยเพิ่มประสิทธิภาพของพื้นที่จอดรถที่มีอยู่อย่างจำกัด และอำนวยความสะดวกสบายให้แก่ผู้ใช้บริการ เมื่อนำรถเข้ามาจอด ด้วยระบบเครื่องกลที่ทำหน้าที่เสมือนหุ่นยนต์รับรถขึ้นไปจอดในลักษณะซ้อนกันในแนวดิ่งที่จะช่วยย่นเวลาเฉลี่ยในการ รับ - ส่ง รถเข้าและออกจากที่จอดรถเหลือเพียง คันละ 90 วินาที และหากรถจอดชั้นไกลที่สุดจะใช้เวลาเพียง 3 นาทีเท่านั้น สอบถามรายละเอียดเพิ่มเติมได้ที่กองบริหารอาคารจอดรถ ฝ่ายพัฒนาธุรกิจ รฟม. โทร. 0 2716 4000 ต่อ 2325 หรือไลน์แอด MRTAParking และติดตามข้อมูลข่าวสาร รฟม. ได้ที่เว็บไซต์ รฟม. www.mrta.co.th เฟซบุ๊กแฟนเพจการรถไฟฟ้าขนส่งมวลชนแห่งประเทศไทย หรือ Call Center รฟม. โทร. 0 2716 4044
“30 ปี รฟม. เชื่อมต่อเส้นทางสู่ความยั่งยืน Completing Connection, Mission for All”

ที่มา : https://www.thaigov.go.th/news/contents/details/55514