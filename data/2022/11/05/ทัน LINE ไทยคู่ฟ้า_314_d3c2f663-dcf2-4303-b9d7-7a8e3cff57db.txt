รัฐบาลไทย-ข่าวทำเนียบรัฐบาล-เตือน รับจ้างเปิดบัญชีธนาคารให้คนอื่น ระวัง! โทษทั้งจำ - ปรับ พบเห็นกระทำผิดแจ้งสายด่วน 191, 1599


วันอังคารที่ 5 ตุลาคม 2564
เตือน รับจ้างเปิดบัญชีธนาคารให้คนอื่น ระวัง! โทษทั้งจำ - ปรับ พบเห็นกระทำผิดแจ้งสายด่วน 191, 1599
....
สำนักงานตำรวจแห่งชาติ ขอเตือนผู้ที่คิดจะรับจ้างเปิดบัญชีธนาคาร หรือมอบบัญชีธนาคารของตนให้บุคคลอื่น นำไปใช้ในการกระทำความผิด เจ้าของบัญชีธนาคารอาจถูกดำเนินคดีอาญาได้ ดังนี้
.
1. ฐานะตัวการร่วมในการกระทำความผิด ต้องระวางโทษตามที่กฎหมายกำหนดไว้ สำหรับความผิดนั้น ตามประมวลกฎหมายอาญา มาตรา 83
.
2. ผู้สนับสนุนในการกระทำความผิด ต้องระวางโทษสองในสามส่วน ของโทษที่กฎหมายกำหนดไว้สำหรับความผิดนั้น ตามประมวลกฎหมายอาญา มาตรา 86
.
สำหรับความผิดฐานฟอกเงิน ต้องระวางโทษจำคุก 1 - 10 ปี หรือปรับตั้งแต่ 20,000 - 200,000 บาท หรือทั้งจำทั้งปรับ ตาม พ.ร.บ.ป้องกันและปราบปรามการฟอกเงิน พ.ศ. 2542
.
ขอความร่วมมือประชาชน หากพบเห็นการกระทำที่เกี่ยวกับการซื้อขาย หรือแลกเปลี่ยนบัญชีธนาคาร เพื่อนำไปใช้ในการกระทำความผิด กรุณาแจ้ง
☎️สายด่วน 191
☎️สายด่วนสำนักงานตำรวจแห่งชาติ 1599
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/46559