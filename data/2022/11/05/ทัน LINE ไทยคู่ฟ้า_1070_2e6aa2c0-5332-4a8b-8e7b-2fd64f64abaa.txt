รัฐบาลไทย-ข่าวทำเนียบรัฐบาล-เริ่มแล้ววันนี้! จัดส่งยา “โมลนูพิราเวียร์” ให้กลุ่ม 608 ทั่วประเทศ ผ่านระบบ Telemedicine


วันอังคารที่ 9 สิงหาคม 2565
เริ่มแล้ววันนี้! จัดส่งยา “โมลนูพิราเวียร์” ให้กลุ่ม 608 ทั่วประเทศ ผ่านระบบ Telemedicine
.....
พลเอก ประยุทธ์ จันทร์โอชา นายกรัฐมนตรี และ รมว.กลาโหม ให้ความสำคัญต่อการดูแลรักษาและนำผู้ป่วยติดเชื้อโควิด-19 ทุกกลุ่ม เข้าถึงระบบการรักษา ยาและเวชภัณฑ์ให้ได้อย่างครอบคลุมและทั่วถึงโดยเร็ว โดยเฉพาะกลุ่มเสี่ยง 608 ทั้งผู้ป่วยโรคเรื้อรัง ผู้ที่มีน้ำหนักเกิน และผู้สูงอายุ ที่มีภาวะเสี่ยงที่อาการจะรุนแรงได้
.
ซึ่งในวันนี้ (8 ส.ค. 65) ถือเป็นวันแรกที่ สปสช. ร่วมกับแอปพลิเคชันคลิกนิก (Clicknic) ให้บริการเชิงรุกจัดส่ง “ยาโมลนูพิราเวียร์” ให้กลุ่มเสี่ยง 608 ที่จำเป็นต้องได้รับยาในทุกจังหวัดทั่วประเทศ ผ่านระบบ Telemedicine
.
มีแพทย์หมุนเวียนในระบบให้บริการปรึกษา วินิจฉัย โดยผู้ป่วยจะได้รับยาหรือไม่ขึ้นอยู่กับดุลยพินิจของแพทย์ และจะได้รับยาวันถัดไป หลังจากพบแพทย์ผ่านระบบ Telemedicine และได้รับการวินิจฉัยว่าต้องได้รับยาโมลนูพิราเวียร์ เพื่อให้การรักษาก่อนภาวะโรคจะรุนแรง
.
ลงทะเบียนตามแบบฟอร์มลงทะเบียนโครงการ Self-Isolation ได้ที่ : https://forms.gle/hfo2Wr9jdvybn8d57
.
สำหรับบริการ เจอ แจก จบ ที่ร้านยา เป็นบริการครอบคลุมทั่วประเทศ รับทั้งสิทธิบัตรทอง ประกันสังคม และข้าราชการ สามารถดูรายชื่อร้านยาที่เข้าร่วมโครงการใกล้บ้าน คลิก https://www.nhso.go.th/downloads/197
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/57796