รัฐบาลไทย-ข่าวทำเนียบรัฐบาล-ก.แรงงาน ประชุมคณะกรรมการกองทุนกำลังใจฯ กับกระทรวงแรงงาน


วันอังคารที่ 19 ตุลาคม 2564
พิมพ์
ก.แรงงาน ประชุมคณะกรรมการกองทุนกำลังใจฯ กับกระทรวงแรงงาน
. .
วันที่ 19 ตุลาคม 2564 นายบุญชอบ สุทธมนัสวงษ์ ปลัดกระทรวงแรงงาน และ พลอากาศโท สมคิด สุขบาง กรมวังผู้ใหญ่ประจำ 908 (รองประธานกรรมการ) ร่วมเป็นประธานการประชุมคณะกรรมการกองทุนกำลังใจในพระดำริ พระเจ้าหลานเธอพระองค์เจ้าพัชรกิติยาภา เพื่อแจ้งผลการดำเนินงานที่ผ่านมา ข้อบังคับ และระเบียบของกองทุนฯ รวมถึงพิจารณาเรื่อง อาชีพใหม่ การฝึกอาชีพที่น่าสนใจเท่าที่ปฏิบัติได้ในเรือนจำยุคโควิด-19 การพัฒนาและจำหน่ายผลิตภัณฑ์ การปันผลให้ผู้ต้องขังที่เป็นระบบมากขึ้น และเงื่อนไขการรับทุนประกอบอาชีพภายหลังการปล่อย โดยมีนางจิรภา สินธุนาวา ผู้ตรวจราชการกระทรวงยุติธรรม (รองประธานกรรมการ) นายไพโรจน์ โชติกเสถียร อธิบดีกรมการจัดหางาน นางดรุณี นิธิทวีกุล รองอธิบดีกรมพัฒนาฝีมือแรงงาน นางบุปผล พันธุ์เพ็ง รองเลขาธิการสำนักงานประกันสังคม และผู้แทนจากหน่วยงานที่เกี่ยวข้องเข้าร่วมการประชุม ณ ห้องประชุมประสงค์ รณะนันท์ ชั้น 5 อาคารกระทรวงแรงงาน

ที่มา : https://www.thaigov.go.th/news/contents/details/47151