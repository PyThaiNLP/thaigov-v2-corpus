รัฐบาลไทย-ข่าวทำเนียบรัฐบาล-โฆษกฯ ศบค. ยืนยันเจตนาควบคุมกลุ่มแรงงานเพื่อป้องกันการแพร่ระบาดของโรคในกลุ่มใหญ่ การดำเนินการซ่อมแซม ปลูกสร้างที่มีคนงานไม่มากและปฏิบัติตามมาตรการควบคุมโรคสามารถดำเนินการได้


วันอังคารที่ 29 มิถุนายน 2564
พิมพ์
โฆษกฯ ศบค. ยืนยันเจตนาควบคุมกลุ่มแรงงานเพื่อป้องกันการแพร่ระบาดของโรคในกลุ่มใหญ่ การดำเนินการซ่อมแซม ปลูกสร้างที่มีคนงานไม่มากและปฏิบัติตามมาตรการควบคุมโรคสามารถดำเนินการได้
โฆษกฯ ศบค. ยืนยันเจตนาควบคุมกลุ่มแรงงานเพื่อป้องกันการแพร่ระบาดของโรคในกลุ่มใหญ่ การดำเนินการซ่อมแซม ปลูกสร้างที่มีคนงานไม่มากและปฏิบัติตามมาตรการควบคุมโรคสามารถดำเนินการได้
วันนี้ ( 29 มิถุนายน 2564) เวลา 12.30 น. ณ โถงกลาง ตึกสันติไมตรี ทำเนียบรัฐบาล นายแพทย์ ทวีศิลป์ วิษณุโยธิน โฆษกศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 (โควิด-19)  ตอบคำถามสื่อมวลชน โฆษกฯ ได้กล่าวย้ำถึงกรณีประเด็นคำถามเกี่ยวกับการก่อสร้าง ซึ่งหากมีการซ่อมแซม ปรับปรุงบ้าน และใช้คนงานไม่เกิน 20 คน ถือว่าทำได้
เจตนาของข้อกำหนดข้อที่ 2 ของข้อกำหนดตามความในมาตรา 9 แห่งพระราชกำหนดการบริหารราชการในสถานการณ์ฉุกเฉิน พ.ศ. 2548 (ฉบับที่ 25) นั้น เป็นเจตนาในการควบคุมแรงงานที่เป็นกลุ่มก้อนใหญ่ และมีการเคลื่อนย้ายใน กทม. และปริมณฑล โดยเฉพาะใน กทม. ที่มี ทั้งสิ้น 575 แห่ง มีคนงานจำนวนหลายหมื่นคน จึงเป็นประเด็นที่มีความห่วงกังวล
ทั้งนี้ เพื่อไม่ให้กระทบการดำเนินชีวิตของประชาชน การซ่อมแซมหรือสร้างบ้านที่มีจำนวนคนงานไม่เกิน 20 คน ยังดำเนินต่อไปได้ อย่างไรก็ดี ข้อกำหนดที่ออกมานี้ การซ่อมแซมและสร้างบ้านบางแห่ง มีจำนวนคนงานมากกว่า 20 คน นั้น เลขา สมช. ในฐานะ ผอ. ศปก.ศบค. แจ้งว่าข้อกำหนดเหล่านี้มีเจตนาที่จะควบคุมในภาพใหญ่แต่ข้อสงสัยในรายจังหวัดขอให้คณะกรรมการควบคุมโรคติดต่อจังหวัดประเมินว่าสถานการณ์มีความเสี่ยงหรือไม่ และพิจารณาตัดสินใจได้ หากตรวจสอบและมั่นใจในการดูแล ไม่มีการเคลื่อนย้ายแรงงาน อาจพิจารณาอนุญาตดำเนินการได้ ทั้งนี้ ทาง ศบค. พยายามที่จะออกข้อกำหนดให้ครอบคลุม และขออภัยในความไม่สะดวกที่เกิดขึ้น ซึ่งจะนำไปปรับปรุงและปฏิบัติต่อไป

ที่มา : https://www.thaigov.go.th/news/contents/details/43217