รัฐบาลไทย-ข่าวทำเนียบรัฐบาล-สธ. พร้อมจัดประชุม “APEC Health Week” 22 - 26 ส.ค. 65 ที่กรุงเทพฯ เร่งหารือสร้างความสมดุลสาธารณสุข - เศรษฐกิจ


วันพฤหัสบดีที่ 18 สิงหาคม 2565
สธ. พร้อมจัดประชุม “APEC Health Week” 22 - 26 ส.ค. 65 ที่กรุงเทพฯ เร่งหารือสร้างความสมดุลสาธารณสุข - เศรษฐกิจ
.....
กระทรวงสาธารณสุขเตรียมจัดการประชุมระดับรัฐมนตรีสาธารณสุขของเขตเศรษฐกิจเอเปค ภายใต้หัวข้อ “Open to partnership. Connect with the World. Balance Health and the Economy. (เปิดกว้างสร้างสัมพันธ์กับภาคี เชื่อมโยงกันกับโลก สู่สมดุลระหว่างสาธารณสุขและเศรษฐกิจ) ระหว่างวันที่ 22 - 26 ส.ค. 65 ณ โรงแรมมิลเลนเนียม ฮิลตัน กรุงเทพฯ
.
การจัดประชุมดังกล่าว เป็นการจัดประชุมด้านสาธารณสุขครั้งแรกของประเทศไทย (APEC Health Week) มีผู้เข้าร่วมประชุมระดับรัฐมนตรีสาธารณสุขจากเขตเศรษฐกิจเอเปค ได้แก่ บรูไนดารุสซาลาม อินโดนีเซีย ญี่ปุ่น มาเลเซีย ฟิลิปปินส์ สิงคโปร์ จีนไทเป ไทย สหรัฐอเมริกา และเวียดนาม เข้าร่วมแบบออนไซต์ ส่วนรูปแบบออนไลน์มี จีน จีนฮ่องกง เกาหลีใต้ และรัสเซีย
.
นอกจากนี้ ยังมีผู้นำระดับสูงของหน่วยงานระหว่างประเทศ คือ เลขาธิการอาเซียน รองประธานธนาคารพัฒนาเอเชีย และผู้อำนวยการบริหารสำนักงานเลขาธิการเอเปค รวมทั้งข้าราชการระดับสูงและภาคเอกชนอีก 150 คน
.
มี 4 เป้าหมายสำคัญ คือ ระดมสมองแลกเปลี่ยนประสบการณ์ และกำหนดทิศทางการทำงานร่วมกัน, สร้างความร่วมมือด้านการแพทย์และการสาธารณสุข, แสดงศักยภาพด้านการแพทย์และการสาธารณสุขของไทย และเผยแพร่วัฒนธรรมและประเพณีอันงดงามของไทย
.
ประกอบด้วย 10 กิจกรรม เช่น การหารือทวิภาคีกับ 3 เขตเศรษฐกิจ, การประชุมรัฐมนตรีสาธารณสุขและภาคเอกชนในรูปแบบการเสวนาเรื่องการสร้างสมดุลระหว่างสุขภาพและเศรษฐกิจ โดยเฉพาะหลังสถานการณ์ระบาดโควิด-19 และการประชุมโต๊ะกลมเรื่องการลงทุนด้านสุขภาพ เพื่อเป็นการกระตุ้นและตอกย้ำให้ทุกเขตเศรษฐกิจเพิ่มการลงทุนด้านสุขภาพ สำหรับรองรับการระบาดต่าง ๆ
.
อ่านเพิ่มเติม คลิก https://www.thaigov.go.th/news/contents/details/58039
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/58179