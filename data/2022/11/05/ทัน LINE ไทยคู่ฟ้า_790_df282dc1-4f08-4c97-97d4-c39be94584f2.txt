รัฐบาลไทย-ข่าวทำเนียบรัฐบาล-ครม. ไฟเขียว "โครงการผลิตแพทย์เพิ่มแห่งประเทศไทย ระยะที่ 2" ปี 65 - 70 วงเงินกว่า 5 หมื่นล้านบาท แก้ปัญหาขาดแคลนและกระจายแพทย์


วันจันทร์ที่ 11 เมษายน 2565
ครม. ไฟเขียว "โครงการผลิตแพทย์เพิ่มแห่งประเทศไทย ระยะที่ 2" ปี 65 - 70 วงเงินกว่า 5 หมื่นล้านบาท แก้ปัญหาขาดแคลนและกระจายแพทย์
.....
ที่ประชุม ครม. (5 เม.ย. 65) มีมติเห็นชอบการดำเนินโครงการผลิตแพทย์เพิ่มแห่งประเทศไทย ระยะที่ 2 พ.ศ. 2565 - 2570 กรอบวงเงินรวม 50,608.40 ล้านบาท
.
เพื่อดำเนินการผลิตแพทย์จำนวน 13,318 คน โดยผูกพันจนนักศึกษาแพทย์รุ่นสุดท้ายจบการศึกษาในปี 76 เป็นการดำเนินการต่อเนื่องจากโครงการผลิตแพทย์เพิ่มระยะที่ 1 (ตามมติ ครม. 26 มี.ค. 62)
.
ส่งผลให้เกิดความต่อเนื่องในการแก้ปัญหาการขาดแคลนแพทย์และการกระจายแพทย์ ช่วยขยายศักยภาพการให้บริการทางการแพทย์และสาธารณสุข เพิ่มขีดความสามารถในการแข่งขันและหารายได้ให้กับประเทศ จนนำประเทศไทยไปสู่การเป็น Medical Hub ได้
.
โครงการดังกล่าวมุ่งเน้นการพัฒนาหลักสูตรโดยใช้ "ชุมชนเป็นฐานการผลิต" ตั้งเป้าหมายมีอัตราแพทย์ต่อประชากรในภาพรวม 1 : 1,200 ภายในปีการศึกษา 76
.
สำหรับการรับนักศึกษานั้น แบ่งเป็น 3 กลุ่ม คือ
.
- กลุ่มลดความเหลื่อมล้ำ โดยรับนักศึกษาที่สำเร็จการศึกษาชั้น ม.6 ในพื้นที่ชายขอบ พื้นที่ขาดแคลน หรือนักเรียนที่มีภูมิลำเนาไม่อยู่ในเขตอำเภอเมือง
.
- กลุ่มสำเร็จการศึกษาระดับปริญญาตรี ข้าราชการสังกัด สป.สธ. ที่สำเร็จการศึกษาระดับ ป.ตรี สายวิทยาศาสตร์สุขภาพ
.
- กลุ่มแพทย์เพื่อชุมชนเป็นนักเรียนที่สำเร็จการศึกษาชั้น ม.6 ตามหลักเกณฑ์การรับเดิมของโครงการผลิตแพทย์เพื่อชาวชนบท
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/53485