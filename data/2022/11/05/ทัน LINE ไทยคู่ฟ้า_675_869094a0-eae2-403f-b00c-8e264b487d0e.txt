รัฐบาลไทย-ข่าวทำเนียบรัฐบาล-เฮ! ไทยส่งออกยางพาราอันดับ 1 ของโลก หนุนใช้ FTA และ RCEP ขยายโอกาสตลาดต่างประเทศ


วันอังคารที่ 1 มีนาคม 2565
เฮ! ไทยส่งออกยางพาราอันดับ 1 ของโลก หนุนใช้ FTA และ RCEP ขยายโอกาสตลาดต่างประเทศ
.....
กระทรวงพาณิชย์ เผยประเทศไทยครองแชมป์ผู้ส่งออกยางพาราอันดับ 1 ของโลก และส่งออกผลิตภัณฑ์ยางเป็นอันดับ 4 ของโลก โดยในปี 64 ไทยส่งออกยางพารา - ผลิตภัณฑ์ยาง คิดเป็นมูลค่ารวมกว่า 2 หมื่นล้านเหรียญสหรัฐฯ ขยายตัวถึง 28.3% จากปีก่อนหน้า ตลาดส่งออกที่สำคัญ คือ สหรัฐอเมริกา จีน มาเลเซีย ญี่ปุ่น และเกาหลีใต้
.
พร้อมแนะผู้ประกอบการพัฒนาเทคโนโลยีการผลิตเพื่อเพิ่มมูลค่าผลิตภัณฑ์ยาง ซึงรัฐบาลมุ่งขยายการส่งออกต่อเนื่องผ่านกลไกความตกลงการค้าเสรี (FTA) รวมถึง RCEP ที่มีผลบังคับใช้เมื่อวันที่ 1 ม.ค. 65 ที่ผ่านมา ซึ่งจีนได้ลดภาษียางสังเคราะห์เพิ่มเติมให้ไทย และจะทยอยลดลงเหลือศูนย์ในปี 2584 เช่นเดียวกับเกาหลีใต้ที่จะทยอยลดภาษีนำเข้าเส้นด้ายยางจนเหลือศูนย์ในปี 2580 และลดภาษียางสังเคราะห์เหลือ 4%
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/52069