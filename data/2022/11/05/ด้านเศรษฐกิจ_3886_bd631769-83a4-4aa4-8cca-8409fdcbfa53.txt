รัฐบาลไทย-ข่าวทำเนียบรัฐบาล-​กิจกรรม จิตอาสาสานพลังรักน้ำปิง รักวิถีชุมชน เพื่อเฉลิมพระเกียรติพระบาทสมเด็จพระวชิรเกล้าเจ้าอยู่หัว รัชกาลที่ 10 เนื่องในโอกาสเฉลิมพระชนมพรรษา วันที่ 28 กรกฏาคม 2565


วันจันทร์ที่ 23 พฤษภาคม 2565
พิมพ์
​กิจกรรม จิตอาสาสานพลังรักน้ำปิง รักวิถีชุมชน เพื่อเฉลิมพระเกียรติพระบาทสมเด็จพระวชิรเกล้าเจ้าอยู่หัว รัชกาลที่ 10 เนื่องในโอกาสเฉลิมพระชนมพรรษา วันที่ 28 กรกฏาคม 2565
​กิจกรรม จิตอาสาสานพลังรักน้ำปิง รักวิถีชุมชน เพื่อเฉลิมพระเกียรติพระบาทสมเด็จพระวชิรเกล้าเจ้าอยู่หัว รัชกาลที่ 10 เนื่องในโอกาสเฉลิมพระชนมพรรษา วันที่ 28 กรกฏาคม 2565
กิจกรรม จิตอาสาสานพลังรักน้ำปิง รักวิถีชุมชน เพื่อเฉลิมพระเกียรติพระบาทสมเด็จพระวชิรเกล้าเจ้าอยู่หัว รัชกาลที่ 10 เนื่องในโอกาสเฉลิมพระชนมพรรษา วันที่ 28 กรกฏาคม 2565
กำแพงเพชร - วันที่ 20 พฤษภาคม 2565 นายใบน้อย สุวรรณชาตรี ผู้ตรวจราชการกระทรวงอุตสาหกรรม เป็นประธานจัดกิจกรรม จิตอาสาสานพลังรักน้ำปิง รักวิถีชุมชน เพื่อเฉลิมพระเกียรติพระบาทสมเด็จพระวชิรเกล้าเจ้าอยู่หัว รัชกาลที่ 10 เนื่องในโอกาสเฉลิมพระชนมพรรษา วันที่ 28 กรกฏาคม 2565 พร้อมด้วย นายอุทัย สอนเทศ อุตสาหกรรมจังหวัดกำแพงเพชร โดยมี นางสาวสุพัตรา คล้ายทิม รองผู้ว่าราชการจังหวัดกำแพงเพชร ข้าราชการ เจ้าหน้าที่ สำนักงานอุตสาหกรรมจังหวัดกลุ่มประสิทธิภาพที่ 6 ภาคเหนือ หน่วยงานภาครัฐ ภาคเอกชน และประชาชนจิตอาสา เข้าร่วมกิจกรรม และร่วมมอบบันทึกข้อตกลงความร่วมมือ (MOU) จำนวน 15 แห่ง พร้อมมอบถังดักไขมัน จำนวน 30 ชุด ณ วัดวังพระธาตุ ตำบลไตรตรึงษ์ อำเภอเมืองกำแพงเพชร
ทั้งนี้ ด้วยกระทรวงอุตสาหกรรม ได้รับมอบหมายจากศูนย์อำนวยการใหญ่จิตอาสาพระราชทานให้ดำเนินกิจกรรมจิตอาสาที่เกี่ยวข้องกับการพัฒนาคุณภาพน้ำ ในลำน้ำสาธารณะ และลุ่มน้ำสายหลัก เพื่อสืบสานพระราชปณิธานของพระบาทสมเด็จพระวชิรเกล้าเจ้าอยู่หัว รัชกาลที่ 10 ที่ทรงมีพระราชประสงค์ให้แม่น้ำลำคลองมีคุณภาพดี และสวยงามดั่งเช่นอดีต กระทรวงอุตสาหกรรม จึงได้กำหนดพัฒนาลำน้ำสาธารณะ และลุ่มน้ำสายหลัก จำนวน 10 แห่งทั่วประเทศ โดยจังหวัดกำแพงเพชร มีลุ่มน้ำสายหลัก คือ แม่น้ำปิง ซึ่งมีโรงงานอุตสาหกรรม ในจังหวัดที่ตั้งอยู่ใกล้แม่น้ำ มีความเสี่ยงต่อการเกิดปัญหาปล่อยน้ำเสียลงแม่น้ำ จึงมอบหมายให้สำนักงานอุตสาหกรรมจังหวัดกำแพงเพชร จัดทำโครงการ "จิตอาสาสานพลังรักษ์น้ำปิง รักวิถีชุมชน" ประจำปี 2565 เพื่อมุ่งหวังให้เกิดการมีส่วนร่วมในพื้นที่ ทั้งภาครัฐ ภาคเอกชน และภาคจิตอาสาประชาชน ให้มีความตระหนักดูแลรักษาสิ่งแวดล้อม ลดการทิ้งสิ่งปฏิกูลหรือการระบายสิ่งสกปรกลงสู่แม่น้ำ โดยเฉพาะโรงงานอุตสาหกรรม ให้คำนึงถึงการจัดการสิ่งแวดล้อมอย่างถูกต้องตามกฎหมาย นำระบบธรรมาภิบาลสิ่งแวดล้อมมาใช้ในโรงงานอุตสาหกรรม เพื่อให้โรงงานอุตสาหกรรมอยู่ร่วมกับชุมชนได้อย่างยั่งยืน
โดย จังหวัดกำแพงเพชร มีแม่น้ำสายหลัก คือ แม่น้ำปิง ที่ไหลผ่านตอนกลางของจังหวัดกำแพงเพชร จากทิศเหนือจรดทิศใต้ ผ่านอำเภอโกสัมพีนคร อำเภอเมือง อำเภอคลองขลุง อำเภอขาณุวรลักษบุรี ระยะทางยาวประมาณ 104 กิโลเมตร เป็นแหล่งน้ำเพื่อการอุปโภคบริโภค การเกษตรกรรม และการอุตสาหกรรม ซึ่งปัจจุบันมีการขยายตัวของชุมชน และภาคอุตสาหกรรมในจังหวัดเพิ่มสูงขึ้น ซึ่งอาจส่งผลกระทบต่อคุณภาพน้ำได้

ที่มา : https://www.thaigov.go.th/news/contents/details/54902