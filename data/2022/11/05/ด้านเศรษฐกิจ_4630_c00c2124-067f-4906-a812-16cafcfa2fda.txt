รัฐบาลไทย-ข่าวทำเนียบรัฐบาล-คลังเตือนภัยเว็บไซด์กระทรวงการคลังปลอม อย่าคลิก ระวังโดนหลอก


วันจันทร์ที่ 1 สิงหาคม 2565
พิมพ์
คลังเตือนภัยเว็บไซด์กระทรวงการคลังปลอม อย่าคลิก ระวังโดนหลอก
กระทรวงการคลังเตือนภัยเว็บไซต์ปลอม ระวังเว็บไซต์แอบอ้างจากกระทรวงกรคลัง หลังตรวจสอบพบมีเว็บไซด์กระทรวงการคลังปลอม ใช้ชื่อโดเมนว่า “https://acwc9.com/” ซึ่งเป็นการเลียนแบบ/ปลอมเว็บไซต์ หรือฟิชชิง (Phishing) ที่มาในรูปแบบของการปลอมหน้าเว็บไซด์กระทรวง
กระทรวงการคลัง เตือนภัย เว็บไซต์ปลอม ระวังเว็บไซต์แอบอ้างจากกระทรวงกรคลัง หลังตรวจสอบพบมีเว็บไซด์กระทรวงการคลังปลอม ใช้ชื่อโดเมนว่า “https://acwc9.com/” ซึ่งเป็นการเลียนแบบ/ปลอมเว็บไซต์ หรือฟิชชิง (Phishing) ที่มาในรูปแบบของการปลอมหน้าเว็บไซด์กระทรวงการคลัง รวมถึงการปลอมอีเมล์ของกระทรวงการคลัง และได้พบการร้องเรียนจากประชาชนผ่านเพจ Facebook กระทรวงการคลัง (https://www.facebook.com/MoFNewsStationThailand) ว่ามีการหลอกลวงทาง application Line เพื่อให้ประชาชนกด Link เข้าสู่เว็บไซด์กระทรวงการคลังปลอมดังกล่าว โดยอ้างว่าการยื่นภาษีมีปัญหา หรือมีการค้างชำระ
ทั้งนี้ข้อสังเกตของเว็บไซด์กระทรวงการคลังปลอมดังกล่าวมีจุดสังเกตดังนี้
1. URL ของเว็บไซด์กระทรวงการคลังปลอม https://acwc9.com แตกต่างจากเว็บไซด์กระทรวงการคลังของจริง https://www.mof.go.th/
2. มีปุ่มให้ Download ทางด้านขวาบน ซึ่งไม่ควรคลิกเข้าไปเด็ดขาด เนื่องจากมีความเสี่ยงต่อการโดนขโมยข้อมูล และการโจมตีทางไซเบอร์
3. ซึ่งไฟล์ดาวน์โหลดดังกล่าวเป็นไฟล์นามสกุล APK หรือ เป็น ไฟล์ android application ซึ่งจะมีความเสี่ยงเพิ่มมากขึ้น หากกดผ่านโทรศัพท์เคลื่อนที่ ที่ใช้ระบบปฏิบัติการแอนดรอย์ (Android)
4. เว็บไซด์กระทรวงการคลังปลอมจะไม่มีการ Update ข้อมูลแบบ real time ซึ่งแตกต่างจากเว็บไซด์จริงที่จะมีการ update ข้อมูลอยู่ตลอดเวลา
กระทรวงการคลัง ขอแจ้งเตือนประชาชนอย่าได้หลงเชื่อผู้หลอกลวงที่มีเจตนาไม่ดีดังกล่าว ทั้งนี้ทางกระทรวงการคลังจะได้ติดตามข้อมูลต่างๆ อย่างใกล้ชิด เพื่อป้องกันและแก้ไขปัญหาที่อาจเกิดขึ้นกับประชาชน ต่อไป
กระทรวงการคลัง
โทร 0-2126-5800

ที่มา : https://www.thaigov.go.th/news/contents/details/57489