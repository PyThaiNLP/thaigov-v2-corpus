รัฐบาลไทย-ข่าวทำเนียบรัฐบาล-นายกฯ พอใจ ไทยฉีดวัคซีนได้เร็วกว่าแผนเดิม ใกล้ 100 ล้านโดส ตามเป้าก่อนสิ้นปีนี้


วันอาทิตย์ที่ 14 พฤศจิกายน 2564
นายกฯ พอใจ ไทยฉีดวัคซีนได้เร็วกว่าแผนเดิม ใกล้ 100 ล้านโดส ตามเป้าก่อนสิ้นปีนี้
....
นายธนกร วังบุญคงชนะ โฆษกรัฐบาล เผย พลเอก ประยุทธ์ จันทร์โอชา นายกรัฐมนตรี และ รมว.กลาโหม พอใจภาพรวมการฉีดวัคซีนโควิด-19 ไทย เดินหน้าได้อย่างรวดเร็วกว่าแผนที่ตั้งไว้เดิม กระทรวงสาธารณสุข คาดว่าไทยจะบรรลุเป้าหมายการฉีดวัคซีนโควิด-19 ได้ 100 ล้านโดส ในปลายเดือน พ.ย. นี้ ซึ่งเร็วกว่าแผนเดิมถึง 1 เดือน
.
ขณะที่กรมควบคุมโรค เร่งกระจายวัคซีนในสต็อกทั่วประเทศ เพื่อเร่งให้ทุกพื้นที่ฉีดวัคซีนให้ทุกคน โดยหลายพื้นฉีดวัคซีนครอบคลุมประชากรผู้สูงอายุและผู้มีโรคเรื้อรังกว่า 80% แล้ว เช่น ใน กทม. และปริมณฑล
.
สำหรับภาพรวมการฉีดวัคซีนให้นักเรียน มีนักเรียนได้รับวัคซีนเข็ม 1 จำนวน 3,346,723 คน คิดเป็น 86.55% และนักเรียนได้รับวัคซีนเข็ม 2 จำนวน 419,079 คน คิดเป็น 10.84%
.
อ่านเพิ่มเติม คลิก https://www.thaigov.go.th/news/contents/details/48088
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/48210