รัฐบาลไทย-ข่าวทำเนียบรัฐบาล-ครม. ไฟเขียว จัดเลือกตั้งผู้ว่า/สภา กทม. และเมืองพัทยา ในเดือน พ.ค. นี้


วันพุธที่ 9 มีนาคม 2565
ครม. ไฟเขียว จัดเลือกตั้งผู้ว่า/สภา กทม. และเมืองพัทยา ในเดือน พ.ค. นี้
.....
ที่ประชุม ครม. (8 มี.ค. 65) มีมติเห็นชอบให้มีการเลือกตั้งผู้ว่าราชการกรุงเทพมหานคร (ผู้ว่าฯ กทม.) สมาชิกสภากรุงเทพมหานคร (ส.ก.) นายกเมืองพัทยา และสมาชิกสภาเมืองพัทยา
.
ส่วนวันเลือกตั้งและวันรับสมัครผู้ว่าฯ กทม. และนายกเมืองพัทยา คณะกรรมการการเลือกตั้ง (กกต.) จะเป็นผู้กำหนดตามพระราชบัญญัติ (พ.ร.บ.) การเลือกตั้งสมาชิกสภาท้องถิ่นหรือผู้บริหารท้องถิ่น พ.ศ.2562 ก่อนเสนอกลับมายังที่ประชุม ครม. เพื่อประกาศในราชกิจจานุเบกษา โดยกรอบเวลาจัดการเลือกตั้งจะกำหนดไว้ไม่เกิน 60 วัน ซึ่งคาดว่าจะให้มีการเลือกตั้งในเดือน พ.ค. 65 นี้
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/52344