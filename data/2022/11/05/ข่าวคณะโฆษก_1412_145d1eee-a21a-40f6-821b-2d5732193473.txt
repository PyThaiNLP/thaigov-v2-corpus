รัฐบาลไทย-ข่าวทำเนียบรัฐบาล-โฆษกรัฐบาลร่วมอวยพร "ปีใหม่ไทย-เทศกาลสงกรานต์” ขอคนไทยเปี่ยมด้วยความสุข ปลอดโรค ปลอดภัย พร้อมเผยนายกฯ ขอบคุณคนไทยที่ร่วมฉลองสงกรานต์แบบใหม่ New Normal


วันพุธที่ 13 เมษายน 2565
พิมพ์
โฆษกรัฐบาลร่วมอวยพร "ปีใหม่ไทย-เทศกาลสงกรานต์” ขอคนไทยเปี่ยมด้วยความสุข ปลอดโรค ปลอดภัย  พร้อมเผยนายกฯ ขอบคุณคนไทยที่ร่วมฉลองสงกรานต์แบบใหม่ New Normal
โฆษกรัฐบาลร่วมอวยพร "ปีใหม่ไทย-เทศกาลสงกรานต์” ขอคนไทยเปี่ยมด้วยความสุข ปลอดโรค ปลอดภัย  พร้อมเผยนายกฯ ขอบคุณคนไทยที่ร่วมฉลองสงกรานต์แบบใหม่ New Normal คุมเข้มพฤติกรรมเสี่ยงป้องกันโควิด-19 และลดอุบัติเหตุทางถนน
วันที่ 13 เมษายน 2565 นายธนกร วังบุญคงชนะ โฆษกประจำสำนักนายกรัฐมนตรี กล่าวอวยพรในโอกาส “ปีใหม่ไทย - เทศกาลสงกรานต์” นี้ ขอคนไทยเปี่ยมด้วยความสุข  ปลอดโรค ปลอดภัย   ทั้งนี้  พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ยังฝากขอบคุณคนไทยที่ร่วมฉลองสงกรานต์แบบใหม่  New Normal  คุมเข้มพฤติกรรมเสี่ยง ลดอุบัติเหตุทางถนน ควบคู่กับการป้องกันการแพร่ระบาดของโรค COVID -19  ขอให้ประชาชนเชื่อมั่นการบริหารงานของรัฐบาล และ ศบค. ที่จะดูแลสถานการณ์โควิด-19 อย่างเต็มที่  ในการเตรียมพร้อมด้านเวชภัณฑ์และสถานพยาบาลให้เพียงพอหากมีผู้ติดเชื้อมากขึ้นในช่วงวันหยุดยาว เพื่อให้ทุกคนมีความสุข กับวันหยุดพักผ่อน​ ใช้เวลาที่มีคุณค่ากับครอบครัว
สำหรับสถานการณ์การแพร่ระบาดของโควิด-19 วันนี้ พบผู้ติดเชื้อโควิด-19 รายใหม่ 23,015 ราย จำแนกเป็น ผู้ติดเชื้อในประเทศ 22,920 ราย และผู้ป่วยมาจากต่างประเทศ 95 ราย ผู้เสียชีวิตเพิ่มขึ้น 106 ราย ผู้ที่กำลังรักษาตัว 232,682 ราย และมียอดผู้ที่หายป่วยกลับบ้านแล้ว 27,626 ราย ทำให้มียอดผู้ป่วย ยืนยันสะสมตั้งแต่ 1 ม.ค. 65 จำนวน 1,725,434 ราย จำนวนผู้ที่หายป่วยสะสมจำนวน 1,521,298 ราย จำนวนผู้ป่วยปอดอักเสบรักษาตัวอยู่ในโรงพยาบาล 1,971 ราย เฉลี่ยจังหวัดละ 26 ราย อัตราครองเตียง ร้อยละ 27.7  ขณะที่รายงานภาพรวมการฉีดวัคซีนโควิด-19 สรุปจำนวนผู้ที่ได้รับได้รับวัคซีนสะสม ตั้งแต่ 28 ก.พ. 64 - 11 เม.ย. 65 รวม 131,509,798 โดส ใน 77 จังหวัด แบ่งเป็นผู้ได้รับวัคซีนเข็มที่ 1 สะสม 55,955,320 โดส ผู้ได้รับวัคซีนเข็มที่ 2 สะสม 50,617,229โดส ผู้ได้รับวัคซีนเข็มที่ 3 สะสม 22,577,925 โดส และผู้ได้รับวัคซีนเข็มที่ 4 สะสม 2,359,324 โดส

ที่มา : https://www.thaigov.go.th/news/contents/details/53588