รัฐบาลไทย-ข่าวทำเนียบรัฐบาล-​รองปลัดจุลพงษ์ฯ เป็นประธานร่วมในการประชุมคณะอนุกรรมการส่งเสริมการจัดซื้อจัดจ้างสินค้าและบริการที่เป็นมิตรกับสิ่งแวดล้อมภาครัฐ ครั้งที่ 1/2564


วันศุกร์ที่ 26 พฤศจิกายน 2564
พิมพ์
​รองปลัดจุลพงษ์ฯ เป็นประธานร่วมในการประชุมคณะอนุกรรมการส่งเสริมการจัดซื้อจัดจ้างสินค้าและบริการที่เป็นมิตรกับสิ่งแวดล้อมภาครัฐ ครั้งที่ 1/2564
นายจุลพงษ์ ทวีศรี รองปลัดกระทรวงอุตสาหกรรม ในฐานะประธานอนุกรรมการร่วม เป็นประธานการประชุมคณะอนุกรรมการส่งเสริมการจัดซื้อจัดจ้างสินค้าและบริการที่เป็นมิตรกับสิ่งแวดล้อมภาครัฐ ครั้งที่ 1/2564
รองปลัดจุลพงษ์ฯ เป็นประธานร่วมในการประชุมคณะอนุกรรมการส่งเสริมการจัดซื้อจัดจ้างสินค้าและบริการที่เป็นมิตรกับสิ่งแวดล้อมภาครัฐ ครั้งที่ 1/2564
วันนี้ (26 พฤศจิกายน 2564) นายจุลพงษ์  ทวีศรี รองปลัดกระทรวงอุตสาหกรรม ในฐานะประธานอนุกรรมการร่วม เป็นประธานการประชุมคณะอนุกรรมการส่งเสริมการจัดซื้อจัดจ้างสินค้าและบริการที่เป็นมิตรกับสิ่งแวดล้อมภาครัฐ ครั้งที่ 1/2564 โดยมีนายปิ่นสักก์ สุรัสวดี รองปลัดกระทรวงทรัพยากรธรรมชาติและสิ่งแวดล้อม ร่วมเป็นประธาน ณ ห้องประชุม กรมควบคุมมลพิษ
สำหรับการประชุมครั้งนี้ ที่ประชุมได้รับทราบความก้าวหน้าและการดำเนินงานที่ผ่านมาของการดำเนินงานส่งเสริมการจัดซื้อจัดจ้างสินค้าและบริการที่เป็นมิตรกับสิ่งแวดล้อม โดยตัวอย่างรายการสินค้าและบริการที่เป็นมิตรกับสิ่งแวดล้อม ได้แก่ แบตเตอรี่ปฐมภูมิ  ผลิตภัณฑ์ลบคำผิด หลอดฟลูออเรสเซนต์ ยางรถยนต์ ระบบกำลังไฟฟ้าต่อเนื่อง (UPS) หลอดแอลอีดี  แบตเตอรี่รถยนต์ เป็นต้น ทั้งนี้ที่ประชุมได้พิจารณาร่างแผนปฏิบัติการด้านการส่งเสริมการจัดซื้อจัดจ้างสินค้าและบริการที่เป็นมิตรกับสิ่งแวดล้อม พ.ศ.2565-2570 อีกทั้งให้ความเห็นชอบร่างแผนปฏิบัติการดังกล่าว และให้มีการตั้งคณะทำงานร่วมกันเพื่อหาปัจจัยของความสำเร็จในการขับเคลื่อนแผนดังกล่าว ก่อนที่จะมีการนำเสนอต่อคณะกรรมการควบคุมมลพิษต่อไป

ที่มา : https://www.thaigov.go.th/news/contents/details/48752