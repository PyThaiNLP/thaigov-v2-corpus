รัฐบาลไทย-ข่าวทำเนียบรัฐบาล-ลูกหนี้ กยศ. เฮ! ผ่อนสูงสุด 30 ปี - จ่ายเดือนละ 10 บ. สู้ภัยโควิด


วันศุกร์ที่ 23 กรกฎาคม 2564
ลูกหนี้ กยศ. เฮ! ผ่อนสูงสุด 30 ปี - จ่ายเดือนละ 10 บ. สู้ภัยโควิด
....
มาแล้วครับ แนวทางความช่วยเหลือลูกหนี้ กยศ. ที่ได้รับผลกระทบจากสถานการณ์โรคโควิด-19 ที่ล่าสุดทาง กยศ. ได้ปรับโครงสร้างหนี้ – เงื่อนไขการผ่อนชำระใหม่ เพื่อบรรเทาภาระและช่วยเหลือผู้กู้ยืมทุกคน ดังนี้
.
1.ปรับโครงสร้างหนี้ :
ผู้กู้ยืมที่ยังไม่ถูกฟ้องคดี สามารถผ่อนชำระได้สูงสุด 30 ปี หากงวดสุดท้ายอายุไม่เกิน 65 ปี โดยสามารถแจ้งความประสงค์ได้ที่ แอปฯ กยศ. Connect หรือเว็บไซต์ https://wsa.dsl.studentloan.or.th เริ่ม 1 ส.ค. 64
.
2.ปรับลำดับตัดชำระหนี้ :
ผู้กู้ยืมที่ยังไม่ถูกฟ้องคดี กยศ. จะเปลี่ยนลำดับการตัดชำระหนี้ให้โดยอัตโนมัติ โดยจะนำเงินที่ชำระไปตัดเงินต้นก่อน จากนั้นจะเป็นดอกเบี้ย และเบี้ยปรับ ตามลำดับ
.
3.ปรับเงื่อนไขการผ่อนชำระ :
ผู้กู้ยืมรายใหม่ หรือที่อยู่ระหว่างปลอดหนี้และยังไม่ครบกำหนดชำระ รับสิทธิผ่อนชำระในอัตราเท่ากันทุกเดือน สูงสุด 30 ปี โดยงวดสุดท้ายต้องมีอายุไม่เกิน 60 ปี
.
นอกจากนี้ ยังสามารถขอลดจำนวนเงินที่ต้องชำระในช่วงเดือน ส.ค. 64 – มิ.ย. 65 ได้ เหลือเดือนละ 10 บาท ผ่านแอปฯ กยศ. Connect (แต่ยังคงต้องชำระส่วนต่างตามเงื่อนไขของสัญญา) รวมถึง กยศ. จะลดเบี้ยปรับเหลือ 0.5% พร้อมชะลอการฟ้องคดี บังคับคดี ยกเว้นคดีที่จะขาดอายุความ และงดการขายทอดตลาดไว้จนถึงสิ้นปี 64
.
สอบถามข้อมูลเพิ่มเติมได้ที่ กยศ. Call Center โทร. 0 2016 4888
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/44039