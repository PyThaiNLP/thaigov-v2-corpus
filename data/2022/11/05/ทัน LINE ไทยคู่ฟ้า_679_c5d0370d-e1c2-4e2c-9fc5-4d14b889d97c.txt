รัฐบาลไทย-ข่าวทำเนียบรัฐบาล-นายกฯ กำชับจัดสอบระบบ TCAS นักเรียนต้องปลอดภัยสูงสุด ลดเสียโอกาสทางการศึกษา


วันพฤหัสบดีที่ 3 มีนาคม 2565
นายกฯ กำชับจัดสอบระบบ TCAS นักเรียนต้องปลอดภัยสูงสุด ลดเสียโอกาสทางการศึกษา
.....
ใกล้เข้ามาแล้ว กับช่วงเวลาสอบเข้าเรียนต่อระดับอุดมศึกษาของน้อง ๆ นักเรียนในปี 2565 ซึ่งหลายฝ่ายไม่ว่าจะเป็น นักเรียนผู้เข้าสอบ พ่อแม่ผู้ปกครอง ต่างก็มีความกังวลต่อสถานการณ์การแพร่ระบาดของโรคโควิด-19 ในปัจจุบัน
.
ปัญหาและความกังวลใจดังกล่าว นายกฯ ได้รับทราบและติดตามสถานการณ์อย่างใกล้ชิด โดยกำชับไปยังหน่วยงานที่เกี่ยวข้องให้บูรณาการทำงานร่วมกันทุกมิติ เตรียมความพร้อมมาตรการต่าง ๆ เพื่อรองรับการสอบ GAT/PAT และการสอบวิชาสามัญด้วยระบบ TCAS เน้นดูแลความปลอดภัย ดำเนินการจัดสอบตามคำแนะนำด้านสาธารณสุขในขั้นสูงสุด เพื่อให้นักเรียนไม่ขาดกระบวนการเรียนรู้และเสียโอกาสทางการศึกษา
.
กรณีนักเรียนที่ติดโควิดมีอาการเล็กน้อย/ไม่มีอาการ และอยู่ระหว่างการรักษา รวมทั้งกลุ่มเสี่ยงสูง ให้กำหนดแนวทางอำนวยความสะดวกให้นักเรียนได้เข้าสอบ ไม่เสียสิทธิการสอบ โดยคำนึงถึงความปลอดภัยของนักเรียนเป็นสำคัญ
.
อ่านเพิ่มเติม คลิก https://www.thaigov.go.th/news/contents/details/52095
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/52159