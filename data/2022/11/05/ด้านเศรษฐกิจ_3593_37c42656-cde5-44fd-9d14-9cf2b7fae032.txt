รัฐบาลไทย-ข่าวทำเนียบรัฐบาล-“2 วัน ขายได้พันล้าน” สลากออมทรัพย์ ธอส. ชุดขาลเพิ่มพูน


วันพุธที่ 27 เมษายน 2565
พิมพ์
“2 วัน ขายได้พันล้าน” สลากออมทรัพย์ ธอส. ชุดขาลเพิ่มพูน
ธอส.เปิดขายสลากออมทรัพย์ ชุด “ขาลเพิ่มพูน” ตั้งแต่วันจันทร์ที่ 25 เม.ย.2565 เวลา 9.49 น. ล่าสุด ในวันที่ 26 เม.ย.2565 เวลา 16.30 น. หรือเพียง 2 วัน หลังจากเริ่มจำหน่ายมีลูกค้าประชาชนซื้อสลากแล้วสูงถึง 1.154 ล้านหน่วย คิดเป็นวงเงินจำนวน 1,154 ล้านบา
ธนาคารอาคารสงเคราะห์ เปิดเผยภายหลังจากธนาคารได้เปิดตัวสลากออมทรัพย์ ชุด “ขาลเพิ่มพูน” สลากชุดแรกของประเทศไทย ที่ผู้ซื้อจะมีส่วนทำให้คนไทยมีบ้านโดยตรง หน่วยละ 1,000 บาท (แบ่งเป็น 2 หมวด ๆ ละ 10,000,000 หน่วย) ซึ่งธนาคารได้เปิดขายตั้งแต่วันจันทร์ที่ 25 เมษายน 2565 เวลา 9.49 น. ล่าสุด ในวันที่ 26 เมษายน 2565 เวลา 16.30 น. หรือเพียง 2 วัน หลังจากเริ่มจำหน่ายมีลูกค้าประชาชนซื้อสลากแล้วสูงถึง 1.154 ล้านหน่วย คิดเป็นวงเงินจำนวน 1,154 ล้านบาท สะท้อนให้เห็นถึงความน่าสนใจของสลากออมทรัพย์ ชุด “ขาลเพิ่มพูน” อายุสลาก 3 ปี ผลตอบแทนหน้าสลาก 0.3% ต่อปี ได้สิทธิ์ลุ้นรับเงินรางวัลมูลค่าสูงสุด 2 ล้านบาท ตลอด 36 งวด และมีโอกาสรับผลตอบแทนผันแปรอีก 0.70% ต่อปี รวมรับผลตอบแทน 1% ต่อปี (เงื่อนไขผลตอบแทนผันแปรเป็นไปตามที่ธนาคารกำหนดจากคุณภาพสินเชื่อที่ดีที่สุดของธนาคาร ที่นำเงินสลากออมทรัพย์ชุดขาลเพิ่มพูนไปปล่อยสินเชื่อ) ทั้งนี้ ธนาคารเปิดขายผ่านช่องทาง Mobile Application : GHB ALL และ ธอส. ทุกสาขาทั่วประเทศ จนกว่าจะเต็มกรอบวงเงิน 20,000 ล้านบาท ออกรางวัลครั้งแรกวันจันทร์ที่ 16 พฤษภาคม 2565 สอบถามรายละเอียดเพิ่มเติมได้ที่ G H Bank Call Center โทร 0-2645-9000 หรือ Facebook Fanpage ธนาคารอาคารสงเคราะห์ และ ติดตามข้อมูลข่าวสารได้ที่ Application : GHB ALL และ www.ghbank.co.th

ที่มา : https://www.thaigov.go.th/news/contents/details/53954