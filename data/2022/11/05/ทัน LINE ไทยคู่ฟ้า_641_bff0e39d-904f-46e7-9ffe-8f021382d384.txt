รัฐบาลไทย-ข่าวทำเนียบรัฐบาล-สปสช. ขยายสิทธิให้หญิงไทยทุกสิทธิ "ฝากครรภ์" คุณภาพ กับกองทุนบัตรทองได้


วันพุธที่ 16 กุมภาพันธ์ 2565
สปสช. ขยายสิทธิให้หญิงไทยทุกสิทธิ "ฝากครรภ์" คุณภาพ กับกองทุนบัตรทองได้
.....
สำนักงานหลักประกันสุขภาพแห่งชาติ (สปสช.) ขยายสิทธิประโยชน์เพื่อดูแลหญิงไทยตั้งครรภ์ทุกสิทธิ สามารถฝากครรภ์กับกองทุนบัตรทองได้ไม่จำกัดจำนวนครั้ง จากเดิมได้รับสิทธิฝากครรภ์ 5 ครั้ง ขึ้นอยู่กับดุลยพินิจของแพทย์ หากมีความจำเป็น ก็สามารถนัดตรวจติดตามเพื่อดูแลเพิ่มเติมได้
.
นอกจากนี้ ยังมีบริการตรวจอัลตราซาวด์ การตรวจสุขภาพช่องปากและบริการขัดทำความสะอาดฟัน การตรวจยืนยันธาลัสซีเมียและภาวะดาวน์ซินโดรม ตั้งแต่การมาฝากครรภ์ครั้งแรกหรือถัดมา และตรวจซิฟิลิส ไวรัสเอชไอวี ซ้ำอีกครั้ง เมื่อใกล้คลอด
.
พร้อมเพิ่มสิทธิประโยชน์ให้สามี หรือคู่ของหญิงตั้งครรภ์ทุกราย ตรวจคัดกรองพร้อมกับหญิงตั้งครรภ์
.
1) ตรวจคัดกรองโรคซิฟิลิส เพื่อป้องกันการติดเชื้อจากสามีสู่หญิงตั้งครรภ์และส่งผลต่อทารกในครรภ์
.
2) ตรวจคัดกรองโรคธาลัสซีเมีย ที่สามารถถ่ายทอดทางพันธุกรรม เพื่อประเมินความเสี่ยงของการเกิดโรคธาลัสซีเมียชนิดรุนแรงของทารกในครรภ์ได้เร็วขึ้น ช่วยให้สามารถวางแผนการดูแลครรภ์ หรือเตรียมความพร้อมของพ่อแม่ด้วย
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/51634