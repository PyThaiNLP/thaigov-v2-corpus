รัฐบาลไทย-ข่าวทำเนียบรัฐบาล-โฆษกรัฐบาลเผย นายกรัฐมนตรี เป็นห่วงหลังพบแนวโน้มพฤติกรรมป้องกันโควิดลดลง วอนประชาชน "อย่าการ์ดตก" สวมหน้ากากอนามัย เว้นระยะห่าง ล้างมือ


วันศุกร์ที่ 15 กรกฎาคม 2565
พิมพ์
โฆษกรัฐบาลเผย นายกรัฐมนตรี เป็นห่วงหลังพบแนวโน้มพฤติกรรมป้องกันโควิดลดลง วอนประชาชน "อย่าการ์ดตก"  สวมหน้ากากอนามัย เว้นระยะห่าง ล้างมือ
โฆษกรัฐบาลเผย นายกรัฐมนตรี เป็นห่วงหลังพบแนวโน้มพฤติกรรมป้องกันโควิดลดลง วอนประชาชน "อย่าการ์ดตก"  สวมหน้ากากอนามัย เว้นระยะห่าง ล้างมือ  ขณะที่ WHO ชี้ 2 สัปดาห์ที่ผ่านมา ตัวเลขผู้ติดเชื้อทั่วโลกสูงขี้น 30%
วันนี้ (15 กรกฎาคม 2565) นายธนกร วังบุญคงชนะ โฆษกประจำสำนักนายกรัฐมนตรี เปิดเผยข้อมูลการสำรวจอนามัยโพลของกรมอนามัย เปรียบเทียบระหว่างเดือนมิถุนายน และเดือนกรกฎาคม 2565 พบว่า ประชาชน มีแนวโน้มพฤติกรรมการป้องกันโรคโควิด-19 ลดลง โดยการเว้นระยะห่าง ลดลงจากจากร้อยละ 81.9 เป็นร้อยละ 78.7 การสวมหน้ากากในสถานที่สาธารณะ ลดลงจากร้อยละ 95.1 เป็นร้อยละ 94.8 และการล้างมือ ลดลงจากร้อยละ 89.7 เป็นร้อยละ 88.99 ขณะเดียวกันผู้อำนวยการใหญ่องค์การอนามัยโลก (WHO) ชี้โควิด-19 ยังไม่ถึงจุดสิ้นสุดการระบาด หลังช่วง 2 สัปดาห์ที่ผ่านมา ตัวเลขผู้ติดเชื้อทั่วโลกเพิ่มสูงขึ้นถึง 30%   ทั้งนี้ พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม จึงฝากเตือนประชาชนอย่าการ์ดตก เน้นปฏิบัติตามมาตรการของสาธารณสุข สวมหน้ากากอนามัยในพื้นที่เสี่ยง เว้นระยะห่าง ล้างมือ และเข้ารับการฉีดวัคซีน เพื่อไม่ให้สถานการณ์กลับไปรุนแรงอีก ทั้งนี้ กำชับกระทรวงสาธารณสุขติดตามและประเมินสถานการณ์ตลอดช่วงวันหยุดนี้อย่างใกล้ชิด
สำหรับสถานการณ์การแพร่ระบาดของโควิด-19 วันนี้ พบผู้ติดเชื้อโควิด-19 รายใหม่ 1,795 ราย จำแนกเป็น ผู้ป่วยในประเทศ 1,795 ราย ผู้ป่วยมาจากต่างประเทศ 0 ราย ผู้เสียชีวิต 23 ราย ผู้ที่กำลังรักษาตัว 24,043 ราย และมียอดผู้ที่หายป่วยกลับบ้านแล้ว 1,920 ราย ทำให้มียอดผู้ป่วย ยืนยันสะสมตั้งแต่ 1 ม.ค. 65 จำนวน 2,331,541 ราย จำนวนผู้ที่หายป่วยสะสมจำนวน 2,331,481 ราย จำนวนผู้ป่วยปอดอักเสบรักษาตัวอยู่ในโรงพยาบาล 789 ราย

ที่มา : https://www.thaigov.go.th/news/contents/details/56892