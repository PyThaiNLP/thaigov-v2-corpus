รัฐบาลไทย-ข่าวทำเนียบรัฐบาล-เดินหน้า “ทวงคืน” โบราณวัตถุไทยในต่างแดน ทับหลังปราสาทหนองหงส์ - เขาโล้น จัดแสดงแล้ว ผู้สนใจเข้าชมได้ที่ศูนย์ข้อมูลอุทยานประวัติศาสตร์


วันอาทิตย์ที่ 28 สิงหาคม 2565
เดินหน้า “ทวงคืน” โบราณวัตถุไทยในต่างแดน ทับหลังปราสาทหนองหงส์ - เขาโล้น จัดแสดงแล้ว ผู้สนใจเข้าชมได้ที่ศูนย์ข้อมูลอุทยานประวัติศาสตร์
....
กระทรวงวัฒนธรรม รายงานความสำเร็จของคณะกรรมการติดตามโบราณวัตถุของไทยในต่างประเทศกลับคืนสู่ประเทศไทย โดยกรมศิลปากร ได้เคลื่อนย้ายทับหลัง 2 รายการที่ได้รับคืนจาก Asian Art Museum เมื่อปี 2564 ไปจัดแสดงในพื้นที่แหล่งกำเนิดแล้ว ได้แก่ ทับหลังจากปราสาทหนองหงส์ จัดแสดงที่ศูนย์ข้อมูลอุทยานประวัติศาสตร์ พนมรุ้ง จ.บุรีรัมย์ และทับหลังจากปราสาทเขาโล้น จัดแสดงที่ศูนย์ข้อมูลอุทยานประวัติศาสตร์สด๊กก๊อกธม จ.สระแก้ว ประชาชนที่สนใจสามารถเข้าชมได้
.
มีวัตถุโบราณอีก 3 รายการ ที่ขยายเวลาให้พิพิธภัณฑ์ศิลปะแห่งเดนเวอร์พิจารณาส่งคืนแก่ไทย คือ พระโพธิสัตว์อวโลกิเตศวร ศิลปะเขมรสมัยก่อนเมืองพระนคร และพระพุทธรูปยืนศิลปะทวารวดี 2 องค์ นอกจากนี้ ยังมีอีก 2 รายการที่กำลังจะเริ่มกระบวนการประสานงาน คือ พระพุทธรูปประทับเหนือพนัสบดีสมัยทวารวดี จากเมืองโบราณซับจำปา จ.ลพบุรี ในความครอบครองของสถาบันเอเชียโซไซตี้ นิวยอร์ก สหรัฐอเมริกา และใบเสมาหินสลักภาพพุทธประวัติสมัยทวารวดี จากเมืองโบราณฟ้าแดดสงยาง จ.กาฬสินธุ์ ซึ่งปรากฏในข้อมูล Collection online ของ The British Museum
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/58536