รัฐบาลไทย-ข่าวทำเนียบรัฐบาล-เวชภัณฑ์และยาโควิด-19 มีเพียงพอสำหรับดูแลประชาชน


วันอาทิตย์ที่ 22 สิงหาคม 2564
พิมพ์
เวชภัณฑ์และยาโควิด-19 มีเพียงพอสำหรับดูแลประชาชน
วันพุธที่ 7 กรกฎาคม 2564
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลรับทราบรายงานข้อมูลเวชภัณฑ์และยาที่ใช้ดูแลผู้ป่วยโควิด-19 ทั่วประเทศ โดยพบว่ามีเพียงพอสำหรับดูแลประชาชนได้อีกหลายเดือน เช่น หน้ากาก N95 5 แสนชิ้น ใช้งานได้นาน 14 เดือน ชุด PPE สำรองคงคลังทั่วประเทศกว่า 3 ล้านชุด ใช้งานได้นาน 4 เดือน หน้ากากอนามัยทางการแพทย์ มีสำรองในคลังทั่วประเทศกว่า 190 ล้านชิ้น ใช้งานได้นาน 13 เดือน ยาฟาวิพิราเวียร์ มีกว่า 2.9 ล้านเม็ด กระจายอยู่ในคลังขององค์การเภสัชกรรม สำนักงานปลัดกระทรวงสาธารณสุข กรมการแพทย์ และกรมควบคุมโรค เป็นต้น ทั้งนี้ รัฐบาลจะประมาณการความต้องการและจัดทำแผนจัดหาให้เพียงพอ เพื่อดูแลประชาชนได้อย่างทั่วถึงและต่อเนื่อง
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/44850