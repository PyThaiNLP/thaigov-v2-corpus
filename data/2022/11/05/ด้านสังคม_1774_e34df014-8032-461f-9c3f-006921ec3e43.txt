รัฐบาลไทย-ข่าวทำเนียบรัฐบาล-“ชัยวุฒิ” ชวนเด็กไทยชมนิทรรศดิจิทัล ณ พิพิธภัณฑ์วิทยาศาสตร์แห่งชาติ


วันพุธที่ 6 กรกฎาคม 2565
“ชัยวุฒิ” ชวนเด็กไทยชมนิทรรศดิจิทัล ณ พิพิธภัณฑ์วิทยาศาสตร์แห่งชาติ
“ชัยวุฒิ” ชวนเด็กไทยชมนิทรรศดิจิทัล ณ พิพิธภัณฑ์วิทยาศาสตร์แห่งชาติ
รัฐมนตรีดีอีเอส เปิดนิทรรศการดิจิทัลเทคโนโลยีเพื่อสังคมที่ยั่งยืน ณ พิพิธภัณฑ์เทคโนโลยีสารสนเทศ องค์การพิพิธภัณฑ์วิทยาศาสตร์แห่งชาติ เทคโนธานี เชิญชวนผู้ปกครองพาลูกหลาน เยี่ยมชมนิทรรศการฯ เรียนรู้พัฒนาทักษะด้านดิจิทัลจากเทคโนลยีสมัยใหม่
นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม หรือ ดีอีเอส เป็นประธานเปิดนิทรรศการดิจิทัลเทคโนโลยีเพื่อสังคมที่ยั่งยืน ณ พิพิธภัณฑ์เทคโนโลยีสารสนเทศ องค์การพิพิธภัณฑ์วิทยาศาสตร์แห่งชาติ เทคโนธานี
โดยนายชัยวุฒิ กล่าวว่า เทคโนโลยีดิจิทัลเป็นสิ่งที่สำคัญมากสำหรับอนาคตของประเทศไทย ในการที่จะพัฒนาเศรษฐกิจและสังคมของเราต้องนำเทคโนโลยีดิจิทัลมาใช้ โดยเฉพาะปัจจุบัน ถ้าเรามีการสร้างการเรียนรู้กับลูกหลานเยาวชน ให้หันมาสนใจเรียนรู้เรื่องต่างๆเกี่ยวกับดิจิทัลอย่างจริงจัง  จะเป็นประโยชน์มาก ยิ่งทำให้เด็กเกิดความรักเกิดความเข้าใจในการใช้เทคโนโลยีดิจิทัล แล้วนำมาปรับใช้ อีกทั้งสร้างสรรค์พัฒนาต่อยอดในการทำงาน และการเรียนรู้ในมิติต่างๆในอนาคตได้ เชื่อว่าพิพิธภัณฑ์แห่งนี้ เป็นแหล่งเรียนรู้ที่มีประโยชน์มากต่อการพัฒนาทักษะความรู้ของคนไทย ด้านดิจิทัล
“พิพิธภัณฑ์แห่งนี้จัดได้ดีมาก ขอเชิญชวนให้ผู้ปกครองพาลูกหลานมาเที่ยวชม รับรองว่าเด็กๆ จะได้รับความรู้และความสนุกสนานควบคู่ไปด้วย” รัฐมนตรีดีอีเอส กล่าว
สิ่งสำคัญสำหรับการพัฒนาเทคโนโลยีดิจิทัลจำเป็นต้องใช้อุปกรณ์ ใช้การทำนิทรรศการใหม่ๆ ให้มีการเรียนรู้ และที่สำคัญเมื่อต้องการส่งเสริมให้เด็กทำกิจกรรม เครื่องมือ อุปกรณ์ต่างๆ ด้านดิจิทัลต้องครบถ้วน เรื่องเหล่านี้ทางกระทรวงดีอีเอสพร้อมให้การสนับสนุน
***************

ที่มา : https://www.thaigov.go.th/news/contents/details/56596