รัฐบาลไทย-ข่าวทำเนียบรัฐบาล-รฟม. ร่วมมอบความสุขส่งท้ายปี ให้แก่ประชาชนและผู้ใช้บริการรถไฟฟ้า MRT


วันพุธที่ 29 ธันวาคม 2564
รฟม. ร่วมมอบความสุขส่งท้ายปี ให้แก่ประชาชนและผู้ใช้บริการรถไฟฟ้า MRT
ด้วยการประดับตกแต่งไฟ ต้อนรับปีใหม่ 2565 ณ อาคารจอดแล้วจร สถานีแยกนนทบุรี 1 ตั้งแต่วันนี้ - 9 มกราคม 2565
นายพัฒนพงษ์ พงศ์ศุภสมิทธิ์  ผู้ช่วยผู้ว่าการการรถไฟฟ้าขนส่งมวลชนแห่งประเทศไทย กระทรวงคมนาคม ผู้บริหาร และพนักงาน รฟม. เข้าร่วมเปิดกิจกรรมประดับตกแต่งไฟ ต้อนรับปีใหม่ 2565 บริเวณอาคารจอดแล้วจร สถานีแยกนนทบุรี 1 (ทางออก 4) เพื่อสร้างบรรยากาศและมอบความสุขช่วงเทศกาลส่งท้ายปีเก่าต้อนรับปีใหม่ ให้แก่ผู้ใช้บริการรถไฟฟ้า MRT รวมทั้งประชาชนที่สัญจรผ่านบริเวณดังกล่าวร่วมถ่ายภาพเป็นที่ระลึก พร้อมร่วมกิจกรรมถ่ายภาพบัตรหรือเหรียญโดยสาร MRT ให้เห็นการประดับตกแต่งไฟพร้อมเขียนบรรยายส่งความสุข เนื่องในเทศกาลปีใหม่ 2565 ใต้โพสต์กิจกรรมดังกล่าว ในเฟซบุ๊กแฟนเพจ MRT Purple Line สำหรับภาพและคำบรรยายที่ประทับใจ ลุ้นรับของที่ระลึกจำนวน 100 รางวัล ผู้สนใจสามารถเข้าร่วมกิจกรรมได้ตั้งแต่วันนี้ ถึงวันที่ 9 มกราคม 2565 ติดตามข้อมูลข่าวสารเพิ่มเติมได้ที่เว็บไซต์ รฟม. www.mrta.co.th และเฟซบุ๊ก แฟนเพจการรถไฟฟ้าขนส่งมวลชนแห่งประเทศไทย หรือ Call Center รฟม. โทร. 0 2716 4044

ที่มา : https://www.thaigov.go.th/news/contents/details/50004