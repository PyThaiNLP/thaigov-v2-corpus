รัฐบาลไทย-ข่าวทำเนียบรัฐบาล-นายกฯ เชื่อมั่นไทยพร้อมส่งเสริมความสัมพันธ์ในระดับประชาชน เร่งผลักดันความร่วมมืออุตสาหกรรมการท่องเที่ยวกับซาอุดีอาระเบีย


วันศุกร์ที่ 28 มกราคม 2565
นายกฯ เชื่อมั่นไทยพร้อมส่งเสริมความสัมพันธ์ในระดับประชาชน เร่งผลักดันความร่วมมืออุตสาหกรรมการท่องเที่ยวกับซาอุดีอาระเบีย
.....
นายธนกร วังบุญคงชนะ โฆษกประจำสำนักนายกรัฐมนตรี เผยว่า นายกรัฐมนตรีได้สั่งการให้หน่วยงานที่เกี่ยวข้องเร่งสานต่อข้อหารือด้านการส่งเสริมอุตสาหกรรมการท่องเที่ยวไทย - ซาอุดีอาระเบีย หลังเสร็จสิ้นการเยือนซาอุดีอาระเบียอย่างเป็นทางการ เมื่อวันที่ 25 – 26 ม.ค. ที่ผ่านมา
.
นายกฯ ได้เน้นย้ำความสำคัญของการส่งเสริมความสัมพันธ์ในระดับประชาชน ซึ่งจะเป็นรากฐานสำหรับความสัมพันธ์ที่กำลังเติบโตระหว่างทั้งสองราชอาณาจักร
.
ล่าสุด สายการบินแห่งชาติของซาอุดีอาระเบีย Saudi Arabian Airlines ประกาศเปิดเที่ยวบินตรง (Direct flights) จากซาอุดีอาระเบียมายังประเทศไทย โดยจะเปิดรับจองที่นั่งเร็ว ๆ นี้ คาดว่าจะเปิดการบินในช่วงเดือน พ.ค. 65
.
การฟื้นฟูความสัมพันธ์ครั้งนี้ จะเป็นโอกาสให้เกิดความร่วมมือทั้งทางภาครัฐ เอกชน และประชาชน ไม่เพียงด้านการท่องเที่ยวเท่านั้น ยังมีโอกาสเพิ่มความร่วมมือในด้านอื่น ๆ เช่น ภาคอุตสาหกรรมก่อสร้าง ภาคการบริการ การค้าการลงทุนทางธุรกิจ ด้านพลังงาน เป็นต้น ซึ่งจะช่วยสร้างงาน สร้างอาชีพ สร้างรายได้ให้กับคนไทยได้อย่างต่อเนื่อง
.
อ่านเพิ่มเติม คลิก https://www.thaigov.go.th/news/contents/details/50976
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/50999