รัฐบาลไทย-ข่าวทำเนียบรัฐบาล-ไทยรับมอบวัคซีนไฟเซอร์จากรัฐบาลฝรั่งเศส กว่า 3.2 ล้านโดส ให้คนไทยฉีดวัคซีนได้อย่างครอบคลุม


วันจันทร์ที่ 4 เมษายน 2565
ไทยรับมอบวัคซีนไฟเซอร์จากรัฐบาลฝรั่งเศส กว่า 3.2 ล้านโดส ให้คนไทยฉีดวัคซีนได้อย่างครอบคลุม
.....
พล.อ.ประยุทธ์ จันทร์โอชา นายกรัฐมนตรี และ รมว.กลาโหม เป็นประธานในพิธีรับมอบวัคซีนไฟเซอร์ (Pfizer) ป้องกันโควิด-19 จากสาธารณรัฐฝรั่งเศส โดยมีนายตีแยรี มาตู เอกอัครราชทูตสาธารณรัฐฝรั่งเศสประจำประเทศไทย เป็นผู้แทนรัฐบาลสาธารณรัฐฝรั่งเศส เข้าร่วมพิธี
.
นายกรัฐมนตรีขอบคุณรัฐบาลฝรั่งเศส สำหรับการสนับสนุนวัคซีนโควิด-19 ไฟเซอร์ (Pfizer) จำนวน 3,268,620 โดส สะท้อนถึงความเป็นมิตรแท้ เพื่อร่วมกันก้าวผ่านสถานการณ์การแพร่ระบาดของโรคโควิด-19 โดยไทยจะนำวัคซีนที่ได้รับครั้งนี้ไปกระจายฉีดอย่างทั่วถึง เพื่อให้เกิดภูมิคุ้มกันและเพื่อความปลอดภัยของคนไทย และจะสนับสนุนการบริจาควัคซีนให้แก่ประเทศต่าง ๆ เช่นกัน เพื่อให้ทุกประเทศสามารถเข้าถึงวัคซีนได้
.
ด้านนายตีแยรีฯ ยินดีที่มีส่วนสำคัญที่ได้ร่วมสนับสนุนการรับมือกับการแพร่ระบาดของโรคโควิด-19 ของประเทศไทย เชื่อมั่นว่าทั้งสองประเทศจะสามารถแลกเปลี่ยนประสบการณ์และองค์ความรู้ด้านการบริหารจัดการสถานการณ์โควิด-19 และด้านการสาธารณสุขได้อย่างมีประสิทธิภาพ
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/53285