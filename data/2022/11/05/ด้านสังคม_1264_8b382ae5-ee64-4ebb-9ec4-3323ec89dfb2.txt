รัฐบาลไทย-ข่าวทำเนียบรัฐบาล-ดีอีเอสเตือนประชาชนอย่าหลงเชื่อข่าวปลอมไปรษณีย์ไทย ใช้เบอร์ 0833377992 และ 0684101248 แจ้งลูกค้าว่าพัสดุมีปัญหา ชี้เบอร์ดังกล่าวเป็นมิจฉาชีพ เพื่อจะหลอกลูกค้า


วันเสาร์ที่ 26 กุมภาพันธ์ 2565
ดีอีเอสเตือนประชาชนอย่าหลงเชื่อข่าวปลอมไปรษณีย์ไทย ใช้เบอร์ 0833377992 และ 0684101248 แจ้งลูกค้าว่าพัสดุมีปัญหา ชี้เบอร์ดังกล่าวเป็นมิจฉาชีพ เพื่อจะหลอกลูกค้า
ดีอีเอสเตือนประชาชนอย่าหลงเชื่อข่าวปลอมไปรษณีย์ไทย ใช้เบอร์ 0833377992 และ 0684101248 แจ้งลูกค้าว่าพัสดุมีปัญหา ชี้เบอร์ดังกล่าวเป็นมิจฉาชีพ เพื่อจะหลอกลูกค้า
นางสาวนพวรรณ หัวใจมั่น โฆษกกระทรวงดิจิทัลเพื่อเศรษฐกิจและสังคมฝ่ายการเมือง (ดีอีเอส) กล่าวว่า  ตามที่มีการส่งต่อข้อความเกี่ยวกับประเด็นไปรษณีย์ไทย ใช้เบอร์ 0833377992 และ 0684101248 แจ้งลูกค้าว่าพัสดุมีปัญหาทางศูนย์ต่อต้านข่าวปลอมได้ดำเนินการตรวจสอบข้อเท็จจริงกับทางบริษัท ไปรษณีย์ไทย จำกัด กระทรวงดิจิทัลเพื่อเศรษฐกิจและสังคม พบว่าประเด็นดังกล่าวนั้น เป็นข้อมูลเท็จ
จากกรณีการแชร์ข้อมูลบนสื่อออนไลน์ที่ระบุว่าไปรษณีย์ไทย ใช้เบอร์ 0833377992 และ 0684101248 แจ้งลูกค้าว่าพัสดุมีปัญหา ทางบริษัท ไปรษณีย์ไทย จำกัด กระทรวงดิจิทัลเพื่อเศรษฐกิจและสังคม ได้ชี้แจงถึงประเด็นนี้ว่าเบอร์ดังกล่าวเป็นมิจฉาชีพ เพื่อจะหลอกลูกค้าว่าพัสดุมีปัญหา ทางไปรษณีย์ไทยไม่มีนโยบายโทรติดต่อลูกค้าเพื่อแจ้งว่าพัสดุมีปัญหาตามที่กล่าวอ้าง
ดังนั้นขอให้ประชาชนอย่าหลงเชื่อข้อมูลดังกล่าว และขอความร่วมมือไม่ส่ง หรือแชร์ข้อมูลดังกล่าวต่อในช่องทางสื่อสังคมออนไลน์ต่างๆ และอย่าให้ข้อมูลส่วนบุคคลหรือหลงเชื่อโอนเงินเป็นอันขาด โดยหากประชาชนต้องการสอบถามข้อมูล หรือติดตามสถานะพัสดุ และรับข้อมูลข่าวสารจาก บริษัท ไปรษณีย์ไทย สามารถติดตามได้ที่เว็บไซต์www.thailandpost.co.th หรือโทร. 0 2831 3600
นอกจากนี้ประชาชนสามารถติดตามและแจ้งเบาะแสข่าวปลอม ได้ผ่านช่องทางต่างๆ ของศูนย์ต่อต้านข่าวปลอมดังนี้ ไลน์ @antifakenewscenter  เว็บไซต์ https://www.antifakenewscenter.com/ ทวิตเตอร์https://twitter.com/AFNCThailand และช่องทางโทรศัพท์โทรสายด่วน GCC 1111 ต่อ 87
*************

ที่มา : https://www.thaigov.go.th/news/contents/details/51980