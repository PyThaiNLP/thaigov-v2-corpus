รัฐบาลไทย-ข่าวทำเนียบรัฐบาล-นายกฯ ลงนามในสมุดแสดงความเสียใจ ประธานาธิบดีแห่งสหรัฐอาหรับเอมิเรตส์ และเจ้าผู้ครองรัฐอาบูดาบี เสด็จสวรรคต


วันอังคารที่ 17 พฤษภาคม 2565
พิมพ์
นายกฯ ลงนามในสมุดแสดงความเสียใจ ประธานาธิบดีแห่งสหรัฐอาหรับเอมิเรตส์ และเจ้าผู้ครองรัฐอาบูดาบี เสด็จสวรรคต
นายกฯ ลงนามในสมุดแสดงความเสียใจ ประธานาธิบดีแห่งสหรัฐอาหรับเอมิเรตส์ และเจ้าผู้ครองรัฐอาบูดาบี เสด็จสวรรคต
วันนี้ (17 พฤษภาคม 2565) นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า เวลา 15.30 น. ณ สถานเอกอัครราชทูตสหรัฐอาหรับเอมิเรตส์ประจำประเทศไทย อาคาร CRC Tower All Seasons ถนนวิทยุ เขตปทุมวัน พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ได้ลงนามในสมุดแสดงความเสียใจ เนื่องจาก เชค เคาะลีฟะฮ์ บิน ซัยยิด อัลนะฮ์ยาน (His Highness Sheikh Khalifa bin Zayed Al Nahyan) ประธานาธิบดีแห่งสหรัฐอาหรับเอมิเรตส์ และเจ้าผู้ครองรัฐอาบูดาบี เสด็จสวรรคต เมื่อวันที่ 13 พฤษภาคม 2565
โดยในโอกาสการเดินทางไปลงนามของนายกรัฐมนตรีครั้งนี้ ได้ทักทายพูดคุยหารือกับ
นายซัยฟ์ อับดุลลอฮ์ มุฮัมมัด คอลฟาน อัชชามิซีย์ (His Excellency Saif Abdulla Mohammed Khalfan Alshamisi) เอกอัครราชทูตสหรัฐอาหรับเอมิเรตส์ ประจำประเทศไทย
ทั้งนี้ เชค มุฮัมมัด บิน ซัยยิด อัลนะฮ์ยาน (His Highness Sheikh Mohammed bin Zayed Al Nahyan) มกุฎราชกุมารรัฐอาบูดาบีและรองผู้บัญชาการทหารสูงสุดสหรัฐอาหรับเอมิเรตส์ ได้ขึ้นดำรงตำแหน่งประธานาธิบดีสหรัฐอาหรับเอมิเรตส์และเจ้าผู้ครองรัฐอาบูดาบีพระองค์ใหม่

ที่มา : https://www.thaigov.go.th/news/contents/details/54660