รัฐบาลไทย-ข่าวทำเนียบรัฐบาล-ศธ. ประกาศหลักเกณฑ์เปิดเรียน สำหรับโรงเรียนที่มีความพร้อม


วันอังคารที่ 5 ตุลาคม 2564
ศธ. ประกาศหลักเกณฑ์เปิดเรียน สำหรับโรงเรียนที่มีความพร้อม
....
กระทรวงศึกษาธิการ (ศธ.) ประกาศหลักเกณฑ์การเปิดโรงเรียนหรือสถาบันการศึกษา เพื่อให้ทุกหน่วยงานในสังกัดกระทรวงศึกษาธิการ ใช้ประกอบการขออนุญาตใช้อาคารหรือสถานที่ของโรงเรียน และสถาบันการศึกษา จัดการเรียนการสอน
.
โดยระยะแรก เริ่มดำเนินการแล้วสำหรับโรงเรียนพักนอน ตามโครงการ Sandbox : Safety zone in School ตั้งแต่เดือน ส.ค. 64 ส่วนระยะที่ 2 เริ่มในเดือน ก.ย. นี้ สำหรับโรงเรียนไป - กลับ ที่มีความพร้อมและผ่านเกณฑ์การประเมิน
.
ซึ่งการจะเปิดโรงเรียนได้ ต้องผ่านเกณฑ์การประเมินหลายด้าน เช่น ครู - บุคลากรต้องฉีดวัคซีนครบโดสไม่น้อยกว่า 85% ในขณะที่นักเรียน - ผู้ปกครอง ควรได้รับวัคซีนตามมาตรการที่กระทรวงสาธารณสุขกำหนด
.
เมื่อเปิดภาคเรียนแล้ว ต้องปฏิบัติตามมาตรการต่าง ๆ อย่างเคร่งครัด และสามารถจัดการเรียนการสอนที่โรงเรียน (Onsite) หรือเรียนแบบออนไลน์ (Online) หรือแบบผสมผสาน (Hybrid) ได้ โดยแต่ละห้องเรียนไม่เกิน 25 คน เว้นระยะห่างไม่น้อยกว่า 1.5 เมตร
.
อ่านประกาศฉบับเต็ม คลิก https://moe360.blog/2021/09/28/criteria-for-opening-school
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/46557