รัฐบาลไทย-ข่าวทำเนียบรัฐบาล-สมเด็จพระอริยวงศาคตญาณ สมเด็จพระสังฆราช สกลมหาสังฆปริณายก ประทานไฟพระฤกษ์แก่กระทรวงวัฒนธรรมจุดในพิธีสวดมนต์ข้ามปี เพื่อความเป็นสิริมงคลยิ่งของการเข้าสู่ศักราชใหม่


วันพุธที่ 22 ธันวาคม 2564
สมเด็จพระอริยวงศาคตญาณ สมเด็จพระสังฆราช สกลมหาสังฆปริณายก ประทานไฟพระฤกษ์แก่กระทรวงวัฒนธรรมจุดในพิธีสวดมนต์ข้ามปี เพื่อความเป็นสิริมงคลยิ่งของการเข้าสู่ศักราชใหม่
สมเด็จพระอริยวงศาคตญาณ สมเด็จพระสังฆราช สกลมหาสังฆปริณายก ประทานไฟพระฤกษ์แก่กระทรวงวัฒนธรรมจุดในพิธีสวดมนต์ข้ามปี
เพื่อความเป็นสิริมงคลยิ่งของการเข้าสู่ศักราชใหม่
สมเด็จพระอริยวงศาคตญาณ สมเด็จพระสังฆราช สกลมหาสังฆปริณายกประทานไฟพระฤกษ์แก่กระทรวงวัฒนธรรมจุดในพิธีสวดมนต์ข้ามปี เพื่อความเป็นสิริมงคลยิ่งของการเข้าสู่ศักราชใหม่
วันที่ 22 ธันวาคม 2564 เวลา 14.00 น. ณ พระอุโบสถ วัดราชบพิธสถิตมหาสีมาราม สมเด็จพระอริยวงศาคตญาณ สมเด็จพระสังฆราช สกลมหาสังฆปริณายก ประทานไฟพระฤกษ์ให้แก่กระทรวงวัฒนธรรม เพื่อเชิญไปถวายเจ้าคณะจังหวัดทุกจังหวัดทั่วประเทศ สำหรับจุดในพิธีสวดมนต์ข้ามปี เสริมสิริมงคลทั่วไทย ส่งท้ายปีเก่าวิถีใหม่ พุทธศักราช 2564 ต้อนรับศักราชใหม่ 2565 โดยมี นายอิทธิพล คุณปลื้ม รัฐมนตรีว่าการกระทรวงวัฒนธรรม (รมว.วธ.) เป็นผู้แทนเข้ารับการประทานไฟพระฤกษ์ มีนางยุถิกา อิศรางกูร ณ อยุธยา รองปลัดกระทรวงวัฒนธรรม นายเกรียงศักดิ์ บุญประสิทธิ์ อธิบดีกรมการศาสนา และผู้บริหารกระทรวงวัฒนธรรมเข้าร่วม
นายอิทธิพล กล่าวว่า กระทรวงวัฒนธรรม ได้รับพระเมตตาจากสมเด็จพระอริยวงศาคตญาณ สมเด็จพระสังฆราช สกลมหาสังฆปริณายก ได้ประทานไฟพระฤกษ์ให้แก่กระทรวงวัฒนธรรม เพื่อเชิญไปถวายเจ้าคณะจังหวัดทุกจังหวัดทั่วประเทศ และมีพิธีมอบไฟพระฤกษ์ประทาน ในวันที่ 23 ธันวาคม 2564 เวลา 08.00 น. ณ ห้อง Auditorium ชั้น G อาคารหอศิลป์แห่งชาติ กระทรวงวัฒนธรรม โดยเจ้าหน้าที่สำนักงานวัฒนธรรมจังหวัดทั้ง 76 จังหวัดทั่วประเทศ ร่วมพิธีรับไฟพระฤกษ์ประทานหน้าพระรูปสมเด็จพระอริยวงศาคตญาณ สมเด็จพระสังฆราช สกลมหาสังฆปริณายก เพื่ออัญเชิญไปถวายแด่เจ้าคณะจังหวัด
ทั่วประเทศ นำไปมอบแก่เจ้าอาวาสวัดที่จัดพิธีสวดมนต์ข้ามปีทั่วประเทศ ระหว่างวันที่ 31 ธันวาคม 2564 - 1 มกราคม 2565 เพื่อความศักดิ์สิทธิ์ ความรุ่งโรจน์ ความสำเร็จ ความสามัคคี อันเป็นการสร้างขวัญและกำลังใจแก่พุทธศาสนิกชนที่เข้าร่วมในพิธี และเป็นสิริมงคลยิ่งของการเข้าสู่ศักราชใหม่

ที่มา : https://www.thaigov.go.th/news/contents/details/49793