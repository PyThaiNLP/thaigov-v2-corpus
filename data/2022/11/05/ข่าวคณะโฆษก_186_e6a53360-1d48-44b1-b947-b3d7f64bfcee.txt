รัฐบาลไทย-ข่าวทำเนียบรัฐบาล-โฆษกรัฐบาลแจง รัฐบาลพร้อมชี้แจงทุกข้อกล่าวหา หลังฝ่ายค้านโวข้อมูลแน่น พร้อมล้มรัฐบาล ดักคอถ้าหลักฐานฟังไม่ขึ้น ทุกข้อกล่าวหาต้องแสดงความรับผิดชอบ ย้ำนายกฯ ไม่ปล่อยให้เกิดทุจริตในรัฐบาลชุดนี้แน่นอน


วันอังคารที่ 31 สิงหาคม 2564
โฆษกรัฐบาลแจง รัฐบาลพร้อมชี้แจงทุกข้อกล่าวหา หลังฝ่ายค้านโวข้อมูลแน่น พร้อมล้มรัฐบาล ดักคอถ้าหลักฐานฟังไม่ขึ้น ทุกข้อกล่าวหาต้องแสดงความรับผิดชอบ ย้ำนายกฯ ไม่ปล่อยให้เกิดทุจริตในรัฐบาลชุดนี้แน่นอน
โฆษกรัฐบาลแจง รัฐบาลพร้อมชี้แจงทุกข้อกล่าวหา หลังฝ่ายค้านโวข้อมูลแน่น พร้อมล้มรัฐบาล ดักคอถ้าหลักฐานฟังไม่ขึ้น ทุกข้อกล่าวหาต้องแสดงความรับผิดชอบ ย้ำนายกฯ ไม่ปล่อยให้เกิดทุจริตในรัฐบาลชุดนี้แน่นอน
นายธนกร วังบุญคงชนะ โฆษกประจำสำนักนายกรัฐมนตรี กล่าวถึงกรณีที่ นพ.ชลน่าน ศรีแก้ว ส.ส.น่าน พรรคเพื่อไทย ระบุว่า การอภิปรายไม่ไว้วางใจ พล.อ.ประยุทธ์ จันทร์โอชา นายกรัฐมนตรี และรัฐมนตรีว่าการกระทรวงกลาโหม รวมถึงรัฐมนตรีร่วมรัฐบาลครั้งนี้ พรรคฝ่ายค้านได้รับข้อมูลจากหลายฝ่าย อาจส่งผลให้รัฐมนตรีหลายคนหลุดจากตำแหน่งได้ว่า การอภิปรายไม่ไว้วางใจเป็นหน้าที่ของฝ่ายค้านในการตรวจสอบรัฐบาล หากมีข้อมูล ข้อเท็จจริงใดๆ ก็สามารถนำมาแสดงต่อที่ประชุมสภาฯ ได้ รัฐบาลพร้อมที่จะชี้แจงอยู่แล้ว เพราะไม่มีการทุจริตใดๆ ทั้งด้านเศรษฐกิจ สังคม และสาธารณสุข แต่หากข้อมูลที่นำมาอภิปรายไร้นำ้หนัก ข้อเท็จจริงฟังไม่ขึ้น เป็นเพียงแค่ข้อกล่าวหาลอยๆ นั้น ฝ่ายค้านก็ต้องแสดงความรับผิดชอบด้วย ยืนยันว่า รัฐบาลไม่เคยใช้กลไกของรัฐในการปกปิดความผิดหรือลอยตัวเหนือปัญหา
นายธนกร กล่าวอีกว่า ส่วนกรณีที่อ้างว่า มีภาคเอกชนเอ่ยปากว่า ทุกโครงการของรัฐนั้นต้องหักร้อยละ 35 เก็บไปให้ใคร ผู้มีอำนาจคนไหนรับผลประโยชน์จากโครงการรัฐนั้น ขอให้ฝ่ายค้านนำหลักฐานมาแสดงได้เลย อย่าพูดลอยๆ จนสร้างความสับสนให้กับประชาชน และผู้ที่ถูกกล่าวหาจะได้ชี้แจงและทำความเข้าใจ โดยรัฐบาลจะใช้โอกาสนี้ในการชี้แจงข้อเท็จจริงเพื่อให้ประชาชนได้รับทราบด้วย ยืนยันว่า นายกรัฐมนตรีจะไม่ปล่อยให้มีการทุจริตเกิดขึ้นในรัฐบาลชุดนี้อย่างแน่นอน
............................................

ที่มา : https://www.thaigov.go.th/news/contents/details/45357