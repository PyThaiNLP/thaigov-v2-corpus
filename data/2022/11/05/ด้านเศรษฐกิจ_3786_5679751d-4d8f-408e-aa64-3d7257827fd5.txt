รัฐบาลไทย-ข่าวทำเนียบรัฐบาล-กรุงไทยเปิดตัวแอปฯ “Krungthai Business” ติดปีกธุรกิจเติบโตยั่งยืน ใช้งานง่าย ครบ จบ ในแอปฯเดียว


วันเสาร์ที่ 14 พฤษภาคม 2565
พิมพ์
กรุงไทยเปิดตัวแอปฯ “Krungthai Business” ติดปีกธุรกิจเติบโตยั่งยืน ใช้งานง่าย ครบ จบ ในแอปฯเดียว
ธนาคารกรุงไทยเปิดตัว “ Krungthai Business” แอปฯ จัดการด้านการเงินสำหรับธุรกิจ ให้ทุกเรื่องการเงินเป็นเรื่องง่าย ครบ จบในแอปฯ เดียว พร้อมรวบรวมฟีเจอร์เด่นขั้นเทพ ดีไซน์ทันสมัยตอบโจทย์การใช้งานแบบไร้รอยต่อ ภายใต้แคมเปญ “ติดปีกให้ชีวิตคนไทย”
ธนาคารกรุงไทย ตอกย้ำความมุ่งมั่นพัฒนาเทคโนโลยีและนวัตกรรมทางการเงิน เพื่อยกระดับคุณภาพชีวิตของลูกค้าทุกกลุ่มธุรกิจให้ดีขึ้นในทุกวัน ผ่านทุกแพลตฟอร์มของธนาคาร ล่าสุด เปิดตัว “ Krungthai Business” แอปพลิเคชันจัดการด้านการเงินสำหรับธุรกิจ ให้ทุกเรื่องการเงินทั้ง โอน รับ จ่าย เป็นเรื่องง่าย ครบ จบในแอปฯ เดียว พร้อมรวบรวมฟีเจอร์เด่นขั้นเทพ ดีไซน์ทันสมัยตอบโจทย์การใช้งานแบบไร้รอยต่อ ภายใต้แคมเปญ “ติดปีกให้ชีวิตคนไทย” สื่อถึงความตั้งใจและพร้อมสนับสนุนให้คนไทยแข็งแกร่งขึ้นในทุกมิติที่เกี่ยวกับการเงิน เพิ่มโอกาสในการเข้าถึงแหล่งเงินทุนอย่างทั่วถึง ลดความเหลื่อมล้ำ สร้างความเข้มแข็งของเศรษฐกิจ ทุกระดับ เพื่อพัฒนาขีดความสามารถในการแข่งขันของประเทศ ไม่ว่าจะเป็นกลุ่มลูกค้าบุคคล กลุ่มลูกค้าผู้ประกอบการ SME และกลุ่มลูกค้าธุรกิจองค์กร
ล่าสุด ธนาคารกรุงไทย พร้อม “ติดปีกให้ธุรกิจคุณ” ให้พุ่งทะยาน ด้วยการเผยโฉม “Krungthai Business” แอปพลิเคชันจัดการด้านการเงินสำหรับธุรกิจที่ตอบโจทย์ทุกธุรกิจทั่วไทย ครอบคลุมทุกธุรกรรมการเงิน ให้ทุกเรื่องการเงินทั้ง โอน รับ จ่าย เป็นเรื่องง่าย ครบ จบในแอปฯ เดียว พร้อมรวบรวมฟีเจอร์เด่นขั้นเทพ ไม่ว่าจะเป็น ระบบตัวช่วยอัจฉริยะที่เลือกบริการโอนเงินที่เหมาะสมกับวงเงินและความคุ้มค่าของต้นทุนธุรกิจให้อัตโนมัติ โอนจ่ายเงินเดือนพนักงานแถมฟรีประกันคุ้มครองชีวิตจากอุบัติเหตุ โอนเงินต่างประเทศได้ 24 ชั่วโมงได้ถึง 16 สกุลเงิน อีกทั้งยังสามารถเพิ่มสิทธิ์ผู้ใช้งานได้ด้วยตัวเองได้ทันที และยืนยันตัวตนด้วยการใส่ PIN สแกนใบหน้าหรือลายนิ้วมือสำหรับการเข้าระบบผ่านมือถือ นอกจากนี้ยังมาพร้อมกับดีไซน์ทันสมัยตอบโจทย์ที่การใช้งานแบบไร้รอยต่ออย่างมีประสิทธิภาพ ตอกย้ำความมั่นใจด้วยระบบความปลอดภัยที่ได้มาตรฐานสากล
“ง่าย”
• ตอบโจทย์การบริหารต้นทุนธุรกิจ ด้วยระบบตัวช่วยอัจฉริยะที่เลือกบริการโอนเงินที่เหมาะสมกับวงเงินและคุ้มค่ากับต้นทุนธุรกิจโดยอัตโนมัติ
• ทำรายการโอนเงินหลายรายการพร้อมกันในครั้งเดียวตั้งทำรายการล่วงหน้าได้ หากทำรายการจ่ายเงินเดือนพนักงานผ่านบัญชีกรุงไทย รับฟรีประกันคุ้มครองชีวิตจากอุบัติเหตุให้พนักงาน จาก บมจ. ทิพยประกันภัย
• สรุปรายการที่ต้องจัดการทั้งหมดในหน้าเดียวเพื่อให้ไม่พลาดธุรกรรมที่สำคัญ ติดตามสถานะรายการได้ทันที ตลอด 24 ชั่วโมง และเรียกดูสรุปรายการรับ-จ่ายในรูปแบบ Dashboard ขอ Statement และดาวน์โหลดรายงานพร้อม
“ครบ”
• ไม่ว่าจะรับหรือจ่ายเงินผ่าน QR ทำได้ไม่ยาก ผ่านบริการ My QR ที่สามารถสร้าง QR เพื่อรับเงิน รวมถึงสแกน QR จ่ายเงิน
• สั่งซื้อสมุดเช็ค อายัดเช็ค และสอบถามสถานะเช็ค ผ่านระบบได้ตลอด 24 ชั่วโมง
• โอนเงินต่างประเทศได้ 24 ชั่วโมง ครอบคลุม 16 สกุลเงินที่สำคัญในการติดต่อการค้าธุรกิจ ทั่วโลก
“จบในแอปฯ เดียว”
• ใช้งานง่ายได้ทุกอุปกรณ์ อยู่ที่ไหนก็ทำรายการได้ผ่านมือถือ คอมพิวเตอร์ โน้ตบุ๊ก และแท๊บเล็ต ตลอด 24 ชั่วโมง 7 วัน ทำธุรกรรมได้ทุกที่ ทุกเวลา แบบไร้รอยต่อ
• เพิ่มความคล่องตัวในการทำธุรกรรมโดยเปิดให้สามารถเพิ่มสิทธิให้ผู้อื่นช่วยทำรายการได้ด้วยตัวเองในทันที เหนือระดับด้วยระบบความปลอดภัยมาตรฐานระดับสากลในการทำรายการออนไลน์ที่ช่วยให้การทำธุรกรรม
• ปลอดภัยมากยิ่งขึ้น ด้วยรหัส OTP และอุปกรณ์ Token หรือยืนยันตัวตนด้วยการใส่ PIN สแกนใบหน้าหรือลายนิ้วมือสำหรับการเข้าระบบผ่านมือถือ
พิเศษสุด ธนาคารจัดโปรโมชั่นพิเศษ สำหรับลูกค้าผู้ประกอบการ SME และลูกค้าธุรกิจที่สมัครใช้บริการภายในวันที่ 31 ธันวาคม 2565 ให้โอน รับ และจ่ายบิลต่างๆ ผ่าน Krungthai Business ด้วยค่าธรรมเนียมเหมาจ่ายเพียงหลักร้อย มีให้เลือก 2 แพ็คเกจ คือ แพ็คเกจ SME Smart Lite โอนรับจ่าย ฟรี ไม่อั้น เหมาจ่ายเพียง 111 บาทต่อปี และ แพ็คเกจ SME Smart Solution ฟรีค่าธรรมเนียมโอนเงินทั้งโอนเงินบัญชีกรุงไทย โอนเงินต่างธนาคารแบบทันที โอนเงินต่างธนาคารสำหรับวันถัดไป (Smart Next Day) โอนเงินพร้อมเพย์ ชำระบิล และจ่ายเงินเดือนพนักงาน ฟรีค่าธรรมเนียมเปิดบัญชีพนักงาน ค่าธรรมเนียมบัตรเดบิตเงินเดือนพนักงาน บัตร Travel Card สำหรับผู้บริหาร โอนเงินต่างประเทศด้วยค่าธรรมเนียมอัตราพิเศษ พร้อมสิทธิพิเศษอีกมากมาย ราคาเหมาจ่ายเพียง 555 บาทต่อปี
ธนาคารกรุงไทยยังพร้อมติดปีกให้ธุรกิจเติบโต ด้วยสินเชื่อธุรกิจ SME รักกันยาวๆ อัตราดอกเบี้ยพิเศษเริ่มต้น 4% ต่อปี ผ่อนยาวสูงสุด 10 ปี วงเงินกู้สูงสุด 100 ล้าน ที่จะทำให้เจ้าของธุรกิจหมดกังวลเรื่องสภาพคล่อง พร้อมดูแลและขยายธุรกิจไปข้างหน้าได้อย่างมั่นใจและยั่งยืน
สำหรับ ลูกค้าผู้ประกอบการ SME และลูกค้าธุรกิจที่สนใจสามารถสมัครใช้บริการได้ที่ ธนาคารกรุงไทยทุกสาขา สำนักงานธุรกิจทั่วประเทศ หรือลงทะเบียนขอใช้บริการได้ที่ https://krungthai.com/link/krungthai-business สอบถามข้อมูลเพิ่มเติมโทร Krungthai Corporate Contact Center 02-111-9999
#กรุงไทยติดปีกให้ธุรกิจคุณ #KrungthaiBusiness #ง่ายครบจบในแอปเดียว

ที่มา : https://www.thaigov.go.th/news/contents/details/54569