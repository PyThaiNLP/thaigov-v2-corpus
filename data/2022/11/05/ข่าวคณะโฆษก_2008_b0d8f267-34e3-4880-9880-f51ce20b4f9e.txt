รัฐบาลไทย-ข่าวทำเนียบรัฐบาล-ครม.เห็นชอบร่างความตกลงด้านความปลอดภัยทางนิวเคลียร์ไทย-สหรัฐ


วันจันทร์ที่ 18 กรกฎาคม 2565
พิมพ์
ครม.เห็นชอบร่างความตกลงด้านความปลอดภัยทางนิวเคลียร์ไทย-สหรัฐ
ครม.เห็นชอบร่างความตกลงด้านความปลอดภัยทางนิวเคลียร์ไทย-สหรัฐ
นางสาวรัชดา ธนาดิเรก รองโฆษกประจำสำนักนายกรัฐมนตรี เปิดเผยหลังการประชุมคณะรัฐมนตรี (ครม.) เมื่อวันที่ 18 กรกฎาคม 2565 ว่า ครม.เห็นชอบการจัดทำความตกลงระหว่างสำนักงานปรมาณูเพื่อสันติแห่งประเทศไทย กับคณะกรรมาธิการกำกับดูแลนิวเคลียร์แห่งสหรัฐอเมริกา (USNRC) เพื่อการแลกเปลี่ยนข้อมูลทางวิชาการและความร่วมมือด้านความปลอดภัยทางนิวเคลียร์ ซึ่งฉบับเดิมสิ้นสุดแล้วเมื่อเดือนมีนาคม 2565 สำหรับร่างความตกลงฉบับใหม่นี้ ยังคงหลักการเดิมไว้ โดยเป็นเอกสารสัญญาที่กำหนดขอบข่ายและแนวทางการแลกเปลี่ยนข้อมูลเชิงเทคนิคเกี่ยวกับกฎและระเบียบ มาตรฐานที่เกี่ยวข้องในการกำกับดูแลความปลอดภัย ความมั่นคงปลอดภัย การพิทักษ์ ความปลอดภัยทางนิวเคลียร์ มีระยะเวลา 5 ปี ซึ่งจะขับเคลื่อนภายใต้ขอบเขตของข้อตกลง ประกอบด้วย 1) การแลกเปลี่ยนข้อมูลทางวิชาการที่ไม่เป็นความลับที่เกี่ยวข้องกับการกำกับดูแลความปลอดภัยและความมั่นคงปลอดภัยของสถานประกอบการทางนิวเคลียร์และวัสดุกัมมันตรังสี 2) ความร่วมมือในการวิจัยความปลอดภัยทางนิวเคลียร์ และ 3) การฝึกอบรมและการมอบหมายหน้าที่ โดยจะขับเคลื่อนผ่านการ
นางสาวรัชดากล่าวด้วยว่า ไทยจะได้รับประโยชน์จากร่างความตกลงฉบับนี้ อาทิ 1) ได้รับการสนับสนุนทั้งในด้านการใช้งานโปรแกรมคอมพิวเตอร์ เพื่อสนับสนุนและฝึกอบรมในหัวข้อที่ไทยขาดความเชี่ยวชาญ 2) โครงการฝึกอบรมด้านการประเมินความปลอดภัยของสถานประกอบการทางนิวเคลียร์แบบเครื่องปฏิกรณ์วิจัยและแบบเครื่องปฏิกรณ์กำลังเพื่อการอนุญาตและตรวจสอบ การก่อสร้าง สำหรับใช้ในการประเมินและตรวจสอบแบบก่อสร้างของโครงการจัดตั้งศูนย์ปฏิบัติการวิจัยรังสีรักษาจากโบรอนจับยึดนิวตรอนและโครงการจัดตั้งสถานประกอบการอื่นๆ ในอนาคต เป็นต้น

ที่มา : https://www.thaigov.go.th/news/contents/details/56987