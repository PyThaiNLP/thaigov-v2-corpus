รัฐบาลไทย-ข่าวทำเนียบรัฐบาล-โฆษกประจำสำนักนายกรัฐมนตรี เผยนายกฯ รับทราบ สถานการณ์เรือนจำ จ.กระบี่ อยู่ในการควบคุม กำชับให้แก้ไขสถานการณ์ โดยคำนึงถึงความปลอดภัยของผู้ต้องขัง เจ้าหน้าที่ และประชาชน


วันศุกร์ที่ 17 ธันวาคม 2564
พิมพ์
โฆษกประจำสำนักนายกรัฐมนตรี เผยนายกฯ รับทราบ สถานการณ์เรือนจำ จ.กระบี่ อยู่ในการควบคุม กำชับให้แก้ไขสถานการณ์ โดยคำนึงถึงความปลอดภัยของผู้ต้องขัง เจ้าหน้าที่ และประชาชน
โฆษกประจำสำนักนายกรัฐมนตรี เผยนายกฯ รับทราบ สถานการณ์เรือนจำ จ.กระบี่ อยู่ในการควบคุม กำชับให้แก้ไขสถานการณ์ โดยคำนึงถึงความปลอดภัยของผู้ต้องขัง เจ้าหน้าที่ และประชาชน
วันที่ 17 ธ.ค. 64 นายธนกร วังบุญคงชนะ โฆษกประจำสำนักนายกรัฐมนตรี เผย พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม รับทราบรายงานสถานการณ์การก่อจราจลภายในเรือนจำจังหวัดกระบี่ ภายหลังแกนนำผู้ต้องขังชาย ก่อจลาจลภายในเรือนจำ ขณะนี้ สถานการณ์อยู่ในการควบคุมได้   ไม่มีการขยายความรุนแรงเพิ่มขึ้น โดยผู้บังคับการตำรวจภูธรจังหวัดกระบี่ และนายอายุตม์ สินธพพันธ์ุ อธิบดีกรมราชทัณฑ์ เข้าพื้นที่เพื่อร่วมควบคุมเหตุแล้ว โดยได้ดำเนินการย้ายผู้ต้องขังหญิงไปที่เรือนจำชั่วคราวกระบี่น้อย อ.เมือง จ.กระบี่ เพื่อดูแลความปลอดภัย ส่วนผู้ต้องขังที่ยังอยู่ในเรือนจำ ให้คัดกรองโควิด-19  แยกผู้ป่วยโควิด-19 เพื่อเร่งรักษาตามขั้นตอน
นายธนกร กล่าวว่า นายกรัฐมนตรีได้สั่งการให้หน่วยงานที่เกี่ยวข้องจับตาควบคุมสถานการณ์ภายในเรือนจำ รักษาผู้ต้องขังที่ติดเชื้อให้ดีที่สุด และอำนวยความสะดวกในการขนย้ายผู้ต้องขังที่จะต้องย้ายเรือนจำด้วยความปลอดภัย โดยมอบหมายให้หน่วยงานที่เกี่ยวข้องเร่งค้นหาสาเหตุและถอดบทเรียนจากสถานการณ์ดังกล่าวเพื่อไม่ให้เกิดเหตุการณ์ซ้ำรอย พร้อมสั่งให้มีรายงานความคืบหน้าอย่างต่อเนื่องจนกว่าสถานการณ์จะคลี่คลาย
----------------------

ที่มา : https://www.thaigov.go.th/news/contents/details/49581