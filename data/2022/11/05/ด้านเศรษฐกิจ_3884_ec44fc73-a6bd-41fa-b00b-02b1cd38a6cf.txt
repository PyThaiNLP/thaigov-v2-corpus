รัฐบาลไทย-ข่าวทำเนียบรัฐบาล-​ผู้บริหารกระทรวงอุตสาหกรรม นำคณะเจ้าหน้าที่ ก.อุตฯ ดูงาน บริษัทผู้นำแพคเกจจิ้งของอาเซียน


วันจันทร์ที่ 23 พฤษภาคม 2565
พิมพ์
​ผู้บริหารกระทรวงอุตสาหกรรม นำคณะเจ้าหน้าที่ ก.อุตฯ ดูงาน บริษัทผู้นำแพคเกจจิ้งของอาเซียน
​ผู้บริหารกระทรวงอุตสาหกรรม นำคณะเจ้าหน้าที่ ก.อุตฯ ดูงาน บริษัทผู้นำแพคเกจจิ้งของอาเซียน
ผู้บริหารกระทรวงอุตสาหกรรม นำคณะเจ้าหน้าที่ ก.อุตฯ ดูงาน บริษัทผู้นำแพคเกจจิ้งของอาเซียน
วันนี้ (20 พฤษภาคม 2565) เวลา 09.00-16.00 น. นายทาวัน ทวีถาวรสวัสดิ์ ผู้ช่วยปลัดกระทรวงอุตสาหกรรมรักษาราชการในตำแหน่งผู้ตรวจราชการกระทรวงอุตสาหกรรม เป็นประธานนำคณะผู้แทนจาก 7 หน่วยงานในสังกัดกระทรวงอุตสาหกรรม จำนวน 45 คน ไปศึกษาดูงานกระบวนการรีไซเคิลกระดาษ ศูนย์ออกแบบฯ และโรงงานการผลิตบรรจุภัณฑ์กระดาษลูกฟูก ณ โรงอัดเศษกระดาษบางบัวทอง จ.นนทบุรี และ บริษัทกลุ่มสยามบรรจุภัณฑ์ จำกัด โรงงานนวนคร จ.ปทุมธานี ของเครือ SCGP ซึ่งเป็นบริษัทผู้นำแพคเกจจิ้งของอาเซียน
กิจกรรมดังกล่าวเป็นส่วนหนึ่งใน “โครงการ 80 ปี กระทรวงอุตสาหกรรม 8,000 กิโลกรัม รีไซเคิลสู่สังคม” เพื่อให้เจ้าหน้าที่กระทรวงอุตสาหกรรมได้เรียนรู้ เข้าใจและเห็นตัวอย่างการดำเนินงานของกลุ่มธุรกิจบรรจุภัณฑ์ ตลอดห่วงโซ่การผลิต โดยมี นายนฤพนธ์ ซี่โฮ่ นักวิเคราะห์นโยบายและแผนชำนาญการพิเศษ กองตรวจราชการ สำนักงานปลัดกระทรวงอุตสาหกรรม และนางศิตา ดอนชมไพร หัวหน้ากลุ่มนโยบายและแผนงาน สำนักงานอุตสาหกรรมจังหวัดนนทบุรี ร่วมด้วย

ที่มา : https://www.thaigov.go.th/news/contents/details/54900