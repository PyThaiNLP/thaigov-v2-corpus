รัฐบาลไทย-ข่าวทำเนียบรัฐบาล-กทพ. จะเปลี่ยนการให้บริการช่องทางที่ 2 ด่านพระราม 9-1 (ฉลองรัช) เป็นระบบ ETC ตั้งแต่วันที่ 24 ตุลาคม 2564 เป็นต้นไป


วันพุธที่ 20 ตุลาคม 2564
กทพ. จะเปลี่ยนการให้บริการช่องทางที่ 2 ด่านพระราม 9-1 (ฉลองรัช) เป็นระบบ ETC ตั้งแต่วันที่ 24 ตุลาคม 2564 เป็นต้นไป
...
การทางพิเศษแห่งประเทศไทย (กทพ.) กระทรวงคมนาคม จะดำเนินการเปลี่ยนการให้บริการในช่องทางที่ 2 ของด่านเก็บค่าผ่านทางพิเศษพระราม 9-1 (ฉลองรัช) ทางพิเศษฉลองรัช เป็นระบบเก็บค่าผ่านทางอัตโนมัติ (Electronic Toll Collection System: ETC) เพื่อรองรับรถผู้ใช้ Easy Pass จากทิศทางศรีนครินทร์และทิศทางอโศก เข้าสู่ทิศทางรามอินทราของทางพิเศษฉลองรัช โดยกำหนดการจะเปิดให้บริการเวลา 00.01 น. ของวันที่ 24 ตุลาคม 2564 ซึ่งผู้ใช้บัตร Easy Pass ที่เดินทางจากทิศทางดังกล่าวจะสามารถผ่านทางพิเศษได้ที่ช่องทางที่ 2 และช่องทางที่ 3 และผู้ใช้ทางพิเศษที่ชำระค่าผ่านทางด้วยเงินสดจะสามารถชำระค่าผ่านทางได้ที่ช่องที่ 1 และช่องที่ 4
สอบถามรายละเอียดเพิ่มเติมได้ที่ศูนย์บริการข้อมูลผู้ใช้ทางพิเศษ EXAT Call Center โทร. 1543 นอกจากนี้ผู้ใช้ทางพิเศษสามารถดาวน์โหลด Application “EXAT Portal” เพื่อตรวจสอบยอดเงินคงเหลือและการใช้บัตร Easy Pass รับข่าวสารโปรโมชั่นและสิทธิประโยชน์ และสามารถเรียกใช้งาน Application อื่น ๆ ของ กทพ. อาทิ EXAT Traffic อีกทั้งยังสามารถขอความช่วยเหลือฉุกเฉิน (SOS) ได้อีกช่องทางหนึ่งด้วย

ที่มา : https://www.thaigov.go.th/news/contents/details/47215