รัฐบาลไทย-ข่าวทำเนียบรัฐบาล-สปสช. ขอความร่วมมือ ปชช. กลุ่มเสี่ยง รับ ATK ไปแล้ว ให้รีบตรวจและรายงานผลผ่านแอปฯ เป๋าตัง หากผล "บวก" เข้าสู่กระบวนการรักษาทันที


วันอังคารที่ 21 กันยายน 2564
สปสช. ขอความร่วมมือ ปชช. กลุ่มเสี่ยง รับ ATK ไปแล้ว ให้รีบตรวจและรายงานผลผ่านแอปฯ เป๋าตัง หากผล "บวก" เข้าสู่กระบวนการรักษาทันที
....
สำนักงานหลักประกันสุขภาพแห่งชาติ (สปสช.) เผยว่า หลังจากที่ได้ดำเนินการนโยบายแจกชุดตรวจ Antigen Test Kit หรือ ATK เพื่อให้ประชาชนกลุ่มเสี่ยงตรวจหาเชื้อโควิด-19 ด้วยตนเองนั้น ภาพรวม พบว่า มีประชาชนรับชุดตรวจ ATK แล้วกว่า 1.4 แสนชุด
.
โดยข้อมูลเมื่อ 19 ก.ย. 64 พบผลเป็นบวก 54 ราย ในพื้นที่ กทม. 34 ราย สมุทรปราการ 9 ราย นนทบุรี 5 ราย ภูเก็ต 3 ราย สระบุรี 2 ราย และอยุธยา 1 ราย และทุกรายได้เข้าสู่ระบบการรักษาเป็นที่เรียบร้อยแล้ว
.
แต่อย่างไรก็ตาม พบว่า ประชาชนที่รับชุดตรวจ ATK ไปแล้วนั้น มีการบันทึกผลตรวจเข้ามาในระบบเพียง 7% จากจำนวนชุดตรวจ ATK ที่แจกไป
.
สปสช. จึงขอความร่วมมือประชาชนกลุ่มเสี่ยงที่รับ ATK ไปแล้ว ให้รีบตรวจหาเชื้อ พร้อมรายงานผลการตรวจผ่านแอปฯ เป๋าตัง โดยเร็ว หากพบว่าผลเป็นบวก ก็จะช่วยให้เข้าสู่กระบวนการรักษาได้ทันที
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/46038