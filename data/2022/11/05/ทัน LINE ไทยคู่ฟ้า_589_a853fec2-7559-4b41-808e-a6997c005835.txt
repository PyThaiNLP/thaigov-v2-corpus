รัฐบาลไทย-ข่าวทำเนียบรัฐบาล-ครม. อนุมัติลงนามร่าง MOU "อาเซียนกับองค์การเพื่อความร่วมมือทางเศรษฐกิจและการพัฒนา" หนุนส่งเสริมความร่วมมือ 36 สาขา


วันจันทร์ที่ 31 มกราคม 2565
ครม. อนุมัติลงนามร่าง MOU "อาเซียนกับองค์การเพื่อความร่วมมือทางเศรษฐกิจและการพัฒนา" หนุนส่งเสริมความร่วมมือ 36 สาขา
.....
ที่ประชุม ครม. (24 ม.ค. 65) อนุมัติให้มีการลงนามในร่างบันทึกความเข้าใจ (MOU) ระหว่างสมาคมประชาชาติแห่งเอเชียตะวันออกเฉียงใต้ (ASEAN) กับองค์การเพื่อความร่วมมือทางเศรษฐกิจและการพัฒนา (OECD)
.
ร่างบันทึกความเข้าใจฉบับนี้ จะเป็นกรอบในการเสริมสร้างและพัฒนาความร่วมมือระหว่างประเทศ ซึ่งไม่มีผลผูกพันทางกฎหมาย
.
มีวัตถุประสงค์เพื่อส่งเสริมความร่วมมือระหว่างอาเซียนกับ OECD และกำหนดกรอบยุทธศาสตร์เพื่อเพิ่มประสิทธิภาพการประสานงานและพัฒนาความร่วมมือในสาขาความร่วมมือด้านเศรษฐกิจและสังคม รวม 36 สาขา
.
สำหรับพิธีลงนามนั้นจะมีขึ้นในช่วงการประชุม OECD Ministerial Meeting on Southeast Asia ระหว่างวันที่ 9 - 10 ก.พ. 65 ณ กรุงโซล ประเทศเกาหลีใต้ และมีผลบังคับใช้นับจากวันที่ลงนามเป็นระยะเวลา 5 ปี
.
ประโยชน์ที่ประเทศไทยและประเทศสมาชิก ASEAN จะได้รับ คือ การเข้าถึงข้อมูล ประสบการณ์ ในการจัดทำนโยบายต่าง ๆ ของ OECD และนำข้อมูลเหล่านั้น มาใช้ประกอบกับการจัดทำนโยบายด้านเศรษฐกิจและสังคมไทยได้
.
อ่านเพิ่มเติม คลิก https://www.thaigov.go.th/news/contents/details/50835
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/51068