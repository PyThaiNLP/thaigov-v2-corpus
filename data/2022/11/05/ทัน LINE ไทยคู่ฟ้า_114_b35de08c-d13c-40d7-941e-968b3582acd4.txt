รัฐบาลไทย-ข่าวทำเนียบรัฐบาล-ปรับเกณฑ์ “ยิ่งใช้ ยิ่งได้” ขยายเวลา – เพิ่มวงเงินใช้จ่าย


วันพฤหัสบดีที่ 22 กรกฎาคม 2564
ปรับเกณฑ์ “ยิ่งใช้ ยิ่งได้” ขยายเวลา – เพิ่มวงเงินใช้จ่าย
....
ผู้ใช้สิทธิโครงการ “ยิ่งใช้ยิ่งได้” ที่กังวลว่าจะไม่สามารถสะสมยอดใช้จ่ายกับร้านค้าที่ร่วมโครงการได้ทัน เพื่อรับเงินคืนในรูปแบบ e-Voucher สูงสุดไม่เกิน 7,000 บาทต่อคน เรื่องนี้ขอให้สบายใจได้เลย เพราะล่าสุด ครม. ได้เห็นชอบปรับเงื่อนไขโครงการ “ยิ่งใช้ยิ่งได้” ให้สอดคล้องกับสถานการณ์ปัจจุบัน ดังนี้
• ขยายระยะเวลาใช้จ่ายที่จะได้รับ e-Voucher จากเดิมสิ้นสุดวันที่ 30 ก.ย. 64 เป็นสิ้นสุดวันที่ 30 พ.ย. 64
• เพิ่มวงเงินใช้จ่ายสูงสุดที่จะนำมาคำนวณสิทธิ e-Voucher ต่อวัน จากเดิม 5,000 บาทต่อคนต่อวัน เป็น 10,000 บาทต่อคนต่อวัน ตั้งแต่วันที่ 15 ก.ค. -30 พ.ย. 64 (วงเงินใช้จ่ายที่จะนำมาคำนวณสิทธิ e-Voucher ไม่เกิน 60,000 บาทต่อคน)
• ปรับลดจำนวนกลุ่มเป้าหมายลง จากเดิมที่ไม่เกิน 4,000,000 คน เป็น “ไม่เกิน 1,400,000 คน” ทำให้กรอบวงเงินโครงการ ฯ ลดลงจาก 28,000 ล้านบาท เป็น 9,800 ล้านบาท หรือลดลงประมาณ 18,200 ล้านบาท
.
ผู้สนใจเข้าร่วมโครงการฯ สามารถลงทะเบียน ผ่านเว็บไซต์ www.ยิ่งใช้ยิ่งได้ .com ได้อย่างต่อเนื่องจนกว่าจะครบจำนวนสิทธิ สำหรับผู้ที่เคยเข้าร่วมโครงการของรัฐแล้ว สามารถลงทะเบียนผ่านแอปพลิเคชัน “เป๋าตัง” ได้อีกทางหนึ่ง
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/44004