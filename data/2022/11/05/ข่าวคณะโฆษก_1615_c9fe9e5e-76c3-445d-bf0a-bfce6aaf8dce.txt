รัฐบาลไทย-ข่าวทำเนียบรัฐบาล-โฆษกรัฐบาลเผย นายกฯ แนะสธ. ให้ความรู้ประชาชน "โรคฝีดาษลิง" หวังประชาชนเรียนรู้แต่ไม่ตื่นตระหนก พร้อมให้ สธ. ติดตามพัฒนาการของโรคอย่างใกล้ชิด หลังองค์การอนามัยโลกจับตาการระบาด


วันอาทิตย์ที่ 22 พฤษภาคม 2565
พิมพ์
โฆษกรัฐบาลเผย นายกฯ แนะสธ.  ให้ความรู้ประชาชน "โรคฝีดาษลิง" หวังประชาชนเรียนรู้แต่ไม่ตื่นตระหนก พร้อมให้ สธ. ติดตามพัฒนาการของโรคอย่างใกล้ชิด  หลังองค์การอนามัยโลกจับตาการระบาด
โฆษกรัฐบาลเผย นายกฯ แนะสธ.  ให้ความรู้ประชาชน "โรคฝีดาษลิง" หวังประชาชนเรียนรู้แต่ไม่ตื่นตระหนก พร้อมให้ สธ. ติดตามพัฒนาการของโรคอย่างใกล้ชิด  หลังองค์การอนามัยโลกจับตาการระบาดของฝีดาษลิงในหลายประเทศ ขณะนี้
วันนี้ (22 พฤษภาคม 2565) นายธนกร วังบุญคงชนะ โฆษกประจำสำนักนายกรัฐมนตรี เผย พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม แนะกระทรวงสาธารณสุขติดตามพัฒนาการของโรคฝีดาษลิง หลังองค์การอนามัยได้ประชุมฉุกเฉิน เมื่อวันที่ 20 พ.ค. เพื่อหารือเกี่ยวกับการแพร่ระบาดของไวรัส “ฝีดาษลิง” แล้วหลังจากพบการแพร่ระบาดไปแล้ว กว่า 10 ประเทศทั่วโลก พร้อมทั้งเร่งให้ความรู้ประชาชน เพื่อป้องกันไม่ให้ตื่นตระหนก แต่ให้มีความเข้าใจ และเท่าทันต่อสถานการณ์โรคต่างๆ  ที่เกิดขึ้นในโลกขณะนี้
ทั้งนี้ กรมควบคุมโรค ได้ให้ข้อมูลว่า   "โรคฝีดาษลิง"  ไม่ใช่โรคใหม่ เป็นโรคนี้เกิดจากเชื้อไวรัสกลุ่ม Poxviridae จัดอยู่ในจีนัส Orthopoxvirus  พบได้ในสัตว์หลายชนิด โดยเฉพาะสัตว์ตระกูลลิงและสัตว์ฟันแทะ เช่น กระรอก หนูป่า เป็นต้น  ซึ่งการแพร่เชื้อจากคนสู่คนแม้มีโอกาสน้อย แต่อาจเกิดขึ้นได้จากการสัมผัสใกล้ชิดกับผู้ป่วยผ่านทางสารคัดหลั่งจากทางเดินหายใจ ผิวหนังที่เป็นตุ่ม หรืออุปกรณ์ที่มีการปนเปื้อนเชื้อ  ทั้งนี้ นักวิทยาศาสตร์ยังคาดว่า  การระบาดของโรคฝีดาษลิง  ไม่น่าจะพัฒนาไปสู่โรคระบาดใหญ่เหมือนโรคไวรัสโควิด-19  เนื่องจากไวรัสชนิดนี้ไม่แพร่กระจายง่ายเหมือนไวรัส -SARS-COV -2

ที่มา : https://www.thaigov.go.th/news/contents/details/54848