รัฐบาลไทย-ข่าวทำเนียบรัฐบาล-วธ. เชิญชวนชม 77 สุดยอดผลงานสื่อสร้างสรรค์ "เรื่องดีๆที่บ้านฉัน" ฝีมือเด็ก เยาวชนจากทั่วประเทศ ชวนกดโหวตผลงานชิงรางวัล Popular Vote


วันจันทร์ที่ 31 มกราคม 2565
วธ. เชิญชวนชม 77 สุดยอดผลงานสื่อสร้างสรรค์ "เรื่องดีๆที่บ้านฉัน"  ฝีมือเด็ก เยาวชนจากทั่วประเทศ ชวนกดโหวตผลงานชิงรางวัล Popular Vote
วธ. เชิญชวนชม 77 สุดยอดผลงานสื่อสร้างสรรค์ "เรื่องดีๆที่บ้านฉัน"
ฝีมือเด็ก เยาวชนจากทั่วประเทศ ชวนกดโหวตผลงานชิงรางวัล Popular Vote
วธ. เชิญชวนชม 77 สุดยอดผลงานสื่อสร้างสรรค์ "เรื่องดีๆที่บ้านฉัน"
ฝีมือเด็ก เยาวชนจากทั่วประเทศ ชวนกดโหวตผลงานชิงรางวัล Popular Vote
นางยุพา ทวีวัฒนะกิจบวร ปลัดกระทรวงวัฒนธรรม เปิดเผยว่า จากการที่กระทรวงวัฒนธรรม
ได้ขับเคลื่อนนโยบายของนายอิทธิพล คุณปลื้ม รัฐมนตรีว่ากระทรวงวัฒนธรรม มุ่งปลุกจิตสำนึกและเสริมสร้างค่านิยมเชิงบวกสู่สังคมคุณธรรมในบริบทสังคมไทยและสังคมโลก และการส่งเสริมการผลิตสื่อปลอดภัยและสร้างสรรค์ พร้อมทั้งสร้างภูมิคุ้มกันทางสังคม ตามแผนพัฒนาด้านการพัฒนาสื่อปลอดภัยและสร้างสรรค์ ระยะที่ 1 (พ.ศ. 2563-2565 ) โดยได้จัดทำกิจกรรมประกวดสื่อสร้างสรรค์ส่งเสริมเครือข่ายครอบครัวคุณธรรมหัวข้อ “เรื่องดีๆที่บ้านฉัน” เพื่อส่งเสริมการผลิตและพัฒนาสื่อปลอดภัยและสร้างสรรค์ ให้สื่อได้มีบทบาทในการปลูกฝังค่านิยมและวัฒนธรรมอันดีงามของคนในสังคม และเป็นการรณรงค์ส่งเสริมให้เกิดการสื่อสาร ความเข้าใจอันดีในครอบครัว ก่อให้เกิดความรัก ความสามัคคี ช่วยเหลือเกื้อกูล ให้ครอบครัวเป็นสถาบันแรกและสถาบันหลักอย่างแท้จริงในการกล่อมเกลาคนในสังคมหรือสมาชิกในครอบครัวให้มี คุณธรรม จริยธรรม มีพฤติกรรม และค่านิยมที่ดี ได้อย่างถูกต้องเหมาะสม รวมถึงเพื่อสนับสนุนให้เกิดครอบครัวคุณธรรมนำสู่ชุมชน สังคมคุณธรรมที่มีความรัก สามัคคี เอื้ออาทร เป็นชุมชน สังคมแห่งความสุข
ปลัดกระทรวงวัฒนธรรม กล่าวอีกว่า ทั้งนี้หลังจากกระทรวงวัฒนธรรม และสำนักงานวัฒนธรรมจังหวัดทั่วประเทศ ได้ดำเนินการเปิดรับผลงานสื่อสร้างสรรค์ ในหัวข้อ “เรื่องดีๆที่บ้านฉัน” ประเภททีม จำนวนทีมละ 2 คน ประกอบด้วย เด็กหรือเยาวชน และผู้ปกครอง และได้แบ่งการประกวดออกเป็นระดับจังหวัด กรุงเทพมหานคร และระดับประเทศนั้น ขณะนี้กระบวนการคัดเลือกระดับจังหวัดและกรุงเทพมหานคร ได้ดำเนินการแล้วเสร็จแล้ว โดยได้นำผลงานที่ได้รับรางวัลชนะเลิศ จำนวน 77 ผลงาน เผยแพร่ทาง YouTube Channel ช่อง Culture Surveillance Bureau เพลย์ลิสต์ Popular Vote เรื่องดี ๆ ที่บ้านฉัน ระดับประเทศจึงขอเชิญชวนรับชมผลงานสื่อสร้างสรรค์ของเด็กและเยาวชนและร่วมโหวตผลงานเพื่อเข้าชิงรางวัล Popular Vote ตั้งแต่วันที่ 25 มกราคม – 7 กุมภาพันธ์  2565 ทั้งนี้ ผลงานคลิปวิดีโอที่มีจำนวนผู้กดถูกใจ (Like) จำนวนมากที่สุด โดยนับจำนวนผู้กดถูกใจ (Like) จนถึงวันที่ 7 กุมภาพันธ์ 2565 เวลา 16.30 น. จะได้รับรางวัล Popular Vote โดยเจ้าของผลงาน ทั้ง 77 ผลงาน จะได้รับสิทธิในการเข้าร่วมการอบรมส่งเสริมศักยภาพเครือข่ายด้านการผลิตสื่อปลอดภัยและสร้างสรรค์กับกระทรวงวัฒนธรรม
อย่างไรก็ดี การประกวดสื่อสร้างสรรค์ ระดับประเทศ นอกจากการคัดเลือกรางวัล Popular Vote
จะมีการคัดเลือกผลงานสื่อสร้างสรรค์เพื่อรับรางวัลต่างๆ ดังนี้ รางวัลชนะเลิศ พร้อมโล่ยกย่องเชิดชูเกียรติ จำนวน 1 รางวัล รางวัลรองชนะเลิศ อันดับหนึ่ง พร้อมโล่ยกย่องเชิดชูเกียรติ จำนวน 1 รางวัล รางวัลรองชนะเลิศ อันดับสอง พร้อมโล่ยกย่องเชิดชูเกียรติ จำนวน 1 รางวัล และรางวัลชมเชย พร้อมโล่ยกย่องเชิดชูเกียรติ จำนวน 6 รางวัล

ที่มา : https://www.thaigov.go.th/news/contents/details/51076