รัฐบาลไทย-ข่าวทำเนียบรัฐบาล-เลขาธิการอาเซียน ชื่นชมอาคารแสดงประเทศไทย ดีอีเอส จัดงานยิ่งใหญ่สมเกียรติ


วันเสาร์ที่ 11 ธันวาคม 2564
เลขาธิการอาเซียน ชื่นชมอาคารแสดงประเทศไทย ดีอีเอส จัดงานยิ่งใหญ่สมเกียรติ
เลขาธิการอาเซียน ชื่นชมอาคารแสดงประเทศไทย ดีอีเอส จัดงานยิ่งใหญ่สมเกียรติ
เมื่อวันที่ 10 ธันวาคม 2564 นาย Dato Lim Jock Hoi เลขาธิการอาเซียน และคณะ เยี่ยมชมอาคารแสดงประเทศไทยในงาน Expo 2020 Dubai เมืองดูไบ ประเทศสหรัฐอาหรับเอมิเรตส์  โดยมี นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม (ดีอีเอส) นายชัยรัตน์ ศิริวัฒน์ กงสุลใหญ่ ณ เมืองดูไบ ดร.กษิติธร ภูภราดัยรองผู้อำนวยการใหญ่ สำนักงานส่งเสริมเศรษฐกิจดิจิทัล (depa) ให้การต้อนรับพร้อมนำชมนิทรรศการภายในอาคารแสดงประเทศไทย
ทั้งนี้ เลขาธิการอาเซียน กล่าวชื่นชมอาคารแสดงประเทศไทย ที่นำเสนอให้เห็นถึงนวัตกรรมและเทคโนโลยีของไทยไปสู่สากล ชูความเป็นไทยให้โดดเด่นด้วยเอกลักษณ์ทางวัฒนธรรมที่งดงาม และยังมีแผนการพัฒนาประเทศไปสู่อนาคตโดยคนรุ่นใหม่ที่ชัดเจน หลังจากนั้น Dato Lim Jock Hoi ได้ร่วมรับประทานอาหารกับผู้บริหารของประเทศไทยที่ The Taste of Thai ซึ่งตั้งอยู่ภายในอาคารแสดงประเทศไทย และมีความโดดเด่นที่ได้รับความนิยมจากผู้เยี่ยมชมอาคารแสดงประเทศประเทศไทยเป็นอย่างดีเสมอมา
***********

ที่มา : https://www.thaigov.go.th/news/contents/details/49351