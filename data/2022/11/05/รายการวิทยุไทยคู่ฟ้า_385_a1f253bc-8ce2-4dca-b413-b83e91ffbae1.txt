รัฐบาลไทย-ข่าวทำเนียบรัฐบาล-ชวนเที่ยวงาน OTOP Midyear 2022 อิมแพ็ค เมืองทองธานี


วันจันทร์ที่ 6 มิถุนายน 2565
พิมพ์
ชวนเที่ยวงาน OTOP Midyear 2022 อิมแพ็ค เมืองทองธานี
วันเสาร์ที่ 4 มิถุนายน 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลชวนเที่ยวงาน OTOP Midyear 2022 สุขช้อป สุขใจ สุขทั่วไทย รวมไว้ในที่เดียว โดยจัดแสดงและจำหน่ายผลิตภัณฑ์หนึ่งตำบลหนึ่งผลิตภัณฑ์ เพิ่มช่องทางการตลาดสร้างรายได้แก่ประชาชนและเปิดโอกาสให้ผู้ซื้อได้พบกับผู้ประกอบการชุมชนโดยตรง ภายในงานมีสินค้าที่น่าสนใจ เช่น เสื้อผ้าแฟชันผ้าไทย จากจ.หนองบัวลำภู ผ้ามัดหมี่ยกดอก 6 ตะกอ จ.สุรินทร์ ผ้าไหมลายทอง จ.บุรีรัมย์ กระเป๋าและกล่องเครื่องประดับลงยาสีนพเก้า จ.นนทบุรี ดอกไม้จากดินไทย จ.พิษณุโลก แจกันน้ำเต้าเพนท์ลายดอกรวงผึ้ง จ.เชียงใหม่ และกระเป๋าผ้าลายไทลื้อและผ้าไหม จ.น่าน ผู้สนใจเที่ยวชมงานได้ตั้งแต่วันนี้(4มิ.ย.65) – 12 มิ.ย.65 ณ อาคารชาเลนเจอร์ 1-3 ศูนย์การแสดงสินค้าและการประชุมอิมแพ็ค เมืองทองธานี
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/55327