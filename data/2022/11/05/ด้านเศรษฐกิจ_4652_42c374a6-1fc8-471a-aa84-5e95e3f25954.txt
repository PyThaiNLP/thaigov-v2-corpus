รัฐบาลไทย-ข่าวทำเนียบรัฐบาล-กยศ. ร่วมจัดมหกรรมไกล่เกลี่ยหนี้ 11 จังหวัด ในระหว่างวันที่ 3 – 11 ส.ค. 65 ผู้ร่วมงานจะไม่ถูกดำเนินคดี


วันพุธที่ 3 สิงหาคม 2565
พิมพ์
กยศ. ร่วมจัดมหกรรมไกล่เกลี่ยหนี้ 11 จังหวัด ในระหว่างวันที่ 3 – 11 ส.ค. 65 ผู้ร่วมงานจะไม่ถูกดำเนินคดี
กยศ. ร่วมกับกรมคุ้มครองสิทธิและเสรีภาพ และกรมบังคับคดีจัดมหกรรมไกล่เกลี่ยหนี้สินครัวเรือน 11 จังหวัด ในระหว่างวันที่ 3 – 11 สิงหาคม 2565 ขอเชิญชวนผู้กู้ยืมเข้าร่วมงานเพื่อไกล่เกลี่ยก่อนฟ้องและหลังฟ้องซึ่งผู้กู้ยืมที่เข้าร่วมงานจะไม่ถูกดำเนินคดี
นายชัยณรงค์ กัจฉปานันท์ ผู้จัดการกองทุนเงินให้กู้ยืมเพื่อการศึกษา (กยศ.) เปิดเผยว่า “กองทุนเงินให้กู้ยืมเพื่อการศึกษา ขอเชิญชวนผู้กู้ยืมเข้าร่วมงานมหกรรมไกล่เกลี่ยหนี้สินครัวเรือน ระหว่างวันที่ 3 – 11 สิงหาคม 2565 ดังนี้
• วันพุธที่ 3 สิงหาคม 2565
- ณ มหาวิทยาลัยราชภัฏเพชรบุรี จังหวัดเพชรบุรี
- ณ องค์การบริหารส่วนจังหวัดอ่างทอง จังหวัดอ่างทอง
• วันศุกร์ที่ 5 สิงหาคม 2565
- ณ ศูนย์ประชุมและจัดแสดงสินค้านานาชาติขอนแก่น (ศูนย์ไคซ์ KICE) จังหวัดขอนแก่น
- ณ โรงแรมสยามริเวอร์รีสอร์ท จังหวัดชัยภูมิ
- ณ ภัตตาคารไพบูลย์ไก่ย่าง จังหวัดสิงห์บุรี
• วันเสาร์ที่ 6 สิงหาคม 2565
- ณ โรงแรม ริเวอร์ นครปฐม จังหวัดนครปฐม
- ณ โรงเรียนสวนกุหลาบวิทยาลัย นนทบุรี จังหวัดนนทบุรี
• วันจันทร์ที่ 8 สิงหาคม 2565
- ณ มหาวิทยาลัยบูรพา วิทยาเขตสระแก้ว จังหวัดสระแก้ว
- ณ รอยัลฮิลล์ รีสอร์ท จังหวัดนครนายก
• วันพฤหัสบดีที่ 11 สิงหาคม 2565
- ณ มหาวิทยาลัยสวนดุสิต วิทยาเขตสุพรรณบุรี จังหวัดสุพรรณบุรี
- ณ โรงแรมริเวอร์แคว กาญจนบุรี จังหวัดกาญจนบุรี
โดยกองทุนได้ร่วมกับกรมคุ้มครองสิทธิและเสรีภาพ และกรมบังคับคดี กระทรวงยุติธรรม ในการจัดงานไกล่เกลี่ยหนี้เพื่อเป็นการช่วยเหลือและบรรเทาความเดือดร้อนของผู้กู้ยืมเงิน ทั้งนี้ ผู้กู้ยืมที่เข้าสู่กระบวนการไกล่เกลี่ยจะไม่ถูกดำเนินคดี ได้รับส่วนลดเบี้ยปรับ รวมทั้งได้รับโอกาสในการขยายระยะเวลาผ่อนชำระได้ถึงอายุ 65 ปี เพื่อให้ผู้กู้ยืมสามารถกลับเข้ามาสู่ระบบการชำระหนี้ให้เป็นปกติ
ทั้งนี้ ผู้กู้ยืมสามารถลงทะเบียนเข้าร่วมงานล่วงหน้าและดาวน์โหลดแอปพลิเคชัน กยศ. Connect เพื่อรับสิทธิขอไกล่เกลี่ยฯ ได้ที่ QRcode ด้านล่างหรือทางเว็บไซต์ www.studentloan.or.th หรือสอบถามเพิ่มเติมได้ที่ไลน์บัญชีทางการ กยศ. หรือโทรศัพท์หมายเลข 0 2016 4888” ผู้จัดการกองทุนฯ กล่าวในที่สุด

ที่มา : https://www.thaigov.go.th/news/contents/details/57573