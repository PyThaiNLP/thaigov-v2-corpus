รัฐบาลไทย-ข่าวทำเนียบรัฐบาล-"ผู้ช่วยทูตฝ่ายทหารสาธารณรัฐอินเดียประจำกรุงเทพฯ เข้าเยี่ยมอำลาปลัดกระทรวงกลาโหม"


วันอังคารที่ 29 มีนาคม 2565
"ผู้ช่วยทูตฝ่ายทหารสาธารณรัฐอินเดียประจำกรุงเทพฯ เข้าเยี่ยมอำลาปลัดกระทรวงกลาโหม"
ในวันจันทร์ที่ ๒๘ มีนาคม ๒๕๖๕ นาวาเอก Krishnan Subramanina (กฤษณัน สุบรามาเนียน) ผู้ช่วยทูตฝ่ายทหาร ประจำสถานทูตสาธารณรัฐอินเดีย ณ กรุงเทพฯ เข้าเยี่ยมอำลา พลเอก วรเกียรติ รัตนานนท์ ปลัดกระทรวงกลาโหม
ณ ห้องพระบารมีปกเกล้า ในศาลาว่าการกระทรวงกลาโหม ในโอกาสที่จะครบวาระการปฏิบัติหน้าที่ พร้อมแนะนำ นาวาเอก Brijesh Paul (บริเจช พอล) ผู้ช่วยทูตฝ่ายทหาร ประจำสถานทูตสาธารณรัฐอินเดีย ณ กรุงเทพฯ (คนใหม่)
ตลอดระยะเวลาที่ผ่านมาไทยและอินเดียได้มีการแลกเปลี่ยนการเยือนในระดับต่างๆ อย่างสม่ำเสมอ เช่น ร่วมกันจัดการแข่งขันออกแบบตราสัญลักษณ์ ภายใต้หัวข้อ "๗๕ ปี ความสัมพันธ์ทางการทูตไทย - อินเดีย"ในปี ๒๕๖๕ รวมทั้งยังมีความสัมพันธ์ทางการทหารที่ดีระหว่างกัน ไม่ว่าจะเป็น การฝึกร่วม/ผสมไทย - อินเดีย การฝึกCobra gold 2022 แลกเปลี่ยนหลักสูตรการศึกษาทางทหารระหว่างกัน ความร่วมมือซึ่งกันและกันในกรอบอาเซียน การจัดงานนิทรรศการอุปกรณ์ป้องกันประเทศ และความร่วมมือด้านอุตสาหกรรมป้องกันประเทศ
สำหรับการเข้าเยี่ยมอำลาในครั้งนี้นับเป็นโอกาสอันดีที่จะได้แสดงความขอบคุณสำหรับการให้ความช่วยเหลือ ความร่วมมือ และอำนวยความสะดวกในการประสานงานระหว่างกระทรวงกลาโหมและกระทรวงกลาโหมสาธารณรัฐอินเดีย เป็นอย่างดีมาโดยตลอดและเพื่อสานต่อความร่วมมือและการประสานงานระหว่างหน่วยงานของทั้งสองประเทศต่อไป
#กลาโหม135ปี

ที่มา : https://www.thaigov.go.th/news/contents/details/53038