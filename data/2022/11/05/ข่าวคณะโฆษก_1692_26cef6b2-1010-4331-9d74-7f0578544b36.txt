รัฐบาลไทย-ข่าวทำเนียบรัฐบาล-โฆษกรัฐบาลเผย "นายกฯ" พอใจการตอบรับสลากดิจิทัล 80 ผ่านไป 2 วัน ยอดจำหน่ายกว่า 3.4 ล้านใบ พร้อมเตือนประชาชนอย่าซื้อเกินกำลัง และขอให้ระมัดระวังแก๊งมิจฉาชีพหลอกให้ลงทุนหรือหลอกขายสลาก หวั่นทำให้สูญเสียเงินจำนวนมาก


วันเสาร์ที่ 4 มิถุนายน 2565
พิมพ์
โฆษกรัฐบาลเผย "นายกฯ" พอใจการตอบรับสลากดิจิทัล 80 ผ่านไป 2 วัน ยอดจำหน่ายกว่า 3.4 ล้านใบ พร้อมเตือนประชาชนอย่าซื้อเกินกำลัง  และขอให้ระมัดระวังแก๊งมิจฉาชีพหลอกให้ลงทุนหรือหลอกขายสลาก หวั่นทำให้สูญเสียเงินจำนวนมาก
โฆษกรัฐบาลเผย "นายกฯ" พอใจการตอบรับสลากดิจิทัล 80 ผ่านไป 2 วัน ยอดจำหน่ายกว่า 3.4 ล้านใบ พร้อมเตือนประชาชนอย่าซื้อเกินกำลัง  และขอให้ระมัดระวังแก๊งมิจฉาชีพหลอกให้ลงทุนหรือหลอกขายสลาก หวั่นทำให้สูญเสียเงินจำนวนมาก
วันนี้ (4 มิถุนายน 2565) นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีได้ติดตามโครงการสลากดิจิทัล รู้สึกพอใจต่อการดำเนินโครง ถือได้ว่าเป็นการเริ่มต้นที่ดี สามารถแก้ไขปัญหาการขายสลากเกิน ราคา 80 บาท ได้อย่างเป็นรูปธรรม สร้างความพึงพอใจต่อผู้ซื้อสลาก อีกทั้ง ยังมีความน่าเชื่อถือได้รับการยอมรับจากผู้ซื้อ โดยยอดจำหน่ายสลากฯ ผ่านแอป "เป๋าตัง" ข้อมูล ณ วันที่ 3 มิถุนายน 2565 เวลา 17.00 น. สามารถจำหน่ายได้ จำนวน 3,416,064 ใบ จำนวนผู้ซื้อสลาก 830,673 คน
โฆษกประจำสำนักนายกรัฐมนตรี กล่าวเพิ่มเติมว่า พลเอกประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม   ยังมอบหมายคณะทำงาน ให้ติดตามและคอยประเมินผลการดำเนินโครงการจำหน่ายสลากออนไลน์  เพื่อปรับปรุงระบบให้มีความพร้อมรองรับการใช้งานทุกฟังก์ชัน พัฒนาให้ง่ายขึ้นต่อการใช้งาน ขณะเดียวกันฝากย้ำเตือนประชาชนอย่าซื้อจนเกินกำลัง สร้างความเดือดร้อนให้ตัวเองและครอบครัว และขอให้ระมัดระวัง  อย่าหลงเชื่อแก๊งมิจฉาชีพหลอกให้ลงทุนหรือหลอกขายสลาก เพราะจะทำให้สูญเสียเงิน นายกรัฐมนตรีเน้นย้ำไม่มีหวยล็อคอย่างแน่นอน
......................

ที่มา : https://www.thaigov.go.th/news/contents/details/55359