รัฐบาลไทย-ข่าวทำเนียบรัฐบาล-หญิงตั้งครรภ์หลัง 12 สัปดาห์ ควรฉีดวัคซีนโควิด-19


วันจันทร์ที่ 5 กรกฎาคม 2564
หญิงตั้งครรภ์หลัง 12 สัปดาห์ ควรฉีดวัคซีนโควิด-19
....
สถานการณ์โรคโควิด-19 ในพื้นที่ กทม. พบการติดเชื้อจำนวนมาก โดยเฉพาะในกลุ่มแรงงาน ชุมชน และครอบครัว ซึ่งข้อมูลจากทั่วโลกพบว่าหญิงตั้งครรภ์ที่ติดโรคโควิด-19 มีความเสี่ยงที่จะอาการรุนแรงกว่าคนทั่วไป
.
กรมอนามัย จึงแนะนำให้หญิงตั้งครรภ์ทุกราย รับวัคซีนป้องกันโรคโควิด-19 โดยให้รับช่วงหลังอายุครรภ์ 12 สัปดาห์เป็นต้นไป
.
วัคซีนจะช่วยลดการเจ็บป่วย และลดโอกาสคลอดก่อนกำหนดซึ่งจะเกิดผลแทรกซ้อนระยะยาวต่อเด็ก
.
ทั้งนี้ แม้ว่าหญิงตั้งครรภ์จะได้รับวัคซีนเพื่อสร้างภูมิคุ้มกันแล้ว ก็ยังคงต้องไปตรวจครรภ์ตามนัดหมายทุกครั้ง สวมหน้ากากอนามัย เว้นระยะห่าง ล้างมือบ่อยๆ ดูแลตนเองอย่างเคร่งครัด หมั่นสังเกตอาการผิดปกติของการตั้งครรภ์ และหากสงสัยว่าตนเองเป็นกลุ่มเสี่ยง หรือไปในพื้นที่เสี่ยง ต้องแจ้งเจ้าหน้าที่ทราบทุกครั้งเมื่อไปตรวจครรภ์
.
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/43445