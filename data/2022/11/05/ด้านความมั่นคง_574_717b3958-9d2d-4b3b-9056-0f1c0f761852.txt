รัฐบาลไทย-ข่าวทำเนียบรัฐบาล-‘รมว.เฮ้ง’ร่วมคณะ นายก ลงปัตตานี พบปะสมาชิกกลุ่มเลี้ยงปูดำทะเล สร้างรายได้ชุมชน พร้อมเยี่ยมให้กำลังใจอาสาสมัครและบัณฑิตแรงงาน


วันพุธที่ 15 ธันวาคม 2564
พิมพ์
‘รมว.เฮ้ง’ร่วมคณะ นายก ลงปัตตานี พบปะสมาชิกกลุ่มเลี้ยงปูดำทะเล สร้างรายได้ชุมชน พร้อมเยี่ยมให้กำลังใจอาสาสมัครและบัณฑิตแรงงาน
‘รมว.เฮ้ง’ร่วมคณะ นายก ลงปัตตานี พบปะสมาชิกกลุ่มเลี้ยงปูดำทะเล สร้างรายได้ชุมชน พร้อมเยี่ยมให้กำลังใจอาสาสมัครและบัณฑิตแรงงาน
เมื่อวันที่ 15 ธันวาคม 2564 นายสุชาติ ชมกลิ่น รัฐมนตรีว่าการกระทรวงแรงงาน ร่วมคณะของพล.อ.ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ลงพื้นที่จังหวัดปัตตานี เพื่อตรวจเยี่ยมการบริหารจัดการน้ำในพื้นที่เสี่ยงต่อการเกิดอุทกภัยในจังหวัดชายแดนภาคใต้ และพบปะสมาชิกกลุ่มเลี้ยงปูดำทะเล และประชาชนที่เชื่อมโยงกลุ่มอาชีพปูดำไปยังอาชีพอื่น โดยมี นายเกริกไกร นาสมยนต์ ผู้ตรวจราชการกรม กรมสวัสดิการและคุ้มครองแรงงาน เรืออากาศเอกหญิงศุภพร อยู่วัฒนา ผู้ตรวจราชการกรม สำนักงานประกันสังคม เข้าร่วมด้วย ณ ศูนย์เรียนรู้การเพาะเลี้ยงปูทะเล บ้านโต๊ะโสม ตำบลบางปู อำเภอยะหริ่ง จังหวัดปัตตานี
โดย นายสุชาติ กล่าวว่า รัฐบาลภายใต้การนำของ พล.อ.ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม มีนโยบายให้กระทรวงแรงงานบูรณาการช่วยเหลือและพัฒนาแรงงานไทยในพื้นที่จังหวัดชายแดนภาคใต้ ที่ได้รับผลกระทบจากสถานการณ์การแพร่ระบาดของโควิด-19 รวมทั้งการส่งเสริมดูแลกลุ่มวิสาหกิจชุมชนให้สามารถต่อยอดการประกอบอาชีพไปสู่ผู้ประกอบการ SMEs ได้ในอนาคต โดยเฉพาะกลุ่มแรงงานนอกระบบแรงงานผู้สูงอายุ แรงงานคนพิการ รวมทั้งกลุ่มเปราะบาง เพื่อให้มีอาชีพ มีรายได้ที่มั่นคง ซึ่งจังหวัดยะลา เป็นเมืองท่องเที่ยวยั่งยืน คุณภาพชีวิตมั่นคง เกษตรมั่งคั่ง
ทั้งนี้ มีแกนนำอาสาสมัครแรงงาน (อสร.) ระดับตำบล และบัณฑิตแรงงานจังหวัดปัตตานี ซึ่งทำหน้าที่ประชาสัมพันธ์ข้อมูลข่าวสาร งาน และภารกิจของกระทรวงแรงงานแก่ประชาชนในพื้นที่มาร่วมให้การต้อนรับ โดยนายกรัฐมนตรีได้พบปะให้กำลังใจ และชื่นชมที่ช่วยเหลือภารกิจกระทรวงแรงงานและประชาชนในพื้นที่
นายธีวินท์ สิริบำรุง บัณฑิตแรงงานประจำตำบลรูสะมิแล อำเภอเมือง จังหวัดปัตตานี กล่าวว่าได้ปฏิบัติหน้าที่บัณฑิตแรงงานมา 14 ปีแล้ว มีความภาคภูมิใจที่ได้ทำหน้าที่เป็นฟันเฟืองเล็กๆในการเชื่อมโยงภารกิจกระทรวงแรงงานไปสู่ประชาชนในพื้นที่ได้อย่างถูกต้องแม่นยำ ในวันนี้ดีใจที่ท่านนายกรัฐมนตรีและท่านรัฐมนตรีแรงงานได้มาเยี่ยมให้กำลังในการปฏิบัติงานเพื่อสร้างความมั่นคงให้กับพวกเราและประชาชนในพื้นที่
นายฮารง เยะแล อาสาสมัครแรงงานตำบลเตราะบอน อำเภอสายบุรี จังหวัดปัตตานี กล่าวว่าปัจจุบันเป็นประธานอาสาสมัครแรงงานจังหวัดปัตตานี เราเป็นตัวแทนของประชาชนและชาวบ้านที่นำพาภารกิจของภาครัฐ โดยเฉพาะหน่วยงานในสังกัดกระทรวงแรงงานจากทุกหน่วยไปสู่พี่น้องประชาชน เพื่อให้มีงานทำ มีอาชีพ มีรายได้อย่างมั่นคง
สำหรับสถานการณ์ด้านแรงงานจังหวัดปัตตานี มีผู้อยู่ในกำลังแรงงาน 319,904 คน ผู้มีงานทำ301,460 คน ผู้ว่างงาน 17,444 มีสถานประกอบการในระบบประกันสังคม 1,629 แห่ง ผู้ประกันตน 313,171 คน มีแรงงานต่างด้าว 9,306 คน มีอาสาสมัครแรงงาน 115 คน บัณฑิตแรงงาน135 คน จ่ายสิทธิประโยชน์ทดแทนกรณีว่างงานเนื่องจากเหตุสุดวิสัย แก่สถานประกอบการ243 แห่ง ผู้ประกันตน 2,985 คน เป็นเงิน 6,673,102.35 บาท
+++++++++++++++++++
กองเผยแพร่และประชาสัมพันธ์
15 ธันวาคม 2564

ที่มา : https://www.thaigov.go.th/news/contents/details/49487