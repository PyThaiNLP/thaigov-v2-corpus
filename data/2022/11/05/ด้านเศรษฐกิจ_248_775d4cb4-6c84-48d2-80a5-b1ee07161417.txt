รัฐบาลไทย-ข่าวทำเนียบรัฐบาล-ปลัดกอบชัยฯ เป็นประธานในพิธีเปิดการฝึกอบรมฯ และบรรยายพิเศษ หลักสูตรเตรียมความพร้อมเป็นอุตสาหกรรมจังหวัด รุ่นที่ 7


วันจันทร์ที่ 5 กรกฎาคม 2564
พิมพ์
ปลัดกอบชัยฯ เป็นประธานในพิธีเปิดการฝึกอบรมฯ และบรรยายพิเศษ หลักสูตรเตรียมความพร้อมเป็นอุตสาหกรรมจังหวัด รุ่นที่ 7
นายกอบชัย สังสิทธิสวัสดิ์ เป็นประธานในพิธีเปิดการฝึกอบรมหลักสูตรเตรียมความพร้อมเป็นอุตสาหกรรม รุ่นที่ 7  ณ ห้องประชุม อก 2 ชั้น 3 อาคารสำนักงานปลัดกระทรวงอุตสาหกรรม และผ่านระบบเทคโนโลยีสารสนเทศ Video Conference (Zoom)
วันนี้ (5 กรกฎาคม 2564) นายกอบชัย สังสิทธิสวัสดิ์ เป็นประธานในพิธีเปิดการฝึกอบรมหลักสูตรเตรียมความพร้อมเป็นอุตสาหกรรม รุ่นที่ 7 ซึ่งจัดขึ้นระหว่างวันที่ 5-23 กรกฎาคม 2564 มีวัตถุประสงค์เพื่อเตรียมบุคลากรที่มีคุณสมบัติพร้อมก้าวสู่ตำแหน่งที่สูงขึ้นเป็นตัวแทนหัวหน้าส่วนราชการปฏิบัติงานในส่วนภูมิภาค ส่งเสริมความเป็นผู้นำที่มีความรอบรู้เข้าใจงานด้านต่าง ๆ ที่เกี่ยวข้อง สามารถเชื่อมโยงยุทธศาสตร์ชาติ ยุทธศาสตร์หน่วยงาน และบูรณาการยุทธศาสตร์จังหวัด นำไปสู่การปฏิบัติได้อย่างมีประสิทธิภาพ ส่งเสริมและพัฒนาอุตสาหกรรม รวมทั้งการกำกับดูแลงานด้านโรงงานและเหมืองแร่ได้เป็นอย่างดี บรรลุตามเป้าหมายขององค์กร โดยมีนางรวีวรรณ อุตรนคร ผู้อำนวยการกองกลาง และนางสุนีย์ โสภณ ผู้อำนวยกองการบริหารทรัพยากรบุคคล เข้าร่วม ณ ห้องประชุม อก 2 ชั้น 3 อาคารสำนักงานปลัดกระทรวงอุตสาหกรรม และผ่านระบบเทคโนโลยีสารสนเทศ Video Conference (Zoom)
ทั้งนี้ การจัดฝึกอบรมฯ ดังกล่าว เป็นไปตามมาตรการควบคุม และป้องกันการแพร่ระบาดของเชื้อไวรัส โควิด-19 ตามข้อกำหนดออกตามความในมาตรา 9 แห่ง พ.ร.ก.ฉุกเฉิน ฉบับที่ 24 ลงวันที่ 19 มิถุนายน พ.ศ. 2564

ที่มา : https://www.thaigov.go.th/news/contents/details/43448