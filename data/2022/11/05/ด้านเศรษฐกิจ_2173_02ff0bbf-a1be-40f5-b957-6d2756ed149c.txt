รัฐบาลไทย-ข่าวทำเนียบรัฐบาล-กรมการขนส่งทางบก จัดกิจกรรมจิตอาสา "รู้รักสามัคคี รักษ์สิ่งแวดล้อม พัฒนาคุณภาพ"


วันพุธที่ 8 ธันวาคม 2564
กรมการขนส่งทางบก จัดกิจกรรมจิตอาสา "รู้รักสามัคคี รักษ์สิ่งแวดล้อม พัฒนาคุณภาพ"
ภายใต้โครงการปรับปรุงภูมิทัศน์เกาะกลางถนน กรมการขนส่งทางบก
วันนี้ (8 ธ.ค.64) ณ บริเวณเกาะกลางถนน กรมการขนส่งทางบก นายจิรุตม์ วิศาลจิตร อธิบดีกรมการขนส่งทางบก เป็นประธานเปิดกิจกรรมจิตอาสา "รู้รักสามัคคี รักษ์สิ่งแวดล้อม พัฒนาคุณภาพ" ภายใต้โครงการปรับปรุงภูมิทัศน์เกาะกลางถนน กรมการขนส่งทางบก เนื่องในวันคล้ายวันพระบรมราชสมภพพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร วันชาติ และวันพ่อแห่งชาติ 5 ธันวาคม 2564 โดยมี นางพรรณี พุ่มพันธ์ รองอธิบดีกรมการขนส่งทางบก พร้อมด้วยผู้บริหาร ข้าราชการ พนักงานราชการ และลูกจ้างกรมการขนส่งทางบก เข้าร่วมกิจกรรมดังกล่าว

ที่มา : https://www.thaigov.go.th/news/contents/details/49256