รัฐบาลไทย-ข่าวทำเนียบรัฐบาล-คำกล่าวของนายกรัฐมนตรี ในการประชุมสุดยอดผู้นำ GMS ครั้งที่ 7 (เต็มคณะ) (Plenary Session of the 7th GMS Summit)


วันพฤหัสบดีที่ 9 กันยายน 2564
พิมพ์
คำกล่าวของนายกรัฐมนตรี ในการประชุมสุดยอดผู้นำ GMS ครั้งที่ 7 (เต็มคณะ) (Plenary Session of the 7th GMS Summit)
คำกล่าวของนายกรัฐมนตรี ในการประชุมสุดยอดผู้นำ GMS ครั้งที่ 7 (เต็มคณะ)
(Plenary Session of the 7th GMS Summit)
คำกล่าวของนายกรัฐมนตรี ในการประชุมสุดยอดผู้นำ GMS ครั้งที่ 7 (เต็มคณะ)
(Plenary Session of the 7th GMS Summit)
วันพฤหัสบดีที่ 9 กันยายน 2564 ระหว่างเวลา 09.00 – 10.40 น.
********************************
ท่านประธาน ฯพณฯ ทั้งหลาย และท่านประธาน ADB
ในนามของรัฐบาลและประชาชนไทย ผมยินดีที่ได้เข้าร่วมการประชุม สุดยอดผู้นำGMS ครั้งที่ 7 และขอขอบคุณท่านนายกรัฐมนตรีกัมพูชาที่เป็นเจ้าภาพ จัดการประชุมในครั้งนี้
สถานการณ์การแพร่ระบาดของโควิด-19 นี้ ทำให้ผมยิ่งตระหนักถึงผลกระทบต่อการพัฒนาของอนุภูมิภาคที่เกิดขึ้นในวงกว้างและไร้พรมแดน และโอกาสนี้ ผมขอชื่นชมความพยายามของประเทศสมาชิกในการรับมือกับความท้าทายดังกล่าวอย่าง เต็มความสามารถ ผ่านการผสานความร่วมมือของทุกภาคส่วนอย่างเข้มแข็ง  เพื่อสนับสนุนการฟื้นฟูอย่างรอบด้านและส่งเสริมความเป็นอยู่ที่ดีขึ้นให้กับประชาชน ใน GMS
การประชุมในหัวข้อหลัก “GMS: พลิกฟื้นความแข็งแกร่งเพื่อเผชิญหน้ากับ ความท้าทายในทศวรรษใหม่” ในวันนี้ ถือเป็นโอกาสอันดีที่พวกเราจะมาทบทวน การด าเนินงานในระยะที่ผ่านมา ตลอดจนแสวงหาความร่วมมือที่สร้างสรรค์ เพื่อร่วมกัน “ขับเคลื่อนอนุภูมิภาค GMS ที่มีการบูรณาการ รุ่งเรือง ยั่งยืน และไม่ทิ้งใครไว้ข้างหลัง”  ตามวิสัยทัศน์ใหม่ที่วางไว้ ผ่านการดำเนินการตามกรอบยุทธศาสตร์ของแผนงาน GMS พ.ศ. 2573 และ แผนการฟื้นฟูและตอบสนองต่อผลกระทบจากการแพร่ระบาดของ โรคโควิด-19 พ.ศ. 2564 - 2566 ซึ่งเป็นเอกสารผลลัพธ์ที่พวกเราจะร่วมกันรับรอง ในการประชุมครั้งนี้
โอกาสนี้ ผมเห็นว่าเราควรจะต้องยกระดับความร่วมมือเพื่อสานต่อ ความสำเร็จของ 3C ซึ่งเป็นหัวใจสำคัญของแผนงานความร่วมมือ GMS มาโดยตลอด ดังนี้
C ที่หนึ่ง คือ Connectivity เราต้องเร่งพัฒนาโครงสร้างพื้นฐานเพื่อ ส่งเสริมการเชื่อมโยงโครงข่ายคมนาคมอย่างไร้รอยต่อทั้งภายในอนุภูมิภาคและ สู่ภูมิภาคอื่น ๆ โดยขณะนี้ ไทยก าลังยกระดับการขับเคลื่อนการพัฒนาโครงข่ายคมนาคม ให้ครอบคลุมทุกภูมิภาคของประเทศ รวมทั้งเชื่อมโยงระหว่างเมืองกับเขตพัฒนาเศรษฐกิจ พิเศษชายแดน เช่น การก่อสร้างเส้นทางรถไฟรางคู่และทางหลวงพิเศษระหว่างเมืองแนว เหนือ-ใต้ และแนวตะวันออก-ตะวันตก ตามแผนการพัฒนาโครงข่ายทางหลวงพิเศษ ระหว่างเมืองและระบบราง หรือ MR Map และแผนพัฒนาสะพานเศรษฐกิจ หรือ Land Bridge ทางภาคใต้ เชื่อมโยงทะเลฝั่งอ่าวไทยและทะเลฝั่งอันดามัน ซึ่งจะเป็นช่อง ทางการส่งออกและน าเข้าสินค้าแห่งใหม่ของประเทศในอนุภูมิภาคแม่น้ำโขง และสามารถต่อยอดเพื่อพัฒนาความเชื่อมโยงไปยังประเทศสมาชิกภายใต้แผนงานการพัฒนาเขต เศรษฐกิจสามฝ่าย อินโดนีเซีย – มาเลเซีย – ไทย หรือ IMT–GT ขณะเดียวกัน ไทยยังมี ความพร้อมในการเชื่อมต่อเส้นทางรถไฟความเร็วสูงเข้ากับเส้นทางจากจีนและ สปป.ลาว เพื่อเพิ่มประสิทธิภาพการขนส่งสินค้าในอนุภูมิภาค นอกจากนี้ ประเทศไทยยังได้ให้ความช่วยเหลือเพื่อยกระดับโครงสร้างพื้นฐานแก่ประเทศเพื่อนบ้าน อาทิ โครงการก่อสร้างสะพานมิตรภาพไทย – ลาว แห่งที่ 5 เชื่อมโยงบึงกาฬกับปากซัน และแห่งที่ 6 เชื่อมโยงอุบลราชธานีกับสาละวัน รวมทั้งการสร้างสะพานมิตรภาพไทย – กัมพูชา เชื่อมโยงบ้านหนองเอี่ยนกับสตึงบท ซึ่งผมและท่านนายกรัฐมนตรี ฮุน เซน  ได้ร่วมเป็นสักขีพยานในพิธีฉลองการก่อสร้างด้วย ซึ่งจะส่งเสริมให้อนุภูมิภาค GMS  มีความเชื่อมโยงอย่างไร้รอยต่ออย่างแท้จริง
ความเชื่อมโยงด้านกฎระเบียบก็เป็นส่วนสำคัญในการสนับสนุนการเชื่อมโยง ทางกายภาพ โดยผมส่งเสริมให้ประเทศสมาชิก GMS และ ADB เร่งผลักดันการ ด าเนินการตามความตกลงว่าด้วยการขนส่งข้ามพรมแดนอนุภูมิภาคลุ่มแม่น้ำโขง หรือ CBTA สู่การปฏิบัติอย่างเป็นรูปธรรม รวมทั้งเร่งหารือเพื่อผลักดันกฎระเบียบ ที่เป็นหนึ่งเดียว เพื่ออำนวยความสะดวกแก่ภาคธุรกิจในการขนส่งข้ามพรมแดนอย่างมี ประสิทธิภาพ
C ที่สอง คือ Competitiveness เราต้องมุ่งสร้างสภาพแวดล้อมที่เอื้อให้ ภาคธุรกิจทุกระดับปรับตัวเพื่อให้อนุภูมิภาค GMS มีขีดความสามารถในการแข่งขัน ที่สูงขึ้น เกี่ยวกับเรื่องนี้ ไทยให้ความสำคัญกับการเยียวยาและการเสริมสร้างขีด ความสามารถให้กับ MSMEs เพื่อสามารถเปลี่ยนแปลงรูปแบบธุรกิจให้ตรงกับความ ต้องการของตลาดและมีมูลค่าสูงขึ้น ควบคู่กับการส่งเสริมการพาณิชย์อิเล็กทรอนิกส์และ การใช้สิทธิประโยชน์จากข้อตกลงทางการค้าระหว่างประเทศ ซึ่งจะมีส่วนช่วยสนับสนุนให้ ผู้ประกอบการสามารถเข้าถึงตลาดได้อย่างกว้างขวาง
ขณะเดียวกัน ผมเน้นย้ำความร่วมมือของพวกเราเพื่อสร้างความเข้มแข็ง ให้กับชุมชนซึ่งเป็นกลไกหลักในการขับเคลื่อนเศรษฐกิจฐานราก ไม่ว่าจะเป็นการส่งเสริม การท่องเที่ยวในชุมชนอย่างยั่งยืน หรือการทำการเกษตรอัจฉริยะและเกษตรปลอดภัย เพื่อให้เกิดการกระจายรายได้อย่างทั่วถึง และมีภูมิคุ้มกันสำหรับวิกฤตที่อาจเกิดขึ้น ในอนาคต
นอกจากนี้ รัฐบาลยังให้ความสำคัญอย่างยิ่ง ต่อการพัฒนาโครงการ EEC เพื่อพลิกโฉมประเทศไทยไปสู่เศรษฐกิจที่ขับเคลื่อนด้วยนวัตกรรมภายใต้นโยบาย  Thailand 4.0 โดยการพัฒนาโครงสร้างพื้นฐานและสร้างสภาพแวดล้อมที่เอื้อต่อการลงทุน ในอุตสาหกรรมเป้าหมาย ควบคู่ไปกับการกระตุ้นกิจกรรมทางเศรษฐกิจในภูมิภาคต่าง ๆ ผ่านการพัฒนาเขตพัฒนาเศรษฐกิจพิเศษชายแดน เพื่อเพิ่มโอกาสการเชื่อมโยงของ ห่วงโซ่มูลค่าระหว่างประเทศไทยกับอนุภูมิภาค GMS และโลก
C ที่สาม คือ Community เรามุ่งมั่นที่จะส่งเสริมอนุภูมิภาค GMS ให้เป็น ประชาคมที่ครอบคลุม ยั่งยืน และมีอนาคตร่วมกัน ซึ่งผมขอเน้นย้ าเรื่องความส าคัญของ การสร้างภูมิคุ้มกันให้กับอนุภูมิภาคจากโรคระบาดหรือโรคอุบัติใหม่ที่อาจเกิดขึ้น ในอนาคต โดยไทยได้จัดท าแผนแม่บทเฉพาะกิจภายใต้ยุทธศาสตร์ชาติอันเป็นผลมาจาก สถานการณ์โควิด-19 พ.ศ. 2564 – 2565 ซึ่งจะช่วยเกื้อกูลการดำเนินงานในระดับ อนุภูมิภาค GMS อีกทางหนึ่ง
ดังนั้น ผมสนับสนุนให้ประเทศสมาชิกใช้ความร่วมมือด้านสาธารณสุขที่มุ่งเน้นดูแลสุขภาพและสุขอนามัยแบบองค์รวม และร่วมกันขับเคลื่อนความร่วมมือ ชายแดน GMS ปลอดภัย เพื่อให้แรงงานข้ามชาติสามารถเข้าถึงบริการสุขภาพ ได้ทั่วถึงยิ่งขึ้น โดยไทยพร้อมแบ่งปันองค์ความรู้และแนวปฏิบัติที่เป็นเลิศกับประเทศเพื่อนบ้าน และพร้อมส่งเสริมความร่วมมือในการเฝ้าระวังและป้องกันโรคติดต่อในระดับ ภูมิภาคต่อไป
นอกจากนี้ ผมยังตระหนักถึงภัยอันอาจเกิดจากการเปลี่ยนแปลงสภาพ ภูมิอากาศ และความเสื่อมโทรมของทรัพยากรธรรมชาติ ดังนั้น เราจึงควรร่วมมือกัน ขับเคลื่อนการพัฒนาที่เน้นการสร้างความสมดุลของเศรษฐกิจ สังคม และสิ่งแวดล้อม  เพื่อนำไปสู่การบรรลุวาระการพัฒนาที่ยั่งยืน ค.ศ. 2030 และเป้าหมายการพัฒนาที่ยั่งยืน ซึ่งไทยได้กำหนดให้การพัฒนาเศรษฐกิจชีวภาพ – เศรษฐกิจหมุนเวียน – เศรษฐกิจสีเขียว หรือ BCG Economy เป็นวาระแห่งชาติ ซึ่งจะมีการนำเทคโนโลยีและนวัตกรรมมาต่อยอดและยกระดับการพัฒนาเพื่อสร้างความเข้มแข็งภายในประเทศและ ในอนุภูมิภาค อาทิ การยกระดับคุณภาพสินค้าเกษตรและการใช้ประโยชน์จากความหลากหลายทางชีวภาพ
สุดท้ายนี้ ผมขอขอบคุณ ADB ที่ได้สนับสนุนการดำเนินงานของ GMS ตลอดระยะเวลาเกือบ 30 ปีที่ผ่านมา และขอขอบคุณหุ้นส่วนการพัฒนาอื่น ๆ ทั้งภาคธุรกิจ และภาคประชาชน ที่มีส่วนร่วมในการพัฒนาอนุภูมิภาคลุ่มแม่น้ำโขงมาโดยตลอด  ผมหวังเป็นอย่างยิ่งว่า ผลการประชุมในวันนี้จะนำไปสู่การปฏิบัติที่เป็นรูปธรรมและประสบ ความสำเร็จ เพื่อสร้าง “อนุภูมิภาค GMS ที่มีการบูรณาการ รุ่งเรือง ยั่งยืน และไม่ทิ้งใคร ไว้ข้างหลัง”
ขอบคุณครับ / สวัสดีครับ

ที่มา : https://www.thaigov.go.th/news/contents/details/45655