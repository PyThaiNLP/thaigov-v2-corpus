รัฐบาลไทย-ข่าวทำเนียบรัฐบาล-กฟผ. เตรียมขยายสถานีชาร์จไฟฟ้า หนุนไทยเข้าสู่ "สังคมคาร์บอนต่ำ" เพิ่มความสะดวกให้ ปชช. ที่ใช้รถยนต์ EV


วันจันทร์ที่ 18 ตุลาคม 2564
กฟผ. เตรียมขยายสถานีชาร์จไฟฟ้า หนุนไทยเข้าสู่ "สังคมคาร์บอนต่ำ" เพิ่มความสะดวกให้ ปชช. ที่ใช้รถยนต์ EV
....
การไฟฟ้าฝ่ายผลิตแห่งประเทศไทย (กฟผ.) กำลังขับเคลื่อนให้ประเทศไทย เข้าสู่สังคมคาร์บอนต่ำ (Low Carbon Society) ทั้งในภาคอุตสาหกรรม และภาคขนส่ง มุ่งสร้างระบบนิเวศน์ยานยนต์ไฟฟ้า (EV Ecosystem) ด้วยการลงทุนพัฒนาสาธารณูปโภคด้านไฟฟ้าสำหรับรถยนต์ EV โดยพัฒนาสถานีอัดประจุไฟฟ้า (EV Charging Station)
.
ตั้งแต่เดือนมี.ค.64 ที่ได้เปิดให้บริการ EV Charging Station นั้น พบว่าได้รับการตอบรับเป็นอย่างดีจากประชาชนผู้ใช้รถยนต์ EV และยังช่วยลดการปล่อย CO2 ได้มากกว่า 10 ตันคาร์บอน
.
ระยะต่อไป จะดำเนินการขยายจำนวน EV Charging Station เพิ่มขึ้น ทั้งในพื้นที่โรงไฟฟ้า หรือเขื่อนของ กฟผ. และพื้นที่พันธมิตรต่าง ๆ ในเส้นทางหลักทั่วประเทศ คาดว่า จะสามารถขยายได้ถึง 23 แห่ง ภายในปี 2564 นี้ และ 120 แห่งในปี 2565
.
สำหรับผู้ใช้รถยนต์ EV สามารถดูสถานะ EV Charging Station ได้แบบ Realtime ผ่านแอปพลิเคชัน "EleXA" ดาวน์โหลดได้ที่
.
iOS: https://apps.apple.com/th/app/elexa/id1557651291
Android: https://play.google.com/store/apps/details?id=egat.smd.ev&hl=en_US&gl=US&fbclid=IwAR3Tc9l2thyoQZYJKD6kMZjXKxbvbQhGxEDUu3oDVhNt6eEIDIIcoaM1B-8
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/47093