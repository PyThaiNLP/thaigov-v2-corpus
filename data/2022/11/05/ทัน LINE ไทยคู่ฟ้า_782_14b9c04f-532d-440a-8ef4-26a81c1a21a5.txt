รัฐบาลไทย-ข่าวทำเนียบรัฐบาล-เริ่มแล้ว! ห้ามนำโฟม - พลาสติกใช้ครั้งเดียวเข้าอุทยานฯ ทั่วประเทศ ฝ่าฝืนปรับสูงสุด 1 แสนบาท


วันพฤหัสบดีที่ 7 เมษายน 2565
เริ่มแล้ว! ห้ามนำโฟม - พลาสติกใช้ครั้งเดียวเข้าอุทยานฯ ทั่วประเทศ ฝ่าฝืนปรับสูงสุด 1 แสนบาท
.....
เว็บไซต์ราชกิจจานุเบกษา เผยแพร่ประกาศกรมอุทยานแห่งชาติ สัตว์ป่า และพันธุ์พืช เรื่อง ห้ามนำภาชนะที่ทำด้วยโฟมและบรรจุภัณฑ์พลาสติกชนิดใช้ครั้งเดียวทิ้ง (Single - use plastics) เข้าไปในเขตอุทยานแห่งชาติทั่วประเทศ เพื่อสงวน อนุรักษ์ คุ้มครอง ดูแลทรัพยากรธรรมชาติ ป้องกันไม่ให้เกิดความเสียหายต่อปะการัง ระบบนิเวศ และเป็นการลดขยะในอุทยานแห่งชาติ เริ่ม 6 เม.ย. 65 เป็นต้นไป
.
โฟม - พลาสติกใช้ครั้งเดียวทิ้งที่ห้ามนำเข้าอุทยานฯ ได้แก่ พลาสติกหูหิ้วความหนาน้อยกว่า 36 ไมครอน กล่องบรรจุอาหารพลาสติก แก้วพลาสติก (แบบบางใช้ครั้งเดียว) หลอดพลาสติก และช้อนส้อมพลาสติก หากผู้ใดฝ่าฝืนมีความผิดตามมาตรา 20 ประกอบมาตรา 47 แห่ง พ.ร.บ.อุทยานแห่งชาติ พ.ศ. 2562 มีโทษปรับสูงสุด 100,000 บาท
.
ที่มา : http://www.ratchakitcha.soc.go.th/.../2565/E/079/T_0006.PDF
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/53385