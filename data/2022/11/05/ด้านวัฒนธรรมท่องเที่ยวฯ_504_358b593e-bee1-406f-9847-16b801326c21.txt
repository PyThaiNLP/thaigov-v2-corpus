รัฐบาลไทย-ข่าวทำเนียบรัฐบาล-วธ. หนุนนักออกแบบรุ่นใหม่ โชว์สุดยอดผลงานออกแบบผ้าไทยร่วมสมัย ในงาน “ภูษาศิลป์ จากท้องถิ่นสู่สากล” ในระหว่างวันที่ 11 – 14 สิงหาคม 2565 ณ รอยัล พารากอน ฮอลล์


วันจันทร์ที่ 1 สิงหาคม 2565
วธ. หนุนนักออกแบบรุ่นใหม่ โชว์สุดยอดผลงานออกแบบผ้าไทยร่วมสมัย ในงาน “ภูษาศิลป์ จากท้องถิ่นสู่สากล” ในระหว่างวันที่ 11 – 14 สิงหาคม 2565 ณ รอยัล พารากอน ฮอลล์
วธ. หนุนนักออกแบบรุ่นใหม่ โชว์สุดยอดผลงานออกแบบผ้าไทยร่วมสมัย ในงาน “ภูษาศิลป์ จากท้องถิ่นสู่สากล” ในระหว่างวันที่ 11 – 14 สิงหาคม 2565 ณ รอยัล พารากอน ฮอลล์
วธ. หนุนนักออกแบบรุ่นใหม่ โชว์สุดยอดผลงานออกแบบผ้าไทยร่วมสมัย ในงาน “ภูษาศิลป์ จากท้องถิ่นสู่สากล” ในระหว่างวันที่ 11 – 14 สิงหาคม 2565 ณ รอยัล พารากอน ฮอลล์
นายอิทธิพล คุณปลื้ม รัฐมนตรีว่าการกระทรวงวัฒนธรรม (รมว.วธ.) กล่าวว่า กระทรวงวัฒนธรรม (วธ.) ได้สืบสานและพัฒนาต่อยอดผ้าไทย  สนองพระราชปณิธานของสมเด็จพระนางเจ้าสิริกิติ์ พระบรมราชินีนาถ พระบรมราชนนีพันปีหลวง จัดงาน “ภูษาศิลป์ จากท้องถิ่นสู่สากล” เฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสมหามงคลเฉลิมพระชนมพรรษา 90 พรรษา 12 สิงหาคม 2565  วันที่ 11 – 14 สิงหาคม 2565 ณ รอยัล พารากอน ฮอลล์  ชั้น 5 ศูนย์การค้าสยามพารากอน  โดยในส่วนของสำนักงานศิลปวัฒนธรรมร่วมสมัย( สศร.) ได้นำผลงานการออกแบบผ้าไทย   ร่วมสมัย กว่า 50  ผลงาน มาจัดแสดงเพื่อเผยแพร่ความรู้  พร้อมจัดการแสดงแฟชั่นโชว์ การเสวนา  โดยมีการจัดนิทรรศการ  เครื่องแต่งกายผ้าไทยร่วมสมัย ซึ่งเป็นการเผยแพร่ผลงานเครื่องแต่งกายจากผ้าไทย ของสุดยอดนักออกแบบเครื่องแต่งกายยุคใหม่ จาก 3 แบรนด์ ในยุคบุกเบิกและผลงานการออกแบบเครื่องแต่งกายคอลเลกชันผ้าไทยใส่สบาย Ready-to-Wear ยุคปัจจุบันสู่สากล
สำหรับกิจกรรมที่สำคัญในวันที่ 14 สิงหาคม 2565 จะมีการแสดงแฟชั่นโชว์ที่รวบรวมผลงานของนักออกแบบ โครงการพัฒนาการออกแบบเครื่องแต่งกายร่วมสมัยชายแดนใต้สู่สากลปี 2565 จำนวน 28 ผลงาน จากผลงานของ คุณธีระ ฉันทสวัสดิ์ และคุณเอก ทองประเสริฐ ที่รังสรรค์ด้วยวัตถุดิบผ้าบาติกที่มีลายผ้าร่วมสมัย จากกลุ่มผู้ประกอบการในพื้นที่จังหวัดชายแดนใต้ จำนวน 14 กลุ่ม ที่มีแนวคิดการพัฒนาลายผ้า ที่นำอัตลักษณ์ของแต่ละกลุ่มมาพัฒนาเป็นลวดลายที่ขายได้ เหมาะสมกับกลุ่มลูกค้าและไลฟ์สไตล์ของคนปัจจุบัน มีการเล่นลายกราฟิกที่สีตัดกัน เน้นลวดลายท้องทะเล ลายดอกไม้ ใบไม้ และลายคลื่นทะเล รวมไปถึงใช้วัฒนธรรมสำคัญของภาคใต้ อย่างการละเล่นหนังตะลุงมาเป็นแนวคิดในการออกแบบผลงานลายผ้าด้วย รวมทั้งผลงานจากโครงการพัฒนาการออกแบบเครื่องแต่งกายผ้าไทยร่วมสมัย ปี 2565 ของนักออกแบบรุ่นใหม่ที่ได้รับการคัดเลือก อีก 24 ผลงาน
รวมทั้งยังจัดเสวนาหัวข้อ “แนวทางการส่งเสริมผ้าไทยร่วมสมัย ให้เป็นสินค้าทางวัฒนธรรมในตลาดโลก”  ของนักออกแบบที่มีชื่อเสียง ได้แก่ คุณศิริชัย ทหรานนท์ คุณธีระ ฉันทสวัสดิ์ และคุณเอก ทองประเสริฐ ที่จะมาร่วมแลกเปลี่ยนมุมมองและถ่ายทอดแนวคิดและองค์ความรู้สำคัญในการพัฒนาและส่งเสริมผ้าไทยให้เป็นสินค้าทางวัฒนธรรมในตลาดโลก รวมไปถึงแรงบันดาลใจในการสร้างผลงานการออกแบบผ้าไทยที่ทรงคุณค่า
และจัดพิธีมอบรางวัลการประกวดออกแบบเครื่องแต่งกายร่วมสมัย "ไทยใส่สบาย" ภายใต้โครงการพัฒนาการออกแบบเครื่องแต่งกายผ้าไทยร่วมสมัย ปี2565 ซึ่งเป็นกิจกรรมที่ให้ผู้เข้าประกวดนำผ้าไทย อันเป็นผ้าที่ผลิตด้วยฝีมือคนไทยมาเป็นวัตถุดิบในการออกแบบเครื่องแต่งกาย  เพื่อสร้างกระแสความนิยมให้เห็นว่าผ้าไทยสามารถนำมาออกแบบได้อย่างสวยงาม ใส่ได้ทุกกลุ่ม ทุกเพศ ทุกวัย และสามารถสวมใส่ได้จริงในชีวิตประจำวัน
การจัดงานครั้งนี้ ยังเป็นขับเคลื่อน Soft Power ทุนทางวัฒนธรรมที่มีศักยภาพด้านการออกแบบและแฟชั่น ด้วยการนำเสนอความโดดเด่นของคอลเลกชัน ผ้าไทยใส่สบาย เป็นการเปิดพื้นที่และโอกาสให้ผู้ประกอบการแฟชั่นและนักออกแบบรุ่นใหม่ ได้นำเสนอผลงานออกแบบของตัวเองผ่านแฟชั่นชุดต่างๆ ที่ช่วยขยายตลาดชุดเสื้อผ้าของไทย ทั้งในประเทศและต่างประเทศมากยิ่งขึ้น ช่วยกระตุ้นเศรษฐกิจ สร้างงาน และรายได้ให้ผู้ผลิตและผู้ประกอบการผ้าไทยอีกด้วยสอบถามรายละเอียดเพิ่มเติม สายด่วนวัฒนธรรม 1765

ที่มา : https://www.thaigov.go.th/news/contents/details/57502