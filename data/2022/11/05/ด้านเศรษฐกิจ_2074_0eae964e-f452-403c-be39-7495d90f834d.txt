รัฐบาลไทย-ข่าวทำเนียบรัฐบาล-รัฐมนตรีฯ สุริยะ เข้าร่วมประชุมหารือกับหน่วยงานภาครัฐและภาคเอกชนของจังหวัดอุดรธานี


วันพฤหัสบดีที่ 2 ธันวาคม 2564
พิมพ์
รัฐมนตรีฯ สุริยะ เข้าร่วมประชุมหารือกับหน่วยงานภาครัฐและภาคเอกชนของจังหวัดอุดรธานี
นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม เข้าร่วมประชุมหารือกับหน่วยงานภาครัฐและภาคเอกชนของจังหวัดอุดรธานี
รัฐมนตรีฯ สุริยะ เข้าร่วมประชุมหารือกับหน่วยงานภาครัฐและภาคเอกชนของจังหวัดอุดรธานี
จ.อุดรธานี : วันนี้ (1 ธันวาคม 2564) นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม เข้าร่วมประชุมหารือกับหน่วยงานภาครัฐและภาคเอกชนของจังหวัดอุดรธานี เพื่อกำหนดทิศทางการพัฒนาจังหวัดอุดรธานี การเชื่อมโยงระบบการขนส่งและโลจิสติกส์ระหว่างจังหวัดอุดรธานีกับจังหวัดในอนุภูมิภาคลุ่มน้ำโขง (GMS) พร้อมทั้งรับฟังข้อเสนอของภาคเอกชน โดยมี พล.อ.ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม เป็นประธาน ณ ศูนย์ประชุมมลฑาทิพย์ ฮอลล์ อำเภอเมือง จังหวัดอุดรธานี
สำหรับการประชุมดังกล่าว ได้หารือถึงการเตรียมความพร้อมของจังหวัดอุดรธานีในการเป็นเจ้าภาพการจัดมหกรรมพืชสวนโลก 2026 ภายใต้แนวคิด Harmony of Life : วิถีชีวิต สายนํ้า และพืชพรรณ โดยจังหวัดอุดรธานีเป็นอีกหนึ่งจังหวัด ที่ต้องการเร่งเปิดรับนักท่องเที่ยวต่างชาติเข้าพื้นที่ เพื่อฟื้นฟูเศรษฐกิจ ภาคการท่องเที่ยว พร้อมสร้างความเชื่อมั่น วางแผน ป้องกัน ฟื้นฟู เตรียมความพร้อมผู้ประกอบการ เพื่อเปิดเมืองในภูมิภาคอีสาน ทั้งนี้ จังหวัดอุดรธานี ยังมีศักยภาพทางการเศรษฐกิจและการท่องเที่ยวและเป็นหนึ่งในศูนย์กลางการท่องเที่ยวและการเดินทางที่เชื่อมต่อในภาคอีสาน และกลุ่มประเทศ GMS คือ สปป.ลาว เวียดนาม จีนตอนใต้ ซึ่งหากมีการเปิดพรมแดนในอนาคตจะส่งผลให้เศรษฐกิจของจังหวัดอุดรธานี กลับมาฟื้นตัวอีกครั้ง พร้อมกันนี้ นายกรัฐมนตรีและคณะ ได้เดินทางไปยังแหล่งท่องเที่ยวศักดิ์สิทธิ์ "วังนาคินทร์ คำชะโนด" ซึ่งเป็น 1 ใน 6 อำเภอนำร่องเปิดท่องเที่ยวภายใต้แผนเปิดเมือง UDON PLUS MODEL เพื่อตรวจความพร้อมในการเปิดเมืองต้อนรับนักท่องเที่ยว

ที่มา : https://www.thaigov.go.th/news/contents/details/48993