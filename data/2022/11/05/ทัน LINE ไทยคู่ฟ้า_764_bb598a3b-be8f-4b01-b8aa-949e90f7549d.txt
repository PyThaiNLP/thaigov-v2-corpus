รัฐบาลไทย-ข่าวทำเนียบรัฐบาล-ครม. อนุมัติงบ 5,615 ล้านบาท เพิ่มประสิทธิภาพการบริหารจัดการทรัพยากรน้ำ รองรับภัยแล้ง - ฝนทิ้งช่วง ปี 65


วันอาทิตย์ที่ 3 เมษายน 2565
ครม. อนุมัติงบ 5,615 ล้านบาท เพิ่มประสิทธิภาพการบริหารจัดการทรัพยากรน้ำ รองรับภัยแล้ง - ฝนทิ้งช่วง ปี 65
.....
ที่ประชุม ครม. (29 มี.ค. 65) อนุมัติงบประมาณรายจ่ายประจำปีงบประมาณ 2565 งบกลาง รายการเงินสำรองจ่าย เพื่อกรณีฉุกเฉินหรือจำเป็น จำนวน 5,615 ล้านบาท
.
เพื่อให้หน่วยงานที่เกี่ยวข้อง นำไปเป็นค่าใช้จ่ายดำเนินโครงการ "เพิ่มประสิทธิภาพการบริหารจัดการทรัพยากรน้ำ" รองรับสถานการณ์ภัยแล้งและฝนทิ้งช่วง ปี 65 จำนวน 2,525 รายการ
.
มาตรการดังกล่าวจะช่วยบรรเทาผลกระทบจากการขาดแคลนน้ำอุปโภคบริโภคของประชาชนในเขตพื้นที่ให้บริการการประปาส่วนภูมิภาค 24 จังหวัด นอกเขตพื้นที่ให้บริการการประปาส่วนภูมิภาค (ประปาท้องถิ่น) 50 จังหวัด
.
สำหรับพื้นที่เกษตรกรรม แบ่งเป็น นอกเขตชลประทานที่เพาะปลูกนารอบที่ 2 (นาปรัง) 11 จังหวัด และพื้นที่ปลูกพืชต่อเนื่อง (ไม้ผลที่มีมูลค่าทางเศรษฐกิจ) 4 จังหวัด
.
รวมทั้งพื้นที่ด้านคุณภาพน้ำที่ต้องเฝ้าระวังการรุกล้ำของน้ำเค็มที่อาจส่งผลกระทบต่อน้ำเพื่อการอุปโภคบริโภค 5 จังหวัด
.
อ่านเพิ่มเติม คลิก https://www.thaigov.go.th/news/contents/details/53067
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/53240