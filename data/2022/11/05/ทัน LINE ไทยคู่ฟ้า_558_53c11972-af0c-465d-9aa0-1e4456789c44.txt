รัฐบาลไทย-ข่าวทำเนียบรัฐบาล-ศบค. คลายล็อก ลดพื้นที่สีส้มเหลือ 44 จว. เริ่ม 24 ม.ค. 65 เปิดลงทะเบียน Test and Go 1 ก.พ. 65


วันพฤหัสบดีที่ 20 มกราคม 2565
ศบค. คลายล็อก ลดพื้นที่สีส้มเหลือ 44 จว. เริ่ม 24 ม.ค. 65 เปิดลงทะเบียน Test and Go 1 ก.พ. 65
.....
ที่ประชุม ศบค. (20 ม.ค. 65) เห็นชอบการปรับระดับพื้นที่สถานการณ์ทั่วราชอาณาจักร โดยลดพื้นที่ควบคุม (สีส้ม) จาก 69 จังหวัด เหลือ 44 จังหวัด และเพิ่มพื้นที่เฝ้าระวังสูง (สีเหลือง) เป็น 25 จังหวัด โดยยังคงพื้นที่นำร่องท่องเที่ยว (สีฟ้า) 8 จังหวัด เริ่ม 24 ม.ค. 65 เป็นต้นไป
.
25 จังหวัดพื้นที่เฝ้าระวังสูง (สีเหลือง) ประกอบด้วย จ.กำแพงเพชร ชัยนาท ชัยภูมิ นครพนม นครสวรรค์ นราธิวาส บึงกาฬ ปัตตานี พิจิตร พิษณุโลก เพชรบูรณ์ แพร่ ยะลา ลำปาง ลำพูน เลย สกลนคร สิงห์บุรี สุโขทัย สุพรรณบุรี หนองบัวลำภู อ่างทอง อำนาจเจริญ อุตรดิตถ์ อุทัยธานี
.
พร้อมปรับมาตรการในพื้นที่นำร่องท่องเที่ยวและพื้นที่เฝ้าระวังสูง โดยขยายเวลาการบริโภคเครื่องดื่มแอลกอฮอล์ในร้านอาหาร เป็นไม่เกิน 23.00 น. ซึ่งจะต้องเป็นร้านที่ผ่าน SHA+ หรือ Thai Stop COVID 2 Plus เท่านั้น
.
สำหรับการเดินทางเข้าราชอาณาจักร จะเปิดลงทะเบียน Thailand Pass ในรูปแบบ Test and Go โดยไม่กำหนดประเทศต้นทาง และเพิ่มพื้นที่ Sandbox ได้แก่ จ.ชลบุรี (อ.บางละมุง เมืองพัทยา อ.ศรีราชา อ.เกาะสีชัง อ.สัตหีบ เฉพาะ ต.นาจอมเทียน และ ต.บางเสร่) และ จ.ตราด (เกาะช้าง) ตั้งแต่ 1 ก.พ. 65
.
อ่านเพิ่มเติม คลิก https://www.thaigov.go.th/news/contents/details/50713
#ไทยคู่ฟ้า #ร่วมต้านโควิด19
-------------------
อัลบั้มภาพ
ข่าวที่เกี่ยวข้อง
รัฐบาลเข้ม...
แจ้งเตือน...
อย่าแชร์...
กรุงเทพฯ...
ปลื้ม...

ที่มา : https://www.thaigov.go.th/news/contents/details/50720