รัฐบาลไทย-ข่าวทำเนียบรัฐบาล-ปลัดกระทรวงเกษตรฯ เป็นประธานการประชุมคณะกรรมการประสานองค์การอาหารและเกษตรแห่งสหประชาชาติและการเกษตรต่างประเทศครั้งที่ 1 / 2565


วันพุธที่ 23 กุมภาพันธ์ 2565
ปลัดกระทรวงเกษตรฯ เป็นประธานการประชุมคณะกรรมการประสานองค์การอาหารและเกษตรแห่งสหประชาชาติและการเกษตรต่างประเทศครั้งที่ 1 / 2565
ปลัดกระทรวงเกษตรฯ เป็นประธานการประชุมคณะกรรมการประสานองค์การอาหารและเกษตรแห่งสหประชาชาติและการเกษตรต่างประเทศครั้งที่ 1 / 2565
(เมื่อวันที่ 21 กุมภาพันธ์ 2565)ดร.ทองเปลว กองจันทร์ ปลัดกระทรวงเกษตรและสหกรณ์ พร้อมด้วยนายระพีภัทร์ จันทรศรีวงศ์ รองปลัดกระทรวงเกษตรและสหกรณ์ ในฐานะเลขาธิการคณะกรรมการประสานองค์การอาหารและเกษตรแห่งสหประชาชาติและการเกษตรต่างประเทศ เข้าร่วมการประชุมคณะกรรมการประสานงานองค์การอาหารและเกษตรแห่งสหประชาชาติและการเกษตรต่างประเทศ ครั้งที่ 1 / 2565 โดยที่ประชุมได้มีมติเห็นชอบใน 2 เรื่อง 1) ร่างกรอบความร่วมมือไทย-FAO ฉบับปี พ.ศ. 2565-2569 ซึ่งมีผลลัพธ์ (outcomes) สอดคล้องกับลำดับความสำคัญของประเทศไทยตามร่างแผนพัฒนาเศรษฐกิจและสังคมแห่งชาติฉบับที่ 13 กรอบความร่วมมือเพื่อการพัฒนาที่ยั่งยืนของสหประชาชาติ (UN Sustainable Development Cooperation Framework :UNSDCF (2022- 2026)) และแผนยุทธศาสตร์ระยะ 10 ปีของ FAO (4betters) โดยสำนักการเกษตรต่างประเทศ จะจัดส่งร่างดังกล่าวให้กับกรมสนธิสัญญาและกฎหมาย กระทรวงการต่างประเทศพิจารณาในสารัตถะและถ้อยคำ ก่อนเสนอคณะรัฐมนตรีให้ความเห็นชอบต่อไป 2) ท่าทีประเทศไทยสำหรับการประชุม FAO Regional Conference for Asia and the Pacific สมัยที่ 36 ระหว่างวันที่ 8-11 มีนาคม 2565 โดยที่ประชุมเสนอแนะให้นำเสนอนโยบายของประเทศไทยด้านเกษตรและอาหารที่สำคัญ อาทิ การดำเนินการฟื้นฟูและเยียวยาประชาชนและเกษตรกรจาก COVID 19 นโยบายตลาดนำการผลิต BCG Model การสนับสนุน FAO ในการดำเนินภายใต้บริบทการมีสุขภาพหนึ่งเดียว และด้านมาตรฐานความปลอดของอาหารและสินค้าเกษตร การปรับเปลี่ยนระบบอาหารและการเกษตร (Agri-food Transformation) เพื่อความยืดหยุ่นและยั่งยืนการดำเนินความร่วมมือเพื่อบรรลุเป้าหมาย SDGs และการสร้างความร่วมมือกับประเทศสมาชิกในภูมิภาค เป็นต้น อนึ่ง คณะกรรมการยังได้รับทราบผลการประชุมสุดยอดผู้นำระบบอาหารโลก (UN Food Systems Summit: UNFSS) และผลการดำเนินงานความร่วมมือระหว่างไทยกับ FAO ที่ผ่านมา

ที่มา : https://www.thaigov.go.th/news/contents/details/51854