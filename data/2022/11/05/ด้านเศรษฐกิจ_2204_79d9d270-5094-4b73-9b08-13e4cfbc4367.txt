รัฐบาลไทย-ข่าวทำเนียบรัฐบาล-รมว.ดีอีเอส สถาบันคิดดิจิทัลฝรั่งเศสสนใจไทย ร่วมโปรเจค พัฒนาดิจิทัล พร้อมขับเคลื่อนพัฒนา 5G ในไทย


วันเสาร์ที่ 11 ธันวาคม 2564
รมว.ดีอีเอส สถาบันคิดดิจิทัลฝรั่งเศสสนใจไทย ร่วมโปรเจค พัฒนาดิจิทัล พร้อมขับเคลื่อนพัฒนา 5G ในไทย
รมว.ดีอีเอส สถาบันคิดดิจิทัลฝรั่งเศสสนใจไทย ร่วมโปรเจค พัฒนาดิจิทัล พร้อมขับเคลื่อนพัฒนา 5G ในไทย
นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจเเละสังคม (ดีอีเอส) พร้อมกับ นายศรัณย์เจริญสุวรรณ เอกอัครราชทูต ณ กรุงปารีส ประเทศฝรั่งเศส เป็นผู้เเทนรัฐบาลไทย ตรวจเยี่ยมชมสถาบันคิดดิจิทัลแห่งแรกของฝรั่งเศสเเละ Huiwei openlap โดยรัฐมนตรีกระทรวงดิจิทัลฯ เปิดเผยว่า สถาบันคิดดิจิทัลฝรั่งเศส จัดว่าเป็นHUB ดิจิทัล ให้ความสำคัญ กับ การพัฒนาเพื่อเพิ่มขีดความสามารถด้านดิจิทัลให้กับประชาชนและภาคธุรกิจเพื่อนำไปต่อยอดทางการค้าและเศรษฐกิจโดยเน้นการพัฒนาทางด้านดิจิทัลควบคู่ไปกับการพัฒนาสิ่งแวดล้อม  ทั้งนี้ สถาบันดังกล่าวให้ความสนใจที่จะชวนประเทศไทย เป็นพันธมิตรเพื่อพัฒนา โปรเจคด้านดิจิทัลด้วย
สำหรับ สถาบันเเห่งนี้ ก่อตั้งขึ้นมา 12 ปีเเล้ว ซึ่งเป็นสถาบันคิดดิจิทัลแห่งแรกของฝรั่งเศส  ที่ประชาชนเเละชุมชนสามารถมีส่วนรวม เเละรับรู้ข้อมูลข่าวสารที่เกี่ยวข้องกับดิจิทัลเพื่อการพัฒนาที่ยั่งยืนได้ นอกจากนี้ยังมี HUB Lab เฮาส์ ให้รวมตัวกันในด้านดิจิทัลนวัตกรรมตลอดจนนโยบายเชิงลึกด้านเศรษฐกิจดิจิทัลด้วยองค์ความรู้ของนักวิเคราะห์ วิทยากร และผู้เชี่ยวชาญด้วย พร้อมกันนี้ยังมีศูนย์ Huwei openlap ไว้สำหรับให้เยาวชน หรือนักศึกษา คิดค้นเเละพัฒนาวิจัยเทคโนโลยีเพื่อพัฒนาต่อยอดนวัตกรรมเทคโลยี 5G  ซึ่งศูนย์ดังกล่าวก็มีที่ประเทศไทยด้วยเเละในอนาคตกำลังจะกลายเป็นศูนย์ที่เราสามารถสร้างงานวิจัยทางดิจิทัลเพื่อนำไปพัฒนาโปรเจคต่อยอดทางเศรษฐกิจดิจิทัลต่อไป
*************

ที่มา : https://www.thaigov.go.th/news/contents/details/49348