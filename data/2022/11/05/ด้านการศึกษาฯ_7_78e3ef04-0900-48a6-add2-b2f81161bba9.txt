รัฐบาลไทย-ข่าวทำเนียบรัฐบาล-ผู้ตรวจฯ ดีอีเอส เปิดกิจกรรม I-Share ครั้งที่ 4 เรื่อง ประสบการณ์ในงานด้านต่างประเทศ หนุนบุคลากรเรียนรู้ประสบการณ์ของผู้ที่มีความเชี่ยวชาญในงานด้านต่างประเทศ


วันอังคารที่ 31 สิงหาคม 2564
ผู้ตรวจฯ ดีอีเอส เปิดกิจกรรม I-Share ครั้งที่ 4 เรื่อง ประสบการณ์ในงานด้านต่างประเทศ หนุนบุคลากรเรียนรู้ประสบการณ์ของผู้ที่มีความเชี่ยวชาญในงานด้านต่างประเทศ
ผู้ตรวจฯ ดีอีเอส เปิดกิจกรรม I-Share ครั้งที่ 4 เรื่อง ประสบการณ์ในงานด้านต่างประเทศ หนุนบุคลากรเรียนรู้ประสบการณ์ของผู้ที่มีความเชี่ยวชาญในงานด้านต่างประเทศ
เมื่อวันที่ 31 สิงหาคม 2564 นางปิยนุช วุฒิสอน ผู้ตรวจราชการกระทรวงดิจิทัลเพื่อเศรษฐกิจและสังคม เป็นประธานเปิดกิจกรรม I-Share ครั้งที่ 4 เรื่อง ประสบการณ์ในงานด้านต่างประเทศ ณ ห้องประชุม 802 ชั้น 8 สำนักงานปลัดกระทรวงดิจิทัลเพื่อเศรษฐกิจและสังคม ผ่านระบบ Video Conference
ในโอกาสนี้ ผู้ตรวจกระทรวงฯ กล่าวย้ำว่า การเป็นตัวแทนรัฐบาลไทยในการประชุม การเจรจา หรือการดำเนินกิจกรรมต่างๆ  ในเวทีระหว่างประเทศ จำเป็นที่จะต้องตระหนักในการปกป้อง รักษา และส่งเสริมผลประโยชน์ของประเทศไทย โดยให้คู่ขนานและอยู่บนพื้นฐานของการส่งเสริมความสัมพันธ์อันดีระหว่างประเทศด้วย ดังนั้น การเรียนรู้จากประสบการณ์ของผู้ที่มีความเชี่ยวชาญในงานด้านต่างประเทศจะช่วยให้เจ้าหน้าที่ ของ สป.ดศ. ที่อาจจะต้องมีความเกี่ยวข้องกับการดำเนินการในเรื่องดังกล่าวในอนาคตมีแนวคิด ข้อคิด เพื่อนำไปปรับใช้ในการปฏิบัติงาน
**********

ที่มา : https://www.thaigov.go.th/news/contents/details/45383