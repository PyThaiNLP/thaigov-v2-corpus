รัฐบาลไทย-ข่าวทำเนียบรัฐบาล-โฆษกรัฐบาลเผย นายกฯ ห่วงใยประชาชน หลังค่าดัชนีฝุ่นละออง PM 2.5 สูงเกินมาตรฐานในหลายพื้นที่ พร้อมให้หน่วยงานสุขอนามัยและสิ่งแวดล้อมติดตามสถานการณ์ฝุ่นใกล้ชิด แจ้งเตือนประชาชน


วันพฤหัสบดีที่ 21 ตุลาคม 2564
พิมพ์
โฆษกรัฐบาลเผย นายกฯ ห่วงใยประชาชน หลังค่าดัชนีฝุ่นละออง PM 2.5 สูงเกินมาตรฐานในหลายพื้นที่ พร้อมให้หน่วยงานสุขอนามัยและสิ่งแวดล้อมติดตามสถานการณ์ฝุ่นใกล้ชิด แจ้งเตือนประชาชน
โฆษกรัฐบาลเผย นายกฯ ห่วงใยประชาชน หลังค่าดัชนีฝุ่นละออง PM 2.5 สูงเกินมาตรฐานในหลายพื้นที่ พร้อมให้หน่วยงานสุขอนามัยและสิ่งแวดล้อมติดตามสถานการณ์ฝุ่นใกล้ชิด แจ้งเตือนประชาชนอย่างสม่ำเสมอด้วย
นายธนกร วังบุญชนะ โฆษกประจำสำนักนายกรัฐมนตรี เผย พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ห่วง ประชาชน หลังเว็บไซต์ IQAIR ได้รายงานคุณภาพอากาศของประเทศไทย พบค่ามลพิษฝุ่น PM2.5 AQI เกินร้อยซึ่งอยู่ในระดับที่ไม่ดีต่อสุขภาพใน 10 สถานที่ ได้แก่
1. เชียงดาว , จ.เชียงใหม่ 194 AQI
2. พระสมุทรเจดีย์ , จ.สมุทรปราการ 155 AQI
3. สมุทรสงคราม, จ.สมุทรสงคราม 155 AQI
4. ทวีวัฒนา กทม. 155 AQI
5. บางละมุง , จ.ชลบุรี 154 AQI
6. พัทยา , จ.ชลบุรี 149 AQI
7. สามพราน , จ.นครปฐม 139 AQI
8. วังทองหลาง กทม.134 AQI
9. ชลบุรี , จ.ชลบุรี 129 AQI
10. บางบ่อ , สมุทรปราการ 127 AQI
"นายกรัฐมนตรีฝากความห่วงใยถึงพี่น้องประชาชน โดยเฉพาะผู้สูงอายุ และเด็กเล็ก ในพื้นที่ดัชนีคุณภาพอากาศที่อยู่ในระดับที่ไม่ดีต่อสุขภาพ ขอให้งดทำกิจกรรมกลางแจ้ง และดูแลสุขภาพเป็นพิเศษ รวมทั้งยังต้องสวมใส่หน้ากากอนามัย/หน้ากากผ้า ตลอดเวลา เพื่อป้องกันฝุ่นละอองรวมทั้งลดปัจจัยเสี่ยงในการแพร่หรือรับเชื้อโควิด19  พร้อมให้หน่วยงานด้านสุขอนามัยและสิ่งแวดล้อมติดตามสถานการณ์ฝุ่นในพื้นที่อย่างใกล้ชิด และแจ้งเตือนประชาชนอย่างสม่ำเสมอด้วย" นายธนกรฯ กล่าว

ที่มา : https://www.thaigov.go.th/news/contents/details/47269