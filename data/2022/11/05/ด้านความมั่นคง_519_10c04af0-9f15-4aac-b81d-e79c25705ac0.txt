รัฐบาลไทย-ข่าวทำเนียบรัฐบาล-"รมว.วราวุธ" นำคณะผู้บริหาร ข้าราชการ และเจ้าหน้าที่ ทส. ทำจิตอาสา "รู้รักสามัคคี รักษ์สิ่งแวดล้อม พัฒนาคุณภาพชีวิต" เนื่องในวันคล้ายวันพระบรมราชสมภพ ร.9


วันพฤหัสบดีที่ 2 ธันวาคม 2564
พิมพ์
"รมว.วราวุธ" นำคณะผู้บริหาร ข้าราชการ และเจ้าหน้าที่ ทส. ทำจิตอาสา  "รู้รักสามัคคี รักษ์สิ่งแวดล้อม พัฒนาคุณภาพชีวิต" เนื่องในวันคล้ายวันพระบรมราชสมภพ ร.9
"รมว.วราวุธ" นำคณะผู้บริหาร ข้าราชการ และเจ้าหน้าที่ ทส. ทำจิตอาสา  "รู้รักสามัคคี รักษ์สิ่งแวดล้อม พัฒนาคุณภาพชีวิต" เนื่องในวันคล้ายวันพระบรมราชสมภพ ร.9
"รมว.วราวุธ" นำคณะผู้บริหาร ข้าราชการ และเจ้าหน้าที่ ทส. ทำจิตอาสา  "รู้รักสามัคคี รักษ์สิ่งแวดล้อม พัฒนาคุณภาพชีวิต" เนื่องในวันคล้ายวันพระบรมราชสมภพ ร.9
วันนี้ (2 ธันวาคม 2564) เวลา 09.00 น. นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม  (รมว.ทส.) เป็นประธานในพิธีน้อมรำลึกในพระมหากรุณาธิคุณ เนื่องในวันคล้ายวันพระบรมราชสมภพพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร วันชาติ และวันพ่อแห่งชาติ 5 ธันวาคม 2564 และการจัดกิจกรรมจิตอาสา “รู้รักสามัคคี รักษ์สิ่งแวดล้อม พัฒนาคุณภาพชีวิต” เนื่องในวันรู้รักสามัคคี 4 ธันวาคม 2564 ณ ห้องประชุม 101 และบริเวณโดยรอบ อาคารกระทรวงทรัพยากรธรรมชาติและสิ่งแวดล้อม เพื่อถวายเป็นพระราชกุศล ตลอดจนสืบสานพระราชปณิธานของรัชกาลที่ 10 ในการสืบสาน รักษา ต่อยอดโครงการอันเนื่องมาจากพระราชดำริของพระบรมราชชนก ตลอดจนส่งเสริมความรักความสามัคคี และความเสียสละต่อส่วนรวม
โดยภายในงาน นายวราวุธ ศิลปอาชา รมว.ทส. และนายจตุพร บุรุษพัฒน์ ปกท.ทส. ได้นำคณะผู้บริหารระดับสูง ข้าราชการ พนักงาน และเจ้าหน้าที่จิตอาสาสังกัดกระทรวงฯ รวมถึงรุกขกรจากกรมป่าไม้ ทำกิจกรรมจิตอาสาร่วมบำรุงรักษาต้นไม้ และปรับปรุงภูมิทัศน์โดยรอบอาคารกระทรวงทรัพยากรธรรมชาติและสิ่งแวดล้อม ต่อเนื่องไปถึงพื้นที่โดยรอบอาคารกรมทรัพยากรน้ำ และตลอดเส้นทางเดินเชื่อมต่อไปยังกรมส่งเสริมคุณภาพสิ่งแวดล้อม

ที่มา : https://www.thaigov.go.th/news/contents/details/49028