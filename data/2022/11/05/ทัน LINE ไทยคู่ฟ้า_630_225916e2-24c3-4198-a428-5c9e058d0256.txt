รัฐบาลไทย-ข่าวทำเนียบรัฐบาล-กรมควบคุมโรค แนะผู้ปกครองหลังพาบุตรหลานไปฉีดวัคซีนโควิด-19 ให้เด็กงดออกกำลังกาย 7 วัน เพื่อป้องกันภาวะแทรกซ้อน


วันอังคารที่ 15 กุมภาพันธ์ 2565
กรมควบคุมโรค แนะผู้ปกครองหลังพาบุตรหลานไปฉีดวัคซีนโควิด-19 ให้เด็กงดออกกำลังกาย 7 วัน เพื่อป้องกันภาวะแทรกซ้อน
.....
นายแพทย์โอภาส การย์กวินพงศ์ อธิบดีกรมควบคุมโรค เผยถึงวัคซีนไฟเซอร์สูตรสำหรับเด็ก ซึ่งใช้ในเด็กอายุตั้งแต่ 5 - 11 ปี ที่เริ่มฉีดในกลุ่มเด็กที่มีโรคประจำตัว 7 กลุ่มโรค และเด็กนักเรียนชั้น ป.1 - 6
.
โดยแนะนำว่า ก่อนเข้ารับการฉีด หากเด็กมีอาการป่วย มีไข้ ควรรักษาให้หายก่อน สำหรับเด็กที่มีโรคประจำตัวรุนแรง อาการยังไม่คงที่ ควรเข้ารับการประเมินอาการจากแพทย์ประจำตัวก่อนเข้ารับการฉีด
.
ส่วนอาการที่พบได้หลังฉีด คือ ปวด บวม แดง เฉพาะที่ ปวดศีรษะ เป็นไข้ จึงต้องสังเกตอาการหลังการฉีดอย่างน้อย 30 นาที
.
พร้อมแนะนำว่าหลังฉีดวัคซีน 1 สัปดาห์ ผู้ปกครองควรดูแลไม่ให้บุตรหลานออกกำลังกาย ปีนป่าย ว่ายน้ำ หรือกิจกรรมที่ใช้แรงมาก เป็นเวลา 7 วัน เพื่อป้องกันภาวะแทรกซ้อน หากเกิดกล้ามเนื้อหัวใจอักเสบ หลังรับวัคซีน ได้แก่ เจ็บหน้าอก หายใจเร็ว เหนื่อยง่าย ใจสั่น ไข้สูงมากกว่า 39 องศาเซลเซียส ปวดหัวรุนแรง อาเจียน รับประทานอาหารไม่ได้ หรือซึมไม่รู้สึกตัว ควรพบแพทย์ทันที
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/51591