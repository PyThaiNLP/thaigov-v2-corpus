รัฐบาลไทย-ข่าวทำเนียบรัฐบาล-การรถไฟฟ้าขนส่งมวลชนแห่งประเทศไทย คืนพื้นผิวจราจรบนถนนถนนรามคำแหง ฝั่งขาเข้า บริเวณแยกถนนราษฎร์พัฒนา


วันพฤหัสบดีที่ 18 พฤศจิกายน 2564
การรถไฟฟ้าขนส่งมวลชนแห่งประเทศไทย คืนพื้นผิวจราจรบนถนนถนนรามคำแหง ฝั่งขาเข้า บริเวณแยกถนนราษฎร์พัฒนา
โครงการรถไฟฟ้าสายสีส้ม ช่วงศูนย์วัฒนธรรมแห่งประเทศไทย - มีนบุรี (สุวินทวงศ์)
การรถไฟฟ้าขนส่งมวลชนแห่งประเทศไทย (รฟม.) กระทรวงคมนาคม ได้รับแจ้งจาก บริษัท ยูนิค เอ็นจิเนียริ่ง แอนด์ คอนสตรัคชั่น จำกัด (มหาชน)  ผู้รับจ้างก่อสร้างงานโยธาโครงสร้างทางวิ่งและสถานียกระดับ ช่วงคลองบ้านม้า - สุวินทวงศ์ สัญญาที่ 4 โครงการรถไฟฟ้าสายสีส้ม ช่วงศูนย์วัฒนธรรมแห่งประเทศไทย - มีนบุรี (สุวินทวงศ์) ว่าได้ทำการคืนพื้นผิวจราจรถนนรามคำแหง ฝั่งขาเข้า บริเวณแยกตัดถนนราษฎร์พัฒนา  โดยได้ทำการซ่อมแซมถนนที่ชำรุดโดยการสกัดและเทคอนกรีตใหม่ให้กลับคืนสู่สภาพปกติ เพื่ออำนวยความสะดวกให้ประชาชนสัญจรผ่านได้อย่างเดิม  ติดตามข้อมูลข่าวสารโครงการรถไฟฟ้าสายสีส้มฯ ได้ที่เฟซบุ๊กแฟนเพจ โครงการรถไฟฟ้าสายสีส้ม เว็บไซต์โครงการ www.mrta-orangelineeast.com และ Line Official : @OrangeLine

ที่มา : https://www.thaigov.go.th/news/contents/details/48421