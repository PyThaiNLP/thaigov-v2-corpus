รัฐบาลไทย-ข่าวทำเนียบรัฐบาล-ครม. ไฟเขียว ร่างแผนควบคุมยาสูบแห่งชาติ ปี 65 - 70 มุ่งลดความสูญเสียทางเศรษฐกิจประชาชนมีสุขภาพที่ดีขึ้น


วันพฤหัสบดีที่ 17 กุมภาพันธ์ 2565
ครม. ไฟเขียว ร่างแผนควบคุมยาสูบแห่งชาติ ปี 65 - 70 มุ่งลดความสูญเสียทางเศรษฐกิจประชาชนมีสุขภาพที่ดีขึ้น
.....
ที่ประชุม ครม. (15 ก.พ. 65) เห็นชอบร่างแผนปฏิบัติการด้านการควบคุมยาสูบแห่งชาติ ฉบับที่ 3 ปี 2565 – 2570 เพื่อลดการใช้ยาสูบและคุ้มครองสุขภาพประชาชนจากอันตรายของควันบุหรี่ กรอบวงเงิน 498 ล้านบาท ภายใต้ 6 ยุทธศาสตร์ ดังนี้
.
ยุทธศาสตร์ที่ 1 ยกระดับการควบคุมยาสูบของประเทศ โดยผลักดันบังคับใช้กฎหมาย ตามกรอบอนุสัญญาควบคุมยาสูบ WHO FCTC ในทุกระดับ
.
ยุทธศาสตร์ที่ 2 ป้องกันมิให้เกิดผู้เสพยาสูบรายใหม่ และรู้เท่าทันกลยุทธ์ของอุตสาหกรรมยาสูบ
.
ยุทธศาสตร์ที่ 3 บำบัดผู้เสพให้เลิกใช้ยาสูบ พัฒนาระบบบริการเลิกยาสูบและสายด่วนเลิกบุหรี่
.
ยุทธศาสตร์ที่ 4 ควบคุม ตรวจสอบ เฝ้าระวังและเปิดเผยข้อมูลส่วนประกอบ เพื่อวัดสารที่อยู่ในยาสูบและสารที่ปล่อยออกมา
.
ยุทธศาสตร์ที่ 5 ให้สถานที่สาธารณะและสถานที่ทำงานทุกแห่งปลอดควันบุหรี่
.
ยุทธศาสตร์ที่ 6 ปรับปรุงโครงสร้างภาษียาสูบและระบบการจัดเก็บภาษียาสูบ รวมถึงมาตรการลดผลกระทบต่อชาวไร่ยาสูบจากมาตรการควบคุมผลิตภัณฑ์ยาสูบ
.
ซึ่งการควบคุมการบริโภคยาสูบจะส่งผลเชิงบวกในหลายมิติ ทำให้ต้นทุนค่าใช้จ่ายทางการแพทย์ที่เกิดจากโรคที่เกี่ยวข้องกับยาสูบลดลง และลดความสูญเสียทางเศรษฐกิจในภาพรวม ประชาชนมีสุขภาพและคุณภาพชีวิตที่ดีขึ้น และประเทศไทยยังได้รับการยอมรับการเป็นผู้นำการควบคุมยาสูบในระดับประเทศและนานาชาติ
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/51642