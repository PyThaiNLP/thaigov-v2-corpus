รัฐบาลไทย-ข่าวทำเนียบรัฐบาล-ต้อนรับเปิดเทอม!“จุรินทร์”ลุย”พาณิชย์ลดราคา!ชุดนักเรียน” 7 ยี่ห้อ 10 ห้างทุกสาขา ลดสูงสุด 65% กว่า 5,000 รายการ ทั่วประเทศ ถึงเดือน มิ.ย.นี้


วันจันทร์ที่ 9 พฤษภาคม 2565
ต้อนรับเปิดเทอม!“จุรินทร์”ลุย”พาณิชย์ลดราคา!ชุดนักเรียน” 7 ยี่ห้อ 10 ห้างทุกสาขา ลดสูงสุด 65% กว่า 5,000 รายการ ทั่วประเทศ ถึงเดือน มิ.ย.นี้
นายจุรินทร์ ลักษณวิศิษฏ์ รองนายกรัฐมนตรีและรัฐมนตรีว่าการกระทรวงพาณิชย์ พร้อมด้วยนายวัฒนศักย์ เสือเอี่ยม อธิบดีกรมการค้าภายใน นายอิสระ เสรีวัฒนวุฒิ ส.ส.บัญชีรายชื่อ รองเลขาธิการพรรคประชาธิปัตย์
ผู้แทนห้างสรรพสินค้า ผู้ผลิตเครื่องแบบนักเรียนและรองเท้านักเรียนร่วมด้วย แถลงข่าวจัดโครงการ “พาณิชย์ลดราคา!ช่วยประชาชน Lot 17 Back to School “ ที่ห้างบิ๊กซี ซูเปอร์เซ็นเตอร์ สาขาสะพานควาย กรุงเทพมหานคร
นายจุรินทร์ กล่าวว่า วันนี้เป็นการเปิดโครงการเพื่อช่วยลดภาระค่าครองชีพให้กับพี่น้องประชาชนคนไทยทั่วทั้งประเทศ ในช่วงต้อนรับการเปิดเทอม เป็นโครงการ “พาณิชย์ลดราคา!ช่วยประชาชน Lot 17 ล็อต 17 Back to School สินค้าที่จะนำมาลดราคามีทั้งหมดมี 7 หมวด มากกว่า 5,000 รายการลดราคาสูงสุด 65% และส่วนที่ไม่ได้ลดราคาเป็นการตรึงราคาซึ่งเจรจาจบแล้วกับกรมการค้าภายในกระทรวงพาณิชย์
สินค้าที่นำมาลดราคา 7 ยี่ห้อประกอบด้วย 1.ตราศึกษาภัณฑ์ 2.น้อมจิตต์ 3.สมใจนึก 4.ตราสมอ 5.บาจา 6.พีเอส จูเนียร์ และ7.ยี่ห้อนันยาง โดยจะจำหน่ายในห้างสรรพสินค้าและห้างท้องถิ่นรวมทั้งหมด 10 ห้างทุกสาขาทั่วประเทศ ประกอบด้วย 1.ห้างบิ๊กซี2.แม็คโคร 3.โลตัส 4.The Mall 5.เซ็นทรัล 6.โรบินสัน 7.B2S 8.Office Mate 9.Power Buy และ  10.Supersports
สินค้าทั้ง 7 หมวดประกอบด้วย 1.ชุดนักเรียนลดราคา 3,345 รายการ สูงสุด 50% 2.รองเท้า ถุงเท้า 185 รายการ ลดสูงสุด 34% 3.กระเป๋านักเรียน  61 รายการ ลดสูงสุด 65% 4.ตำราเรียนและหนังสือเรียน 523 รายการ ลดสูงสุด 30% 5.เครื่องเขียน 59 รายการ ลดสูงสุด 50% 6.สื่อการเรียนการสอน 187 รายการ ลดสูงสุด 20% แล ะ7.อื่นๆ เช่น กระติกน้ำ กล่องกล่อง ข้าวโต๊ะนักเรียน สมาร์ทวอทช์ 732 รายการ ลดสูงสุด 65%
“โดยจะเริ่มต้นตั้งแต่วันนี้เป็นต้นไปจนถึงเดือนมิถุนายน ซึ่งคาดว่าจะช่วยลดภาระค่าครองชีพได้ให้กับผู้ปกครองและนักเรียนได้จำนวนมาก”รองนายกรัฐมนตรีและรัฐมนตรีว่าการกระทรวงพาณิชย์กล่าว

ที่มา : https://www.thaigov.go.th/news/contents/details/54379