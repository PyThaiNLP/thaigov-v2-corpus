รัฐบาลไทย-ข่าวทำเนียบรัฐบาล-สุดเจ๋ง! “ห้อง ICU ความดันลบเคลื่อนที่” ฝีมือคนไทย พร้อมติดตั้งใน รพ. กว่า 20 ห้อง


วันอาทิตย์ที่ 1 สิงหาคม 2564
สุดเจ๋ง! “ห้อง ICU ความดันลบเคลื่อนที่” ฝีมือคนไทย พร้อมติดตั้งใน รพ. กว่า 20 ห้อง
....
อีกหนึ่งเรื่องน่ายินดี กับนวัตกรรม “ห้อง ICU ความดันลบเคลื่อนที่” ฝีมือคนไทย ที่สำนักงานการวิจัยแห่งชาติ (วช.) ได้สนับสนุนทุนวิจัยเพื่อพัฒนานวัตกรรมแก่สมาคมวิศวกรรมชีวการแพทย์ไทย โดยมีสถาบันเทคโนโลยีพระจอมเกล้าเจ้าคุณทหารลาดกระบังเป็นผู้ดำเนินการ เพื่อรับมือกับผู้ป่วยโควิด-19 ที่มีจำนวนเพิ่มขึ้นอย่างต่อเนื่อง
.
ล่าสุด ได้เริ่มติดตั้งแล้วที่ รพ.บุษราคัม รพ.ทหารผ่านศึก และ รพ.เลิดสิน พร้อมเตรียมติดตั้งอีกกว่า 20 ห้อง ในช่วงเดือน ก.ค. – ส.ค. 64 ที่ รพ./รพ.สนาม ต่าง ๆ ใน กทม. และปริมณฑล
.
ห้อง ICU ความดันลบเคลื่อนที่นี้ จะใช้สำหรับผู้ป่วยอาการหนัก เพื่อควบคุมเชื้อโรคให้อยู่ในพื้นที่ที่จำกัด ด้วยห้องขนาด 3x6.5 เมตร พร้อมระบบควบคุมแรงดันอากาศอัตโนมัติและระบบดูดอากาศผ่านเครื่องกรองอากาศเพื่อฆ่าเชื้อโรค นอกจากนี้ ยังสามารถใช้งานกับผู้ป่วยโรคติดต่อทางเดินหายใจอื่น ๆ ได้อีกด้วย เช่น โรควัณโรค เป็นต้น
Cr. สำนักงานการวิจัยแห่งชาติ
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/44321