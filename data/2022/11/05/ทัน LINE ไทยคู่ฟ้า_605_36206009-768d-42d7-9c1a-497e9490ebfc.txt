รัฐบาลไทย-ข่าวทำเนียบรัฐบาล-นายกฯ ชื่นชมผลงาน สวทช. คิดค้นชุดตรวจ ATK สัญชาติไทย “NanoCOVID-19”


วันพฤหัสบดีที่ 3 กุมภาพันธ์ 2565
นายกฯ ชื่นชมผลงาน สวทช. คิดค้นชุดตรวจ ATK สัญชาติไทย “NanoCOVID-19”
.....
นายธนกร วังบุญคงชนะ โฆษกรัฐบาล เผย พล.อ.ประยุทธ์ จันทร์โอชา นายกรัฐมนตรี และ รมว.กลาโหม ชื่นชมความสำเร็จของสำนักงานพัฒนาวิทยาศาสตร์และเทคโนโลยีแห่งชาติ (สวทช.) ได้คิดค้น ชุดตรวจ ATK “NanoCOVID-19” ที่นำฐานความรู้จากชุดตรวจคัดกรองไวรัสไข้หวัดใหญ่มาต่อยอดร่วมกับวัสดุตอบสนองทางด้านนาโนเทคโนโลยีและระบบเซ็นเซอร์ และได้สร้างเป็นนวัตกรรมใหม่สำหรับชุดตรวจใน 2 รูปแบบ ได้แก่ ATK Professional Use สำหรับบุคลากรทางการแพทย์ และ ATK Home Use สำหรับประชาชนทั่วไป และเชื่อมั่นว่า การคิดค้นชุดตรวจ ATK ครั้งนี้ จะสามารถต่อยอดองค์ความรู้ทำให้สามารถส่งออกชุดตรวจ ATK ไปยังตลาดโลกได้ในที่สุด
.
รัฐบาลพร้อมสนับสนุนงานวิจัย การพัฒนาด้านนวัตกรรม เพื่อช่วยให้อุตสาหกรรมทางการแพทย์เติบโต และต่อยอดในเชิงพาณิชย์ ตามยุทธศาสตร์ขับเคลื่อนเศรษฐกิจใหม่ที่รัฐบาลให้ความสำคัญ เพื่อเป็นโอกาสในการพัฒนาเศรษฐกิจเพื่ออนาคตต่อไป
.
ขณะเดียวกันเมื่อใช้ชุดตรวจ ATK จำนวนมากจึงเป็นปัญหาเรื่องการจัดการขยะชุดตรวจ หน้ากากอนามัย หน้ากากผ้า จึงขอให้ประชาชนช่วยกันแยกขยะ เพื่อช่วยเจ้าหน้าที่ที่รับผิดชอบการจัดการขยะและเพื่อรักษาสุขอนามัยที่ดี
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/51212