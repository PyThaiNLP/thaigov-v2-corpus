รัฐบาลไทย-ข่าวทำเนียบรัฐบาล-การรถไฟแห่งประเทศไทย ประกาศให้ขบวนเร็วที่ 135/136 หยุดรับ-ส่ง ผู้โดยสารที่สถานีบางปะอิน ตั้งแต่วันที่ 15 ตุลาคม 2564 เป็นต้นไป


วันอังคารที่ 12 ตุลาคม 2564
การรถไฟแห่งประเทศไทย ประกาศให้ขบวนเร็วที่  135/136 หยุดรับ-ส่ง ผู้โดยสารที่สถานีบางปะอิน ตั้งแต่วันที่ 15 ตุลาคม 2564 เป็นต้นไป
เพื่อเป็นอำนวยความสะดวกในการเดินทางของประชาชน
การรถไฟแห่งประเทศไทย (รฟท.) กระทรวงคมนาคม ประกาศให้ขบวนรถเร็วที่ 135/136 กรุงเทพ - อุบลราชธานี - กรุงเทพ หยุดรับ-ส่ง ผู้โดยสาร ที่สถานีบางปะอิน จังหวัดพระนครศรีอยุธยา ขบวนละ 1 นาที เพื่อเป็นการอำนวยความสะดวกในการเดินทางของประชาชน ตั้งแต่วันที่ 15 - 31 ตุลาคม 2564 ตามเวลา ดังนี้
1. ขบวนรถเร็วที่ 135 กรุงเทพ - อุบลราชธานี ถึงสถานีบางปะอิน เวลา 08.14 น. ออกจากสถานี เวลา 08.15 น.
2. ขบวนที่ 136 อุบลราชธานี - กรุงเทพ ถึงสถานีบางปะอิน เวลา 16.52 น. ออกจากสถานี เวลา 16.53 น.
สอบถามรายละเอียดเพิ่มได้ที่ศูนย์บริการลูกค้าสัมพันธ์ หมายเลขโทรศัพท์ 1690 ตลอด 24 ชั่วโมง

ที่มา : https://www.thaigov.go.th/news/contents/details/46918