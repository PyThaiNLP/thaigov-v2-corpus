รัฐบาลไทย-ข่าวทำเนียบรัฐบาล-องคมนตรี เป็นประธานเปิดบริการอินเตอร์เน็ตไร้สายความเร็วสูงฟรี ในโรงพยาบาลสมเด็จพระยุพราช อำนวยความสะดวกผู้ป่วย บุคลากรการแพทย์


วันพุธที่ 17 พฤศจิกายน 2564
องคมนตรี เป็นประธานเปิดบริการอินเตอร์เน็ตไร้สายความเร็วสูงฟรี ในโรงพยาบาลสมเด็จพระยุพราช อำนวยความสะดวกผู้ป่วย บุคลากรการแพทย์
องคมนตรี เป็นประธานการเปิดให้บริการอินเตอร์เน็ตไร้สายความเร็วสูง ในโรงพยาบาลสมเด็จพระยุพราชท่าบ่อ จ.หนองคาย และโรงพยาบาลสมเด็จพระยุพราชบ้านดุง จ.อุดรธานี ภายใต้โครงการ Buzz Privilege Wifi เพื่ออำนวยความสะดวกผู้ป่วย ประชาชน และบุคลากรทางการแพทย์
องคมนตรี เป็นประธานการเปิดให้บริการอินเตอร์เน็ตไร้สายความเร็วสูง ในโรงพยาบาลสมเด็จพระยุพราชท่าบ่อ จ.หนองคาย และโรงพยาบาลสมเด็จพระยุพราชบ้านดุง จ.อุดรธานี ภายใต้โครงการ Buzz Privilege Wifi เพื่ออำนวยความสะดวกผู้ป่วย ประชาชน และบุคลากรทางการแพทย์ได้เข้าถึงระบบอินเตอร์เน็ตที่รวดเร็ว และไม่เสียค่าใช้จ่าย และจะขยายไปยังโรงพยาบาลสมเด็จพระยุพราชและศูนย์แพทย์ชุมชนในจังหวัดต่างๆ ทั่วประเทศรวม 22 แห่ง
วันนี้ (17 พฤศจิกายน 2564) ศาสตราจารย์เกียรติคุณ นายแพทย์เกษม วัฒนชัย องคมนตรี ในฐานะประธานกรรมการมูลนิธิโรงพยาบาลสมเด็จพระยุพราช พร้อมด้วย พลเอกกัมปนาท รุดดิษฐ์ องคมนตรี ในฐานะกรรมการมูลนิธิโรงพยาบาลสมเด็จพระยุพราช นายแพทย์โสภณ เมฆธน ผู้ช่วยรัฐมนตรีประจำกระทรวงสาธารณสุข นายแพทย์ปราโมทย์ เสถียรรัตน์ ผู้ตรวจราชการกระทรวงสาธารณสุข เขตสุขภาพที่ 8 พลเอกพิศาล วัฒนวงษ์คีรี ประธานที่ปรึกษาบริษัท เอ็นที ไอบัซซ์ จำกัด คณะผู้บริหาร และหน่วยงานที่เกี่ยวข้อง ร่วมเปิดบริการอินเตอร์เน็ตไร้สายความเร็วสูง ในโรงพยาบาลสมเด็จพระยุพราชท่าบ่อ จ.หนองคาย และโรงพยาบาลสมเด็จพระยุพราชบ้านดุง จ.อุดรธานี เพื่ออำนวยความสะดวกแก่ผู้ป่วย ประชาชน ที่มารับบริการ และบุคลากรทางการแพทย์
นายแพทย์โสภณ เมฆธน ผู้ช่วยรัฐมนตรีประจำกระทรวงสาธารณสุข กล่าวว่า นายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงสาธารณสุขได้มอบหมายให้ร่วมพิธีเปิดให้บริการอินเตอร์เน็ตไร้สายความเร็วสูงในโรงพยาบาลสมเด็จพระยุพราช ซึ่งมูลนิธิโรงพยาบาลสมเด็จพระยุพราช ได้ร่วมมือกับ บริษัท โทรคมนาคมแห่งชาติ จำกัด (มหาชน) หรือ NT โดยมี บริษัท เอ็นที ไอบัซซ์ จำกัด เป็นผู้ดำเนินการ ภายใต้โครงการ Buzz Privilege Wifi ติดตั้งระบบบริการอินเตอร์เน็ตไร้สายความเร็วสูง 30/30 เมกะบิตต่อวินาที สำหรับให้บริการผู้ป่วย ประชาชนที่เข้ารับบริการ และบุคลากรทางการแพทย์ช่วยขยายการเข้าถึงระบบอินเตอร์เน็ตที่ รวดเร็วและไม่เสียค่าใช้จ่าย สามารถใช้งานได้จากโทรศัพท์เคลื่อนที่หรือแท็บเล็ตทุกเครือข่าย โดยติดตั้งเลาจ์เตอร์ภายในอาคาร เช่น อาคารผู้ป่วยใน อาคารผู้ป่วยนอก อุบัติเหตุฉุกเฉิน เป็นต้น ซึ่งจะมีการขยายโครงการไปยังโรงพยาบาลสมเด็จพระยุพราชและศูนย์แพทย์ชุมชนที่ตั้งอยู่ในจังหวัดต่างๆ ทั่วประเทศ รวม 22 แห่ง รวมถึงพื้นที่อื่นๆ ให้เกิดความครอบคลุมยิ่งขึ้น
นอกจากนี้ มูลนิธิโรงพยาบาลสมเด็จพระยุพราช ได้รับมอบเครื่องกระตุกหัวใจด้วยไฟฟ้าอัตโนมัติ AED สำหรับโรงพยาบาลสมเด็จพระยุพราชท่าบ่อ และโรงพยาบาลสมเด็จพระยุพราชบ้านดุง โรงพยาบาลละ 1 เครื่อง และเงินมูลค่า 300,000 บาท ต่อโรงพยาบาล จากบริษัท สยามไบโอไซเอนซ์ จำกัด เพื่อนำไปพัฒนาโรงพยาบาลและใช้ให้เกิดประโยชน์ต่อประชาชนต่อไป
********************************* 17 พฤศจิกายน 2564

ที่มา : https://www.thaigov.go.th/news/contents/details/48371