รัฐบาลไทย-ข่าวทำเนียบรัฐบาล-เตือน! 27 - 31 พ.ค. นี้ ไทยมีฝนตกหนักถึงหนักมาก ในภาคอีสาน – กลาง – ตะวันออก และภาคใต้


วันพฤหัสบดีที่ 26 พฤษภาคม 2565
เตือน! 27 - 31 พ.ค. นี้ ไทยมีฝนตกหนักถึงหนักมาก ในภาคอีสาน – กลาง – ตะวันออก และภาคใต้
.....
กรมอุตุนิยมวิทยา พยากรณ์อากาศช่วงวันที่ 27 – 31 พ.ค. 65 มรสุมตะวันตกเฉียงใต้ที่พัดปกคลุมทะเลอันดามัน ประเทศไทย และอ่าวไทยจะมีกำลังแรงขึ้น ประกอบกับร่องมรสุมที่พาดผ่านตอนบนของภาคเหนือเข้าสู่หย่อมความกดอากาศต่ำที่ปกคลุมบริเวณอ่าวตังเกี๋ย ทำให้ประเทศไทยมีฝนเพิ่มขึ้น และมีฝนตกหนักถึงหนักมากบางแห่งบริเวณภาคตะวันออกเฉียงเหนือ ภาคกลาง ภาคตะวันออก และภาคใต้
.
สำหรับคลื่นลมบริเวณทะเลอันดามันและอ่าวไทยจะมีกำลังแรง มีคลื่นสูง 2 - 3 เมตร บริเวณที่มีฝนฟ้าคะนองคลื่นสูงมากกว่า 3 เมตร
.
ขอให้ประชาชนระวังอันตรายจากฝนตกหนักและฝนที่ตกสะสม ซึ่งอาจทำให้เกิดน้ำฉับพลัน น้ำป่าไหลหลาก สำหรับชาวเรือบริเวณทะเลอันดามัน และอ่าวไทยตอนบน ควรเดินเรือด้วยความระมัดระวัง และหลีกเลี่ยงการเดินเรือบริเวณที่มีฝนฟ้าคะนอง ส่วนเรือเล็กควรงดออกจากฝั่ง
.
และสามารถติดตามข้อมูลประกาศจากกรมอุตุนิยมวิทยา ได้ที่เว็บไซต์กรมอุตุนิยมวิทยา http://www.tmd.go.th หรือที่ 0-2399-4012-13 และ 1182
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/55042