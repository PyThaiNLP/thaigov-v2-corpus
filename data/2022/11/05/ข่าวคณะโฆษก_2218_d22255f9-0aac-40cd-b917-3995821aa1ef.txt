รัฐบาลไทย-ข่าวทำเนียบรัฐบาล-โฆษกรัฐบาลเผย "นายกฯ" ประณาม ผู้ก่อเหตุระเบิด 11 จุด ในพื้นที่ 3 จ.ชายแดนใต้ สั่งฝ่ายความมั่นคงเร่งพิสูจน์รวบรวมหลักฐานดำเนินการตามกฎหมายให้ถึงที่สุด


วันพุธที่ 17 สิงหาคม 2565
พิมพ์
โฆษกรัฐบาลเผย "นายกฯ" ประณาม ผู้ก่อเหตุระเบิด 11 จุด ในพื้นที่ 3 จ.ชายแดนใต้ สั่งฝ่ายความมั่นคงเร่งพิสูจน์รวบรวมหลักฐานดำเนินการตามกฎหมายให้ถึงที่สุด
โฆษกรัฐบาลเผย "นายกฯ" ประณาม ผู้ก่อเหตุระเบิด 11 จุด ในพื้นที่ 3 จ.ชายแดนใต้ สั่งฝ่ายความมั่นคงเร่งพิสูจน์รวบรวมหลักฐานดำเนินการตามกฎหมายให้ถึงที่สุด
วันนี้ (17 สิงหาคม 2565) นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม รับทราบรายงานสถานการณ์เหตุระเบิด 11 จุดพร้อมกันในพื้นที่ 3 จังหวัดชายแดนใต้ ล่าสุดเจ้าหน้าที่สามารถจับผู้ต้องสงสัยได้แล้ว ทั้งนี้ นายกรัฐมนตรีประณามผู้ก่อเหตุ กำชับเจ้าหน้าที่ให้เร่งสอบสวนหาสาเหตุ และแรงจูงใจการก่อเหตุ พร้อมให้ขยายผลไปยังผู้ร่วมก่อเหตุ และยังฝากความห่วงใยไปยังเจ้าหน้าที่และทุกภาคส่วนย้ำให้ปฏิบัติหน้าที่ด้วยความความระมัดระวัง ที่สำคัญต้องดูแลรักษาความปลอดภัยของชีวิตและทรัพย์สินของประชาชนในพื้นที่ เพิ่มความเข้มงวดมากขึ้น
“นายกรัฐมนตรีประณามการกระทำดังกล่าว เป็นการกระทำที่อุกอาจ จงใจสร้างความสูญเสียชีวิตและทรัพย์สิน เจาะจงเลือกร้านสะดวกซื้อ ซึ่งเป็นสถานที่มีผู้คนมาซื้อของเป็นจำนวนมาก สั่งการฝ่ายความมั่นคงให้เร่งพิสูจน์และรวบรวมหลักฐาน ดำเนินการผู้ก่อเหตุตามกระบวนการของกฎหมายให้ถึงที่สุด” โฆษกประจำสำนักนายกรัฐมนตรี กล่าว
.............................

ที่มา : https://www.thaigov.go.th/news/contents/details/58111