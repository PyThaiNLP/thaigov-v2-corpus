รัฐบาลไทย-ข่าวทำเนียบรัฐบาล-สธ. ย้ำ กลุ่ม 608 ฉีดวัคซีนเข็มกระตุ้น ลดเสียชีวิต 31 เท่า แนะเด็ก 12 - 17 ปี ฉีดเข็ม 3 รับเปิดเทอม พ.ค. 65


วันเสาร์ที่ 16 เมษายน 2565
สธ. ย้ำ กลุ่ม 608 ฉีดวัคซีนเข็มกระตุ้น ลดเสียชีวิต 31 เท่า แนะเด็ก 12 - 17 ปี ฉีดเข็ม 3 รับเปิดเทอม พ.ค. 65
.....
กระทรวงสาธารณสุข (สธ.) ย้ำถึงความสำคัญของการฉีดวัคซีนป้องกันโรคโควิด-19 หลังพบผู้เสียชีวิตจากโรคโควิดส่วนใหญ่เป็นกลุ่มเสี่ยง 608 (ผู้สูงอายุ มีโรคประจำตัว) ซึ่งกว่า 94% ไม่ได้รับวัคซีนเข็มกระตุ้น โดยหากรับวัคซีนเข็มกระตุ้นแล้วจะลดการเสียชีวิตลง 31 เท่า จึงขอเชิญชวนให้ลูกหลานพาผู้สูงอายุไปรับวัคซีนได้ที่สถานพยาบาลใกล้บ้าน
.
สำหรับเด็กมัธยมฯ ที่จะเริ่มเปิดเทอมในเดือน พ.ค. 65 ขอให้เข้ารับการฉีดวัคซีนเข็มกระตุ้นเช่นกัน โดยสามารถเลือกวัคซีนเป็นโดสปกติหรือครึ่งโดสได้ ผ่านระบบสถานศึกษาหรือสถานพยาบาลที่ดูแลรักษาในเด็กที่ป่วย ส่วนเด็กประถมฯ 5 – 11 ปี ให้รับเข็ม 2 ห่างจากเข็ม 1 ประมาณ 8 สัปดาห์
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/53638