รัฐบาลไทย-ข่าวทำเนียบรัฐบาล-นายกฯ ย้ำทุกสถานประกอบปฏิบัติมาตรการ Covid Free Setting โดยหากสถานที่ใดพร้อมให้ติดป้ายรับรองว่าสถานที่นี่ปลอดภัยจากโควิด-19


วันพฤหัสบดีที่ 2 ธันวาคม 2564
พิมพ์
นายกฯ ย้ำทุกสถานประกอบปฏิบัติมาตรการ Covid Free Setting  โดยหากสถานที่ใดพร้อมให้ติดป้ายรับรองว่าสถานที่นี่ปลอดภัยจากโควิด-19
นายกรัฐมนตรี ย้ำทุกสถานประกอบปฏิบัติมาตรการ Covid Free Setting  โดยหากสถานที่ใดพร้อมให้ติดป้ายรับรองว่าสถานที่นี่ปลอดภัยจากโควิด-19
วันนี้ (2 ธ.ค. 64)  เวลา 11.00 น. ณ สโมสรทหารบก วิภาวดี กรุงเทพฯ พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ให้สัมภาษณ์สื่อมวลชนกรณีที่มีบางประเทศของทวีปเอเชียพบมีการติดเชื้อโควิดสายพันธุ์โอไมครอนแล้วในส่วนรัฐบาลไทยจะใช้มาตรการแรงขั้นปิดประเทศหรือไม่ นายกรัฐมนตรี ชี้แจงว่ายังไม่ปิดประเทศ เพราะมีมาตรการควบคุมป้องกันโรคด้วยการตรวจคัดกรอง อาร์ที-พีซีอาร์ อยู่แล้วและมีการกักตัวไว้ชั่วคราวจนกว่าผลอาร์ที-พีซีอาร์ จะออกมา อย่างไรก็ตามการดำเนินการต้องมองทั้ง 2 ด้านควบคู่กันคือทั้งเศรษฐกิจและความปลอดภัย ซึ่งการออกมาตรการต่าง ๆ บุคลากรทางการแพทย์ และหน่วยงานที่เกี่ยวข้องรวมถึงภาคเอกชน ได้มีการพิจารณาหารือร่วมกันในทุกด้านอย่างรอบคอบแล้วก่อนเสนอนายกรัฐมนตรีพิจารณาอีกครั้ง โดยย้ำวันนี้ทุกสถานประกอบต้องปฏิบัติมาตรการปลอดภัยสำหรับองค์กร (Covid Free Setting) โดยหากสถานที่ใดพร้อมก็ให้ติดป้ายรับรองว่าสถานที่นี่ปลอดภัยจากโควิด-19 ทั้งนี้ฝากให้ทุกคนช่วยกันขยายความสร้างการรับรู้เพื่อทำความเข้าใจในเรื่องนี้ด้วยเพื่อจะได้ปฏิบัติได้ถูกต้องเพื่อให้ดำเนินการต่าง ๆ เดินหน้าต่อไปได้
-----------------

ที่มา : https://www.thaigov.go.th/news/contents/details/49004