รัฐบาลไทย-ข่าวทำเนียบรัฐบาล-นายกรัฐมนตรีสั่งเร่งติดตามผู้ก่อเหตุลอบวางระเบิดรถไฟขบวนพิเศษขนส่งสินค้า 986 กำชับฝ่ายความมั่นคงเพิ่มกำลังเฝ้าระวังเส้นทางคมนาคมในพื้นที่เกิดเหตุ


วันเสาร์ที่ 28 สิงหาคม 2564
พิมพ์
นายกรัฐมนตรีสั่งเร่งติดตามผู้ก่อเหตุลอบวางระเบิดรถไฟขบวนพิเศษขนส่งสินค้า 986 กำชับฝ่ายความมั่นคงเพิ่มกำลังเฝ้าระวังเส้นทางคมนาคมในพื้นที่เกิดเหตุ
นายกรัฐมนตรีสั่งเร่งติดตามผู้ก่อเหตุลอบวางระเบิดรถไฟขบวนพิเศษขนส่งสินค้า 986 กำชับฝ่ายความมั่นคงเพิ่มกำลังเฝ้าระวังเส้นทางคมนาคมในพื้นที่เกิดเหตุ
วันที่ 28 ส.ค. 64 นายธนกร วังบุญคงชนะ โฆษกประจำสำนักสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ได้รับรายงานวันนี้พบเหตุคนร้ายลอบวางระเบิดขบวนพิเศษขนส่งสินค้า 986 ช่วงสะพานฮูลูปาเระ ก่อนถึงสถานีตันหยงมัส อ.ระแงะ จ.นราธิวาส ได้มีคำสั่งด่วนให้เจ้าหน้าที่ฝ่ายความมั่นคงเร่งติดตามผู้ก่อเหตุ และเพิ่มกำลังเฝ้าระวังตลอดเส้นทางคมนาคม รางและถนนในพื้นที่เกิดเหตุ พร้อมสั่งให้รายงานความคืบหน้าให้ทราบอย่างต่อเนื่องด้วย
รถไฟขบวนพิเศษเพื่อขนส่งสินค้าที่ 986 สุไหงโกลก - กรุงเทพ ได้เปิดเดินรถขบวนพิเศษสำหรับขนส่งสินค้าทางเกษตรและพัสดุของประชาชนในพื้นที่จังหวัดชายแดนภาคใต้ เพื่อบรรเทาความเดือดร้อนของเกษตรกรและประชาชน จากการควบคุมและจำกัดการเดินทางทั้งมาตรการป้องกันโควิด-19 ในขณะนี้
-----------------

ที่มา : https://www.thaigov.go.th/news/contents/details/45263