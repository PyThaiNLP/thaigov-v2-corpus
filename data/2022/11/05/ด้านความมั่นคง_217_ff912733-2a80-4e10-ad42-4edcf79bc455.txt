รัฐบาลไทย-ข่าวทำเนียบรัฐบาล-‘ลุงป้อม’ห่วงใยชาวแฟลตดินแดง สั่ง‘รมว.เฮ้ง’ มอบเครื่องอุปโภคบริโภคบรรเทาความเดือดร้อนโควิด-19


วันอังคารที่ 7 กันยายน 2564
‘ลุงป้อม’ห่วงใยชาวแฟลตดินแดง สั่ง‘รมว.เฮ้ง’ มอบเครื่องอุปโภคบริโภคบรรเทาความเดือดร้อนโควิด-19
รัฐมนตรีว่าการกระทรวงแรงงาน มอบเครื่องอุปโภคบริโภคที่ภาคเอกชนร่วมสนับสนุนให้กระทรวงแรงงานนำไปช่วยเหลือประชาชนที่ได้รับความเดือดร้อนจากผลกระทบโควิด-19 แก่ชาวชุมชนดินแดง 1
เมื่อวันที่  7 กันยายน 2564 นายสุชาติ ชมกลิ่น รัฐมนตรีว่าการกระทรวงแรงงาน มอบเครื่องอุปโภคบริโภคที่ภาคเอกชนร่วมสนับสนุนให้กระทรวงแรงงานนำไปช่วยเหลือประชาชนที่ได้รับความเดือดร้อนจากผลกระทบโควิด-19 แก่ชาวชุมชนดินแดง 1 ได้แก่ บะหมี่กึ่งสำเร็จรูป จำนวน 10,000 ซอง ไข่ไก่ จำนวน 40,000 ฟอง น้ำดื่ม จำนวน 1,000 แพ็ค แอลกอฮอล์เจล จำนวน 20 แกลลอน โดยมี นางสาวศิริเพ็ญ สาปณ ประธานชุมชนเคหะดินแดง 1 แฟลต 1 – 20 และนายวิทยา จินดาลักษณ์ ประธานเคหะชุมชนดินแดง 1 แฟลต 22 – 32 เป็นผู้รับมอบ เพื่อนำไปแจกจ่ายให้กับครอบครัวชาวชุมชนดินแดงที่ได้รับความเดือดร้อนจากผลกระทบโควิด-19 โดยมี นายสุรชัย ชัยตระกูลทอง ผู้ช่วยรัฐมนตรีประจำกระทรวงแรงงาน นางเธียรรัตน์ นะวะมะวัฒน์ โฆษกกระทรวงแรงงาน (ฝ่ายการเมือง) นายสุทธิ สุโกศล ปลัดกระทรวงแรงงาน พร้อมด้วยผู้บริหารระดับสูงกระทรวงแรงงาน เข้าร่วมในครั้งนี้ด้วย ณ บริเวณโถง ชั้น 1 อาคารกระทรวงแรงงาน โดย นายสุชาติ กล่าวว่า จากสถานการณ์การแพร่ระบาดของโควิด-19 พล.อ.ประยุทธ์ จันทร์โอชา นายกรัฐมนตรี และ รมว.กลาโหม และ กระทรวงแรงงาน กำกับดูแลโดย พล.อ.ประวิตร วงษ์สุวรรณ รองนายกรัฐมนตรี ได้มีความห่วงใย พี่น้องประชาชนที่ได้รับผลกระทบและเดือดร้อนจากสถานการณ์การแพร่ระบาดของโรคโควิด-19 ในวันนี้จึงได้มอบหมายให้ผมได้นำสิ่งของเครื่องอุปโภคบริโภคที่กระทรวงแรงงานได้รับบริจาคจากภาคเอกชน เพื่อส่งต่อให้พี่น้องชาวชุมชนดินแดงนำไปช่วยเหลือครอบครัวที่ได้รับผลกระทบจากโควิด-19 เพื่อเป็นการช่วยเหลือกันในยามทุกข์ยาก รวมทั้งบรรเทาความเดือดร้อนและแบ่งเบาค่าใช้จ่ายด้านอาหารอีกทางหนึ่งด้วย
“ท่านรองนายกรัฐมนตรี พล.อ.ประวิตร วงษ์สุวรรณ มีความห่วงใยพี่น้องประชาชนชาวแฟลตดินแดงที่ได้รับผลกระทบจากโควิด-19 ท่านจึงได้สั่งการให้ผมรัฐมนตรีแรงงานนำสิ่งของมอบให้ประธานชุมชนเพื่อจะได้นำไปแจกจ่ายให้แก่พี่น้องที่พักอาศัยอยู่ภายในแฟลตต่าง ๆ ซึ่งบางครอบครัวพักอาศัยกันอยู่หลายคนมีทั้งเด็กเล็ก ผู้สูงอายุ ผู้ป่วยติดเตียง ที่ช่วยเหลือตนเองไม่ได้ และขอเป็นกำลังใจให้ทุกท่านผ่านพ้นวิกฤตการณ์ในครั้งนี้ไปได้อย่างปลอดภัย” นายสุชาติ กล่าวในท้ายสุด

ที่มา : https://www.thaigov.go.th/news/contents/details/45592