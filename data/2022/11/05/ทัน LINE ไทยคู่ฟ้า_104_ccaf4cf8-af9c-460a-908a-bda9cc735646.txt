รัฐบาลไทย-ข่าวทำเนียบรัฐบาล-ขยายเวลา! ส่งเงิน “กองทุนสำรองเลี้ยงชีพ” ถึงสิ้นปี 64


วันอังคารที่ 20 กรกฎาคม 2564
ขยายเวลา! ส่งเงิน “กองทุนสำรองเลี้ยงชีพ” ถึงสิ้นปี 64
....
นายจ้างและลูกจ้าง ที่ส่งเงินเข้ากองทุนสำรองเลี้ยงชีพฟังทางนี้ กระทรวงการคลังขยายระยะเวลาการช่วยเหลือนายจ้างและลูกจ้าง ที่ได้รับผลกระทบจากการแพร่ระบาดของโรคโควิด-19 ให้สามารถหยุดหรือเลื่อนส่งเงินเข้า “กองทุนสำรองเลี้ยงชีพ” เป็นการชั่วคราวได้
.
ตั้งแต่งวดนำส่งเงินของเดือนก.ค. – ธ.ค. 64 (จากเดิมที่ผ่อนผันให้จนถึงงวดเดือนมิ.ย. 64) โดยให้ถือว่าสถานภาพยังคงอยู่ และนับอายุการเป็นสมาชิกกองทุนฯ ต่อเนื่องได้ เพื่อบรรเทาปัญหาความเดือดร้อนของลูกจ้างและนายจ้าง และเป็นหลักประกันรายได้ทางการเงินในอนาคต
.
ซึ่งเป็นไปตามประกาศกระทรวงการคลังเรื่อง กำหนดประเภทธุรกิจ ระยะเวลา และเงื่อนไขให้ลูกจ้างหรือนายจ้างหยุดหรือเลื่อนการส่งเงินสะสม หรือเงินสมทบเข้ากองทุนสำรองเลี้ยงชีพในท้องที่ที่เกิดวิกฤตเศรษฐกิจสาธารณภัย หรือเหตุการณ์ที่ส่งผลกระทบต่อสถานการณ์ทางเศรษฐกิจฉบับที่ 3 พ.ศ. 2564 ในราชกิจจานุเบกษาแล้ว โดยมีผลบังคับใช้ตั้งแต่วันที่ 13 ก.ค. 64 เป็นต้นไป
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/43913