รัฐบาลไทย-ข่าวทำเนียบรัฐบาล-โฆษก ศบค. ย้ำ การปรับมาตรการเป็นระดับ 4 ซึ่งมีผลตั้งแต่วันที่ 9 ม.ค. 65 ยังสามารถเดินทางได้ โดยขอความร่วมมือในการปฏิบัติตามข้อแนะนำของกระทรวงสาธารณสุขอย่างเคร่งครัด


วันศุกร์ที่ 7 มกราคม 2565
พิมพ์
โฆษก ศบค. ย้ำ การปรับมาตรการเป็นระดับ 4 ซึ่งมีผลตั้งแต่วันที่ 9 ม.ค. 65 ยังสามารถเดินทางได้ โดยขอความร่วมมือในการปฏิบัติตามข้อแนะนำของกระทรวงสาธารณสุขอย่างเคร่งครัด
โฆษก ศบค. ย้ำ การปรับมาตรการเป็นระดับ 4 ซึ่งมีผลตั้งแต่วันที่ 9 ม.ค. 65 ยังสามารถเดินทางได้ โดยขอความร่วมมือในการปฏิบัติตามข้อแนะนำของกระทรวงสาธารณสุขอย่างเคร่งครัด
วันนี้ (7 มกราคม 2565) เวลา 12.30 น. ณ โถงกลาง ตึกสันติไมตรี ทำเนียบรัฐบาล นายแพทย์ทวีศิลป์ วิษณุโยธิน โฆษกศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 (โควิด-19) ตอบคำถามสื่อมวลชน เน้นย้ำการยกระดับมาตรการของสาธารณสุข เป็นระดับที่ 4 เป็นระดับเตือนภัย แต่ละมาตรการจะมีความแตกต่างกัน โดยมีการระบุว่าให้งดการเดินทาง ไม่ส่งผลกระทบกับการเดินทาง เพียงแต่เป็นข้อแนะนำที่เกิดขึ้นจากกระทรวงสาธารณสุข เพื่อเตือนสำหรับบุคคลที่ไม่มีความจำเป็นในการเดินทาง ในส่วนข้อปฏิบัติหรือข้อกำหนดที่จะเกิดขึ้น ศบค. จะเป็นผู้กำหนดในการดำเนินงานของภาพรวมทั้งประเทศ ดังนั้น วันนี้มติที่ประชุม ไม่มีข้อกำหนดหรือข้อคำสั่ง หรือมติที่ประชุมใด ๆ ที่จะเป็นการปิดกิจการ กิจกรรมใด ๆ ยกเว้น ยังคงในเรื่องของสถานบันเทิง ผับ บาร์ คาราโอเกะ สำหรับการยกระดับมาตรการเป็นระดับที่ 4 จากการประชุม ศบค.ชุดใหญ่ ในวันนี้ จะมีผลตั้งแต่วันที่ 9 ม.ค.65 เป็นต้นไป ส่วน Work From Home ยาวไปถึงวันที่ 31 มกราคม 2565
“มาตรการต่าง ๆ นายกรัฐมนตรีในฐานะ ผอ.ศบค. ห่วงใยพี่น้องประชาชน แต่ละข้อกำหนด แต่ละมติที่จะออกมามีการคิดรอบด้าน ทั้งในเชิงของด้านสุขภาพ เชิงปากท้องพี่น้องประชาชน เราคิดกันเพื่อที่จะช่วยกันคุมภาพรวมส่วนใหญ่ของทั้งประเทศ  ซึ่งนายกรัฐมนตรีพยายามที่จะหาทางเยียวยาให้ดีที่สุด  พร้อมขอความร่วมมือกันเพื่อให้เกิดประโยชน์มากที่สุด ทั้งนี้ ฝากความห่วงใยถึงพี่น้องประชาชนทุกท่าน เราจะผ่านวิกฤตนี้ไปด้วยกัน” โฆษก ศบค. กล่าว
………………..

ที่มา : https://www.thaigov.go.th/news/contents/details/50310