รัฐบาลไทย-ข่าวทำเนียบรัฐบาล-"สำนักงานปลัดกระทรวงกลาโหม กองบัญชาการกองทัพไทย กองทัพอากาศ และสำนักงานตำรวจแห่งชาติ ร่วมเป็นเจ้าภาพบำเพ็ญกุศลสวดพระอภิธรรมศพเจ้าประคุณสมเด็จพระวันรัต"


วันพฤหัสบดีที่ 28 เมษายน 2565
"สำนักงานปลัดกระทรวงกลาโหม กองบัญชาการกองทัพไทย กองทัพอากาศ และสำนักงานตำรวจแห่งชาติ ร่วมเป็นเจ้าภาพบำเพ็ญกุศลสวดพระอภิธรรมศพเจ้าประคุณสมเด็จพระวันรัต"
เมื่อวันที่ 27 เมษายน เวลา 15.00 น. ที่วัดบวรนิเวศราชวรวิหาร สำนักงานปลัดกระทรวงกลาโหม เป็นเจ้าภาพบำเพ็ญกุศลสวดพระอภิธรรมศพ เจ้าประคุณสมเด็จพระวันรัต (จุนท์ พฺรหฺมคุตฺโต) เจ้าอาวาสวัดบวรนิเวศราชวรวิหาร
โดยมี กองบัญชาการกองทัพไทย กองทัพอากาศ สำนักงานตำรวจแห่งชาติ ร่วมเป็นเจ้าภาพ
พลเอก วรเกียรติ รัตนานนท์ ปลัดกระทรวงกลาโหม รองปลัดกระทรวงกลาโหม พร้อมด้วยผู้บังคับบัญชาระดับสูง และข้าราชการของสำนักงานปลัดกระทรวงกลาโหมร่วมพิธี
เจ้าประคุณสมเด็จพระวันรัต (จุนท์ พฺรหฺมคุตฺโต) เป็นสมเด็จพระราชาคณะฝ่ายธรรมยุติกนิกาย ผู้ปฏิบัติหน้าที่เจ้าคณะใหญ่คณะธรรมยุต, ประธานคณะสนองงานในสมเด็จพระสังฆราช และเจ้าอาวาสวัดบวรนิเวศราชวรวิหาร ได้ละสังขารอย่างสงบ เมื่อวันที่ 15 มีนาคม 2565 ทั้งนี้ วัดบวรนิเวศราชวรวิหารได้จัดบำเพ็ญกุศลสวดพระอภิธรรมศพเจ้าประคุณสมเด็จพระวันรัต ตั้งแต่วันที่ 17 มีนาคมที่ผ่านมา และเปิดโอกาสให้องค์กร หน่วยงานราชการและเอกชน ตลอดจนคณะศิษยานุศิษย์ รับเป็นเจ้าภาพในการสวดพระอภิธรรม

ที่มา : https://www.thaigov.go.th/news/contents/details/54008