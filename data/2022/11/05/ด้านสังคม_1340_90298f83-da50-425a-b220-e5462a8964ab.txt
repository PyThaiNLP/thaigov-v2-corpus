รัฐบาลไทย-ข่าวทำเนียบรัฐบาล-สำนักงานปลัดกระทรวงกลาโหม จัดกิจกรรมบริจาคโลหิตถวายเป็นพระราชกุศล เนื่องในโอกาสวันคล้ายวันพระราชสมภพสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี


วันศุกร์ที่ 18 มีนาคม 2565
สำนักงานปลัดกระทรวงกลาโหม จัดกิจกรรมบริจาคโลหิตถวายเป็นพระราชกุศล เนื่องในโอกาสวันคล้ายวันพระราชสมภพสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี
และวันคล้ายวันสถาปนากระทรวงกลาโหม
ที่ห้องศรีสมาน 4 ชั้น 3 อาคารบริการ สำนักงานปลัดกระทรวงกลาโหม พื้นที่ศรีสมาน​ พลเอก สราวุธ รัชตะนาวิน รองปลัดกระทรวงกลาโหมพร้อมด้วย คุณปาริชาต รัชตะนาวิน อุปนายกสมาคมภริยาข้าราชการสำนักงานปลัดกระทรวงกลาโหม เดินทางมาร่วมบริจาคโลหิต ตรวจเยี่ยม และขอบคุณกำลังพลที่ร่วมบริจาคโลหิต ถวายเป็นพระราชกุศล เนื่องในวันคล้ายวัน พระราชสมภพของสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี 2 เมษายน และวันคล้ายวันสถาปนา กระทรวงกลาโหมครบ 135 ปี วันที่​ 8​ เมษายน​ 2565​ โดยจะนำโลหิตสำรองมอบให้กับ สถาบันพยาธิวิทยา ศูนย์อำนวยการ พระมงกุฎเกล้า เพื่อนำโลหิตไปช่วยเหลือทหาร ตำรวจ อาสาสมัคร และบุคคลพลเรือนที่ได้รับบาดเจ็บจากการปฏิบัติหน้าที่ภาคสนาม ตลอดจนประชาชนทั่วไป ซึ่งจากสถานการณ์การแพร่ระบาดของโควิด-19 ในปัจจุบัน ส่งผลให้โลหิตไม่เพียงพอและขาดแคลน
สำหรับกิจกรรมบริจาคโลหิตในวันนี้ มีกำลังพลเข้าร่วมบริจาคจำนวน 150 นาย
#กลาโหม135ปี

ที่มา : https://www.thaigov.go.th/news/contents/details/52681