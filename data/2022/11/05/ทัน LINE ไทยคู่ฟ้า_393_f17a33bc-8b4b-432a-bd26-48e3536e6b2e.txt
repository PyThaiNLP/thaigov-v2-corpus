รัฐบาลไทย-ข่าวทำเนียบรัฐบาล-รัฐบาลเร่งฉีดวัคซีนโควิดให้คนต่างด้าว สร้างภูมิคุ้มกันหมู่ ลดการแพร่ระบาด


วันอังคารที่ 16 พฤศจิกายน 2564
รัฐบาลเร่งฉีดวัคซีนโควิดให้คนต่างด้าว สร้างภูมิคุ้มกันหมู่ ลดการแพร่ระบาด
....
กระทรวงสาธารณสุข (สธ.) ขอความร่วมมือหน่วยงาน - นายจ้าง สำรวจและนำแรงงานต่างด้าวทั้งที่ได้รับอนุญาตแล้วและไม่ได้รับอนุญาต เข้ารับการฉีดวัคซีนป้องกันโรคโควิด-19 ที่หน่วยบริการฉีดวัคซีนทุกแห่ง เพื่อลดการแพร่ระบาด ให้ทุกคนอยู่กับโรคโควิด-19 ได้อย่างปลอดภัย
.
โดยจะใช้วัคซีนสูตรไขว้ “ซิโนแวค + แอสตร้าเซนเนก้า” เร่งสร้างภูมิคุ้มกันในระยะเวลาที่รวดเร็ว และหากแรงงานฯ ไม่มีเลขประจำตัว จะใช้วิธี Generate Code เพื่อให้สามารถบันทึกข้อมูลในระบบของ สธ. และออกเอกสารรับรองการฉีดวัคซีนได้
.
ล่าสุด ยอดการฉีดวัคซีนโควิด-19 ของไทย ตั้งแต่เดือน ก.พ. 64 ฉีดไปแล้ว 85,764,702 โดส เป็นเข็มที่ 1 จำนวน 45,630,764 คน (ข้อมูล ณ วันที่ 15 พ.ย. 64)
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/48281