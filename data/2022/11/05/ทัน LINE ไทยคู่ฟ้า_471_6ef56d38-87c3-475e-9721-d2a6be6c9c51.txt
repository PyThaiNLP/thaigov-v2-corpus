รัฐบาลไทย-ข่าวทำเนียบรัฐบาล-อย. แจง ยังไม่มีการขึ้นทะเบียนชุดตรวจ ATK แบบอม แนะ ปชช. ใช้ชุดตรวจ ATK ที่ขึ้นทะเบียน


วันจันทร์ที่ 20 ธันวาคม 2564
อย. แจง ยังไม่มีการขึ้นทะเบียนชุดตรวจ ATK แบบอม แนะ ปชช. ใช้ชุดตรวจ ATK ที่ขึ้นทะเบียน
.....
สำนักงานคณะกรรมการอาหารและยา (อย.) แจง ขณะนี้ยังไม่มีการขึ้นทะเบียนชุดตรวจ ATK ที่เก็บตัวอย่างจากน้ำลายโดยใช้การอมปลายแถบตรวจโดยตรง เนื่องจากยังไม่มีข้อมูลความปลอดภัยในด้านต่าง ๆ จึงขอให้ประชาชนเลือกใช้ชุดตรวจ ATK ที่ได้รับการขึ้นทะเบียนจาก อย. และปฏิบัติตามคู่มือคำแนะนำการใช้งานให้ถูกต้องตามแต่ละยี่ห้อ เพื่อความปลอดภัยและประสิทธิภาพในการตรวจ
.
ปัจจุบัน ชุดตรวจ ATK ที่ขึ้นทะเบียนกับ อย. มี 2 แบบ คือ แบบตรวจจากโพรงจมูกและตรวจจากน้ำลายเท่านั้น โดยสามารถตรวจสอบชุดตรวจที่ได้รับอนุญาตได้ที่ https://bit.ly/3mbqTC8 และก่อนซื้อขอให้สังเกตฉลากภาษาไทย ซึ่งจะมีข้อความแสดง "บุคคลทั่วไปสามารถใช้ได้" เพื่อให้ได้รับชุดตรวจที่มีคุณภาพมาตรฐาน
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/49650