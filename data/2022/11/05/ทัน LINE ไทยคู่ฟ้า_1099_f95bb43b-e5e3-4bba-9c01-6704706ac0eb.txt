รัฐบาลไทย-ข่าวทำเนียบรัฐบาล-อย่าเชื่อ อย่าแชร์ 22 - 28 ส.ค. 65 เกิดพายุ 9 ลูกพร้อมกัน ทำให้เกิดน้ำท่วมกรุงเทพฯ


วันจันทร์ที่ 22 สิงหาคม 2565
อย่าเชื่อ อย่าแชร์ 22 - 28 ส.ค. 65 เกิดพายุ 9 ลูกพร้อมกัน ทำให้เกิดน้ำท่วมกรุงเทพฯ
.....
จากกรณีมีการแชร์ข่าวต่อ ๆ กันในโลกออนไลน์ ระบุว่าวันที่ 22 – 28 ส.ค. 65 จะเกิดพายุ 9 ลูกพร้อมกัน และล้อมประเทศไทยจนทำให้น้ำท่วมกรุงเทพฯ
.
กรมอุตุนิยมวิทยา ชี้แจงว่า ข้อมูลดังกล่าวไม่เป็นความจริง และไม่ได้มีที่มาจากข้อมูลของกรมอุตุนิยมวิทยา ซึ่งจากการวิเคราะห์สภาพอากาศล่าสุดในช่วง 22 – 28 ส.ค. 65 ยังไม่มีแนวโน้มว่าจะเกิดพายุถึง 9 ลูก ตามที่ปรากฏในสื่อดังกล่าว
.
อย่างไรก็ตาม สภาพอากาศของประเทศไทยขณะนี้อยู่ในช่วงฤดูฝน ปัจจัยที่ทำให้เกิดฝนหนักได้แก่ ร่องมรสุม และมรสุมตะวันตกเฉียงใต้ หากมีแนวโน้มว่าจะเกิดสภาพอากาศรุนแรง หรือมีพายุหมุนเขตร้อนเกิดขึ้นในมหาสมุทรแปซิฟิกหรือทะเลจีนใต้หรืออ่าวเบงกอลจริง และมีแนวโน้มที่จะส่งผลกระทบกับประเทศไทย จะประกาศเตือนล่วงหน้าอย่างน้อย 3 วัน
.
จึงขอความร่วมมือประชาชนอย่าหลงเชื่อ อย่าส่งต่อหรือแชร์ข้อมูลดังกล่าวในสื่อสังคมออนไลน์ต่าง ๆ และสามารถสอบถามข้อมูลเพิ่มเติมได้ที่ เว็บไซต์กรมอุตุนิยมวิทยา http://www.tmd.go.th หรือที่ 0-2399-4012-13 และ 1182 ตลอด 24 ชม.
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/58313