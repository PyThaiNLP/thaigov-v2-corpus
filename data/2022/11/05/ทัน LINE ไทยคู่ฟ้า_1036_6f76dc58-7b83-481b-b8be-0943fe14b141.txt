รัฐบาลไทย-ข่าวทำเนียบรัฐบาล-ครม. ไฟเขียว! รัฐ - เอกชนร่วมลงทุนพัฒนา (PPP) “ท่าเรือมาบตาพุด” มูลค่าโครงการกว่า 3 พันล้านบาท เพิ่มบริการขนย้ายตู้คอนเทนเนอร์


วันพุธที่ 20 กรกฎาคม 2565
ครม. ไฟเขียว! รัฐ - เอกชนร่วมลงทุนพัฒนา (PPP) “ท่าเรือมาบตาพุด” มูลค่าโครงการกว่า 3 พันล้านบาท เพิ่มบริการขนย้ายตู้คอนเทนเนอร์
......
ที่ประชุม ครม. (18 ก.ค. 65) อนุมัติให้การนิคมอุตสาหกรรมแห่งประเทศไทย (กนอ.) ดำเนินโครงการบริหารจัดการท่าเทียบเรือสาธารณะ (ท่าเรืออุตสาหกรรมมาบตาพุด จ.ระยอง) ร่วมกับบริษัท ไทย คอนเน็คทิวิตี เทอมินอล จำกัด เพื่อขนถ่ายสินค้าทั่วไป มีมูลค่าโครงการรวม 3,221 ล้านบาท
.
เนื่องจากสัมปทานเดิมจะสิ้นสุดในวันที่ 16 ก.ย. 65 และการทำสัญญาใหม่ครั้งนี้ เป็นการร่วมลงทุนระหว่างภาครัฐและเอกชน (PPP) เพื่อพัฒนาท่าเทียบเรืออเนกประสงค์จากเดิมที่ทางบริษัทได้ให้บริการขนถ่ายทั้งสินค้าทั่วไปและสินค้าเทกอง แต่สัญญาใหม่นี้จะเป็นการลงทุนในส่วนการเพิ่มบริการเกี่ยวกับสินค้าตู้คอนเทนเนอร์ เช่น ติดตั้งเครนยกตู้คอนเทนเนอร์บริเวณท่าเทียบเรือ, ให้บริการซ่อมและทำความสะอาดตู้คอนเทนเนอร์, การพัฒนาพื้นที่ลานวางตู้คอนเทนเนอร์ เป็นต้น
.
ประโยชน์ที่จะได้รับคือ ทำให้ผู้ประกอบการและเรือมาใช้บริการขนถ่ายสินค้าตู้คอนเทนเนอร์ที่ท่าเรืออุตสาหกรรมมาบตาพุดเพิ่มขึ้น และลดระยะทางขนส่งสินค้าตู้คอนเทนเนอร์จากนิคมอุตสาหกรรมมาบตาพุดไปยังท่าเรือแหลมฉบังได้
.
อ่านเพิ่มเติม คลิก https://www.thaigov.go.th/news/contents/details/56988
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/57051