รัฐบาลไทย-ข่าวทำเนียบรัฐบาล-ครม. ขยายเวลายกเว้นค่าธรรมเนียมรายปีฯ ให้โรงงานจำพวก 2 และ 3 ทั่วประเทศ ช่วยฟื้นฟูกิจการหลังโควิดคลี่คลาย


วันอาทิตย์ที่ 12 มิถุนายน 2565
ครม. ขยายเวลายกเว้นค่าธรรมเนียมรายปีฯ ให้โรงงานจำพวก 2 และ 3 ทั่วประเทศ ช่วยฟื้นฟูกิจการหลังโควิดคลี่คลาย
.....
ที่ประชุม ครม. (7 มิ.ย. 65) เห็นชอบขยายเวลายกเว้นค่าธรรมเนียมรายปีที่เรียกเก็บตามพระราชบัญญัติโรงงาน ให้แก่ผู้ประกอบกิจการโรงงานจำพวกที่ 2 คือ โรงงานที่มีเครื่องจักรไม่เกิน 50 แรงม้า และมีคนงานไม่เกิน 50 คน และโรงงานจำพวกที่ 3 คือ โรงงานที่มีเครื่องจักรเกินกว่า 50 แรงม้า และมีคนงานเกินกว่า 50 คน ทุกขนาดเป็นเวลา 1 ปี ถือเป็นการยกเว้นค่าธรรมเนียมรายปีให้แก่ผู้ประกอบการต่อเนื่องเป็นปีที่ 3 ที่จะสิ้นสุดการยกเว้นค่าธรรมเนียมฯ ในวันที่ 9 มิ.ย. 65
.
ซึ่งการยกเว้นค่าธรรมเนียมฯ นี้ เป็นหนึ่งในมาตรการให้ความช่วยเหลือแก่ผู้ประกอบกิจการโรงงาน ในการฟื้นฟูกิจการภายหลังสถานการณ์ของโรคโควิด-19 คลี่คลาย เพื่อให้ประกอบกิจการต่อไปได้อย่างต่อเนื่อง โดยให้มีผลบังคับใช้ตั้งแต่วันที่ 10 มิ.ย. 65 - 9 มิ.ย. 66
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/55618