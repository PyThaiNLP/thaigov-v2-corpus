รัฐบาลไทย-ข่าวทำเนียบรัฐบาล-Stay Home Online Auction 8/8 ธอส. เปิดประมูลขายบ้านมือสองออนไลน์ 88 รายการ ลดสูงสุดเกือบ 40% และได้ลุ้นรับสลากออมทรัพย์ ธอส. ฟรี!!


วันพฤหัสบดีที่ 5 สิงหาคม 2564
พิมพ์
Stay Home Online Auction 8/8 ธอส. เปิดประมูลขายบ้านมือสองออนไลน์ 88 รายการ ลดสูงสุดเกือบ 40% และได้ลุ้นรับสลากออมทรัพย์ ธอส. ฟรี!!
ธอส. จัดงาน 8/8 GHBank NPA Double Sale คัดทรัพย์เด่นราคาดี 88 รายการ ทั่วประเทศ มาประมูลออนไลน์ ไม่ต้องเดินทางออกจากบ้าน (Stay Home Online Auction) ประมูลผ่าน Application : G H Bank Smart NPA ลดสูงสุดเกือบ 40% ราคาเริ่มต้นประมูลต่ำสุดแค่ 60,000 บาท
ธนาคารอาคารสงเคราะห์ จัดงาน “8/8 GHBank NPA Double Sale” คัดทรัพย์เด่น ราคาดี 88 รายการ ทั่วประเทศ มาจัดประมูลออนไลน์โดยไม่ต้องเดินทางออกจากบ้าน (Stay Home Online Auction) ประมูลผ่าน Application : G H Bank Smart NPA ลดสูงสุดเกือบ 40% ราคาเริ่มต้นประมูลต่ำสุดแค่ 60,000 บาท พิเศษ!! สำหรับลูกค้า 8 ลำดับแรกของ กรุงเทพฯ และปริมณฑล หรือของภูมิภาคที่ชนะประมูลและโอนกรรมสิทธิ์ภายในวันที่ 29 ตุลาคม 2564 ได้รับฟรี!! สลากออมทรัพย์ ธอส. ชุดเกล็ดดาว มูลค่า 5,000 บาท เพื่อลุ้นรับรางวัลมูลค่าสูงสุดถึง 1 ล้านบาททุกเดือน และรับส่วนลดเพิ่มอีก 10% เริ่มประมูลพร้อมกัน วันอาทิตย์ที่ 8 สิงหาคม 2564 เวลา 10.00-10.30 น.
นายฉัตรชัย ศิริไล กรรมการผู้จัดการ ธนาคารอาคารสงเคราะห์ (ธอส.) เปิดเผยว่า เพื่อเป็นการเพิ่มโอกาสให้ประชาชนได้มีที่อยู่อาศัยเป็นของตนเองได้โดยไม่ต้องเดินทางออกนอกบ้าน เพื่อให้สอดคล้องกับการยกระดับมาตรการป้องกันควบคุมโรค COVID-19 ของภาครัฐ ธอส. จึงได้จัดงาน “8/8 GHBank NPA Double Sale” ประมูลบ้านมือสองออนไลน์ (Stay Home Online Auction) ผ่าน Application : G H Bank Smart NPA วันอาทิตย์ที่ 8 สิงหาคม 2564 ระหว่างเวลา 10.00-10.30 น. โดยมีทรัพย์เด่น ราคาดี มาให้เลือกประมูล ทั้งประเภท บ้านเดี่ยว บ้านแฝด ทาวน์เฮ้าส์ ห้องชุด อาคารพาณิชย์ และที่ดินเปล่า รวม 88 รายการ ราคาเริ่มต้นประมูลให้ส่วนลดพิเศษสูงสุดเกือบ 40% จากราคาปกติ พิเศษโปรโมชั่น คูณ 2 สำหรับลูกค้า 8 ลำดับแรกของรายการทรัพย์ใน กทม. และปริมณฑล รวมถึง 8 ลำดับแรกของลูกค้าที่ซื้อทรัพย์ในภูมิภาค ที่เสนอราคา และชนะประมูล หากโอนกรรมสิทธิ์ภายในวันที่ 29 ตุลาคม 2564 ได้รับฟรี!! สลากออมทรัพย์ ธอส. ชุดเกล็ดดาว มูลค่า 5,000 บาท ซึ่งสามารถลุ้นรับรางวัลมูลค่าสูงสุดถึง 1 ล้านบาททุกเดือน รวมถึงได้รับส่วนลดเพิ่มอีก 10% จากราคาที่ปิดประมูล และเลือกใช้โปรโมชั่นผ่อนดาวน์ดอกเบี้ย 0% นานสูงสุด 4 ปี หรือ 48 เดือนได้อีกด้วย
สำหรับทรัพย์ที่นำมาเปิดประมูลในครั้งนี้แบ่งเป็น ทรัพย์ที่ตั้งอยู่ในพื้นที่กรุงเทพฯ และปริมณฑล 13 รายการ มีรายการที่น่าสนใจ อาทิ ทรัพย์เด่นทำเลทองใจกลางเมืองย่านธุรกิจ ได้แก่ ห้องชุด ชั้นที่ 22 เนื้อที่ 35.82 ตารางเมตร โครงการลุมพินีวิลล์ สุขุมวิท 77 เขตสวนหลวง กรุงเทพฯ ราคาเริ่มต้นประมูล 2,070,000 บาท เดินทางมายังรถไฟฟ้า BTS สถานีอ่อนนุชเพียงไม่กี่นาที และอยู่ใกล้แหล่งอำนวยความสะดวกมากมาย อาทิ ห้างสรรพสินค้า โรงพยาบาล และร้านอาหารจำนวนมาก หรือ บ้านเดี่ยว 2 ชั้น เนี้อที่ 57.9 ตารางวา โครงการภัสสร อ.คลองหลวง จ.ปทุมธานี ราคาเริ่มต้นประมูล 3,465,000 บาท โครงการมีบรรยากาศสงบ ร่มรื่น มีคลับเฮ้าส์ สระว่ายน้ำ เดินทางสะดวกด้วยถนนที่เข้าถึงหลายเส้นทาง และใกล้สิ่งอำนวยความสะดวกมากมาย อาทิ ห้างสรรพสินค้า โรงพยาบาล และสถานศึกษา ส่วนรายการที่ราคาเริ่มต้นประมูลต่ำสุดเพียง 60,000 บาทเท่านั้น ได้แก่ ห้องชุด ชั้นที่ 5 เนื้อที่ 22.75 ตารางเมตร โครงการพรอนันต์ อ.คลองหลวง จ.ปทุมธานี
ขณะที่ทรัพย์ในส่วนภูมิภาคที่นำออกประมูลออนไลน์ครั้งนี้มีจำนวน 75 รายการ รายการที่น่าสนใจ อาทิ  ทาวน์เฮ้าส์   2 ชั้น  เนื้อที่ 16.10 ตารางวา ในโครงการหมู่บ้านปัณณทรัพย์ 1 อ.หัวหิน จ.ประจวบคีรีขันธ์ ราคาเริ่มต้นประมูล 995,000 บาท ตั้งอยู่ใกล้กับแหล่งท่องเที่ยวทั้งทะเล ห้างสรรพสินค้า สวนน้ำ และอีกมากมาย ขณะที่รายการทรัพย์ที่มีราคาเริ่มต้นประมูลลดสูงสุดเกือบ 40% จากราคาปกติ ได้แก่ บ้านเดี่ยว 1 ชั้น ขนาดเนื้อที่ 50 ตารางวา อ.ทุ่งสง จ.นครศรีธรรมราช ราคาเริ่มต้นประมูลเพียง 650,000 บาท ส่วนทรัพย์ที่มีราคาเริ่มต้นประมูลต่ำสุด ได้แก่ ที่ดินเปล่า ขนาด 100 ตารางวา ในโครงการสวนแก้ว อ.หนองหงส์ จ.บุรีรัมย์ ราคาเริ่มต้นประมูลเพียง 240,000 บาท และรายการที่มีราคาเริ่มต้นประมูลสูงสุด 3,270,000 บาท ได้แก่ บ้านแฝด 2 ชั้น เนื้อที่ 48 ตารางวา อ.บางละมุง จ.ชลบุรี อยู่ใกล้แหล่งท่องเที่ยว และทะเล เดินทางไป - มาได้สะดวก  เหมาะเป็นที่พักสำหรับตากอากาศเป็นอย่างมาก
ทั้งนี้ ผู้ที่สนใจเข้าร่วมประมูลสามารถดาวน์โหลด  Application : G H Bank Smart NPA เพื่อลงทะเบียนเข้าร่วมประมูลออนไลน์ จากนั้นต้องโอนเงินประกันเข้าร่วมประมูลออนไลน์ภายในวันที่ 5 สิงหาคม 2564 เพียงทำตามขั้นตอน ดังนี้ 1.ดาวน์โหลดและสมัครใช้บริการ Application : GHB ALL 2.เปิดบัญชีเงินฝากออมทรัพย์ ธอส. ด้วย Application : GHB ALL (ชื่อเจ้าของบัญชีต้องเป็นบุคคลเดียวกับผู้เข้าประมูล) 3.โอนเงินประกันเข้าร่วมประมูลด้วย Application : GHB ALL เข้าบัญชี ธนาคารอาคารสงเคราะห์ ชื่อบัญชี “เงินประกันการเข้าร่วมประมูลออนไลน์” เลขที่บัญชี 001-91-020717-5 จำนวน 5,000 บาทต่อ 1 รายการทรัพย์ที่เข้าร่วมประมูล สามารถดูรายละเอียดทรัพย์ที่นำออกประมูลได้ที่ www.ghbhomecenter.com / Application : G H Bank Smart NPA หรือสอบถามเพิ่มเติมที่ฝ่ายบริหาร NPA โทร 0-2202-1582-3 หรือ 0-2202-1016 และฝ่ายบริหารหนี้ภูมิภาค โทร 0-2202-1170 และ 0-2202-2036 และ Facebook Fanpage ธนาคารอาคารสงเคราะห์

ที่มา : https://www.thaigov.go.th/news/contents/details/44464