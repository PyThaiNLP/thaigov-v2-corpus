รัฐบาลไทย-ข่าวทำเนียบรัฐบาล-ครม. เคาะ “ชอปดีมีคืน – คนละครึ่ง เฟส 4” กระตุ้นกำลังซื้อภายในประเทศ


วันพุธที่ 22 ธันวาคม 2564
ครม. เคาะ “ชอปดีมีคืน – คนละครึ่ง เฟส 4” กระตุ้นกำลังซื้อภายในประเทศ
.....
ที่ประชุม ครม. (21 ธ.ค.) เห็นชอบมาตรการชอปดีมีคืน เพื่อกระตุ้นเศรษฐกิจในปี 65 โดยกำหนดให้ผู้มีเงินได้ซึ่งมีหน้าที่เสียภาษีเงินได้บุคคลธรรมดา แต่ไม่รวมห้างหุ้นส่วนสามัญ หรือคณะบุคคลที่มิใช่นิติบุคคล สามารถนำรายจ่ายการซื้อสินค้าและบริการมาหักลดหย่อนภาษีได้ตามจำนวนที่จ่ายจริง แต่ไม่เกิน 30,000 บาท มีผลตั้งแต่วันที่ 1 ม.ค. - 15 ก.พ. 65
.
ทั้งการซื้อสินค้า บริการ และสินค้าโอทอป แต่ไม่รวมค่าสุรา เบียร์ ไวน์ ยาสูบ ค่าน้ำมันและก๊าซสำหรับเติมยานพาหนะ ค่ารถยนต์ รถจักรยานยนต์ และเรือ ค่าหนังสือ นิตยสาร นิตยสารออนไลน์ ค่าบริการนำเที่ยว ค่าที่พักโรงแรม ค่าน้ำประปา ไฟฟ้า ค่าโทรศัพท์ ค่าบริการอินเทอร์เน็ต และเบี้ยประกันวินาศภัย
.
โดยคาดว่าจะมีเม็ดเงินหมุนเวียนในระบบเศรษฐกิจมากกว่า 42,000 ล้านบาท ส่งผลต่อการขยายตัวทางเศรษฐกิจ 0.12% และส่งเสริมให้ผู้ประกอบการทั่วไป เข้าสู่ระบบภาษีมูลค่าเพิ่ม (VAT) มากขึ้น
.
ขณะเดียวกัน ยังเห็นชอบโครงการคนละครึ่ง เฟส 4 เพื่อช่วยลดภาระค่าครองชีพและกระตุ้นกำลังซื้อประชาชน โดยคาดว่าจะเริ่มโครงการได้ในเดือน มี.ค. – เม.ย. 65 เป็นเวลา 2 เดือน
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/49754