รัฐบาลไทย-ข่าวทำเนียบรัฐบาล-เปิดตัว “โครงการ Sports Hero” พัฒนานักกีฬาดาวรุ่งที่มีศักยภาพสูง มุ่งสู่โอลิมปิกเกมส์ 2024 (ปารีส)


วันจันทร์ที่ 13 มิถุนายน 2565
เปิดตัว “โครงการ Sports Hero” พัฒนานักกีฬาดาวรุ่งที่มีศักยภาพสูง มุ่งสู่โอลิมปิกเกมส์ 2024 (ปารีส)
.....
กระทรวงการท่องเที่ยวและกีฬา เปิดตัว “โครงการ Sports Hero” พัฒนานักกีฬาดาวรุ่งที่มีศักยภาพสูง มุ่งสู่โอลิมปิกเกมส์ 2024 (ปารีส) เพื่อวางรากฐานการสร้างนักกีฬา ต่อยอดสู่การคัดตัวเป็นนักกีฬาทีมชาติในอนาคต จากการค้นหานักกีฬาดาวรุ่งที่มีพรสวรรค์ รวมถึงผู้ฝึกสอนกีฬาชนิดต่าง ๆ เข้ามาฝึกอบรมและพัฒนา โดยนำวิทยาศาสตร์การกีฬาเข้ามาใช้พัฒนาสู่การแข่งขันระดับชาติและนานาชาติ และสร้างชื่อเสียงให้กับประเทศไทยต่อไป
.
โดยเน้นการดูแลและสนับสนุนนักกีฬาอย่างครบวงจร ทั้งด้านวิทยาศาสตร์การกีฬา ขวัญกำลังใจ โอกาสในการเข้าร่วมเก็บตัวฝึกซ้อมและแข่งขัน/ประลอง เพื่อเพิ่มพูนประสบการณ์ทั้งภายในและต่างประเทศ โดยเฉพาะชนิดกีฬาความหวังหรือชนิดกีฬาเป้าหมายตามที่การกีฬาแห่งประเทศไทยกำหนด
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/55636