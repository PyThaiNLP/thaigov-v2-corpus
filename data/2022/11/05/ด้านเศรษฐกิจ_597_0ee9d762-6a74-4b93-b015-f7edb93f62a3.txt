รัฐบาลไทย-ข่าวทำเนียบรัฐบาล-“กอช. ชวนลูกๆ บอกรักแม่ มอบเงินออมให้แม่ พร้อมรับสิทธิประกันคุ้มครองพี่ช้าง 365”


วันอังคารที่ 10 สิงหาคม 2564
พิมพ์
“กอช. ชวนลูกๆ บอกรักแม่ มอบเงินออมให้แม่ พร้อมรับสิทธิประกันคุ้มครองพี่ช้าง 365”
กอช.เชิญชวนลูกๆ บอกรักแม่ มอบเงินออมให้แม่มีใช้ยามเกษียณ เนื่องในโอกาสวันแม่แห่งชาติ เพียงสมัครสมาชิกใหม่ หรือ ส่งเงินออมสะสม 600 บาทขึ้นไป รับสิทธิ์ประกันคุ้มครองส่วนบุคคลพี่ช้าง 365
กองทุนการออมแห่งชาติ หรือ กอช. เชิญชวนลูกๆ บอกรักแม่ มอบเงินออมให้แม่มีใช้ยามเกษียณ เนื่องในโอกาสวันแม่แห่งชาติ เพียงสมัครสมาชิกใหม่ หรือ ส่งเงินออมสะสม 600 บาทขึ้นไป รับสิทธิ์ประกันคุ้มครองส่วนบุคคลพี่ช้าง 365 พร้อมได้รับเงินสมทบเพิ่มจากรัฐตามช่วงอายุของสมาชิกสูงสุด 100% ไม่เกิน 1,200 บาทต่อปี ตั้งแต่วันนี้ – 30 สิงหาคม 2564
นางสาวจารุลักษณ์ เรืองสุวรรณ เลขาธิการคณะกรรมการกองทุนการออมแห่งชาติ (กอช.)  เปิดเผยว่า  กอช. เชิญชวนลูกๆ บอกรักแม่ที่มีอายุไม่เกิน 60 ปี โดยการมอบเงินออมเพื่อวัยเกษียณ เนื่องในโอกาสวันแม่แห่งชาติ สมัครสมาชิกใหม่หรือส่งเงินออมสะสม 600 บาท รับสิทธิ์ประกันคุ้มครองส่วนบุคคลพี่ช้าง 365 พร้อมได้รับเงินสมทบเพิ่มจากรัฐตามช่วงอายุของสมาชิกสูงสุด 100%  ไม่เกิน 1,200 บาท สำหรับ 2,000 ท่านแรก เริ่มตั้งแต่วันนี้ – 30 สิงหาคม 2564   โดยสามารถตรวจสอบสิทธิและคุณสมบัติ คุณแม่ด้วยตนเองก่อนการสมัครสมาชิกได้ที่แอปพลิเคชัน “กอช.” หรือที่เว็บไซต์ กอช. “www.nsf.or.th”
ทั้งนี้ ด้วยสถานการณ์โรคติดเชื้อไวรัสโควิด-19 ตามนโยบายของรัฐบาลรณรงค์ให้ประชาชน ลดการเดินทางออกจากบ้านป้องกันการแพร่ระบาด ผู้ที่สนใจสามารถสมัครสมาชิกได้ที่ แอปพลิเคชัน “กอช.” หรือ หน่วยรับสมัครสมาชิกใกล้บ้านท่าน อาทิ ที่ว่าการอำเภอทั่วประเทศ  สำนักงานคลังจังหวัด สถาบันการเงินชุมชน ตัวแทน กอช. ประจำหมู่บ้าน ธนาคารออมสิน ธ.ก.ส. ธอส. และธนาคารกรุงไทย ทุกสาขา รวมทั้งเคาน์เตอร์เซอร์วิส เทสโก้โลตัส บิ๊กซี ตู้บุญเติม และเครือข่ายรับสมัครทั่วประเทศ สอบถามข้อมูลเพิ่มเติมได้ที่   สายด่วนเงินออม โทร. 02-049-9000
“คุณออม  รัฐช่วยออม  คุณได้บำนาญ”

ที่มา : https://www.thaigov.go.th/news/contents/details/44619