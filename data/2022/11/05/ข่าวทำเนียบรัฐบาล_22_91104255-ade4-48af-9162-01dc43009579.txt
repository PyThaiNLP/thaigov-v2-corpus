รัฐบาลไทย-ข่าวทำเนียบรัฐบาล-มูลนิธิป่อเต็กตึ๊งมอบอุปกรณ์ชุดป้องกันโควิด-19 จำนวน 30,000 ชุด เพื่อนำไปแจกจ่ายแก่เจ้าหน้าที่และประชาชน


วันอังคารที่ 6 กรกฎาคม 2564
พิมพ์
มูลนิธิป่อเต็กตึ๊งมอบอุปกรณ์ชุดป้องกันโควิด-19 จำนวน 30,000 ชุด เพื่อนำไปแจกจ่ายแก่เจ้าหน้าที่และประชาชน
มูลนิธิป่อเต็กตึ๊งมอบอุปกรณ์ชุดป้องกันโควิด-19 จำนวน 30,000 ชุด เพื่อนำไปแจกจ่ายแก่เจ้าหน้าที่และประชาชน
วันนี้ (6 กรกฎาคม 2564) เวลา 10.00 น. ณ ห้องรับรอง 1 ตึกบัญชาการ 1 ทำเนียบรัฐบาล นายสัก กอแสงเรือง รองประธานกรรมการมูลนิธิป่อเต็กตึ๊ง พร้อมด้วยคณะกรรมการและผู้บริหารมูลนิธิป่อเต็กตึ๊ง เข้าพบนางนันทวรรณ ชื่นศิริ รองเลขาธิการนายกรัฐมนตรีฝ่ายบริหาร เพื่อมอบอุปกรณ์ป้องกันโควิด-19 จำนวน 30,000 ชุด
รองประธานกรรมการมูลนิธิป่อเต็กตึ๊ง เผยว่า สถานการณ์การแพร่ระบาดของโรคติดเชื้อไวรัสโควิด-19 ที่ผ่าน มูลนิธิปอเต็กตึ๊งได้สนับสนุนอุปกรณ์ป้องกันและเครื่องมือทางการแพทย์ให้กับโรงพยาบาลต่าง ๆ พร้อมทั้งจัดทำอาหารกล่องและเครื่องอุปโภคบริโภคแจกจ่ายให้แก่ประชาชนตามชุมชนต่าง ๆ โดยได้ประสานงานกับสำนักงานเขตและองค์กรอื่น ๆ อย่างต่อเนื่อง
โอกาสนี้ รองเลขาธิการนายกรัฐมนตรีฝ่ายบริหารกล่าวขอบคุณมูลนิธิป่อเต็กตึ๊งที่ให้การช่วยเหลือภาครัฐในด้านการทำงานสังคมสงเคราะห์และงานบรรเทาสาธารณภัยมาโดยตลอด รวมทั้งยังสนับสนุนชุดของขวัญวันเด็ก ประจำวันเด็กแห่งชาติทุกปี สะท้อนถึงความร่วมมือระหว่างรัฐบาลและภาคประชาสังคม ซึ่งนายกรัฐมนตรีย้ำว่า ช่วงเวลาเช่นนี้เป็นโอกาสสำคัญที่จะต้องร่วมมือร่วมใจกันในทุกภาคส่วน ให้กำลังใจซึ่งกันและกัน จะต้องไม่ทิ้งใครเอาไว้ ช่วยเหลือกันด้วยความปรารถนาดี และจะนำอุปกรณ์ป้องกันโควิด-19 ไปแจกจ่ายให้กับเจ้าหน้าที่และประชาชนต่อไป
....................
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/43493