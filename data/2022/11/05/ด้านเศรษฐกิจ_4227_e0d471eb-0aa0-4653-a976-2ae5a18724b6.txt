รัฐบาลไทย-ข่าวทำเนียบรัฐบาล-รองเลขาธิการคณะกรรมการส่งเสริมการลงทุน ได้เป็นสักขีพยานในการลงนามความร่วมมือ (MOU)


วันอังคารที่ 28 มิถุนายน 2565
รองเลขาธิการคณะกรรมการส่งเสริมการลงทุน ได้เป็นสักขีพยานในการลงนามความร่วมมือ (MOU)
รองเลขาธิการคณะกรรมการส่งเสริมการลงทุน ได้เป็นสักขีพยานในการลงนามความร่วมมือ (MOU)
เมื่อวันที่ 23 มิถุนายน 2565 นายนฤตม์ เทอดสถีรศักดิ์ รองเลขาธิการคณะกรรมการส่งเสริมการลงทุน ได้เป็นสักขีพยานในการลงนามความร่วมมือ (MOU) ระหว่างหน่วยงานส่งเสริมอุตสาหกรรมของเมืองชางวอน ประเทศเกาหลีใต้ (Changwon Industry Promotion Agency) กับสมาคมการค้าผู้ประกอบการผลิตเครื่องจักร ชิ้นส่วนโลหะและอุตสาหกรรมสนับสนุนไทย (MiC-T) ณ โรงแรมแกรนด์ เซ็นเตอร์ พอยต์ เทอร์มินัล 21  ในโอกาสที่เมืองชางวอนได้นำบริษัทผู้ผลิตชิ้นส่วนยานยนต์จากเกาหลีใต้ เดินทางมาศึกษาลู่ทางการลงทุน และจับคู่เจรจาธุรกิจกับผู้ประกอบการไทย
นอกจากนี้ ยังได้หารือความร่วมมือในการส่งเสริมการลงทุนระหว่างไทย-เกาหลีใต้ โดยเฉพาะในอุตสาหกรรมยานยนต์ไฟฟ้า (EV) และอุตสาหกรรมเป้าหมายอื่นๆ ของประเทศไทย ซึ่งจะเป็นการตอกย้ำความสัมพันธ์และความร่วมมือที่บีโอไอได้ลงนาม MOU ไว้กับเมืองชางวอนเมื่อปี 2562 ให้มีความแน่นแฟ้นยิ่งขึ้น
เมืองชางวอน เป็นแหล่งอุตสาหกรรมที่สำคัญของเกาหลีใต้ มีผู้ประกอบการมากกว่า 4,500 บริษัท และมีชื่อเสียงด้านเทคโนโลยียานยนต์ นอกจากนี้ อุตสาหกรรมอื่นๆ ที่มีความโดดเด่น เช่น อิเล็กทรอนิกส์ เครื่องจักร อุตสาหกรรมป้องกันประเทศ พลังงาน และโลจิสติกส์  โดยเมืองชางวอนเป็นทั้งฐานการผลิตและฐานการวิจัยและพัฒนาของบริษัทชั้นนำ เช่น กลุ่มดูซาน ฮันฮวา ฮุนได แอลจี เอสทีเอ็กซ์ เป็นต้น

ที่มา : https://www.thaigov.go.th/news/contents/details/56172