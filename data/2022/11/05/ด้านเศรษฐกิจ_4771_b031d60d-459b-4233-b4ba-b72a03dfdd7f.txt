รัฐบาลไทย-ข่าวทำเนียบรัฐบาล-รฟม. จัดกิจกรรมจิตอาสาบำเพ็ญประโยชน์เฉลิมพระเกียรติ สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง


วันพฤหัสบดีที่ 11 สิงหาคม 2565
รฟม. จัดกิจกรรมจิตอาสาบำเพ็ญประโยชน์เฉลิมพระเกียรติ สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง
เนื่องในโอกาสมหามงคลเฉลิมพระชนมพรรษา 90 พรรษา 12 สิงหาคม 2565
วันนี้ (11 สิงหาคม 2565) นายถนอม รัตนเศรษฐ ผู้ช่วยผู้ว่าการการรถไฟฟ้าขนส่งมวลชนแห่งประเทศไทย (รฟม.) กระทรวงคมนาคม นำคณะผู้บริหารและพนักงานจิตอาสา มอบ “ถุง รฟม. ห่วงใย ใส่ใจประชาชน” จำนวน 1,800 ชุด ให้แก่ประชาชนที่รับบริการฉีดวัคซีน ณ ศูนย์ฉีดวัคซีนกลางบางซื่อ โดยสนับสนุนอุปกรณ์ป้องกันตนเองจากโรคติดเชื้อไวรัส COVID-19 เช่น หน้ากากอนามัย ชุดตรวจหาแอนติเจนเชื้อไวรัส COVID-19 ด้วยตนเอง สเปรย์แอลกอฮอล์ เจลแอลกอฮอล์ ยาสามัญประจำบ้าน เป็นต้น ให้แก่ประชาชน โดยกิจกรรมดังกล่าวเป็นกิจกรรมจิตอาสาบำเพ็ญประโยชน์เฉลิมพระเกียรติ สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสมหามงคลเฉลิมพระชนมพรรษา 90 พรรษา 12 สิงหาคม 2565
ทั้งนี้ กิจกรรมดังกล่าวยังเป็นกิจกรรมเพื่อสังคมที่ รฟม. ได้ดำเนินการมาอย่างต่อเนื่อง เพื่อสนับสนุนช่วยเหลือสังคม ชุมชนและประชาชน ติดตามข้อมูลข่าวสาร รฟม. เพิ่มเติมได้ที่ เว็บไซต์ รฟม. www.mrta.co.th และเฟซบุ๊กแฟนเพจการรถไฟฟ้าขนส่งมวลชนแห่งประเทศไทย หรือ Call Center รฟม. โทรศัพท์ 0 2716 4044
“30 ปี รฟม. เชื่อมต่อเส้นทางสู่ความยั่งยืน Completing Connection, Mission for All”

ที่มา : https://www.thaigov.go.th/news/contents/details/57930