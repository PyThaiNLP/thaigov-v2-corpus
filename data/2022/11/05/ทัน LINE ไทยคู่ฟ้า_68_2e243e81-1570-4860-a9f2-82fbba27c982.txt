รัฐบาลไทย-ข่าวทำเนียบรัฐบาล-จัดทีมลาดตระเวนค้นหาผู้ติดเชื้อที่รอเตียง


วันศุกร์ที่ 9 กรกฎาคม 2564
จัดทีมลาดตระเวนค้นหาผู้ติดเชื้อที่รอเตียง
....
สถานการณ์โควิด-19 ขณะนี้ พบผู้ติดเชื้อจำนวนมาก โดยเฉพาะในพื้นที่ กทม. และปริมณฑล ทำให้เกิดปัญหาผู้ป่วยรอเตียงรักษา อยู่ที่บ้านเพิ่มขึ้น
.
รัฐบาล ได้ส่งทีมปฏิบัติการเชิงรุกออกลาดตระเวนลงพื้นที่ค้นหาผู้ติดเชื้อที่รอเตียงอย่างเร่งด่วน เพื่อรับตัวผู้ป่วยเข้าสู่ระบบรักษา โดยมีทีมประเมินระดับอาการผู้ป่วย ก่อนนำส่งต่อไป
.
โดยสถานะสถานพยาบาล ที่เป็น รพ.สนาม (ข้อมูล ณ 30 มิ.ย.64 ) มีประสิทธิภาพรองรับ ได้ดังนี้
- กระทรวงการอุดมศึกษา วิทยาศาสตร์ วิจัย และนวัตกรรม ปัจจุบันมีทั้งหมด 53 แห่ง
- กระทรวงกลาโหม สนับสนุนอาคารสถานที่ ให้กระทรวงสาธารณสุขดำเนินการ จำนวน 31 แห่ง
- ในส่วน กทม. ปัจจุบันมีทั้งหมด 10 แห่ง
.
ล่าสุด รัฐบาลได้หาพื้นที่ก่อสร้างโรงพยาบาลเพิ่ม ณ อาคาร Satellite 1 ท่าอากาศยานสุวรรณภูมิ ซึ่งมีศักยภาพและความพร้อม คาดว่าจะสามารถรองรับผู้ป่วยได้กว่า 5,000 คน
.
สำหรับผู้ป่วยโควิด-19 ท่านใดที่มีภูมิลำเนาอยู่ต่างจังหวัด หากประสงค์จะกลับไปรักษาตัวที่ภูมิลำเนา สามารถติดต่อได้ที่ สายด่วน 1330 ตลอด 24 ชั่วโมง
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/43594