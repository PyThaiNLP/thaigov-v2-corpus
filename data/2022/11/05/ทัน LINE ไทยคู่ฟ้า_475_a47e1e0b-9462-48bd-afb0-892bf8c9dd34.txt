รัฐบาลไทย-ข่าวทำเนียบรัฐบาล-"นายกฯ” หนุนไทยเป็นฐาน "การผลิตยานยนต์ไฟฟ้า" คงความเป็นดีทรอยต์แห่งเอเชีย ขับเคลื่อนสู่สังคมคาร์บอนต่ำ แก้ปัญหา PM2.5 อย่างยั่งยืน


วันจันทร์ที่ 20 ธันวาคม 2564
"นายกฯ” หนุนไทยเป็นฐาน "การผลิตยานยนต์ไฟฟ้า" คงความเป็นดีทรอยต์แห่งเอเชีย ขับเคลื่อนสู่สังคมคาร์บอนต่ำ แก้ปัญหา PM2.5 อย่างยั่งยืน
.....
นายธนกร วังบุญคงชนะ โฆษกประจำสำนักนายกรัฐมนตรี เผยว่า ภาคอุตสาหกรรมการผลิตรถยนต์ของประเทศไทยมีอัตราการเติบโตต่อเนื่อง ปีนี้การผลิตรวมราว 1.6 ล้านคัน คาดว่าในปี 2565 จะผลิตได้เพิ่มอีกราว 1.7 ล้านคัน
.
เนื่องจากตลาดอุตสาหกรรมยานยนต์มีความสำคัญต่อระบบเศรษฐกิจไทยเป็นอย่างมาก นายกฯ จึงได้ย้ำให้ไทยรักษาความเป็นดีทรอยต์แห่งเอเชีย (Detroit of Asia)
.
โดยให้เตรียมพร้อม Up-skill/Re-skill ในภาคการผลิตของไทย หนุนสร้างนวัตกรรมใหม่ สร้างเศรษฐกิจมูลค่าสูงที่เป็นมิตรต่อสิ่งแวดล้อมที่นำไปสู่สังคมคาร์บอนต่ำ และแก้ปัญหามลพิษ PM2.5 อย่างยั่งยืน
.
ประเทศไทยมีเป้าหมายการผลิตยานยนต์ไฟฟ้า Zero Emission Vehicles หรือ ZEV จำนวน 725,000 คันต่อปี หรือร้อยละ 30 ของการผลิตรถยนต์ภายในปี 2573
.
คาดการณ์ว่าในปีดังกล่าว ยอดจำหน่ายรถยนต์ไฟฟ้าทั่วโลกจะสูงถึง 25 ล้านคัน โดยตลาดที่ขยายตัวชัดเจนและจะเป็นโอกาสของไทย คือ จีน ยุโรป สหรัฐฯ และอินเดีย
.
อ่านเพิ่มเติ่ม คลิก https://www.thaigov.go.th/news/contents/details/49640
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/49667