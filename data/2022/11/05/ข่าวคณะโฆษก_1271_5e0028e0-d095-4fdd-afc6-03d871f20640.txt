รัฐบาลไทย-ข่าวทำเนียบรัฐบาล-​ครม.อนุมัติงบกลาง 8,458.38 ล้านบาท ให้กระทรวงสาธารณสุขใช้จ่ายภารกิจป้องกันและแก้ไขการแพร่ระบาดโควิด19 เป็นค่าเสี่ยงภัยบุคลากร ค่าใช้จ่ายผู้ป่วยไร้สิทธิและจัดซื้อยาแพกซ์โลวิด


วันอังคารที่ 22 มีนาคม 2565
พิมพ์
​ครม.อนุมัติงบกลาง 8,458.38 ล้านบาท ให้กระทรวงสาธารณสุขใช้จ่ายภารกิจป้องกันและแก้ไขการแพร่ระบาดโควิด19 เป็นค่าเสี่ยงภัยบุคลากร ค่าใช้จ่ายผู้ป่วยไร้สิทธิและจัดซื้อยาแพกซ์โลวิด
​ครม.อนุมัติงบกลาง 8,458.38 ล้านบาท ให้กระทรวงสาธารณสุขใช้จ่ายภารกิจป้องกันและแก้ไขการแพร่ระบาดโควิด19 เป็นค่าเสี่ยงภัยบุคลากร ค่าใช้จ่ายผู้ป่วยไร้สิทธิและจัดซื้อยาแพกซ์โลวิด
น.ส.ไตรศุลี ไตรสรณกุล รองโฆษกประจำสำนักนายกรัฐมนตรี กล่าวว่า ที่ประชุมคณะรัฐมนตรี (ครม.) วันที่ 22 มี.ค. 2565 ได้อนุมัติงบประมาณรายจ่ายประจำปีงบประมาณ พ.ศ. 2565 งบกลาง รายการค่าใช้จ่ายในการบรรเทา แก้ไขปัญหาและเยียวยาผู้ที่ได้รับผลกระทบจากการระบาดของโรคติดเชื้อไวรัสโคโรนา 2019 วงเงิน 8,458.38 ล้านบาท ตามที่กระทรวงสาธารณสุขเสนอ ซึ่งจะโดยจัดสรรแก่ 5 หน่วยงาน ประกอบด้วย สำนักงานปลัดกระทรวงสาธารณสุข 7,777.09 ล้านบาท  กรมการแพทย์ 626.53  ล้านบาทกรมสุขภาพจิต 27.84 ล้านบาท กรมวิทยาศาสตร์การแพทย์ 13.53 ล้านบาท และกรมอนามัย  13.37 ล้านบาท
ทั้งนี้ เพื่อใช้จ่ายเป็นค่าตอบแทนการเสี่ยงภัยของเจ้าหน้าที่ในการปฏิบัติงาน ค่าตอบแทนบุคลากรนอกเหนือภารกิจปกติ(สำหรับเจ้าหน้าที่ที่ปฏิบัติงานให้บริการฉีดวัคซีนโควิด19 นอกสถานพยาบาล ค่ารักษาผู้ป่วยไร้สิทธิการรักษา และจัดซื้อยาแพกซ์โลวิด
น.ส.ไตรศุลี  กล่าวว่า รัฐบาลได้ให้ความสำคัญกับการสร้างขวัญกำลังใจแก่บุคลากรด้านสาธารณสุขโดยการจัดสรรงบประมาณค่าตอบแทนเสี่ยงภัยและการปฏิบัติงานนอกเหนือภารกิจปกติโดยต่อเนื่อง รวมถึงมีนโยบายการจัดหายาเวชภัณฑ์ที่ประสิทธิภาพในปริมาณที่เพียงพอมาเพื่อรักษาประชาชน
ทั้งนี้ ปัจจุบันกระทรวงสาธารณสุขมีการใช้ยารักษาโควิดอยู่หลายชนิด เช่น ฟ้าทะลายโจร ฟาวิพิราเวียร์ โมลนูพิราเวียร์, เรมดิซิเวียร์ และล่าสุดอยู่ระหว่างการจัดหายาแพกซ์โลวิด ซึ่งผลิตโดยบริษัท ไฟเซอร์ ซึ่งหลังจากได้รับอนุมัติจาก ครม. แล้วจะมีการลงนามสัญญาเพื่อจัดซื้อตามขั้นตอนต่อไป

ที่มา : https://www.thaigov.go.th/news/contents/details/52811