รัฐบาลไทย-ข่าวทำเนียบรัฐบาล-รฟฟท. จับผู้ต้องสงสัยลักลอบตัดสายใยแก้วนำแสง ( Fiber Optical ) รถไฟฟ้าชานเสืองสายสีแดง ได้พร้อมของกลางที่สถานีรถไฟฟ้าบางบำหรุ


วันพุธที่ 1 ธันวาคม 2564
รฟฟท. จับผู้ต้องสงสัยลักลอบตัดสายใยแก้วนำแสง ( Fiber Optical ) รถไฟฟ้าชานเสืองสายสีแดง ได้พร้อมของกลางที่สถานีรถไฟฟ้าบางบำหรุ
บริษัท รถไฟฟ้า ร.ฟ.ท. จำกัด (รฟฟท.) กระทรวงคมนาคม จับผู้ต้องสงสัยลักลอบตัดสายใยแก้วนำแสง ( Fiber Optical ) รถไฟฟ้าชานเมืองสายสีแดง ได้พร้อมของกลางที่สถานีบางบำหรุ พร้อมประสานนำตัวส่งเจ้าหน้าที่ตำรวจเพื่อดำเนินคดีตามกฎหมายอย่างถึงที่สุด
บริษัท รถไฟฟ้า ร.ฟ.ท. จำกัด (รฟฟท.) กระทรวงคมนาคม จับผู้ต้องสงสัยลักลอบตัดสายใยแก้วนำแสง ( Fiber Optical ) รถไฟฟ้าชานเมืองสายสีแดง ได้พร้อมของกลางที่สถานีบางบำหรุ พร้อมประสานนำตัวส่งเจ้าหน้าที่ตำรวจเพื่อดำเนินคดีตามกฎหมายอย่างถึงที่สุด
นายสุเทพ พันธุ์เพ็ง กรรมการผู้อำนวยการใหญ่ บริษัท รถไฟฟ้า ร.ฟ.ท. จำกัด ผู้ให้บริการรถไฟฟ้าชานเมืองสายสีแดง เปิดเผยว่า เมื่อช่วงเช้าวันที่ 1 ธันวาคม 2564 ที่ผ่านมา เจ้าหน้าที่รักษาความปลอดภัย สถานีรถไฟฟ้าบางบำหรุ ได้ออกตรวจพื้นที่บริเวณเส้นทางเดินรถไฟฟ้าสายบางซื่อ - ตลิ่งชัน พบผู้ต้องสงสัย 3 คนกำลังแบกกระสอบอยู่บริเวณดังกล่าว จึงได้ทำการแสดงตัว เพื่อขอตรวจสอบ ปรากฏว่าทั้ง 3 คนได้ทำการหลบหนี เจ้าหน้าที่รักษาความปลอดภัยจึงได้ออกติดตาม พบกระสอบบรรจุสายใยแก้วนำแสง ( Fiber Optical ) ที่ปอกเปลือกสายแล้วจำนวนมาก และสามารถจับผู้ต้องสงสัยได้ 1 คน จึงติดต่อประสานงานเจ้าหน้าที่ตำรวจท้องที่เกิดเหตุ เพื่อนำตัวไปสอบสวน และดำเนินคดีตามกฎหมายอย่างถึงที่สุด โดยหลังจากเจ้าหน้าที่ตำรวจทำการสอบสวน สามารถจับผู้ต้องสงสัยลักลอบตัดสายใยแก้วนำแสง ( Fiber Optical ) ได้เพิ่มเติมอีก 1 คน และกำลังดำเนินการตามจับคนที่เหลือมาดำเนินคดีต่อไป
ทั้งนี้เพื่อความปลอดภัยในการให้บริการแก่ผู้โดยสาร บริษัทจึงงดให้บริการเดินรถในเส้นทางบางซื่อ-ตลิ่งชัน เป็นการชั่วคราว เพื่อให้เจ้าหน้าที่เข้าดำเนินการตรวจสอบความเสียหาย เนื่องจากสายใยแก้วนำแสง ( Fiber Optical ) เป็นอุปกรณ์ที่ใช้ในระบบโทรคมนาคม ระบบอาณัติสัญญาณ และ ระบบ SCADA ของรถไฟฟ้าชานเมืองสายสีแดง ก่อนจะกลับมาให้บริการตามปกติ ซึ่งหลังจากนี้บริษัทยังคงเข้มงวดในการส่งเจ้าหน้าที่ออกตรวจตราตามเส้นทางการให้บริการ เพื่อป้องกันการลักลอบตัดสายใยแก้วนำแสง ( Fiber Optical ) ของรถไฟฟ้าชานเมืองสายสีแดงต่อไป
หากมีข้อสงสัยสามารถติดต่อสอบถามรายละเอียดข้อมูลเพิ่มเติมได้ที่ส่วนบริการลูกค้า 1690 ตลอด 24 ชั่วโมง รถไฟฟ้าสายสีแดง ยกระดับคุณภาพชีวิตชานเมือง

ที่มา : https://www.thaigov.go.th/news/contents/details/48974