รัฐบาลไทย-ข่าวทำเนียบรัฐบาล-การประชุมผู้บริหารระดับสูงกระทรวงอุตสาหกรรม


วันพฤหัสบดีที่ 21 กรกฎาคม 2565
พิมพ์
การประชุมผู้บริหารระดับสูงกระทรวงอุตสาหกรรม
ปลัดกอบชัยฯ  เป็นประธานการประชุมผู้บริหารระดับสูงกระทรวงอุตสาหกรรม
.
วันนี้ (21 กรกฎาคม 2565) เวลา 08.30 น. นายกอบชัย  สังสิทธิสวัสดิ์  ปลัดกระทรวงอุตสาหกรรม  เป็นประธานการประชุมผู้บริหารระดับสูงกระทรวงอุตสาหกรรม โดยมีนายสุรพล ชามาตย์  นางวรวรรณ ชิตอรุณ นายจุลพงษ์ ทวีศรี  นายภานุวัฒน์  ตริยางกูรศรี รองปลัดกระทรวงอุตสาหกรรม และคณะผู้บริหารเข้าร่วมประชุม  ณ ห้องประชุม อก.1 อาคารสำนักงานปลัดกระทรวงอุตสาหกรรม
.
โดยที่ประชุมได้ร่วมแสดงความยินดีกับนายณัฐพล รังสิตพล  ได้รับการแต่งตั้งเป็นปลัดกระทรวงอุตสาหกรรม
ตั้งแต่วันที่ 1 ตุลาคม 2565  และนายเศรษฐรัชต์  เลือดสกุล  ได้รับการแต่งตั้งเป็นผู้ช่วยปลัดกระทรวงอุตสาหกรรม  ตั้งแต่วันที่ 18 กรกฎาคม 2565 รับทราบร่าง พรบ.งบประมาณรายจ่าย ประจำปีงบประมาณ 2566 ที่ผ่านการพิจารณาของคณะอนุกรรมาธิการพิจารณาร่าง พรบ. งบประมาณรายจ่าย ประจำปีงบประมาณ 2566 แล้ว   สถานการณ์โควิด-19 ในสถานประกอบการ นอกจากนี้กระทรวงอุตสาหกรรมจะจัดให้มีพิธีถวายพระพรชัยมงคลเนื่องในโอกาสวันเฉลิมพระชนมพรรษา พระบาทสมเด็จพระเจ้าอยู่หัวฯ และพิธีถวายสัตย์ปฏิญาณเพื่อเป็นข้าราชการที่ดีและพลังของแผ่นดิน ในวันจันทร์ที่ 25 กรกฎาคม 2565 ณ ห้องโถง ชั้น 1 อาคารสำนักงานปลัดกระทรวงอุตสาหกรรม และขอเชิญร่วมกิจกรรม “จิตอาสาบริจาคโลหิต” เพื่อเฉลิมพระเกียรติและถวายเป็นพระราชกุศลเนื่องในวันเฉลิมพระชนมพรรษา พระบาทสมเด็จพระเจ้าอยู่หัว และสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ในวันศุกร์ที่ 5 สิงหาคม 2565 ณ บริเวณหน้าอาคารสำนักงานปลัดกระทรวงอุตสาหกรรม #ประชุมผู้บริหารระดับสูงกระทรวงอุตสาหกรรม #prmoi

ที่มา : https://www.thaigov.go.th/news/contents/details/57090