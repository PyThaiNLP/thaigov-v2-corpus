รัฐบาลไทย-ข่าวทำเนียบรัฐบาล-ครม. อนุมัติงบ 10,974 ลบ. สร้างสวนสัตว์แห่งใหม่ (คลองหก) จ.ปทุมธานี คาดเปิดบริการระยะแรกได้ในปี 69


วันจันทร์ที่ 1 สิงหาคม 2565
ครม. อนุมัติงบ 10,974 ลบ. สร้างสวนสัตว์แห่งใหม่ (คลองหก) จ.ปทุมธานี คาดเปิดบริการระยะแรกได้ในปี 69
.....
ที่ประชุม ครม. (26 ก.ค. 65) อนุมัติโครงการลงทุนก่อสร้างสวนสัตว์แห่งใหม่ (คลองหก) จ.ปทุมธานี กรอบวงเงิน 10,974.65 ล้านบาท มีระยะเวลาดำเนินโครงการ 5 ปี พ.ศ. 2566 - 2570 และเป็นวงเงินเบิกจ่ายในปีงบประมาณ 2566 จำนวน 1,109.07 ล้านบาท
.
สำหรับสวนสัตว์แห่งใหม่จะตั้งอยู่บนที่ดินพระราชทานจำนวน 300 ไร่ แบ่งการใช้ประโยชน์พื้นที่ออกเป็น 1.พื้นที่จัดแสดงสัตว์และนิทรรศการ 171 ไร่ 2.พื้นที่ป้องกันน้ำท่วมและถนน 42 ไร่ 3.พื้นที่ส่วนบริหารและวิจัย 33 ไร่ 4.พื้นที่สวนเฉลิมพระเกียรติ 21 ไร่ 5.พื้นที่ส่วนกลางและเชิงพาณิชย์ 18 ไร่ 6.ที่จอดรถ 15 ไร่
.
เมื่อก่อสร้างเสร็จแล้วจะกลายเป็นสวนสัตว์ที่ทันสมัยระดับนานาชาติ เป็นแหล่งเรียนรู้ทางธรรมชาติ ชีวิตสัตว์ป่า การอนุรักษ์ ศึกษาวิจัย และเพาะขยายพันธุ์สัตว์ป่าคืนสู่ธรรมชาติ และยังเป็นแหล่งนันทนาการรองรับการท่องเที่ยวเชิงอนุรักษ์ คาดว่าจะสามารถเปิดให้บริการระยะแรกในปี 2569 และเปิดบริการเต็มรูปแบบได้ตั้งแต่ปี 2571 เป็นต้นไป
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/57465