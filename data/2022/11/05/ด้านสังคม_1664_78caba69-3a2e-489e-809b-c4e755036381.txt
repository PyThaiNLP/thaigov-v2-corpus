รัฐบาลไทย-ข่าวทำเนียบรัฐบาล-พม. จัดประชุม คกก.ผู้สูงอายุแห่งชาติ เห็นชอบร่าง พ.ร.บ.ผู้สูงอายุ (ฉบับที่...) พ.ศ. ... พร้อมสนับสนุนเงินกู้ประกอบอาชีพ ปลอดดอกเบี้ย กว่า 105 ล้านบาท


วันศุกร์ที่ 10 มิถุนายน 2565
พม. จัดประชุม คกก.ผู้สูงอายุแห่งชาติ เห็นชอบร่าง พ.ร.บ.ผู้สูงอายุ (ฉบับที่...) พ.ศ. ... พร้อมสนับสนุนเงินกู้ประกอบอาชีพ ปลอดดอกเบี้ย กว่า 105 ล้านบาท
พม. จัดประชุม คกก.ผู้สูงอายุแห่งชาติ เห็นชอบร่าง พ.ร.บ.ผู้สูงอายุ (ฉบับที่...) พ.ศ. ... พร้อมสนับสนุนเงินกู้ประกอบอาชีพ ปลอดดอกเบี้ย กว่า 105 ล้านบาท
วันที่ 8 มิ.ย. 65 เวลา 13.00 น. นายจุติ  ไกรฤกษ์ รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) เป็นประธานการประชุมคณะกรรมการผู้สูงอายุแห่งชาติ ครั้งที่ 2/2565 ณ ห้องประชุม ชั้น 8 อาคารกรมพัฒนาสังคมและสวัสดิการ กระทรวง พม. สะพานขาว ถนนกรุงเกษม กทม. และผ่านระบบ Video Conference โปรแกรม Zoom Meeting  ทั้งนี้ นางสุจิตรา พิทยานรเศรษฐ์ อธิบดีกรมกิจการผู้สูงอายุ ผู้แทนหน่วยงานที่เกี่ยวข้อง และผู้ทรงคุณวุฒิ เข้าร่วมประชุม
นายจุติ กล่าวว่า การประชุมคณะกรรมการผู้สูงอายุแห่งชาติ ครั้งที่ 2/2565 เพื่อขับเคลื่อนนโยบายการดำเนินงานด้านผู้สูงอายุในภาพรวมของประเทศ โดยที่ประชุมได้เห็นชอบร่างพระราชบัญญัติผู้สูงอายุ (ฉบับที่...) พ.ศ. ...  เพื่อให้ผู้สูงอายุได้รับการคุ้มครอง ส่งเสริม สนับสนุนต่อสิทธิและประโยชน์ของผู้สูงอายุ โดยจะมีการเสนอคณะรัฐมนตรีพิจารณาต่อไป  อีกทั้งที่ประชุมได้สนับสนุนการกู้ยืมเงินทุนประกอบอาชีพของผู้สูงอายุ โดยไม่คิดดอกเบี้ย จำนวน 3,624 ราย เป็นเงิน 105,347,180 บาท และโครงการที่ขอรับการสนับสนุนในการดำเนินโครงการ/กิจกรรมด้านผู้สูงอายุ จำนวน 134 โครงการ เป็นเงิน 15,243,791 บาท

ที่มา : https://www.thaigov.go.th/news/contents/details/55585