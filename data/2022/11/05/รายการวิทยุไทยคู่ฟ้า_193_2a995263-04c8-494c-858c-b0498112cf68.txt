รัฐบาลไทย-ข่าวทำเนียบรัฐบาล-รัฐบาลสร้างโรงเรียนช่างฝีมือ 30 แห่ง ขยายโอกาสให้เด็กด้อยโอกาส


วันพุธที่ 1 ธันวาคม 2564
พิมพ์
รัฐบาลสร้างโรงเรียนช่างฝีมือ 30 แห่ง ขยายโอกาสให้เด็กด้อยโอกาส
วันศุกร์ที่ 26 พฤศจิกายน 2564
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลเดินหน้าขยายโอกาสทางการศึกษาให้แก่เด็กและเยาวชนในพื้นที่ห่างไกลและด้อยโอกาส โดยเห็นชอบในหลักการโครงการอาชีวะสร้างช่างฝีมือตามแนวทางโรงเรียนพระดาบส จำนวน 30 แห่ง เป็นเวลา 10 ปี ตั้งแต่ปี 2566-2575 โดยเป็นหลักสูตรระยะสั้นด้านอาชีพ 1 ปี ดังนี้ ระยะ 6 เดือนแรก ฝึกทักษะช่างพื้นฐาน 11 อาชีพ เช่น ช่างยนต์ ช่างเชื่อม ช่างไฟฟ้ากำลัง ช่างอิเล็กทรอนิกส์ ช่างกลโรงงาน ช่างเขียนแบบ ระยะเวลา 3 เดือนต่อมา ผู้เรียนจะได้เลือกทักษะที่ตนสนใจเพื่อฝึกเป็นทักษะเฉพาะทาง ระยะเวลา 2 เดือน จะได้ฝึกงานในสถานประกอบการ และ 1 เดือนสุดท้ายเข้าทดสอบมาตรฐานฝีมือแรงงาน เพื่อให้เด็กและเยาวชนมีทักษะวิชาชีพติดตัว สามารถทำงานประกอบอาชีพเลี้ยงตนเองและครอบครัวได้
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/48941