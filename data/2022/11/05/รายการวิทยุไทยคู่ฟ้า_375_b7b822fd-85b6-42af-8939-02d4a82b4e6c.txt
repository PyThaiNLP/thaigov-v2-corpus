รัฐบาลไทย-ข่าวทำเนียบรัฐบาล-โครงการที่พักผู้สูงอายุรามา-ธนารักษ์


วันพุธที่ 25 พฤษภาคม 2565
พิมพ์
โครงการที่พักผู้สูงอายุรามา-ธนารักษ์
วันพุธที่ 25 พฤษภาคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลพัฒนาโครงสร้างพื้นฐานรองรับสังคมผู้สูงอายุ โดยอนุมัติโครงการที่พักผู้สูงอายุ รามา-ธนารักษ์ บนที่ดินราชพัสดุใน จ.สมุทรปราการ สำหรับผู้สูงอายุสัญชาติไทยที่มีอายุไม่ต่ำกว่า 58 ปีในวันจอง หรือมีอายุ 60 ปีขึ้นไปในวันเข้าพักอาศัยจริง โดยผู้อาศัยในโครงการจะได้รับสิทธิประโยชน์ด้านสุขภาพ เช่น กรณีเจ็บป่วยฉุกเฉินในระดับไม่รุนแรง สามารถใช้ห้องพยาบาลได้ตลอด 24 ชม. กรณีเข้าสู่ภาวะต้องพึ่งพิงอาศัยในห้องพักได้โดยมีญาติหรือผู้ดูแล กรณีไม่สามารถช่วยเหลือตนเองได้ในระยะยาว หรือ เจ็บป่วยและเข้าสู่ระยะสุดท้ายของชีวิตจะได้รับการดูแลในสถานบริบาลผู้สูงอายุรามาธิบดี ทั้งนี้ เป็นโครงการนำร่องเพื่อพัฒนาที่พักอาศัยที่มีสิ่งอำนวยความสะดวกที่เหมาะสมสำหรับการดำรงชีวิตของผู้สูงอายุแบบครบวงจร
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/54978