รัฐบาลไทย-ข่าวทำเนียบรัฐบาล-1 ก.ย. 64 ดีเดย์จัดเก็บภาษี ผู้ให้บริการ e-service จาก ตปท.


วันพุธที่ 1 กันยายน 2564
1 ก.ย. 64 ดีเดย์จัดเก็บภาษี ผู้ให้บริการ e-service จาก ตปท.
....
วันที่ 1 ก.ย. นี้ ถือเป็นวันแรกที่การจัดเก็บภาษีมูลค่าเพิ่มสำหรับการให้บริการทางอิเล็กทรอนิกส์จากต่างประเทศ ของกรมสรรพากร ตาม พ.ร.บ.แก้ไขเพิ่มเติมประมวลรัษฎากร (ฉบับที่ 53) พ.ศ. 2564 หรือ พ.ร.บ. e-Service เริ่มมีผลบังคับใช้ทางกฎหมาย
.
สำหรับภาษี e-Service จะจัดเก็บภาษีจากผู้ให้บริการ e-Service จากต่างประเทศ ซึ่งมีรายได้จากการให้บริการเกิน 1.8 ล้านบาทต่อปี จะต้องยื่นจดทะเบียนภาษีมูลค่าเพิ่ม (7%) นำส่งให้กรมสรรพากร แบ่งออกเป็น 5 ประเภท
• ธุรกิจที่มีรายได้จากค่าโฆษณา เช่น Facebook YouTube Google
• แพลตฟอร์มอีคอมเมิร์ซ ที่เปิดให้ซื้อขายผ่านออนไลน์ เช่น Amazon, Ebay
• ธุรกิจตัวกลางที่เป็นเอเจนซี่ ซื้อ - ขาย ตั๋วเครื่องบินและจองโรงแรม เช่น Booking.com, Agoda, Airbnb เป็นต้น
• แพลตฟอร์มตัวกลางระหว่างคนซื้อ – คนขาย โดยให้บริการเรียกแท็กซี่ หรือฟู้ดดีลิเวอรี เช่น Grab
• ธุรกิจบริการออนไลน์ที่มีรายได้จากระบบสมาชิก โดยให้บริการดูหนัง ฟังเพลง เช่น Netflix, Spotify, Apple Play, Zoom เป็นต้น
.
ซึ่งการจัดเก็บภาษีมูลค่าเพิ่มจากแพลตฟอร์มดิจิทัลจากต่างประเทศ เป็นเรื่องที่หน่วยงานจัดเก็บภาษีทั่วโลกให้ความสำคัญ เพื่อสร้างความเป็นธรรมให้แก่ผู้ประกอบการภายในประเทศที่ต้องเสียภาษี และไทยเป็น 1 ใน 60 กว่าประเทศทั่วโลกที่ได้เริ่มดำเนินการเก็บภาษีประเภทนี้ โดยกรมสรรพากรประเมินว่า จะมีรายได้เพิ่มขึ้นไม่ต่ำกว่า 5,000 ล้านบาทต่อปี
#ไทยคู่ฟ้า #รวมไทยสร้างชาติ #ร่วมต้านโควิด19
-------------------
อัลบั้มภาพ
ข่าวที่เกี่ยวข้อง
รัฐบาลเข้ม...
แจ้งเตือน...
อย่าแชร์...
กรุงเทพฯ...
ปลื้ม...

ที่มา : https://www.thaigov.go.th/news/contents/details/45397