รัฐบาลไทย-ข่าวทำเนียบรัฐบาล-ขับเคลื่อนเศรษฐกิจสร้างสรรค์ สร้างการเติบโตหลังโควิด-19


วันพฤหัสบดีที่ 23 กันยายน 2564
พิมพ์
ขับเคลื่อนเศรษฐกิจสร้างสรรค์ สร้างการเติบโตหลังโควิด-19
วันพฤหัสบดีที่่ 23 กันยายน 2564
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลตั้งเป้าหมายขับเคลื่อนเศรษฐกิจสร้างสรรค์เพื่อสร้างการเติบโตทางเศรษฐกิจยุคหลังการแพร่ระบาดโรคโควิด-19 โดยผลักดันวัฒนธรรมไทยที่มีศักยภาพสูง คือ อาหาร ภาพยนตร์ ผ้าไทยและการออกแบบ มวยไทย และเทศกาลประเพณี พร้อมทั้งส่งเสริมอุตสาหกรรมสร้างสรรค์ 15 สาขา ได้แก่ งานฝีมือและหัตถกรรม ดนตรี ศิลปะการแสดง ทัศนศิลป์ ภาพยนตร์ การแพร่ภาพและกระจายเสียง การพิมพ์ ซอฟต์แวร์ การโฆษณา การออกแบบ การให้บริการด้านสถาปัตยกรรม แฟชั่น อาหารไทย การแพทย์แผนไทย และการท่องเที่ยวเชิงวัฒนธรรม โดยมั่นใจว่าเมื่อผนวกกับความคิดสร้างสรรค์และทักษะฝีมือคนไทยจะสามารถต่อยอดเป็นสินค้าและบริการที่สร้างมูลค่าทางเศรษฐกิจได้ในระดับโลก
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/46118