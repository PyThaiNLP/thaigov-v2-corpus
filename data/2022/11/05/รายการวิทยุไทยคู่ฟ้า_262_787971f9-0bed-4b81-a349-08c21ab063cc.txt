รัฐบาลไทย-ข่าวทำเนียบรัฐบาล-เห็นชอบโครงการลงทะเบียนเพื่อสวัสดิการแห่งรัฐ 2565


วันพฤหัสบดีที่ 3 กุมภาพันธ์ 2565
พิมพ์
เห็นชอบโครงการลงทะเบียนเพื่อสวัสดิการแห่งรัฐ 2565
วันพุธที่ 2 กุมภาพันธ์ 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลดูแลผู้มีรายได้น้อยอย่างต่อเนื่องโดยเห็นชอบโครงการลงทะเบียนเพื่อสวัสดิการแห่งรัฐ ปี 2565 ซึ่งคาดว่าจะเริ่มเปิดรับลงทะเบียนใหม่ประมาณกลางปีนี้ และใช้สิทธิได้วันที่ 1 ต.ค.65 โดยครั้งนี้จะใช้บัตรประชาชนแทนบัตรสวัสดิการแห่งรัฐ ผู้ที่สามารถลงทะเบียนได้จะต้องมีสัญชาติไทย อายุ 18 ปีบริบูรณ์ขึ้นไป มีรายได้ไม่เกิน 100,000 บาท/ปี ไม่มีกรรมสิทธิ์ในอสังหาริมทรัพย์ ทั้งนี้ ได้เห็นชอบให้กำหนดแนวทางเพื่อแก้ปัญหาผู้มีรายได้น้อยที่ไม่ได้รับสิทธิและปัญหาผู้ได้รับสิทธิที่ไม่ควรได้รับ รวมถึงให้มีการตรวจสอบคุณสมบัติของผู้ลงทะเบียนอย่างน้อยปีละครั้งและเปิดรับลงทะเบียนอย่างน้อยปีละ 1 ครั้งด้วย เพื่อให้โครงการสามารถเข้าถึงผู้ที่ต้องการความช่วยเหลือได้อย่างแท้จริง
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/51198