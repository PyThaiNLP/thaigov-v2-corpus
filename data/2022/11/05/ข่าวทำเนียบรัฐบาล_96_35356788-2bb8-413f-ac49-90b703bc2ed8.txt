รัฐบาลไทย-ข่าวทำเนียบรัฐบาล-ศบค. ยืนยันผู้สมัครสอบ TCAS ที่ติดเชื้อโควิด-19 สามารถเข้าสอบได้ เน้นย้ำปฏิบัติตามมาตรการสาธารณสุขสำหรับสนามสอบพิเศษอย่างเคร่งครัด


วันพฤหัสบดีที่ 3 มีนาคม 2565
พิมพ์
ศบค. ยืนยันผู้สมัครสอบ TCAS ที่ติดเชื้อโควิด-19 สามารถเข้าสอบได้ เน้นย้ำปฏิบัติตามมาตรการสาธารณสุขสำหรับสนามสอบพิเศษอย่างเคร่งครัด
ศบค. ยืนยันผู้สมัครสอบ TCAS ที่ติดเชื้อโควิด-19 สามารถเข้าสอบได้ เน้นย้ำปฏิบัติตามมาตรการสาธารณสุขสำหรับสนามสอบพิเศษอย่างเคร่งครัด
วันนี้ (3 มีนาคม 2565) ณ โถงกลาง ตึกสันติไมตรี ทำเนียบรัฐบาล แพทย์หญิงสุมนี วัชรสินธุ์ ผู้อำนวยการสำนักสื่อสารความเสี่ยงและพัฒนาพฤติกรรมสุขภาพ กรมควบคุมโรค กระทรวงสาธารณสุข ในฐานะผู้ช่วยโฆษกศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 (โควิด-19) หรือ ศบค. กล่าวยืนยันผู้สมัครสอบ TCAS ที่ติดเชื้อโควิด-19 สามารถเข้าสอบได้ พร้อมทั้งเปิดเผยถึงแนวทางการจัดสนามสอบพิเศษ สำหรับผู้สมัครสอบ TCAS ที่ติดเชื้อโควิด-19 โดยต้องปฏิบัติตามแนวทาง ดังนี้
1. ผู้สอบต้องแจ้งความจำนงสอบ ที่ศูนย์สอบพิเศษไม่น้อยกว่า 24 ชั่วโมง ผ่านการลงทะเบียนออนไลน์ student.mytcas.com และต้องเป็นผู้ติดเชื้อที่อยู่ในกลุ่มสีเขียว ไม่แสดงอาการ หรือมีอาการเพียงเล็กน้อย 2. จัดห้องสอบแยกพื้นที่ระหว่างผู้ติดเชื้อกับผู้ไม่ติดเชื้อ 3. ผู้เข้าสอบสามารถขอเข้าพักที่ศูนย์การสอบพิเศษ ในกรณีที่มีการบริการที่พักให้ จนกว่าการสอบจะเสร็จสิ้น 4. การจัดเตรียมแบบทดสอบกล่องพิเศษสำหรับใช้ในสนามสอบพิเศษให้แก่ศูนย์สอบมหาวิทยาลัยในพื้นที่ ทั้งนี้ กำหนดเวลาการจัดสอบทั้งกรณีของผู้ติดเชื้อและผู้ไม่ติดเชื้อ จะอยู่ในกรอบระยะเวลาเดียวกัน
ผู้ช่วยโฆษก ศบค. ยังได้เน้นย้ำ ขอความร่วมมือพี่น้องประชาชนที่อาศัยร่วมกับผู้สูงอายุ ให้เข้ารับวัคซีนโดยเฉพาะเข็มกระตุ้น ซึ่งจะช่วยลดอัตราการเสียชีวิตได้ถึง 7 เท่า เมื่อเทียบกับกลุ่มผู้เข้ารับวัคซีนครบ 2 เข็ม
...............................

ที่มา : https://www.thaigov.go.th/news/contents/details/52156