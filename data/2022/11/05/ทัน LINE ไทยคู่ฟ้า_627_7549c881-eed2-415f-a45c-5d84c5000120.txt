รัฐบาลไทย-ข่าวทำเนียบรัฐบาล-ศบค. คงระดับพื้นที่สีจังหวัดทั่วประเทศ เน้นควบคุมการแพร่ระบาดโควิด-19 รายวัน ไม่ให้กระทบความเชื่อมั่นระบบสาธารณสุข


วันอังคารที่ 15 กุมภาพันธ์ 2565
ศบค. คงระดับพื้นที่สีจังหวัดทั่วประเทศ เน้นควบคุมการแพร่ระบาดโควิด-19 รายวัน ไม่ให้กระทบความเชื่อมั่นระบบสาธารณสุข
.....
ที่ประชุม ศบค. (11 ก.พ.) มีมติคงระดับพื้นที่สีของจังหวัดต่าง ๆ ทั่วประเทศ โดยยังคงมาตรการเฝ้าระวัง ควบคุมการแพร่ระบาดโควิด-19 ออกไปอีกระยะหนึ่ง และขอประชาชนช่วยกันควบคุมโรค ใช้ชีวิตส่วนตัวให้ลดการติดเชื้อลงไปมากที่สุด แต่ยังคงบรรยากาศการพัฒนาเศรษฐกิจควบคู่กัน
.
มอบหมายให้ ศปก.สธ. สร้างความรู้ความเข้าใจเกี่ยวกับสถานการณ์การแพร่ระบาด และการเข้าสู่การเป็นโรคประจำถิ่นของโรคโควิด-19 โดยให้ความรู้เกี่ยวกับการนิยามทางระบาดวิทยา เกณฑ์ของประเทศไทยในการเข้าข่ายโรคประจำถิ่น รวมถึงสิ่งที่จะเกิดขึ้นภายหลังโควิดเป็นโรคประจำถิ่น
.
เน้นให้ควบคุมการแพร่ระบาดของโรคโควิด-19 รายวัน ที่มีผู้ติดเชื้อเพิ่มสูงขึ้น ไม่ให้กระทบต่อความเชื่อมั่นระบบสาธารณสุข โดยปรับเกณฑ์และมาตรการให้สอดคล้องกับสถานการณ์การแพร่ระบาด เน้นการฉีดวัคซีนเข็มกระตุ้น และการฉีดวัคซีนในเด็กและเด็กเล็ก และให้กระทรวงศึกษาธิการ ประเมินสถานการณ์เพื่อเปิดการเรียนการสอนแบบ On Site ได้เร็วที่สุด
.
พร้อมเห็นชอบหลักการการจัดทำความตกลง Air Travel Bubble (ATB) ระหว่างไทย – อินเดีย โดยนำเรื่องเสนอต่อ ครม. พิจารณาให้ความเห็นชอบต่อไป
.
อ่านเพิ่มเติม คลิก https://www.thaigov.go.th/news/contents/details/51457
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/51588