รัฐบาลไทย-ข่าวทำเนียบรัฐบาล-รองปลัดอำพันธุ์ เป็นประธานพิจารณาการขอปรับปรุงบัญชีน้ำตาลทรายดิบชนิดเทกอง และการขอปรับปรุงบัญชีน้ำตาลทรายขาวธรรมดา


วันอังคารที่ 30 พฤศจิกายน 2564
รองปลัดอำพันธุ์ เป็นประธานพิจารณาการขอปรับปรุงบัญชีน้ำตาลทรายดิบชนิดเทกอง และการขอปรับปรุงบัญชีน้ำตาลทรายขาวธรรมดา
รองปลัดอำพันธุ์ เป็นประธานพิจารณาการขอปรับปรุงบัญชีน้ำตาลทรายดิบชนิดเทกอง และการขอปรับปรุงบัญชีน้ำตาลทรายขาวธรรมดา
นายอำพันธุ์ เวฬุตันติ รองปลัดกระทรวงเกษตรและสหกรณ์ เป็นประธานการประชุมคณะกรรมการน้ำตาลทราย ครั้งที่ 10/2564  ณ ห้องประชุมอาคารสำนักงานคณะกรรมการอ้อยและน้ำตาลทราย ชั้น 1 กระทรวงอุตสาหกรรม (ผ่านสื่ออิเล็กทรอนิกส์) โดยมีผู้แทนกระทรวงอุตสาหกรรม ผู้แทนกระทรวงพาณิชย์ ผู้แทนชาวไร่อ้อย และผู้แทนโรงงาน เข้าร่วม ซึ่งที่ประชุมได้รับทราบและพิจารณาในประเด็นที่เกี่ยวข้อง คือ 1) บริษัท น้ำตาลไทยกาญจนบุรี จำกัด ขอปรับปรุงบัญชีน้ำตาลทรายดิบชนิดเทกอง ฤดูการผลิตปี 2557/2558 (ขาดบัญชี) จำนวน 4,830.058 เมตริกตัน คิดเป็นร้อยละ 11.77% เกิดจาก load cell ที่มีการอ่านค่าผิดไปจากความเป็นจริงทำให้น้ำตาลทรายดิบชนิดเทกองขาดบัญชี และ 2) บริษัท น้ำตาลทรายเอราวัณ จำกัด ขอปรับปรุงบัญชีน้ำตาลทรายขาวธรรมดา ฤดูการผลิตปี 2557/2558 (ขาดบัญชี) จำนวน 15,380 กระสอบ คิดเป็นร้อยละ 2.54% เนื่องจากพื้นที่จัดเก็บไม่เพียงพอ จึงจัดเก็บนอกคลังสินค้า โดยใช้ผ้าพลาสติกคลุม แต่เนื่องจากเกิดพายุฝนทำให้น้ำตาลเสียหาย

ที่มา : https://www.thaigov.go.th/news/contents/details/48917