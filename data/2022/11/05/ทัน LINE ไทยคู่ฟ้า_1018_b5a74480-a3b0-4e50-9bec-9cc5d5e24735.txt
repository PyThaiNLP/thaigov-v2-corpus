รัฐบาลไทย-ข่าวทำเนียบรัฐบาล-ครม. ไฟเขียวงบกว่า 300 ลบ. ผลักดัน “ส่งออกน้ำมันปาล์มส่วนเกิน” ถึงเดือน ก.ย. 65 ช่วยรักษาเสถียรภาพราคาน้ำมันปาล์มในประเทศ


วันจันทร์ที่ 11 กรกฎาคม 2565
ครม. ไฟเขียวงบกว่า 300 ลบ. ผลักดัน “ส่งออกน้ำมันปาล์มส่วนเกิน” ถึงเดือน ก.ย. 65 ช่วยรักษาเสถียรภาพราคาน้ำมันปาล์มในประเทศ
.....
ที่ประชุม ครม. (5 ก.ค. 65) อนุมัติดำเนินโครงการผลักดันการส่งออกน้ำมันปาล์มเพื่อลดผลผลิตส่วนเกินปี 65 ภายใต้เงื่อนไขระดับสต๊อกน้ำมันปาล์มดิบในประเทศสูงกว่า 300,000 ตัน และราคาน้ำมันปาล์มดิบในประเทศสูงกว่าราคาตลาดโลก วงเงินทั้งสิ้น 309 ล้านบาท ซึ่งเป็นการสนับสนุนค่าบริหารจัดการส่งออกเฉพาะน้ำมันปาล์มดิบ (Crude Palm Oil :CPO) มีเป้าหมายที่ 150,000 ตัน
.
สำหรับมีผู้มีสิทธิร่วมโครงการดังกล่าว ต้องเป็นนิติบุคคลตามกฎหมายที่ประกอบธุรกิจเป็นผู้ผลิต ผู้ใช้ ผู้ค้าผู้จัดเก็บ หรือผู้ส่งออกน้ำมันปาล์มหรือผลิตภัณฑ์จากน้ำมันปาล์ม โดยจะได้รับการสนับสนุนเป็น “ค่าบริหารจัดการ” สำหรับการส่งออกในอัตรากิโลกรัมละ 2 บาท เช่น ค่าขนส่ง ค่าคลังจัดเก็บ ค่าปรับปรุงคุณภาพ ค่าเอกสาร และค่าธรรมเนียมต่าง ๆ เป็นต้น มีระยะเวลาการส่งออกถึงเดือนก.ย. 65 และระยะเวลาโครงการฯ ถึงเดือนธ.ค. 65
.
ประโยชน์ที่จะได้รับจากโครงการดังกล่าว คือ ช่วยลดปริมาณน้ำมันปาล์มส่วนเกินในประเทศให้อยู่ในระดับสมดุล รักษาเสถียรภาพตลาดปาล์มน้ำมันและน้ำมันปาล์มในประเทศในช่วงที่ผลผลิตออกสู่ตลาดมาก และยกระดับราคาผลปาล์มทะลายที่เกษตรกรขายได้ให้สูงขึ้น
.
อ่านเพิ่มเติม คลิก https://www.thaigov.go.th/news/contents/details/56556
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/56760