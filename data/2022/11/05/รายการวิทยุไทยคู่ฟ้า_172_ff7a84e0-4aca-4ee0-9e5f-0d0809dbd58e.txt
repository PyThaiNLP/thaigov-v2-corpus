รัฐบาลไทย-ข่าวทำเนียบรัฐบาล-รัฐบาลเห็นชอบวันหยุดประจำภาคตะวันออก


วันศุกร์ที่ 5 พฤศจิกายน 2564
รัฐบาลเห็นชอบวันหยุดประจำภาคตะวันออก
วันศุกร์ที่ 5 พฤศจิกายน 2564
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลเห็นชอบกำหนดวันหยุดราชการประจำภาคตะวันออกเป็นวันอังคารที่ 28 ธ.ค.2564 วันสมเด็จพระเจ้าตากสินมหาราช ครอบคลุมพื้นที่ 8 จังหวัดประกอบด้วย จ.ฉะเชิงเทรา ชลบุรี ระยอง จันทบุรี ตราด นครนายก ปราจีนบุรี และสระแก้ว เนื่องจากพื้นที่ภาคตะวันออกเป็นเส้นทางและฐานพักแรมที่สมเด็จพระเจ้าตากสินมหาราชทรงใช้เพื่อรวบรวมกำลังพลและฝึกอาวุธก่อนยกทัพเข้ากรุงศรีอยุธยาเพื่อกอบกู้อิสรภาพ ทั้งนี้ การกำหนดวันหยุดราชการประจำภาคมีวัตถุประสงค์เพื่อส่งเสริมให้ประชาชนเดินทางท่องเที่ยว เพิ่มการบริโภคภายในประเทศ กระตุ้นเศรษฐกิจในภาพรวม โดยก่อนหน้านี้มีการหยุดราชการในภาคตะวันออกเฉียงเหนือ ภาคเหนือ ภาคกลาง และภาคใต้ ไปแล้ว
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/47850