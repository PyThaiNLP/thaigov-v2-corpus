รัฐบาลไทย-ข่าวทำเนียบรัฐบาล-30 มิถุนายน 2564 สิ้นสุดการขยายเวลายื่นแบบ ภ.ง.ด. 50 ภ.ง.ด. 55 ผ่านระบบออนไลน์ สำหรับรอบระยะเวลาบัญชีปี 2563


วันศุกร์ที่ 25 มิถุนายน 2564
พิมพ์
30 มิถุนายน 2564 สิ้นสุดการขยายเวลายื่นแบบ ภ.ง.ด. 50 ภ.ง.ด. 55 ผ่านระบบออนไลน์ สำหรับรอบระยะเวลาบัญชีปี 2563
กรมสรรพากรขอเชิญชวนให้บริษัท ห้างหุ้นส่วนนิติบุคคล ยื่นแบบ ภ.ง.ด.50 ภ.ง.ด.55 และ Disclosure Form ของรอบระยะเวลาบัญชีปี 2563 ผ่านทางอินเทอร์เน็ตภายในวันที่ 30 มิถุนายน 2564 เพื่อลดภาระค่าปรับและเงินเพิ่ม
นางสมหมาย ศิริอุดมเศรษฐ ที่ปรึกษาด้านยุทธศาสตร์การจัดเก็บภาษี (กลุ่มธุรกิจพลังงาน) ในฐานะโฆษกกรมสรรพากร เปิดเผยว่า “กรมสรรพากรได้ขยายเวลาการยื่นแบบแสดงรายการ และชำระภาษีเงินได้นิติบุคคล สำหรับแบบ ภ.ง.ด. 50 และ ภ.ง.ด. 55 รวมทั้งแบบรายงานประจำปี สำหรับบริษัท หรือห้างหุ้นส่วนนิติบุคคลที่มีความสัมพันธ์กัน ตามมาตรา 71 ทวิ แห่งประมวลรัษฎากร (Disclosure Form) ของรอบระยะเวลาบัญชีปี 2563 ซึ่งจะสิ้นสุดการขยายเวลาในวันที่ 30 มิถุนายน 2564 ผ่านระบบออนไลน์ โดยยื่นแบบแสดงรายการฯ และแบบรายงานประจำปีผ่านทางอินเทอร์เน็ตได้ที่ www.rd.go.th จึงขอเชิญชวนให้บริษัท หรือห้างหุ้นส่วนนิติบุคคล ยื่นแบบฯ ผ่านทางอินเทอร์เน็ตภายในวันที่ 30 มิถุนายน 2564 เพื่อลดภาระค่าปรับและเงินเพิ่ม ซึ่งกรมสรรพากร มีระบบการยื่นแบบและชำระภาษีผ่านอินเทอร์เน็ต รองรับการยื่นแบบนิติบุคคล และแบบรายงานประจำปี ที่มีประสิทธิภาพ ช่วยให้การทำธุรกรรมง่าย สะดวก ปลอดภัย รวดเร็ว ช่วยลดความเสี่ยงของการติดเชื้อ และแพร่กระจายของโรคติดเชื้อไวรัสโคโรนา 2019 (COVID-19)”
สอบถามรายละเอียดเพิ่มเติมได้กับ Tax Ambassador ที่พร้อมให้คำแนะนำ ด้วยความเต็มใจ ณ สำนักงานสรรพากรทุกแห่งทั่วประเทศ หรือที่ศูนย์สารนิเทศสรรพากร (RD Intelligence Center) โทร. 1161”
กรมสรรพากร  สำนักงานเลขานุการกรม
โทร. 0 2272 9529-30   โทรสาร 0 2617 3324
หรือศูนย์สารนิเทศสรรพากร 1161 (RD Intelligence Center)

ที่มา : https://www.thaigov.go.th/news/contents/details/43102