รัฐบาลไทย-ข่าวทำเนียบรัฐบาล-ครม. ไฟเขียว! ร่างกฎหมายส่งเสริม - คุ้มครอง “แรงงานนอกระบบ” กว่า 19.6 ล้านคน หนุนสร้างความเป็นธรรมในการจ้างงาน สู่คุณภาพชีวิตที่ดีขึ้น


วันศุกร์ที่ 31 ธันวาคม 2564
ครม. ไฟเขียว! ร่างกฎหมายส่งเสริม - คุ้มครอง “แรงงานนอกระบบ” กว่า 19.6 ล้านคน หนุนสร้างความเป็นธรรมในการจ้างงาน สู่คุณภาพชีวิตที่ดีขึ้น
.....
นายธนกร วังบุญคงชนะ โฆษกประจำสำนักนายกรัฐมนตรี เผยว่า มติที่ประชุม ครม. (28 ธ.ค. 64) อนุมัติหลักการร่างพระราชบัญญัติส่งเสริมการพัฒนาคุณภาพชีวิตและคุ้มครองแรงงานนอกระบบ พ.ศ. …. เพื่อส่งเสริมการพัฒนาคุณภาพชีวิตและคุ้มครองแรงงานนอกระบบกว่า 19.6 ล้านคน หรือร้อยละ 52
.
กฎหมายดังกล่าวถือเป็นกฎหมายฉบับแรกของไทยที่ออกมาเพื่อดูแล “แรงงานนอกระบบ” ซึ่งปัจจุบันเป็นแรงงานกลุ่มใหญ่ของประเทศ เช่น การทำเกษตร ประมง พ่อค้าแม่ค้าแผงลอย คนขับแท็กซี่ เป็นต้น
.
ประโยชน์ที่แรงงานนอกระบบจะได้นั้น คือ การเข้าถึงสิทธิขั้นพื้นฐานในการทำงาน การประกอบอาชีพ ความปลอดภัย แหล่งทุน มีหลักประกันทางสังคม นอกจากนี้ กฎหมายยังสนับสนุนให้เกิดการจัดตั้งองค์กร ซึ่งจะช่วยสร้างอำนาจต่อรองให้เกิดความเป็นธรรมในการจ้างงานได้
.
ทั้งนี้ นายกฯ ให้ความสำคัญกับแรงงานนอกระบบ มุ่งหวังให้แรงงานเหล่านี้ มีคุณภาพชีวิตที่ดีขึ้นและได้รับความคุ้มครองตามกฎหมาย จึงได้กำชับให้หน่วยงานที่เกี่ยวข้อง เร่งเสนอร่าง พ.ร.บ. เข้าสู่การพิจารณาของรัฐสภา เพื่อให้กฎหมายมีผลปฏิบัติเป็นรูปธรรมโดยเร็ว
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/50098