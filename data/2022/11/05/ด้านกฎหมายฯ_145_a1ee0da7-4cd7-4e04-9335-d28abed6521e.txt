รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม ตรวจเยี่ยม ยาอินไทย ศึกษาแอนโดรกาโฟไลด์เพิ่มทางเลือกใหม่ใช้รักษาผู้ต้องขัง พร้อมขอบคุณที่ช่วยสังคม หลังเตรียมบริจาคยา 1.2 ล้านเม็ดให้กรมราชทัณฑ์


วันอังคารที่ 17 สิงหาคม 2564
พิมพ์
รัฐมนตรีว่าการกระทรวงยุติธรรม ตรวจเยี่ยม ยาอินไทย ศึกษาแอนโดรกาโฟไลด์เพิ่มทางเลือกใหม่ใช้รักษาผู้ต้องขัง พร้อมขอบคุณที่ช่วยสังคม หลังเตรียมบริจาคยา 1.2 ล้านเม็ดให้กรมราชทัณฑ์
รัฐมนตรีว่าการกระทรวงยุติธรรม ตรวจเยี่ยม ยาอินไทย ศึกษาแอนโดรกาโฟไลด์เพิ่มทางเลือกใหม่ใช้รักษาผู้ต้องขัง พร้อมขอบคุณที่ช่วยสังคม หลังเตรียมบริจาคยา 1.2 ล้านเม็ดให้กรมราชทัณฑ์
นายสมศักดิ์ เทพสุทิน รัฐมนตรีว่าการกระทรวงยุติธรรม เดินทางไปตรวจเยี่ยมชมการผลิตยาฟ้าทะลายโจร รวมถึงรับชมห้องแล็บสายการผลิตบรรจุภัณฑ์ ของบริษัท ยาอินไทย จำกัด จากผู้ผลิตโรงพยาบาลยันฮี โดยมี นพ.สุพจน์ สัมฤทธิวณิชชา กรรมการผู้จัดการบริษัทยาอินไทย พร้อมคณะให้การต้อนรับ โดยนายสมศักดิ์ เปิดเผยว่า ตนตั้งใจอยากมาที่นี่เพื่อดูการผลิตตามขั้นตอนที่ได้มาตรฐาน และตรวจสอบว่าค่าแอนโดรกราโฟไลด์มีอยู่เท่าไหร่ก่อนสกัดเป็นเม็ดยา หลังจากนักโทษทั้งหลายในเรือนจำกลางเชียงใหม่ได้กินยาฟ้าทะลายโจรจากยี่ห้อนี้แล้วหายเป็นปกติซึ่งได้ผลดีเกินคาด โดยตนมองว่าเชื้อโควิด-19 จะอยู่กับประชาชนไปอีกสักระยะ ซึ่งการรอวัคซีนอย่างเดียวอาจทำให้ประชาชนเกิดความกังวล จึงมีทางเลือกใหม่ให้คือพืชสมุนไพรที่เป็นภูมิปัญญาของคนไทย และเพื่อสนับสนุนการแพทย์แผนไทย และยังเป็นการช่วยให้คนที่ยากจนหรือไม่มีโอกาสได้เข้าถึงด้วย อย่างไรก็ตาม ตนอยากให้ประชาชนกินยาฟ้าทะลายโจรแต่พอดีหากไม่มีอาการป่วย หรือหากป่วยโควิด-19 ก็ควรกินให้ครบปริมาณ 180 มิลลิกรัม ต่อวัน คือกินครั้งละ 9 เม็ด วันละ 4 ครั้ง หลังอาหาร เช้า กลางวัน เย็น ติดต่อกันนาน 5 วัน
“ขอขอบคุณบริษัทอินไทย ที่ยินดีช่วยเหลือสังคมและมีน้ำใจในช่วงภาวะวิกฤต ในช่วงเวลาที่กรมราชทัณฑ์ต้องการยาฟ้าทะลายโจรเพื่อใช้รักษาอาการโควิดแก่ผู้ต้องขัง เรายืนยันว่าจะนำยาไปแจกจ่ายให้เกิดประโยชน์สูงสุด และจะส่งมอบยาอย่างเป็นทางการให้กรมราชทัณฑ์ จำนวน 20,000 กระปุก หรือ 1.2 ล้านเม็ด ในวันพรุ่งนี้ เวลา 09.00 น.” นายสมศักดิ์ กล่าว

ที่มา : https://www.thaigov.go.th/news/contents/details/44832