รัฐบาลไทย-ข่าวทำเนียบรัฐบาล-เอกอัครราชทูตสาธารณรัฐเช็ก เข้าเยี่ยมคำนับปลัดกระทรวงกลาโหม


วันเสาร์ที่ 11 ธันวาคม 2564
เอกอัครราชทูตสาธารณรัฐเช็ก เข้าเยี่ยมคำนับปลัดกระทรวงกลาโหม
ในวันพฤหัสบดี ที่ ๙ ธันวาคม ๒๕๖๔ นาย Marek Libricky (มาเร็ก ลิบชีตซกี) เอกอัครราชทูตสาธารณรัฐเช็ก ประจำประเทศไทย เข้าเยี่ยมคำนับ พลเอก วรเกียรติ รัตนานนท์ ปลัดกระทรวงกลาโหม
ณ ห้องพระบารมีปกเกล้า ในศาลาว่าการกลาโหม เพื่อแสดงความยินดีในโอกาสที่ปลัดกระทรวงกลาโหมเข้ารับหน้าที่ และหารือเกี่ยวกับความร่วมมือด้านการทหารระหว่างกระทรวงกลาโหมทั้งสองประเทศ และความร่วมมือด้านอุตสาหกรรมป้องกันประเทศ ตลอดเวลาที่ผ่านมาไทย และเช็กได้มีการแลกเปลี่ยนการเยือนระหว่างผู้นำทั้งในระดับรัฐบาล และกองทัพอย่างต่อเนื่อง โดยเฉพาะอย่างยิ่งเอกอัครราชทูตสาธารณรัฐเช็ก ประจำประเทศไทยที่กรุณาให้เกียรติมาพบและหารือเป็นประจำทุกปี นับตั้งแต่ปี ๒๕๖๐ ที่ดำรงตำแหน่งและปฏิบัติหน้าที่ ณ ประเทศไทย
การเข้าเยี่ยมคำนับในครั้งนี้นับเป็นโอกาสอันดีที่จะสนับสนุน ส่งเสริมซึ่งกันและกัน ในการที่จะสานต่อความสัมพันธ์ระหว่างไทย กับเช็กในทุกด้าน รวมถึงร่วมกันพัฒนาความสัมพันธ์ และขับเคลื่อนการดำเนินกิจกรรมความร่วมมือระหว่างกองทัพของทั้งสองประเทศให้มีความก้าวหน้า มั่นคงและยั่งยืนต่อไปในอนาคต

ที่มา : https://www.thaigov.go.th/news/contents/details/49344