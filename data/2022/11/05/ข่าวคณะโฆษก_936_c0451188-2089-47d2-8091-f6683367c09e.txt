รัฐบาลไทย-ข่าวทำเนียบรัฐบาล-โฆษกรัฐบาล เผย “นายกฯ” สั่งการ กทม. เร่งติดตั้งไฟจราจรข้ามทางม้าลาย พร้อมให้นำนวัตกรรม “ไฟจราจรอัจฉริยะ” มาใช้งาน เพิ่มความปลอดภัยให้กับประชาชนมากขึ้น


วันศุกร์ที่ 28 มกราคม 2565
พิมพ์
โฆษกรัฐบาล เผย “นายกฯ” สั่งการ กทม. เร่งติดตั้งไฟจราจรข้ามทางม้าลาย พร้อมให้นำนวัตกรรม “ไฟจราจรอัจฉริยะ” มาใช้งาน เพิ่มความปลอดภัยให้กับประชาชนมากขึ้น
โฆษกรัฐบาล เผย “นายกฯ” สั่งการ กทม. เร่งติดตั้งไฟจราจรข้ามทางม้าลาย พร้อมให้นำนวัตกรรม “ไฟจราจรอัจฉริยะ” มาใช้งาน เพิ่มความปลอดภัยให้กับประชาชนมากขึ้น
วันที่ 28 ม.ค. 65 นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม มีความห่วงใยต่อความปลอดภัยของผู้ใช้ทางม้าลาย สั่งกำชับให้กรุงเทพมหานครดำเนินการติดตั้งไฟจราจรข้ามทางม้าลาย เพิ่มความปลอดภัยให้กับประชาชนมากขึ้น ให้เร่งดำเนินการโดยเฉพาะทางม้าลายในจุดเสี่ยง แก้ไขปัญหาลดอุบัติเหตุ พร้อมพิจารณานำนวัตกรรม “ไฟจราจรอัจฉริยะ” (Smart Traffic Light) ปิด/เปิดไฟเขียวให้คนข้ามทางม้าลายโดยอัตโนมัติ มาใช้งาน ลดปัญหาสัญญาณไฟจราจรข้ามทางม้าลายแบบเดิม ที่ประชาชนผู้ใช้ทางม้าลายต้องเสียเวลายืนรอข้ามถนนหลายนาที
โฆษกประจำสำนักนายกรัฐมนตรี ยังกล่าวว่า นายกรัฐมนตรียังฝากความห่วงใยไปถึงผู้ใช้รถใช้ถนนทุกคน ให้พึงระลึกอยู่เสมอถึงความปลอดภัย มีน้ำใจต่อเพื่อนร่วมทางและผู้ใช้ถนน ความปลอดภัยเป็นสิ่งสำคัญต่อการใช้รถใช้ถนน นอกเหนือจากการเคารพกฎจราจรแล้ว คนใช้รถใช้ถนนจะต้องไม่ประมาทด้วย พร้อมให้ถอดบทเรียนกรณีอุบัติเหตุที่เกิดขึ้นล่าสุด เพื่อลดความสูญเสียชีวิตและทรัพย์สินจากภัยบนท้องถนนด้วย

ที่มา : https://www.thaigov.go.th/news/contents/details/50997