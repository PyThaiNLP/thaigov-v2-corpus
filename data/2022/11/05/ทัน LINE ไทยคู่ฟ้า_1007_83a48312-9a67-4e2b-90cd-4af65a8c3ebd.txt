รัฐบาลไทย-ข่าวทำเนียบรัฐบาล-สุดปลื้ม! เว็บไซต์ Travel + Leisure ยกกรุงเทพฯ เป็น Best Cities in Southeast Asia ภูเก็ตและสมุย ได้อันดับ 1 - 2 เกาะที่น่าท่องเที่ยวที่สุด


วันอังคารที่ 5 กรกฎาคม 2565
สุดปลื้ม! เว็บไซต์ Travel + Leisure ยกกรุงเทพฯ เป็น Best Cities in Southeast Asia ภูเก็ตและสมุย ได้อันดับ 1 - 2 เกาะที่น่าท่องเที่ยวที่สุด
.....
พลเอก ประยุทธ์ จันทร์โอชา นายกรัฐมนตรี รับทราบและแสดงความยินดี หลังเว็บไซต์ท่องเที่ยว Travel + Leisure จัดอันดับให้ “กรุงเทพฯ” เป็นเมืองที่ได้คะแนนจากนักท่องเที่ยวมากที่สุดในเอเชียตะวันออกเฉียงใต้ (Best Cities in Southeast Asia 2022)
.
ส่วนเกาะภูเก็ตและเกาะสมุยของไทยได้อันดับ 1 และ 2 เกาะที่น่าท่องเที่ยวที่สุดในเอเชียตะวันออกเฉียงใต้ (Best Islands in Southeast Asia 2022) เช่นกัน
.
โดยเว็บไซต์ Travel + Leisure มองว่านโยบาย Sandbox ของไทย สามารถสนับสนุนภาพลักษณ์ของประเทศ ที่ส่งผลให้นักท่องเที่ยวสามารถเดินทางเข้ามาได้อย่างสะดวก ในขณะที่พื้นที่ท่องเที่ยวอื่น ๆ ทั่วโลกยังคงไม่เปิดรับนักท่องเที่ยวมากนัก
.
ทั้งนี้ ผลคะแนนดังกล่าวเป็นการลงคะแนนจากนักท่องเที่ยวทั่วโลก ซึ่งเหตุผลหลายประการที่ทำให้กรุงเทพฯ ยังคงเป็นที่ชื่นชอบของนักท่องเที่ยว คือ การต้อนรับที่อบอุ่น Street food การนั่งรถตุ๊กตุ๊ก หรือมอเตอร์ไซค์เที่ยวทั่วกรุงเทพฯ ที่สำคัญยังเป็นจุดศูนย์กลางในการเดินทางไปท่องเที่ยวที่อื่น ๆ ในเอเชียตะวันออกเฉียงใต้ได้อย่างสะดวก และสามารถเลือกเดินทางได้หลายรูปแบบ
.
อ่านเพิ่มเติม คลิก https://www.thaigov.go.th/news/contents/details/56478
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/56549