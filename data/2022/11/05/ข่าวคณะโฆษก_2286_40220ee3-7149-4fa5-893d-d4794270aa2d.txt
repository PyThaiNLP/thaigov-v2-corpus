รัฐบาลไทย-ข่าวทำเนียบรัฐบาล-“ทิพานัน” ชวนดาวน์โหลดแอปฯ SSO CONNECT MOBILE เช็กสิทธิประกันสังคมง่ายๆ ครอบคลุมทุกสิทธิ พร้อมแนะวิธีการลงทะเบียน ชี้รัฐบาลวางโครงสร้างพื้นฐานไว้พร้อมเพื่อให้เกิดสังคมดิจิทัล


วันอาทิตย์ที่ 28 สิงหาคม 2565
พิมพ์
“ทิพานัน” ชวนดาวน์โหลดแอปฯ SSO CONNECT MOBILE เช็กสิทธิประกันสังคมง่ายๆ ครอบคลุมทุกสิทธิ พร้อมแนะวิธีการลงทะเบียน ชี้รัฐบาลวางโครงสร้างพื้นฐานไว้พร้อมเพื่อให้เกิดสังคมดิจิทัล
“ทิพานัน” ชวนดาวน์โหลดแอปฯ SSO CONNECT MOBILE เช็กสิทธิประกันสังคมง่ายๆ ครอบคลุมทุกสิทธิ พร้อมแนะวิธีการลงทะเบียน ชี้รัฐบาลวางโครงสร้างพื้นฐานไว้พร้อมเพื่อให้เกิดสังคมดิจิทัล
วันที่ 28 สิงหาคม 2565 น.ส.ทิพานัน ศิริชนะ รองโฆษกประจำสำนักนายกรัฐมนตรี กล่าว่า ตามที่รัฐบาลโดยพล.อ.ประยุทธ์ จันทร์โอชา รัฐมนตรีว่าการกระทรวงกลาโหม  ได้วางโครงสร้างพื้นฐานด้านเทคโนโลยีไว้  และมีนโยบายให้นำเทคโนโลยีที่ทันสมัย ร่วมกับการใช้ประโยชน์จากข้อมูลขนาดใหญ่ของภาครัฐ (Big Data) มาพัฒนาในด้านต่างๆ   ซึ่งนายสุชาติ ชมกลิ่น รัฐมนตรีว่าการกระทรวงแรงงาน และผู้อำนวยการพรรคพลังประชารัฐ ในฐานะกำกับดูแลสำนักงานประกันสังคม จึงได้มีการพัฒนาระบบฐานข้อมูลให้มีความทันสมัยมากยิ่งขึ้น และอำนวยความสะดวกให้กับทั้งผู้ประกอบการ พนักงานลูกจ้าง ผู้ประกันตนและอื่นๆ สามารถตรวจสอบข้อมูลผู้ประกันตน ผ่านโทรศัพท์มือถือ โดยผู้ประกันตนไม่ต้องพกบัตรประกัน สังคมอีกต่อไป และไม่ต้องเดินทางมามาสอบถามให้เสียเวลา เพียงดาวน์โหลดแอปพลิเคชัน SSO CONNECT MOBILE ก็สามารถตรวจสอบข้อมูลต่างๆ ตลอดจนติดตามข่าวสารและบอกพิกัดศูนย์ประกันสังคมทั่วประเทศได้
น.ส.ทิพานัน กล่าวต่อว่า ซึ่งแอปพลิเคชัน SSO CONNECT MOBILE ซึ่งมีฟังก์ชันเด่นๆให้บริการผู้ประกันตนที่ครอบคลุมทุกสิทธิ ประกอบด้วย การตรวจสอบการส่งเงินสมทบ ตรวจสอบสถานพยาบาล เปลี่ยนสถานพยาบาลประจำปี ตรวจสอบยอดเงินทันตกรรมและตรวจสอบยอดเงินชราภาพ วิธีการดาวน์โหลดง่ายๆเข้าไปที่
Google play https://bit.ly/3wzGKzq
App Store https://apple.co/3cqrXjG
สำหรับวิธีการลงทะเบียนมีขั้นตอนดังนี้
1.เปิดแอปพลิเคชั่น กดคำว่า ลงทะเบียน อ่านเงื่อนไขข้อตกลงต่างๆ
2.กรอกข้อมูลส่วนตัวให้ครบถ้วน เช่น หมายเลขบัตรประจำตัวประชาชน หมายเลขโทรศัพท์ และตั้งรหัสผ่าน จากนั้นกดเพื่อขอรับรหัส OTP  ที่ส่งมายังกล่องข้อความตามหมายเลขโทรศัพท์ให้ไว้
3.ได้รับรหัส OTP แล้วนำรหัสไปกรอกในช่องรหัส กดรับข่าวสารต่างๆ และกดยืนยัน
4.เสร็จแล้วกดเข้าสู่ระบบ โดยกรอกหมายเลขประจำตัวบัตรประชาชน และรหัสผ่าน
5.เข้าสู่ระบบเรียบร้อยแล้ว จะพบข้อมูลโดยสามารถเข้าไปตรวจสอบข้อมูลได้ตามฟังก์ชันต่างๆได้เลย
น.ส.ทิพานัน กล่าวต่ออีกว่า รัฐบาลมุ่งมั่นพัฒนาในทุกส่วนให้ทันสมัย ก้าวทันความเปลี่ยนแปลงเป็นการพัฒนาระบบเพื่อความสะดวกสบายในการใช้บริการในระบบประกันสังคม ตอบโจทย์ทุกไลฟ์สไตล์ กว่า 20 ล้านคน จึงขอเชิญชวนให้ผู้ประกันตนดาวน์โหลดแอปพลิเคชัน SSO CONNECT MOBILE  และสามารถตรวจสอบข้อมูลเพิ่มเติมได้ที่ www.sso.go.th
“ถือเป็นการนำเทคโนโลยีมาใช้ร่วมกันกับนำบิ๊กดาต้า เพื่อเอื้ออำนวยความสะดวกให้ประชาชน ทั้งลดเวลา ลดค่าใช้จ่ายในการติดต่อประสานงานกับรัฐ สะท้อนถึงความมุ่งมั่นของรัฐบาลที่เดินหน้าเข้าสู่สังคมดิจิทัลอย่างสมบูรณ์ เพราะเป้าหมายของแอปนี้คือผู้ใช้แรงงานทุกคน”น.ส.ทิพานัน กล่าว

ที่มา : https://www.thaigov.go.th/news/contents/details/58529