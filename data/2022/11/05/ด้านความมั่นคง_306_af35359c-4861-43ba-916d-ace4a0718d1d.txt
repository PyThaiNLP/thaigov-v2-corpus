รัฐบาลไทย-ข่าวทำเนียบรัฐบาล-​รมว.แรงงาน ห่วงใยล่ามไทยใน สนร.ริยาดติดโควิด -19 ร่วมส่งกำลังใจให้อาการดีขึ้นในเร็ววัน


วันศุกร์ที่ 8 ตุลาคม 2564
พิมพ์
​รมว.แรงงาน ห่วงใยล่ามไทยใน สนร.ริยาดติดโควิด -19 ร่วมส่งกำลังใจให้อาการดีขึ้นในเร็ววัน
- -
เมื่อวันที่ 8 ตุลาคม 2564 นายสุชาติ ชมกลิ่น รัฐมนตรีว่าการกระทรวงแรงงาน ร่วมคณะของ พล.อ.ประวิตร วงษ์สุวรรณ รองนายกรัฐมนตรี ลงพื้นที่ตรวจราชการจังหวัดสระแก้ว รับฟังรายงานสถานการณ์น้ำในพื้นที่จากนายณัฏฐชัย นำพูลสุขสันติ์ ผู้ว่าราชการจังหวัดสระแก้ว และหน่วยงานที่เกี่ยวข้อง จุดแรกที่ห้องประชุมกองบังคับการ ร.12 พัน.3 รอ.อำเภออรัญประเทศ จุดที่สองที่จุดก่อสร้างโครงการประตูน้ำพร้อมสถานีสูบน้ำห้วยพรมโหดพร้อมพนังป้องกันน้ำท่วมในเขตเทศบาลเมืองอรัญประเทศ จุดที่สามที่โรงเรียนวังน้ำเย็นวิทยาคม ตำบลวังน้ำเย็น อำเภอวังน้ำเย็น เพื่อตรวจเยี่ยมการฉีดวัคซีนและมอบทุนการศึกษา
โดย นายสุชาติ ชมกลิ่น รมว.แรงงาน ได้กำชับให้หน่วยงานในสังกัดกระทรวงแรงงานจังหวัดสระแก้วให้เตรียมแผนการช่วยเหลือผู้ใช้แรงงาน ผู้ประกอบการและประชาชนกรณีการเกิดอุทกภัยในพื้นที่ ตั้งแต่การมอบถุงยังชีพและน้ำดื่มเพื่อบรรเทาความเดือดร้อนแก่ประชาชน และมาตรการภายหลังน้ำลดให้สำนักงานจัดหางานจังหวัดบริการจัดหางานและส่งเสริมการประกอบอาชีพ สำนักงานแรงงานจังหวัดจัดโครงการจ้างงานเร่งด่วนและพัฒนาทักษะฝีมือ โดยสนับสนุนค่าตอบแทนรวมถึงวัสดุอุปกรณ์ฝึกอาชีพ เพื่อให้ประชาชนมีรายได้อย่างต่อเนื่อง สำนักงานสวัสดิการและคุ้มครองแรงงานจังหวัดจะให้คำปรึกษาด้านสิทธิตามกฎหมายคุ้มครองแรงงาน นอกจากนี้สำนักงานประกันสังคมจังหวัดดูแลสิทธิประโยชน์ให้แก่ผู้ประสบภัย เรื่องสิทธิประกันสังคม จัดทีมแพทย์และพยาบาลร่วมกับโรงพยาบาลในเครือข่ายให้บริการตรวจรักษาเบื้องต้นในพื้นที่ที่ได้รับผลกระทบ เป็นต้น
โอกาสนี้ ได้มีหญิงชาวไทย ซึ่งพื้นเพเป็นคนอำเภอวังน้ำเย็น จังหวัดสระแก้ว ที่ก่อนหน้านี้ได้ร้องขอความช่วยเหลือทางโซเชียลมีเดียว่าถูกหลอกให้มาขายบริการที่เมืองดูไบ และได้ขอความช่วยเหลือกลับไทย ได้เข้าขอบคุณ พล.อ.ประวิตร วงษ์สุวรรณ รองนายกรัฐมนตรี ด้วยที่ท่านได้ความมีห่วงใยและสั่งการให้กระทรวงแรงงานประสานความช่วยเหลือกลับประเทศไทยได้อย่างปลอดภัย ซึ่งนายสุชาติ ชมกลิ่น รมว.แรงงาน ได้สั่งการให้ นางปลิดา ร่วมคำ อัครราชทูตที่ปรึกษา (ฝ่ายแรงงาน) ประสานไปยังสถานเอกอัครราชทูต ณ กรุงอาบูดาบี เข้าไปช่วยเหลือพาตัวหญิงไทยออกมาได้สำเร็จและปลอดภัย โดยหญิงไทยรายนี้ได้เดินทางกลับจากเมืองดูไบมาถึงประเทศไทย เมื่อวันที่ 21 กันยายนที่ผ่านมา ภายหลังจากกักตัว 14 วัน สำนักงานจัดหางานจังหวัดสระแก้วได้ประสานความช่วยเหลือโดยจัดหางานให้ทำตามความต้องการ และปัจจุบันได้มีงานทำแล้ว ที่บริษัท วีอาร์ คอนเทนเนอร์ จำกัด อำเภอวังน้ำเย็น จังหวัดสระแก้ว วันนี้จึงจะมาขอบคุณท่าน พล.อ.ประวิตร วงษ์สุวรรณ รองนายกรัฐมนตรี ที่ให้ความช่วยเหลือกลับประเทศไทยและได้มีงานทำในครั้งนี้อีกด้วย
ทั้งนี้ พล.อ.ประวิตร ยังได้พบปะให้กำลังใจแก่อาสาสมัครแรงงาน (อสร.) จังหวัดสระแก้วที่มาร่วมต้อนรับ ซึ่งอาสาสมัครแรงงานเหล่านี้เป็นฟันเฟืองสำคัญในการนำภารกิจกระทรวงแรงงานไปสู่ประชาชนในพื้นที่ เพื่อให้ประชาชนมีงานทำ มีทักษะฝีมือ มีอาชีพมีรายได้ ได้รับคุ้มครองและมีหลักประกันทางสังคมที่ยั่งยืนอีกด้วย ปัจจุบันมีอาสาสมัครแรงงานทั่วประเทศรวมทั้งสิ้น 8,110 คน
การดำเนินการของหน่วยงานในสังกัดกระทรวงแรงงานจังหวัดสระแก้วในช่วงโควิด-19 จ่ายสิทธิประโยชน์กรณีว่างงานเนื่องจากเหตุสุดวิสัย 331 คน เป็นเงิน 1,161,183.15 บาท มีสถานประกอบการที่ยื่นขอรับประโยชน์ทดแทนกรณีว่างงานเหตุสุดวิสัยตั้งแต่ 1 ม.ค. – 63 – 30 ก.ย.64 จำนวน 69 แห่ง

ที่มา : https://www.thaigov.go.th/news/contents/details/46731