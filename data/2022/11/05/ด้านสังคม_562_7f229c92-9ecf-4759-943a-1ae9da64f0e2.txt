รัฐบาลไทย-ข่าวทำเนียบรัฐบาล-สธ. รับมอบเครื่องผลิตออกซิเจน จากองค์การยูนิเซฟ และภาคเอกชน สนับสนุนการดูแลผู้ป่วยโควิด 19


วันพุธที่ 22 กันยายน 2564
สธ. รับมอบเครื่องผลิตออกซิเจน จากองค์การยูนิเซฟ และภาคเอกชน สนับสนุนการดูแลผู้ป่วยโควิด 19
กระทรวงสาธารณสุข รับมอบเครื่องผลิตออกซิเจนจากองค์การยูนิเซฟ และภาคเอกชน จำนวน 600 เครื่อง เพื่อสนับสนุนการปฏิบัติงานดูแลผู้ติดเชื้อโควิด 19 แก่โรงพยาบาลสังกัดกระทรวงสาธารณสุขทั่วประเทศ
กระทรวงสาธารณสุข รับมอบเครื่องผลิตออกซิเจนจากองค์การยูนิเซฟ และภาคเอกชน จำนวน 600 เครื่อง เพื่อสนับสนุนการปฏิบัติงานดูแลผู้ติดเชื้อโควิด 19 แก่โรงพยาบาลสังกัดกระทรวงสาธารณสุขทั่วประเทศ
วันนี้ (22 กันยายน 2564) ที่ กระทรวงสาธารณสุข จ.นนทบุรี นายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงสาธารณสุข รับมอบเครื่องผลิตออกซิเจนชนิด Single Flow  จำนวน 550 เครื่องจากนางคิม คยองซัน ผู้อำนวยการองค์การยูนิเซฟ ประเทศไทย และคณะ และรับมอบเครื่องผลิตออกซิเจน ทางการแพทย์ จำนวน 50 เครื่อง และเครื่องอบฆ่าเชื้อไฮโดรเจนเพอร์ออกไซด์ นาโนพลาสมา 1 ชุด จากนายวิโรจน์ ชัยเทอดเกียรติ กรรมการผู้จัดการ และคณะผู้บริหารกลุ่ม บริษัท นำวิวัฒน์การช่าง (1992) จำกัด เพื่อมอบให้โรงพยาบาลสังกัดกระทรวงสาธารณสุขดูแลผู้ป่วยโควิด 19
นายอนุทิน กล่าวว่า ในนามรัฐบาล และกระทรวงสาธารณสุข ขอขอบคุณผู้มีจิตศรัทธาทั้ง 2 คณะ ที่มีความห่วงใยและเห็นถึงความสำคัญในการดูแลรักษาผู้ติดเชื้อโควิด 19 เครื่องผลิตออกซิเจนที่ได้รับมอบในวันนี้ มีประโยชน์อย่างมาก ซึ่งโรงพยาบาลต่างๆ ที่ดูแลผู้ป่วยโควิด 19 ยังคงจำเป็นต้องใช้ในการรักษา เมื่อผู้ป่วยได้รับปริมาณออกซิเจนที่เพียงพอต่อร่างกายจะช่วยทำให้อาการดีขึ้น สามารถต่อสู้กับโรคโควิด 19 ได้ ลดอัตราการเสียชีวิต นอกจากนี้ ยังสามารถนำไปใช้กับผู้ป่วยโรคทางเดินหายใจอื่นๆ และใช้เป็นเครื่องพ่นยาได้อีกด้วย ทั้งนี้ กระทรวงสาธารณสุขจะรีบดำเนินการจัดส่งไปยังโรงพยาบาลที่ท่านได้ประสงค์บริจาคไว้เพื่อนำไปใช้ดูแลประชาชนให้เกิดประโยชน์สูงสุดต่อไป
****************************************  22 กันยายน 2564

ที่มา : https://www.thaigov.go.th/news/contents/details/46101