รัฐบาลไทย-ข่าวทำเนียบรัฐบาล-นายกฯ มั่นใจ ไทยพร้อมรับมือ “โอมิครอน” อย่างเข้มข้น ยืนยันดูแลผู้ป่วยโควิด-19 ทุกสิทธิ ฟรี


วันพฤหัสบดีที่ 6 มกราคม 2565
นายกฯ มั่นใจ ไทยพร้อมรับมือ “โอมิครอน” อย่างเข้มข้น ยืนยันดูแลผู้ป่วยโควิด-19 ทุกสิทธิ ฟรี
.....
พล.อ.ประยุทธ์ จันทร์โอชา นายกรัฐมนตรี และ รมว.กห. กำชับให้ทุกฝ่ายเฝ้าระวังและเตรียมพร้อมรับมือสถานการณ์แพร่ระบาดของโรคโควิด-19 โดยเฉพาะเชื้อโอมิครอนอย่างเข้มข้น สำหรับพื้นที่ กทม. ได้เตรียมยา เวชภัณฑ์ เครื่องมือ บุคลากร และสถานที่พร้อมรองรับผู้ป่วยได้ 25,345 เตียง ยืนยันรัฐบาลดูแลผู้ป่วยโควิด-19 ครอบคลุมทุกสิทธิ โดยไม่เสียค่าใช้จ่าย และสามารถเข้ารับการรักษาได้ทั้ง รพ.รัฐ และเอกชน
.
พร้อมขอให้ประชาชนที่ฉีดวัคซีนโควิด-19 ครบ 2 เข็มแล้ว ก่อนวันที่ 1 พ.ย. 64 ไปรับการฉีดบูสเตอร์เข็ม 3 ได้ที่สถานพยาบาลใกล้บ้าน ส่วนเจ้าหน้าที่ด่านหน้าและประชาชนกลุ่มเสี่ยงที่ฉีดเข็ม 3 ไปแล้วเกิน 3 เดือน ให้เข้ารับเข็ม 4 ได้ และขอให้ยังคงป้องกันตนเองอย่างเคร่งครัดตามมาตรการ DMHTTA สวมหน้ากากอนามัย และหมั่นสังเกตอาการตนเอง
.
อ่านเพิ่มเติม คลิก >> https://www.thaigov.go.th/news/contents/details/50254
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/50266