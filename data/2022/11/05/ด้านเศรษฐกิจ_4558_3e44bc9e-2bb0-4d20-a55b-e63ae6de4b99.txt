รัฐบาลไทย-ข่าวทำเนียบรัฐบาล-ปลัดฯกอบชัย เยี่ยมชมการจำหน่ายสินค้า ภายใต้โครงการ “คาราวานอุตสาหกรรม SME สินค้าดี เมืองแม่กลอง


วันจันทร์ที่ 25 กรกฎาคม 2565
พิมพ์
ปลัดฯกอบชัย เยี่ยมชมการจำหน่ายสินค้า ภายใต้โครงการ “คาราวานอุตสาหกรรม SME สินค้าดี เมืองแม่กลอง
ปลัดฯกอบชัย เยี่ยมชมการจำหน่ายสินค้า ภายใต้โครงการ “คาราวานอุตสาหกรรม SME สินค้าดี เมืองแม่กลอง"
วันนี้ (25 กรกฎาคม พ.ศ.2565) นายกอบชัย สังสิทธิสวัสดิ์ ปลัดกระทรวงอุตสาหกรรม ให้เกียรติเยี่ยมชมการจำหน่ายสินค้าภายใต้โครงการ “คาราวานอุตสาหกรรม SME สินค้าดี เมืองแม่กลอง” ซึ่งสำนักงานอุตสาหกรรมจังหวัดสมุทรสงครามจัดขึ้น เพื่อให้ความช่วยเหลือวิสาหกิจชุมชน และวิสาหกิจขนาดกลางและขนาดย่อม ให้มีช่องทางการจำหน่ายสินค้า รวมถึงกระจายสินค้าที่เป็นภูมิปัญญาท้องถิ่น โดยมีผลิตภัณฑ์เด่นของจังหวัดสมุทรสงคราม อาทิ ส้มโอ น้ำตาลมะพร้าว ปลาทูนึ่ง คุกกี้รูปปลาทู ถั่วทอด ขนมตาล เสื้อผ้าสำเร็จรูป กระเป๋าผ้าขาวม้า ฯลฯ มาจัดจำหน่าย ณ บริเวณด้านข้างอาคารสำนักงานปลัดกระทรวงอุตสาหกรรม.

ที่มา : https://www.thaigov.go.th/news/contents/details/57244