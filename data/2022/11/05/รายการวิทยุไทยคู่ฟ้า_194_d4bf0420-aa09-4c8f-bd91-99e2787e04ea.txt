รัฐบาลไทย-ข่าวทำเนียบรัฐบาล-ศบค.ยกเลิกเคอร์ฟิวและพื้นที่สีแดงเข้ม เริ่ม 1 ธ.ค.64


วันพุธที่ 1 ธันวาคม 2564
พิมพ์
ศบค.ยกเลิกเคอร์ฟิวและพื้นที่สีแดงเข้ม เริ่ม 1 ธ.ค.64
วันเสาร์ที่ 27 พฤศจิกายน 2564
ต่อจากนี้ไป ขอเชิญรับฟังไทยคู่ฟ้า ค่ะ
ศบค.ขยายระยะเวลาประกาศสถานการณ์ฉุกเฉินต่ออีก 2 เดือน คือ 1 ธ.ค.64 – 31 ม.ค.65 และปรับระดับพื้นที่สถานการณ์ย่อยทั่วราชอาณาจักร เริ่มตั้งแต่วันที่ 1 ธ.ค.64 เป็นต้นไป ประกอบด้วย ยกเลิกพื้นที่ควบคุมสูงสุดและเข้มงวด หรือพื้นที่สีแดงเข้ม และยกเลิกการห้ามออกนอกเคหะสถาน ลดจำนวนพื้นที่ควบคุมสูงสุด สีแดง จาก 39 จังหวัด เป็น 23 จังหวัด พื้นที่ควบคุม สีส้ม มี 23 จังหวัดเท่าเดิม พื้นที่เฝ้าระวังสูงสุด สีเหลือง จาก 5 จังหวัด เพิ่มเป็น 24 จังหวัด พื้นที่นำร่องท่องเที่ยว สีฟ้า จากเดิม 4 จังหวัด เพิ่มเป็น 7 จังหวัด และจังหวัดที่มีการนำร่องท่องเที่ยวในบางพื้นที่อีก 19 จังหวัด ส่วนสถานบันเทิงเปิดเมื่อได้รับอนุญาตตั้งแต่ 16 ม.ค.65 เป็นต้นไป โดยจำหน่ายสุราได้ไม่เกิน 23.00 น. และเปิดบริการได้ไม่เกิน 24.00 น.
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/48942