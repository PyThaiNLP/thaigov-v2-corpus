รัฐบาลไทย-ข่าวทำเนียบรัฐบาล-กรมการขนส่งทางราง ออกประกาศ เรื่อง มาตรการพึงปฏิบัติเพื่อควบคุมการแพร่ระบาดของเชื้อไวรัสโคโรนา 2019 (COVID-19)


วันศุกร์ที่ 24 มิถุนายน 2565
กรมการขนส่งทางราง ออกประกาศ เรื่อง มาตรการพึงปฏิบัติเพื่อควบคุมการแพร่ระบาดของเชื้อไวรัสโคโรนา 2019 (COVID-19)
ด้านการจัดการระบบขนส่งทางรางรองรับการเปิดประเทศและส่งเสริมการขับเคลื่อนทางเศรษฐกิจ
กรมการขนส่งทางราง (ขร.) กระทรวงคมนาคม ได้ออกประกาศกรมการขนส่งทางราง เรื่อง "มาตรการพึงปฏิบัติเพื่อควบคุมการแพร่ระบาดของเชื้อไวรัสโคโรนา 2019 (COVID-19) ด้านการจัดการระบบขนส่งทางรางรองรับการเปิดประเทศและส่งเสริมการขับเคลื่อนทางเศรษฐกิจ"
ตามที่ได้มีประกาศสถานการณ์ฉุกเฉินในทุกเขตท้องที่ทั่วราชอาณาจักร ตั้งแต่วันที่ 26 มีนาคม 2563 และต่อมาได้ขยายระยะเวลาการบังคับใช้ประกาศสถานการณ์ฉุกเฉินดังกล่าว ออกไปอย่างต่อเนื่องเป็นระยะ โดยกรมการขนส่งทางรางได้มีประกาศ ณ วันที่ 6 พฤษภาคม 2565 เรื่อง มาตรการพึงปฏิบัติเพื่อควบคุมการแพร่ระบาดของเชื้อไวรัสโคโรนา 2019 (COMD-19) ด้านการจัดการระบบขนส่งทางราง รองรับการเปิตประเทศและส่งเสริมการขับเคลื่อนทางเศรษฐกิจ และต่อมานายกรัฐมนตรีได้ประกาศข้อกำหนดออกตามความในมาตรา 9 แห่งพระราชกำหนดการบริหารราชการในสถานการณ์ฉุกเฉิน พ.ศ. 2548 (ฉบับที่ 56) ณ วันที่ 23 มิถุนายน 2565 ประกอบกับคำสั่งศูนย์บริหารสถานการณ์การแพร่ระบาตของโรคติตเชื้อไวรัสโคโรนา 2019 (โควิด-19) ฉบับที่ 32/2565 สั่ง ณ วันที่ 23 มิถุนายน 2565 กำหนดพื้นที่สถานการณ์ให้ทุกเขตพื้นที่จังหวัดทั่วราชอาณาจักรเป็นพื้นที่เฝ้าระวัง และคำสั่งศูนย์บริหารสถานการณ์การแพร่ระบาด
ของโรคติดเชื้อไวรัสโคโรนา 2019 (โควิด-19) ฉบับที่ 13/2565 สั่ง ณ วันที่ 23 มิถุนายน 2565 ซึ่งมีการผ่อนคลายมาตรการครบคุมและป้องกันโรคให้สอดคล้องกับสถานการณ์ปัจจุบันและขับเคลื่อนกิจกรรมทางเศรษฐกิจควบคู่กับการคงดำเนินมาตรการที่จำเป็นสำหรับป้องกันและควบคุมโรค รวมทั้งเพิ่มมาตรการเฝ้าระวังโรคต่อไปอีกช่วงระยะเวลาหนึ่งเพื่อควบคุมการระบาดของโรคให้เป็นไปอย่างมีประสิทธิภาพสูงสุดนั้น เพื่อให้การดำเนินการเป็นไปตามข้อกำหนดตังกล่าวข้างต้น
กรมการขนส่งทางรางจึงออกประกาศ เรื่อง มาตรการพึงปฏิบัติเพื่อควบคุมการแพร่ระบาดของเชื้อไวรัสโคโรนา 2019 (COVID-19) ด้านการจัดการระบบชนส่งทางรางรองรับการเปิดประเทศและส่งเสริมการขับเคลื่อนทางเศรษฐกิจ โดยให้ยกเลิกความในข้อ 2 ตามประกาศกรมการขนส่งทางราง ณ วันที่ 2 พฤษภาคม 2565 เรื่อง มาตรการพึงปฏิบัติ เพื่อควบคุมการแพร่ระบาดของเชื้อไวรัสโคโรนา 2019 (COVID-19) ด้านการจัดการระบบขนส่งทางรางรองรับการเปิดประเทศและส่งเสริมการขับเคลื่อนทางเศรษฐกิจ และใช้ข้อความต่อไปนี้แทน "ข้อ 2 ขอความร่วมมือหน่วยงานที่ให้บริการระบบขนส่งทางรางทุกระบบถือปฏิบัติมาตรการพึงปฏิบัติเพื่อเฝ้าระวังการแพร่ระบาดของเชื้อไวรัสโคโรนา 2019 (COVID-19) ด้านการจัดการระบบขนส่งทางราง รองรับการเปิดประเทศและส่งเสริมการขับเคลื่อนทางเศรษฐกิจ" โดยมีรายละเอียด ดังนี้
1. การหมั่นทำความสะอาดฆ่าเชื้อโรคภายในสถานีและขบวนรถ โดยเฉพาะบริเวณจุดมือสัมผัสและเหรียญโดยสาร และกำหนดให้มีแนวทางที่เหมาะสมในการคัดแยกและกำจัดขยะ
2. จัดให้มีจุดให้บริการเจลแอลกอฮอล์และขอความร่มมือให้ผู้โดยสารล้างมือด้วยเจลแอลกอฮอล์ก่อนและหลังการใช้บริการ
3. ประกาศแจ้งให้ผู้โดยสารทราบข้อแนะนำของกระทรวงสาธารณสุขที่แนะนำให้ผู้โดยสารสวมหน้ากากผ้าหรือหน้ากากอนามัย เมื่ออยู่ในระบบเพื่อลดความเสี่ยงในการแพร่เชื้อหรือรับเชื้อ
4. ให้เจ้าหน้าที่ผู้ให้บริการสวมหน้ากากอนามัยหรือหน้ากากผ้า รวมทั้งตรวจคัดกรองโรค
ด้วยชุดตรวจ COVID-19 Antigen Test Self Test Kits : ATK สำหรับเจ้าหน้าที่ผู้ให้บริการที่มีการติดต่อโดยตรงกับผู้โดยสาร อย่างน้อยสัปดาห์ละครั้ง
5. กรณีสถานีรถไฟที่มีต้นทางหรือเป็นช่องทางเข้า - ออกระหว่างประเทศให้ยกเลิกมาตรการคัดกรองอุณหภูมิและอาการทางเดินหายใจ
ทั้งนี้ มีผลบังคับใช้ตั้งแต่วันนี้เป็นต้นไป ประกาศ ณ วันที่ 24 มิถุนายน 2565

ที่มา : https://www.thaigov.go.th/news/contents/details/56123