รัฐบาลไทย-ข่าวทำเนียบรัฐบาล-รฟม. ห่วงใย จัดกิจกรรม มอบกล่องทันใจเติมความสุขให้ประชาชน ครั้งที่ 2


วันพุธที่ 25 สิงหาคม 2564
รฟม. ห่วงใย จัดกิจกรรม มอบกล่องทันใจเติมความสุขให้ประชาชน ครั้งที่ 2
วันที่ 24 ส.ค. 64 การรถไฟฟ้าขนส่งมวลชนแห่งประเทศไทย (รฟม.) ส่งมอบอาหารกล่องจากร้านอาหารบริเวณแนวสายทางโครงการรถไฟฟ้า รฟม. ที่ได้รับผลกระทบจากการแพร่ระบาดของเชื้อไวรัส COVID-19 ภายใต้กิจกรรมกล่องทันใจเติมความสุขให้ประชาชน ครั้งที่ 2 เป็นวันที่สอง
โดยได้มอบอาหารกล่อง จำนวน 1,000 กล่อง เพื่อแจกจ่ายให้แก่ประชาชนที่อยู่บริเวณร้านค้า ทั้งนี้ อาหารกล่องดังกล่าว คัดเลือกมาจากร้านอาหารบริเวณแนวสายทางรถไฟฟ้ามหานคร สายเฉลิมรัชมงคล (MRT สายสีน้ำเงิน) ดังนี้
- ร้านอีเปีย (สถานีห้วยขวาง) อยู่ใกล้สถานีห้วยขวาง ประมาณ 200 เมตร
พิกัดร้าน https://g.page/EpiaRatchada?share
- ร้านนานาเสะ ราเม็ง (สถานีสุขุมวิท) อยู่ภายในโครงการ Midway Point ห้อง 4/4 ห่างจากสถานีสุขุมวิทประมาณ 45 เมตร
พิกัดร้าน https://goo.gl/maps/BUEmHB5H32Ef2uRj9
- ร้านข้าวมันไก่นายใหม่ (สถานีลาดพร้าว) อยู่ใกล้ร้าน Fresh Mart
พิกัดร้าน https://goo.gl/maps/pwaf9S1CVxQb8gDT9
- ร้าน Cabbage & Condoms Café (สถานีสุทธิสาร)
พิกัดร้าน https://g.page/cabbagesandcondomscafe?share
- ร้านก๋วยเตี๋ยวค่ายมวย (สถานีรัชดาภิเษก)
พิกัดร้าน https://goo.gl/maps/z6CAmEUF14VE7FJc9
โดยท่านที่สนใจสามารถตามไปอุดหนุนและให้กำลังใจร้านค้าได้ตามลิงก์ข้างต้น ทั้งนี้ กิจกรรมดังกล่าวเป็นส่วนหนึ่งของกิจกรรมเพื่อสังคม ที่ รฟม. ได้ดำเนินมาอย่างต่อเนื่อง โดยได้จัดขึ้น เป็นครั้งที่ 2 หลังจากครั้งแรก รฟม. ได้สนับสนุนร้านอาหารตามแนวสายทางรถไฟฟ้าเพื่อมอบแก่บุคลากรทางการแพทย์  และโรงพยาบาลสนาม จำนวน 8,000 กล่อง และในครั้งนี้ รฟม. ได้ตั้งเป้าหมายที่จะสนับสนุนอาหารจากร้านอาหารตามแนวสายทางรถไฟฟ้าที่ได้รับผลกระทบจากสถานการณ์ COVID-19 ประมาณ 8,000 กล่อง รวมจำนวน 16,000 กล่อง โดยมีระยะเวลาดำเนินกิจกรรมตั้งแต่วันที่ 23 – 30 สิงหาคม 2564
ท่านสามารถติดตามข้อมูลข่าวสาร รฟม. ได้ที่ www.mrta.co.th และเฟซบุ๊กแฟนเพจการรถไฟฟ้าขนส่งมวลชนแห่งประเทศไทย

ที่มา : https://www.thaigov.go.th/news/contents/details/45120