รัฐบาลไทย-ข่าวทำเนียบรัฐบาล-5.5 Super Summer Sale ธอส. ขนบ้านมือสองประมูลขายออนไลน์ โปรดับร้อนลดสูงสุด 40% พิเศษ!! ทำนิติกรรมภายในกำหนดลดเพิ่ม 10%


วันจันทร์ที่ 2 พฤษภาคม 2565
พิมพ์
5.5 Super Summer Sale ธอส. ขนบ้านมือสองประมูลขายออนไลน์ โปรดับร้อนลดสูงสุด 40% พิเศษ!! ทำนิติกรรมภายในกำหนดลดเพิ่ม 10%
ธอส. จัดงานประมูลออนไลน์บ้านมือสอง ธอส. 5.5 Super Summer Sale ผ่าน Application : G H Bank Smart NPA เริ่มประมูลพร้อมกันทุกรายการในวันพฤหัสบดีที่ 5 พฤษภาคม 2565 ระหว่างเวลา 12.00-13.00 น.
ธนาคารอาคารสงเคราะห์ จัดงานประมูลออนไลน์บ้านมือสอง ธอส. 5.5 Super Summer Sale ผ่าน Application : G H Bank Smart NPA คัดทรัพย์ใหม่คุณภาพดีทำเลเด่นรวมถึงเดินทางสะดวกมากมายรวมกว่า 354 รายการ ทั้งในพื้นที่กรุงเทพฯ และปริมณฑล รวมถึงทรัพย์ในส่วนภูมิภาค ด้วยราคาเริ่มต้นประมูลลดสูงสุดถึง 40% จากราคาปกติ ราคาต่ำสุดเพียง 130,000 บาทเท่านั้น พิเศษ!! ผู้ชนะการประมูลจะได้รับส่วนลดเพิ่มอีก 10% หากทำสัญญาและทำนิติกรรมภายใน 31 สิงหาคม 2565 เริ่มประมูลพร้อมกันทุกรายการในวันพฤหัสบดีที่ 5 พฤษภาคม 2565 ระหว่างเวลา 12.00-13.00 น.
นายฉัตรชัย ศิริไล กรรมการผู้จัดการ ธนาคารอาคารสงเคราะห์ (ธอส.) เปิดเผยว่า เพื่อสนับสนุนให้คนไทยมีที่อยู่อาศัยได้อย่างสะดวกมากขึ้น จึงได้จัดงาน “ประมูลออนไลน์บ้านมือสอง ธอส. 5.5 Super Summer Sale” ในวันพฤหัสบดีที่ 5 พฤษภาคม 2565 ระหว่างเวลา 12.00-13.00 น. โดยคัดทรัพย์สภาพดีในพื้นที่กรุงเทพฯ และปริมณฑล รวมถึงในภูมิภาค รวมกว่า 345 รายการ ทั้งประเภทบ้านเดี่ยว บ้านแฝด ทาวน์เฮ้าส์ ห้องชุด และอาคารพาณิชย์ ราคาเริ่มต้นประมูลให้ส่วนลดสูงสุด 40% จากราคาปกติ แบ่งเป็นทรัพย์ในพื้นที่กรุงเทพฯ และปริมณฑล จำนวน 64 รายการ โดยมีรายการทรัพย์ราคาเริ่มต้นประมูลต่ำสุดอยู่ที่เพียง 335,000 บาท ได้แก่ ทรัพย์ประเภทห้องชุด ชั้น 9 ขนาดเนื้อที่ 31.58 ตารางเมตร ในโครงการบ้านสวนแจ้งวัฒนะอี เขตดอนเมือง กรุงเทพฯ และทรัพย์เด่นที่น่าสนใจ อาทิ ทรัพย์ประเภททาวน์เฮ้าส์ 3 ชั้น ขนาดเนื้อที่ 19.9 ตารางวา ในโครงการหมู่บ้านกลางเมืองพระราม 9 เขตสวนหลวง กรุงเทพฯ ราคาประมูลเริ่มต้นที่ 4,420,000 บาท โดยเป็นทรัพย์ที่เส้นทางคมนาคมตัดผ่าน เดินทางสะดวก และห่างจากสนามบินสุวรรณภูมิเพียง 15 นาทีเท่านั้น และทรัพย์ประเภทบ้านเดี่ยว 2 ชั้น ขนาดเนื้อที่ 99.9 ตารางวา ในโครงการหมู่บ้านภัทรีดาอเวนิว อ.สามโคก จ.ปทุมธานี ราคาประมูลเริ่มต้นที่ 3,655,000 บาท โดยเป็นทรัพย์ที่มีการออกแบบสไตล์ลอฟท์ และมีสิ่งอำนวยความสะดวกภายในโครงการครบครัน อาทิ คลับเฮ้าส์, สระว่ายน้ำ, ฟิตเนส และ Co-Working Space เหมาะสำหรับครอบครัวที่มีความต้องการหลากหลาย
ขณะที่ทรัพย์ในภูมิภาคมีจำนวนกว่า  282 รายการ โดยรายการทรัพย์ที่มีราคาเริ่มต้นประมูลต่ำสุดเพียง 130,000 บาท เท่านั้น ได้แก่ บ้านเดี่ยว 1 ชั้น ขนาดเนื้อที่ 106 ตารางวา ในโครงการกุดปลาดุก อ.กุดชุม จ.ยโสธร ส่วนทรัพย์ที่ราคาเริ่มต้นประมูลลดสูงที่สุด 40% จากราคาปกติ 2,000,000 บาท ลดเหลือเพียง 1,200,000 บาทเท่านั้น ได้แก่ ทรัพย์ประเภทบ้านแฝด 2 ชั้น ขนาดเนื้อที่ 63 ตารางวา ในโครงการฟอร์จูนริววิ้ง อ.เมืองสระแก้ว จ.สระแก้ว
ทั้งนี้ผู้ชนะการประมูลจะได้รับส่วนลดเพิ่มอีก 10% จากราคาที่ปิดประมูล เพียงทำสัญญาและทำนิติกรรมภายใน 31 สิงหาคม 2565 และยังสามารถใช้ “ผลิตภัณฑ์สินเชื่อสำหรับทรัพย์ NPA” อัตราดอกเบี้ย 0% ต่อปี นานสูงสุด 24 เดือน และสามารถเข้าอยู่อาศัยได้ในระหว่างผ่อนดาวน์เพียงชำระเงินประกันการเข้าอยู่อาศัยไม่ต่ำกว่า 1.5% ของราคาประมูลได้อีกด้วย
สำหรับ ผู้ที่สนใจเข้าร่วมประมูลสามารถดาวน์โหลด Application : G H Bank Smart NPA สอบถามรายละเอียดเพิ่มเติมได้ที่ G H Bank Call Center โทร 0-2645-9000 หรือ Facebook Fanpage ธนาคารอาคารสงเคราะห์ หรือที่ ธอส. ทุกสาขาทั่วประเทศและติดตามข้อมูลข่าวสารได้ที่ Application : GHB ALL และ www.ghbank.co.th

ที่มา : https://www.thaigov.go.th/news/contents/details/54150