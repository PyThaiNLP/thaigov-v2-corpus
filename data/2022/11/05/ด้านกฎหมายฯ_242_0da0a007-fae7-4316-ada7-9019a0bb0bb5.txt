รัฐบาลไทย-ข่าวทำเนียบรัฐบาล-รมว.ยุติธรรม ประชุมติดตามการดำเนินงานของหน่วยงานในสังกัดกระทรวงยุติธรรม ผ่านระบบการประชุมทางไกล (Video Conference)


วันพุธที่ 6 ตุลาคม 2564
พิมพ์
รมว.ยุติธรรม ประชุมติดตามการดำเนินงานของหน่วยงานในสังกัดกระทรวงยุติธรรม ผ่านระบบการประชุมทางไกล (Video Conference)
รมว.ยุติธรรม ประชุมติดตามการดำเนินงานของหน่วยงานในสังกัดกระทรวงยุติธรรม ผ่านระบบการประชุมทางไกล (Video Conference)
ในวันพุธที่ ๖ ตุลาคม ๒๕๖๔ เวลา ๑๐.๐๐ น. ณ ห้องประชุม ๑๐ - ๐๑ ชั้น ๑๐ อาคารกระทรวงยุติธรรม นายสมศักดิ์ เทพสุทิน รัฐมนตรีว่าการกระทรวงยุติธรรม เป็นประธานการประชุมผู้บริหารกระทรวงยุติธรรม ครั้งที่ ๑๕/๒๕๖๔ โดยมี ว่าที่ ร.ต.ธนกฤต จิตรอารีย์รัตน์ เลขานุการรัฐมนตรีว่าการกระทรวงยุติธรรม นางสาวณัฐธ์ภัสส์ ยงใจยุทธ ผู้ช่วยรัฐมนตรีประจำกระทรวงยุติธรรม นายธนวัชร นิติกาญจนา ที่ปรึกษารัฐมนตรีว่าการกระทรวงยุติธรรม พร้อมด้วย นายวัลลภ นาคบัว รองปลัดกระทรวงยุติธรรม นายสหการณ์ เพ็ชรนรินทร์ รองปลัดกระทรวงยุติธรรม นางอรัญญา ทองน้ำตะโก รองปลัดกระทรวงยุติธรรม พ.ต.ท.ประวุธ วงศ์สีนิล รองปลัดกระทรวงยุติธรรม และผู้บริหารของหน่วยงานในสังกัดกระทรวงยุติธรรม เข้าร่วมฯ
โดยที่ประชุมได้รับทราบสรุปการจัดงานแถลงผลการดำเนินงานของกระทรวงยุติธรรม “ยุติธรรมเชิงรุก สร้างสุขให้ประชาชน” ประจำปี ๒๕๖๔ รวมทั้งรับทราบสถานการณ์การแพร่ระบาดของโรคโควิด - ๑๙ การจัดหาวัคซีน เวชภัณฑ์และการบริหารจัดการฟ้าทะลายโจรในเรือนจำ/ทัณฑสถาน และรับทราบแนวทางการประหยัดพลังงานของหน่วยงานด้วยการใช้ระบบโซลาเซลล์ (Solar Cell)
นอกจากนี้ ที่ประชุมได้รายงานความคืบหน้าการไกล่เกลี่ยในชั้นบังคับคดี กรณีกองทุนกู้ยืมเงินเพื่อการศึกษา (กยศ.) และรายงานความคืบหน้าร่างพระราชบัญญัติป้องกันการกระทำผิดซ้ำของผู้กระทำผิดคดีอุกฉกรรจ์ที่ใช้ความรุนแรง พ.ศ. ....

ที่มา : https://www.thaigov.go.th/news/contents/details/46651