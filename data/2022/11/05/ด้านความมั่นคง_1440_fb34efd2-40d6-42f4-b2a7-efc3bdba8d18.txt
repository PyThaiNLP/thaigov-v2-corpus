รัฐบาลไทย-ข่าวทำเนียบรัฐบาล-ผู้ว่าฯ สมุทรสงคราม เปิดช่องทาง "ทุกข์ร้อน พบปัญหา แจ้งผู้ว่าฯ ช่วยได้" เพื่อให้ชาวบ้านร้องทุกข์กับผู้ว่าฯ โดยตรง


วันพุธที่ 17 สิงหาคม 2565
พิมพ์
ผู้ว่าฯ สมุทรสงคราม เปิดช่องทาง "ทุกข์ร้อน พบปัญหา แจ้งผู้ว่าฯ ช่วยได้" เพื่อให้ชาวบ้านร้องทุกข์กับผู้ว่าฯ โดยตรง
ผู้ว่าฯ สมุทรสงคราม เปิดช่องทาง "ทุกข์ร้อน พบปัญหา แจ้งผู้ว่าฯ ช่วยได้" เพื่อให้ชาวบ้านร้องทุกข์กับผู้ว่าฯ โดยตรง
เมื่อวันที่ 15 สิงหาคม 2565 นายขจร ศรีชวโนทัย ผู้ว่าราชการจังหวัดสมุทรสงคราม ได้ดำเนินการประชาสัมพันธ์ “ทุกข์ร้อน พบปัญหา แจ้งผู้ว่าฯช่วยได้” โดยประชาสัมพันธ์ผ่านสื่อออนไลน์ระบบผ่านช่องทางของส่วนราชการในจังหวัดสมุทรสงคราม เพื่อให้พี่น้องประชาชนมีช่องทางในการแจ้งเรื่องร้องทุกข์ถึงผู้ว่าราชการจังหวัดได้สะดวกและรวดเร็วยิ่งขึ้น เช่นกรณีของนายชำนาญ แซ่อื้อ อายุ 63 ปี พิการทางการเคลื่อนไหวจากอุบัติเหตุทำให้ขาข้างขวาต้องไส่เหล็กดาม เดินไม่ค่อยสะดวก ปัจจุบันไม่ได้ทำงาน อาศัยอยู่ที่ หมู่ 5 ตำบลวัดประดู่ อำเภออัมพวา ประสบปัญหาเรื่องที่อยู่อาศัย ต้องมาพักอาศัยอยู่ที่บริเวณห้องหลังบ้านญาติที่อนุญาตให้อยู่พักอาศัยได้ แต่พบว่าหลังคาบางจุดมีการรั่ว เวลาฝนตกจะมีปัญหา ทางญาติจึงแจ้งเรื่องขอความช่วยเหลือจากผู้ว่าราชการจังหวัดสมุทรสงคราม
นายขจร ศรีชวโนทัย ผู้ว่าราชการจังหวัดสมุทรสงคราม จึงได้มอบหมายให้นางกชนัฑ พัฒนะวิชัย นายอำเภออัมพวา ดำเนินการลงพื้นที่ตรวจสอบข้อเท็จจริงซึ่งพบว่านายชำนาญ เป็นผู้ยากไร้ด้านที่อยู่อาศัยและรายได้ ตามฐานข้อมูล TPMAP จึงได้มอบหมายให้นายอำเภออัมพวา และป้องกันจังหวัดสมุทรสงคราม นำทีม อส. ดำเนินการซ่อมแซมเปลี่ยนสังกะสีและอุดรอยรั่วให้ เพื่อให้นายชำนาญ สามารถอยู่อาศัยได้สะดวกสะบายยิ่งขึ้นชั่วคราวให้แล้วเสร็จภายใน 1 วัน จากการตรวจสอบพบว่า เป็นการของบประมาณของสภาองค์กรพัฒนาชุมชนซึ่งจะได้รับงบประมาณดำเนินการก่อสร้างในปี 2566 จึงดำเนินการช่วยเหลือในเบื้องต้น เพื่อบรรเทาความเดือดร้อนชั่วคราวไปพลางก่อน

ที่มา : https://www.thaigov.go.th/news/contents/details/58108