รัฐบาลไทย-ข่าวทำเนียบรัฐบาล-นายกฯ สั่ง เร่งยกระดับระบบส่งออกสินค้าเกษตรและผลไม้ รักษามาตรฐาน ป้องกันปนเปื้อนโควิด-19


วันพฤหัสบดีที่ 6 มกราคม 2565
นายกฯ สั่ง เร่งยกระดับระบบส่งออกสินค้าเกษตรและผลไม้ รักษามาตรฐาน ป้องกันปนเปื้อนโควิด-19
.....
พล.อ.ประยุทธ์ จันทร์โอชา นายกรัฐมนตรี และ รมว.กห. สั่ง เสริมศักยภาพระบบขนส่งสินค้าเกษตรไทย เนื่องจากสถานการณ์โควิด-19 กระทบเศรษฐกิจโลก ส่งผลให้การส่งออกลดลง จึงให้ทุกหน่วยงานที่เกี่ยวข้องยกระดับการขนส่ง การบริหารจัดการ การรักษาคุณภาพ และการป้องกันปนเปื้อนเชื้อโควิด-19 ตามมาตรฐานสากล เพื่อให้สินค้าเกษตรและผลไม้ไทยได้รับผลกระทบน้อยที่สุด
.
ล่าสุด ประเทศจีนเปิดด่านรถไฟผิงเสียงทดแทนด่านตงชิง นำเข้าผลไม้ไทย ตั้งแต่วันที่ 4 – 17 ม.ค. 65 โดยปีที่ผ่านมา ไทยส่งออกผลไม้ไปจีนกว่า 2 ล้านตัน คิดเป็นมูลค่ากว่า 148,000 ล้านบาท ซึ่งผลไม้ที่มีปริมาณการส่งออกสูงสุด 3 อันดับแรก คือ ทุเรียน ลำไย และมะพร้าวอ่อน
.
อ่านเพิ่มเติม คลิก >> https://www.thaigov.go.th/news/contents/details/50226
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/50264