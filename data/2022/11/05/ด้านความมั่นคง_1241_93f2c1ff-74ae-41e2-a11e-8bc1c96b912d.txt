รัฐบาลไทย-ข่าวทำเนียบรัฐบาล-รมช.กห. ปฏิบัติภารกิจพื้นที่ จชต.


วันพุธที่ 29 มิถุนายน 2565
รมช.กห. ปฏิบัติภารกิจพื้นที่ จชต.
รมช.กห. ปฏิบัติภารกิจพื้นที่ จชต.
รมช.กห. ปฏิบัติภารกิจพื้นที่ จชต.
เมื่อวันพุทธที่ 29 มิ.ย.2565 พล.อ.ชัยชาญ ช้างมงคล รัฐมนตรีช่วยว่าการกระทรวงกลาโหม/ประธานคณะกรรมการผู้แทนพิเศษของรัฐบาล ในการแก้ไขปัญหาจังหวัดชายแดนภาคใต้ พร้อมด้วยคณะกรรมการผู้แทนพิเศษของรัฐบาลได้เดินทางไปปฏิบัติภารกิจในพื้นที่จังหวัดนราธิวาส โดยร่วมประชุมการขับเคลื่อนงานตามแผนงานบูรณาการขับเคลื่อนการแก้ไขปัญหาจังหวัดชายแดนภาคใต้ ประจำปีงบประมาณ พ.ศ.2565 ที่มีการดำเนินการโดย กอ.รมน.ภาค 4 สน. และ ศอ.บต. ในช่วงไตรมาสที่ 1 -3 ที่ผ่านมา
ซึ่งได้รับทราบผลการดำเนินงานที่สำคัญของหน่วยงานที่ได้รับงบประมาณ ตลอดจนรับทราบปัญหาข้อขัดข้องของหน่วยปฏิบัติในพื้นที่ เพื่อให้เกิดผลสัมฤทธิ์ของการปฏิบัติตามแผนงาน/โครงการต่างๆ ให้เกิดประสิทธิภาพในการปฏิบัติให้บรรลุเป้าหมายสูงสุด หลังจากนั้นได้เดินทางไปเยี่ยมชมพิพิธภัณฑ์เมืองนราธิวาส ที่มีการจัดการแสดงเรื่องราวของพัฒนาการทางประวัติศาสตร์ มรดกทางวัฒนธรรม ศาสนา ขนบธรรมเนียม ประเพณี วิถีชีวิต
ตลอดจนมรดกภูมิปัญหาท้องถิ่นของจังหวัดนราธิวาส ซึ่งแสดงให้เห็นถึงการอยู่ร่วมกันอย่างสันติสุขของประชาชนในพื้นที่ภายใต้ความหลากหลายทางเชื้อชาติ ศาสนา ในสังคมพหวัฒนธรรม

ที่มา : https://www.thaigov.go.th/news/contents/details/56314