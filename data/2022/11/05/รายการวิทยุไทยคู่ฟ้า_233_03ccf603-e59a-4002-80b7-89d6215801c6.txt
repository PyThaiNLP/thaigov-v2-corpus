รัฐบาลไทย-ข่าวทำเนียบรัฐบาล-เดินหน้าพัฒนาทรัพยากรธรรมชาติ ปี 2565


วันอังคารที่ 4 มกราคม 2565
พิมพ์
เดินหน้าพัฒนาทรัพยากรธรรมชาติ ปี 2565
วันอังคารที่ 4 ม.ค. 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลเตรียมการยกระดับคุณภาพชีวิตประชาชนด้านทรัพยากรธรรมชาติและสิ่งแวดล้อมอย่างยั่งยืนตลอดปี 2565 ประกอบด้วย การจัดที่ดินเพื่ออยู่อาศัยและทำกินให้แก่ชุมชน รวมกว่า 3 ล้านไร่ จัดหาและพัฒนาแหล่งน้ำเพื่ออุปโภคบริโภคในโครงการอนุรักษ์ฟื้นฟูพัฒนาแหล่งน้ำและบริหารจัดการน้ำ 97 แห่ง มีประชาชนได้ประโยชน์ 27,875 ครัวเรือน พื้นที่เกษตรกว่า 83,000 ไร่ เพิ่มประสิทธิภาพระบบกระจายน้ำ 122 แห่ง โดยมีครัวเรือนได้รับประโยชน์กว่า 21,000 ครัวเรือน พื้นที่เกษตรกว่า 74,000 ไร่ จัดหาและพัฒนาแหล่งน้ำบาดาล 1,247 แห่ง ซึ่งจะมีประชาชนได้ประโยชน์ กว่า 990,000 ราย รวมถึง มีทุนสนับสนุนโครงการโคกหนองนาโมเดล วงเงิน 50 ล้านบาท สำหรับเครือข่าย รวม 100 โครงการทั่วประเทศ
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/50211