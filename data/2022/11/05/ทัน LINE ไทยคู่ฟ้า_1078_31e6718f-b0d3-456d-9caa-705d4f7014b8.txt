รัฐบาลไทย-ข่าวทำเนียบรัฐบาล-ครม. ไฟเขียว! ร่างแผนปฏิบัติการพัฒนาการเกษตรในพื้นที่ EEC ปี 66 - 70 เร่งต่อยอด 5 คลัสเตอร์หลัก


วันจันทร์ที่ 15 สิงหาคม 2565
ครม. ไฟเขียว! ร่างแผนปฏิบัติการพัฒนาการเกษตรในพื้นที่ EEC ปี 66 - 70 เร่งต่อยอด 5 คลัสเตอร์หลัก
.....
ที่ประชุม ครม. (9 ส.ค. 65) เห็นชอบร่างแผนปฏิบัติการด้านการพัฒนาการเกษตรในเขตพัฒนาพิเศษภาคตะวันออก พ.ศ. 2566 - 2570 เพื่อปรับโครงสร้างการเกษตรในพื้นที่ให้เชื่อมโยงกับภาคเศรษฐกิจอื่น ๆ และเป็นต้นแบบการพัฒนาภาคการเกษตรด้วยเทคโนโลยีที่ตอบสนองความต้องการของตลาด กระจายรายได้สู่เกษตรกร ประกอบด้วย 101 โครงการ กรอบวงเงินรวม 2,845.55 ล้านบาท ตั้งเป้าพัฒนาการเกษตร 3 ประเภท คือ
.
1.เป้าหมายรวม เช่น ยกระดับรายได้เกษตรกรภายในปี 2580 และมูลค่าผลิตภัณฑ์มวลรวมในสาขาเกษตรเพิ่มขึ้น
2.เป้าหมายระดับจังหวัด เช่น จ.ฉะเชิงเทรา เป็นแหล่งเพาะเลี้ยงสัตว์น้ำเชิงอุตสาหกรรม/ จ.ชลบุรี เป็นแหล่งพืชพลังงาน/ จ.ระยอง เป็นแหล่งรวบรวมผลไม้และอาหารทะเลสด
3.เป้าหมายคลัสเตอร์ที่มีศักยภาพและดำเนินการได้ทันที จำนวน 5 คลัสเตอร์ ได้แก่ ผลไม้ ประมงเพาะเลี้ยง พืชสำหรับอุตสาหกรรมชีวภาพ พืชสมุนไพร และเกษตรมูลค่าสูง
.
พร้อมขับเคลื่อนด้วย 3 ยุทธศาสตร์สำคัญ :
-ยกระดับผลิตภาพการผลิตด้วยเทคโนโลยีการเกษตรและเทคโนโลยีชีวภาพ จำนวน 34 โครงการ
-ยกระดับผลิตภัณฑ์ให้มีมูลค่าเพิ่มด้วยนวัตกรรมและการตลาด จำนวน 24 โครงการ
-พัฒนาทรัพยากรมนุษย์ภาคเกษตรและสร้างบรรยากาศเข้าสู่ธุรกิจการเกษตรสมัยใหม่ จำนวน 43 โครงการ
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/58001