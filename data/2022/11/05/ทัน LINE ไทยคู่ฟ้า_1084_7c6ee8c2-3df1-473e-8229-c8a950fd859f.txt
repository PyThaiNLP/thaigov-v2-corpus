รัฐบาลไทย-ข่าวทำเนียบรัฐบาล-ไทย - มาเลเซีย เดินหน้าพัฒนา จ.ชายแดนใต้ ผลักดันโครงการ “สร้างสะพานข้ามแม่น้ำโก-ลก” อำนวยความสะดวก ปชช. 2 ประเทศ


วันพุธที่ 17 สิงหาคม 2565
ไทย - มาเลเซีย เดินหน้าพัฒนา จ.ชายแดนใต้ ผลักดันโครงการ “สร้างสะพานข้ามแม่น้ำโก-ลก” อำนวยความสะดวก ปชช. 2 ประเทศ
.....
ผลจากการประชุมร่วมไทยและมาเลเซีย ผ่านคณะกรรมาธิการร่วมว่าด้วยความร่วมมือทวิภาคี (เจซี) และคณะกรรมการว่าด้วยยุทธศาสตร์การพัฒนาร่วมสำหรับพื้นที่ชายแดนระดับรัฐมนตรี (เจดีเอส) เมื่อวันที่ 10 ส.ค. 65 พบว่า
.
ทั้งสองประเทศเห็นชอบแนวทางการพัฒนาร่วมกันที่ครอบคลุมทุกมิติ ทั้งนี้ จะมีการทำโรดแมปเพื่อให้บรรลุเป้าหมายต่าง ๆ ภายใต้กรอบเวลาที่ชัดเจนต่อไป โดยมีเป้าหมายว่าภายในปี 68 จะมีการมูลค่าการค้าที่ 3 หมื่นล้านดอลลาร์สหรัฐ พร้อมส่งเสริมการเดินทางของประชาชน การท่องเที่ยวโดยเฉพาะการท่องเที่ยวที่เป็นมิตรต่อชาวมุสลิม
.
นอกจากนี้ จะเร่งผลักดันการสร้างถนนเชื่อมต่อ “ด่านสะเดาแห่งใหม่ - บูกิตกายูฮิตัม” และการสร้างสะพานข้ามแม่น้ำโก-ลก 2 แห่ง สำหรับการก่อสร้างสะพานฯ นั้น ทั้งสองประเทศจะร่วมกันผลักดันให้เกิดผลสำเร็จอย่างเป็นรูปธรรมและเร็วที่สุด เพื่อประโยชน์ของประชาชนในการขนส่งการค้าชายแดน และกระตุ้นให้เกิดการท่องเที่ยวในพื้นที่ จ.ชายแดนภาคใต้ ต่อไป
.
อ่านเพิ่มเติม คลิก https://www.thaigov.go.th/news/contents/details/57992
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/58113