รัฐบาลไทย-ข่าวทำเนียบรัฐบาล-รัฐบาลยินดี “วิว” กุลวุฒิฯ นักแบดมินตันไทย ได้รองแชมป์โลกแบดมินตันชายเดี่ยวคนแรกของไทย พร้อมชื่นชมนักกีฬาแบดมินตันทุกคนที่ร่วมการแข่งขันมีส่วนสร้างชื่อเสียงให้ประเทศ


วันอาทิตย์ที่ 28 สิงหาคม 2565
พิมพ์
รัฐบาลยินดี “วิว” กุลวุฒิฯ นักแบดมินตันไทย ได้รองแชมป์โลกแบดมินตันชายเดี่ยวคนแรกของไทย พร้อมชื่นชมนักกีฬาแบดมินตันทุกคนที่ร่วมการแข่งขันมีส่วนสร้างชื่อเสียงให้ประเทศ
รัฐบาลยินดี “วิว” กุลวุฒิฯ นักแบดมินตันไทย ได้รองแชมป์โลกแบดมินตันชายเดี่ยวคนแรกของไทย พร้อมชื่นชมนักกีฬาแบดมินตันทุกคนที่ร่วมการแข่งขันมีส่วนสร้างชื่อเสียงให้ประเทศ
วันนี้ (28 สิงหาคม 2565) นายอนุชา บูรพชัยศรี รองเลขาธิการนายกรัฐมนตรีฝ่ายการเมือง ปฏิบัติหน้าที่โฆษกประจำสำนักนายกรัฐมนตรี เผยว่า รัฐบาลแสดงความยินดีและชื่นชม "วิว" นายกุลวุฒิ วิทิตศานต์ นักแบดมินตันไทย มืออันดับ 17 ของโลก ที่ได้เข้ารอบชิงชนะเลิศในการแข่งขันแบดมินตันชิงแชมป์โลก (2022 BWF World Championships) ณ กรุงโตเกียว ประเทศญี่ปุ่น
ถึงแม้ว่าวิวจะไม่สามารถเอาชนะ วิคเตอร์ อเซลเซ่น มืออันดับ 1 ของโลก จากเดนมาร์ก ในการแข่งขันรอบชิงชนะเลิศได้ โดยแพ้ไป สองต่อศูนย์เซต ด้วยคะแนน 21 ต่อ 5 และ 21 ต่อ 16 ทำให้ได้รับตำแหน่งรองชนะเลิศในรายการนี้ อย่างไรก็ดี วิวถือเป็นอีกประวัติศาสตร์ของนักกีฬาแบดมินตันชายเดี่ยวคนแรกของไทย ที่สามารถผ่านเข้าสู่ในรายการแข่งขันชิงแชมป์โลกได้สำเร็จ
รวมทั้ง “เอิร์ธ-ปอป้อ" พุธิตา สุภจิรกุล กับ ทรัพย์สิรี แต้รัตนชัย สามารถคว้าเหรียญทองแดงในการแข่งขันครั้งนี้ได้สำเร็จ เป็นอีกหนึ่งคู่จากไทยรวมทั้งถือเป็นนักแบดมินตันหญิงคู่แรกในประวัติศาสตร์ ทั้งนี้ ปอป้อ ทรัพย์สิรี แต้รัตนชัย ยังเป็นนักแบดมินตันไทยคนแรกที่ได้เหรียญรางวัลจากการแข่งขันชิงแชมป์โลกได้ถึง 3 ครั้ง
นายอนุชาฯ กล่าวว่า การเข้าสู่รอบชิงชนะเลิศ และการต่อสู้จนได้รับเหรียญรางวัลของนักกีฬาไทยในครั้งนี้ สะท้อนให้เห็นถึงความสามารถของนักกีฬาไทยและความร่วมมือของทุกหน่วยงานที่เกี่ยวข้อง ที่ได้พัฒนาศักยภาพต่าง ๆ จนเป็นอีกครั้งที่นักกีฬาไทยสามารถเทียบเท่านักกีฬาระดับโลกได้สำเร็จ ซึ่งรัฐบาลพร้อมให้การสนับสนุนและส่งเสริมทุกประเภทของกีฬา ตามแนวทางการพัฒนากีฬาของประเทศ เพื่อต่อยอดการแข่งขันให้ประสบความสำเร็จในทุกระดับต่อไป
ทั้งนี้ ขอให้นักกีฬาทุกคนที่ได้เข้าแข่งขันในรายการนี้ ภูมิใจในตนเอง เพราะเป็นรายการใหญ่ระดับโลกทุกคนมีส่วนในการสร้างชื่อเสียงให้ประเทศไทยทั้งสิ้น

ที่มา : https://www.thaigov.go.th/news/contents/details/58539