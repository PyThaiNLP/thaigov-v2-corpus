รัฐบาลไทย-ข่าวทำเนียบรัฐบาล-นายกรัฐมนตรีแจงเงินเฟ้อเกิดขึ้นทั่วโลก ถือว่าไทยรับมือได้ดีกว่าหลายประเทศ


วันจันทร์ที่ 21 กุมภาพันธ์ 2565
นายกรัฐมนตรีแจงเงินเฟ้อเกิดขึ้นทั่วโลก ถือว่าไทยรับมือได้ดีกว่าหลายประเทศ
วันเสาร์ที่ 19 กุมภาพันธ์ 2565
ต่อจากนี้ไป ขอเชิญรับฟังไทยคู่ฟ้า ค่ะ
พลเอกประยุทธ์ จันทร์โอชา นายกรัฐมนตรี ย้ำ สถานการณ์เงินเฟ้อเกิดขึ้นทั่วโลกโดยเฉพาะในปี 2564 เช่น ญี่ปุ่น เงินเฟ้อร้อยละ 2.6 มาเลเซีย ร้อยละ 2.5 เวียดนามร้อยละ 1.9 ไทย ร้อยละ 1.2 ปัจจัยหลักคือ การแพร่ระบาดของโรคโควิด-19 ทำให้กิจกรรมในหลายภาคส่วนหยุดชะงัก สินค้าขาดตลาด ประกอบกับการที่ทุกรัฐบาลเยียวยาประชาชนของตนทำให้กำลังซื้อสูงขึ้น ราคาสินค้าหลักทั่วโลกจึงสูงขึ้นอย่างรวดเร็ว ซึ่งรัฐบาลไม่ได้นิ่งนอนใจและมีมาตรการบรรเทาผลกระทบมาอย่างต่อเนื่อง เช่น การตรึงราคาสินค้าหลายชนิด และการลดภาระค่าครองชีพ โดยภาพรวมแล้วถือว่าไทยรับมือได้ดีกว่าหลายประเทศ
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/51740