รัฐบาลไทย-ข่าวทำเนียบรัฐบาล-‘ที่ปรึกษาธิวัลรัตน์’ นำ ‘5 เสือแรงงานเมืองเพ็ชร’ ทำกิจกรรม ‘ปันรักให้น้องผู้พิการทางสายตาซ้ำซ้อน’ ถวายสมเด็จพระนางเจ้าฯ พระบรมราชชนนีพันปีหลวง


วันอาทิตย์ที่ 28 สิงหาคม 2565
พิมพ์
‘ที่ปรึกษาธิวัลรัตน์’ นำ ‘5 เสือแรงงานเมืองเพ็ชร’ ทำกิจกรรม ‘ปันรักให้น้องผู้พิการทางสายตาซ้ำซ้อน’ ถวายสมเด็จพระนางเจ้าฯ พระบรมราชชนนีพันปีหลวง
‘ที่ปรึกษาธิวัลรัตน์’ นำ ‘5 เสือแรงงานเมืองเพ็ชร’ ทำกิจกรรม ‘ปันรักให้น้องผู้พิการทางสายตาซ้ำซ้อน’ ถวายสมเด็จพระนางเจ้าฯ พระบรมราชชนนีพันปีหลวง
วันที่ 26 สิงหาคม 2565 เวลา 11.30 น. ที่โรงเรียนการศึกษาเด็กตาบอดพิการซ้ำซ้อนชะอำอำเภอชะอำ จังหวัดเพชรบุรี นางธิวัลรัตน์ อังกินันทน์ ที่ปรึกษารัฐมนตรีว่าการกระทรวงแรงงานนำทีมหัวหน้าส่วนราชการพร้อมด้วยข้าราชการและเจ้าหน้าที่หน่วยงานในสังกัดกระทรวงแรงงานจังหวัดเพชรบุรี ทำกิจกรรม “ปันรักให้น้องผู้พิการทางสายตาซ้ำซ้อน” ด้วยการเลี้ยงอาหารกลางวันให้กับเด็กผู้พิการทางสายตาซ้ำซ้อน จำนวน 60 คน รวมทั้งมอบเครื่องอุปโภคบริโภคให้กับโรงเรียนฯ เพื่อใช้ประกอบอาหาร กิจกรรมดังกล่าวเพื่อเฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง
นางธิวัลรัตน์ กล่าวว่า กิจกรรม “ปันรักให้น้องผู้พิการทางสายตาซ้ำซ้อน” เป็นกิจกรรมที่จัดขึ้นเพื่อแบ่งปันและสร้างความสุขให้กับน้องๆ ผู้พิการทางสายตาซ้ำซ้อน โดยในวันนี้ดิฉันพร้อมด้วยหัวหน้าส่วนราชการและข้าราชการและเจ้าหน้าที่หน่วยงานในสังกัดกระทรวงแรงงานจังหวัดเพชรบุรีได้เลี้ยงอาหารกลางวันให้กับเด็กผู้พิการทางสายตาซ้ำซ้อนของโรงเรียนการศึกษาเด็กตาบอดพิการซ้ำซ้อนชะอำ รวมทั้งได้มอบเครื่องอุปโภค บริโภคให้กับโรงเรียนฯ เพื่อใช้ประกอบอาหาร นอกจากนี้ยังได้มาเยี่ยมให้กำลังใจกับน้องผู้พิการที่สำนักงานจัดหางานจังหวัดเพชรบุรี ได้จ้างงานตามโครงการจ้างงานคนพิการเชิงสังคม มาทำหน้าที่ดูแลคนพิการที่โรงเรียนฯดังกล่าวด้วย  ซึ่งกิจกรรมในวันนี้เพื่อถวายเป็นพระราชกุศล แสดงความจงรักภักดีสำนึกในพระมหากรุณาธิคุณอันหาที่สุดมิได้ของสมเด็จพระนางเจ้าสิริกิติ์ พระบรมราชินีนาถพระบรมราชชนนีพันปีหลวง ที่ทรงพระเมตตาและเอื้ออาทรห่วงใยเด็กและเยาวชนผู้พิการ ผู้ด้อยโอกาสให้ได้รับความรัก ความเอาใจใส่ และได้รับความช่วยเหลือมาตลอดระยะเวลาอันยาวนาน และเป็นการช่วยสนับสนุนอุปถัมภ์โรงเรียนในการสร้างโอกาสและอนาคตที่ดีแก่เด็กพิการให้สามารถพึ่งพาตนเองได้ และเติบโตอยู่ในสังคมอย่างมีคุณภาพ เนื่องในโอกาสมหามงคลเฉลิมพระชนมพรรษาสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ทรงเจริญพระชนมพรรษา 90 พรรษา 12 สิงหาคม 2565
นางธิวัลรัตน์ กล่าวเพิ่มเติมว่า จากการสอบถามทางโรงเรียนทราบว่าต้องผู้ดูแลคนพิการ เพิ่มเติม ดังนั้นทางกระทรวงแรงงาน โดยกรมการจัดหางานก็จะได้จ้างงานเพิ่มเติมให้ 2 ราย เพื่อเป็นผู้ดูแลคนพิการและคนพิการที่ทำหน้าที่เป็นครูสอนดนตรี ให้กับทางโรงเรียนต่อไปในปี2566 ด้วย
+++++++++++++++++++
กองเผยแพร่และประชาสัมพันธ์
27 สิงหาคม 2565

ที่มา : https://www.thaigov.go.th/news/contents/details/58523