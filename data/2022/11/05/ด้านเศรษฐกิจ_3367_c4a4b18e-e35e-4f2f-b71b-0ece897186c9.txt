รัฐบาลไทย-ข่าวทำเนียบรัฐบาล-บสย. จัดประชุมพนักงานทุกระดับ ครั้งที่ 1/2565 TCG GO … DIGITAL CHAPTER


วันศุกร์ที่ 1 เมษายน 2565
พิมพ์
บสย. จัดประชุมพนักงานทุกระดับ ครั้งที่ 1/2565 TCG GO … DIGITAL CHAPTER
​บสย. จัดประชุมพนักงานทุกระดับ ครั้งที่ 1/2565 TCG GO … DIGITAL CHAPTER ประกาศแผนยุทธศาสตร์ 5 ปี ขับเคลื่อนองค์กรสู่ Digital Platform
นายสิทธิกร ดิเรกสุนทร กรรมการและผู้จัดการทั่วไป บรรษัทประกันสินเชื่ออุตสาหกรรมขนาดย่อม (บสย.) เป็นประธานจัดประชุมพนักงานทุกระดับ ครั้งที่ 1/2565 (The 1st Town Hall Virtual Meeting 2022) ภายใต้ธีม TCG GO … DIGITAL CHAPTER ประกาศแผนงานทิศทางและกลยุทธ์องค์กร ภายใต้ยุทธศาสตร์ 5 ปี แก่เพื่อนพนักงานเพื่อการรับรู้ร่วมกัน โดยทิศทางการดำเนินงาน บสย. นับจากนี้มุ่งเน้นการก้าวเดินไปดักข้างหน้าเพื่อดักรอ พร้อมรับมือการเปลี่ยนแปลงครั้งใหญ่ สู่ Digital Platform
​แนวทางการขับเคลื่อนองค์กร ภายใต้การ Transformation องค์กรเพื่อสร้างรายได้ทางธุรกิจอย่างยั่งยืนตามแนวคิด “TCG Fast & First” รวดเร็ว รอบคอบ เป็นที่หนึ่งในใจ SMEs โดยใช้ Digital เป็นตัวขับเคลื่อน ควบคู่ไปพร้อมๆ กับการปลุกพลังภายในองค์กร ต้องประกอบไปด้วย 1.การวาง Position ใหม่ของ บสย. ให้ “ก้าวไปดักรอข้างหน้า” ในการให้บริการและการดูแลลูกค้า SMEs ทุกกลุ่มตามความต้องการอย่างเหมาะสม เพื่อไปสู่การเป็นที่หนึ่งในใจ SMEs
2.ขยาย 2 บทบาทหลักของ บสย. คือ การเป็น Credit Enhancer เพิ่มศักยภาพการกู้ยืมของ SMEs ลดความเหลื่อมล้ำในการเข้าถึงสินเชื่อ และการช่วยเหลือผู้ประกอบการ SMEs ผ่านการเสริมความรู้ทางการเงิน (Financial Literacy) และให้คำปรึกษาแก้ไขปัญหาธุรกิจ โดยศูนย์ที่ปรึกษาทางการเงิน SMEs (บสย. F.A. Center) และ “โครงการหมอหนี้เพื่อประชาชน” ซึ่ง บสย. ทำงานร่วมกับ ธนาคารแห่งประเทศไทย
3.นำ Digital Technology เป็นเครื่องมือในการส่งมอบผลิตภัณฑ์และบริการของ บสย. ให้เข้าถึงทุก กลุ่มเป้าหมายบน Platform ที่เหมาะสมและสะดวกรวดเร็ว
การนำดิจิทัล เทคโนโลยี มาใช้ในการขับเคลื่อน จะช่วยเพิ่มโอกาสการเข้าถึงสินเชื่อ ซึ่งขณะนี้ยังมีผู้ประกอบการ SMEs อีกกว่า 77%  ที่ยังเข้าไม่ถึงสินเชื่อ นับเป็นโอกาสดีของ บสย. ในการเป็น Gateway เชื่อมโยงแพลตฟอร์ม ระหว่าง บสย. กับผู้ให้บริการทางการเงิน  โดยชูศักยภาพที่เรียกว่า 3D เป็นตัวขับเคลื่อน ได้แก่ 1.Digital Wallet ซึ่งวันนี้มีอยู่ในมือทุกคนแล้ว 2.Digital Lending บริการสินเชื่อผ่านทางออนไลน์ แต่ทำใน Ecosystem ของตนเอง และ 3.Digital Credit Guarantee ที่จะเข้ามาเติมเต็ม เชื่อมโยงผู้ประกอบการ SMEs ให้เข้าถึงสถาบันการเงิน
ภายใต้ยุทธศาสตร์ 5 ปี (2565 – 2569) ในปี 2565 คือก้าวสำคัญสู่การเปลี่ยนแปลงครั้งใหญ่ ทั้งในมิติของรูปแบบการให้บริการ และในมิติของการยกระดับผลิตภัณฑ์ที่ดีกว่าและเต็มรูปแบบมากกว่าเดิม ได้แก่
1.Credit Accelerator ขยายฐานลูกค้าค้ำประกันสินเชื่อ แบบรายเซ็กเมนท์ Segmentation และการเป็นที่ปรึกษาทางการเงิน
2.SMEs Growth Companion พัฒนาองค์ความรู้และเพิ่มโอกาสทางธุรกิจให้กับผู้ประกอบการ SMEs เพื่อการเติบโตที่ยั่งยืน
3.Digital & Financial Gateway ยกระดับการบริการในรูปแบบใหม่ Digital Platform พร้อมเป็นตัวกลางเชื่อมโยง SMEs ให้เข้าถึงแหล่งเงินทุน ผ่านการเชื่อมโยง Platform กับผู้ให้บริการสินเชื่อ รวมถึงการขยายผลการค้ำประกัน
4.SMEs Data Bank ยกระดับ บสย. เป็นผู้นำศูนย์บริการข้อมูล หลักฐานข้อมูล SMEs ของประเทศ
นอกจากนี้ บสย. ยังได้จัดทำแผนงานและดำเนินงานแบบคู่ขนาน เพื่อเสริมความแข็งแกร่งภายใน ได้แก่การเพิ่มประสิทธิภาพ การติดตามหนี้ การปรับโมเดลการทำงานของสำนักงานสาขาสู่ Profit Center เพื่อเพิ่มโอกาสการสร้างรายได้ และการขยายขอบเขตการให้บริการผู้ประกอบการ SMEs ในวงกว้าง การเพิ่มประสิทธิภาพพัฒนาระบบด้านเทคโนโลยีสารสนเทศ และการพัฒนาระบบ HR การเพิ่มประสิทธิภาพการดำเนินงานตามแผนแม่บท และการวางแผนกลยุทธ์สร้างการรับรู้ การก้าวสู่ภาพลักษณ์ใหม่องค์กร (Rebranding)
​
ตลอด 30 ปีที่ผ่านมา บสย. ได้พิสูจน์ให้เห็นผลงาน จากความมุ่งมั่นและตระหนักในภารกิจ “ค้ำประกันสินเชื่อ” ช่วยผู้ประกอบการ SMEs เข้าถึงแหล่งทุน นับตั้งแต่ก่อตั้ง บสย. ด้วยยอดค้ำประกันสินเชื่อสะสม 1,264,370 ล้านบาท ช่วยผู้ประกอบการ SMEs มากกว่า 719,469 ราย ก่อให้เกิดสินเชื่อในระบบสะสมกว่า 1,705,201 ล้านบาท เกิดการจ้างงานใหม่และรักษาการจ้างงานรวมกว่า 11,025,832 ตำแหน่ง ก่อให้เกิดผลประโยชน์ต่อเศรษฐกิจ 5,483,651 ล้านบาท คิดเป็น 4.13 เท่าของวงเงินค้ำประกัน
​
และในปีนี้ บสย. ยังได้รับรางวัลเกียรติยศแห่งคุณธรรม จริยธรรม และความซื่อตรง 2 รางวัล คือ รางวัล “การบริหารสู่ความเป็นเลิศ” Thailand Quality Class (TQC) ประจำปี 2564 และ รางวัลชมเชยองค์กรโปร่งใส ครั้งที่ 10 NACC Integrity Award จากสำนักงาน ปปช.  ซึ่งเป็นรางวัลที่ บสย. ได้รับต่อเนื่อง 3 ปีซ้อน สะท้อนความมุ่งมั่น ทุ่มเท ทำงานหนัก เต็มความสามารถ ยึดมั่นในหลักธรรมาภิบาล โปร่งใส ถูกต้อง และมีจริยธรรม เป็นไปตามกรอบ และแนวทางการบริหารองค์กร
ทั้งนี้ กรรมการและผู้จัดการทั่วไป พร้อมด้วยผู้บริหารระดับสูง และพนักงาน บสย. ทุกระดับ ได้ร่วมกันแสดงเจตจำนงสุจริต ต่อต้านการทุจริตคอร์รัปชั่นทุกรูปแบบ ส่งเสริมและยกระดับองค์กรคุณธรรมโปร่งใสในการดำเนินงานตามหลักธรรมาภิบาล และสร้างวัฒนธรรมการต่อต้านการทุจริตคอร์รัปชั่น ประจำปี 2565 อย่างพร้อมเพรียงกัน
สำหรับการจัดกิจกรรมการประชุมพนักงานทุกระดับ ครั้งที่ 1/2565 มีพนักงาน บสย. เข้าร่วมกว่า 300 คน ในรูปแบบ  Virtual Meeting โดยถ่ายทอดสดผ่านระบบ Live Streaming ณ สำนักงานใหญ่ บรรษัทประกันสินเชื่ออุตสาหกรรมขนาดย่อม (บสย.)  เมื่อวันที่ 31 มีนาคม 2565

ที่มา : https://www.thaigov.go.th/news/contents/details/53201