รัฐบาลไทย-ข่าวทำเนียบรัฐบาล-เลขานุการรัฐมนตรีว่าการกระทรวงอุตสาหกรรม เป็นประธานพิธีมอบถ้วยรางวัลทีมชนะเลิศโครงการแข่งขันรถจักรยานยนต์ไฟฟ้าดัดแปลง เพื่อธุรกิจแห่งอนาคต


วันพุธที่ 6 กรกฎาคม 2565
พิมพ์
เลขานุการรัฐมนตรีว่าการกระทรวงอุตสาหกรรม เป็นประธานพิธีมอบถ้วยรางวัลทีมชนะเลิศโครงการแข่งขันรถจักรยานยนต์ไฟฟ้าดัดแปลง เพื่อธุรกิจแห่งอนาคต
เลขานุการรัฐมนตรีว่าการกระทรวงอุตสาหกรรม เป็นประธานพิธีมอบถ้วยรางวัลทีมชนะเลิศโครงการแข่งขันรถจักรยานยนต์ไฟฟ้าดัดแปลง เพื่อธุรกิจแห่งอนาคต
วันนี้ (5 กรกฎาคม 2565) นายกฤชนนท์ อัยยปัญญา เลขานุการรัฐมนตรีว่าการกระทรวงอุตสาหกรรม เป็นประธานในพิธีมอบถ้วยรางวัลทีมชนะเลิศโครงการแข่งขันรถจักรยานยนต์ไฟฟ้าดัดแปลง เพื่อธุรกิจแห่งอนาคต (EVAT X EGAT Electric Motorcycle Conntest for Business Opportunity) โดยมีนายกฤษฎา อุตตโมทย์ นายกสมาคมยานยนต์ไฟฟ้าไทยกล่าวสรุปผลการดำเนินโครงการฯ และนายสมศักดิ์ ปรางทอง ผู้ช่วยผู้อำนวยการฝ่ายบริหารด้านการใช้ไฟฟ้าและกิจการเพื่อสังคม 1 การไฟฟ้าฝ่ายผลิตแห่งประเทศไทย กล่าวแสดงเจตจำนงสนับสนุนการจัดโครงการ ณ ห้องประชุม อก. 1 ชั้น 2 อาคารสำนักงานปลัดกระทรวงอุตสาหกรรม
เลขานุการรัฐมนตรีฯ กล่าวว่า การจัดกิจกรรมโครงการแข่งขันรถจักรยานยนต์ไฟฟ้าดัดแปลงเพื่อธุรกิจแห่งอนาคต ถือว่าเป็นส่วนสำคัญในการสนับสนุนการใช้งาน และการพัฒนาผลิตภัณฑ์จากฝีมือคนไทย ในช่วงของการเปลี่ยนผ่านไปสู่อุตสาหกรรมยานยนต์ไฟฟ้า เพื่อไปสู่สังคมคาร์บอนต่ำ รวมถึงเป็นการสร้างโอกาส สร้างงาน และสร้างรายได้ให้กับช่างที่มีฝีมือและผู้ประกอบการทั้งรายใหญ่และรายย่อย ด้านยานยนต์ไฟฟ้า เพื่อตอบสนองต่อนโยบายของประเทศ ที่จะขับเคลื่อนประเทศไทย ไปสู่การเป็นฐานการผลิตยานยนต์ไฟฟ้าและชิ้นส่วนที่สำคัญของโลกอีกด้วย
ซึ่งทีมที่ได้รับรางวัลชนะเลิศ ประเภทสถาบันการศึกษา ได้แก่ ทีม E-TECH E-Motorcycle 2021 จากวิทยาลัยอีเทค และทีมที่ชนะเลิศ ประเภทประชาชนทั่วไป ได้แก่ทีม Itimgarage X Crafting lab
--------------------------

ที่มา : https://www.thaigov.go.th/news/contents/details/56590