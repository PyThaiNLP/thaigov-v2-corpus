รัฐบาลไทย-ข่าวทำเนียบรัฐบาล-รองปลัด.อำพันธุ์ ติดตามสถานการณ์น้ำตาลทราย อุตสาหกรรมต่อเนื่อง และการส่งออก น้ำตาลทราย


วันพุธที่ 23 กุมภาพันธ์ 2565
รองปลัด.อำพันธุ์ ติดตามสถานการณ์น้ำตาลทราย อุตสาหกรรมต่อเนื่อง และการส่งออก น้ำตาลทราย
รองปลัด.อำพันธุ์ ติดตามสถานการณ์น้ำตาลทราย อุตสาหกรรมต่อเนื่อง และการส่งออก น้ำตาลทราย
นายอำพันธุ์ เวฬุตันติ รองปลัดกระทรวงเกษตรและสหกรณ์ ในฐานประธานคณะกรรมการน้ำตาลทราย พร้อมด้วย นายประสิทธิ์ วงษาเทียม ผู้อำนวยการกองอุตสาหกรรมอ้อย น้ำตาลทราย และอุตสาหกรรมต่อเนื่อง นายสมนึก มั่นในบุญธรรม ผู้อำนวยการสำนักบริหารอ้อยและน้ำตาลทราย นำคณะกรรมการน้ำตาลทราย เจ้าหน้าที่ของสำนักบริหารอ้อยและน้ำตาลทราย และผู้แทนจากหน่วยงานที่เกี่ยวข้อง ร่วมลงพื้นที่ติดตามสถานการณ์น้ำตาลทราย อุตสาหกรรมต่อเนื่อง และการส่งออก น้ำตาลทราย ณ ด่านพรมแดนบ้านผักกาด อำเภอโป่งน้ำร้อน จังหวัดจันทบุรี โดยมี นายนิพนธ์ จันทร์ชัยมงคล นักวิชาการศุลกากรชำนาญการ หัวหน้าฝ่ายควบคุมและตรวจสอบทางศุลการส่วนควบคุมทางศุลกากร ด่านศุลกากรจันทบุรี ให้การต้อนรับ พร้อมบรรยายภารกิจของหน่วยงาน และสถานการณ์ส่งออกน้ำตาลทราย ซึ่งในไตรมาสที่ 1 ปี 2565 มีปริมาณน้ำตาลทรายส่งออกนอกราชอาณาจักรเพิ่มขึ้นเมื่อเทียบกับช่วงเวลาเดียวในปี 2564
นอกจากนี้ รองปลัดกระทรวงเกษตรและสหกรณ์ได้ติดตามงานของด่านตรวจพืชจันทบุรี ท่าเทียบเรือประมงตราด องค์การสะพานปลา และได้มอบนโยบายและขวัญกำลังใจให้กับเจ้าหน้าที่ในสังกัดกระทรวงเกษตรและสหกรณ์ และแนวทางการทำงาน เพื่อให้สามารถขับเคลื่อนงานของกระทรวงเกษตรฯ ได้อย่างมีประสิทธิภาพต่อไป

ที่มา : https://www.thaigov.go.th/news/contents/details/51862