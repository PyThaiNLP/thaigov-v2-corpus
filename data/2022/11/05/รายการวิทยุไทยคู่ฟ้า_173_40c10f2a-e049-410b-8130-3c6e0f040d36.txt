รัฐบาลไทย-ข่าวทำเนียบรัฐบาล-อนุมัติงบสนับสนุนวิจัยพัฒนาวัคซีน ChulaCov19 และใบยา


วันอังคารที่ 9 พฤศจิกายน 2564
พิมพ์
อนุมัติงบสนับสนุนวิจัยพัฒนาวัคซีน ChulaCov19 และใบยา
วันเสาร์ที่ 6 พฤศจิกายน 2564
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลสนับสนุนการวิจัยและพัฒนาวัคซีนโควิด-19 อย่างต่อเนื่อง โดยล่าสุดได้อนุมัติกรอบวงเงิน 2,316 ล้านบาทสำหรับโครงการวิจัยและพัฒนาวัคซีนโควิด-19 ChulaCov19 mRNA เพื่อดำเนินการทดสอบวิจัยในอาสาสมัครระยะที่ 3 และขึ้นทะเบียนตามเกณฑ์ที่องค์การอาหารและยากำหนด พร้อมทั้งเห็นชอบในหลักการโครงการวิจัยและพัฒนาวัคซีนป้องกันโรคโควิด-19 ใบยา กรอบวงเงิน 1,300 ล้านบาท สำหรับการทดสอบในมนุษย์ระยะที่ 3 โดยมีอาสาสมัครอย่างน้อย 10,000 คนตามหลักเกณฑ์ของ อย. ทั้งนี้ เพื่อให้ประเทศไทยสามารถผลิตและพัฒนาวัคซีนป้องกันโรคโควิด-19 ใช้เองได้ โดยมีคุณภาพตามมาตรฐานสากลและมีปริมาณเพียงพอที่จะดูแลคนไทยทุกคนอย่างทั่วถึง
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/47974