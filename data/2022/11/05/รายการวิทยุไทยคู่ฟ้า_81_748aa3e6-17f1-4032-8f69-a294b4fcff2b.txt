รัฐบาลไทย-ข่าวทำเนียบรัฐบาล-ความคืบหน้าการนำสายไฟฟ้าลงใต้ดิน


วันอาทิตย์ที่ 22 สิงหาคม 2564
พิมพ์
ความคืบหน้าการนำสายไฟฟ้าลงใต้ดิน
วันพฤหัสบดีที่ 5 สิงหาคม 2564
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ค่ะ
โครงการเปลี่ยนระบบสายไฟฟ้าอากาศเป็นสายไฟฟ้าใต้ดินในพื้นที่ กทม. นนทบุรี และสมุทรปราการมีความคืบหน้าอย่างต่อเนื่อง โดย ณ สิ้นปี 2563 ดำเนินการแล้วเสร็จ 48.6 กม. ประกอบด้วย โครงการถนนสีลม ปทุมวัน และจิตรลดา 16.2 กม. โครงการพหลโยธิน พญาไท สุขุมวิท 24.4 กม. โครงการปทุมวัน จิตรลดา พญาไท (เพิ่มเติม) และบางส่วนของโครงการนนทรีอีก 8 กม. และยังมีแผนงานโครงการที่อยู่ระหว่างดำเนินการอีกในช่วง 1 – 2 ปีนี้ 187.5 กม. เพื่อให้บรรลุเป้าหมายระยะทาง 236.1 กม. ภายในปี 2567 ทั้งนี้ รัฐบาลเร่งรัดการดำเนินงานให้เป็นไปตามแผนตอบสนองนโยบายมหานครไร้สาย หรือ Smart Metro พร้อมทั้งส่งเสริมให้ส่วนภูมิภาคดำเนินการในลักษณะเดียวกันอีกด้วย
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/45022