รัฐบาลไทย-ข่าวทำเนียบรัฐบาล-ครม. ไฟเขียว 3.59 หมื่นล้าน ซื้อวัคซีนไฟเซอร์ - แอสตร้าฯ 90 ล้านโดส เยียวยาผู้ประกันตนสถานบันเทิง และกระตุ้นท่องเที่ยว


วันพฤหัสบดีที่ 23 ธันวาคม 2564
ครม. ไฟเขียว 3.59 หมื่นล้าน ซื้อวัคซีนไฟเซอร์ - แอสตร้าฯ 90 ล้านโดส เยียวยาผู้ประกันตนสถานบันเทิง และกระตุ้นท่องเที่ยว
.....
ที่ประชุม ครม. (21 ธ.ค.) เห็นชอบการใช้เงินกู้ภายใต้ พ.ร.ก.กู้เงินฯ เพื่อแก้ไขปัญหาเศรษฐกิจและสังคมจากการระบาดของโรคโควิด-19 กรอบวงเงิน 35,967 ล้านบาท ใน 3 โครงการ ดังนี้
.
1.โครงการจัดหาวัคซีนป้องกันโรคโควิด-19 ประจำปี 2565 รวม 90 ล้านโดส กรอบวงเงิน 35,060 ล้านบาท แบ่งเป็นวัคซีน Pfizer 30 ล้านโดส และวัคซีน AstraZeneca 60 ล้านโดส
.
2.โครงการเยียวยาผู้ประกันตน ผู้ประกอบอาชีพอิสระในกิจการสถานบันเทิงที่ได้รับผลกระทบจากมาตรการรัฐ กรอบวงเงิน 607.15 ล้านบาท โดยเยียวยารายละ 5,000 บาท ครอบคลุมกลุ่มเป้าหมาย 121,431 คน
.
3.โครงการ Thailand Festival Experience กรอบวงเงิน 300 ล้านบาท เพื่อกระตุ้นการเดินทางของนักท่องเที่ยวทั้งชาวไทยและต่างชาติ และสร้างรายได้สู่อุตสาหกรรมท่องเที่ยว - บริการกว่า 2,347 ล้านบาท ประกอบด้วย 3 โครงการย่อย ได้แก่ โครงการ Amazing Sports & Extreme Month, โครงการ Dazzling of the Andaman และโครงการ Music Festival & Rhythm in Memory
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/49803