รัฐบาลไทย-ข่าวทำเนียบรัฐบาล-รัฐบาลเชิญชวนคนไทยส่งกำลังใจเชียร์นักกีฬาในการแข่งขันกีฬาคนพิการแห่งชาติ ครั้งที่ 37 "นครลำดวนเกมส์" จังหวัดศรีสะเกษเป็นเจ้าภาพจัดชิงชัยกว่า 20 ชนิดกีฬาภายใต้มาตรการป้องกันโควิด19


วันพฤหัสบดีที่ 31 มีนาคม 2565
พิมพ์
รัฐบาลเชิญชวนคนไทยส่งกำลังใจเชียร์นักกีฬาในการแข่งขันกีฬาคนพิการแห่งชาติ ครั้งที่ 37 "นครลำดวนเกมส์" จังหวัดศรีสะเกษเป็นเจ้าภาพจัดชิงชัยกว่า 20 ชนิดกีฬาภายใต้มาตรการป้องกันโควิด19
รัฐบาลเชิญชวนคนไทยส่งกำลังใจเชียร์นักกีฬาในการแข่งขันกีฬาคนพิการแห่งชาติ ครั้งที่ 37 "นครลำดวนเกมส์" จังหวัดศรีสะเกษเป็นเจ้าภาพจัดชิงชัยกว่า 20 ชนิดกีฬาภายใต้มาตรการป้องกันโควิด19 เข้มงวด
น.ส.ไตรศุลี ไตรสรณกุล รองโฆษกประจำสำนักนายกรัฐมนตรี กล่าวว่า วันนี้ (31 มี.ค. 2565) นายพิพัฒน์ รัชกิจประการ  รมว.การท่องเที่ยวและกีฬา มีกำหนดลงพื้นที่เพื่อตรวจราชการด้านการท่องเที่ยวและกีฬาในพื้นที่จังหวัดศรีสะเกษ พร้อมเป็นประธานในพิธีเปิดการแข่งขันกีฬาคนพิการแห่งชาติ ครั้งที่ 37 "นครลำดวนเกมส์"
สำหรับพิธีเปิดการแข่งขัน "นครลำดวนเกมส์" จะเริ่มขึ้นในเวลา 17.45 น.  ณ สนามกีฬากลางจังหวัดศรีสะเกษ โดยในพิธีประกอบไปด้วยการแสดงชุดต่างๆ มากมาย เริ่มตั้งแต่สีสันขบวนพาเหรดของนักกีฬาและเจ้าหน้าที่จากทั่วประเทศ ขบวนรณรงค์ต่อต้านการใช้สารต้องห้าม No Doping ของการกีฬาแห่งประเทศไทย(กกท.) ขบวนมาสคอต น้องศรีสะเกษ น้องลำดวน  ขบวนอัญเชิญไฟพระฤกษ์  การแสดงเทิดพระเกียรติ การแสดงที่สื่อถึงอัตลักษณ์ของจังหวัดศรีสะเกษเพื่อต้อนรับผู้มาเยือน และการแสดงความสามารถพิเศษของผู้พิการ Wheelchair Dance ร่วมกับนักแสดงปกติ
น.ส.ไตรศุลี กล่าวว่า  รัฐบาลขอเชิญชวนคนไทยร่วมส่งกำลังใจไปให้นักกีฬาจากทั่วประเทศที่เข้าร่วมการแข่งขันครั้งนี้กว่า 1,500 คน ใน 20 ชนิดกีฬา ประกอบด้วย 18 ชนิดกีฬาหลัก ได้แก่ กรีฑา, โกลบอล, เซปักตะกร้อ, เทเบิลเทนนิส, บอคเซีย, แบดมินตัน, เปตอง, ฟุตบอลชาย (พิการทางหู), ฟุตบอล (พิการทางสมอง), ฟุตบอลชาย (หูหนวก), ยกน้ำหนัก, ยิงปืน, ยิงธนู, วอลเลย์บอล (ยืน), ว่ายน้ำ, วีลแชร์เทนนิส, วีลแชร์บาสเกตบอล, วีลแชร์ฟันดาบ และ 2 ชนิดกีฬาสาธิต ได้แก่ เทควันโด และฟุตบอล (คนตาบอด)
โดยสามารถติดตามให้กำลังใจนักกีฬาได้ทั้ง ณ สนามการแข่งขันที่จังหวัดศรีสะเกษ พร้อมกับเดินทางท่องเที่ยวในพื้นที่ซึ่งมีแหล่งท่องเที่ยวทางธรรมชาติและวัฒนธรรมหลายแห่งที่น่าสนใจ หรือติดตามชมการถ่ายทอดสดทั้งพิธีเปิดการแข่งขัน และการแข่งขันตลอด 5 วัน ระหว่างวันที่ 30 มี.ค. -3 เม.ย. 2565 ที่ช่อง T Sport 7 หรือเฟซบุ๊คแฟนเพจและช่อง Youtube ของ T Sport 7 น.ส.ไตรศุลี กล่าวว่า จังหวัดศรีสะเกษในฐานเจ้าภาพการจัดการแข่งขัน ได้ประสานความร่วมมือหน่วยงานที่เกี่ยวข้องในการเตรียมความพร้อมสำหรับการอำนวยความสะดวกให้กับนักกีฬา เจ้าหน้าที่ ตลอดจนนักท่องเที่ยวที่จะเดินทางเข้ามารับชมการแข่งขัน รวมถึงการดำเนินการภายภายใต้มาตรการควบคุมการแพร่ระบาดโควิด19 ที่เข้มงวด อาทิ กำหนดว่านักกีฬาและเจ้าหน้าทุกคนที่เข้าร่วมการแข่งขันจะต้องได้รับวัคซีนป้องกันโควิด19 ครบตามเกณฑ์ เมื่อเดินทางมาถึงจังหวัดศรีสะเกษ จะต้องตรวจ ATK เพื่อรับ ATK PASS CARD ในระหว่างการแข่งขันจะต้องตรวจ ATK ทุกๆ 3 วัน  เป็นต้น
---------------------------

ที่มา : https://www.thaigov.go.th/news/contents/details/53160