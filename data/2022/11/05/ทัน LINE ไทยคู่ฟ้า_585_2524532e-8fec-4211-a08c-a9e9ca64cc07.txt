รัฐบาลไทย-ข่าวทำเนียบรัฐบาล-โทษหนัก! ร่างกฎหมาย “ป้องกันฟ้องปิดปาก” คุ้มครองผู้เปิดโปงคดีทุจริตและประพฤติมิชอบ


วันศุกร์ที่ 28 มกราคม 2565
โทษหนัก! ร่างกฎหมาย “ป้องกันฟ้องปิดปาก” คุ้มครองผู้เปิดโปงคดีทุจริตและประพฤติมิชอบ
.....
ครม. (24 ม.ค.65) อนุมัติหลักการร่าง พ.ร.บ.มาตรการป้องกันการฟ้องคดีปิดปากในความผิดฐานทุจริตต่อหน้าที่และประพฤติมิชอบ พ.ศ. ... เพื่อคุ้มครองประชาชนที่มีส่วนร่วมในการต่อต้านหรือเปิดโปงเกี่ยวกับการทุจริตและประพฤติมิชอบ โดยให้ผู้ที่ถูกฟ้องเนื่องจากแสดงความคิดเห็น ให้ถ้อยคำ แจ้งเบาะแสข้อมูล ทำคำร้องหรือคำกล่าวหา การกระทำที่เป็นความผิดฐานทุจริตต่อหน้าที่และประพฤติชอบ (คดีปิดปาก) มีสิทธิเรียกค่าเสียหายจากผู้ฟ้องคดีได้
.
หากผู้ฟ้องคดีปิดปากเป็นพนักงานของรัฐ ให้ถือว่าเป็นความผิดทางวินัยเป็นเหตุแห่งการถอดถอนออกจากตำแหน่ง และหากมีการนำความเท็จยื่นฟ้องต่อศาลเป็นคดีอาญา เพื่อต่อรองหรือข่มขู่ ให้ถือว่าเป็นความผิดฐานขัดขวางกระบวนการยุติธรรม มีโทษจำคุกไม่เกิน 10 ปี หรือปรับไม่เกิน 200,000 บาท หรือทั้งจำทั้งปรับ หากผู้กระทำเป็นพนักงานของรัฐ มีโทษเป็น 2 เท่าของที่กำหนด
.
อ่านเพิ่มเติม คลิก >> https://www.thaigov.go.th/news/contents/details/50834
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/50983