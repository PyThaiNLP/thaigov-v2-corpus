รัฐบาลไทย-ข่าวทำเนียบรัฐบาล-กรมการขนส่งทางราง กระทรวงคมนาคม ร่วมสนับสนุนการปฏิบัติงานของบุคลากรทางการแพทย์ เจ้าหน้าที่


วันพุธที่ 30 มิถุนายน 2564
กรมการขนส่งทางราง กระทรวงคมนาคม ร่วมสนับสนุนการปฏิบัติงานของบุคลากรทางการแพทย์ เจ้าหน้าที่
ตามกิจกรรมจิตอาสาบำเพ็ญสาธารณะประโยชน์ “มีแล้วแบ่งปัน"
วันที่ 29 มิ.ย.2564 นายพิเชฐ คุณาธรรมรักษ์ รองอธิบดีกรมการขนส่งทางราง พร้อมด้วยผู้บริหารกรมการขนส่งทางราง ส่งมอบอาหารกลางวัน  จำนวน 300 ชุด และอาหารแห้ง จำนวน 100 ชุด ให้กับศูนย์ฉีดวัคซีนกลางบางซื่อ โดยมีนางจตุพร เนียมสุข ผู้ช่วยปลัดกระทรวงคมนาคม เป็นผู้รับมอบ ณ ศูนย์ฉีดวัคซีนกลางบางซื่อ สถานีกลางบางซื่อ
ทั้งนี้ เพื่อร่วมสนับสนุนการปฏิบัติงานของบุคลากรทางการแพทย์ เจ้าหน้าที่หน่วยงานในสังกัดกระทรวงคมนาคม  และจิตอาสาจากหน่วยงานต่าง ๆ ทั้งภาครัฐและภาคเอกชน ในการให้บริการฉีดวัคซีนให้แก่ประชาชน เพื่อสร้างภูมิคุ้มกันและป้องกันการแพร่ระบาดของโรคติดเชื้อไวรัส COVID-19 ภายใต้กิจกรรมจิตอาสาบำเพ็ญสาธารณะประโยชน์ “มีแล้วแบ่งปัน” เพื่อแสดงความจงรักภักดีเเละสำนึกในพระมหากรุณาธิคุณ เนื่องในโอกาสวันเฉลิมพระชนมพรรษาสมเด็จพระนางเจ้าฯ พระบรมราชินี

ที่มา : https://www.thaigov.go.th/news/contents/details/43260