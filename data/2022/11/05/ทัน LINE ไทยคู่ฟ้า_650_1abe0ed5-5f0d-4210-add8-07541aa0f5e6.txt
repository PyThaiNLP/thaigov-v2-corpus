รัฐบาลไทย-ข่าวทำเนียบรัฐบาล-นายกฯ พอใจเศรษฐกิจไทยปี 64 เติบโต 1.6% สูงกว่าคาด ย้ำเดินหน้าฟื้นฟูประเทศต่อเนื่อง


วันอังคารที่ 22 กุมภาพันธ์ 2565
นายกฯ พอใจเศรษฐกิจไทยปี 64 เติบโต 1.6% สูงกว่าคาด ย้ำเดินหน้าฟื้นฟูประเทศต่อเนื่อง
.....
พล.อ.ประยุทธ์ จันทร์โอชา นายกรัฐมนตรี และ รมว.กลาโหม พอใจการขยายตัวทางเศรษฐกิจในปี 2564 หลังรับรายงานข้อมูลเศรษฐกิจไตรมาสที่ 4/64 และทั้งปี 2564 จากสำนักงานสภาพัฒนาการเศรษฐกิจและสังคมแห่งชาติ (สศช.) หรือสภาพัฒน์ ว่าทั้งปี 2564 เศรษฐกิจไทยเติบโตได้ 1.6% ซึ่งสูงกว่าที่ สศช. ได้ประมาณการไว้ 1.2%
.
การเติบโตในหลายส่วนเป็นผลจากมาตรการต่าง ๆ ของรัฐบาล เช่น มาตรการเยียวยา แบ่งเบาภาระค่าใช้จ่าย การบริโภคและลงทุนของรัฐจากการเร่งรัดการเบิกจ่าย ภาคการท่องเที่ยวที่ฟื้นตัวจากการทยอยเปิดประเทศรับนักท่องเที่ยว เป็นต้น
.
พร้อมย้ำว่าในปีนี้ (2565) รัฐบาลจะเดินหน้าอย่างเต็มที่ฟื้นฟูประเทศในภาคท่องเที่ยว เร่งการลงทุนภาครัฐ ผลักดันการส่งออก ดูแลปัญหาหนี้สินครัวเรือน ควบคู่ไปกับการดูแลการแพร่ระบาดให้อยู่ในวงจำกัด
.
อ่านเพิ่มเติม คลิก https://www.thaigov.go.th/news/contents/details/51760
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/51788