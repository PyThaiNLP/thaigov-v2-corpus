รัฐบาลไทย-ข่าวทำเนียบรัฐบาล-‘รองปลัดฯ ระพีภัทร์’ ประชุมคกก.อาหารนมเพื่อเด็กและเยาวชน ครั้งที่ ๑/๒๕๖๕


วันพฤหัสบดีที่ 27 มกราคม 2565
‘รองปลัดฯ ระพีภัทร์’ ประชุมคกก.อาหารนมเพื่อเด็กและเยาวชน ครั้งที่ ๑/๒๕๖๕
‘รองปลัดฯ ระพีภัทร์’ ประชุมคกก.อาหารนมเพื่อเด็กและเยาวชน ครั้งที่ ๑/๒๕๖๕
วันพฤหัสบดีที่ ๒๗ มกราคม ๒๕๖๕ ดร.ทองเปลว กองจันทร์ ปลัดกระทรวงเกษตรและสหกรณ์ ได้มอบหมายให้ นายระพีภัทร์ จันทรศรีวงศ์ รองปลัดกระทรวงเกษตรและสหกรณ์ เป็นประธานในการประชุมคณะกรรมการอาหารนมเพื่อเด็กและเยาวชน ครั้งที่ ๑/๒๕๖๕ ซึ่งในการประชุมได้มีการรายงานผลการประเมินโครงการอาหารเสริม (นม) โรงเรียนประจำปีการศึกษา ๒๕๖๓ และสรุปประเด็นข้อเสนอแนะของผู้ประกอบการผลิตภัณฑ์นมที่มีต่อประกาศคณะกรรมการ     อาหารนมเพื่อเด็กและเยาวชน เรื่อง หลักเกณฑ์และวิธีการดำเนินงานโครงการอาหารเสริม (นม) โรงเรียน ประจำปีการศึกษา ๒๕๖๔ เพื่อนำไปพิจารณาในการออกหลักเกณฑ์ ในปีการศึกษา ๒๕๖๕ และพิจารณาถึงแนวทางการป้องกันการทุจริตโครงการช่วยเหลือและเยียวยาเกษตรกรผู้เลี้ยงโคนมและผู้ประกอบการผลิตภัณฑ์นม ที่ได้รับผลกระทบจากสถานการณ์การแพร่ระบาดของโรคติดเชื้อไวรัสโคนา ๒๐๑๙ ซึ่งคณะกรรมการอาหารนมเพื่อเด็กและเยาวชนได้มอบหมายให้คณะอนุกรรมการบริหารกลางโครงการอาหารเสริม (นม) โรงเรียน รับผิดชอบดำเนินการพิจารณาข้อมูลต่อไป

ที่มา : https://www.thaigov.go.th/news/contents/details/50966