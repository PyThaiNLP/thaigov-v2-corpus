รัฐบาลไทย-ข่าวทำเนียบรัฐบาล-​ครม. จัดซื้อวัคซีนไฟเซอร์เพิ่มเติม 10 ล้านโดส รวมเป็น 30 ล้านโดส เริ่มทยอยส่งมอบได้ไตรมาส 4 ส่งผลไทยมีวัคซีนหลากหลายประเภท


วันอังคารที่ 17 สิงหาคม 2564
พิมพ์
​ครม. จัดซื้อวัคซีนไฟเซอร์เพิ่มเติม 10 ล้านโดส รวมเป็น 30 ล้านโดส  เริ่มทยอยส่งมอบได้ไตรมาส 4 ส่งผลไทยมีวัคซีนหลากหลายประเภท
​ครม. จัดซื้อวัคซีนไฟเซอร์เพิ่มเติม 10 ล้านโดส รวมเป็น 30 ล้านโดส  เริ่มทยอยส่งมอบได้ไตรมาส 4 ส่งผลไทยมีวัคซีนหลากหลายประเภท
วันนี้  17 สิงหาคม  2564  ที่ประชุมคณะรัฐมนตรี(ครม.) รับทราบการจัดสั่งซื้อวัคซีนไฟเซอร์เพิ่มเติมอีก 10 ล้านโดส พร้อมมอบให้กรมควบคุมโรค กระทรวงสาธารณสุขได้ลงนามกับผู้แทนบริษัท ไฟเซอร์ (ประเทศไทย) จำกัดและไบออนเทค ทำให้การจัดซื้อวัคซีนไฟเซอร์ซึ่งเป็นวัคซีนชนิด mRNA  เพิ่มจำนวนเป็น 30 ล้านโดส ซึ่งจะเริ่มทยอยจัดส่งในไตรมาสที่ 4 ของปี 2564 นี้
นายกรัฐมนตรีได้ขอบคุณทุกหน่วยงานที่สนับสนุนให้สามารถจัดหาวัคซีนไฟเซอร์ 30 ล้านโดส รวมถึงวัคซีนเทคโนโลยีต่างๆ มาฉีดให้แก่ประชาชน และขอให้มีการบริหารจัดการกระจายวัคซีนให้ดีด้วยแผนที่ชัดเจน รวมถึงการให้ข้อมูลการจัดสรรแก่ประชาชนต่อไป
การทำข้อตกลงเพื่อจัดหาวัคซีนไฟเซอร์ในครั้งนี้ จะทำให้ไทยมีวัคซีนโควิด-19 กระจายให้ประชาชนเกือบครบทุกชนิด ทั้งในส่วนของ mRNA ของไฟเซอร์ และโมเดอร์นา ชนิดเชื้อตาย ของซิโนแวคและซิโนฟาร์ม ชนิดไวรัลเวกเตอร์ ของแอสตร้าเซนเนก้า
ทั้งนี้ วัคซีนไฟเซอร์ ได้รับการขึ้นทะเบียนแบบมีเงื่อนไขจากสำนักงานคณะกรรมการอาหารและยา (อย.) เมื่อวันที่ 24 มิ.ย. 2564 และเป็นวัคซีนที่ขึ้นทะเบียนให้ใช้สำหรับผู้ที่มีอายุ 12 ปีขึ้นไปได้

ที่มา : https://www.thaigov.go.th/news/contents/details/44839