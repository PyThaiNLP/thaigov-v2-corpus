รัฐบาลไทย-ข่าวทำเนียบรัฐบาล-เปิด ส.ค. นี้ รพ. สนาม 4,500 เตียง @สนามบินสุวรรณภูมิ


วันพฤหัสบดีที่ 22 กรกฎาคม 2564
เปิด ส.ค. นี้ รพ. สนาม 4,500 เตียง @สนามบินสุวรรณภูมิ
....
น.ส. ไตรศุลี ไตรสรณกุล รองโฆษกรัฐบาล เผยข่าวดีถึงความคืบหน้าของ รพ. สนาม ที่ท่าอากาศยานสุวรรณภูมิ ที่ตอนนี้เหลือเพียงขั้นตอนการติดตั้ง โดยจะสามารถเปิดรับผู้ป่วยโควิด-19 ได้ถึง 4,500 เตียง ในเดือน ส.ค. 64
.
รพ. สนาม ที่จะเกิดขึ้นที่สนามบินสุวรรณภูมินี้ จะอยู่ภายในอาคารเทียบเครื่องบินรองหลักที่ 1 (SAT1) ซึ่งเป็นคนละส่วนกับอาคารผู้โดยสาร รองรับผู้ป่วย ICU ได้ 940 เตียง และอีก 3,560 เตียง สำหรับผู้ป่วยอาการน้อยหรือไม่มีอาการ (กลุ่มสีเหลือง – เขียว)
.
และเพื่อเป็นการรองรับผู้ป่วยโควิดที่ยังคงมีจำนวนเพิ่มขึ้น ขณะนี้รัฐบาลได้วางแผนสร้าง รพ. สนามอีกแห่งหนึ่งที่สนามบินดอนเมือง โดยจะใช้อาคารคลังสินค้า 4 ในการรองรับผู้ป่วยอาการไม่รุนแรงได้อีกกว่า 2,000 เตียง
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/44005