รัฐบาลไทย-ข่าวทำเนียบรัฐบาล-รฟฟท. ให้คุณลูกพาคุณแม่ขึ้นรถไฟฟ้าชานเมืองสายสีแดง ฟรี!


วันพฤหัสบดีที่ 4 สิงหาคม 2565
รฟฟท. ให้คุณลูกพาคุณแม่ขึ้นรถไฟฟ้าชานเมืองสายสีแดง ฟรี!
ไม่จำกัดเที่ยว เนื่องในวันแม่แห่งชาติ วันที่ 12 สิงหาคม 2565
นายสุเทพ พันธุ์เพ็ง กรรมการผู้อำนวยการใหญ่ บริษัท รถไฟฟ้า ร.ฟ.ท. จำกัด (รฟฟท.) กระทรวงคมนาคม หรือผู้ให้บริการรถไฟฟ้าชานเมืองสายสีแดงเปิดเผยว่า เพื่อส่งเสริมความสัมพันธ์ในครอบครัวเนื่องในวันแม่แห่งชาติ ให้ลูกได้แสดงความกตัญญูกตเวทีต่อคุณแม่ และสนับสนุนสถาบันครอบครัวให้มีความใกล้ชิดมากยิ่งขึ้น รฟฟท. จึงได้จัดกิจกรรมพิเศษให้คุณลูกพาคุณแม่ขึ้นรถไฟฟ้าฟรี ในวันที่ 12 สิงหาคม 2565 ตั้งแต่เวลา 05.30 น. - 24.00 น. เพียงคุณลูกพาคุณแม่มาแสดงบัตรประจำตัวประชาชนแก่เจ้าหน้าที่บริเวณห้องจำหน่ายบัตรโดยสาร (คุณแม่และคุณลูกไม่จำเป็นต้องมีนามสกุลเดียวกัน) เพียงเท่านี้คุณแม่ก็สามารถเดินทางได้ฟรี
ทั้งนี้ รฟฟท. ยังคงเน้นย้ำมาตรการป้องกันการแพร่ระบาดของโรคติดเชื้อไวรัส COVID-19 อย่างเคร่งครัดเพื่อความปลอดภัยในการใช้บริการของผู้โดยสาร โดยมีมาตรการต่าง ๆ ได้แก่ ทำความสะอาดบริเวณจุดสัมผัสภายในสถานีและภายในขบวนรถไฟฟ้าก่อนให้บริการ สวมหน้ากากอนามัยตลอดเวลาที่ใช้บริการ ล้างมือด้วยเจลแอลกอฮอล์ทั้งก่อนและหลังเข้าใช้บริการ รวมถึงตรวจวัดอุณหภูมิร่างกายก่อนเข้าสู่ระบบรถไฟฟ้า
หากมีข้อสงสัยสามารถติดต่อสอบถามรายละเอียดข้อมูลเพิ่มเติมได้ที่ส่วนบริการลูกค้า 1690 ตลอด 24 ชั่วโมง รถไฟฟ้าสายสีแดง ยกระดับคุณภาพชีวิตชานเมือง

ที่มา : https://www.thaigov.go.th/news/contents/details/57626