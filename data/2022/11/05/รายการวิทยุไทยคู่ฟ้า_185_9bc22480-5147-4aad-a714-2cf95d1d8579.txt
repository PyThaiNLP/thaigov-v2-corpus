รัฐบาลไทย-ข่าวทำเนียบรัฐบาล-รัฐบาลเห็นชอบให้ไทยเสนอตัวเป็นเจ้าภาพจัด 3 เมกะอีเวนท์


วันจันทร์ที่ 22 พฤศจิกายน 2564
พิมพ์
รัฐบาลเห็นชอบให้ไทยเสนอตัวเป็นเจ้าภาพจัด 3 เมกะอีเวนท์
วันพฤหัสบดีที่ 18 พฤศจิกายน 2564
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลเห็นชอบในหลักการให้ประเทศไทยเสนอตัวเป็นเจ้าภาพจัดการงานเมกะอีเวนท์ 3 รายการ ได้แก่ งาน Expo2028 ภูเก็ต ไทยแลนด์ ในปี 2571 งานมหกรรมพืชสวนโลกอุดรธานี ในปี 2569 และงานมหกรรมพืชสวนโลกนครราชสีมา ในปี 2572 โดยหากไทยได้รับเลือกเป็นเจ้าภาพทั้ง 3 งาน คาดว่าจะสามารถดึงดูดนักท่องเที่ยวเข้าร่วมงานได้กว่า 4.9 ล้านคน สร้างเงินสะพัดกว่า 49,231 ล้านบาท ผลักดันการเติบโตของจีดีพีได้กว่า 39,000 ล้านบาท และเกิดการจ้างงานกว่า 113,439 คน นอกจากนี้ ยังเป็นการกระตุ้นให้เกิดการพัฒนาและต่อยอดโครงสร้างพื้นฐานต่าง ๆ เพื่อรองรับนักเดินทางจากทั่วโลก ต่อเนื่องไปจนถึงการพัฒนาหลังการจัดงานให้เป็นพื้นที่เศรษฐกิจใหม่ในระยะยาวอีกด้วย
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/48536