รัฐบาลไทย-ข่าวทำเนียบรัฐบาล-รัฐบาลจัดบริการตรวจโควิด-19 เชิงรุก ณ ศูนย์ราชการ


วันพฤหัสบดีที่ 13 มกราคม 2565
พิมพ์
รัฐบาลจัดบริการตรวจโควิด-19 เชิงรุก ณ ศูนย์ราชการ
วันพุธที่ 12 มกราคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลจัดบริการตรวจคัดกรองโรคโควิด-19 ให้แก่ประชาชนกลุ่มเสี่ยงฟรีที่ศูนย์ราชการฯ ถ.แจ้งวัฒนะ กทม. บริเวณลานจอดรถชั้น 1 อาคารบี ตั้งแต่วันนี้-วันที่ 21 ม.ค.2565 เวลา 8.00 น. -15.00 น. เว้นวันเสาร์อาทิตย์ ด้วยชุดตรวจเร็ว ATK รู้ผลภายใน 30 นาที ตั้งเป้าตรวจวันละ 1,000 ราย ส่วนประชาชนที่ตรวจ ATK ด้วยตนเองแล้วพบผลเป็นบวก ให้โทรแจ้งสายด่วน สปสช. 1330 กด 14 หรือ ไลน์ @nhso ระบบจะบันทึกข้อมูลไว้แล้วเจ้าหน้าที่จะติดต่อกลับ สำหรับผู้ที่อยู่ต่างจังหวัดสามารถติดต่อสถานพยาบาลใกล้บ้าน หรือโรงพยาบาลส่งเสริมสุขภาพตำบล โดยผู้ที่เข้าสู่ระบบการรักษาที่บ้านแล้วจะได้รับการติดตามอาการ บริการส่งยา ส่งอาหาร อุปกรณ์การแพทย์ เช่น เครื่องตรวจวัดไข้และค่าออกซิเจน
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/50484