รัฐบาลไทย-ข่าวทำเนียบรัฐบาล-“ชัยวุฒิ” เผย บิ๊กตู่ ปลื้มเทรนด์ ดิจิทัล ดัน Metaverse ภูเก็ต ย้ำ mobile banking ไทยอันดับ1 ของโลก


วันเสาร์ที่ 12 มีนาคม 2565
“ชัยวุฒิ” เผย บิ๊กตู่ ปลื้มเทรนด์ ดิจิทัล ดัน Metaverse ภูเก็ต ย้ำ mobile banking ไทยอันดับ1 ของโลก
“ชัยวุฒิ” เผย บิ๊กตู่ ปลื้มเทรนด์ ดิจิทัล ดัน Metaverse ภูเก็ต ย้ำ mobile banking ไทยอันดับ1 ของโลก
วันนี้ (12 มีนาคม 2565) นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจเเละสังคม พร้อมด้วยนายนายพิพัฒน์ รัชกิจประการ รัฐมนตรีว่าการกระทรวงการท่องเที่ยวและกีฬา ร่วมงานแถลงความร่วมมือในการส่งเสริมการท่องเที่ยวและ Wellness ด้วยเทคโนโลยีดิจิทัล (Phuket Metaverse City) โดยมีนายวิชัย ทองแตงประธานกรรมการบริษัท บิทคับ เวิลด์เทค จำกัด เเละนายจิรายุส ทรัพย์ศรีโสภา ผู้ก่อตั้ง เเละประธานเจ้าหน้าที่บริหารบริษัทบิทคับ เเคปปิตอล กรุ๊ป โฮดดิ้งส์ จำกัด ให้การต้อนรับ
โดยนายชัยวุฒิ ระบุว่า  นายกรัฐมนตรีพลเอกประยุทธ์ จันทร์โอชา มีความสนใจใน เทคโนโลยีสมัยใหม่ ที่สามารถเพิ่มศักยภาพ ของเศรษฐกิจยุคดิจิทัล อย่าง Blockchain  metaverse รัฐบาลสนับสนุนเเละพร้อมผลักดันสนับสนุนภาคเอกชนร่วมเดินหน้า ผมมั่นใจว่า เศรษฐกิจดิจิทัลของประเทศไทยจะเติบโตเร็วอย่างไม่เคยเกิดขึ้นมาก่อน และการพัฒนาต้องคำนึงถึงความปลอดภัยในโลกดิจิทัลด้วย ซึ่งจะเป็นส่วนที่ทำให้เราก้าวไปอย่างยั่งยืน
“วันนี้เราทุกคนต้องก้าวล้ำด้วยการใช้เศรษฐกิจรูปแบบใหม่ที่ขับเคลื่อนด้วยเทคโนโลยีดิจิทัล มาช่วยเพิ่มประสิทธิภาพและสร้างมูลค่าเพิ่ม  รวมถึงโอกาสในการดำเนินกิจกรรมทางเศรษฐกิจ ไปสู่โลกอนาคต  ซึ่งจังหวัดภูเก็ตถือเป็น Destination แห่งการท่องเที่ยวที่พลาดไม่ได้ เพราะที่นี่ มีทั้งทรัพยากรธรรมชาติและทรัพยากรบุคลากรที่ดีเยี่ยม ซึ่งทาง บมจ. โทรคมนาคมแห่งชาติ ได้มีนโยบายในการขับเคลื่อนเศรษฐกิจดิจิทัล นำมาซึ่งโครงการ Phuket Metaverse พวกเราให้ความสนใจและก้าวทันเทคโนโลยีดิจิทัล โดยเรื่องนี้ถือเป็นการต่อยอดเศรษฐกิจดิจิทัล ได้ดีเยี่ยม กล่าวคือ Phuket Metaverse ไม่ใช่เพียงแต่เป็นเศรษฐกิจดิจิทัล แต่มันพัฒนาไปมากกว่านั้น การเกิดขึ้นของMetaverse จะทำให้เกิดการเปลี่ยนแปลง"Disrupt" อย่างไม่เคยปรากฏมาก่อน”นายชัยวุฒิกล่าว
รัฐมนตรีดีอีเอส กล่าวว่า ตรงนี้ถ้านำมาปรับใช้กับทุกภาคส่วนโดยเฉพาะการท่องเที่ยวและ Wellness จะสร้างรายได้และเม็ดเงินหมุนเวียนในระบบเศรษฐกิจไทยอย่างมหาศาล แนวทางการทำงานของผม พร้อมเปิดรับการพูดคุยกับผู้บริหารทุกส่วนงานของกระทรวงฯ อยากขอให้เราช่วยกันทำงานเพื่อบ้านเมือง เชื่อมโยงให้เข้ากับความต้องการของประชาชนให้อยู่ดี กินดี มีความสุข โครงการที่ออกมาต้องสร้างประโยชน์ให้ประชาชนได้จริงและที่สำคัญเราต้องเร็ว  ในปัจจุบันโลกเราหมุนไปเร็วมาก  เทคโนโลยีก็เปลี่ยนแปลงเร็วมากเช่นกัน นั่นหมายถึง ประเทศไทยต้องก้าวให้ทัน ทำให้เกิดให้เร็วและมีประสิทธิภาพที่สุด
ขณะที่ นายพิพัฒน์ รัชกิจประการ รมว.กระทรวงท่องเที่ยวและกีฬา กล่าวว่า ภาครัฐตั้งใจที่จะสนับสนุน ภูเก็ตให้เป็นเมืองเศรษฐกิจดิจิทัลเเละการท่องเที่ยวพร้อมทั้งฝากให้ช่วยส่งเสริมเเละให้ความรู้การใช้เทคโนโลยีดิจิทัลกับเยาวชนให้เรียนรู้อย่างเหมาะสม
ด้านนายวิชัย ทองแตง  ประธานกรรมการบริษัท  บิทคับ เวิลด์เทค จำกัด  เปิดเผยว่า เป็นเรื่องที่น่ายินดีที่ภาครัฐโดยความร่วมมือ 2 กระทรวง ทั้งกระทรวงดิจิทัลเพื่อเศรษฐกิจเเละสังคม และ กระทรวงท่องเที่ยวเเละกีฬา เป็นสิ่งที่ตอบโจทย์ ที่สุดในการผลักดันภูเก็ตให้เป็นเมืองเเห่งเทคโนโลยีดิจิทัลพร้อมเติบโตสู่โลกอนาคตสิ่งสำคัญที่เราต้องส่งเสริมคือ เราไม่ใช้เทคโนโลยีดิจิทัลทำผิดกฎหมาย
***************

ที่มา : https://www.thaigov.go.th/news/contents/details/52477