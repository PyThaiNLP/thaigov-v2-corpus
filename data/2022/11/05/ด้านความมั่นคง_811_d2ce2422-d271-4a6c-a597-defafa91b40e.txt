รัฐบาลไทย-ข่าวทำเนียบรัฐบาล-"ปลัดกระทรวงกลาโหม ตรวจเยี่ยมความคืบหน้าการก่อสร้างอาคารที่พัก ร้านค้าสวัสดิการ สป. หวังกำลังพล ชุมชน ประชาชนได้ประโยชน์ร่วมกัน"


วันอังคารที่ 8 มีนาคม 2565
"ปลัดกระทรวงกลาโหม ตรวจเยี่ยมความคืบหน้าการก่อสร้างอาคารที่พัก ร้านค้าสวัสดิการ สป. หวังกำลังพล ชุมชน ประชาชนได้ประโยชน์ร่วมกัน"
ในวันจันทร์ที่ ๗ มีนาคม ๒๕๖๕ เวลา ๐๙.๓๐ น. พลเอก วรเกียรติ รัตนานนท์ ปลัดกระทรวงกลาโหม พร้อมคณะนายทหารชั้นผู้ใหญ่สังกัดสำนักงานปลัดกระทรวงกลาโหม
ลงพื้นที่ตรวจเยี่ยมการก่อสร้างอาคารที่พักอาศัยของสำนักงานปลัดกระทรวงกลาโหม พื้นที่แขวงบางจาก ศูนย์กีฬาสำนักงานปลัดกระทรวงกลาโหม ตลอดจนร้านค้าสวัสดิการสำนักงานปลัดกระทรวงกลาโหม ซึ่งตั้งอยู่บริเวณ จุดพักรถและสถานีบริการน้ำมัน ปตท. ริมทางพิเศษเฉลิมมหานคร (บางนาฝั่งขาเข้า)
โดยร้านค้าสวัสดิการดังกล่าวตั้งขึ้นเพื่ออำนวยความสะดวกแก่ผู้ใช้ทางพิเศษให้ได้ใช้บริการสิ่งอำนวยความสะดวกต่าง ๆ โดยในการตรวจเยี่ยมครั้งนี้เพื่อติดตามการจัดสวัสดิการในรูปแบบที่พักอาศัยให้กับกำลังพล ให้มีที่พักสะดวกต่อการเดินทาง โดยไม่ต้องเสียค่าเช่า การก่อสร้างร้านค้าสวัสดิการที่มุ่งเน้นการขายของดี มีคุณภาพแต่ราคาไม่แพงเพื่อคุณภาพชีวิตที่ดีของกำลังพล และประชาชน รวมทั้งเป็นการสร้างขวัญกำลังใจ ให้เกิดกับกำลังพลสำนักงานปลัดกระทรวงกลาโหมอีกทางหนึ่งด้วย
#กลาโหม135ปี

ที่มา : https://www.thaigov.go.th/news/contents/details/52305