รัฐบาลไทย-ข่าวทำเนียบรัฐบาล-ตั้งเป้า! เปิดประเทศให้ได้ภายใน 120 วัน


วันพฤหัสบดีที่ 17 มิถุนายน 2564
ตั้งเป้า! เปิดประเทศให้ได้ภายใน 120 วัน
....
นายกรัฐมนตรีประกาศเป้าหมายเปิดประเทศภายใน 120 วัน เพื่อฟื้นฟูเศรษฐกิจ ให้ประชาชนสามารถกลับมาประกอบอาชีพได้ดังเดิม
.
เมื่อถึงเวลานั้นจะมีประชาชนที่ได้รับวัคซีนอย่างน้อยเข็มแรกแล้ว 50 ล้านคน ซึ่งพร้อมสู่การเปิดรับนักท่องเที่ยวเข้าประเทศไทยอีกครั้ง โดยนักท่องเที่ยวที่ฉีดวัคซีนครบโดสควรเดินทางเข้าประเทศไทยได้โดยไม่ต้องกักตัว เช่นเดียวกับคนไทย
.
นายกรัฐมนตรีกำชับทุกหน่วยงาน ผู้ว่าราชการทุกจังหวัด เตรียมการให้พร้อมสำหรับการเปิดให้ประชาชนได้กลับมาประกอบอาชีพได้ รวมถึงเดินหน้าฉีดวัคซีนให้ประชาชนในพื้นที่อย่างมีประสิทธิภาพด้วย
.
"แม้การตัดสินใจครั้งนี้จะมีความเสี่ยง แต่ถึงเวลาแล้วที่เราจะต้องยอมรับความเสี่ยงร่วมกัน เพื่อความอยู่รอดของประชาชน ให้ประเทศสามารถเดินหน้าต่อไปได้"
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/42819