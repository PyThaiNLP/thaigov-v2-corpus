รัฐบาลไทย-ข่าวทำเนียบรัฐบาล-ดีอีเอสยกระดับสายด่วนภาครัฐ GCC 1111 เป็นศูนย์บริการข้อมูลโควิด-19


วันเสาร์ที่ 21 สิงหาคม 2564
ดีอีเอสยกระดับสายด่วนภาครัฐ GCC 1111 เป็นศูนย์บริการข้อมูลโควิด-19
....
กระทรวงดิจิทัลเพื่อเศรษฐกิจและสังคม (ดีอีเอส) ยกระดับศูนย์บริการข้อมูลภาครัฐเพื่อประชาชน (Government Contact Center: GCC 1111) เป็น" GCC 1111 อัจฉริยะ" เพิ่มฟังก์ชันให้บริการข้อมูลและรับเรื่องร้องเรียน ช่วยเหลือผู้ได้รับผลกระทบจากโควิด-19 พร้อมนำเทคโนโลยี AI มาเสริมเพื่อช่วยให้บริการประชาชนในรูปแบบ BOT Intelligent ซึ่งจะมี Voicebot ตอบคำถามผ่าน Call Center ตลอด 24 ชั่วโมง นอกจากนั้นยังมีบริการ Chatbot บน www.gcc.go.th อีกด้วย
.
ดังนั้น ประชาชนสามารถสอบถามข้อมูลเกี่ยวกับโควิด-19 อาทิ มาตรการช่วยเหลือด้านต่าง ๆ แนวทางและข้อปฏิบัติในการป้องกันการติดเชื้อ ประกาศและกฎหมายที่เกี่ยวข้องกับโควิด ฯลฯ ได้อย่างสะดวก รวดเร็ว ทุกที่ทุกเวลา
.
สอบถามข้อมูล โทร.1111 ฟรี ตลอด 24 ชั่วโมง
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/45007