รัฐบาลไทย-ข่าวทำเนียบรัฐบาล-รัฐบาลกระตุ้นเศรษฐกิจด้วยการดึงดูดชาวต่างชาติศักยภาพสูง


วันอาทิตย์ที่ 23 มกราคม 2565
พิมพ์
รัฐบาลกระตุ้นเศรษฐกิจด้วยการดึงดูดชาวต่างชาติศักยภาพสูง
วันเสาร์ที่ 22 มกราคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลกระตุ้นเศรษฐกิจและการลงทุนโดยอนุมัติหลักการร่างประกาศ 2 ฉบับ ได้แก่ ร่างประกาศกระทรวงมหาดไทย เรื่อง การอนุญาตให้คนต่างด้าวบางจำพวกเข้ามาอยู่ในราชอาณาจักรเป็นกรณีพิเศษ โดยกำหนดหลักเกณฑ์ long - Term Resident Visa ให้คนต่างด้าวที่มีศักยภาพสูง เช่น ผู้มีความมั่งคั่ง ผู้เกษียณอายุจากต่างประเทศ ผู้ต้องการทำงานจากประเทศไทย และผู้เชี่ยวชาญพิเศษ พร้อมผู้ติดตาม คือ คู่สมรสและบุตร สามารถเข้ามาพำนักระยะยาวในประเทศไทยได้ และ ร่างประกาศกระทรวงแรงงาน เรื่อง การอนุญาตให้คนต่างด้าวทำงานในราชอาณาจักรเป็นกรณีพิเศษทั้งแบบมีนายจ้างและไม่มีนายจ้าง โดยออกใบอนุญาตทำงานให้สูงสุดครั้งละ 5 ปี เพื่อให้เกิดการลงทุนและการใช้จ่ายในประเทศไทยมากขึ้นอย่างต่อเนื่อง
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/50765