รัฐบาลไทย-ข่าวทำเนียบรัฐบาล-มีผลแล้ว! บังคับใช้ระเบียบกองทุนสงเคราะห์ลูกจ้าง กรณีถูกนายจ้างเลิกจ้างเพราะโควิด ยื่นเรื่องขอรับเงินสงเคราะห์ได้


วันจันทร์ที่ 20 ธันวาคม 2564
มีผลแล้ว! บังคับใช้ระเบียบกองทุนสงเคราะห์ลูกจ้าง กรณีถูกนายจ้างเลิกจ้างเพราะโควิด ยื่นเรื่องขอรับเงินสงเคราะห์ได้
.....
นายสุชาติ ชมกลิ่น รมว. แรงงาน เผยปัญหาการเลิกจ้างของสถานประกอบการในช่วงการแพร่ระบาดของโควิด-19 ที่มีสถานประกอบการหลายแห่ง ไม่จ่ายค่าจ้าง และค่าชดเชยให้แก่ลูกจ้างตามที่กฎหมายกำหนด ทำให้ลูกจ้างได้รับความเดือดร้อน
ล่าสุด เว็บไซต์ราชกิจจานุเบกษา เผยแพร่ประกาศ คณะกรรมการกองทุนสงเคราะห์ลูกจ้าง ให้จ่ายเงินสงเคราะห์ได้เพิ่มขึ้น เพื่อบรรเทาความเดือดร้อนให้ผู้ถูกเลิกจ้าง เริ่มมีผลบังคับใช้ตั้งแต่ 16 ธ.ค. 64 เป็นต้นไป และให้มีผลย้อนหลัง ตั้งแต่วันที่ 1 มี.ค. 63 ครอบคลุมไปถึงวันที่ 28 ก.พ. 65 โดยให้ปรับเพิ่มเงินสงเคราะห์จากอัตราเดิม ดังนี้
.
กรณีลูกจ้างที่อายุงาน 120 วัน แต่ไม่เกิน 3 ปี ปรับจ่ายเงินสงเคราะห์จาก 30 เท่า เป็น 60 เท่าของอัตราค่าจ้างขั้นต่ำรายวัน
ลูกจ้างที่อายุงาน 3 ปี แต่ไม่เกิน 10 ปี ปรับจ่ายเงินจาก 50 เท่า เป็น 80 เท่าของอัตราค่าจ้างขั้นต่ำรายวัน
ลูกจ้างที่อายุงาน 10 ปีขึ้นไป ปรับจ่ายเงินจาก 70 เท่า เป็น 100 เท่าของอัตราค่าจ้างขั้นต่ำรายวัน
.
ส่วนกรณีเงินอื่นนอกจากค่าชดเชย ให้ปรับจากอัตรา 60 เท่า เป็น 100 เท่าของอัตราค่าจ้างขั้นต่ำ
.
ลูกจ้างที่เป็นผู้มีสิทธิได้รับเงินสงเคราะห์ตามระเบียบดังกล่าว สามารถขอรับเงินสงเคราะห์ ได้ที่สำนักงานสวัสดิการ และคุ้มครองแรงงานจังหวัดทุกจังหวัด และสำนักงานสวัสดิการและคุ้มครองแรงงานกรุงเทพมหานคร พื้นที่ 1 - 10 หรือสอบถามเพิ่มเติมที่สายด่วนกระทรวงแรงงาน โทร. 1506
.
อ่านประกาศฉบับเต็ม คลิก http://www.ratchakitcha.soc.go.th/.../2564/E/307/T_0009.PDF
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/49651