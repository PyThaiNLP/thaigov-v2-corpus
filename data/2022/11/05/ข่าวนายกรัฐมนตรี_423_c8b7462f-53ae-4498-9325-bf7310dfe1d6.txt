รัฐบาลไทย-ข่าวทำเนียบรัฐบาล-นายกฯ พร้อมให้การต้อนรับ นายกฯ ญี่ปุ่น คิชิดะ ฟูมิโอะ เดินทางเยือนไทยอย่างเป็นทางการ 1 – 2 พฤษภาคม นี้ มุ่งกระชับความสัมพันธ์ในโอกาสการเยือนระดับนายกฯ รอบ 9 ปี


วันพฤหัสบดีที่ 28 เมษายน 2565
พิมพ์
นายกฯ พร้อมให้การต้อนรับ นายกฯ ญี่ปุ่น คิชิดะ ฟูมิโอะ เดินทางเยือนไทยอย่างเป็นทางการ 1 – 2 พฤษภาคม นี้ มุ่งกระชับความสัมพันธ์ในโอกาสการเยือนระดับนายกฯ รอบ 9 ปี
นายกฯ พร้อมให้การต้อนรับ นายกฯ ญี่ปุ่น คิชิดะ ฟูมิโอะ เดินทางเยือนไทยอย่างเป็นทางการ 1 – 2 พฤษภาคม นี้ มุ่งกระชับความสัมพันธ์ในโอกาสการเยือนระดับนายกฯ รอบ 9 ปี
วันนี้ (28 เมษายน 2565) นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า นายคิชิดะ ฟูมิโอะ (H.E. Mr. KISHIDA Fumio) นายกรัฐมนตรีญี่ปุ่น มีกำหนดการเดินทางเยือนประเทศไทยอย่างเป็นทางการ ในฐานะแขกของรัฐบาลไทย (Official Visit) ระหว่างวันที่ 1 – 2 พฤษภาคม 2565
การเยือนอย่างเป็นทางการในครั้งนี้ถือเป็นการเยือนไทยครั้งแรกของนายกรัฐมนตรีคิชิดะภายหลังเข้ารับหน้าที่ และเป็นการเยือนไทยครั้งแรกในรอบ 9 ปี ของนายกรัฐมนตรีญี่ปุ่น นับตั้งแต่การเยือนของนายกรัฐมนตรีอาเบะ ชินโซ เมื่อปี 2556 นอกจากนี้ ยังเป็นโอกาสพิเศษเพราะปีนี้ เป็นปีที่ ครบรอบ 135 ปี การสถาปนาความสัมพันธ์ทางการทูตระหว่างไทยและญี่ปุ่น รวมถึงอยู่ในห้วงที่ไทยเป็นประเทศผู้ประสานงานความสัมพันธ์อาเซียน - ญี่ปุ่น (ปี 2564 - 2567) ตลอดจนเป็นโอกาสที่ไทยจะยืนยันความพร้อมการเป็นเจ้าภาพจัดการประชุมเอเปคในช่วงปลายปี
ในการเยือนครั้งนี้ นายกรัฐมนตรีญี่ปุ่นมีกำหนดหารือข้อราชการกับ พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ในวันจันทร์ที่ 2 พฤษภาคม 2565 ณ ทำเนียบรัฐบาล ซึ่งจะเป็นโอกาสสำคัญให้ผู้นำของทั้ง 2 ประเทศได้หารือแนวทางการขับเคลื่อนความสัมพันธ์ระหว่างไทยกับญี่ปุ่นให้แน่นแฟ้นยิ่งขึ้นในทุกมิติ ด้านเศรษฐกิจ ความมั่นคง  การพัฒนาอนุภูมิภาค ภูมิภาค  และความร่วมมือเพื่อการฟื้นฟูภายใต้ความท้าทาย รวมถึงสถานการณ์โควิด-19 ตลอดจนแลกเปลี่ยนความเห็นเกี่ยวกับสถานการณ์ระหว่างประเทศ นอกจากนี้ ผู้นำทั้งสองประเทศจะร่วมเป็นสักขีพยานในพิธีลงนามบันทึกความตกลงระหว่างไทยกับญี่ปุ่น

ที่มา : https://www.thaigov.go.th/news/contents/details/54010