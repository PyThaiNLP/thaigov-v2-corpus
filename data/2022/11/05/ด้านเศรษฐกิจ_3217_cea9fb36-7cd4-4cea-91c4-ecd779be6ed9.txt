รัฐบาลไทย-ข่าวทำเนียบรัฐบาล-ที่ปรึกษารัฐมนตรีฯ สุชาติและคณะ ลงพื้นที่เยี่ยมชมความคืบหน้าโครงการอุตสาหกิจกัญชงแบบครบวงจร พร้อมแลกเปลี่ยนข้อมูลและหารือถึงแนวทางการผลักดันกัญชงให้เป็นพืชเศรษฐกิจทางเลือกใหม่


วันเสาร์ที่ 19 มีนาคม 2565
พิมพ์
ที่ปรึกษารัฐมนตรีฯ สุชาติและคณะ ลงพื้นที่เยี่ยมชมความคืบหน้าโครงการอุตสาหกิจกัญชงแบบครบวงจร พร้อมแลกเปลี่ยนข้อมูลและหารือถึงแนวทางการผลักดันกัญชงให้เป็นพืชเศรษฐกิจทางเลือกใหม่
ที่ปรึกษารัฐมนตรีฯ สุชาติและคณะ ลงพื้นที่เยี่ยมชมความคืบหน้าโครงการอุตสาหกิจกัญชงแบบครบวงจร พร้อมแลกเปลี่ยนข้อมูลและหารือถึงแนวทางการผลักดันกัญชงให้เป็นพืชเศรษฐกิจทางเลือกใหม่
ที่ปรึกษารัฐมนตรีฯ สุชาติและคณะ ลงพื้นที่เยี่ยมชมความคืบหน้าโครงการอุตสาหกิจกัญชงแบบครบวงจร พร้อมแลกเปลี่ยนข้อมูลและหารือถึงแนวทางการผลักดันกัญชงให้เป็นพืชเศรษฐกิจทางเลือกใหม่
(วันที่ 18 มีนาคม 2565) นายสุชาติ  ไตรแสงรุจิระ  ที่ปรึกษารัฐมนตรีว่าการกระทรวงอุตสาหกรรม พร้อมด้วยนายจุลพงษ์  ทวีศรี  รองปลัดกระทรวงอุตสาหกรรม นางอนงค์  ไพจิตรประภาภรณ์ ผู้อำนวยการสถาบันอาหาร  นายสุนัย  พิริยสกุลพัฒน์ อุตสาหกรรมจังหวัดมุกดาหารและคณะกระทรวงอุตสาหกรรม ร่วมลงพื้นที่เยี่ยมชมความคืบหน้าโครงการอุตสาหกิจกัญชงแบบครบวงจร พร้อมแลกเปลี่ยนข้อมูลและหารือถึงแนวทางการผลักดันกัญชงให้เป็นพืชเศรษฐกิจทางเลือกใหม่เพื่อยกระดับรายได้ให้กับเกษตรกร โดยมี นายวิรัตน์ กุลตังวัฒนา ประธานกรรมการบริหารบริษัทฯ และคณะผู้บริหารให้การต้อนรับ ณ บริษัทเอ็นเนอร์โกร (ประเทศไทย) จำกัด บ้านโค้งสำราญ ต.คำอาฮวน อ.เมืองมุกดาหาร จ.มุกดาหาร
ทั้งนี้ บริษัทเอ็นเนอร์โกร (ประเทศไทย) จำกัด เป็นบริษัทเอกชนรายแรกของประเทศที่ได้รับการรับรองมาตรฐาน GAP (มกษ. 3502-2561) ทั้งระบบ Indoor, Green House,  Outdoor และเป็นโรงงานผลิตสารสกัดที่ใช้เทคโนโลยีและนวัตกรรมการสกัดที่ทันสมัย มีศักยภาพในการผลิตสารสกัดกัญชง สาร CBD และน้ำมันเมล็ดกัญชงที่ได้คุณภาพมาตรฐานสามารถนำไปพัฒนาเป็นผลิตภัณฑ์อาหาร เครื่องดื่ม ผลิตภัณฑ์เพื่อสุขภาพและเครื่องสำอางมูลค่าสูงที่สร้างมูลค่าเชิงพาณิชย์  พร้อมแลกเปลี่ยนข้อมูลและหารือถึงแนวทางการผลักดันกัญชงให้เป็นพืชเศรษฐกิจทางเลือกใหม่เพื่อยกระดับรายได้ให้กับเกษตรกรในพื้นที่จังหวัดมุกดาหาร ยกระดับมาตรฐานกระบวนการผลิตและแปรรูปกัญชงเป็นผลิตภัณฑ์ที่มีคุณภาพและปลอดภัย สร้างความเชื่อมั่นและเกิดประโยชน์ต่อผู้บริโภคในอนาคต
#กัญชง
#กระทรวงอุตสาหกรรม
#สถาบันอาหาร

ที่มา : https://www.thaigov.go.th/news/contents/details/52732