รัฐบาลไทย-ข่าวทำเนียบรัฐบาล-ครม. เคาะ 31,600 ล้าน ให้ สปสช. เป็นค่าบริการด้านสาธารณสุขโรคโควิด-19


วันศุกร์ที่ 31 ธันวาคม 2564
ครม. เคาะ 31,600 ล้าน ให้ สปสช. เป็นค่าบริการด้านสาธารณสุขโรคโควิด-19
.....
ที่ประชุม ครม. (28 ธ.ค.) เห็นชอบอนุมัติกรอบวงเงิน 31,662.9175 ล้านบาท สำหรับโครงการบริการด้านสาธารณสุข ภายใต้ระบบหลักประกันสุขภาพ ปี 2565 ของสำนักงานหลักประกันสุขภาพแห่งชาติ (สปสช.) เพื่อเป็นค่าใช้จ่ายให้กับสถานพยาบาลที่ให้บริการสาธารณสุขโรคโควิด-19 สำหรับประชาชนทั่วไป ทั้งการตรวจคัดกรอง รักษาพยาบาล ดูแลผู้ติดเชื้อที่บ้าน (Home Isolation: HI) การให้บริการวิกฤตฉุกเฉิน หรือ UCEP COVID-19 และหน่วยให้บริการฉีดวัคซีนโควิด-19 ตามนโยบายของรัฐบาล
.
พร้อมมอบหมายให้ สปสช. และกรมสนับสนุนบริการสุขภาพ ปรับหลักเกณฑ์ค่ารักษาพยาบาลผู้ป่วยโควิด -19 ให้สอดคล้องกับสถานการณ์และป้องกันการระบาดของโรค ทั้งจำนวนประชาชนที่ได้รับวัคซีน เพื่อช่วยให้ประเทศไทยเข้าสู่สภาวะปกติ สามารถดำเนินกิจกรรมกิจการทางด้านเศรษฐกิจและสังคมได้อย่างรวดเร็วขึ้น ศักยภาพสถานบริการของรัฐเพิ่มขึ้น จากผลของการติดเชื้อลดลง โดยคำนึงถึงการใช้จ่ายงบประมาณอย่างคุ้มค่าสูงสุด
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/50101