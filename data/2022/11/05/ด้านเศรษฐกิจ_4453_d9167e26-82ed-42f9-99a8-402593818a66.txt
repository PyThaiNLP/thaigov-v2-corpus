รัฐบาลไทย-ข่าวทำเนียบรัฐบาล-กรมทางหลวง รายงานสภาพจราจรช่วงวันหยุดยาว ณ วันที่ 16 ก.ค. 2565 เวลา 08.00 น.


วันเสาร์ที่ 16 กรกฎาคม 2565
กรมทางหลวง รายงานสภาพจราจรช่วงวันหยุดยาว ณ วันที่ 16 ก.ค. 2565 เวลา 08.00 น.
...
กรมทางหลวง รายงานสภาพจราจรช่วงวันหยุดยาว ณ วันที่ 16 ก.ค. 2565 เวลา 08.00 น. กรมทางหลวง (ทล.) โดย สำนักอำนวยความปลอดภัย  และศูนย์บริหารจัดการจราจรและอุบัติเหตุ (HTOC) รายงานสภาพจราจรในการเดินทางของประชาชน ช่วงวันหยุดยาว วันอาสาฬบูชา และวันเข้าพรรษา 2565 ระหว่างวันที่ 13 - 17 ก.ค. 2565 บนถนนสายหลัก และทางหลวงพิเศษระหว่างเมือง (มอเตอร์เวย์) จำนวน 12 เส้นทางหลัก ข้อมูล ณ วันที่ 16 ก.ค. 2565 เวลา 08.00 น. พบว่า
ในภาพรวมปริมาณการจราจรขาเข้า จำนวน 13 เส้นทาง ยังคงคล่องตัว ดังนี้
1. นครสวรรค์ (ทล.32) - ดอนเมือง (ทล.1) สภาพจราจรคล่องตัว ชะลอตัวช่วงคลองหลวง
2. ชัยนาท - บางบัวทอง (ทล.340) สภาพจราจรคล่องตัว
3. โคราช (ทล.204) - สระบุรี (ทล.2) - ตรด.บางปะอิน (ทล.1) สภาพจราจรคล่องตัว
4. หล่มสัก (ทล.21) - ม่วงค่อม (ทล.205) - สระบุรี (ทล.21) สภาพจราจรคล่องตัว
5. ปักธงชัย - ปราจีนบุรี - ฉะเชิงเทรา - รามอินทรา (ทล.304) สภาพจราจรคล่องตัว
6. กบินทร์บุรี (ทล.33) - รังสิต (ทล.305) สภาพจราจรคล่องตัว
7. เพชรบุรี (ทล.4) - สมุทรสงคราม - สมุทรสาคร - ตรด.บางขุนเทียน (ทล.35) สภาพจราจรคล่องตัว
8. เพชรบุรี - ราชบุรี - นครปฐม (ทล.4) - ตลิ่งชัน (ทล.338) สภาพจราจรคล่องตัว
9. พัทยา - ทับช้าง (มอเตอร์เวย์ M7) สภาพจราจรคล่องตัว
10. บางปะกง - บางนา (ทล.34) สภาพจราจรคล่องตัว
11. วงแหวนกาญจนาภิเษก(ทล.9) ฝั่งตะวันออก (มอเตอร์เวย์ M9) สภาพจราจรคล่องตัว
12. วงแหวนกาญจนาภิเษก (ทล.9) ฝั่งตะวันตก สภาพจราจรคล่องตัว
13. เส้นทางพิเศษ มอเตอร์เวย์ ช่วงขามทะเลสอ - สีคิ้ว - ปากช่อง สภาพจราจรคล่องตัว
ผลสรุปปริมาณจราจร ขาเข้า และขาออกกรุงเทพฯ บนทางสายหลักและมอเตอร์เวย์ เมื่อวันที่ 15 ก.ค. 2565 พบว่า มีจำนวนรวมทั้งสิ้น 1,021,366 คัน แบ่งเป็น ขาเข้า 522,607 คัน และ และ ขาออก 498,579 คัน
ปริมาณรถที่ใช้ M6 สายบางปะอิน - นครราชสีมา ช่วง ปากช่อง - สีคิ้ว - ขามทะเลสอ ระยะทาง 64 กม. ซึ่งเปิดให้บริการเป็นการชั่วคราว ทิศทางเดียว (วันเวย์) สำหรับรถขาออกระหว่างวันที่ 13 - 14 ก.ค. 2565 และสำหรับรถขาเข้าระหว่างวันที่ 15 - 17 ก.ค. 2565 นั้น เมื่อวันที่ 15 ก.ค. 2565 พบว่ามีรถใช้ทั้งสิ้น 2,971 คัน แบ่งเป็น เข้าใช้บริการจากขามทะเลสอ 595 คัน และเข้าใช้บริการจากสีคิ้ว 2,376 คัน ทั้งนี้ ช่วงปากช่อง - สีคิ้ว สามารถแบ่งเบาการจราจรขาเข้าบนทางหลวงหมายเลข 2 (ถนนมิตรภาพ) ได้ 8% โดยบริเวณ กม. ที่ 75 ช่วงลำตะคอง มีปริมาณจราจร 35,625 คัน ซึ่งเมื่อรวมกับ M6 แล้ว มีปริมาณจราจรขาออก รวม 38,596 คัน ขณะที่ ช่วงสีคิ้ว - ขามทะเลสอ สามารถแบ่งเบาการจราจรขาเข้าบนถนนมิตรภาพได้ 2% โดยบริเวณ กม.123 ช่วงสูงเนิน มีปริมาณจราจร 31,313 คัน ซึ่งเมื่อรวมกับ M6 แล้ว มีปริมาณจราจรขาออก รวม 31,908 คัน
สถิติอุบัติเหตุบนทางหลวงแผ่นดิน ช่วงวันหยุดยาว เมื่อวันที่ 15 ก.ค. 2565 พบว่า มีการเกิดอุบัติเหตุจำนวน 40 ครั้ง เสียชีวิต 5 ราย บาดเจ็บ 47 ราย เมื่อรวมสถิติช่วงวันหยุดยาว 3 วัน ระหว่างวันที่ 13 - 15 ก.ค. 2565 พบว่า มีการเกิดอุบัติเหตุรวมทั้งสิ้น 117 ครั้ง เสียชีวิต 13 ราย บาดเจ็บ 112 ราย สาเหตุส่วนใหญ่มาจากขับรถเร็วถึง 93 ครั้ง ส่วนยานพาหนะที่เกิดเหตุมากที่สุดคือรถปิคอัพถึง 82 คัน

ที่มา : https://www.thaigov.go.th/news/contents/details/56910