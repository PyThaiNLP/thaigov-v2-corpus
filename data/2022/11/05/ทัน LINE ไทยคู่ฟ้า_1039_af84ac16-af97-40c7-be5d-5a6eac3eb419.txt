รัฐบาลไทย-ข่าวทำเนียบรัฐบาล-นายกฯ สั่งการหน่วยงานพร้อมรับสถานการณ์ ลดผลกระทบและความเดือดร้อน ปชช. จากฝนตกหนัก 21 - 25 ก.ค. นี้


วันพฤหัสบดีที่ 21 กรกฎาคม 2565
นายกฯ สั่งการหน่วยงานพร้อมรับสถานการณ์ ลดผลกระทบและความเดือดร้อน ปชช. จากฝนตกหนัก 21 - 25 ก.ค. นี้
.....
จากคาดการณ์ของกรมอุตุนิยมวิทยาและสถาบันสารสนเทศทรัพยากรน้ำ (องค์การมหาชน) ในช่วงวันที่ 21 - 25 ก.ค. 65 พบว่าจะมีปริมาณฝนตกสะสมต่อเนื่อง อาจส่งผลให้เกิดน้ำหลากและน้ำท่วมฉับพลันได้ นายกรัฐมนตรีจึงกำชับส่วนราชการที่เกี่ยวข้องเฝ้าระวังพื้นที่เสี่ยงโดยเฉพาะบริเวณแม่น้ำสายหลัก อ่างเก็บน้ำที่มีปริมาตรน้ำสูงกว่าเกณฑ์ รวมถึงพื้นที่ท้ายอ่างเก็บน้ำใน จ.เชียงใหม่ น่าน เพชรบูรณ์ เลย บึงกาฬ ขอนแก่น นครราชสีมา บุรีรัมย์ สระแก้ว และตราด
.
พร้อมตรวจสอบความมั่นคงแข็งแรงและประสิทธิภาพอ่างเก็บน้ำ อาคารบังคับน้ำ แนวคันบริเวณริมแม่น้ำ/ กำจัดสิ่งกีดขวางทางน้ำอย่างสม่ำเสมอ/ เร่งระบายน้ำในพื้นที่ที่มีน้ำท่วมขังอยู่เดิม เพื่อเตรียมรับน้ำหลากและป้องกันน้ำท่วมที่อาจเกิดขึ้นอีก ควบคู่กับการเตรียมพร้อมช่วยเหลือประชาชนอย่างทันท่วงที
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/57113