รัฐบาลไทย-ข่าวทำเนียบรัฐบาล-รัฐบาลอนุมัติ 12.29 ล้านบาท เยียวยาโควิด-19 แก่กลุ่มศิลปินสูงอายุ


วันพฤหัสบดีที่ 18 สิงหาคม 2565
พิมพ์
รัฐบาลอนุมัติ 12.29 ล้านบาท เยียวยาโควิด-19 แก่กลุ่มศิลปินสูงอายุ
วันพุธที่ 17 สิงหาคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลเดินหน้าดูแลประชาชนทุกกลุ่มให้ครอบคลุมทั่วถึง โดยอนุมัติโครงการเยียวยาศิลปินที่มีอายุเกิน 65 ปี ที่ได้รับผลกระทบจากสถานการณ์แพร่ระบาดของโรคโควิด-19 ซึ่งเปิดรับลงทะเบียนเมื่อช่วงเดือน ม.ค. ที่ผ่านมา เป็นกลุ่มแรงงานนอกระบบที่ไม่ได้เป็นผู้ประกันตนตาม พ.ร.บ.ประกันสังคม จากเครือข่ายอุตสาหกรรมบันเทิงและสมาคมศิลปินพื้นบ้านทั้งหมด 29 สมาคม พบว่ามีผู้ได้รับการเยียวยา 2,459 คน แบ่งเป็น ศิลปินที่เกี่ยวกับสถานบันเทิงในพื้นที่ควบคุมสูงสุดและเข้มงวด 23 จังหวัด 1,140 คน และศิลปินที่เกี่ยวกับสถานบันเทิงที่อยู่นอกพื้นที่ควบคุมสูงสุด 1,319 คน กรอบวงเงินรวม 12.29 ล้านบาท ระยะเวลาดำเนินการ 3 เดือน คือ ส.ค. – ต.ค. 2565
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/58158