รัฐบาลไทย-ข่าวทำเนียบรัฐบาล-ศบค. ปรับพื้นที่เป็นสีเขียวทั่วราชอาณาจักร ให้ถอดหน้ากากได้บางกรณี


วันอังคารที่ 21 มิถุนายน 2565
พิมพ์
ศบค. ปรับพื้นที่เป็นสีเขียวทั่วราชอาณาจักร ให้ถอดหน้ากากได้บางกรณี
วันเสาร์ที่ 18 มิถุนายน 2565
ต่อจากนี้ไป ขอเชิญรับฟังไทยคู่ฟ้า ค่ะ
ศบค.ปรับสถานการณ์พื้นที่เป็นระดับเฝ้าระวัง สีเขียว ทั่วราชอาณาจักร พร้อมเห็นชอบข้อเสนอเพื่อเปลี่ยนผ่านสู่ระยะหลังการแพร่ระบาด โดยสถานที่ภายนอกอาคาร ที่โล่งแจ้ง ให้ถอดหน้ากากอนามัยได้ตามความสมัครใจ แต่เมื่ออยู่ร่วมกับบุคคลอื่นและไม่สามารถเว้นระยะห่างได้ให้สวมหน้ากากอนามัย ส่วนภายในอาคาร ให้ถอดหน้ากากอนามัยได้เมื่ออยู่คนเดียว หรือ อยู่ร่วมกับบุคคลอื่นในพื้นที่ไม่แออัด การระบายอากาศดี เว้นระยะห่างได้ กรณีทำกิจกรรมที่จำเป็นต้องถอดหน้ากากอนามัย ขอให้ดำเนินการด้วยความระมัดระวังและสวมหน้ากากอนามัยทันทีเมื่อเสร็จกิจกรรม กลุ่ม 608 ที่ไม่ได้รับวัคซีนครบตามเกณฑ์ ผู้ติดเชื้อโควิด-19 ผู้สัมผัสเสี่ยงสูง ให้สวมหน้ากากอนามัยตลอดเวลาเมื่ออยู่ร่วมกับผู้อื่น ทั้งหมดนี้เริ่ม 1 ก.ค.2565 เป็นต้นไป
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/55930