รัฐบาลไทย-ข่าวทำเนียบรัฐบาล-“ผู้ติดยาเสพติด คือ ผู้ป่วย” ตั้งเป้า ขยายบริการรักษาครอบคลุมทั่วประเทศ เน้นหลักสมัครใจ - เข้าถึงง่าย


วันอาทิตย์ที่ 6 กุมภาพันธ์ 2565
“ผู้ติดยาเสพติด คือ ผู้ป่วย” ตั้งเป้า ขยายบริการรักษาครอบคลุมทั่วประเทศ เน้นหลักสมัครใจ - เข้าถึงง่าย
.....
คณะกรรมการบำบัดรักษาและฟื้นฟูผู้ติดยาเสพติด ตั้งเป้าหมายปีนี้ จะขยายบริการบำบัดรักษาและฟื้นฟูสมรรถภาพผู้ติดยาเสพติดให้ครอบคลุมทุกพื้นที่ ในรูปแบบการจัดตั้งคลินิก หอผู้ป่วยในจิตเวชและยาเสพติดใน รพ.สังกัดกรมสุขภาพจิต รพ.ศูนย์ รพ.ชุมชน ที่มีความพร้อม และ รพ.ทุกแห่งทั่วประเทศ ให้ผู้ติดยาเสพติดเข้าถึงบริการได้ง่าย พร้อมทั้งมีระบบติดตามเพื่อป้องกันไม่ให้ผู้ป่วยกลับไปเสพยาซ้ำ
.
นอกจากนี้ ยังเห็นชอบร่างกฎหมายลำดับรองใต้ประมวลกฎหมายยาเสพติด 6 ฉบับ และแนวทางพัฒนาระบบบำบัดยาเสพติดของประเทศ โดยสิ่งสำคัญ คือ การสร้างแนวคิดในสังคมว่า “ผู้ติดยาเสพติด คือ ผู้ป่วยที่ควรเข้าถึงการบำบัด” และใช้กลไกการรักษาแบบสมัครใจเป็นหลักในการบริหารจัดการ ซึ่งทุกภาคส่วนต้องช่วยกันสร้างสังคมให้เข้มแข็ง พร้อมคืนคนดีสู่สังคมต่อไป
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/51285