รัฐบาลไทย-ข่าวทำเนียบรัฐบาล-แอร์พอร์ต เรล ลิงก์ ร่วมฝึกซ้อมการจัดการเหตุการณ์เพื่อเตรียมความพร้อมในการเปิดจุดเชื่อมต่อระหว่างสถานีรถไฟฟ้ามหานครบางซื่อ-สถานีกลางบางซื่อ


วันศุกร์ที่ 30 กรกฎาคม 2564
แอร์พอร์ต เรล ลิงก์ ร่วมฝึกซ้อมการจัดการเหตุการณ์เพื่อเตรียมความพร้อมในการเปิดจุดเชื่อมต่อระหว่างสถานีรถไฟฟ้ามหานครบางซื่อ-สถานีกลางบางซื่อ
กับ การรถไฟแห่งประเทศไทย , การรถไฟฟ้าขนส่งมวลชนแห่งประเทศไทย และบริษัท ทางด่วนและรถไฟฟ้ากรุงเทพ จำกัด (มหาชน)
รถไฟฟ้าแอร์พอร์ต เรล  ลิงก์ เข้าร่วมฝึกซ้อมการจัดการเหตุการณ์เพื่อเตรียมความพร้อมในการเปิดจุดเชื่อมต่อระหว่างสถานีรถไฟฟ้ามหานครบางซื่อ-สถานีกลางบางซื่อ กับ การรถไฟแห่งประเทศไทย , การรถไฟฟ้าขนส่งมวลชนแห่งประเทศไทย และบริษัท ทางด่วนและรถไฟฟ้ากรุงเทพ จำกัด (มหาชน)
นายสุเทพ พันธุ์เพ็ง กรรมการผู้อำนวยการใหญ่บริษัท รถไฟฟ้า ร.ฟ.ท. จำกัด เปิดเผยว่าตามที่กระทรวงคมนาคมมีแผนเปิดใช้งานจุดเชื่อมต่อระหว่างสถานีรถไฟฟ้ามหานครบางซื่อ-สถานีกลางบางซื่อ ในวันที่ 2 สิงหาคม 2564 ดังนั้นบริษัทและหน่วยงานที่เกี่ยวข้อง ได้แก่ การรถไฟแห่งประเทศไทย , การรถไฟฟ้าขนส่งมวลชนแห่งประเทศไทย และบริษัท ทางด่วนและรถไฟฟ้ากรุงเทพ จำกัด (มหาชน) จึงได้ดำเนินการประชุมร่วมกันเพื่อเตรียมความพร้อมในการเปิดใช้งานจุดเชื่อมต่อระหว่างสถานีรถไฟฟ้ามหานครบางซื่อ-สถานีกลางบางซื่อ โดยกำหนดให้มีการฝึกซ้อมการจัดการเหตุการณ์ร่วมกันในวันที่ 30 กรกฎาคม 2564
โดยวันนี้ ( 30 กรกฎาคม 2564 ) บริษัทได้ส่งเจ้าหน้าที่เข้าร่วมสังเกตการณ์ และฝึกซ้อมการจัดการเหตุการณ์ ณ จุดเชื่อมต่อระหว่างสถานีรถไฟฟ้ามหานครบางซื่อ-สถานีกลางบางซื่อ ซึ่งมีการจำลองเหตุการณ์และฝึกซ้อมร่วมกันในสถานการณ์ต่างๆ ได้แก่  การเปิดพื้นที่ทางเชื่อมต่อ , การปิดพื้นที่ทางเชื่อมต่อ , การเกิดน้ำท่วมฉับพลัน , การขู่วางระเบิดและวัตถุต้องสงสัย และการเกิดอัคคีภัย
ทั้งนี้เชื่อมั่นว่าการฝึกซ้อมฯในครั้งนี้ จะช่วยให้เจ้าหน้าที่ของบริษัท มีความพร้อม และสามารถประสานงานหน่วยงานที่เกี่ยวข้อง เพื่อร่วมกันจัดการสถานการณ์ หากเกิดกรณีฉุกเฉินฯ บริเวณจุดเชื่อมต่อระหว่างสถานีรถไฟฟ้ามหานครบางซื่อ-สถานีกลางบางซื่อได้อย่างมีประสิทธิภาพ

ที่มา : https://www.thaigov.go.th/news/contents/details/44280