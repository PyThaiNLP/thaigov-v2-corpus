รัฐบาลไทย-ข่าวทำเนียบรัฐบาล-“ชัยวุฒิ” ลงพื้นที่ติดตามความพร้อมและเฝ้าระวังพื้นที่เสี่ยงรับน้ำหลาก ในพื้นที่ลุ่มต่ำลุ่มน้ำเจ้าพระยาตอนล่าง จ.พระนครศรีอยุธยา


วันพฤหัสบดีที่ 23 กันยายน 2564
“ชัยวุฒิ” ลงพื้นที่ติดตามความพร้อมและเฝ้าระวังพื้นที่เสี่ยงรับน้ำหลาก ในพื้นที่ลุ่มต่ำลุ่มน้ำเจ้าพระยาตอนล่าง จ.พระนครศรีอยุธยา
“ชัยวุฒิ” ลงพื้นที่ติดตามความพร้อมและเฝ้าระวังพื้นที่เสี่ยงรับน้ำหลาก ในพื้นที่ลุ่มต่ำลุ่มน้ำเจ้าพระยาตอนล่าง จ.พระนครศรีอยุธยา
เมื่อวันที่ 22 กันยายน 2564 นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอีเอส)  ได้ร่วมคณะกับท่านรองนายกรัฐมนตรี พลเอกประวิตร วงษ์สุวรรณ ในฐานะผู้อำนวยการกองอำนวยการน้ำแห่งชาติ (กอนช.) ลงพื้นที่ตรวจโครงการส่งน้ำและบำรุงรักษาบางบาล อ.บางบาล จ.พระนครศรีอยุธยา เพื่อติดตามความพร้อมของการบริหารจัดการน้ำหลากในพื้นที่ลุ่มต่ำของลุ่มน้ำเจ้าพระยาตอนล่าง โดยจังหวัดพระนครศรีอยุธยา ถือเป็นด่านหน้าก่อนมวลน้ำจะไหลเข้าสู่กรุงเทพฯ และปริมณฑล รองนายกฯ ได้กำชับให้ทุกจังหวัดในพื้นที่ดำเนินการตาม 9 มาตรการรับมือฤดูฝนของรัฐบาลอย่างเคร่งครัด พร้อมเฝ้าระวังพื้นที่เสี่ยงรับน้ำหลากและเตรียมแผนเผชิญเหตุให้พร้อม และให้จังหวัดร่วมบูรณาการกับกรมชลประทานพิจารณาความเหมาะสม ทั้งนี้ รัฐบาลมั่นใจว่าสามารถรับมือกับสถานการณ์น้ำในปีนี้ได้ โดยเฉพาะพื้นที่ กทม. ดังนั้นประชาชนไม่ต้องกังวล
*************

ที่มา : https://www.thaigov.go.th/news/contents/details/46154