รัฐบาลไทย-ข่าวทำเนียบรัฐบาล-ทีมวิจัยไทยเจ๋ง! สร้าง “ไวรัสตัวแทนไวรัสโควิด-19” สำเร็จ ลดค่าใช้จ่ายในการวิจัยวัคซีน/ยา ได้ 20 - 30 เท่า


วันอาทิตย์ที่ 3 เมษายน 2565
ทีมวิจัยไทยเจ๋ง! สร้าง “ไวรัสตัวแทนไวรัสโควิด-19” สำเร็จ ลดค่าใช้จ่ายในการวิจัยวัคซีน/ยา ได้ 20 - 30 เท่า
.....
ทีมวิจัยไบโอเทคของสำนักงานพัฒนาวิทยาศาสตร์และเทคโนโลยีแห่งชาติ (สวทช.) สร้าง “ไวรัสตัวแทน ไวรัสโควิด-19” ได้สำเร็จเป็นครั้งแรกของประเทศไทย ช่วยให้นักวิจัยทำงานเชิงรุกในการพัฒนาวัคซีน สูตรฉีดวัคซีนและยาได้อย่างรวดเร็ว โดยเมื่อพบการกลายพันธุ์ นักวิจัยสามารถนำข้อมูลรหัสพันธุกรรมมาสร้างไวรัสตัวแทนเพื่อใช้ในการวิจัยได้ทันที ไม่ต้องรอให้มีการติดเชื้อสายพันธุ์ใหม่ในประเทศแล้วนำเชื้อออกมาจากผู้ป่วย ซึ่งวิธีนี้มีความปลอดภัยสูงเพราะไวรัสตัวแทนไม่ก่อโรค
.
การทำวิจัยด้วย “ไวรัสตัวแทน” ทำได้ในห้องปฏิบัติการของสถานพยาบาลทั่วไป สามารถแสดงผลการเปลี่ยนแปลงของเซลล์ให้เห็นได้อย่างรวดเร็วใน 48 ชั่วโมง และทำการทดสอบได้มากถึงครั้งละ 90 ตัวอย่าง ต่างจากไวรัสจริงที่ต้องใช้เวลา 5 - 6 วัน และทำได้เพียงครั้งละ 6 ตัวอย่างเท่านั้น ที่สำคัญคือ การใช้ไวรัสตัวแทนช่วยลดค่าใช้จ่ายในการปฏิบัติงานได้มากถึง 20 - 30 เท่า
.
นับจากนี้การวิจัยวัคซีน สูตรฉีดวัคซีน และยาของไทย จะราบรื่นและรวดเร็วมากยิ่งขึ้น พร้อมรับมือกับการกลายพันธุ์ของโรคโควิด-19 รวมถึงโรคอุบัติใหม่ในอนาคต
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/53241