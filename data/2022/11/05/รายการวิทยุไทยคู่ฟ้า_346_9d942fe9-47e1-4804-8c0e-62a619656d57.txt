รัฐบาลไทย-ข่าวทำเนียบรัฐบาล-ผู้ประกันตนป่วยโควิด-19 ขอรับ “ค่าทดแทนการขาดรายได้” ได้


วันอังคารที่ 26 เมษายน 2565
พิมพ์
ผู้ประกันตนป่วยโควิด-19 ขอรับ “ค่าทดแทนการขาดรายได้” ได้
วันอังคารที่ 26 เมษายน 2565
ต่อจากนี้ไป ขอเชิญรับฟังไทยคู่ฟ้า ค่ะ
ผู้ประกันตนในระบบประกันสังคมทุกมาตราที่ป่วยด้วยโรคโควิด-19 สามารถขอรับค่าทดแทนการขาดรายได้ ได้ที่สำนักงานประกันสังคม โดยใช้ใบรับรองแพทย์เป็นหลักฐาน สำหรับผู้ประกันตน ม.33 ได้รับค่าจ้างจากนายจ้างตามปกติในการลางาน 30 วันแรก วันที่ 31 เป็นต้นไป ขอรับเงินทดแทนได้ร้อยละ 50 ของค่าจ้าง สูงสุด 15,000 บาท ม.39 ขอรับเงินทดแทนได้ร้อยละ 50 โดยคำนวณจากฐานค่าจ้างอยู่ที่ 4,800 บาท และ ม.40 ที่รักษาแบบผู้ป่วยใน ขอรับได้วันละ 300 บาท รักษาตัวที่บ้าน 3 วันขึ้นไป วันละ 200 บาท แต่หากไม่ได้รักษาแบบผู้ป่วยในหรือไม่ได้กักตัว เฉพาะทางเลือกที่ 1 และ 2 ขอรับได้ครั้งละ 50 บาท สอบถามเพิ่มเติมได้ที่สายด่วนประกันสังคม โทร 1506 หรือ ไลน์ @ssothai ตลอด 24 ชั่วโมง
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/53905