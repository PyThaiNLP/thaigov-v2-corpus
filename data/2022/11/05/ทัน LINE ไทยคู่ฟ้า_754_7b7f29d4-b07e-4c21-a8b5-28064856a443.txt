รัฐบาลไทย-ข่าวทำเนียบรัฐบาล-สธ. เร่งจัดซื้อยา "โมลนูพิราเวียร์" คาดได้ล็อตแรก 10 ล้านแคปซูล กระจายเข้าถึงผู้ป่วยโควิด


วันพุธที่ 30 มีนาคม 2565
สธ. เร่งจัดซื้อยา "โมลนูพิราเวียร์" คาดได้ล็อตแรก 10 ล้านแคปซูล กระจายเข้าถึงผู้ป่วยโควิด
.....
กระทรวงสาธารณสุข (สธ.) เร่งดำเนินการจัดหายา โมลนูพิราเวียร์ ยาต้านไวรัสชนิดรับประทาน เพื่อเป็นทางเลือกใช้รักษาโรคโควิด-19 ในกลุ่มเสี่ยงอายุ 60 ปีขึ้นไป ที่ไม่มีประวัติได้รับวัคซีน หรือได้รับวัคซีนเพียง 1 เข็ม ช่วยให้ผู้ป่วยลดความเสี่ยงการเกิดอาการรุนแรง ตามแนวทางการรักษาของกรมการแพทย์
.
ขณะนี้องค์การเภสัชกรรมจัดเตรียมข้อมูล แผนจัดซื้อจัดหายาโมลนูพิราเวียร์ และได้คัดเลือกแหล่งที่มีคุณภาพไว้แล้ว โดยอยู่ระหว่างเจรจากำหนดส่งมอบและราคา ซึ่งผู้ผลิตมีความพร้อมในการส่งมอบ
.
คาดว่าประมาณ 2 สัปดาห์หลังจากทำสัญญา จะสามารถจัดส่งยาให้องค์การเภสัชกรรมล็อตแรกได้ประมาณ 10 ล้านแคปซูล และจัดส่งกระจายให้กับหน่วยบริการแม่ข่ายในแต่ละพื้นที่ตามแผนกระจายยาของศูนย์ปฏิบัติการฉุกเฉินด้านการแพทย์และสาธารณสุข
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/53102