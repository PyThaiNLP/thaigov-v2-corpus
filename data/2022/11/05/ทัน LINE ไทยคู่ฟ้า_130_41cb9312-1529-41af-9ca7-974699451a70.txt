รัฐบาลไทย-ข่าวทำเนียบรัฐบาล-เร่งจับพนันออนไลน์ หนุนประชาชนช่วยแจ้ง


วันจันทร์ที่ 26 กรกฎาคม 2564
เร่งจับพนันออนไลน์ หนุนประชาชนช่วยแจ้ง
....
ปัจจุบัน การเล่นพนันออนไลน์มีเพิ่มขึ้น ซึ่งเป็นอันตรายต่อคุณภาพชีวิตของประชาชน และระบบเศรษฐกิจของประเทศ รัฐบาลได้ให้ความสำคัญและเร่งปราบปราม จับกุมการพนันออนไลน์มาอย่างต่อเนื่อง
.
ล่าสุด กระทรวงดิจิทัลฯ ร่วมมือกับสำนักงานตำรวจแห่งชาติ ได้สืบสวนและดำเนินการจับกุมเครือข่ายเว็บไซต์พนันออนไลน์เครือข่าย MGM99 และเว็บไซต์ที่เกี่ยวข้อง ซึ่งมีเงินหมุนเวียนกว่า 1,200 ล้านบาท
.
เนื่องจาก คดีการพนันออนไลน์ เป็นความผิดมูลฐาน ตามกฎหมายฟอกเงิน จึงจะต้องประสานกับทาง ปปง. เพื่อยึดทรัพย์ และดำเนินคดีฐานฟอกเงินต่อไป
.
แอดมินขอความร่วมมือประชาชนที่พบเห็นหรือทราบข้อมูลการพนันออนไลน์ ในสื่อสังคมออนไลน์ต่าง ๆ ให้แจ้งมาได้ที่เพจอาสาจับตาออนไลน์ https://m.facebook.com/DESMonitor/ ตลอด 24 ชั่วโมงหรือสายด่วนหมายเลข 1599 และ 08 1866 3000
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/44123