รัฐบาลไทย-ข่าวทำเนียบรัฐบาล-สำนักงานปลัดสำนักนายกรัฐมนตรี เร่งจัดส่งเข็มที่ระลึกเฉลิมพระชนมพรรษา 90 พรรษา 12 สิงหาคม 2565 หลังมียอดสั่งจองกว่า 6 หมื่นเข็ม


วันพุธที่ 27 กรกฎาคม 2565
พิมพ์
สำนักงานปลัดสำนักนายกรัฐมนตรี เร่งจัดส่งเข็มที่ระลึกเฉลิมพระชนมพรรษา 90 พรรษา 12 สิงหาคม 2565 หลังมียอดสั่งจองกว่า 6 หมื่นเข็ม
สำนักงานปลัดสำนักนายกรัฐมนตรี เร่งจัดส่งเข็มที่ระลึกเฉลิมพระชนมพรรษา 90 พรรษา 12 สิงหาคม 2565 หลังมียอดสั่งจองกว่า 6 หมื่นเข็ม
วันนี้ (27 กรกฎาคม 2565) นางสาวรัชดา ธนาดิเรก รองโฆษกประจำสำนักนายกรัฐมนตรีเปิดเผยว่า ตามที่รัฐบาลได้เห็นชอบให้สำนักงานปลัดสำนักนายกรัฐมนตรีดำเนินการจัดทำเข็มที่ ระลึกตราสัญลักษณ์พระราชพิธีมหามงคลเฉลิมพระชนมพรรษา 90 พรรษา 12 สิงหาคม 2565 เพื่อจำหน่ายให้แก่ประชาชนทั่วไป สำหรับใช้ประดับในโอกาสมหามงคลเฉลิมพระชนมพรรษา 90 พรรษา และในโอกาสสำคัญ โดยเปิดให้สั่งจองผ่านระบบร้านค้าออนไลน์ของบริษัท ไปรษณีย์ไทย จำกัด (thailandpostmart.com) ตั้งแต่วันที่ 24 มิถุนายน 2565 ที่ผ่านมา ปัจจุบันประชาชนมีความต้องการและสั่งจองทางไปรษณีย์เป็นจำนวนมาก ข้อมูล ณ วันที่ 18 กรกฎาคม 2565 มีจำนวนมากกว่า 6.2 หมื่นเข็ม จึงทำให้การจัดส่งล่าช้าเกินกำหนด
โดยขณะนี้ ปลัดสำนักนายกรัฐมนตรี ได้เร่งติดตามการผลิต และทางสำนักปลัดฯจะรีบดำเนินการนำส่งเข็มที่ ระลึกฯ ตามลำดับการสั่งจองให้ถึงมือประชาชนโดยเร็วที่สุด จึงขออภัยอย่างสูงมา ณ โอกาสนี้

ที่มา : https://www.thaigov.go.th/news/contents/details/57338