รัฐบาลไทย-ข่าวทำเนียบรัฐบาล-กรมเจ้าท่า พร้อมยกระดับความปลอดภัยท่าเรือภูเก็ต สู่มาตรฐานสากล


วันศุกร์ที่ 29 เมษายน 2565
กรมเจ้าท่า พร้อมยกระดับความปลอดภัยท่าเรือภูเก็ต สู่มาตรฐานสากล
...
นายวิวัธน์ ชิดเชิดวงศ์ ผู้อำนวยการสำนักงานเจ้าท่าภูมิภาคที่ 5 เป็นประธานในพิธีเปิดการประชุมเพื่อนำเสนอการออกแบบระบบรักษาความปลอดภัยของท่าเรือ (Port Security In Design) ซึ่งเป็นการประชุมที่ริเริ่มจากความร่วมมือระหว่างกรมเจ้าท่าและกระทรวงคมนาคมสหราชอาณาจักร (Department for Transport: DfT) มีวัตถุประสงค์เพื่อนำเสนอการออกแบบระบบรักษาความปลอดภัยของท่าเรือ (Port Security In Design) ซึ่งกระทรวงคมนาคมสหราชอาณาจักรได้นำผลการสำรวจท่าเรือน้ำลึกภูเก็ตร่วมกันกับกรมเจ้าท่าและท่าเรือน้ำลึกภูเก็ตมาพิจารณาประกอบการจัดทำ เพื่อนำเสนอแนวทางปฏิบัติที่เป็นเลิศของมาตรการรักษาความปลอดภัยของท่าเรือของสหราชอาณาจักร พร้อมกับข้อเสนอแนะในการนำแนวทางปฏิบัติดังกล่าวไปปรับใช้กับท่าเรือภูเก็ต ที่จะนำไปสู่การยกระดับระบบรักษาความปลอดภัยของท่าเรือภูเก็ต ซึ่งจะเป็นประโยชน์ต่อฝ่ายไทยโดยเฉพาะอย่างยิ่งต่อการเตรียมความพร้อมของท่าเรือภูเก็ตก่อนที่อุตสาหกรรมเรือสำราญจะกลับมาดำเนินการอีกครั้งในอนาคตอันใกล้
การประชุมดังกล่าวมีผู้แทนหน่วยงานทั้งหน่วยงานราชการและผู้ประกอบการธุรกิจการขนส่งทางเรือเข้าร่วมการประชุมและได้ร่วมแลกเปลี่ยนข้อคิดเห็นในการการออกแบบระบบรักษาความปลอดภัยของท่าเรือ ซึ่งจะนำไปสู่การยกระดับความปลอดภัยและเตรียมความพร้อมของท่าเรือภูเก็ตต่อไป

ที่มา : https://www.thaigov.go.th/news/contents/details/54070