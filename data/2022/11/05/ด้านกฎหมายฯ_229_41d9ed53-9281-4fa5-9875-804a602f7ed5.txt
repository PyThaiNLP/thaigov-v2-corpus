รัฐบาลไทย-ข่าวทำเนียบรัฐบาล-กระทรวงยุติธรรม ประชุมคณะกรรมการกองทุนยุติธรรม ครั้งที่ ๗/๒๕๖๔ ผ่านสื่ออิเล็กทรอนิกส์ในรูปแบบระบบวิดีทัศน์ทางไกล (Video Conference)


วันจันทร์ที่ 27 กันยายน 2564
พิมพ์
กระทรวงยุติธรรม ประชุมคณะกรรมการกองทุนยุติธรรม ครั้งที่ ๗/๒๕๖๔ ผ่านสื่ออิเล็กทรอนิกส์ในรูปแบบระบบวิดีทัศน์ทางไกล (Video Conference)
กระทรวงยุติธรรม ประชุมคณะกรรมการกองทุนยุติธรรม ครั้งที่ ๗/๒๕๖๔ ผ่านสื่ออิเล็กทรอนิกส์ในรูปแบบระบบวิดีทัศน์ทางไกล (Video Conference)
ในวันจันทร์ที่ ๒๗ กันยายน ๒๕๖๔ เวลา ๑๔.๐๐ น. ณ ห้องประชุม ๔ – ๐๓ ชั้น ๔ กระทรวงยุติธรรม ถนนแจ้งวัฒนะ เขตหลักสี่ กรุงเทพมหานคร ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมคณะกรรมการกองทุนยุติธรรม ครั้งที่ ๗/๒๕๖๔ ผ่านสื่ออิเล็กทรอนิกส์ในรูปแบบระบบวิดีทัศน์ทางไกล (Video Conference) โดยมี น.ส.ณัฐธ์ภัสส์ ยงใจยุทธ ผู้ช่วยรัฐมนตรีประจำกระทรวงยุติธรรม นายวัลลภ นาคบัว รองปลัดกระทรวงยุติธรรม นายมนินธ์ สุทธิวัฒนานิติ ผู้อำนวยการสำนักงานกองทุนยุติธรรม และคณะกรรมการฯ เข้าร่วมฯ
ในการนี้ ที่ประชุมได้รายงานผลการดำเนินงานตามบันทึกข้อตกลงการประเมินของกองทุนยุติธรรม ประจำปีบัญชี ๒๕๖๔ และรายงานผลการช่วยเหลือเยียวยาแก่ผู้เสียหายและจำเลยในคดีอาญาของสำนักงานช่วยเหลือทางการเงินแก่ผู้เสียหายและจำเลยในคดีอาญา รวมทั้งรายงานความคืบหน้าด้านคดี
ทั้งนี้ คณะกรรมการฯ ได้หารือร่วมกันในการพิจารณารายงานผลการตรวจสอบภายในและการกำหนดแนวทางในการติดตามการดำเนินงานตามข้อเสนอแนะของผู้ตรวจสอบภายใน และร่างประกาศคณะกรรมการกองทุนยุติธรรม เรื่อง แบบหนังสือรับรองการชำระเงินของกองทุนยุติธรรม พ.ศ. .... ตลอดจนปฏิทินการประชุมคณะกรรมการกองทุนยุติธรรม ประจำปีบัญชี ๒๕๖๕ อันเป็นการพัฒนาการดำเนินงานของกองทุนยุติธรรมให้ประชาชนสามารถเข้าถึงการช่วยเหลือได้อย่างสะดวก และรวดเร็วยิ่งขึ้นต่อไป

ที่มา : https://www.thaigov.go.th/news/contents/details/46269