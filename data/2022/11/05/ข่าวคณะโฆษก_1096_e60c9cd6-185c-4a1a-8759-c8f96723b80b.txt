รัฐบาลไทย-ข่าวทำเนียบรัฐบาล- ​โฆษกรัฐบาลเผย "นายกฯ" พอใจ Phuket Sandbox ตั้งแต่เปิดโครงการ ฯ มีนักท่องเที่ยวต่างประเทศเดินทางมาเที่ยวแล้วกว่า 3.3 แสนคน เม็ดเงินหมุนเวียนทางเศรษฐกิจกว่า 4.3 หมื่นล้านบาท


วันพุธที่ 23 กุมภาพันธ์ 2565
พิมพ์
​โฆษกรัฐบาลเผย "นายกฯ" พอใจ Phuket Sandbox ตั้งแต่เปิดโครงการ ฯ มีนักท่องเที่ยวต่างประเทศเดินทางมาเที่ยวแล้วกว่า 3.3 แสนคน เม็ดเงินหมุนเวียนทางเศรษฐกิจกว่า 4.3 หมื่นล้านบาท
​โฆษกรัฐบาลเผย "นายกฯ" พอใจ  Phuket Sandbox ตั้งแต่เปิดโครงการ ฯ มีนักท่องเที่ยวต่างประเทศเดินทางมาเที่ยวแล้วกว่า 3.3 แสนคน  เม็ดเงินหมุนเวียนทางเศรษฐกิจกว่า 4.3 หมื่นล้านบาท   ย้ำทุกฝ่ายต้องปฏิบัติตามมาตรการฯ ควบคุมโควิด-19 อย่างเคร่งครัด
วันนี้ 23 ก.พ. 65 นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหมพอใจการดำเนินโครงการ Phuket Sandbox ที่มีนักท่องเที่ยวให้ความสนใจขยับเพิ่มเรื่อยๆ ตามลำดับ ซึ่งเป็นสัญญาณที่ดีที่จะช่วยกระตุ้นเศรษฐกิจด้านการท่องเที่ยวมากขึ้นโดยยอดรวมนักท่องเที่ยวตั้งแต่เปิดโครงการ ฯ เมื่อวันที่  1 ก.ค. 64 จนถึงปัจจุบัน (ข้อมูล ณ  22 ก.พ.65) มีนักท่องเที่ยวเดินทางมาเที่ยวแล้วกว่า 333,784 คน สร้างรายได้ให้ภูเก็ตในทางตรงกว่า 18,000 ล้านบาท และทำให้มีเงินหมุนเวียนทางเศรษฐกิจกว่า 43,000 ล้านบาท
นายธนกรฯ กล่าวว่า ถือเป็นผลสำเร็จของรัฐบาล และทุกภาคส่วน รวมถึงประชาชนทุกคน ที่ได้ร่วมมือร่วมใจช่วยกันสร้างความเชื่อมั่น จนทำให้นักท่องเที่ยวต่างประเทศ สนใจเดินทางมาท่องเที่ยว  อย่างไรก็ตาม นายกรัฐมนตรี ขอให้ทุกฝ่ายทั้งระดับจังหวัด ระดับท้องถิ่นปฎิบัติตามมาตรการอย่างเคร่งครัด ร่วมกันเป็นเจ้าบ้านที่ดี  เพื่อให้ชาวต่างชาติเดินทางเข้ามาภูเก็ตและประเทศไทยมากขึ้น
"นายกรัฐมนตรี กำชับอยู่เสมอเรื่องการท่องเที่ยวขอให้ทุกภาคส่วนร่วมกันพลิกวิกฤติให้เป็นโอกาส สร้างความเชื่อมั่น ให้การท่องเที่ยวกลับมาคึกคัก สร้างรายได้ให้กับประเทศ พร้อมกับเตรียมมาตรการรองรับสถานการณ์การแพร่ระบาดโควิด-19 ไม่เกิดผลกระทบขึ้นต่อนักท่องเที่ยวและคนไทย" นายธนกรฯ กล่าว
-----------------------------------

ที่มา : https://www.thaigov.go.th/news/contents/details/51846