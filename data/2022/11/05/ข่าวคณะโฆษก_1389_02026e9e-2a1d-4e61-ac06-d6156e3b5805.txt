รัฐบาลไทย-ข่าวทำเนียบรัฐบาล-โฆษกรัฐบาลย้อน "เพื่อไทย" เผื่อใจไว้หน้าแตกด้วย อาจถูกนายกฯ น็อคกลางสภาฯ เสียเอง แจงใช้เวทีซักฟอกชี้แจงประชาชนให้เข้าใจถึงสิ่งที่ถูกบิดเบือนมาตลอด เย้ยฝ่ายค้านฉายหนังตัวอย่างซ้ำแล้วซ้ำเล่า จนคนดูจับไต๋ได้หมดแล้ว


วันอาทิตย์ที่ 10 เมษายน 2565
พิมพ์
โฆษกรัฐบาลย้อน "เพื่อไทย" เผื่อใจไว้หน้าแตกด้วย อาจถูกนายกฯ น็อคกลางสภาฯ เสียเอง แจงใช้เวทีซักฟอกชี้แจงประชาชนให้เข้าใจถึงสิ่งที่ถูกบิดเบือนมาตลอด เย้ยฝ่ายค้านฉายหนังตัวอย่างซ้ำแล้วซ้ำเล่า จนคนดูจับไต๋ได้หมดแล้ว
โฆษกรัฐบาลย้อน "เพื่อไทย" เผื่อใจไว้หน้าแตกด้วย อาจถูกนายกฯ น็อคกลางสภาฯ เสียเอง แจงใช้เวทีซักฟอกชี้แจงประชาชนให้เข้าใจถึงสิ่งที่ถูกบิดเบือนมาตลอด เย้ยฝ่ายค้านฉายหนังตัวอย่างซ้ำแล้วซ้ำเล่า จนคนดูจับไต๋ได้หมดแล้ว
วันที่ (10 เมษายน 2565) นายธนกร วังบุญคงชนะ โฆษกประจำสำนักนายกรัฐมนตรี กล่าวถึงกรณีที่แกนนำพรรคเพื่อไทยหลายคนออกระบุว่า พล.อ.ประยุทธ์ จันทร์โอชา นายกรัฐมนตรี และรัฐมนตรีว่าการกระทรวงกลาโหม บริหารประเทศต่อไปไม่ได้แล้วพรรคเพื่อไทยพร้อมล้ม พล.อ.ประยุทธ์ ในการอภิปรายในสภาว่า ไม่ใช่เรื่องน่าตกใจอะไร เพราะพรรคเพื่อไทยพูดโหมโรงแบบนี้มาไม่รู้กี่ครั้งแล้ว เพียงแต่สลับหน้ากันพูด ใครที่คิดว่ากำลังจะถูกประชาชนลืมก็รีบออกมาพูดบ้างก็เท่านั้น ก่อนที่จะกลายเป็นส.ส.ที่ชาวบ้านเขาลืม แต่เมื่อถึงเวลาจริง ๆ ก็ขอให้ทำได้จริงอย่างที่ปากพูดด้วย ไม่ใช่โม้เพื่อหวังชิงพื้นที่สื่อรายวันเท่านั้น อย่างไรก็ตาม ยืนยันว่ารัฐบาลไม่ได้กังวลอะไร เพราะไม่ได้ทำอะไรผิด ตรงข้าม รัฐบาลจะใช้โอกาสนี้ชี้แจงให้ประชาชนเข้าใจถึงสิ่งที่ถูกบิดเบือนมาตลอดด้วย
"ฝ่ายค้านอย่าเอาแต่ฉายหนังตัวอย่างซ้ำแล้วซ้ำเล่า เพราะคนดูเขาจับไต๋ได้หมดแล้ว อย่าอภิปรายแบบน้ำท่วมทุ่ง ผักบุ้งโหรงเหรง ประชาชนฟังแล้วนอกจากจะไม่ได้อะไร ยังน่าเบื่ออีกต่างหาก ดีไม่ดี ที่โม้ว่าจะล้มท่านนายกฯ ไป ๆ มา ๆ จะถูกท่านนายกฯ น็อคกลางสภาฯ เอาเสียเอง ดังนั้น เผื่อใจไว้หน้าแตกด้วยก็ดี ถึงเวลาจะได้ไม่ขายขี้หน้ามากนัก" นายธนกร กล่าว
.......................

ที่มา : https://www.thaigov.go.th/news/contents/details/53479