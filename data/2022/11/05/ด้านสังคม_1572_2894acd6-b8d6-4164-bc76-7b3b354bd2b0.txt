รัฐบาลไทย-ข่าวทำเนียบรัฐบาล-“ชัยวุฒิ”ชื่นชม ทีมฟุตซอลไทย คว้า 1ทองซีเกมส์ ให้คนไทยชื่นใจ


วันเสาร์ที่ 21 พฤษภาคม 2565
“ชัยวุฒิ”ชื่นชม ทีมฟุตซอลไทย คว้า 1ทองซีเกมส์ ให้คนไทยชื่นใจ
“ชัยวุฒิ”ชื่นชม ทีมฟุตซอลไทย คว้า 1ทองซีเกมส์ ให้คนไทยชื่นใจ
นายชัยวุฒิ ธนาคมนานุสรณ์ รัฐมนตรีว่าการกระทรวงดิจิทัลเพื่อเศรษฐกิจเเละสังคม เปิดเผยภายหลังจากชมการเเข่งขันฟุตซอลนัดชิงชนะเลิศ ระหว่างไทยกับเวียดนาม ณ ฮานัม ยิมเนเซียมประเทศเวียดนาม ซึ่งไทยเอาชนะไปได้ 2-0 โดยนายชัยวุฒิ  กล่าวว่า เกมส์ในวันนี้ ทัพนักกีฬาไทยทำได้ดีเยี่ยม ในฐานะคนไทยรู้สึกภาคภูมิใจ กับชัยชนะครั้งนี้เเละขอชื่นชมทัพนักเตะไทยทุกคน ตลอดจน  นายอดิศักดิ์ เบ็ญจศิริวรรณ อุปนายกสมาคมกีฬาฟุตบอลแห่งประเทศไทย ในฐานะประธานพัฒนาฟุตซอลเเห่งชาติ  นายสุทิน บัวตูม ผู้จัดการทีมฟุตซอลทีมชาติไทย และนายคาร์ลอส เซซาร์ นูเนซ กาโก้ หัวหน้าโค้ช  ที่ได้ทุ่มเทเเละพัฒนานักเตะจนได้รับชัยชนะ นำมาสู่การสร้างความสุขเเละรอยยิ้มให้กับคนไทยในวันนี้
**************

ที่มา : https://www.thaigov.go.th/news/contents/details/54831