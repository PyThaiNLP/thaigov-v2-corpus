รัฐบาลไทย-ข่าวทำเนียบรัฐบาล-ครม.อนุมัติให้ กฟผ. กู้เสริมสภาพคล่อง 2.5 หมื่นลบ. ชดเชยค่า Ft จากมาตรการตรึงค่าไฟช่วยประชาชนช่วงโควิด


วันอังคารที่ 8 มีนาคม 2565
พิมพ์
ครม.อนุมัติให้ กฟผ. กู้เสริมสภาพคล่อง 2.5 หมื่นลบ. ชดเชยค่า Ft จากมาตรการตรึงค่าไฟช่วยประชาชนช่วงโควิด
ครม.อนุมัติให้ กฟผ. กู้เสริมสภาพคล่อง 2.5 หมื่นลบ. ชดเชยค่า Ft จากมาตรการตรึงค่าไฟช่วยประชาชนช่วงโควิด
นางสาวรัชดา ธนาดิเรก รองโฆษกประจำสำนักนายกรัฐมนตรี เปิดเผยหลังการประชุมคณะรัฐมนตรี (ครม.) เมื่อวันที่ 8 มีนาคม 2565 ว่า ครม.อนุมัติให้การไฟฟ้าฝ่ายผลิตแห่งประเทศไทย (กฟผ.) กู้เงินเพื่อเสริมสภาพคล่องทางการเงินในปี 2565 - 2567 ภายใต้กรอบวงเงินไม่เกิน 25,000 ล้านบาท ด้วยวิธีการจัดหาเงินกู้ในรูปแบบ Term Loan อายุไม่เกิน 3 ปี โดยกระทรวงการคลังไม่ค้ำประกัน ซึ่งในปี 2564 ที่ผ่านมา กฟผ.ประสบปัญหาขาดสภาพคล่อง เนื่องจากแบกรับภาระค่าไฟฟ้าอัตโนมัติหรือ ค่า Ft ตามมาตรการของรัฐบาลในการตรึงค่าไฟฟ้าเพื่อช่วยเหลือค่าครองชีพของประชาชนจากสถานการณ์การแพร่ระบาดของโรคโควิด-19 รวมถึงการผลิตไฟฟ้าในช่วงมาตรการตรึงค่าไฟฟ้านั้น มีต้นทุนการผลิตที่เพิ่มขึ้น เนื่องจากการขาดแคลนก๊าซธรรมชาติ NGV ในประเทศ ทำให้ กฟผ.ต้องนำเข้าก๊าซธรรมชาติ ซึ่งเป็นช่วงที่ราคาในตลาดโลกปรับตัวสูงขึ้นอย่างมาก  ดังนั้น กฟผ.จึงมีความจำเป็นต้องกู้เงินเพื่อเสริมสภาพคล่องให้เพียงพอต่อการดำเนินภารกิจความมั่นคงทางด้านพลังงานไฟฟ้าของประเทศและเป็นกลไกสำคัญของภาครัฐในการดำเนินมาตรการลดค่าครองชีพของประชาชน
--------------------

ที่มา : https://www.thaigov.go.th/news/contents/details/52325