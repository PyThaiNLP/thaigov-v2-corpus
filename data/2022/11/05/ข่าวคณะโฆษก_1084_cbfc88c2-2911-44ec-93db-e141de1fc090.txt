รัฐบาลไทย-ข่าวทำเนียบรัฐบาล-ครม. อนุมัติวงเงิน 150.69 ล้านบาท แก้ปัญหาการระบาดโควิด -19 ในเรือนจำทั่วประเทศ จัดซื้ออุปกรณ์ 19 รายการ


วันอังคารที่ 22 กุมภาพันธ์ 2565
พิมพ์
ครม. อนุมัติวงเงิน 150.69 ล้านบาท  แก้ปัญหาการระบาดโควิด -19 ในเรือนจำทั่วประเทศ จัดซื้ออุปกรณ์ 19 รายการ
ครม. อนุมัติวงเงิน 150.69 ล้านบาท  แก้ปัญหาการระบาดโควิด -19 ในเรือนจำทั่วประเทศ จัดซื้ออุปกรณ์ 19 รายการ
วันที่ 22 กุมภาพันธ์ 2565 นายธนกร วังบุญคงชนะ โฆษกประจำสำนักนายกรัฐมนตรีเผยคณะรัฐมนตรีมีมติเห็นชอบอนุมัติการแก้ไขปัญหาการระบาดโรคติดเชื้อไวรัส โควิด-19 ในเรือนจำและทัณฑสถานวงเงินรวม 150.69 ล้านบาท เพื่อให้กรมราชทัณฑ์นำไปจัดหาวัสดุและอุปกรณ์ ที่จำเป็นต้องใช้ในการแก้ไขปัญหาการระบาดโรคโควิด-19 จำนวน 19 รายการ ให้กับเจ้าหน้าที่และผู้ต้องขังในเรือนจำและทัณฑสถานทั่วประเทศ ได้แก่ ชุดอุปกรณ์ป้องกันส่วนบุคคล (PPE) จำนวน 162,000 ตัว  หน้ากากอนามัย N95 162,000 ชิ้น  ถุงมือยาง 540,000 คู่ ชุดตรวจ ATK จำนวน 454,674 ชุด นอกจากนี้ ยังมี แอลกอฮอล์น้ำ เครื่องวัดออกซิเจนปลายนิ้ว น้ำยาตรวจหาเชื้อไวรัส (น้ำยา PCR )  เป็นต้น เพื่อแจกจ่ายให้กับเรือนจำและทัณฑสถานที่มีความจำเป็นต้องใช้แต่ยังคงไม่เพียงพอต่อความต้องการ
-------------------------

ที่มา : https://www.thaigov.go.th/news/contents/details/51816