รัฐบาลไทย-ข่าวทำเนียบรัฐบาล-โฆษกรัฐบาล เผย "นายกฯ" พอใจการขับเคลื่อนเศรษฐกิจไทยผ่านแพลตฟอร์มออนไลน์ ส่งเสริมการซื้อขายแบบก้าวกระโดด


วันอาทิตย์ที่ 19 มิถุนายน 2565
พิมพ์
โฆษกรัฐบาล เผย "นายกฯ" พอใจการขับเคลื่อนเศรษฐกิจไทยผ่านแพลตฟอร์มออนไลน์ ส่งเสริมการซื้อขายแบบก้าวกระโดด
โฆษกรัฐบาล เผย "นายกฯ" พอใจการขับเคลื่อนเศรษฐกิจไทยผ่านแพลตฟอร์มออนไลน์ ส่งเสริมการซื้อขายแบบก้าวกระโดด โดยเฉพาะสลากดิจิทัล ขายหมดแล้ว 5.17 ล้านใบ ภายใน 3 วัน กำชับดูแลด้านความปลอดภัยในการใช้ประโยชน์จากเทคโนโลยีและดิจิทัล
วันนี้ 19 มิ.ย. 65 นายธนกร วังบุญคงชนะ โฆษกประจำสำนักนายกรัฐมนตรี กล่าวว่า พลเอก ประยุทธ์ จันทร์โอชา นายกรัฐมนตรีและรัฐมนต่ว่าการกระทรวงกลาโหม ยินดีที่รัฐบาลสามารถขับเคลื่อนประเทศไทยสู่การใช้ธุรกรรมผ่านแพลตฟอร์มออนไลน์ ประชาชนมีการปรับตัวหลังจากวิกฤตการณ์โควิด-19 ซึ่งที่ผ่านมารัฐบาลได้มีการกระตุ้นให้คนไทย ก้าวเข้าสู่ระบบ e-paymaent เพื่อเป็นการเปิดประตูแห่งโอกาสทางเศรษฐกิจและรายได้ที่ไร้ขีดจำกัด ซึ่งถือว่าประสบความสำเร็จเป็นอย่างมาก
อย่างโครงการคนละครึ่งผ่านแอป "เป๋าตัง" เป็นต้น และขณะนี้ประชาชนยังได้ให้ความสนใจตอบรับการซื้อขายสลากดิจิทัลเป็นอย่างดี
ล่าสุดการเปิดจำหน่ายของงวดวันที่ 1 กรกฏาคม 2565 ได้เปิดจำหน่ายไปได้เพียง 3 วัน มีประชาชนเข้ามาซื้อสลากดิจิทัล ที่เปิดขายผ่านแพลตฟอร์มแอปพลิเคชัน “เป๋าตัง” หมดแล้ว 5.17 ล้านฉบับ
"รัฐบาลเดินหน้าขับเคลื่อนประเทศเข้าสู่ยุคดิจิทัลเพื่อพลิกวิกฤตสร้างโอกาสให้กับประชาชน นอกจากนี้ยังสามารถใช้เทคโนโลยีในการแก้ไขปัญหาการขายสลากเกินราคาได้อย่างเป็นรูปธรรม ถือเป็นอีกหนึ่งความสำเร็จของรัฐบาล อย่างไรก็ตาม นายกรัฐมนตรี ได้กำชับให้หน่วยงานที่กำกับดูแลเรื่องเศรษฐกิจดิจิทัล บูรณาการการทำงานช่วยกันดูแลด้านความปลอดภัยในการใช้ประโยชน์จากเทคโนโลยีและดิจิทัล ไม่ให้เกิดช่องว่างในการฉ้อโกง" นายธนกร กล่าว
............................

ที่มา : https://www.thaigov.go.th/news/contents/details/55858