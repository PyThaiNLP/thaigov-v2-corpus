รัฐบาลไทย-ข่าวทำเนียบรัฐบาล-ธอส. ชวนคนกรุงเทพฯ มีบ้านเป็นของตนเองได้ง่ายๆ กับสินเชื่อบ้านอัตราดอกเบี้ยคงที่ปีแรก 2.60% ต่อปี ฟรี!!ค่าธรรมเนียมการยื่นกู้ ในงาน “Thailand Smart Money 2021 กรุงเทพฯ ครั้งที่ 12


วันพฤหัสบดีที่ 9 ธันวาคม 2564
พิมพ์
ธอส. ชวนคนกรุงเทพฯ มีบ้านเป็นของตนเองได้ง่ายๆ  กับสินเชื่อบ้านอัตราดอกเบี้ยคงที่ปีแรก  2.60% ต่อปี ฟรี!!ค่าธรรมเนียมการยื่นกู้ ในงาน “Thailand Smart Money 2021 กรุงเทพฯ ครั้งที่ 12
ธนาคารอาคารสงเคราะห์ จัดโปรโมชั่นผลิตภัณฑ์ทางการเงินให้แก่ลูกค้าประชาชนชาวกรุงเทพฯ และปริมณฑล ในงาน “Thailand Smart Money 2021 กรุงเทพฯ ครั้งที่ 12” ระหว่างวันที่ 10-12 ธันวาคม 2564 ณ ศูนย์การค้าเซ็นทรัลเวิลด์ กรุงเทพฯ
ธนาคารอาคารสงเคราะห์ จัดโปรโมชั่นผลิตภัณฑ์ทางการเงินให้แก่ลูกค้าประชาชนชาวกรุงเทพฯ และปริมณฑล ในงาน “Thailand Smart Money 2021 กรุงเทพฯ ครั้งที่ 12” ระหว่างวันที่ 10-12 ธันวาคม 2564 ณ ศูนย์การค้าเซ็นทรัลเวิลด์ กรุงเทพฯ นำโดยสินเชื่อบ้านอัตราดอกเบี้ยพิเศษคงที่ปีแรก 2.60% ต่อปี ฟรี!! ค่าธรรมเนียมการยื่นกู้ 0.1% ด้านเงินฝากพบกับเงินฝากออมทรัพย์ดอกเบี้ยพิเศษ New Flexi for Welfare and Corporate อัตราดอกเบี้ยสูงสุด 1.00% ต่อปี และสลากออมทรัพย์ ธอส. ชุด “เกล็ดดาว” รับผลตอบแทนหน้าสลาก 0.50% ต่อปี พร้อมลุ้นรับรางวัล 1 ล้านบาท 24 งวด พร้อมบ้านมือสอง 40 รายการเด่น นำมาจัดแสดง ก่อนนำออกประมูลขายในงานประมูลบ้านมือสอง ธอส.ออนไลน์ (Full moon full sale)
นายฉัตรชัย ศิริไล กรรมการผู้จัดการ ธนาคารอาคารสงเคราะห์ (ธอส.) เปิดเผยว่า เพื่อเป็นการเพิ่มโอกาสให้ประชาชนในจังหวัดกรุงเทพฯ และปริมณฑล โดยเฉพาะผู้มีรายได้น้อยและปานกลางได้มีที่อยู่อาศัยเป็นของตนเอง พร้อมกระตุ้นเศรษฐกิจผ่านภาคอสังหาริมทรัพย์ ธนาคารจึงได้เข้าร่วมงาน “Thailand Smart Money 2021 กรุงเทพฯ ครั้งที่ 12” โดยนำผลิตภัณฑ์ทางการเงิน ที่มีโปรโมชั่นสุดพิเศษมอบให้แก่ลูกค้าประชาชน นำโดย 1.สินเชื่อบ้านอัตราดอกเบี้ยพิเศษ คงที่ปีแรก 2.60% ต่อปี ปีที่ 2 MRR-3.35% ต่อปี(เท่ากับ 2.80% ต่อปี) ปีที่ 3 MRR-2.80% ต่อปี(เท่ากับ 3.35% ต่อปี) อัตราดอกเบี้ยเฉลี่ย 3 ปีแรกเพียง 2.917% ปีที่ 4 จนถึงตลอดอายุสัญญาเงินกู้ กรณีลูกค้าสวัสดิการ คิดอัตราดอกเบี้ย MRR – 1.00% ต่อปี และกรณีลูกค้ารายย่อย อัตราดอกเบี้ย MRR-0.50% ต่อปี (อัตราดอกเบี้ย MRR ธอส. ปัจจุบันเท่ากับ 6.150% ต่อปี) ผ่อนชำระนานสูงสุดถึง 40 ปี เงินงวดผ่อนชำระต่ำ เช่น กรณีกู้ 2 ล้านบาท ผ่อนชำระเริ่มต้นปีแรกเพียง 6,800 บาท/เดือน ให้กู้เพื่อซื้อปลูกสร้าง ต่อเติม ซ่อมแซม ไถ่ถอนจำนองจากสถาบันการเงินอื่น ชำระค่าเบี้ยประกันชีวิตคุ้มครองสินเชื่อวงเงินกู้(MRTA) และกู้เพิ่มเพื่อปลูกสร้าง ต่อเติม ขยาย และซ่อมแซม สำหรับที่อยู่อาศัยที่นำมาเป็นหลักประกันการกู้ที่อยู่ในพื้นที่จังหวัดกรุงเทพ และปริมณฑล พร้อมฟรี ค่าธรรมเนียมการยื่นกู้ 0.1% หากจองสิทธิ์ภายในงานระหว่างวันที่ 10-12 ธันวาคม 2564 ยื่นคำขอกู้ตั้งแต่วันที่ 10 ธันวาคม 2564 - 15 มกราคม 2565 และทำนิติกรรมภายในวันที่ 28 กุมภาพันธ์ 2565 พิเศษ!! ลูกค้าสินเชื่อที่ทำ นิติกรรมภายในเวลาที่ธนาคารกำหนดและมีวงเงินทำนิติกรรมสูงสุด 10 อันดับแรก รับของที่ระลึกฟรี ดังนี้ วงเงินสูงสุดอันดับที่ 1-5 รับหม้อทอดไร้น้ำมัน อันดับ 6-7 รับ เครื่องชงกาแฟแบบหยด จาก Verasu และ Gift Voucher  จาก Index Living Mall มูลค่า 500 บาท และอันดับที่ 8-10 รับ Gift Voucher จาก Index Living Mall มูลค่า 1,000 บาท
2.ผลิตภัณฑ์การออมผ่านสลากออมทรัพย์ ธอส. ชุดเกล็ดดาว หน่วยละ 5,000 บาท รับผลตอบแทนหน้าสลาก 0.50% ต่อปี จากเดิม 0.40% ต่อปี พร้อมโอกาสถูกรางวัลที่ 1 มูลค่ารางวัลละ 1,000,000 บาท และรางวัลอื่นๆ และรางวัลเลขท้าย 2 ตัว 3 ตัว และรางวัลเลขสลับเลขท้ายได้ลุ้นต่อเนื่องนาน 24 เดือน คิดเป็นโอกาสถูกรางวัลใหญ่ 0.0045% พร้อมกันนี้ ยังมีเงินฝากอัตราดอกเบี้ยสูงเงินฝากอัตราดอกเบี้ยสูงกับผลิตภัณฑ์เงินฝากออมทรัพย์ดอกเบี้ยพิเศษ New Flexi for Welfare and Corporate สำหรับลูกค้าที่มีเงินเดือนประจำจากหน่วยงานหรือบริษัท โดยเปิดบัญชีและมียอดเงินฝากคงเหลือไม่เกิน 10  ล้านบาท จะได้รับอัตราดอกเบี้ย 0.75%  ต่อปี และเปิดบัญชีและมียอดเงินฝากคงเหลือมากกว่า 10  ล้านบาท จะได้รับอัตราดอกเบี้ย 0.30% ต่อปี พิเศษ!! หากเดือนใดไม่มีการถอนจะได้รับดอกเบี้ยบวกเพิ่มอีก 0.25% ต่อปี รวมรับอัตราดอกเบี้ยเงินฝากสูงสุด 1.00% ต่อปี และยังได้รับการยกเว้นภาษีเงินได้บุคคลธรรมดา และจะได้รับกระเป๋าพับอเนกประสงค์ 1 ราย ต่อ 1 ใบ เพียงจองสิทธิ์ภายในงาน และเปิดบัญชีที่ ณ สาขาในกรุงเทพฯ นนทบุรี ปทุมธานี และสมุทรปราการ หรือ ตามระยะเวลาที่ธนาคารกำหนด
3.ทรัพย์ NPA หรือ บ้านมือสอง ธนาคารได้เตรียมเจ้าหน้าที่ผู้เชี่ยวชาญไว้ให้คำปรึกษาทุกเรื่องบ้านมือสอง “ซื้อบ้านได้ง่ายแค่ปลายนิ้ว” พร้อมนำทรัพย์ดี คุณภาพเด่น จำนวน 40 รายการ จากจำนวนทรัพย์ที่นำออกประมูลกว่า 3,500 รายการ มาจัดแสดงในงานก่อนที่จะนำออกประมูลขายในงานประมูลบ้านมือสอง ธอส. ออนไลน์ (Full moon full sale) ในวันที่ 19 ธันวาคม 2564 และลูกค้าสามารถเลือกซื้อทรัพย์ NPA ในโครงการ Special Price ได้ง่าย ๆ ผ่านApplication G H Bank Smart NPA  ทั้งนี้ ลูกค้าที่สนใจผลิตภัณฑ์ของธนาคารสามารถจองสิทธิ์ใช้บริการและขอรับคำปรึกษาจากเจ้าหน้าที่ของ ธอส.ได้ที่งาน “Thailand Smart Money 2021 กรุงเทพฯ ครั้งที่ 12” ซึ่งจะจัดขึ้นระหว่างวันที่ 10-12 ธันวาคม 2564 ณ ศูนย์การค้าเซ็นทรัลเวิลด์ สอบถามรายละเอียดเพิ่มเติมได้ที่ ศูนย์ลูกค้าสัมพันธ์ (Call Center) โทร 0-2645-9000 หรือ www.ghbank.co.th และ Facebook Fanpage ธนาคารอาคารสงเคราะห์

ที่มา : https://www.thaigov.go.th/news/contents/details/49293