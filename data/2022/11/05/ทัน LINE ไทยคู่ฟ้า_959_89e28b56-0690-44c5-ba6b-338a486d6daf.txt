รัฐบาลไทย-ข่าวทำเนียบรัฐบาล-เริ่มแล้ว! ควบคุม “กัญชา” ห้ามสูบในที่สาธารณะ ห้ามขายให้เด็ก - สตรีมีครรภ์


วันศุกร์ที่ 17 มิถุนายน 2565
เริ่มแล้ว! ควบคุม “กัญชา” ห้ามสูบในที่สาธารณะ ห้ามขายให้เด็ก - สตรีมีครรภ์
.....
กระทรวงสาธารณสุข ออกประกาศเรื่อง สมุนไพรควบคุม “กัญชา” โดยมีสาระสำคัญ คือ ห้ามสูบในที่สาธารณะ ห้ามจำหน่ายให้ หรือใช้กับสตรีมีครรภ์ - สตรีให้นมบุตร และห้ามจำหน่ายให้ผู้มีอายุต่ำกว่า 20 ปี มีผลบังคับตั้งแต่วันนี้เป็นต้นไป
.
สำหรับคนทั่วไป ควรบริโภคในปริมาณน้อยและไม่บ่อยนัก เพราะอาจเสพติด หรือส่งผลกระทบต่อสุขภาพ เช่น หัวใจเต้นเร็ว ปาก - คอแห้ง ง่วง มึนงง และปวดหัว โดยใน 1 มื้อ ไม่ควรมีกัญชาเกิน 2 เมนู และไม่ควรปรุงด้วยน้ำมันที่ผ่านความร้อน เช่น ทอด หรือ ผัด เนื่องจากสาร THC จะละลายออกมาปนในอาหาร เสี่ยงได้รับในปริมาณมากเกินกำหนด
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/55825