รัฐบาลไทย-ข่าวทำเนียบรัฐบาล-“เอนก” เปิดนิทรรศการ “วิถีศรัทธาอีสาน: มรดกวัฒนธรรมจากอดีตสู่ปัจจุบัน” ภายใต้โครงการการบริหารจัดการพิพิธภัณฑ์แห่งชาติ


วันพฤหัสบดีที่ 21 เมษายน 2565
“เอนก” เปิดนิทรรศการ “วิถีศรัทธาอีสาน: มรดกวัฒนธรรมจากอดีตสู่ปัจจุบัน” ภายใต้โครงการการบริหารจัดการพิพิธภัณฑ์แห่งชาติ
“เอนก” เปิดนิทรรศการ “วิถีศรัทธาอีสาน: มรดกวัฒนธรรมจากอดีตสู่ปัจจุบัน” ภายใต้โครงการการบริหารจัดการพิพิธภัณฑ์แห่งชาติ
(22 มีนาคม 2565) เวลา 16.00 -18.30 น. ณ พุทธศิลป์สถาน ริมบึงสีฐานมหาวิทยาลัยขอนแก่น โดย สถาบันพิพิธภัณฑ์ศิลปกรรมแห่งชาติ (ธัชชา) ร่วมกับฝ่ายศิลปวัฒนธรรมและเศรษฐกิจสร้างสรรค์ และศูนย์ศิลปวัฒนธรรม มหาวิทยาลัยขอนแก่น จัดนิทรรศการวิถีศรัทธาอีสานมรดกวัฒนธรรมจากอดีตสู่ปัจจุบัน ระหว่างวันที่ 22-27 มีนาคม 2565 โดยได้รับเกียรติจาก ศ.(พิเศษ) ดร.เอนก เหล่าธรรมทัศน์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม เป็นประธานในพิธีเปิด พร้อมด้วย รศ.นพ.ชาญชัย พานทองวิริยะกุลอธิการบดี ม.ขอนแก่น กล่าวต้อนรับ และ รศ.ดร.นิยม วงศ์พงษ์คำ รองอธิการบดีฝ่ายศิลปวัฒนธรรมและเศรษฐกิจสร้างสรรค์ ม.ขอนแก่น ร่วมให้การต้อนรับ
มีกิจกรรมเสวนาในหัวข้อ “ความเชื่อท้องถิ่น: การอนุรักษ์และเศรษฐกิจสร้างสรรค์” โดยวิทยากรผู้เชี่ยวชาญทั้งในประเทศและต่างประเทศ
1. “แนวทางการอนุรักษ์งานประติมากรรมพื้นบ้านในพิพิธภัณฑ์” โดย คุณเดเร็ก พูลเลน ที่ปรึกษาอิสระด้านการอนุรักษ์ประติมากรรม อดีตหัวหน้าแผนกการอนุรักษ์ประติมากรรม ประจำพิพิธภัณฑ์เททแกลเลอร์รี่ กรุงลอนดอน สหราชอาณาจักร
2. “ความสัมพันธ์และความเกี่ยวข้องระหว่างพิพิธภัณฑ์กับอุตสาหกรรมสร้างสรรค์สมัยใหม่” โดย คุณแฮร์เรียต วอลเลส ผู้ก่อตั้งบริษัทวอลเลส-ซีเวลล์ บริษัทออกแบบและผลิตผ้าทอ กรุงลอนดอน สหราชอาณาจักร
3. “การปฏิบัติการภัณฑารักษ์และการอนุรักษ์วัตถุที่เป็นมรดกแห่งชาติ” โดย คุณอเล็กซานดรา บอชส์ ภัณฑารักษ์มรดกแห่งชาติฝรั่งเศส
4. “แพลตฟอร์มดิจิทัลและฐานข้อมูลเพื่อการอนุรักษ์มรดกวัฒนธรรมในพิพิธภัณฑ์” โดย รศ.ดร. ทรงพันธ์ เจิมประยงค์ หัวหน้าภาควิชาบรรณารักษศาสตร์ คณะอักษรศาสตร์ จุฬาลงกรณ์มหาวิทยาลัย
5. “ศิลปะพื้นบ้าน การออกแบบ และเศรษฐกิจสร้างสรรค์” โดย คุณโอลิเวอร์ หลิน รองประธานสถาบันวิจัยการออกแบบไต้หวัน
6. “จากคุณค่าสู่การสร้างมูลค่าทางเศรษฐกิจ โดยใช้ภูมิปัญญาพระไม้อีสาน” โดย รศ.ดร.นิยม วงศ์พงษ์คำ รองอธิการบดีฝ่ายศิลปวัฒนธรรมและเศรษฐกิจสร้างสรรค์ มหาวิทยาลัยขอนแก่น

ที่มา : https://www.thaigov.go.th/news/contents/details/53783