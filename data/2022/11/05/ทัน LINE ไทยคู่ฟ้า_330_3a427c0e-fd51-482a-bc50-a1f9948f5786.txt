รัฐบาลไทย-ข่าวทำเนียบรัฐบาล-เตือนภัย! SMS หลอกลวง จาก "แอปฯ เงินกู้เถื่อน" ยึดหลักปลอดภัย ไม่สน - ไม่คลิก - ไม่กรอก - ไม่โดนหลอก


วันจันทร์ที่ 11 ตุลาคม 2564
เตือนภัย! SMS หลอกลวง จาก "แอปฯ เงินกู้เถื่อน" ยึดหลักปลอดภัย ไม่สน - ไม่คลิก - ไม่กรอก - ไม่โดนหลอก
....
สำนักงานตำรวจแห่งชาติ แจ้งประชาชนให้ระวังภัยจากแอปพลิเคชันกู้เงินเถื่อน แบ่งได้ 2 ลักษณะ ดังนี้
.
1. อ้างให้กู้เงินแต่หลอกให้โอนเงินค่าธรรมเนียมไปให้ก่อน พอได้เงินค่าธรรมเนียมแล้ว ก็ติดต่อไม่ได้ทันที
.
2. ได้เงินกู้ไม่เต็มจำนวน เรียกดอกเบี้ยโหด ผิดนัดชำระถูกประจาน เช่น ให้กู้ 2,000 บาท แต่หักค่าธรรมเนียม 200 บาท + ดอกเบี้ย 400 บาท เหลือโอนเงินกู้มาให้แค่ 1,400 บาท
.
กระบวนการหลอกลวงดังกล่าว จะลวงให้ผู้เสียหายดาวน์โหลดโปรแกรม เมื่อติดตั้งแล้ว จะดึงเบอร์ติดต่อของคนที่เรารู้จัก หากผิดนัดชำระหนี้ก็จะประจานโดยส่งข้อความหาคนที่เรารู้จักนั้น ๆ
.
วิธีป้องกัน SMS หลอกลวง คือ ไม่ต้องสนใจ ไม่คลิกเข้าไป หากเผลอคลิก ต้องไม่กรอกข้อมูลส่วนตัว ซึ่งจะช่วยลดเสี่ยงไม่ให้โดนหลอกได้
.
โดยประชาชนสามารถตรวจสอบ รายชื่อผู้ประกอบธุรกิจสินเชื่อที่ขออนุญาตถูกต้องได้จากเว็บไซต์ 1359.go.th ถ้าไม่พบชื่อบริษัท แอปฯ เงินกู้ที่ติดต่อเรา แสดงว่าเป็นแอปฯ เงินกู้เถื่อน
Cr. ศูนย์ปราบปรามอาชญากรรมเทคโนโลยีสารสนเทศ (ศปอส.ตร) Police Cyber Taskforce
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/46824