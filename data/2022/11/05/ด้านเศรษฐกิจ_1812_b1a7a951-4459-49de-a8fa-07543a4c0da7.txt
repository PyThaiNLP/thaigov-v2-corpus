รัฐบาลไทย-ข่าวทำเนียบรัฐบาล-ท่าอากาศยานสุวรรณภูมิ กระทรวงคมนาคม ปรับเวลาเดินรถ Shuttle bus ให้บริการรับ - ส่งผู้โดยสาร


วันอังคารที่ 16 พฤศจิกายน 2564
ท่าอากาศยานสุวรรณภูมิ กระทรวงคมนาคม ปรับเวลาเดินรถ Shuttle bus ให้บริการรับ - ส่งผู้โดยสาร
...`
ท่าอากาศยานสุวรรณภูมิ กระทรวงคมนาคม ปรับเวลาเดินรถ Shuttle bus ให้บริการรับ - ส่งผู้โดยสารระหว่างท่าอากาศยานสุวรรณภูมิและท่าอากาศยานดอนเมือง และปรับเปลี่ยนเส้นทางเดินรถ Shuttle bus ให้บริการภายในท่าอากาศยาน เพื่ออำนวยความสะดวกให้กับผู้โดยสารและผู้ปฏิบัติงาน
ท่าอากาศยานสุวรรณภูมิได้ปรับเปลี่ยนเวลาการให้บริการรถรับส่งผู้โดยสารที่เปลี่ยนถ่ายสายการบิน
ระหว่างท่าอากาศยานสุวรรณภูมิ (ทสภ.)  และท่าอากาศยานดอนเมือง (ทดม.) (Airport Bus Link : DMK - BKK) โดยให้บริการทุกวันตั้งแต่เวลา 05.00 น. - 24.00 น. ชั่วโมงละ 1 เที่ยว ในส่วนของการให้บริการรถ Shuttle bus ที่ให้บริการภายในท่าอากาศยาน ได้มีการปรับจำนวนรถให้เหมาะสมกับสถานการณ์และผู้ใช้บริการ รวมถึงได้ปรับเปลี่ยนเส้นทางเดินรถ Shuttle bus ให้สอดคล้องกับปริมาณรถ เพื่ออำนวยความสะดวกให้กับผู้ใช้บริการ ไม่ต้องใช้ระยะเวลาในการรอรถนานเกินไป
สำหรับรถ Shuttle bus ที่มีการปรับเปลี่ยนเส้นทางเดินรถและจุดจอดรับ - ส่ง มีจำนวน 2 สาย ได้แก่ สาย A ได้มีการเพิ่มจุดจอดรับ - ส่งให้บริการจำนวน 1 จุด คือ จุดจอดเข้า - ออก ทางเข้าด้านหลังอาคารสำนักงาน AOB และสาย C ได้เพิ่มจุดจอดรับ - ส่งให้บริการจำนวน 1 จุด คือ ตรงข้ามฝ่ายช่าง บริษัท การบินไทย จำกัด (มหาชน)
ทั้งนี้ ผู้โดยสาร ผู้ใช้บริการ สามารถสอบถามรายละเอียดเพิ่มเติมได้ที่หมายเลขโทรศัพท์ 02 132 9509 ตลอด 24 ชั่วโมง

ที่มา : https://www.thaigov.go.th/news/contents/details/48304