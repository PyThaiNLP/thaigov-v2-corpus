รัฐบาลไทย-ข่าวทำเนียบรัฐบาล-กรมทางหลวงชนบท รายงานสถานการณ์ถนนที่ได้รับผลกระทบจากอุทกภัยในพื้นที่ 3 จังหวัด ประจำวันที่ 5 ธันวาคม 2564 เวลา 17.00 น. สามารถสัญจรผ่านได้ 1 สายทาง และไม่สามารถผ่านได้ 2 สายทาง


วันอาทิตย์ที่ 5 ธันวาคม 2564
กรมทางหลวงชนบท รายงานสถานการณ์ถนนที่ได้รับผลกระทบจากอุทกภัยในพื้นที่ 3 จังหวัด ประจำวันที่ 5 ธันวาคม 2564 เวลา 17.00 น. สามารถสัญจรผ่านได้ 1 สายทาง และไม่สามารถผ่านได้ 2 สายทาง
กรมทางหลวงชนบท (ทช.) กระทรวงคมนาคม โดยสำนักบำรุงทาง รายงานถึงสถานการณ์อุทกภัยประจำวันที่ 5 ธันวาคม 2564 เวลา 17.00 น. ว่า มีถนนทางหลวงชนบทที่ประสบอุทกภัยในพื้นที่ 3 จังหวัด สามารถสัญจรผ่านได้ 1 สายทาง และไม่สามารถผ่านได้ 2 สายทาง
กรมทางหลวงชนบท (ทช.) กระทรวงคมนาคม โดยสำนักบำรุงทาง รายงานถึงสถานการณ์อุทกภัยประจำวันที่ 5 ธันวาคม 2564 เวลา 17.00 น. ว่า มีถนนทางหลวงชนบทที่ประสบอุทกภัยในพื้นที่ 3 จังหวัด ได้แก่ สุราษฎร์ธานี นครศรีธรรมราช และชุมพร สามารถสัญจรผ่านได้ 1 สายทาง ได้แก่ สายทาง นศ.4021 แยก ทล.4151 - บ้านบางคลุ้ง อำเภอเชียรใหญ่ และชะอวด จังหวัดนครศรีธรรมราช น้ำท่วมสูง 20 เซนติเมตร (ช่วง กม. ที่ 10+000 - 10+900 และ 14+900 - 16+750) และไม่สามารถผ่านได้ 2 สายทาง แบ่งเป็น น้ำท่วมสูง 1 สายทาง (1 แห่ง) ทางขาด โครงสร้างทางชำรุด กัดเซาะ 1 สายทาง (1 แห่ง) รายละเอียดดังนี้
1. สายทาง สฎ.2036 แยก ทล.41 (กม. ที่ 180+575) - บ้านแม่แขก อำเภอพุนพิน จังหวัดสุราษฎร์ธานี น้ำท่วมสูง 60 เซนติเมตร (ช่วง กม. ที่ 3+000 - 11+100)
2. สายทาง ชพ.4011 แยก ทล.4198 (กม. ที่ 14+350) - บ้านท้องเกร็ง อำเภอทุ่งตะโก และสวี จังหวัดชุมพร เส้นทางขาด (ช่วง กม. ที่ 5+400 - 5+450)
ทั้งนี้ ทช. ได้จัดเจ้าหน้าที่ติดตามสถานการณ์อย่างใกล้ชิด พร้อมทั้งติดตั้งป้ายเตือน ป้ายแนะนำเส้นทางเลี่ยงให้ประชาชนได้รับทราบเป็นที่เรียบร้อยแล้ว และเร่งดำเนินการติดตั้งสะพานเบลีย์ในสายทางที่ได้รับผลกระทบ เพื่อให้ประชาชนกลับมาสัญจรได้อย่างปลอดภัยโดยเร็วที่สุดปกติตามนโยบายของนายศักดิ์สยาม ชิดชอบ รัฐมนตรีว่าการกระทรวงคมนาคม หากเกิดเหตุอุทกภัยบริเวณสายทาง ประชาชนสามารถแจ้งเหตุได้ที่สายด่วนกรมทางหลวงชนบท โทร. 1146

ที่มา : https://www.thaigov.go.th/news/contents/details/49144