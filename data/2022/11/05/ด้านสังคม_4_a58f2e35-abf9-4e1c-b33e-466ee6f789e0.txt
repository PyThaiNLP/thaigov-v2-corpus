รัฐบาลไทย-ข่าวทำเนียบรัฐบาล-ดีอีเอส ประชุมคณะกรรมการ E-service ติดตามผลงาน 2 คณะอนุกรรมการ “เพิ่มขีดความสามารถ - สร้างความเป็นธรรม” ขับเคลื่อนเศรษฐกิจดิจิทัล


วันจันทร์ที่ 14 มิถุนายน 2564
ดีอีเอส ประชุมคณะกรรมการ E-service ติดตามผลงาน 2 คณะอนุกรรมการ “เพิ่มขีดความสามารถ - สร้างความเป็นธรรม” ขับเคลื่อนเศรษฐกิจดิจิทัล
ดีอีเอส ประชุมคณะกรรมการ E-service ติดตามผลงาน 2 คณะอนุกรรมการ “เพิ่มขีดความสามารถ - สร้างความเป็นธรรม” ขับเคลื่อนเศรษฐกิจดิจิทัล
เมื่อวันที่ 14 มิถุนายน 2564 นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม เป็นประธานการประชุมคณะกรรมการ E-service โดยมีนางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม ร่วมประชุม ณ ห้องประชุม MDES 1 ชั้น 9 กระทรวงดิจิทัลเพื่อเศรษฐกิจและสังคม โดยที่ประชุมพิจารณาผลการดำเนินงานของคณะอนุกรรมการเพิ่มขีดความสามารถในการแข่งขันให้แก่ผู้ให้บริการทางอิเล็กทรอนิกส์ ซึ่งมีข้อเสนอ มาตรการสำคัญเร่งด่วน ได้แก่ การอำนวยความสะดวกด้านใบอนุญาตทำงาน วีซ่าและการพักอาศัยสำหรับdigital talent ส่งเสริมผู้ประกอบการด้านดิจิทัลของประเทศไทย เข้าสู่ตลาดการจัดซื้อจัดจ้างภาครัฐ ด้านข้อสรุปคณะอนุกรรมการสร้างความเป็นธรรมให้แก่ผู้ให้บริการทางอิเล็กทรอนิกส์ ที่น่าสนใจ ประกอบด้วย ประเด็นปัญหาความไม่เป็นธรรมของภาระภาษีที่เกิดขึ้นระหว่างแพลตฟอร์มไทยและแพลตฟอร์มต่างชาติ สำหรับรายได้จากการให้บริการแก่ลูกค้าในประเทศไทย ซึ่งกรมสรรพากรไทย รวมถึงสรรพากรประเทศต่างๆทั่วโลกต่างให้ความสำคัญและปัจจุบันอยู่ระหว่างปรับปรุงหลักการจัดเก็บภาษีสำหรับธุรกรรมในระบบเศรษฐกิจดิจิทัล และประเด็นปัญหาการจัดเก็บภาษีมูลค่าเพิ่มจากการให้บริการลูกค้าในประเทศไทย ซึ่ง พ.ร.บ. e-services จึงกำหนดให้ผู้ให้บริการมทางอิเล็กทรอนิกส์จากต่างประเทศมีหน้าที่ในการเสียภาษีมูลค่าเพิ่มให้แก่กรมสรรพากรเช่นเดียวกับผู้ประกอบการไทย ดังนั้น พ.ร.บ. e-services จึงลดความเหลื่อมล้ำด้านภาระภาษี
************

ที่มา : https://www.thaigov.go.th/news/contents/details/42718