รัฐบาลไทย-ข่าวทำเนียบรัฐบาล-นายกฯ ยินดี “พรโชค ลาภเย็น” นักกีฬาบอคเซีย คว้าเหรียญเงินเป็นเหรียญที่ 8 ให้ประเทศไทย


วันพุธที่ 1 กันยายน 2564
พิมพ์
นายกฯ ยินดี “พรโชค ลาภเย็น” นักกีฬาบอคเซีย คว้าเหรียญเงินเป็นเหรียญที่ 8 ให้ประเทศไทย
นายกฯ ยินดี “พรโชค ลาภเย็น” นักกีฬาบอคเซีย คว้าเหรียญเงินเป็นเหรียญที่ 8 ให้ประเทศไทย
วันนี้ (1 กันยายน 2564) นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ประทับใจกับผลงานนักกีฬาทีมชาติไทยตลอดระยะเวลาของการเเข่งขันพาราลิมปิกเกมส์ โตเกียว 2020 และในวันนี้ได้แสดงความยินดีกับ “พรโชค ลาภเย็น” นักกีฬาบอคเซีย ประเภทบุคคล BC4 สำเร็จ ที่สามารถคว้าเหรียญเงินให้กับทีมบอคเซียไทยได้สำเร็จ ถือเป็นเหรียญรางวัลแรกแห่งความภาคภูมิใจของทีมบอคเซียไทย ในพาราลิมปิกเกมส์ โตเกียว 2020 และนับเป็นเหรียญรางวัลที่ 8 ของประเทศไทย
โฆษกประจำสำนักนายกรัฐมนตรีได้กล่าวว่า ขอบคุณทุกความเหน็ดเหนื่อย และความมุ่งมั่นของนักกีฬา รวมทั้งแสดงยินดีกับทีมนักกีฬาบอคเซียในโอกาสนี้

ที่มา : https://www.thaigov.go.th/news/contents/details/45398