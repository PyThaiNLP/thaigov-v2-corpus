รัฐบาลไทย-ข่าวทำเนียบรัฐบาล-กรมทางหลวง รายงานสภาพจราจรช่วงวันหยุดยาว ณ วันที่ 17 กรกฎาคม 2565 เวลา 08.00 น.


วันอาทิตย์ที่ 17 กรกฎาคม 2565
กรมทางหลวง รายงานสภาพจราจรช่วงวันหยุดยาว ณ วันที่ 17 กรกฎาคม 2565 เวลา 08.00 น.
...
กรมทางหลวง (ทล.) กระทรวงคมนาคม โดย สำนักอำนวยความปลอดภัย และศูนย์บริหารจัดการจราจรและอุบัติเหตุ (HTOC) รายงานสภาพจราจรในการเดินทางของประชาชน ช่วงวันหยุดยาว วันอาสาฬบูชา และวันเข้าพรรษา 2565 ระหว่างวันที่ 13 - 17 กรกฎาคม 2565 บนถนนสายหลัก และทางหลวงพิเศษระหว่างเมือง (มอเตอร์เวย์) จำนวน 12 เส้นทางหลัก ข้อมูล ณ วันที่ 17 กรกฎาคม 2565 เวลา 08.00 น. พบว่า
ในภาพรวมปริมาณการจราจรขาเข้า จำนวน 13 เส้นทาง มีความคล่องตัว ดังนี้
1. นครสวรรค์ (ทล.32) - ดอนเมือง (ทล.1) สภาพจราจรคล่องตัว
2. ชัยนาท - บางบัวทอง (ทล.340) สภาพจราจรคล่องตัว
3. โคราช (ทล.204) - สระบุรี (ทล.2) - ตรด.บางปะอิน (ทล.1) สภาพจราจรคล่องตัว
4. หล่มสัก (ทล.21) - ม่วงค่อม (ทล.205) - สระบุรี (ทล.21) สภาพจราจรคล่องตัว
5. ปักธงชัย - ปราจีนบุรี - ฉะเชิงเทรา - รามอินทรา (ทล.304) สภาพจราจรคล่องตัว
6. กบินทร์บุรี (ทล.33) - รังสิต (ทล.305) สภาพจราจรคล่องตัว
7. เพชรบุรี (ทล.4) - สมุทรสงคราม - สมุทรสาคร - ตรด.บางขุนเทียน (ทล.35) สภาพจราจรคล่องตัว
8. เพชรบุรี - ราชบุรี - นครปฐม (ทล.4) - ตลิ่งชัน (ทล.338) สภาพจราจรคล่องตัว
9. พัทยา - ทับช้าง (มอเตอร์เวย์ M7) สภาพจราจรคล่องตัว
10. บางปะกง - บางนา (ทล.34) สภาพจราจรคล่องตัว
11. วงแหวนกาญจนาภิเษก (ทล.9) ฝั่งตะวันออก (มอเตอร์เวย์ M9) สภาพจราจรคล่องตัว
12. วงแหวนกาญจนาภิเษก (ทล.9) ฝั่งตะวันตก สภาพจราจรคล่องตัว
13. เส้นทางพิเศษ มอเตอร์เวย์ ช่วงขามทะเลสอ - สีคิ้ว - ปากช่อง สภาพจราจรคล่องตัว
ส่วนปริมาณรถที่ใช้ M6 สายบางปะอิน - นครราชสีมา ช่วง ปากช่อง - สีคิ้ว - ขามทะเลสอ ระยะทาง 64 กม. ซึ่งเปิดให้บริการเป็นการชั่วคราวทิศทางเดียว (One Way) สำหรับรถขาออกระหว่างวันที่ 13 - 14 กรกฎาคม 2565 และสำหรับรถขาเข้าระหว่างวันที่ 15 - 17 กรกฎาคม 2565 นั้น เมื่อวันที่ 16 กรกฎาคม 2565 พบว่ามีรถใช้ทั้งสิ้น 4,799 คัน แบ่งเป็น เข้าใช้บริการจากขามทะเลสอ 955 คัน และเข้าใช้บริการจากสีคิ้ว 3,844 คัน
ทั้งนี้ ช่วงปากช่อง - สีคิ้ว สามารถแบ่งเบาการจราจรขาเข้าบนทางหลวงหมายเลข 2 (ถนนมิตรภาพ) ได้ 11% โดยบริเวณ กม. ที่ 75 ช่วงลำตะคอง มีปริมาณจราจร 38,852 คัน ซึ่งเมื่อรวมกับ M6 แล้ว มีปริมาณจราจรขาออก รวม 43,651 คัน ขณะที่ ช่วงสีคิ้ว - ขามทะเลสอ สามารถแบ่งเบาการจราจรขาเข้าบนถนนมิตรภาพได้ 3% โดยบริเวณ กม.123 ช่วงสูงเนิน มีปริมาณจราจร 33,726 คัน ซึ่งเมื่อรวมกับ M6 แล้ว มีปริมาณจราจรขาออก รวม 34,681 คัน
สถิติอุบัติเหตุบนทางหลวงแผ่นดินช่วงวันหยุดยาวดังกล่าว เมื่อวันที่ 16 กรกฎาคม2565 พบว่า มีการเกิดอุบัติเหตุจำนวน 43 ครั้ง เสียชีวิต 8 ราย บาดเจ็บ 26 ราย เมื่อรวมสถิติช่วงวันหยุดยาว 4 วัน (วันที่ 13 - 16 กรกฎาคม 2565) พบว่ามีการเกิดอุบัติเหตุรวมทั้งสิ้น 165 ครั้ง เสียชีวิต 24 ราย บาดเจ็บ 143 ราย สาเหตุส่วนใหญ่มาจากขับรถเร็วถึง 127 ครั้ง ส่วนยานพาหนะที่เกิดเหตุมากที่สุดคือ รถปิคอัพ ถึง 100 คัน

ที่มา : https://www.thaigov.go.th/news/contents/details/56926