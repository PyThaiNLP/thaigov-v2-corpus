รัฐบาลไทย-ข่าวทำเนียบรัฐบาล-เอชพีอี ผนึก สวทช. ยกระดับ วทน.ไทย ด้วยระบบซูเปอร์คอมพิวเตอร์ ประสิทธิภาพสูงสุดในอาเซียน


วันอังคารที่ 7 ธันวาคม 2564
เอชพีอี ผนึก สวทช. ยกระดับ วทน.ไทย ด้วยระบบซูเปอร์คอมพิวเตอร์ ประสิทธิภาพสูงสุดในอาเซียน
เอชพีอี ผนึก สวทช. ยกระดับ วทน.ไทย ด้วยระบบซูเปอร์คอมพิวเตอร์ ประสิทธิภาพสูงสุดในอาเซียน
(30 พฤศจิกายน 2564) ศ.(พิเศษ) ดร.เอนก เหล่าธรรมทัศน์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม (รมว.อว.) เป็นประธานเปิดงานแถลงข่าว เอชพีอี ผนึกศูนย์ไทยเอสซี ภายใต้ สำนักงานพัฒนาวิทยาศาสตร์และเทคโนโลยีแห่งชาติ (สวทช.) ยกระดับวิทยาศาสตร์ เทคโนโลยี และนวัตกรรม (วทน.) ไทย ด้วยระบบซูเปอร์คอมพิวเตอร์ ประสิทธิภาพสูงสุดในอาเซียน เพื่อรองรับการวิจัยและประมวลผลข้อมูลขั้นสูง เผยผลงานล่าสุดประมวลผลข้อมูลทางพันธุกรรมของไวรัส เพื่อหาแนวทางป้องกัน และรักษาโรคโควิด หลายหน่วยงานรวมถึงการคาดการณ์สถานการณ์ฝุ่น PM 2.5 ได้ล่วงหน้า 3 วัน โดยมี ดร.พัชรินรุจา จันทโรนานนท์ ที่ปรึกษา รมว.อว. และคณะผู้บริหาร อว. เข้าร่วมงาน ณ โรงแรม hyatt regency bangkok sukhumvit
ศ.(พิเศษ) ดร.เอนก กล่าวว่า คอมพิวเตอร์เป็นเรื่องที่สำคัญของประเทศ ในแง่ของการใช้ซูเปอร์คอมพิวเตอร์ให้เกิดประโยชน์มากที่สุดในการวิจัย การทำนวัตกรรม หรือในการคาดการณ์สถานการณ์ต่างๆ เช่น น้ำท่วม แผ่นดินไหว สึนามิ PM 2.5 ต่าง ๆ เหล่านั้นเป็นต้น การต่อยอดจากนี้ สวทช. ต้องหาวิธีการที่จะทำให้ความสามารถขององค์การที่จะสานเทคโนโลยีไทยก้าวหน้าตามการที่เรามีซูเปอร์คอมพิวเตอร์ ที่เราได้จากฮิวเลตต์ แพคการ์ด เอ็นเตอร์ไพรส์ ซึ่งก็เป็นอุปกรณ์คอมพิวเตอร์ที่ดีที่สุดของโลกก็พูดอย่างนั้นได้  เพิ่มความสามารถในทางด้านเทคโนโลยีวิศวกรรม ทำเรื่องความเร็วของคอมพิวเตอร์ Ai ได้ด้วยก็ยิ่งดี เพราะว่าเรามีเครื่องมือที่ดีอย่างนี้ ทำอะไรให้มากกว่าการเป็นเพียงผู้ใช้เทคโนโลยี ต้องมาศึกษาและกล้าที่จะคิดว่าจะทำอะไรเพิ่ม อาจจะพึ่งตนเองทีเดียวไม่ได้แต่ก็จะต้องเพิ่มการพึ่งตนเองขึ้นเป็นลำดับ เราจะไม่ซื้อเทคโนโลยีตลอดไป จะพยายามเพิ่มการพึ่งตนเองทางเทคโนโลยีให้ได้ทีละก้าว นี่เป็นสิ่งที่เราจะต้องเปลี่ยนให้มันคุ้มกับการที่เราได้เทคโนโลยีที่เราไปซื้อมาให้มันได้สัดส่วน ต่อไปนี้งานวิจัย นวัตกรรม ธุรกิจที่จะต้องใช้คอมพิวเตอร์ใช้ Ai คิด ประดิษฐ์ สร้างสรรค์ ก็จะมียิ่งกว่าคอมพิวเตอร์ตัวอื่น ฝาก สวทช. ว่าต้องหาวิธีการที่จะทำให้ผู้บริหารประเทศทุกระดับให้ได้เห็นความสำคัญและก็ทำอย่างไรให้ใช้มันได้อย่างเต็มที่ แม้แต่ด้านศิลปะ ออกแบบก็ใช้ได้ แล้วต้องทำให้ประชาชนได้ตระหนักว่าสิ่งนี้คืออะไร ใช้อย่างไร เพื่อจะทำให้การที่เรามีซูเปอร์คอมพิวเตอร์เป็นไปอย่างกว้าง ขอชื่อชมกับ สวทช. กับทางผู้บริหาร นักวิทยาศาสตร์ นักเทคโนโลยีของ สวทช. ที่ช่วยกันจนวันนี้เรามี HPE EX
นายพลาศิลป์ วิชิวานิเวศน์ กรรมการผู้จัดการ บริษัท ฮิวเลตต์ แพคการ์ด เอ็นเตอร์ไพรส์ (ประเทศไทย)หรือ เอชพีอี กล่าวว่า บริษัท เอชพีอี มีความภาคภูมิใจเป็นอย่างยิ่งที่ได้รับความไว้วางใจ จากศูนย์ทรัพยากรคอมพิวเตอร์เพื่อการคำนวณขั้นสูงหรือไทยเอสซี (NSTDA Supercomputer Center: ThaisC) ซึ่งเป็นหนึ่งในหน่วยงานโครงสร้างพื้นฐานทางวิทยาศาสตร์และเทคโนโลยีแห่งชาติ (National S&T Infrastructure) ของ สวทช. ในการติดตั้งระบบคอมพิวเตอร์สมรรถะสูงขนาดใหญ่ หรือซูเปอร์คอมพิวเตอร์ (Supercomputer) เพื่อการพัฒนาวิทยาศาสตร์ เทคโนโลยี และนวัตกรรม (วทน.) ในระดับประเทศ
ทั้งนี้บริษัทฯ ได้นำเสนอระบบซูเปอร์คอมพิวเตอร์รุ่นที่ดีที่สุดของ Hewlett Packard Enterprise (HPE) คือ HPE Cray EX supercomputer ซึ่งจะเป็นระบบซูเปอร์คอมพิวเตอร์ที่มีประสิทธิภาพการคำนวณสูงสุดในภูมิภาคเอเชียตะวันออกเฉียงใต้ จากการจัดอันดับประสิทธิภาพซูเปอร์คอมพิวเตอร์ และมีขีดความสามารถการคำนวณที่สูงกว่าระบบคอมพิวเตอร์สมรรถนะสูงที่ สวทช. มีอยู่เดิมถึง 30 เท่า อีกทั้งมีการระบายความร้อนด้วยของเหลว (lilquid cooling) ที่ให้ประสิทธิภาพในการใช้พลังงานไฟฟ้า (PUE) ที่ดีที่สุด โดยมีระบบจัดเก็บข้อมูลความเร็วสูงอย่าง Cray ClusterStor E 1000 ที่เชื่อมต่อด้วย HPE Slingshot Interconnect ระบบดังกล่าวคาดว่าจะติดตั้งแล้วเสร็จและเปิดใช้งานในปี 2565
ด้าน ดร.ณรงค์ ศิริเลิศวรกุล ผู้อำนวยการ สวทช. เปิดเผยว่า ศูนย์ทรัพยากรคอมพิวเตอร์เพื่อการคำนวณขั้นสูง หรือไทยเอสซี (NSTDA Supercomputer Center: Thaisc) เป็นหนึ่งในหน่วยงานโครงสร้างพื้นฐานทางวิทยาศาสตร์และเทคโนโลยีแห่งชาติ (National S&T Infrastructure) ของ สวทช. สถาบันการศึกษา สถาบันวิจัยฯ ทั้งจากภาครัฐ และเอกชน โดยที่ระบบใหม่นี้จะช่วยเพิ่มประสิทธิภาพเพื่อสนับสนุนนักวิจัยทั้งจากการทำงานให้กับนักวิจัย อันได้แก่
- ด้านปัญญาประดิษฐ์ และการวิเคราะห์ข้อมูลขนาดใหญ่ (Arificial Intelligent & Big Data Analytics) ต้องใช้ระบบ HPC ในขั้นตอนการสอน AI โมเดล (training) ที่มีความซับซ้อนและแม่นยำสูงโดยใช้ข้อมูลขนาดใหญ่ในการพัฒนา
- ด้านการแพทย์ การถอดรหัสพันธุกรรมระดับจีโนม เชื้อไวรัส COVID-19 ที่มีการระบาดในประเทศ
- ด้านสิ่งแวดล้อม การสร้างแบบจำลองมลพิษ PM 2.5 ในประเทศไทย
ปัจจุบันไทยเอสซี (ThaisC ) ให้บริการการประมวลผลประสิทธิภาพสูง (High Performance Computing: HPC) ภายใต้ระบบคลัสเตอร์ TARA HPC โดยให้บริการกับโครงการวิจัยภายใน สวทช. เป็นหลัก และได้มีการเปิดรับโครงการจากภายนอก สวทช. ทั้งจากภาครัฐ ภาคการศึกษา และภาคเอกชน

ที่มา : https://www.thaigov.go.th/news/contents/details/49201