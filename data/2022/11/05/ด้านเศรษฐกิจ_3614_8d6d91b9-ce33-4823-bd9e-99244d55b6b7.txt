รัฐบาลไทย-ข่าวทำเนียบรัฐบาล-“ชัยวุฒิ”ต้อนรับผู้บริหารโนเกีย พร้อมพัฒนาความร่วมมือด้านดิจิทัล


วันพุธที่ 27 เมษายน 2565
“ชัยวุฒิ”ต้อนรับผู้บริหารโนเกีย พร้อมพัฒนาความร่วมมือด้านดิจิทัล
“ชัยวุฒิ”ต้อนรับผู้บริหารโนเกีย พร้อมพัฒนาความร่วมมือด้านดิจิทัล
เมื่อวันที่ 27 เมษายน 2565 นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอีเอส) ได้ให้การต้อนรับ คณะผู้บริหารจากบริษัท โนเกีย (ประเทศไทย) จำกัด นำโดย Mr. Ricky Corker ตำแหน่ง Chief Customer Experience Officer ณ ห้องประชุม MDES1 ชั้น 9 กระทรวงดิจิทัลเพื่อเศรษฐกิจและสังคม โดยที่ประชุมได้มีการหารือแนวทางเพื่อส่งเสริมความร่วมมือในสาขาที่บริษัทโนเกียฯ มีความเชี่ยวชาญ ได้แก่ เทคโนโลยีดิจิทัล การเชื่อมต่อสายเคเบิลใต้น้ำ เครือข่าย 5G โทรคมนาคม คลาวน์ และความมั่นคงปลอดภัยไซเบอร์ ระหว่างหน่วยงานภาครัฐและเอกชนของไทยกับบริษัท โนเกียฯ ในอนาคตต่อไป
***********************

ที่มา : https://www.thaigov.go.th/news/contents/details/54006