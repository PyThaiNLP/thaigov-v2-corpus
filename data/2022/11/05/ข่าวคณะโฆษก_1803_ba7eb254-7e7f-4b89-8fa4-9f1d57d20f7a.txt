รัฐบาลไทย-ข่าวทำเนียบรัฐบาล-โฆษกรัฐบาลเผย นายกฯ พอใจ มหกรรมไกล่เกลี่ยหนี้สิน 30 ครั้ง ไกล่เกลี่ยสำเร็จ 4,973 ราย ทุนทรัพย์กว่า 2.58 พันล้านบาท คิดเป็นร้อยละ 97.38 ของผู้เข้าร่วมไกล่เกลี่ย


วันอังคารที่ 21 มิถุนายน 2565
พิมพ์
โฆษกรัฐบาลเผย นายกฯ พอใจ มหกรรมไกล่เกลี่ยหนี้สิน 30 ครั้ง ไกล่เกลี่ยสำเร็จ 4,973  ราย ทุนทรัพย์กว่า 2.58 พันล้านบาท คิดเป็นร้อยละ 97.38  ของผู้เข้าร่วมไกล่เกลี่ย
โฆษกรัฐบาลเผย นายกฯ พอใจ มหกรรมไกล่เกลี่ยหนี้สิน 30 ครั้ง ไกล่เกลี่ยสำเร็จ 4,973  ราย ทุนทรัพย์กว่า 2.58 พันล้านบาท คิดเป็นร้อยละ 97.38  ของผู้เข้าร่วมไกล่เกลี่ย “สมศักดิ์”เดินหน้าช่วยชาวบ้านทั่วประเทศ
วันนี้ (21 มิถุนายน 2565) นายธนกร วังบุญคงชนะ โฆษกประจำสำนักนายกรัฐมนตรี เปิดเผยความคืบหน้าการแก้ไขปัญหาหนี้สินภาคครัวเรือน ตามนโยบายของพล.อ.ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหมว่า ที่ผ่านมากระทรวงยุติธรรมภายใต้การนำของนายสมศักดิ์ เทพสุทิน รัฐมนตรีว่าการกระทรวงยุติธรรมได้ดำเนินการ “มหกรรมไกล่เกลี่ยหนี้สิน หนี้ครัวเรือน” ผ่านมาแล้ว จำนวน 30 ครั้ง ไกล่เกลี่ยสำเร็จ 4,973 ราย ทุนทรัพย์กว่า 2.58 พันล้านบาท คิดเป็นร้อยละ 97.38 ของผู้เข้าร่วมไกล่เกลี่ย โดยครั้งหลังสุดได้จัดขึ้นเมื่อวันที่ วันที่ 20 มิถุนายน 2565 ณ หอประชุมพญางำเมือง มหาวิทยาลัยพะเยา จังหวัดพะเยา และจังหวัดเชียงราย ณ หอประชุมใหญ่ มหาวิทยาลัยราชภัฎเชียงราย วันที่ 22 มิถุนายน 2565 ณ อาคารสวนนน้ำเฉลิมพระเกียรติ (บึงพระชนก) จังหวัดอุทัยธานี วันที่ 23 มิถุนายน 2565 ณ โรงแรมเทวราช จังหวัดน่าน ณ ศูนย์การค้าเซ็นทรัลอยุธยา จังหวัดพระนครศรีอยุธยา และจังหวัดแม่ฮองสอน ณ สหกรณ์ออมทรัพย์ครู จังหวัดแม่ฮองสอน วันที่ 24 มิถุนายน 2565 ณ แฮปปี้พลาซ่า คอนเวนชันฮอลล์ ชั้น 3 อำเภอเมืองพิจิตร จังหวัดพิจิตร และจังหวัดนครสวรรค์ ณ มหาวิทยาลัยเจ้าพระยา อำเภอเมืองนครสวรรค์ วันที่ 27 มิถุนายน 2565 ณ มหาวิทยาลัยราชภัฎกำแพงเพชร อาคารทีปังกรรัศมีโชติ จังหวัดกำแพงเพชร
“เชิญชวนประชาชนที่มีคดีพิพาทก่อนฟ้อง และหลังศาลมีคำพิพากษา ร่วมงานมหกรรมไกล่เกลี่ยหนี้สินครัวเรือน และยุติธรรมพบประชาชน (4 ภาค) ประจำปีงบประมาณ 2565 ภายใต้บูรณาการความร่วมมือระหว่างกรมบังคับคดี และกรมคุ้มครองสิทธิและเสรีภาพ ซึ่งจะเป็นการตอบโจทย์การแก้ไขหนี้สิน หนี้ กยศ. หนี้บัตรเครดิต และสินเชื่อส่วนบุคคล สินเชื่อรถยนต์ รวมถึงร่วมกันหาทางออก ฝ่าวิกฤติ สร้างโอกาส ก้าวไปด้วยกัน ในระหว่างเดือนมีนาคม - สิงหาคม 2565 ตั้งแต่เวลา 09.00 - 16.30 น. ณ สถานที่จัดงาน สำหรับผู้สนใจสอบถามรายละเอียดเพิ่มเติมได้ที่ กรมบังคับคดี 02 881 4999 หรือสายด่วนกรมบังคับคดี 1111 กด 79 หรือ ศูนย์ไกล่เกลี่ยข้อพิพาท 02 881 4840 และ กรมคุ้มครองสิทธิและเสรีภาพ 0 2141 2768-73” นายธนกรฯ กล่าว

ที่มา : https://www.thaigov.go.th/news/contents/details/55923