รัฐบาลไทย-ข่าวทำเนียบรัฐบาล-เฮ! WADA ปลดล็อกไทยออกจากรายชื่อผู้ที่ไม่ปฏิบัติตามกฎของ WADA มีผลทันที


วันศุกร์ที่ 4 กุมภาพันธ์ 2565
เฮ! WADA ปลดล็อกไทยออกจากรายชื่อผู้ที่ไม่ปฏิบัติตามกฎของ WADA มีผลทันที
.....
การกีฬาแห่งประเทศไทย เผย กรณีที่องค์กรต่อต้านการใช้สารต้องห้ามโลก (World Anti-Doping Agency: WADA) ไม่ให้การรับรองประเทศไทย เนื่องจากยังไม่ได้ปฏิบัติตามธรรมนูญขององค์กรต่อต้านการใช้สารต้องห้ามโลกนั้น ล่าสุดได้ปลดไทยออกจากรายชื่อผู้ที่ไม่ปฏิบัติตามกฎของ WADA โดยมีผลทันที หลังรัฐบาลได้เร่งแก้ข้อกฎหมาย รวมถึงปัญหาต่าง ๆ จนสำเร็จลุล่วง
.
นับเป็นข่าวดีของวงการกีฬาไทย ส่งผลให้นักกีฬาไทยที่เข้าร่วมการแข่งขันที่ WADA และคณะกรรมการโอลิมปิกสากลเป็นผู้ดูแล สามารถชักธงชาติ – ใช้เพลงชาติไทยในการแข่งขันได้ และประเทศไทยจะมีสิทธิเสนอตัวเป็นเจ้าภาพการจัดการแข่งขันกีฬา เพื่อสร้างโอกาสในอุตสาหกรรมการกีฬา การท่องเที่ยว เดินหน้าฟื้นเศรษฐกิจต่อไป
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/51244