รัฐบาลไทย-ข่าวทำเนียบรัฐบาล-ดีอีเอส เตรียมความพร้อมประเด็นสารัตถะด้านโทรคมนาคมและสารสนเทศ สำหรับการเป็นเจ้าภาพจัดการประชุมเอเปคของไทย ครั้งที่ 1/2565


วันศุกร์ที่ 18 มีนาคม 2565
ดีอีเอส เตรียมความพร้อมประเด็นสารัตถะด้านโทรคมนาคมและสารสนเทศ สำหรับการเป็นเจ้าภาพจัดการประชุมเอเปคของไทย ครั้งที่ 1/2565
ดีอีเอส เตรียมความพร้อมประเด็นสารัตถะด้านโทรคมนาคมและสารสนเทศ สำหรับการเป็นเจ้าภาพจัดการประชุมเอเปคของไทย ครั้งที่ 1/2565
เมื่อวันที่ 17 มีนาคม 2565 นายณัฐพล ณัฏฐสมบูรณ์ รองปลัดกระทรวงดิจิทัลเพื่อเศรษฐกิจและสังคม เป็นประธานการประชุมฯ ในการประชุมคณะทำงานเพื่อพิจารณาประเด็นสารัตถะด้านโทรคมนาคมและสารสนเทศ สำหรับการเป็นเจ้าภาพจัดการประชุมเอเปคของไทย ครั้งที่ 1//2565 โดยมี นางสาวกัลยา ชินาธิวร ผู้อำนวยการกองการต่างประเทศ เป็นรองประธานคณะทำงานฯ ร่วมประชุมผ่านระบบการประชุมทางไกล ณ ห้องประชุม 801 ชั้น 8 กระทรวงดิจิทัลเพื่อเศรษฐกิจและสังคม ทั้งนี้คณะทำงานดังกล่าว ได้จัดตั้งเพื่อเป็นการสนับสนุนการปฏิบัติหน้าที่เจ้าภาพการประชุมผู้นำเขตเศรษฐกิจเอเปคและการประชุมที่เกี่ยวข้อง ในช่วงที่ไทยเป็นเจ้าภาพจัดการประชุมเอเปค ปี 2565 ในประเด็นสารัตถะด้านโทรคมนาคมและสารสนเทศ ประกอบกับกระทรวงดิจิทัลเพื่อเศรษฐกิจและสังคมมีกำหนดจะเป็นเจ้าภาพจัดการประชุมคณะทำงานเอเปคด้านโทรคมนาคมและสารสนเทศ ครั้งที่ 64 (The 64th APEC Telecommunications and Information Working Group: APEC TEL WG 64) ในเดือนพฤษภาคม 2565 ณ กรุงเทพฯ โดยการประชุมคณะทำงานฯ ครั้งที่ 1//2565 มีวัตถุประสงค์เพื่อเตรียมการในเรื่องการพิจารณากำหนดกิจกรรมการประชุม Roundtable /การประชุมเชิงปฏิบัติการ (Workshop) ภายใต้การประชุม APEC TEL WG ครั้งที่ 64 ในส่วนของไทย
*******************************

ที่มา : https://www.thaigov.go.th/news/contents/details/52692