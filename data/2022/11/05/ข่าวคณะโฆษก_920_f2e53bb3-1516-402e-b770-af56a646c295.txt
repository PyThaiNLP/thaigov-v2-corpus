รัฐบาลไทย-ข่าวทำเนียบรัฐบาล-โฆษกรัฐบาลสวน “ประเสริฐ” จะโหมโรงทั้งทีก็ควรอยู่บนข้อเท็จจริง ไม่ใช่พูดไปเรื่อย ยัน “นายกฯ”บริหารงานโปร่งใสตรวจสอบได้ เหน็บนโยบายรัฐถูกใจประชาชนแต่ไม่ถูกใจฝ่ายค้าน


วันอังคารที่ 25 มกราคม 2565
พิมพ์
โฆษกรัฐบาลสวน “ประเสริฐ” จะโหมโรงทั้งทีก็ควรอยู่บนข้อเท็จจริง ไม่ใช่พูดไปเรื่อย ยัน “นายกฯ”บริหารงานโปร่งใสตรวจสอบได้ เหน็บนโยบายรัฐถูกใจประชาชนแต่ไม่ถูกใจฝ่ายค้าน
โฆษกรัฐบาลสวน “ประเสริฐ” จะโหมโรงทั้งทีก็ควรอยู่บนข้อเท็จจริง ไม่ใช่พูดไปเรื่อย ยัน “นายกฯ”บริหารงานโปร่งใสตรวจสอบได้ เหน็บนโยบายรัฐถูกใจประชาชนแต่ไม่ถูกใจฝ่ายค้าน
วันที่ 25 มกราคม 2565 นายธนกร วังบุญคงชนะ โฆษกประจำสำนักนายกรัฐมนตรี กล่าวถึงกรณีที่นายประเสริฐ จันทรรวงทอง เลขาธิการพรรคเพื่อไทย ระบุว่า รัฐบาล พล.อ.ประยุทธ์ จันทร์โอชา นายกรัฐมนตรี และรมว.กลาโหม ทุจริตพุ่ง และไม่กล้าแตะพรรคร่วมรัฐบาลเพราะกลัวรัฐบาลพังว่า นายประเสริฐคงยังคิดถึงภาพหลอนติดตาสมัยรัฐบาลพรรคเพื่อไทยที่มีการทุจริตจนอดีตนายกรัฐมนตรีต้องหนีไปต่างประเทศแล้วปล่อยให้อดีตรัฐมนตรีต้องถูกจำคุก จึงคิดว่ารัฐบาลอื่นจะ เหมือนกับรัฐบาลของตัวเอง ทั้งนี้ หากจะโหมโรงการอภิปรายตามมาตรา 152 ก็ควรจะโหมโรงด้วยข้อมูลที่เป็นข้อเท็จจริง เพื่อให้เกิดความน่าเชื่อถือ และประชาชนจะได้ติดตาม ไม่ใช่พูดโหมโรงไปเรื่อยชนิดผีเจาะปากพูด อย่างไรก็ตาม ยืนยันว่า รัฐบาลพร้อมรับฟังทุกความคิดเห็นและข้อเสนอแนะ แต่จะต้องเป็นข้อเสนอแนะที่อยู่บนพื้นฐานของข้อเท็จจริง ไม่ใช่แค่พูดเอามันแบบที่ฝ่ายค้านชอบทำ
“ยืนยันว่านายกรัฐมนตรีไม่ได้ห่วงอำนาจของตัวเอง อยากให้ฝ่ายค้านเลิกใช้วิธีเก่า ๆ เสี้ยมให้คนแตกคอกันได้แล้ว เพราะการบริหารประเทศตลอดระยะเวลาที่ผ่านมานั้น ท่านนายกฯ บริหารประเทศโดยยึดประโยชน์ของประชาชนเป็นที่ตั้ง ซึ่งหลายนโยบายนั้นถูกใจประชาชน แต่อาจจะไม่ถูกใจฝ่ายค้าน จึงทำให้มีนักการเมืองบางคนบางกลุ่มนำไปบิดเบือนข้อเท็จจริงจนประชาชนสับสน ดังนั้น เมื่อประชาชนชื่นชอบนโยบายของรัฐบาล จึงเข้าใจได้ว่า เหตุใดฝ่ายค้านจึงไม่อยากให้ท่านนายกฯ อยู่ในตำแหน่งต่อไปแม้เพียงแค่นาทีเดีย” นายธนกร กล่าว

ที่มา : https://www.thaigov.go.th/news/contents/details/50847