รัฐบาลไทย-ข่าวทำเนียบรัฐบาล-อนุมัติ 211 ล้านบาท ศึกษาวัคซีนใบยา ในมนุษย์ ระยะที่ 2


วันพุธที่ 13 เมษายน 2565
พิมพ์
อนุมัติ 211 ล้านบาท ศึกษาวัคซีนใบยา ในมนุษย์ ระยะที่ 2
วันพุทธที่ 13 เมษายน 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลสนับสนุนการวิจัยและพัฒนาวัคซีนป้องกันโรคโควิด-19 ภายในประเทศอย่างต่อเนื่อง โดยอนุมัติโครงการศึกษาความปลอดภัย ความสามารถในการกระตุ้นภูมิคุ้มกัน และประสิทธิภาพของวัคซีนที่ใช้พืชเป็นแหล่งผลิต ในมนุษย์ระยะที่ 2A กรอบวงเงิน 211 ล้านบาท โดยมอบหมายให้สถาบันวัคซีนแห่งชาติ และบริษัท ใบยาไฟโตฟาร์ม จำกัด เร่งจัดทำแผนฉุกเฉินสำหรับรองรับความเสี่ยงที่อาจเกิดขึ้นจากปัจจัยต่าง ๆ จนเป็นเหตุให้การดำเนินการล่าช้า พร้อมทั้งให้จัดทำแผนเร่งรัดการดำเนินโครงการระยะที่ 3 เสนอต่อคณะกรรมการพิจารณากลั่นกรองงบประมาณด้วย ทั้งนี้ เพื่อให้ไทยมีความมั่นคงด้านองค์ความรู้และเทคโนโลยีวัคซีน พร้อมรับมือกับการกลายพันธุ์ของเชื้อไวรัสและโรคอุบัติใหม่ในอนาคต
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/53589