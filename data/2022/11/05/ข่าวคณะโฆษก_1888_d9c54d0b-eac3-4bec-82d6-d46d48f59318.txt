รัฐบาลไทย-ข่าวทำเนียบรัฐบาล-​โฆษกรัฐบาล เผย นายกรัฐมนตรี ติดตามสถานการณ์โควิด-19 ในไทย แนะประชาชนหากพบมีอาการน่าสงสัยควรตรวจหาเชื้อ ชมสถานประกอบการจัดแอลกอฮอล์ไว้ให้บริการ


วันเสาร์ที่ 2 กรกฎาคม 2565
พิมพ์
​โฆษกรัฐบาล เผย นายกรัฐมนตรี ติดตามสถานการณ์โควิด-19 ในไทย แนะประชาชนหากพบมีอาการน่าสงสัยควรตรวจหาเชื้อ ชมสถานประกอบการจัดแอลกอฮอล์ไว้ให้บริการ
​โฆษกรัฐบาล เผย นายกรัฐมนตรี ติดตามสถานการณ์โควิด-19 ในไทย แนะประชาชนหากพบมีอาการน่าสงสัยควรตรวจหาเชื้อ ชมสถานประกอบการจัดแอลกอฮอล์ไว้ให้บริการ   ขณะที่อนามัยโพล พบประชาชนร้อยละ 91 ยังเน้นล้างมือด้วยสบู่หรือแอลกอฮอล์
วันนี้ (2 กรกฎาคม 2565) นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม
ติดตามสถานการณ์โควิด-19  พบจำนวนผู้ติดเชื้อรายใหม่มีแนวโน้มเพิ่มสูงขึ้นในบางจังหวัด ผู้ป่วยหนักและผู้ป่วยที่ใส่เครื่องช่วยหายใจมีจำนวนเพิ่มขึ้นเล็กน้อย ซึ่งส่วนใหญ่ที่เข้าระบบการรักษาในโรงพยาบาลเป็นผู้ป่วยระดับสีเหลือง คือกลุ่มที่มีอาการไม่รุนแรง  แสดงให้เห็นว่า ผู้ที่ติดเชื้อรายใหม่มักมีอาการน้อยไม่รุนแรง อย่างไรก็ตาม ขอให้ประชาชนรักษาสุขภาพให้แข็งแรง และปฏิบัติตามมาตรการดูแลตนเองอย่างเคร่งครัด   เว้นระยะห่าง หมั่นล้างมือสวมหน้ากากอนามัยทุกครั่งเมื่ออยู่ในสถานที่แออัด และควรตรวจหาเชื้อหากพบมีอาการน่าสงสัย  และชื่นชมสถานประกอบการต่างๆ ที่ปฏิบัติตามมาตรการ COVID Free Setting  และยังคงจัดหาแอลกอฮอล์ไว้ให้บริการ  ทั้งนี้  ผลสำรวจของอนามัยโพลรายงาน  ร้อยละ 91 ประชาชนยังคงล้างมือด้วยสบู่หรือแอลกอฮอล์ทุกครั้งเมื่อสัมผัสวัตถุและสิ่งของร่วมกันด้วย
สำหรับสถานการณ์การแพร่ระบาดของโควิด-19 วันนี้ พบผู้ติดเชื้อโควิด-19 รายใหม่  จำนวน 2,508 ราย จำแนกเป็น ผู้ป่วยในประเทศ 2,508 รายผู้ป่วยมาจากต่างประเทศ - ราย ผู้ป่วยสะสม 2,304,342 ราย (ตั้งแต่ 1 มกราคม 2565)  หายป่วยกลับบ้าน 1,883 ราย หายป่วยสะสม 2,303,879 ราย (ตั้งแต่ 1 มกราคม 2565)  ผู้ป่วยกำลังรักษา 24,723 ราย เสียชีวิต 17 ราย  จำนวนผู้ป่วยปอดอักเสบ รักษาตัวอยู่ในโรงพยาบาล 675 ราย

ที่มา : https://www.thaigov.go.th/news/contents/details/56443