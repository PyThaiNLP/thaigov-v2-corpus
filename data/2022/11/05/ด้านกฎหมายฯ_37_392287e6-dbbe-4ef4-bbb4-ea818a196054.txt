รัฐบาลไทย-ข่าวทำเนียบรัฐบาล-กระทรวงยุติธรรม ประชุมคณะอนุกรรมการกองทุนยุติธรรม ครั้งที่ ๙/๒๕๖๔


วันอังคารที่ 29 มิถุนายน 2564
พิมพ์
กระทรวงยุติธรรม ประชุมคณะอนุกรรมการกองทุนยุติธรรม ครั้งที่ ๙/๒๕๖๔
กระทรวงยุติธรรม ประชุมคณะอนุกรรมการกองทุนยุติธรรม ครั้งที่ ๙/๒๕๖๔ ผ่านระบบการประชุมทางไกล (Video Conference)
ในวันอังคารที่ ๒๙ มิถุนายน ๒๕๖๔ เวลา ๑๐.๐๐ น. นายวัลลภ นาคบัว รองปลัดกระทรวงยุติธรรม เป็นประธานการประชุมคณะอนุกรรมการบริหารกองทุนยุติธรรม ครั้งที่ ๙/๒๕๖๔  โดยมี นางสาวณัฐธ์ภัสส์ ยงใจยุทธ ผู้ช่วยรัฐมนตรีประจำกระทรวงยุติธรรม นายมนินธ์ สุทธิวัฒนานิติ ผู้อำนวยการสำนักงานกองทุนยุติธรรม และคณะอนุกรรมการฯ และเจ้าหน้าที่ที่เกี่ยวข้อง เข้าร่วมประชุมผ่านระบบการประชุมทางไกล (Video Conference) และห้องประชุม ๑๐ - ๐๑ ชั้น ๑๐ อาคารกระทรวงยุติธรรม ถนนแจ้งวัฒนะ กรุงเทพมหานคร
ในการนี้ ที่ประชุมได้รับทราบรายงานผลการดำเนินงานตามบันทึกข้อตกลงการประเมินของกองทุนยุติธรรม ประจำปีบัญชี ๒๕๖๔ การรายงานความคืบหน้าทางคดี การรายงานมติการประชุมคณะกรรมการกองทุนยุติธรรม ครั้งที่ ๔/๒๕๖๔ และการรายงานผลดำเนินงานตามมติที่ประชุมคณะกรรมการกองทุนยุติธรรม
ทั้งนี้ คณะอนุกรรมการฯ ได้หารือเรื่องที่จะเสนอพิจารณาในการประชุมคณะกรรมการกองทุนยุติธรรม ครั้งที่ ๕/๒๕๖๔ ประกอบด้วย แผนการใช้จ่ายงบประมาณ ประจำปีงบประมาณ พ.ศ.๒๕๖๕ การแก้ไขสัญญาจ้างทนายความในชั้นบังคับคดี (ร่าง) คำสั่งคณะกรรมการกองทุนยุติธรรม เรื่อง แต่งตั้งคณะอนุกรรมการบริหารความเสี่ยงกองทุนยุติธรรม ตลอดจนการเตรียมความพร้อมเมื่อประมวลกฎหมายยาเสพติดมีผลบังคับใช้ : การให้ความช่วยเหลือกลุ่มผู้ต้องขังที่มีสิทธิได้รับการกำหนดโทษใหม่
นอกจากนี้ ได้พิจารณาแผนการใช้จ่ายงบประมาณ ประจำปีงบประมาณ พ.ศ.๒๕๖๕ โดยทบทวนตามมติที่ประชุมคณะกรรมการกองทุนยุติธรรม

ที่มา : https://www.thaigov.go.th/news/contents/details/43232