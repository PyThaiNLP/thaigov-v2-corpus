รัฐบาลไทย-ข่าวทำเนียบรัฐบาล-การท่าเรือแห่งประเทศไทยรายงานผลการดำเนินงานรอบ 6 เดือน ประจำปีงบประมาณ 2564


วันอังคารที่ 22 มิถุนายน 2564
การท่าเรือแห่งประเทศไทยรายงานผลการดำเนินงานรอบ 6 เดือน ประจำปีงบประมาณ 2564
...
เรือโท กมลศักดิ์ พรหมประยูร ผู้อำนวยการการท่าเรือแห่งประเทศไทย กระทรวงคมนาคม กล่าวว่า การท่าเรือแห่งประเทศไทย (กทท.) มีผลการดำเนินงานให้บริการเรือ สินค้า และตู้สินค้าผ่านท่าเรือกรุงเทพ (ทกท.) ท่าเรือแหลมฉบัง (ทลฉ.) ท่าเรือพาณิชย์เชียงแสน (ทชส.) ท่าเรือเชียงของ (ทชข.) และท่าเรือระนอง (ทรน.) ในรอบ 6 เดือน ประจำปีงบประมาณ 2564 (ตุลาคม 2563 - มีนาคม 2564) โดยเปรียบเทียบกับช่วงเดียวกันของปี 2563 สรุปดังนี้
ทกท. เรือเทียบท่า 1,961 เที่ยว ลดลงร้อยละ 0.81 สินค้าผ่านท่า 10.621 ล้านตัน ลดลงร้อยละ 3.65 ตู้สินค้าผ่านท่า 0.720 ล้าน ที.อี.ยู. ลดลงร้อยละ 0.70
ทลฉ. เรือเทียบท่า 4,601 เที่ยว ลดลงร้อยละ 11.52 สินค้าผ่านท่า 43.588 ล้านตัน เพิ่มขึ้นร้อยละ 0.10 ตู้สินค้าผ่านท่า 4.074 ล้าน ที.อี.ยู. เพิ่มขึ้นร้อยละ 2.56
ทชส. เรือเทียบท่า 1,129 เที่ยว ลดลงร้อยละ 36.39 สินค้าผ่านท่า 47,092.68 ตัน ลดลงร้อยละ 61.04 ตู้สินค้าผ่านท่า 2,585 ที.อี.ยู. ลดลงร้อยละ 52.42
ทชข. เรือเทียบท่า 4 เที่ยว ลดลงร้อยละ 97.24 สินค้าผ่านท่า 24 ตัน ลดลงร้อยละ 99.06
ทรน. เรือเทียบท่า 2 เที่ยว เพิ่มขึ้นร้อยละ 100 สินค้าผ่านท่า 47,365 ตัน ลดลงร้อยละ 33.00 ตู้สินค้าผ่านท่า 1,661 ตู้ ลดลงร้อยละ 23.88
ผลการดำเนินงานของ กทท. ในรอบ 6 เดือน (ตุลาคม 2563 - มีนาคม 2564) มีทิศทางฟื้นตัว                  อย่างค่อยเป็นค่อยไป โดยมีเรือเทียบท่าที่ ทกท. และ ทลฉ. รวม 6,562 เที่ยว ลดลงร้อยละ 8.57 สินค้าผ่านท่า     54.208 ล้านตัน ลดลงร้อยละ 0.66 และตู้สินค้าผ่านท่า 4.794 ล้าน ที.อี.ยู. เพิ่มขึ้นร้อยละ 2.05 คิดเป็นกำไรสุทธิ  2,969 ล้านบาท เพิ่มขึ้นร้อยละ 0.47 เมื่อเทียบกับปี 2563 ซึ่งจากการขยายตัวของตู้สินค้าผ่านท่าเพิ่มขึ้นร้อยละ 2.05 เมื่อเทียบกับช่วงเดียวกันของปี 2563 สืบเนื่องจากได้รับปัจจัยสนับสนุนจากภาคการส่งออกสินค้าที่ฟื้นตัวตามทิศทางเศรษฐกิจและการค้าโลก ประกอบกับหลายประเทศได้แจกจ่ายและฉีดวัคซีนป้องกันการติดเชื้อไวรัส COVID-19 ให้กับประชาชนได้อย่างมีประสิทธิภาพและครอบคลุมมากขึ้น รวมทั้งการฟื้นตัวของภาคการผลิตส่งผลให้ความต้องการวัตถุดิบและสินค้าขั้นกลางเพิ่มสูงขึ้น

ที่มา : https://www.thaigov.go.th/news/contents/details/42956