รัฐบาลไทย-ข่าวทำเนียบรัฐบาล-กระทรวงอุตสาหกรรม จัดกิจกรรมปล่อยขบวนรถบรรทุกสิ่งของช่วยเหลือผู้ประสบอุทกภัยในพื้นที่จังหวัดขอนแก่น


วันพฤหัสบดีที่ 14 ตุลาคม 2564
พิมพ์
กระทรวงอุตสาหกรรม จัดกิจกรรมปล่อยขบวนรถบรรทุกสิ่งของช่วยเหลือผู้ประสบอุทกภัยในพื้นที่จังหวัดขอนแก่น
กระทรวงอุตสาหกรรม ปล่อยขบวนรถบรรทุกสิ่งของช่วยเหลือผู้ประสบอุทกภัย เพื่อมอบน้ำใจและความช่วยเหลือบรรเทาทุกข์ให้แก่พี่น้องชาวขอนแก่น
กระทรวงอุตสาหกรรม จัดกิจกรรมปล่อยขบวนรถบรรทุกสิ่งของช่วยเหลือผู้ประสบอุทกภัยในพื้นที่จังหวัดขอนแก่น
วันนี้ (14 ตุลาคม 2564) นางวรวรรณ ชิตอรุณ รองปลัดกระทรวงอุตสาหกรรม พร้อมด้วย นายนิรันดร์ ยิ่งมหิศรานนท์ อธิบดีกรมอุตสาหกรรมพื้นฐานและการเหมืองแร่ นายสมพล โนดไธสง ผู้ตรวจราชการกระทรวงอุตสาหกรรม นายทาวัน ทวีถาวรสวัสดิ์ ผู้ช่วยปลัดกระทรวงอุตสาหกรรม ร่วมจัดกิจกรรมปล่อยขบวนรถบรรทุกสิ่งของช่วยเหลือผู้ประสบอุทกภัยในพื้นที่จังหวัดขอนแก่น เพื่อมอบน้ำใจและความช่วยเหลือบรรเทาทุกข์ให้แก่พี่น้องชาวขอนแก่น จำนวน 500 ชุด ซึ่งภายในถุงยังชีพประกอบด้วยสิ่งของเครื่องอุปโภค บริโภคที่จำเป็น อาทิ นมแลคตาซอย ปลากระป๋อง มาม่า กระดาษทิชชู่ ซีอิ้วขาว โจ๊กคัพ น้ำดื่ม เป็นต้น ณ อาคารสำนักงานปลัดกระทรวงอุตสาหกรรม
กระทรวงอุตสาหกรรมหวังเป็นส่วนหนึ่งที่ช่วยบรรเทาความเดือดร้อนให้ประชาชนและส่งกำลังใจให้แก่ทุกภาคส่วนร่วมผ่านสถานการณ์วิกฤตนี้ไปด้วยกัน

ที่มา : https://www.thaigov.go.th/news/contents/details/46958