รัฐบาลไทย-ข่าวทำเนียบรัฐบาล-กรมทางหลวงชนบท รายงานสถานการณ์ถนนที่ได้รับผลกระทบจากอุทกภัยในพื้นที่ 2 จังหวัดประจำวันที่ 8 ธันวาคม 2564 เวลา 08.30 น. สามารถสัญจรผ่านได้ 1 สายทาง ไม่สามารถผ่านได้ 1 สายทาง


วันพุธที่ 8 ธันวาคม 2564
กรมทางหลวงชนบท รายงานสถานการณ์ถนนที่ได้รับผลกระทบจากอุทกภัยในพื้นที่ 2 จังหวัดประจำวันที่ 8 ธันวาคม 2564 เวลา 08.30 น. สามารถสัญจรผ่านได้ 1 สายทาง ไม่สามารถผ่านได้ 1 สายทาง
กรมทางหลวงชนบท (ทช.) กระทรวงคมนาคม โดยสำนักบำรุงทาง รายงานถึงสถานการณ์อุทกภัยประจำวันที่ 8 ธันวาคม 2564 เวลา 08.30 น. ว่า มีถนนทางหลวงชนบทที่ประสบอุทกภัยในพื้นที่ 2 จังหวัด สามารถสัญจรผ่านได้ 1 สายทาง และไม่สามารถผ่านได้ 1 สายทาง
กรมทางหลวงชนบท (ทช.) กระทรวงคมนาคม โดยสำนักบำรุงทาง รายงานถึงสถานการณ์อุทกภัยประจำวันที่ 8 ธันวาคม 2564 เวลา 08.30 น. ว่า มีถนนทางหลวงชนบทที่ประสบอุทกภัยในพื้นที่ 2 จังหวัด ได้แก่ สุราษฎร์ธานี และนครศรีธรรมราช สามารถสัญจรผ่านได้ 1 สายทาง ได้แก่ ถนนสาย นศ.4021 แยก ทล.4151 - บ้านบางคลุ้ง อำเภอเชียรใหญ่ และชะอวด จังหวัดนครศรีธรรมราช น้ำท่วม 5 - 10 เซนติเมตร (ช่วง กม. ที่ 10+000 - 10+900 และช่วง กม. ที่ 14+900 - 16+750) และไม่สามารถผ่านได้ 1 สายทาง ได้แก่ ถนนสายทาง สฎ.2036 แยก ทล.41 (กม. ที่ 180+575) - บ้านแม่แขก อำเภอพุนพิน จังหวัดสุราษฎร์ธานี น้ำท่วมสูง 70 เซนติเมตร (ช่วง กม. ที่ 0+000 - 0+300 และช่วง กม. ที่ 3+000 - 11+200)
ทั้งนี้ ทช. ได้ดำเนินการติดตั้งป้ายเตือนและอุปกรณ์อำนวยความปลอดภัยแสดงเขตแนวเส้นทางบริเวณสายทางที่ได้รับผลกระทบ พร้อมจัดเจ้าหน้าที่ติดตามสถานการณ์อย่างใกล้ชิด เพื่อเร่งดำเนินการฟื้นฟูซ่อมแซมสายทางและบรรเทาความเดือดร้อนในการสัญจรของประชาชน ตามนโยบายของนายศักดิ์สยาม ชิดชอบ รัฐมนตรีว่าการกระทรวงคมนาคม โดยประชาชนสามารถแจ้งเหตุได้ที่สายด่วนกรมทางหลวงชนบท โทร. 11466

ที่มา : https://www.thaigov.go.th/news/contents/details/49220