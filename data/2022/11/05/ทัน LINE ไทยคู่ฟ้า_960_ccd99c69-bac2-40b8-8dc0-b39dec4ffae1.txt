รัฐบาลไทย-ข่าวทำเนียบรัฐบาล-ศบค. เคาะปรับพื้นที่สีเขียวทั่วประเทศ - เปิดสถานบันเทิงตาม กม. กำหนด - ยกเลิก Thailand Pass


วันศุกร์ที่ 17 มิถุนายน 2565
ศบค. เคาะปรับพื้นที่สีเขียวทั่วประเทศ - เปิดสถานบันเทิงตาม กม. กำหนด - ยกเลิก Thailand Pass
.....
ที่ประชุม ศบค. (17 มิ.ย. 65) เห็นชอบการปรับระดับพื้นที่สถานการณ์ทั่วราชอาณาจักร โดยจะมีผลตั้งแต่ประกาศในราชกิจจานุเบกษา ดังนี้
.
-พื้นที่สถานการณ์ : ปรับระดับพื้นที่สถานการณ์เป็นระดับเฝ้าระวัง (สีเขียว) ทั่วประเทศ
-การบริโภคเครื่องดื่มแอลกอฮอล์ในร้านอาหาร : เปิดบริการได้ตามปกติตามมาตรการป้องกันโรค
-สถานประกอบการประเภทสถานบันเทิง : เปิดบริการได้ตามกฎหมายกำหนด
-การเคลื่อนย้ายแรงงานต่างด้าว : ดำเนินการได้ตามปกติ
-การคัดกรองอุณหภมิ : ไม่มีความจำเป็นต้องคัดกรองอุณหภูมิในอาคารสถานที่
-การเว้นระยะห่าง : แนะนำให้มีการเว้นระยะห่างตามความเหมาะสม เพื่อลดความเสี่ยงต่อการแพร่เชื้อ
-มาตรการการรวมกลุ่ม : ตรวจคัดกรอง ATK กรณีเป็นผู้ป่วยสงสัยที่มีอาการทางเดินหายใจ และหากมีการรวมกลุ่มเกิน 2,000 คน ขอให้แจ้ง คกก.โรคติดต่อจังหวัด เพื่อเฝ้าระวังการระบาด
.
สำหรับมาตรการสวมหน้ากาก แบ่งเป็น
1.ประชาชนกลุ่มเฉพาะ :
- กลุ่ม 608 ที่ไม่ได้รับวัคซีนครบตามเกณฑ์ ควรสวมหน้ากาก เมื่ออยู่ร่วมกับบุคคลอื่น
- ผู้ติดเชื้อ/ผู้สัมผัสเสี่ยงสูง ให้สวมหน้ากากตลอดเวลา เมื่อจำเป็นต้องอยู่ร่วมกับบุคคลอื่น
.
2.สำหรับประชาชนทั่วไป/ผู้ใช้บริการ :
- ภายนอกอาคาร ที่โล่งแจ้ง ให้สวมหน้ากากเมื่ออยู่ร่วมกับบุคคลอื่นที่ไม่สามารถเว้นระยะห่าง มีความแออัด มีการรวมกลุ่มคนจำนวนมาก หรือมีการระบายอากาศไม่ดี
- ภายในอาคาร ให้สวมหน้ากาก โดยสามารถถอดหน้ากากได้กรณีอยู่คนเดียว/ อยู่กับบุคคลอื่นที่สามารถเว้นระยะห่างได้ ไม่รวมกลุ่มแออัด และอยู่ในที่ระบายอากาศได้ดี/ มีกิจกรรมที่จำเป็นต้องถอดหน้ากาก เช่น รับประทานอาหาร ออกกำลังกาย ฯลฯ
.
และตั้งแต่ 1 ก.ค. 65 เป็นต้นไป จะมีการยกเว้นการลงทะเบียน Thailand Pass ของชาวต่างชาติ/ ยกเลิกมาตรการคัดกรองอุณหภูมิ ณ ช่องทางเข้าออกระหว่างประเทศ/ ยกเลิกการกำหนดเงินประกัน (ส่งเสริมการซื้อประกัน)
.
อ่านเพิ่มเติม คลิก https://www.thaigov.go.th/news/contents/details/55826
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/55834