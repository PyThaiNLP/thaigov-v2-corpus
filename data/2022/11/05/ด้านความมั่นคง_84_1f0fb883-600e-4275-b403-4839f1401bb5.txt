รัฐบาลไทย-ข่าวทำเนียบรัฐบาล-“วราวุธ” พร้อมกลับเข้าทำงาน หลังผลการตรวจไม่พบเชื้อโควิด-19 เร่งลุยงาน ทส. ต่อเนื่อง


วันศุกร์ที่ 16 กรกฎาคม 2564
พิมพ์
“วราวุธ” พร้อมกลับเข้าทำงาน หลังผลการตรวจไม่พบเชื้อโควิด-19 เร่งลุยงาน ทส. ต่อเนื่อง
“วราวุธ” พร้อมกลับเข้าทำงาน หลังผลการตรวจไม่พบเชื้อโควิด-19 เร่งลุยงาน ทส. ต่อเนื่อง
“วราวุธ” พร้อมกลับเข้าทำงาน หลังผลการตรวจไม่พบเชื้อโควิด-19 เร่งลุยงาน ทส. ต่อเนื่อง
วันนี้ (16 กรกฎาคม 2564) // นายปิ่นสักก์ สุรัสวดี โฆษกประจำกระทรวงทรัพยากรธรรมชาติและสิ่งแวดล้อม เปิดเผยถึง ผลการตรวจหาเชื้อโควิด-19 ล่าสุดของ นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) และนายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม (ปกท.ทส.) ภายหลังครบกำหนดการกักตัวตามมาตรการป้องกันและควบคุมการแพร่ระบาดของโรคติดเชื้อโควิด-19 ว่า ผลจากการตรวจหาเชื้อโควิด-19 ในครั้งที่ 3 นับจากการเข้าร่วมตรวจติดตามโครงการเปิดเมืองภูเก็ตรับนักท่องเที่ยว ภายใต้โครงการภูเก็ตแซนด์บอกซ์ (Phuket Sandbox) ของทั้ง 2 ท่าน และคณะผู้ติดตาม ยังคงพบว่า ผลการตรวจในครั้งนี้ ไม่พบการติดเชื้อโควิด-19 แต่อย่างใด และในวันนี้ (16 กรกฎาคม 2564) ทั้ง 2 ท่านได้กลับเข้าทำงานที่กระทรวงทรัพยากรธรรมชาติและสิ่งแวดล้อมตามกำหนดการปกติเป็นที่เรียบร้อยแล้ว
โดยในระหว่างการกักตัว ทั้งท่านรัฐมนตรีฯ วราวุธ และท่านปลัดกระทรวงฯ จตุพร ยังคงปฏิบัติราชการตามปกติทั้งการติดตามความก้าวหน้าของงานสำคัญต่าง ๆ ของกระทรวง และการเข้าร่วมประชุมวาระสำคัญผ่านระบบการประชุมทางไกล VDO Conference จากสถานที่พัก และสำหรับภารกิจที่สำคัญของการกลับเข้าทำงานในวันแรกที่กระทรวงฯ ของท่านรัฐมนตรีฯ วราวุธ ศิลปอาชา ในวันนี้ คือ การเข้าร่วมพิธีเปิดการประชุมคณะกรรมการมรดกโลกสมัยสามัญ ครั้งที่ 44 ผ่านระบบการประชุมทางไกล VDO Conference ในช่วงเย็นของวันนี้ โดยจะมีวาระที่สำคัญของประเทศไทยในการนำเสนอพื้นที่กลุ่มป่าแก่งกระจานเพื่อขอรับการขึ้นทะเบียนเป็นมรดกโลกในการประชุมครั้งนี้ด้วย นายปิ่นสักก์ กล่าว

ที่มา : https://www.thaigov.go.th/news/contents/details/43807