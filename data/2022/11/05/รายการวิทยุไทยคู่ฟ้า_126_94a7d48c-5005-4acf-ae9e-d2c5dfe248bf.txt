รัฐบาลไทย-ข่าวทำเนียบรัฐบาล-เพิ่มงบโครงการส่งเสริมผลิตข้าวอินทรีย์พร้อมขยายเวลา


วันจันทร์ที่ 20 กันยายน 2564
พิมพ์
เพิ่มงบโครงการส่งเสริมผลิตข้าวอินทรีย์พร้อมขยายเวลา
วันจันทร์ที่ 20 กันยายน 2564
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลอนุมัติงบกลาง 869 ล้านบาท เพื่อใช้เป็นเงินอุดหนุนเกษตรกรของโครงการส่งเสริมการผลิตข้าวอินทรีย์ ปี 2562 และขยายระยะเวลาดำเนินการจากเดิมสิ้นสุดปีงบประมาณ 2564 เป็นสิ้นสุดปีงบประมาณ 2565 โดยเกษตรกรที่ผ่านการประเมินเตรียมความพร้อม จะได้รับเงินอุดหนุนไร่ละ 2,000 บาท เกษตรกรที่ผ่านการประเมินระยะปรับเปลี่ยน ไร่ละ 3,000 บาท และเกษตรกรที่ได้การรับรองมาตรฐานการผลิตข้าวอินทรีย์ ไร่ละ 4,000 บาท รายละไม่เกิน 15 ไร่ เป็นเวลาต่อเนื่อง 3 ปี เพื่อชดเชยรายได้แก่เกษตรกรเนื่องจากผลผลิตข้าวจะลดลงในระยะเริ่มต้นของการเปลี่ยนผ่านจากระบบการผลิตปกติเข้าสู่ระบบการผลิตแบบอินทรีย์ ซึ่งโครงการนี้เป็นส่วนหนึ่งของการรักษาเสถียรภาพราคาข้าวและรายได้เกษตรกร
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/45993