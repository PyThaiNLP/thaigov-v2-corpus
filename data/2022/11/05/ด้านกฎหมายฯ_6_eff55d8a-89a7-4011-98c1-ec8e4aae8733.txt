รัฐบาลไทย-ข่าวทำเนียบรัฐบาล-​รัฐมนตรีว่าการกระทรวงยุติธรรมรับมอบหน้ากากอนามัย จาก UNODC เพื่อป้องกันและควบคุมการแพร่ระบาดของโรคติดเชื้อไวรัสโคโรนา 2019 (COVID-19) ในเรือนจำ


วันพุธที่ 16 มิถุนายน 2564
พิมพ์
​รัฐมนตรีว่าการกระทรวงยุติธรรมรับมอบหน้ากากอนามัย จาก UNODC เพื่อป้องกันและควบคุมการแพร่ระบาดของโรคติดเชื้อไวรัสโคโรนา 2019 (COVID-19) ในเรือนจำ
​รัฐมนตรีว่าการกระทรวงยุติธรรมรับมอบหน้ากากอนามัย จาก UNODC เพื่อป้องกันและควบคุมการแพร่ระบาดของโรคติดเชื้อไวรัสโคโรนา 2019 (COVID-19) ในเรือนจำ
ในวันพุธที่ ๑๖ มิถุนายน ๒๕๖๔ เวลา ๑๐.๐๐ น. ณ กระทรวงยุติธรรม ถนนแจ้งวัฒนะ กรุงเทพฯ นายสมศักดิ์ เทพสุทิน รัฐมนตรีว่าการกระทรวงยุติธรรม เป็นประธานรับมอบการบริจาคหน้ากากอนามัย จำนวน ๑,๕๐๐,๐๐๐ ชิ้น จากสำนักงานว่าด้วยยาเสพติดและอาชญากรรมแห่งสหประชาชาติ (United Nations Office on Drugs and Crime ) หรือ UNODC โดยการสนับสนุนจากสหรัฐอเมริกา เพื่อป้องกันการแพร่ระบาดของโรคติดเชื้อไวรัสโคโรนา 2019 (COVID-19) ในเรือนจำและทัณฑสถาน โดยมี ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นผู้แทนลงนามในเอกสารส่งมอบ ร่วมกับ Mr. Jeremy Douglas ผู้แทน UNODC ประจำภูมิภาคเอเชียแปซิฟิก พร้อมด้วย ว่าที่ร้อยตรี ธนกฤต จิตรอารีย์รัตน์ เลขานุการรัฐมนตรีว่าการกระทรวงยุติธรรม นางสาวณัฐธ์ภัสส์ ยงใจยุทธ ผู้ช่วยรัฐมนตรีประจำกระทรวงยุติธรรม นายธนวัชร นิติกาญจนา ที่ปรึกษารัฐมนตรีว่าการกระทรวงยุติธรรม  นายวัลลภ นาคบัว รองปลัดกระทรวงยุติธรรม นายนิยม เติมศรีสุข รองปลัดกระทรวงยุติธรรม นายวีระกิตติ์ หาญปริพรรณ์ รองอธิบดีกรมราชทัณฑ์ และผู้แทนที่เกี่ยวข้อง เข้าร่วม โดย กระทรวงยุติธรรมจะนำอุปกรณ์ดังกล่าว ไปใช้ในการป้องกันการแพร่ระบาดของ COVID-19 ให้เกิดประโยชน์สูงสุดต่อไป

ที่มา : https://www.thaigov.go.th/news/contents/details/42773