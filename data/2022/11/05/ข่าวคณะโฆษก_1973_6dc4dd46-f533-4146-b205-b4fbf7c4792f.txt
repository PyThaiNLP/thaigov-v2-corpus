รัฐบาลไทย-ข่าวทำเนียบรัฐบาล-​โฆษกรัฐบาลเผย "นายกฯ" ฝากความห่วงใย ประธานสภาฯ "ชวน หลีกภัย" ขอให้หายป่วยโดยเร็ว ห่วงประชาชนช่วงหยุดยาว มีความเสี่ยงติดเชื้อโควิด ขอให้เพิ่มความระมัดระวัง


วันพุธที่ 13 กรกฎาคม 2565
พิมพ์
​โฆษกรัฐบาลเผย "นายกฯ" ฝากความห่วงใย ประธานสภาฯ "ชวน หลีกภัย" ขอให้หายป่วยโดยเร็ว ห่วงประชาชนช่วงหยุดยาว มีความเสี่ยงติดเชื้อโควิด ขอให้เพิ่มความระมัดระวัง
​โฆษกรัฐบาลเผย "นายกฯ" ฝากความห่วงใย ประธานสภาฯ "ชวน หลีกภัย" ขอให้หายป่วยโดยเร็ว ห่วงประชาชนช่วงหยุดยาว มีความเสี่ยงติดเชื้อโควิด ขอให้เพิ่มความระมัดระวัง
วันนี้ (13 กรกฎาคม 2565) นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม รับทราบการป่วยของนายชวน หลีกภัย ประธานรัฐสภา และประธานสภาผู้แทนราษฎร มีอาการอ่อนเพลียจากการติดเชื้อโควิด - 19 โดยนายกรัฐมนตรีฝากความห่วงใยและขอให้หายป่วย สุขภาพกลับมาแข็งแรงโดยเร็ว ทั้งนี้ นายชวน หลีกภัย ตรวจพบเชื้อโควิด 19 แต่อาการไม่รุนแรง มีเพียงอาการอ่อนเพลีย ซึ่งแพทย์ให้พักรักษาตัวที่โรงพยาบาล 2-3 วัน และจากนั้นจะสามารถกลับไปรักษาตัวที่บ้านพักได้
โฆษกประจำสำนักนายกรัฐมนตรีกล่าวเพิ่มเติมว่า ช่วงหยุดยาวระหว่าง 13-17 กรกฎาคมนี้ นายกรัฐมนตรีห่วงใยประชาชนเรื่องความเสี่ยงในการแพร่ระบาดของโรคโควิด-19 ซึ่งเป็นช่วงของการเดินทางผักผ่อนทำกิจกรรมร่วมกับครอบครัว ขอให้ประชาชนเพิ่มความระมัดระวัง โดยเฉพาะสถานที่ที่มีการรวมกลุ่มของผู้คน ขอให้ปฏิบัติตามมาตรการสาธารณสุขอย่างเคร่งครัด  สวมหน้ากากอนามัย เว้นระยะห่าง หมั่นล้างมือ ภายหลังการเดินทางหรือร่วมกิจกรรมขอให้สังเกตอาการตรวจเอง และตรวจ ATK เพื่อความมั่นใจ
"นายกรัฐมนตรี เชื่อมั่นว่าท่านชวนฯ เป็นผู้ที่มีสุขภาพแข็งแรง จะหายป่วยในเร็ววัน พร้อมฝากความห่วงใยไปถึงประชาชน พุทธศาสนิกชน ที่ใช้เวลาช่วงวันหยุดยาวทำกิจกรรมที่เป็นประโยชน์ร่วมกับครอบครัว โดยเฉพาะการร่วมทำบุญแห่เทียนพรรษา ทำบุญถวายพระ และร่วมพิธีเวียนเทียน รวมกลุ่มทำบุญตามสถานที่ต่างๆ ให้ดูแลระมัดระวังสุขภาพด้วย" โฆษกประจำสำนักนายกรัฐมนตรี กล่าว
.................

ที่มา : https://www.thaigov.go.th/news/contents/details/56861