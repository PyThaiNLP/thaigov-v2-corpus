รัฐบาลไทย-ข่าวทำเนียบรัฐบาล-รองนายกรัฐมนตรี “อนุทิน” เตรียมลงพื้นที่นครพนมร่วม “Kick of กัญชาริมโขง”


วันศุกร์ที่ 10 ธันวาคม 2564
พิมพ์
รองนายกรัฐมนตรี “อนุทิน” เตรียมลงพื้นที่นครพนมร่วม “Kick of กัญชาริมโขง”
รองนายกรัฐมนตรี “อนุทิน” เตรียมลงพื้นที่นครพนมร่วม “Kick of กัญชาริมโขง” เชื่อมโยงกัญชากับการท่องเที่ยว สู่โมเดลเศรษฐกิจสร้างรายได้ท้องถิ่น  เดินหน้าศึกษาวิจัยรอบด้านพร้อมเปรียบเทียบแนวนโยบายกับต่างประเทศ
วันที่ 10 ธ.ค. 2564  น.ส.ไตรศุลี ไตรสรณกุล รองโฆษกประจำสำนักนายกรัฐมนตรี กล่าวว่า จากที่รัฐบาลมีนโยบายส่งเสริมการปลูกพืชทางเลือก ซึ่งรวมถึงการผลักดันกัญชาทางการแพทย์ โดยการทยอยปลดล็อคข้อกฎหมาย ส่งเสริมการวิจัยและพัฒนาเพื่อเป็นฐานสำคัญให้มีการต่อยอดทางเศรษฐกิจได้นั้น ขณะนี้ได้ขยายไปสู่การเชื่อมโยงกับภาคการท่องเที่ยว
ในวันเสาร์ ที่ 11 ธ.ค. 2564 กระทรวงสาธารณสุขได้ร่วมกับกระทรวงการท่องเที่ยวและกีฬา จังหวัดและหน่วยงานท้องถิ่นในจังหวัดนครพนมจัดงาน “Kick off กัญชาริมฝั่งโขง” ที่ถนนสวรรค์ชายโขง หมู่บ้าน8ชนเผ่า อำเภอเมือง จังหวัดนครพนม ซึ่งจะเป็นต้นแบบการเชื่อมโยงระหว่างภาคการเกษตร สาธารณสุขกับภาคการท่องเที่ยว เป็นโมเดลการสร้างรายได้ให้ชุมชนและท้องถิ่น
ทั้งนี้ นายอนุทิน ชาญวีรกูล รองนายกรัฐมนตรีและรมว.สาธารณสุข จะเป็นประธานในงาน Kick off กัญชาริมฝั่งโขง และมีผู้บริหารระดับสูงจากหน่วยงานต่างๆ ซึ่งภายในงานจะประกอบไปด้วยหลายกิจกรรม เช่น ปล่อยรถตู้ รถทัวร์ เส้นทางการท่องเที่ยวสายกัญชานครพนม การออกบูธการท่องเที่ยวเชิงสุขภาพ บูธคลินิกกัญชาทางการแพทย์ การให้ความรู้การปลูกและแปรรูปกัญชา ตลาดนัดกัญชาชุมชน บูธเครือข่ายหมอชาวบานในการรักษาสูตรตำรับกัญชา บูธกัญชา Thai stick บ้านต้าย อำเภอโพนวรรค์ บูธจำหน่ายสินค้า ผลิตภัณฑ์จากวิสาหกิจชุมชน
“Kick off กัญชาริมฝั่งโขง ที่จังหวัดนครพนมจะรวมทุกเรื่องเกี่ยวกับพืชกัญชาให้ผู้ที่สนใจมาศึกษาข้อมูล และได้เห็นว่ากัญชาทางการแพทย์ที่ถูกกฎหมายสามารถต่อยอดเป็นพืชเศรษฐกิจทั้งทางการแพทย์และการท่องเที่ยว เป็นโมเดลต้นแบบให้พื้นที่อื่นๆ ของประเทศนำไปพัฒนาต่อยอดได้” น.ส.ไตรศุลี กล่าว
น.ส.ไตรศุลี กล่าวว่า รัฐบาลมุ่งมั่นในการผลักดันให้กัญชาเป็นพืชเศรษฐกิจที่สำคัญ โดยมีการศึกษาวิจัยที่รอบด้าน รวมถึงศึกษาเปรียบเทียบกับแนวนโยบายของต่างประเทศ ซึ่งในช่วงการเข้าร่วมการประชุมสมัชชาอนามัยโลก สมัยพิเศษ ที่นครเจนีวา สมาพันธรัฐสวิส เมื่อต้นเดือนธ.ค.ที่ผ่านมา นายอนุทิน พร้อมคณะผู้บริหารกระทรวงสาธารณสุข ได้หารือทวิภาคีกับ Ms. Ruth Dreifuss  อดีตประธานาธิบดีแห่งสมาพันธรัฐสวิส และอดีตประธานคณะกรรมการนโยบายยาเสพติดโลกเพื่อแลกเปลี่ยนประสบการณ์ด้านนโยบายที่เกี่ยวข้องกับการใช้ยาเสพติด (Drug Policy) เพื่อนำไปสู่การพิจารณาปรับปรุงเชิงนโยบายที่เกี่ยวข้อง
ในการหารือรองนายกรัฐมนตรี ได้กล่าวถึงการขับเคลื่อนนโยบายกัญชาทางการแพทย์ในประเทศไทยตลอดจนการเพิ่มโอกาสทางเศรษฐกิจ และได้รับทราบเกี่ยวกับนโยบายกัญชาในสมาพันธรัฐสวิสว่า เมื่อเดือนมิ.ย. 2563 สภาแหงชาติได้ผ่านการรับรอง โครงการนำร่องอนุญาตใหประชาชนชาวสวิสใชกัญชาเพื่อสันทนาการ เพื่อศึกษา สภาพตลาดของกัญชา ซึ่งจะนำไปสู่การจำกัดการซื้อขายกัญชาอย่างผิดกฎหมาย รวมถึงเพื่อหา ข้อเท็จจริงถึงผลกระทบของกัญชาที่มีต่อสังคม
การทดลองมีขึ้นในเมืองใหญ่ของประเทศ  เช่น บาเซิล เบิร์น บีล เจนีวา และซูริค ซึ่งประชาชนชาวสวิสที่จะเข้ารวมต้องมีอายุ 18 ปีขึ้นไป โดยการทดลองได้เริ่มเมื่อเดือนพ.ค. 2564 และผลการทดลองจะนำไปอภิปรายว่าสมาพันธรัฐสวิส จะอนุญาตให้เปิดเสรีการใชกัญชาเพื่อสันทนาการหรือไม่ต่อไป

ที่มา : https://www.thaigov.go.th/news/contents/details/49328