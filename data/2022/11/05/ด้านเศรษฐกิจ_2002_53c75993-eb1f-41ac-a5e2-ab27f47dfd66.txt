รัฐบาลไทย-ข่าวทำเนียบรัฐบาล-“ออมไปด้วยกัน” จำหน่ายครบวงเงิน 80,000 ล้านบาทแล้ว


วันจันทร์ที่ 29 พฤศจิกายน 2564
พิมพ์
“ออมไปด้วยกัน” จำหน่ายครบวงเงิน  80,000 ล้านบาทแล้ว
การจำหน่ายพันธบัตรออมทรัพย์พิเศษรุ่น “ออมไปด้วยกัน” วงเงิน 80,000 ล้านบาท ซึ่งจำหน่ายผ่านทั้งวอลเล็ต สบม. บนแอปพลิเคชันเป๋าตัง และ 4 ธนาคารตัวแทนจำหน่าย ระหว่างวันที่ 15 - 29 พฤศจิกายน 2564 สามารถจำหน่ายได้ครบวงเงินทั้งหมดแล้ว
นางแพตริเซีย มงคลวนิช ผู้อำนวยการสำนักงานบริหารหนี้สาธารณะ เปิดเผยว่า การจำหน่ายพันธบัตรออมทรัพย์พิเศษรุ่น “ออมไปด้วยกัน” วงเงิน 80,000 ล้านบาท ซึ่งจำหน่ายผ่านทั้งวอลเล็ต สบม. บนแอปพลิเคชันเป๋าตัง และ 4 ธนาคารตัวแทนจำหน่าย ระหว่างวันที่ 15 - 29 พฤศจิกายน 2564 สามารถจำหน่ายได้ครบวงเงินทั้งหมดแล้ว
สบน. ขอขอบคุณประชาชนและนิติบุคคลที่ไม่แสวงหากำไรที่ให้ความสนใจลงทุนพันธบัตรออมทรัพย์รุ่น “ออมไปด้วยกัน” และขอบคุณธนาคารตัวแทนจำหน่ายทั้ง 4 แห่ง ได้แก่ ธนาคารกรุงเทพฯ ธนาคารกรุงไทยฯ ธนาคารกสิกรไทยฯ และธนาคารไทยพาณิชย์ฯ ที่เป็นส่วนหนึ่งของความสำเร็จในครั้งนี้
ทั้งนี้ ผู้สนใจสามารถติดตามข่าวสารการจำหน่ายพันธบัตรออมทรัพย์ได้ทางเว็บไซต์ www.pdmo.go.th และ Facebook  ของสำนักงานบริหารหนี้สาธารณะ
สำนักพัฒนาตลาดตราสารหนี้ สำนักงานบริหารหนี้สาธารณะ
โทร. 0 2271 7999 ต่อ 5809/ 0 2265 8050 ต่อ 5307

ที่มา : https://www.thaigov.go.th/news/contents/details/48820