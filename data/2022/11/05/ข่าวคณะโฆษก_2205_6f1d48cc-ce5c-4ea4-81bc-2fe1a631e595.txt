รัฐบาลไทย-ข่าวทำเนียบรัฐบาล-ครม.เห็นชอบเรียกให้กองทุนเพื่อส่งเสริมการอนุรักษ์พลังงานนำทุนหรือผลกำไรส่วนเกินของทุนหมุนเวียน ปีบัญชี 2565 จำนวน 14,377 ล้านบาท ส่งคลังเป็นรายได้แผ่นดิน


วันอังคารที่ 16 สิงหาคม 2565
พิมพ์
ครม.เห็นชอบเรียกให้กองทุนเพื่อส่งเสริมการอนุรักษ์พลังงานนำทุนหรือผลกำไรส่วนเกินของทุนหมุนเวียน ปีบัญชี 2565 จำนวน 14,377 ล้านบาท ส่งคลังเป็นรายได้แผ่นดิน
ครม.เห็นชอบเรียกให้กองทุนเพื่อส่งเสริมการอนุรักษ์พลังงานนำทุนหรือผลกำไรส่วนเกินของทุนหมุนเวียน ปีบัญชี 2565 จำนวน 14,377 ล้านบาท ส่งคลังเป็นรายได้แผ่นดิน
น.ส.ไตรศุลี ไตรสรณกุล รองโฆษกประจำสำนักนายกรัฐมนตรีกล่าวว่า คณะรัฐมนตรี (ครม.) เห็นชอบการเรียกให้กองทุนเพื่อส่งเสริมการอนุรักษ์พลังงานนำทุนหรือผลกำไรส่วนเกินของทุนหมุนเวียน ปีบัญชี 2565 จำนวนเงินทั้งสิ้น 14,377 ล้านบาท ส่งคลังเป็นรายได้แผ่นดินโดยเร็วหลังจากที่ครม.มีมติเห็นชอบ ซึ่งหลังจากนำทุนหรือผลกำไรส่วนเกินของทุนหมุนเวียนส่งคลังเป็นรายได้แผ่นดินแล้ว กองทุนเพื่อส่งเสริมการอนุรักษ์พลังงานยังมีกระแสเงินสดที่สามารถดำเนินงานได้ปกติโดยไม่ขาดสภาพคล่องประมาณ 11,734 ล้านบาท
น.ส.ไตรศุลี กล่าวว่า ก่อนหน้านี้ ครม.มีมติเมื่อวันที่ 22 มีนาคม 2565 เห็นชอบการเรียกให้ทุนหมุนเวียนจำนวน 7 ทุน นำทุนหรือผลกำไรส่วนเกินของทุนหมุนเวียน ปีบัญชี 2564 รวมเป็นเงินทั้งสิ้น 3,100 ล้านบาท ส่งคลังเป็นรายได้แผ่นดินภายใน 60 วัน หลังจากครม.มีมติเห็นชอบ และรับทราบรายงานผลการนำทุนหรือผลกำไรส่วนเกินของทุนหมุนเวียนส่งคลังเป็นรายได้แผ่นดินของเงินทุนหมุนเวียนเพื่อแก้ไขปัญหาหนี้สินข้าราชการครูที่ได้นำทุนหรือผลกำไรส่วนเกินส่งคลังเป็นรายได้แผ่นดินปีบัญชี 2562 จำนวน 350 ล้านบาท  และกองทุนสิ่งแวดล้อมที่ได้นำทุนหรือผลกำไรส่วนเกินของทุนหมุนเวียนส่งคลังเป็นรายได้แผ่นดินปีบัญชี 2563 จำนวน 81 ล้านบาท   และที่ประชุมคณะกรรมการนโยบายการบริหารทุนหมุนเวียน ครั้งที่ 1/2565 ได้มีมติเห็นชอบให้กองทุนเพื่อส่งเสริมการอนุรักษ์พลังงานนำทุนหรือผลกำไรส่วนเกินของทุนหมุนเวียนส่งคลังเป็นรายได้แผ่นดิน จำนวนเงิน 14,377 ล้านบาท

ที่มา : https://www.thaigov.go.th/news/contents/details/58079