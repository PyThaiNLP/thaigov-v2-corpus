รัฐบาลไทย-ข่าวทำเนียบรัฐบาล-ครม. เห็นชอบขยายระยะเวลามาตรการยกเว้นอาการขาเข้าสินค้าที่มีความจำเป็นเนื่องจากสถานการณ์การแพร่ระบาดของโรคโควิด 19 ให้มีผลบังคับตั้งแต่วันที่ 1 เม.ย.-30 ก.ย. 2565


วันอังคารที่ 8 มีนาคม 2565
พิมพ์
ครม. เห็นชอบขยายระยะเวลามาตรการยกเว้นอาการขาเข้าสินค้าที่มีความจำเป็นเนื่องจากสถานการณ์การแพร่ระบาดของโรคโควิด 19  ให้มีผลบังคับตั้งแต่วันที่ 1 เม.ย.-30 ก.ย. 2565
ครม. เห็นชอบขยายระยะเวลามาตรการยกเว้นอาการขาเข้าสินค้าที่มีความจำเป็นเนื่องจากสถานการณ์การแพร่ระบาดของโรคโควิด 19  ให้มีผลบังคับตั้งแต่วันที่ 1 เม.ย.-30 ก.ย. 2565
น.ส.ไตรศุลี ไตรสรณกุล รองโฆษกประจำสำนักนายกรัฐมนตรี กล่าวว่า ที่ประชุมคณะรัฐมนตรี (ครม.) วันที่ 8 มี.ค. 2565 ได้เห็นชอบในหลักการร่างประกาศกระทรวงการคลังรวม 3 ฉบับ ซึ่งเป็นการขยายระยะเวลามาตรการยกเว้นอากรขาเข้าสินค้าที่มีความจำเป็นเนื่องจากสถานการณ์การแร่ระบาดของโรคติดเชื้อไวรัสโคโรนา 2019 หรือ โควิด19  โดยให้มีผลบังคับตั้งแต่วันที่ 1 เม.ย.-30 ก.ย. 2565
สำหรับร่างประกาศกระทรวงการคลังทั้ง 3 ฉบับ ประกอบด้วย ร่างประกาศกระทรวงการคลัง เรื่อง การยกเว้นอากรศุลกากรสำหรับของที่นำเข้ามาเพื่อใช้รักษา วินิจฉัย หรือป้องกันโรคติดเชื้อไวรัสโคโรนา 2019 (ฉบับที่...) ซึ่งมีสาระสำคัญเป็นการขยายระยะเวลาการยกเว้นอากรศุลการสำหรับของที่ใช้รักษา วินิจฉัย หรือป้องกันโรคโควิด 19
ฉบับที่2  ร่างประกาศกระทรวงการคลัง เรื่อง การลดอัตรากรและยกเว้นอากรศุลกากรตามมาตรา 12 แห่งพระราชกำหนดพิกัดอัตราศุลการ พ.ศ.2530 (ฉบับที่...) ซึ่งมีสาระสำคัญเป็นการขยายระยะเวลาการยกเว้นอากรศุลกากรสำหรับสินค้าหน้ากากชนิดที่ใช้ในห้องผ่าตัด หน้ากากกรองฝุ่น หมอกควัน หรือสารพิษ บรรดาที่อุปกรณ์เพื่อป้องกันภัยและหน้ากากกรองเชื้อโรค หน้ากากทางการแพทย์นอกจากหน้ากากชนิดที่ใช้ในห้องผ่าตัด
ฉบับที่3 ร่างประกาศกระทรวงการคลัง เรื่อง การยกเว้นอากรศุลกากรสำหรับของที่นำเข้ามาเพื่อผลิตเป็นหน้ากาก (ฉบับที่...) ซึ่งมีสาระสำคัญเป็นการขยายระยะเวลาการยกเว้นอาการศุลกากร สำหรับของที่นำเข้ามาใช้ผลิตเป็นหน้ากากชนิดที่ใช้ในห้องผ่าตัด หน้ากากกรองเชื้อโรค หน้ากากทางการแพทย์นอกจากหน้ากากชนิดที่ใช้ในห้องผ่าตัดและหน้ากากกรองฝุ่น หมอกควัน หรือสารพิษ บรรดาที่เป็นอุปกรณ์เพื่อความปลอดภัย
------------------------

ที่มา : https://www.thaigov.go.th/news/contents/details/52318