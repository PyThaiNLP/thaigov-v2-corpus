รัฐบาลไทย-ข่าวทำเนียบรัฐบาล-โฆษกรัฐบาลเผย นายกฯ ขอความร่วมมือตรวจ ATK หลังหยุดยาวช่วงวันแม่แห่งชาติ แนะสังเกตอาการตัวเองใกล้ชิด ร่วมมือป้องกันการแพร่ระบาดของโควิด-19 ในวงกว้าง


วันอาทิตย์ที่ 14 สิงหาคม 2565
พิมพ์
โฆษกรัฐบาลเผย นายกฯ ขอความร่วมมือตรวจ ATK หลังหยุดยาวช่วงวันแม่แห่งชาติ แนะสังเกตอาการตัวเองใกล้ชิด ร่วมมือป้องกันการแพร่ระบาดของโควิด-19 ในวงกว้าง
โฆษกรัฐบาลเผย นายกฯ ขอความร่วมมือตรวจ ATK หลังหยุดยาวช่วงวันแม่แห่งชาติ แนะสังเกตอาการตัวเองใกล้ชิด ร่วมมือป้องกันการแพร่ระบาดของโควิด-19 ในวงกว้าง
วันนี้ (14 สิงหาคม 2565) นายธนกร วังบุญคงชนะ โฆษกประจำสำนักนายกรัฐมนตรี เปิดเผย  สถานการณ์การแพร่ระบาดของโควิด-19 วันนี้ พบผู้ติดเชื้อโควิด-19 ผู้ป่วยรายใหม่ (รักษาตัวในโรงพยาบาล) จำนวน 1,773 ราย ไม่มีผู้ป่วยมาจากต่างประเทศ ทำให้ผู้ป่วยสะสม 2,396,990 ราย (ตั้งแต่ 1 มกราคม 2565) หายป่วยกลับบ้าน 2,576 ราย และหายป่วยสะสม 2,399,145 ราย โดยมีผู้ป่วยกำลังรักษา 20,958 ราย มีจำนวนผู้ป่วยปอดอักเสบรักษาตัวอยู่ในโรงพยาบาล 927 ราย (ตั้งแต่ 1 มกราคม 2565) และเสียชีวิต 30 ราย
ขณะเดียวกัน พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม เน้นเตือนประชาชนว่า จากรายงานยอดผู้ติดเชื้อโควิด-19 ในช่วงสองสัปดาห์แรกของเดือนสิงหาคม ยังทรงตัวค่อนข้างสูง เนื่องจากไวรัสโควิด-19 มีการแพร่-รับเชื้อค่อนข้างง่าย ทำให้ทุกคนมีโอกาสสัมผัสผู้ป่วยโดยไม่ได้ตั้งใจ ขอให้ทุกคนยังต้องเคร่งครัด ปฏิบัติตนตามมาตรการป้องกันตนเองอย่างรอบด้าน (Universal Prevention) สวมหน้ากากอนามัยตลอดเวลา รวมทั้งให้สังเกตอาการตนเอง หลังเดินทางกลับจากการไปท่องเที่ยวหรือกลับบ้าน เดินทางข้ามจังหวัดในช่วงหยุดยาววันแม่แห่งชาติ หากมีอาการหรือเป็นกลุ่มเสี่ยง ให้ตรวจ ATK ก่อนกลับเข้าทำงานในวันพรุ่งนี้ เพื่อลดความเสี่ยงต่อการแพร่เชื้อโควิด-19 ในสถานที่ทำงาน ป้องกันการแพร่ระบาดในวงกว้างได้

ที่มา : https://www.thaigov.go.th/news/contents/details/57979