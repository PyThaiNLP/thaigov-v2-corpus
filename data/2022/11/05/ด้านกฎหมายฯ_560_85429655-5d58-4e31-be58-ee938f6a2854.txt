รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม ประชุมผู้บริหารกระทรวงฯ ครั้งที่ ๑๕/๒๕๖๕ เพื่อติดตามความคืบหน้าการดำเนินงานของหน่วยงานในสังกัด


วันพฤหัสบดีที่ 23 มิถุนายน 2565
พิมพ์
รัฐมนตรีว่าการกระทรวงยุติธรรม ประชุมผู้บริหารกระทรวงฯ ครั้งที่ ๑๕/๒๕๖๕ เพื่อติดตามความคืบหน้าการดำเนินงานของหน่วยงานในสังกัด
รัฐมนตรีว่าการกระทรวงยุติธรรม ประชุมผู้บริหารกระทรวงฯ ครั้งที่ ๑๕/๒๕๖๕ เพื่อติดตามความคืบหน้าการดำเนินงานของหน่วยงานในสังกัด
ในวันพุธที่ ๒๒ มิถุนายน ๒๕๖๕ เวลา ๑๐.๐๐ น. นายสมศักดิ์ เทพสุทิน รัฐมนตรีว่าการกระทรวงยุติธรรม เป็นประธานการประชุมผู้บริหารกระทรวงยุติธรรม ครั้งที่ ๑๕/๒๕๖๕ โดยมี ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม นางสาวณัฐธ์ภัสส์ ยงใจยุทธ ผู้ช่วยรัฐมนตรีประจำกระทรวงยุติธรรม นายธนวัชร นิติกาญจนา ที่ปรึกษารัฐมนตรีว่าการกระทรวงยุติธรรม นายวัลลภ นาคบัว รองปลัดกระทรวงยุติธรรม นายสหการณ์ เพ็ชรนรินทร์ รองปลัดกระทรวงยุติธรรม นางอรัญญา ทองน้ำตะโก รองปลัดกระทรวงยุติธรรม พันตำรวจโท ประวุธ วงศ์สีนิล รองปลัดกระทรวงยุติธรรม พร้อมด้วยผู้บริหารระดับสูงของหน่วยงานในสังกัดกระทรวงยุติธรรม เข้าร่วมฯ ผ่านระบบการประชุมทางไกล (Video Conference)
โดยที่ประชุมรับทราบรายงานสรุปผลการจัดมหกรรมไกล่เกลี่ยหนี้สินครัวเรือนและยุติธรรมพบประชาชน ครั้งที่ ๑ - ๓๒/๒๕๖๕ และการเตรียมความพร้อมการจัดมหกรรมฯ ในครั้งถัดไป ในการนี้ที่ประชุมได้รับทราบความคืบหน้าผลการดำเนินงานการขับเคลื่อนนิคมอุตสาหกรรมราชทัณฑ์ พร้อมทั้งพิจารณาความคืบหน้าและแนวทางในการส่งนักโทษเด็ดขาดไปทำงานสาธารณะนอกเรือนจำร่วมกับกรุงเทพมหานคร

ที่มา : https://www.thaigov.go.th/news/contents/details/56055