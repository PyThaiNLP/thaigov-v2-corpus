รัฐบาลไทย-ข่าวทำเนียบรัฐบาล-ชวนประชาชน - ผู้ประกอบธุรกิจ ใช้ 'DBD DataWarehouse+' คลังข้อมูลธุรกิจออนไลน์ใหญ่ที่สุดในประเทศ ค้นข้อมูลฟรี!


วันจันทร์ที่ 18 กรกฎาคม 2565
ชวนประชาชน - ผู้ประกอบธุรกิจ ใช้ 'DBD DataWarehouse+' คลังข้อมูลธุรกิจออนไลน์ใหญ่ที่สุดในประเทศ ค้นข้อมูลฟรี!
.....
น.ส.รัชดา ธนาดิเรก รองโฆษกรัฐบาล ชวนผู้ประกอบธุรกิจและประชาชนใช้งานระบบ “DBD DataWarehouse+” ซึ่งเป็นคลังข้อมูลธุรกิจที่ใหญ่ที่สุดในประเทศเป็นศูนย์กลางในการเผยแพร่ข้อมูลนิติบุคคล งบการเงินที่มีการประมวลผลและวิเคราะห์ให้เป็นข้อมูลสารสนเทศรูปแบบที่หลากหลาย และเข้าใช้งานได้ฟรี!!
.
สามารถใช้ตรวจสอบสถานะนิติบุคคล ข้อมูลงบการเงิน วิเคราะห์ธุรกิจ และค้นหาคู่ค้าทางธุรกิจ ช่วยเพิ่มประสิทธิภาพการประกอบธุรกิจ และเป็นข้อมูลประกอบก่อนการตัดสินใจลงทุน ใช้งานง่ายผ่าน www.dbd.go.th หรือค้นหาข้อมูลผ่านแอปพลิเคชัน DBD e-Service
.
ประโยชน์ของการค้นหาข้อมูลจาก DBD DataWarehouse+
1. การตรวจสอบสถานะนิติบุคคล เปรียบเทียบข้อมูลในประเภทธุรกิจเดียวกันเพื่อให้ทราบถึงสถานะตามขนาดธุรกิจ ผลประกอบการ และอัตราส่วนทางการเงิน ช่วยให้ผู้ประกอบการเห็นจุดแข็ง จุดอ่อน ช่วยวิเคราะห์หาแนวทางแก้ไข หรือพัฒนาการดำเนินงานขององค์กรให้ได้ผลตรงตามแผนงานหรือเป้าหมายที่กำหนดไว้
2. การวิเคราะห์ธุรกิจ วิเคราะห์ศักยภาพการดำเนินธุรกิจตามผลประกอบการของกลุ่มธุรกิจลงลึกถึงระดับภาคและจังหวัด เพื่อให้เห็นแนวโน้มการประกอบธุรกิจในแต่ละพื้นที่ อัตราการอยู่รอดของธุรกิจ ช่วยเพิ่มความเชื่อมั่นในการตัดสินใจลงทุน และสามารถค้นหาคู่ค้าที่ดำเนินธุรกิจในห่วงโซ่อุปทานเดียวกัน (Supply Chain)
3.  การวิเคราะห์แนวโน้มธุรกิจ ช่วยกำหนดกลยุทธ์เพิ่มประสิทธิภาพการดำเนินธุรกิจของผู้ประกอบการ โดยใช้เครื่องมือแบบจำลองทางการเงิน และประมาณการแนวโน้มรายได้ ลงลึกถึงพื้นที่ และขนาดของธุรกิจ ซึ่งช่วยให้ธุรกิจปรับเปลี่ยนแผนการเพิ่มประสิทธิภาพ วางแผนและกำหนด position ของธุรกิจในอนาคตได้
.
อ่านเพิ่มเติม คลิก https://www.thaigov.go.th/news/contents/details/56941
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/56990