รัฐบาลไทย-ข่าวทำเนียบรัฐบาล-นายกรัฐมนตรีเสนออาเซียนร่วมมือแก้ปัญหาโควิด-19 อย่างเป็นรูปธรรม


วันพุธที่ 27 ตุลาคม 2564
พิมพ์
นายกรัฐมนตรีเสนออาเซียนร่วมมือแก้ปัญหาโควิด-19 อย่างเป็นรูปธรรม
วันพุธที่ 27 ตุลาคม 2564
ต่อจากนี้ไป ขอเชิญรับฟังไทยคู่ฟ้า ค่ะ
พลเอก ประยุทธ์ จันทร์โอชา นายกรัฐมนตรี ได้กล่าวถ้อยแถลงแสดงวิสัยทัศน์ในการประชุมสุดยอดอาเซียน ครั้งที่ 38 โดยได้เสนอประเด็นที่อาเซียนควรให้ความสำคัญในภูมิภาค ประกอบด้วย การดำเนินการตามข้อริเริ่มในกรอบอาเซียนเพื่อแก้ไขปัญหาโควิด-19 ให้มีประสิทธิภาพและเสริมสร้างความพร้อมรับมือโรคอุบัติใหม่ สร้างความมั่นคงทางสาธารณสุขในระยะยาว และส่งเสริมความร่วมมือด้านการวิจัยและพัฒนาวัคซีน ซึ่งไทยกำลังพัฒนาวัคซีนภายในประเทศและยินดีร่วมมือกับสมาชิกอาเซียน เห็นควรเริ่มเปิดภูมิภาคและส่งเสริมการเดินทางระหว่างกันอย่างปลอดภัย และปรับกระบวนทัศน์ในการใช้ชีวิตทุกด้านเพื่อสร้างสมดุลโดยเห็นว่า “วาระสีเขียวของอาเซียน”ควรเป็นแนวทางของภูมิภาคเพื่อส่งเสริมการเติบโตทางเศรษฐกิจอย่างยั่งยืน
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/47456