รัฐบาลไทย-ข่าวทำเนียบรัฐบาล-โฆษกรัฐบาลเผย นายกฯ ห่วงเด็กไทย เติมเต็มโภชนาการเด็กผลักดัน “อาหารเช้าเพื่อน้อง” และ ปลูกฝังจิตสำนึก “รักต้นไม้”


วันอังคารที่ 23 พฤศจิกายน 2564
พิมพ์
โฆษกรัฐบาลเผย นายกฯ ห่วงเด็กไทย เติมเต็มโภชนาการเด็กผลักดัน “อาหารเช้าเพื่อน้อง” และ ปลูกฝังจิตสำนึก “รักต้นไม้”
โฆษกรัฐบาลเผย นายกฯ ห่วงเด็กไทย เติมเต็มโภชนาการเด็กผลักดัน “อาหารเช้าเพื่อน้อง” และ ปลูกฝังจิตสำนึก “รักต้นไม้”
วันนี้ (23 พ.ย. 2564) นาย ธนกร วังบุญคงชนะ โฆษกประจำสำนักนายกรัฐมนตรี เผยหลังการประชุมคณะรัฐมนตรี ว่าพลเอก ประยุทธ์ จันทร์ โอชา นายกรัฐมนตรีและรัฐมนตรีว่าการกระทรวงกลาโหม ได้ปรารภในที่ประชุม ครม. โดยได้แสดงความห่วงใยในประเด็นที่เกี่ยวข้องกับเด็กและเยาวชน ทั้งในเรื่องโภชนาการเด็กและการปลูกจิตสำนึกในการรักต้นไม้
โฆษกประจำสำนักนายกรัฐมนตรีกล่าวว่า ท่านนายกฯได้ให้ความห่วงใย เรื่องโภชนาการเด็กนักเรียน ซึ่ง กระทรวงศึกษาธิการ ได้ริเริ่มโครงการ “อาหารเช้าเพื่อน้อง : นักเรียนอิ่มท้อง ผู้ปกครองอิ่มใจ” เพื่อให้เด็กไทยมีภาวะโภชนาการที่ดี มีความรอบรู้ด้านโภชนาการและอาหารที่ปลอดภัย ซึ่งได้มีการนำร่องในบางโรงเรียนในบางจังหวัด โดยเฉพาะจังหวัดชายแดนภาคใต้  เพิ่มเติมจากโครงการ "อาหารกลางวัน" ที่ได้ดำเนินอยู่แล้ว  เพื่อคุณภาพชีวิตของนักเรียนดียิ่งขึ้น
นอกจากนี้ นายกรัฐมนตรียังต้องการส่งเสริม ให้เด็กนักเรียน เรียนรู้เข้าใจเรื่อง "พืช"และอยากเชิญชวนให้เด็กรักการปลูก "ต้นไม้" เพื่อสร้างความภูมิใจที่เห็นการเติบโตของต้นไม้ไปพร้อมๆ กัน
---------------

ที่มา : https://www.thaigov.go.th/news/contents/details/48611