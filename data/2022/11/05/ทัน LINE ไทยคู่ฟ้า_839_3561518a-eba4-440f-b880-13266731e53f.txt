รัฐบาลไทย-ข่าวทำเนียบรัฐบาล-กรมอุตุฯ เตือน "พายุฤดูร้อน" ระวังพายุฝนฟ้าคะนอง ลมแรง และลูกเห็บตกบางแห่ง 28 เม.ย. - 2 พ.ค. นี้


วันพฤหัสบดีที่ 28 เมษายน 2565
กรมอุตุฯ เตือน "พายุฤดูร้อน" ระวังพายุฝนฟ้าคะนอง ลมแรง และลูกเห็บตกบางแห่ง 28 เม.ย. - 2 พ.ค. นี้
.....
กรมอุตุนิยมวิทยา ออกประกาศเตือน ในช่วงวันที่ 28 เม.ย. – 2 พ.ค. 65 ลมใต้และลมตะวันออกเฉียงใต้มีกำลังแรงขึ้น ประกอบกับมวลอากาศเย็นจากประเทศจีนแผ่ลงมาปกคลุมภาคเหนือ ภาคตะวันออกเฉียงเหนือ และทะเลจีนใต้ ในขณะที่ประเทศไทยตอนบนมีอากาศร้อนถึงร้อนจัด
.
ลักษณะเช่นนี้ทำให้บริเวณภาคเหนือ ภาคตะวันออกเฉียงเหนือ ภาคกลาง ภาคตะวันออก รวมทั้งกรุงเทพมหานครและปริมณฑล จะมี “พายุฤดูร้อน” เกิดขึ้น โดยมีพายุฝนฟ้าคะนอง ลมกระโชกแรง และมีลูกเห็บตกบางแห่ง รวมถึงอาจมีฟ้าผ่าเกิดขึ้นได้บางพื้นที่ ขอให้ประชาชนระวังอันตรายจากภัยดังกล่าว สำหรับเกษตรกรควรเตรียมการป้องกันและระวังความเสียหายที่จะเกิดต่อผลผลิตทางการเกษตรไว้ด้วย
.
ขอให้ประชาชนติดตามประกาศจากกรมอุตุนิยมวิทยา และสามารถติดตามข้อมูลที่เว็บไซต์กรมอุตุนิยมวิทยา http://www.tmd.go.th หรือที่ 0-2399-4012-13 และ 1182
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/54037