รัฐบาลไทย-ข่าวทำเนียบรัฐบาล-แนวทางกระจายวัคซีนโควิด-19 ช่วงเดือน ก.ค.- ส.ค. 64


วันอาทิตย์ที่ 22 สิงหาคม 2564
พิมพ์
แนวทางกระจายวัคซีนโควิด-19 ช่วงเดือน ก.ค.- ส.ค. 64
วันจันทร์ที่ 26 กรกฎาคม 2564
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ค่ะ
แนวทางการกระจายวัคซีนป้องกันโควิด-19 จำนวน 13 ล้านโดส ในช่วงเดือน ก.ค. - ส.ค.นี้ จะมุ่งเน้นกลุ่มผู้สูงอายุและผู้ป่วยโรคเรื้อรังที่จองฉีดวัคซีนไว้ล่วงหน้า รวมทั้งผู้ประกันตนในระบบประกันสังคม โดยพิจารณาจากปัจจัยด้านพื้นที่ตามลำดับ ประกอบด้วย พื้นที่ควบคุมสูงสุดและเข้มงวด 13 จังหวัด พื้นที่ชายแดนติดประเทศเพื่อนบ้าน และพื้นที่เร่งด่วนรองรับสถานการณ์หลังการระบาดและการเปิดการท่องเที่ยว 18 จังหวัด และจังหวัดอื่น ๆ อีก 48 จังหวัด ทั้งนี้ รัฐบาลตั้งเป้าหมายฉีดวัคซีนให้ได้ร้อยละ 70 ของประชากรในแต่ละจังหวัด ส่วนในปีหน้ามีแผนจัดหาวัคซีน 120 ล้านโดส ที่มีประสิทธิภาพป้องกันและลดความรุนแรงของไวรัสกลายพันธุ์ ตลอดจนสนับสนุนการวิจัยและพัฒนาภายในประเทศให้เกิดผลสำเร็จโดยเร็วต่อไป
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/44969