รัฐบาลไทย-ข่าวทำเนียบรัฐบาล-“ศุลกากร” ขานรับนโยบายรัฐบาล “ห้ามส่งออกหมู - ของผิด กม.” พร้อมอำนวยความสะดวกการส่งออกไทย หลังส่งสัญญาณฟื้นตัว


วันอังคารที่ 1 กุมภาพันธ์ 2565
“ศุลกากร” ขานรับนโยบายรัฐบาล “ห้ามส่งออกหมู - ของผิด กม.” พร้อมอำนวยความสะดวกการส่งออกไทย หลังส่งสัญญาณฟื้นตัว
.....
กรมศุลกากร เผย ตามที่รัฐบาลได้ออกมาตรการห้ามส่งออกสุกรมีชีวิตออกนอกราชอาณาจักรเป็นเวลา 3 เดือน เนื่องจากราคาเนื้อหมูในประเทศมีราคาสูงขึ้นนั้น ได้มีการกำชับให้ทุกหน่วยป้องกันการลักลอบการส่งออกสุกร รวมถึงสินค้าผิดกฎหมายไปต่างประเทศอย่างเต็มที่ เพื่อรักษาผลประโยชน์ของประเทศและประชาชน
.
สำหรับด้านการส่งออกหลังมีการคาดการณ์ว่าในปี 65 เศรษฐกิจไทยยังคงส่งสัญญาณดีและขยายตัวต่อเนื่อง ส่งผลให้มีผู้ใช้บริการด้านพิธีการศุลกากรเพิ่มขึ้น จึงเร่งเตรียมบุคลากรพร้อมให้บริการตลอด 24 ชม. เพื่ออำนวยความสะดวกทางการค้าควบคู่การควบคุมทางศุลกากร มุ่งสร้างรายได้ให้ผู้ประกอบการและกระตุ้นเศรษฐกิจ
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/51111