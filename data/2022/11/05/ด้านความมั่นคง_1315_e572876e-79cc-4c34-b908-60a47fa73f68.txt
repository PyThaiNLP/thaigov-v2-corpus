รัฐบาลไทย-ข่าวทำเนียบรัฐบาล-ผบ.ทบ.มาเลเซีย เยี่ยมคำนับ ปล.กห.ไทย ผู้แทน รมว.กห. ในโอกาสเยือนไทยอย่างเป็นทางการ


วันพฤหัสบดีที่ 21 กรกฎาคม 2565
ผบ.ทบ.มาเลเซีย เยี่ยมคำนับ ปล.กห.ไทย ผู้แทน รมว.กห. ในโอกาสเยือนไทยอย่างเป็นทางการ
ผบ.ทบ.มาเลเซีย เยี่ยมคำนับ ปล.กห.ไทย ผู้แทน รมว.กห. ในโอกาสเยือนไทยอย่างเป็นทางการ
ผบ.ทบ.มาเลเซีย เยี่ยมคำนับ ปล.กห.ไทย ผู้แทน รมว.กห. ในโอกาสเยือนไทยอย่างเป็นทางการ
พ.อ.จิตนาถ ปุณโณทก รอง โฆษก กห. เปิดเผยว่า เมื่อ 21 ก.ค.65,1030 พลเอก ประยุทธ์ จันทร์โอชา  นายกรัฐมนตรีและรัฐมนตรีว่าการกระทรวงกลาโหม ได้มอบหมายให้ พลเอก วรเกียรติ     รัตนานนท์  ปลัดกระทรวงกลาโหมเป็นผู้แทนให้การต้อนรับ พลเอก ตัน สรี ดาโต๊ะ เซอรี ซัมโรส บิน โมฮัมหมัด ไซน์ (Tan Sri Dato’Seri Zamrose bin Mohd Zain) ผู้บัญชาการทหารบกมาเลเซีย ในโอกาสเดินทางเยือนไทยอย่างเป็นทางการในฐานะแขกของกองทัพบกระหว่าง 20 - 22 ก.ค.65 ณ ห้องพระบารมีปกเกล้า ในศาลาว่าการกลาโหม
โดยทั้งสองฝ่ายเห็นร่วมกันในการประชุมหารือภายใต้กลไกกรอบความร่วมมือต่างๆที่มีร่วมกันเพื่อผลักดันให้เกิดความคืบหน้าอย่างเป็นรูปธรรมและผลักดันความร่วมมือด้านอุตสาหกรรมป้องกันประเทศ ส่วนในด้านการทหารปลัดกระทรวงกลาโหมได้ย้ำถึงความสัมพันธ์อันดีระหว่างกระทรวงกลาโหมทั้งสองประเทศและความร่วมมือด้านความมั่นคงที่ทางมาเลเซียสนับสนุนไทยเป็นอย่างดีมาตลอด
ทางผู้บัญชาการทหารบกมาเลเซีย ได้ขอบคุณในการต้อนรับทั้งในระดับกองทัพและระดับรัฐบาล และได้กล่าวถึงความสัมพันธ์อันแน่นแฟ้นระหว่างสองประเทศในทุกระดับโดยเฉพาะด้านความมั่นคงที่มีความไว้เนื้อเชื่อใจกันมาโดยตลอด โดยทางด้านการทหารนั้น ได้มีการเยือนระหว่างกันในทุกระดับรวมทั้งด้านการศึกษาได้มีการแลกเปลี่ยนทางการศึกษาในระดับต่างๆ  และพร้อมให้การสนับสนุนงานด้านความมั่นคงระหว่างกันเพื่อสานต่อความสัมพันธ์อันดีให้แน่นแฟ้นมากขึ้น แ และได้แสดงความเสียใจ ห่วงใยต่อเหตุการณ์ของ เฮลิคอปเตอร์แม่ทัพภาคที่ 4

ที่มา : https://www.thaigov.go.th/news/contents/details/57094