รัฐบาลไทย-ข่าวทำเนียบรัฐบาล-นายกรัฐมนตรีห่วงช่วงหยุดยาวปีใหม่ ขอให้ประชาชนป้องกันตนเองจากโควิด-19


วันอังคารที่ 28 ธันวาคม 2564
พิมพ์
นายกรัฐมนตรีห่วงช่วงหยุดยาวปีใหม่ ขอให้ประชาชนป้องกันตนเองจากโควิด-19
วันเสาร์ที่ 25 ธันวาคม 2564
ต่อจากนี้ไป ขอเชิญรับฟังไทยคู่ฟ้า ค่ะ
พลเอก ประยุทธ์ จันทร์โอชา นายกรัฐมนตรี ห่วงใยประชาชนเรื่องความเสี่ยงในการแพร่ระบาดของโรคโควิด-19 โดยเฉพาะสายพันธุ์โอมิครอนที่พบมากขึ้น โดยขอให้หน่วยงาน สถานประกอบการ ร้านอาหาร ที่จะจัดงานปีใหม่ปฏิบัติตามมาตรการสาธารณสุขอย่างเคร่งครัด ดำเนินการตามแนวทาง Covid Free Setting กำหนดให้มีการตรวจ ATK หรือมีใบรับรองการฉีดวัคซีนก่อนเข้าร่วมงาน สำหรับประชาชนขอให้ป้องกันตัวเองขั้นสูงสุด ฉีดวัคซีนโควิด-19 ให้ครบตามเกณฑ์ สวมหน้ากากอนามัย เว้นระยะห่าง หลีกเลี่ยงงานปาร์ตี้ร่วมกันเพราะจะทำให้เสี่ยงติดเชื้อมากขึ้น รวมถึงควรชะลอการเดินทางไปต่างประเทศ หากจำเป็นขอให้ป้องกันตนเองทั้งในขณะเดินทางและขณะพำนักในต่างประเทศ
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/49964