รัฐบาลไทย-ข่าวทำเนียบรัฐบาล-กระทรวงคมนาคม และการรถไฟแห่งประเทศไทย ขอเชิญชวนคนไทยนั่งรถไฟฟ้าชานเมืองสายสีแดงมาเที่ยวงานสัปดาห์หนังสือแห่งชาติครั้งที่ 50


วันอังคารที่ 29 มีนาคม 2565
กระทรวงคมนาคม และการรถไฟแห่งประเทศไทย ขอเชิญชวนคนไทยนั่งรถไฟฟ้าชานเมืองสายสีแดงมาเที่ยวงานสัปดาห์หนังสือแห่งชาติครั้งที่ 50
และสัปดาห์หนังสือนานาชาติ ครั้งที่ 20 ระหว่างวันที่ 26 มีนาคม - 6 เมษายน 2565 ณ สถานีกลางบางซื่อ
กระทรวงคมนาคม และการรถไฟแห่งประเทศไทย (รฟท.) กระทรวงคมนาคม เชิญชวนคนไทยนั่งรถไฟฟ้าชานเมืองสายสีแดงเที่ยวงานสัปดาห์หนังสือแห่งชาติครั้งที่ 50 และสัปดาห์หนังสือนานาชาติ ครั้งที่ 20 ระหว่างวันที่ 26 มีนาคม - 6 เมษายน 2565 ณ สถานีกลางบางซื่อ
ร่วมลุ้นรับของที่ระลึกควรค่าแก่การสะสมจาก รฟท. เพียงกดติดตามเฟซบุ๊คเพจ ทีมพีอาร์การรถไฟแห่งประเทศไทย เพจ Bang Sue Grand Station สถานีกลางบางซื่อ และ YOUTUBE การรถไฟแห่งประเทศไทย OFFICIAL พร้อมกับแสดงบัตรประชาชนหน้างาน ก็จะได้รับของที่ระลึก ลิมิเต็ด เอดิชัน อาทิ โปสเตอร์ ก- ฮ ฉันรัก รฟท. เวอร์ชั่นพิเศษในโอกาสครบรอบ 126 ปี รฟท. พวงกุญแจสุดพิเศษรูปนาฬิกาสถานีกลางบางซื่อ ไม้บรรทัดหัวรถจักร 6 แบบ ข้าวผัดรถไฟ และบิ๊กเซอร์ไพรส์ต่างๆ ในงานมากมาย  จำกัดรับสิทธิ์ของที่ระลึก 1 คนต่อชิ้นต่อวันเท่านั้น
สำหรับรายละเอียดกิจกรรมการรับของที่ระลึก
วันอังคารที่ 29 มีนาคม 2565 แวะเช็คอิน…เยี่ยมชมนิทรรศการ ก.ไก่- ฮ.นกฮูก  ฉันรัก ❤️ รฟท. บริเวณประตู 1 สถานีกลางบางซื่อ รับโปสเตอร์ ก- ฮ ฉันรัก รฟท. เวอร์ชั่นพิเศษในโอกาสครบรอบ 125 ปี รฟท. และงานสัปดาห์หนังสือ ที่สถานีกลางบางซื่อ
** สงวนสิทธิ์คนละ 1 ชิ้นต่อวัน แสดงบัตรประชาชนหน้างานเพื่อเป็นหลักฐานเข้าร่วมกิจกรรมและรับของที่ระลึกภายในบูธนิทรรศการของ รฟท.
** แต่ละวัน ของที่ระลึกที่จะแจกให้กับผู้เข้าร่วมกิจกรรม จะไม่ซ้ำกัน
รฟท. จะแจ้งให้ทราบก่อนล่วงหน้า 1 วัน ในเวลา 18.00 น. ทางเพจทีมพีอาร์ รฟท.

ที่มา : https://www.thaigov.go.th/news/contents/details/53047