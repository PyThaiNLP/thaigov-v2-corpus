รัฐบาลไทย-ข่าวทำเนียบรัฐบาล-รัฐบาลมั่นใจปีนี้ฉีดวัคซีนครบ 100 ล้านโดสตามเป้า พร้อมรองรับการเปิดประเทศ


วันอังคารที่ 19 ตุลาคม 2564
รัฐบาลมั่นใจปีนี้ฉีดวัคซีนครบ 100 ล้านโดสตามเป้า พร้อมรองรับการเปิดประเทศ
....
นายธนกร วังบุญคงชนะ โฆษกรัฐบาล เผย พลเอก ประยุทธ์ จันทร์โอชา นายกรัฐมนตรี และ รมว.กลาโหม พอใจภาพรวมการฉีดวัคซีนโควิด-19 ให้กับประชาชนทุกกลุ่มตามนโยบายรัฐบาล
.
ข้อมูลจาก สธ. ระบุว่า ตั้งแต่วันที่ 28 ก.พ. - 16 ต.ค. 64 ยอดสะสมการฉีดวัคซีนทั้งประเทศอยู่ที่ 65 ล้านโดสแล้ว
>> เข็มที่ 1 ฉีดสะสมจำนวน 37,609,600 ราย คิดเป็นร้อยละ 51 ของประชากร
>> เข็มที่ 2 ฉีดสะสมจำนวน 26,007,497 ราย คิดเป็น ร้อยละ 35 ของประชากร
>> เข็มที่ 3 ฉีดสะสม จำนวน 1.8 ล้านราย
.
ขณะเดียวกัน ยังเดินหน้าฉีควัคซีนเพิ่มให้กับกลุ่มนักเรียน/นักศึกษา เพื่อรองรับการเปิดเรียนในรูปแบบปกติภายในเดือน พ.ย. นี้ รวมถึงเร่งฉีดวัคซีนให้ผู้ต้องขัง ซึ่งจะทำให้การแพร่ระบาดของเชื้อโควิดในเรือนจำลดลงต่อเนื่อง
.
รัฐบาลมั่นใจว่าจะฉีดวัคซีนโควิด-19 ให้กับประชาชนทั้งประเทศได้ตามเป้าหมายที่กำหนดคือ 100 ล้านโดส ครอบคลุมคนไทย 50 ล้านคน หรือคิดเป็น 70% ของจำนวนประชากร ภายในปี 2564 เพื่อสร้างภูมิคุ้มกันหมู่ให้เกิดขึ้น และเตรียมความพร้อมสู่การเปิดประเทศอย่างปลอดภัยในปลายปีนี้
.
อ่านเพิ่มเติม คลิก https://www.thaigov.go.th/news/contents/details/47071
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/47147