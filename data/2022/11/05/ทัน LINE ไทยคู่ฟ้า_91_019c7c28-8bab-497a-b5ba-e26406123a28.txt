รัฐบาลไทย-ข่าวทำเนียบรัฐบาล-เริ่มแล้ว! กทม. ส่งทีมเคลื่อนที่เร็ว ลง 69 ชุมชน


วันพฤหัสบดีที่ 15 กรกฎาคม 2564
เริ่มแล้ว! กทม. ส่งทีมเคลื่อนที่เร็ว ลง 69 ชุมชน
....
ทีมเคลื่อนที่เร็วแบบเบ็ดเสร็จ CCRT หรือ Comprehensive Covid-19 Response Team ประกอบด้วย บุคลากรทางการแพทย์ เจ้าหน้าที่เขต ทหาร และตำรวจ จำนวน 69 ทีม ลงพื้นที่ 69 ชุมชน กทม. พร้อมชุดตรวจโควิด-19 Antigen Test Kit เพื่อระดมตรวจเชื้อในชุมชน
.
ผู้ติดเชื้ออาการระดับสีเขียว ที่สะดวกกักตัวที่บ้าน หรือ Home Isolation ทีมจะแนะนำวิธีการกักตัวที่ถูกต้องและให้ยาสมุนไพรฟ้าทะลายโจร ส่วนผู้ที่กักตัวที่บ้านไม่ได้ ทีมจะนำตัวส่งศูนย์พักคอย หรือ Community Isolation
.
ผู้ที่กักตัวที่บ้านและชุมชน จะได้รับการดูแลจากเจ้าหน้าที่ รพ. ในสังกัด กทม. และศูนย์บริการสาธารณสุข มีการติดตามและประเมินอาการอย่างใกล้ชิด หากผู้ป่วยมีอาการเพิ่มขึ้นจากระดับสีเขียว เป็นสีเหลือง จะรีบส่งเข้ารักษาใน รพ. อย่างปลอดภัย
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/43791