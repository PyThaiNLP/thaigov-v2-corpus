รัฐบาลไทย-ข่าวทำเนียบรัฐบาล- โฆษกรัฐบาลประนามเบื้องหลังม็อบใช้เยาวชนก่อเหตุรุนแรงแทน เตือนเยาวชนอย่าหลงเชื่อคำยุยง “นายก”เป็นห่วงเกรงเสียโอกาส หมดอนาคต


วันเสาร์ที่ 25 กันยายน 2564
พิมพ์
โฆษกรัฐบาลประนามเบื้องหลังม็อบใช้เยาวชนก่อเหตุรุนแรงแทน  เตือนเยาวชนอย่าหลงเชื่อคำยุยง “นายก”เป็นห่วงเกรงเสียโอกาส หมดอนาคต
โฆษกรัฐบาลประนามเบื้องหลังม็อบใช้เยาวชนก่อเหตุรุนแรงแทน  เตือนเยาวชนอย่าหลงเชื่อคำยุยง “นายก”เป็นห่วงเกรงเสียโอกาส หมดอนาคต
วันนี้ 25 กันยายน 2564 นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ห่วงใยและวิตกกังวลหลังรับทราบรายงานจากการปิดล้อมตรวจค้นเป้าหมายไซด์ก่อสร้าง บริเวณสามเหลี่ยมดินแดงพบว่า เจ้าหน้าที่สามารถจับกุมผู้ต้องสงสัยจำนวน 14 คน เป็นเยาวชน 12 คน ผู้ใหญ่ 2 คน โดยเยาวชน 2 คนให้การยอมรับเป็นผู้ทำการเผาป้อมตำรวจได้รับความเสียหาย ช่วงวันที่ 22 - 23 ก.ย. 2564 รวมทั้งหมด 8 ป้อม ซึ่งมีข้อน่าสังเกว่า ช่วงหลังๆ นี้ การก่อเหตุรุนแรงมักเป็นเยาวชน และยังเป็นเยาวชนกลุ่มเปราะบางที่ถูกใช้ให้ก่อเหตุด้วย
“ผมขอประนามผู้ที่อยู่เบื้องหลัง มีเจตนาร้ายใช้เยาวชนโดยเฉพาะเยาวชนกลุ่มเปราะบาง เป็นผู้ก่อเหตุรุนแรง และทำลายทรัพย์สินทางราชการ  จึงอยากฝากเตือนถึงเยาวชน อย่าตกเป็นเหยื่อ คำยุยงของผู้ไม่หวังดีให้กระทำผิดกฎหมาย ท้ายที่สุดเยาวชนผู้ก่อเหตุเองจะถูกจับกุมและถูกดำเนินคดี​ มีประวัติเกี่ยวกับการทำผิดกฎหมาย ซึ่งจะทำให้เสียโอกาสรวมไปถึงอาจกระทบต่ออาชีพการงานในอนาคตด้วย ทั้งนี้ทุกคนมีสิทธิเสรีภาพในการแสดงออกตามระบอบประชาธิปไตยแต่ต้องไม่ละเมิดสิทธิของผู้อื่น การชุมนุมต่างๆก็ต้องไม่มีการกระทำที่ผิดกฏหมาย ที่ผ่านมาไม่ได้มีการชุมนุมอย่างสงบตามที่แกนนำบางคนกล่าวอ้างซึ่งประชาชนส่วนใหญ่ทราบดีเพราะมีหลักฐานการใช้ความรุนแรงกับเจ้าหน้าอย่างชัดเจน”  นายธนกร กล่าว
.......
กลุ้มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/46187