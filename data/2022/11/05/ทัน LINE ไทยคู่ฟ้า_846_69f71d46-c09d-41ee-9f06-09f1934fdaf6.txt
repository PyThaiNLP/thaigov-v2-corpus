รัฐบาลไทย-ข่าวทำเนียบรัฐบาล-อัปเดต! จ้างแรงงานชลประทาน ปี 65 มุ่งสร้างรายได้เกษตรกรช่วงหน้าแล้ง ยอดทะลุกว่า 70,000 คนแล้ว


วันอาทิตย์ที่ 1 พฤษภาคม 2565
อัปเดต! จ้างแรงงานชลประทาน ปี 65 มุ่งสร้างรายได้เกษตรกรช่วงหน้าแล้ง ยอดทะลุกว่า 70,000 คนแล้ว
.....
กรมชลประทาน เผยความคืบหน้าโครงการจ้างแรงงานชลประทาน ประจำปีงบประมาณ 2565 เพื่อซ่อมแซม บำรุงรักษา ขุดลอก ปรับปรุงงานชลประทาน ฯลฯ ให้เกษตรกรมีรายได้ทดแทนจากการว่างเว้นการทำการเกษตรในช่วงฤดูแล้ง โดยตั้งเป้าจ้างแรงงานทั้งสิ้น 75,000 คน วงเงินจ้างอยู่ที่ 8,700 – 87,000 บาท (ขึ้นอยู่กับระยะเวลาการจ้าง)
.
ล่าสุด มีการจ้างแรงงานแล้ว 70,113 คน จังหวัดที่มีผลการจ้างแรงงานมากที่สุด 3 ลำดับ คือ จังหวัดสกลนคร 5,389 คน จังหวัดอุบลราชธานี 3,787 คน และจังหวัดเชียงใหม่ 3,038 คน
.
ขณะเดียวกัน ยังคงเดินหน้ารับสมัครจ้างแรงงานอย่างต่อเนื่องให้ครบตามเป้าหมายที่กำหนดไว้ จึงขอเชิญชวนเกษตรกรหรือประชาชนที่สนใจเข้าร่วมโครงการฯ ติดต่อสอบถามหรือสมัครได้ที่ โครงการชลประทานใกล้บ้าน หรือสายด่วนกรมชลประทาน 1460
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/54122