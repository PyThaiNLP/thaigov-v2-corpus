รัฐบาลไทย-ข่าวทำเนียบรัฐบาล-นายกฯ ปลื้ม! “ศาลาไทย” เวิลด์เอ็กซ์โป 2020 ดูไบ ได้รับความนิยมล้นหลาม เตรียมเข้าร่วมงานอีกครั้งปี 2025 ณ นครโอซาก้า ญี่ปุ่น


วันอังคารที่ 7 ธันวาคม 2564
นายกฯ ปลื้ม! “ศาลาไทย” เวิลด์เอ็กซ์โป 2020 ดูไบ ได้รับความนิยมล้นหลาม เตรียมเข้าร่วมงานอีกครั้งปี 2025 ณ นครโอซาก้า ญี่ปุ่น
.....
น.ส.ไตรศุลี ไตรสรณกุล รองโฆษกประจำสำนักนายกรัฐมนตรี เผยว่า พล.อ.ประยุทธ์ จันทร์โอชา นายกรัฐมนตรี ได้รับรายงานจากคณะผู้แทนประเทศไทยที่ไปร่วมงาน "วันชาติไทย" ซึ่งจัดขึ้นในงานเวิลด์เอ็กซ์โป 2020 ดูไบ ณ เมืองดูไบ สหรัฐอาหรับเอมิเรตส์ ว่า
.
อาคารศาลาไทย (Thailand Pavilion) ที่จัดแสดงภายในงานได้รับความสนใจจากนักลงทุน และนักท่องเที่ยวเป็นอันดับต้น ๆ โดยตลอด 2 เดือนที่ผ่านมามีผู้เข้าชมแล้วกว่า 5 แสนคน ซึ่งจะส่งผลดีต่อภาคการท่องเที่ยว เศรษฐกิจการลงทุนให้เป็นที่รู้จักไปทั่วโลก
.
จากความสำเร็จดังกล่าว นายกฯ ได้มอบหมายให้หน่วยงานที่รับผิดชอบเตรียมการเข้าร่วมงานอีกครั้งในปี 2025 (พ.ศ. 2568) ณ นครโอซาก้า ประเทศญี่ปุ่น ในธีม Medical
.
โดยธีม Medical จะเป็นเรื่องของการแพทย์และสาธารณสุข ซึ่งประเทศไทยมีความเชี่ยวชาญ และเป็นโอกาสสำคัญในการแสดงศักยภาพ เพื่อดึงดูดนักลงทุนกลุ่มทางการแพทย์ให้เข้ามาในประเทศไทย
.
อ่านเพิ่มเติม คลิก https://www.thaigov.go.th/news/contents/details/49159
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/49192