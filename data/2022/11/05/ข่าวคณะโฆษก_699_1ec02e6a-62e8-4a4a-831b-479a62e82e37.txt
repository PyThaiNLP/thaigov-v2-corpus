รัฐบาลไทย-ข่าวทำเนียบรัฐบาล-​ครม.รับทราบยกเว้นค่าผ่านทางทางพิเศษบูรพาวิถี และทางพิเศษกาญจนาภิเษก(บางพลี-สุขสวัสดิ์)ช่วงเทศกาลปีใหม่


วันอังคารที่ 21 ธันวาคม 2564
พิมพ์
​ครม.รับทราบยกเว้นค่าผ่านทางทางพิเศษบูรพาวิถี และทางพิเศษกาญจนาภิเษก(บางพลี-สุขสวัสดิ์)ช่วงเทศกาลปีใหม่
​ครม.รับทราบยกเว้นค่าผ่านทางทางพิเศษบูรพาวิถี และทางพิเศษกาญจนาภิเษก(บางพลี-สุขสวัสดิ์)ช่วงเทศกาลปีใหม่
วันนี้ 21 ธ.ค. 64 น.ส.ไตรศุลี  ไตรสรณกุล รองโฆษกประจำสำนักนายกรัฐมนตรีกล่าวว่า คณะรัฐมนตรี(ครม.)รับทราบการยกเว้นการจัดเก็บค่าผ่านทางพิเศษของทางพิเศษบูรพาวิถี (ทางพิเศษสายบางนา-ชลบุรี ทางยกระดับด้านทิศใต้สนามบินสุวรรณภูมิเชื่อมทางพิเศษบูรพาวิถีและทางเชื่อมต่อทางพิเศษกาญจนาภิเษก(บางพลี-สุขสวัสดิ์) กับทางพิเศษบูรพาวิถี และทางพิเศษกาญจนาภิเษก(บางพลี-สุขสวัสดิ์)และทางพิเศษสายเชื่อมระหว่างถนนวงแหวนอุตสาหกรรมกับทางพิเศษกาญจนาภิเษก(บางพลี-สุขสวัสดิ์) ในช่วงเทศกาลปีใหม่ 2565 ตั้งแต่วันที่ 30 ธันวาคม 2564 เวลา 00.01นาฬิกา ถึงวันที่ 3 มกราคม 2565 เวลา 24.00 นาฬิกา
สำหรับทางพิเศษบูรพาวิถีระหว่างวันที่ 30 ธันวาคม 2564-3มกราคม 2565 จะมีปริมาณจราจร 142,448 คัน/วัน รวม 5 วันเป็นจำนวน 712,249 คัน รายได้ที่ไม่ได้เรียกเก็บรวม 5 วัน 21 ล้านบาท มูลค่าจากการประหยัดเวลาเดินทาง 44 ล้านบาท  ส่วนทางพิเศษกาญจนาภิเษก(บางพลี-สุขสวัสดิ์) ปริมาณจราจร 201,517 คัน/วัน รวม 5 วัน 1,007,585 คัน  รายได้ที่ไม่ได้เรียกเก็บรวม 5 วัน 42 ล้านบาท มูลค่าจากการประหยัดเวลาการเดินทาง 26 ล้านบาท

ที่มา : https://www.thaigov.go.th/news/contents/details/49730