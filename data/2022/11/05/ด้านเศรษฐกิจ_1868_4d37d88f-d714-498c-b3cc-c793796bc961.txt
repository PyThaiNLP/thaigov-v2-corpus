รัฐบาลไทย-ข่าวทำเนียบรัฐบาล- กรมทางหลวงชนบท รายงานสถานการณ์สายทางที่ได้รับผลกระทบจากอุทกภัยในพื้นที่ 7 จังหวัดประจำวันที่ 18 พฤศจิกายน 2564 เวลา 17.00 น. สามารถสัญจรผ่านได้ 15 สายทาง สัญจรผ่านได้ 4 สายทาง


วันพฤหัสบดีที่ 18 พฤศจิกายน 2564
กรมทางหลวงชนบท รายงานสถานการณ์สายทางที่ได้รับผลกระทบจากอุทกภัยในพื้นที่ 7 จังหวัดประจำวันที่ 18 พฤศจิกายน 2564 เวลา 17.00 น. สามารถสัญจรผ่านได้ 15 สายทาง สัญจรผ่านได้ 4 สายทาง
กรมทางหลวงชนบท (ทช.) กระทรวงคมนาคม โดยสำนักบำรุงทาง รายงานถึงสถานการณ์อุทกภัยประจำวันที่ 18 พฤศจิกายน 2564 เวลา 17.00 น. ว่ามีถนนทางหลวงชนบทที่ประสบอุทกภัยในพื้นที่ 7 จังหวัด สามารถสัญจรผ่านได้ 15 สายทาง และไม่สามารถสัญจรผ่านได้ 4 สายทาง
กรมทางหลวงชนบท (ทช.) กระทรวงคมนาคม โดยสำนักบำรุงทาง รายงานถึงสถานการณ์อุทกภัยประจำวันที่ 18 พฤศจิกายน 2564 เวลา 17.00 น. ว่า มีถนนทางหลวงชนบทที่ประสบอุทกภัยในพื้นที่ 7 จังหวัด ได้แก่ พระนครศรีอยุธยา ชัยภูมิ สุรินทร์ มหาสารคาม ร้อยเอ็ด สุพรรณบุรี และนครปฐม รวม 19 สายทาง สามารถสัญจรผ่านได้ 15 สายทาง และไม่สามารถสัญจรผ่านได้ 4 สายทาง แบ่งเป็น น้ำท่วมสูง 3 สายทาง (3 แห่ง) ทางขาด โครงสร้างทางชำรุด กัดเซาะ 1 สายทาง (1 แห่ง) รายละเอียดดังนี้
1. สายทาง ชย.024 สะพานข้ามแม่น้ำชี ท่านกโง่ อำเภอคอนสวรรค์ จังหวัดชัยภูมิ เส้นทางขาด (ช่วง กม. ที่ 2+000 - 3+600)
2. สายทาง รอ.033 ถนนเชิงลาดสะพานข้ามลำน้ำชี สะพานคุยโพธิ์ - หนองแก่ง อำเภอโพธิ์ชัย จังหวัดร้อยเอ็ด น้ำท่วมสูง 70 เซนติเมตร (ช่วง กม. ที่ 2+065 - 3+490)
3. สายทาง อย.5034 แยกทางหลวงชนบท อย.3006 (กม. ที่ 0+900) - บ้านดอนทอง อำเภอลาดบัวหลวง และเสนา จังหวัดพระนครศรีอยุธยา น้ำท่วมสูง 40 เซนติเมตร (ช่วง กม. ที่ 0+000 - 7+250)
4. สายทาง อย.3049 แยก ทล.340 (กม. ที่ 55+900) - บ้านบางตาเถร อำเภอลาดบัวหลวง จังหวัดพระนครศรีอยุธยา น้ำท่วมสูง 40 เซนติเมตร (ช่วง กม. ที่ 0+000 - 8+530)
ทั้งนี้ ทช. ติดตั้งป้ายเตือนแจ้งให้ประชาชนโปรดใช้ความระมัดระวังในการสัญจรผ่านเส้นทางที่ได้รับผลกระทบ โดยจะเร่งฟื้นฟูซ่อมแซมสายทางที่ประสบอุทกภัยอย่างต่อเนื่อง เพื่อความสะดวกปลอดภัยในการเดินทางของประชาชน ตามนโยบายของนายศักดิ์สยาม ชิดชอบ รัฐมนตรีว่าการกระทรวงคมนาคม โดย ทช. จะติดตามสถานการณ์อย่างใกล้ชิดและรายงานให้ทราบเป็นระยะ ๆ ประชาชนสามารถแจ้งเหตุอุทกภัยหรือสอบถามเส้นทางได้ที่สายด่วนกรมทางหลวงชนบท โทร. 1146

ที่มา : https://www.thaigov.go.th/news/contents/details/48431