รัฐบาลไทย-ข่าวทำเนียบรัฐบาล-​ปลัดฯ กอบชัย เป็นประธานการประชุมผู้บริหารระดับสูงของกระทรวงอุตสาหกรรม


วันพฤหัสบดีที่ 4 พฤศจิกายน 2564
พิมพ์
​ปลัดฯ กอบชัย เป็นประธานการประชุมผู้บริหารระดับสูงของกระทรวงอุตสาหกรรม
นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานการประชุมผู้บริหารระดับสูงของกระทรวงอุตสาหกรรม  โดยมีผู้บริหารระดับสูงเข้าร่วม
ปลัดฯ กอบชัย เป็นประธานการประชุมผู้บริหารระดับสูงของกระทรวงอุตสาหกรรม
วันนี้ (4 พฤศจิกายน 2564) นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานการประชุมผู้บริหารระดับสูงของกระทรวงอุตสาหกรรม โดยมีนายสุรพล ชามาตย์ นายจุลพงษ์ ทวีศรี นายภานุวัฒน์ ตริยางกูรศรี รองปลัดกระทรวงอุตสาหกรรม นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม นายสมพล โนดไธสง นายเดชา จาตุรธนานันท์ นายใบน้อย สุวรรณชาตรี ผู้ตรวจราชการกระทรวงอุตสาหกรรม นายทาวัน ทวีถาวรสวัสดิ์ ผู้ช่วยปลัดกระทรวงอุตสาหกรรม และคณะผู้บริหารระดับสูงของกระทรวงอุตสาหกรรมร่วมประชุม โดยที่ประชุมฯ ได้หารือเกี่ยวกับการเตรียมการเข้าร่วมประชุมคณะรัฐมนตรีอย่างเป็นทางการนอกสถานที่ (ครม.สัญจร) ครั้งที่ 1/2564 ในวันที่ 15-16 พฤศจิกายน 2564 ซึ่งจะมีการตรวจราชการในกลุ่มจังหวัดภาคใต้ฝั่งอันดามันและประชุม ครม. ณ จังหวัดกระบี่ รวมถึงรายงานการจัดกฐินพระราชทานของกระทรวงอุตสาหกรรม ปี พ.ศ.2564 การสรุปผลการเบิกจ่ายเงินงบประมาณ ประจำปี 2564 และรายงานการประชุมชี้แจงแนวทางการเสนอโครงการภายใต้กรอบแผนงานหรือโครงการ ภายใต้แผนฟื้นฟูเศรษฐกิจและสังคมที่ได้รับผลกระทบจากการระบาดของโรคติดเชื้อไวรัสโคโรนา 2019 ณ ห้องประชุม อก. 1 ชั้น 2 อาคารสำนักงานปลัดกระทรวงอุตสาหกรรม

ที่มา : https://www.thaigov.go.th/news/contents/details/47817