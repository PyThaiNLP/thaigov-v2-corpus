รัฐบาลไทย-ข่าวทำเนียบรัฐบาล-ยกระดับเทศกาลประเพณีไทยสู่ระดับโลก เพิ่มมูลค่าเศรษฐกิจสร้างสรรค์


วันอังคารที่ 5 เมษายน 2565
ยกระดับเทศกาลประเพณีไทยสู่ระดับโลก เพิ่มมูลค่าเศรษฐกิจสร้างสรรค์
วันอังคารที่ 5 เมษายน 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลขับเคลื่อน Soft Power ของไทยเพื่อเพิ่มมูลค่าเศรษฐกิจสร้างสรรค์โดยคัดเลือกงานเทศกาลและประเพณีที่มีความโดดเด่นในจังหวัดต่าง ๆ ที่สำนักงานวัฒนธรรมจังหวัดจัดร่วมภาคเอกชน เครือข่ายทางวัฒนธรรม และชุมชนในพื้นที่ มาส่งเสริมให้เป็นที่รู้จักแพร่หลายทั้งในระดับชาติและนานาชาติ โดยปีนี้ มีแผนยกระดับงานเทศกาลและประเพณีจำนวน 16 กิจกรรม เช่น ประเพณีแห่สลุงหลวง สืบสานกลองใหญ่ ปีใหม่เมืองนครลำปาง จ.ลำปาง ประเพณีภูไทยรำลึก จ.สกลนคร ประเพณีแห่ช้างบวชนาคไทยพวน บ้านหาดเสี้ยว จ.สุโขทัย ประเพณีเวียนเทียนทางน้ำกลางกว๊านพะเยา จ.พะเยา ประเพณีสืบสานงานนมัสการหลวงพ่อพระสุก จ.ยโสธร เพื่อดึงดูดนักท่องเที่ยวจากทั่วโลก สร้ายรายได้แก่ชุมชนอย่างยั่งยืน
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/53260