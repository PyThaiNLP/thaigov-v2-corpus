รัฐบาลไทย-ข่าวทำเนียบรัฐบาล-แจง! การยกหนี้ “ไม่ใช่” การแก้ปัญหาหนี้ กยศ. รัฐบาลเร่งออกมาตรการช่วยเหลือ - เสนอร่าง พ.ร.บ. ใหม่ สร้างโอกาสเข้าถึงการศึกษาของเด็กไทย


วันศุกร์ที่ 19 สิงหาคม 2565
แจง! การยกหนี้ “ไม่ใช่” การแก้ปัญหาหนี้ กยศ. รัฐบาลเร่งออกมาตรการช่วยเหลือ - เสนอร่าง พ.ร.บ. ใหม่ สร้างโอกาสเข้าถึงการศึกษาของเด็กไทย
.....
จากกระแสข่าวการรวบรวมรายชื่อผ่านเว็บไซต์หนึ่ง เพื่อยื่นแก้ไขกฎหมายกองทุนเงินให้กู้ยืมเพื่อการศึกษา (กยศ.) โดยให้รัฐบาลเป็นลูกหนี้แทนผู้กู้และยกหนี้ให้ผู้กู้ปัจจุบันนั้น ล่าสุด สำนักงานคณะกรรมการกฤษฎีกา ชี้แจงว่า การยกหนี้ไม่ใช่การแก้ปัญหาหนี้ กยศ. แต่จะทำให้ผู้กู้ขาดวินัยทางการเงิน ซึ่งจะเป็นปัญหาต่อไปในอนาคต และขณะนี้รัฐบาลได้เสนอแก้ไขการชำระหนี้ กยศ. ที่ยึดหลัก “เป็นหนี้ต้องใช้” แต่จะผ่อนปรนการชำระหนี้ให้สอดคล้องกับรายได้และความสามารถในการชำระหนี้ โดยร่าง พ.ร.บ. ดังกล่าว กำลังอยู่ในชั้นการพิจารณาของสภาผู้แทนราษฎร
.
ขณะเดียวกัน รัฐบาลได้เร่งช่วยเหลือลูกหนี้ กยศ. มาอย่างต่อเนื่อง ทั้งการลดภาระหนี้ ลดความเสี่ยงถูกดำเนินคดี แก้กฎหมายให้เกิดความเป็นธรรมมากขึ้น จัดงานมหกรรมไกล่เกลี่ยหนี้ ฯลฯ เพื่อสร้างโอกาสทางการศึกษาและการเรียนรู้ตลอดชีวิต พัฒนาคุณภาพทรัพยากรบุคคล และเพิ่มความสามารถทางการแข่งขันของไทยให้ดียิ่งขึ้นต่อไป
.
อ่านเพิ่มเติม คลิก https://www.thaigov.go.th/news/contents/details/58192
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/58213