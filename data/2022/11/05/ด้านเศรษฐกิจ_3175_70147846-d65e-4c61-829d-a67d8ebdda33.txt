รัฐบาลไทย-ข่าวทำเนียบรัฐบาล-รฟม. ได้รับโล่ประกาศเกียรติคุณศูนย์ข้อมูลข่าวสารของราชการโดดเด่น ประจำปี 2563 - 2564


วันพุธที่ 16 มีนาคม 2565
รฟม. ได้รับโล่ประกาศเกียรติคุณศูนย์ข้อมูลข่าวสารของราชการโดดเด่น ประจำปี 2563 - 2564
จากสำนักงานปลัดสำนักนายกรัฐมนตรี
นายถนอม รัตนเศรษฐ ผู้ช่วยผู้ว่าการการรถไฟฟ้าขนส่งมวลชนแห่งประเทศไทย กระทรวงคมนาคม เป็นผู้แทนรับโล่ประกาศเกียรติคุณศูนย์ข้อมูลข่าวสารของราชการโดดเด่น ประจำปี 2563 - 2564 โดยมี นายอนุชา นาคาศัย รัฐมนตรีประจำสำนักนายกรัฐมนตรี ประธานกรรมการข้อมูลข่าวสารของราชการ เป็นผู้มอบโล่ประกาศเกียรติคุณ ณ อาคารสำนักงานปลัดสำนักนายกรัฐมนตรี ทำเนียบรัฐบาล ทั้งนี้ การรถไฟฟ้าขนส่งมวลชนแห่งประเทศไทย (รฟม.) ได้รับคัดเลือกเป็นศูนย์ข้อมูลข่าวสารของราชการโดดเด่น ผ่านเกณฑ์การประเมินขั้นสูงจากสำนักงานคณะกรรมการข้อมูลข่าวสารของราชการ สำนักงานปลัดสำนักนายกรัฐมนตรี ได้รับโล่ประกาศเกียรติคุณเป็น 1 ใน 34 หน่วยงานศูนย์ข้อมูลข่าวสารโดดเด่น ประจำปี 2563 - 2564 จากทั่วประเทศ โดยการประเมินเอกสารและเว็บไซต์
สำหรับศูนย์ข้อมูลข่าวสารของ รฟม. ได้ให้บริการข้อมูลข่าวสารของราชการตามพระราชบัญญัติ ข้อมูลข่าวสารของราชการ พ.ศ. 2540 โดยให้บริการประชาชนตามหลักการ “เปิดเผยเป็นหลัก ปกปิดเป็นข้อยกเว้น” ทั้งนี้ ประชาชนสามารถติดต่อศูนย์ข้อมูลข่าวสารได้ศูนย์ราชการสะดวก การรถไฟฟ้าขนส่งมวลชนแห่งประเทศไทย อาคาร 1 ชั้น 1 เลขที่ 175 ถนนพระราม 9 แขวงห้วยขวาง เขตห้วยขวาง กรุงเทพมหานคร หรือเว็บไซต์ศูนย์ข้อมูล ข่าวสารอิเล็กทรอนิกส์ http://www.oic.go.th/infocenter6/603/ หรือช่องทางออนไลน์ได้ที่ Line @mrtacontactcenter และ Call Center 0 2716 4044 ในวันและเวลาราชการ

ที่มา : https://www.thaigov.go.th/news/contents/details/52617