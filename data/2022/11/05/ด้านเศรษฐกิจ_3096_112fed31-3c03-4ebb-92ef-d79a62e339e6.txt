รัฐบาลไทย-ข่าวทำเนียบรัฐบาล-​ก.อุตฯ ร่วมประชุมคณะกรรมการอำนวยการจัดงานเฉลิมพระเกียรติ สมเด็จพระนางเจ้าสิริกิติ์ฯ


วันอังคารที่ 8 มีนาคม 2565
พิมพ์
​ก.อุตฯ ร่วมประชุมคณะกรรมการอำนวยการจัดงานเฉลิมพระเกียรติ สมเด็จพระนางเจ้าสิริกิติ์ฯ
นางวรวรรณ ชิตอรุณ รองปลัดกระทรวงอุตสาหกรรม ร่วมประชุมคณะกรรมการอำนวยการจัดงานเฉลิมพระเกียรติ สมเด็จพระนางเจ้าสิริกิติ์ฯ
ก.อุตฯ ร่วมประชุมคณะกรรมการอำนวยการจัดงานเฉลิมพระเกียรติ สมเด็จพระนางเจ้าสิริกิติ์ฯ
วันนี้ (7 มีนาคม 2565) นางวรวรรณ ชิตอรุณ รองปลัดกระทรวงอุตสาหกรรม เข้าร่วมประชุมคณะกรรมการอำนวยการจัดงานเฉลิมพระเกียรติ สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสมหามงคลเฉลิมพระชนมพรรษา 90 พรรษา 12 สิงหาคม 2565 ครั้งที่ 1/2565 โดยมี พลเอกประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม เป็นประธานผ่านระบบออนไลน์  พร้อมด้วย นางรวีวรรณ อุตรนคร ผู้อำนวยการกองกลาง เข้าร่วม ณ ห้องประชุม อก.2 สำนักงานปลัดกระทรวงอุตสาหกรรม โดยที่ประชุมเป็นการแจ้งเพื่อทราบ คำสั่งแต่งตั้งคณะกรรมการอำนวยการจัดงานเฉลิมพระเกียรติ สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสมหามงคลเฉลิมพระชนมพรรษา 90 พรรษา 12 สิงหาคม 2565 พร้อมทั้งเรื่องพิจารณา การกำหนดชื่อการจัดงาน กำหนดขอบเขตการจัดงาน ตราสัญลักษณ์ การจัดทำโครงการและกิจกรรม ตลอดจนการจัดพิธีการต่าง ๆ ของงานเฉลิมพระเกียรติฯ

ที่มา : https://www.thaigov.go.th/news/contents/details/52309