รัฐบาลไทย-ข่าวทำเนียบรัฐบาล-​ครม.อนุมัติจ่ายเงินชดเชยให้ชาวบ้านผู้ได้รับผลกระทบจากโครงการอ่างเก็บน้ำแม่มอก 103 ราย รายละ20,000 บาท


วันอังคารที่ 10 สิงหาคม 2564
พิมพ์
​ครม.อนุมัติจ่ายเงินชดเชยให้ชาวบ้านผู้ได้รับผลกระทบจากโครงการอ่างเก็บน้ำแม่มอก 103 ราย รายละ20,000 บาท
​ครม.อนุมัติจ่ายเงินชดเชยให้ชาวบ้านผู้ได้รับผลกระทบจากโครงการอ่างเก็บน้ำแม่มอก 103 ราย รายละ20,000 บาท
วันนี้ 10 สิงหาคม 2564 น.ส.ไตรศุลี  ไตรสรณกุล รองโฆษกประจำสำนักนายกรัฐมนตรี กล่าวว่า คณะรัฐมนตรี(ครม.)อนุมัติให้กระทรวงเกษตรและสหกรณ์โดยกรมชลประทาน จ่ายเงินค่าชดเชยให้แก่ราษฎรผู้ได้รับผลกระทบจากการดำเนินงานโครงการของรัฐ กรณีโครงการอ่างเก็บน้ำแม่มอก อันเนื่องมาจากพระราชดำริ จังหวัดลำปาง จากการเข้าทำประโยชน์ในแปลงจัดสรรที่ดินไม่ได้จำนวน 103 ราย ในอัตรารายละ 20,000 บาท ในส่วนของอัตรดอกเบี้ยให้เริ่มนับตั้งแต่วั นถัดจากที่ราษฎรร้องเรียนเป็นต้นไปจนกว่าจะชำระเงินค่าชดเชยเสร็จ
ทั้งนี้เพื่อให้การจ่ายเงินเป็นไปอย่างถูกต้อง โปร่งใส และป้องกันไม่ให้บุคคล หรือกลุ่มบุคคลแสวงหาผลประโยชน์โดยมิชอบจากราษฎร ครม. จึงเห็นชอบให้แต่งตั้งคณะกรรมการตรวจสอบและกำกับดูแลการจ่ายเงินจำนวน14 ราย โดยมี ผู้ว่าราชการจังหวัดลำปาง เป็นประธานกรรมการ
ให้มีหน้าที่และอำนาจตรวจสอบบุคคลผู้มีสิทธิจำนวน 103 ราย ให้เป็นไปตามหลักเกณฑ์ รวมทั้งกำกับดูแลการจ่ายเงินค่าชดเชยให้เป็นไปอย่างถูกต้องเรียบร้อย
สำหรับการจ่ายเงินจะใช้วิธีโอนเงินเข้าบัญชีธนาคาร(จ่ายตรง) ตามบัญชีรายชื่อบุคคลที่ผ่านการตรวจสอบจากคณะกรรมการฯ หรือทายาทของบุคคลดังกล่าว และให้ระบุในหลักฐานการรับเงินด้วยว่า “ข้าพเจ้ายินยอมรับเงินค่าชดเชยในครั้งนี้ และจะไม่มาเรียกร้องหรือขอรับความช่วยเหลือใดๆในส่วนที่เกี่ยวข้องกับโครงการอ่างเก็บน้ำแม่มอก อันเนื่องมากจากพระราชดำริ จังหวัดลำปาง จากทางราชการอีก”
สำหรับโครงการอ่างเก็บน้ำแม่มอก อันเนื่องมาจากพระราชดำริ ตั้งอยู่ที่ตำบลเวียงมอก อำเภอเถิน จังหวัดลำปาง ดำเนินการก่อสร้างระหว่างปี 2534-2543
...........................

ที่มา : https://www.thaigov.go.th/news/contents/details/44633