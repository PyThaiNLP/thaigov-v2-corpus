รัฐบาลไทย-ข่าวทำเนียบรัฐบาล-​โฆษกรัฐบาลเผย ความคืบหน้าการฉีดวัคซีนโควิด-19 ใน เด็ก ครู และบุคลากรทางการศึกษา เดินหน้าตามบัญชา นายกฯ เน้นย้ำให้ โรงเรียนเป็นพื้นที่ปลอดภัย


วันจันทร์ที่ 14 กุมภาพันธ์ 2565
พิมพ์
​โฆษกรัฐบาลเผย ความคืบหน้าการฉีดวัคซีนโควิด-19 ใน เด็ก ครู และบุคลากรทางการศึกษา เดินหน้าตามบัญชา นายกฯ เน้นย้ำให้ โรงเรียนเป็นพื้นที่ปลอดภัย
​โฆษกรัฐบาลเผย ความคืบหน้าการฉีดวัคซีนโควิด-19 ใน เด็ก ครู และบุคลากรทางการศึกษา เดินหน้าตามบัญชา นายกฯ เน้นย้ำให้ โรงเรียนเป็นพื้นที่ปลอดภัย
วันที่ 12 ก.พ. 2565 นายธนกร วังบุญคงชนะ โฆษกประจำสำนักนายกรัฐมนตรี เปิดเผยความคืบหน้าการฉีดวัคซีนโดยภาพรวม ขณะนี้ เด็กนักเรียนอายุ 12-18 ปี รับวัคซีนเข็มที่ 1 จำนวน 4,129,663 คน คิดเป็น 95.11% เข็มที่ 2 จำนวน 3,100,458 คน คิดเป็น 71.41% ส่วน ภาพรวมครูและบุคลากรทางการศึกษา ได้รับวัคซีนแล้วจำนวน 1,027,269 ราย โดยได้รับวัคซีนเข็มที่ 1  แล้ว 99.99% เข็มที่ 2 79.45% ทั้งนี้ พลเอกประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหมเน้นย้ำขอให้ทุกโรงเรียน เป็นพื้นที่ปลอดภัย ขณะที่วันนี้ ยอดผู้ติดเชื้อโควิด-19 รวม 16,330 ราย จำแนกเป็น ผู้ป่วยจากในประเทศ 16,180 ราย ผู้ป่วยมาจากต่างประเทศ 150 ราย ผู้ป่วยสะสม 354,010 ราย (ตั้งแต่ 1 มกราคม 2565) หายป่วยกลับบ้าน 9,205 ราย หายป่วยสะสม 268,046 ราย (ตั้งแต่ 1 มกราคม 2565) ผู้ป่วยกำลังรักษา 118,493 ราย เสียชีวิต 25 ราย
โฆษกประจำสำนักนายกรัฐมนตรี ระบุเพิ่มเติมว่า การเปิดเรียน onsite ท่านนายกฯ ขอให้เน้นย้ำ 6 มาตรการหลัก 6 มาตรการเสริม 7 มาตรการเข้มงวด สำหรับ 6 มาตรการหลัก DMHT-RC ได้แก่ เว้นระยะห่าง (Distance) สวมหน้ากาก (Mask Wearing) ล้างมือ (Hand Washing) คัดกรองวัดไข้ (Testing) ลดการแออัด (Reducing) ทำความสะอาด (Cleaning) ส่วน 6 มาตรการเสริม SSET-CQ ได้แก่ ดูแลตนเอง (Self-Care) ใช้ช้อนกลางส่วนตัว (Spoon) กินอาหารปรุงสุกใหม่ (Eating) เช็คอินผ่าน APP ไทยชนะ (Track) สำรวจตรวจสอบ (Check) กักกันตัวเอง (Quarantine) สำหรับ 7 มาตรการเข้มงวดได้แก่ 1.ประเมิน TSC+ (Thai Stop Covid+) และรายงานผลผ่าน MOE Covid 2. กิจกรรมแบบกลุ่มย่อย (Small Bubble) 3. จัดระบบให้บริการอาหารตามหลักสุขาภิบาลอาหารและหลักโภชนาการ 4. อนามัยสิ่งแวดล้อมตามเกณฑ์มาตรฐาน 5. แผนเผชิญเหตุและมีการซักซ้อม (School Isolation) 6. ควบคุมดูแลการเดินทางจากบ้านมาโรงเรียน (Seal Route) 7. School Pass สำหรับนักเรียน ครู และบุคลากรนสถานศึกษา
“ท่านนายกฯ เน้นย้ำดำเนินการฉีดวัคซีนให้ครอบคลุมโดย ขอให้โรงเรียนเป็นพื้นที่ปลอดภัย อีกทั้งขอให้ยึดหลัก 6-6-7 และให้ดูแลเด็กนักเรียนให้ครอบคลุมที่สุด และจำเป็นต้องปฏิบัติตามมาตรการอย่างเคร่งครัด นอกจากนี้ก็ได้มีการระดมเร่งฉีดวัคซีนโควิด-19 ไปอย่างคืบหน้ามากแล้ว” นายธนกร กล่าว

ที่มา : https://www.thaigov.go.th/news/contents/details/51487