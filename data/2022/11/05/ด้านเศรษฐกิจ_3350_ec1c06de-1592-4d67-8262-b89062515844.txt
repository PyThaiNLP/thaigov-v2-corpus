รัฐบาลไทย-ข่าวทำเนียบรัฐบาล-​ปลัดกอบชัยฯ เป็นประธานการประชุมคณะกรรมการขับเคลื่อนการดำเนินงานด้านต่างประเทศ ของกระทรวงอุตสาหกรรม


วันพฤหัสบดีที่ 31 มีนาคม 2565
พิมพ์
​ปลัดกอบชัยฯ  เป็นประธานการประชุมคณะกรรมการขับเคลื่อนการดำเนินงานด้านต่างประเทศ ของกระทรวงอุตสาหกรรม
นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานการประชุมคณะกรรมการขับเคลื่อนการดำเนินงานด้านต่างประเทศของกระทรวงอุตสาหกรรม
ปลัดกอบชัยฯ  เป็นประธานการประชุมคณะกรรมการขับเคลื่อนการดำเนินงานด้านต่างประเทศของกระทรวงอุตสาหกรรม
วันนี้ (31 มีนาคม 2565) เวลา 09.30  น. นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานการประชุมคณะกรรมการขับเคลื่อนการดำเนินงานด้านต่างประเทศของกระทรวงอุตสาหกรรม  โดยมี นางวรวรรณ ชิตอรุณ  นายภานุวัฒน์  ตริยางกูรศรี  รองปลัดกระทรวงอุตสาหกรรม และคณะกรรมการฯ เข้าร่วมประชุม  ณ ห้องประชุม อก.1 ชั้น 2 อาคารสำนักงานปลัดกระทรวงอุตสาหกรรม และประชุมผ่านสื่ออิเล็กทรอนิกส์ โปรแกรม Zoom
โดยที่ประชุมได้ร่วมกันพิจารณาการดำเนินงานตามแนวทางบันทึกความเข้าใจการดำเนินการด้านเศรษฐกิจหมุนเวียนระหว่างกระทรวงอุตสาหกรรมและกระทรวงเศรษฐกิจ  และการจ้างงานแห่งสาธารณรัฐฟินแลนด์ การเตรียมการของกระทรวงอุตสาหกรรมในห้วงการเป็นเจ้าภาพการประชุมเอเปคของไทย  นอกจากนี้ที่ประชุมยังได้รับทราบการปรับปรุงฐานข้อมูลด้านความร่วมมือระหว่างประเทศของหน่วยงานในสังกัดกระทรวงอุตสาหกรรม  ความก้าวหน้าของการพิจารณาคำขอโครงการส่งข้าราชการไปปฏิบัติหน้าที่อัครราชทูตที่ปรึกษา (ฝ่ายอุตสาหกรรม) ประจำสถานเอกอัครราชทูต ณ กรุงปักกิ่ง สาธารณรัฐประชาชนจีน และสถานเอกอัครราชทูต ณ กรุงโซล สาธารณรัฐเกาหลี  การสมทบทุนกองทุน ACMECS Development Fund (ACMDF) ของญี่ปุ่น  เพื่อดำเนินโครงการ ACMECS Branding Project   ผลการหารือระหว่างรัฐมนตรีว่าการกระทรวงอุตสาหกรรมและรัฐมนตรีว่าการกระทรวงเศรษฐกิจ การค้าและอุตสาหกรรมญี่ปุ่น (METI)  การจัดงาน New OTAGAI Forum และการมีผลใช้บังคับตามพันธกรณีความตกลงหุ้นส่วนเศรษฐกิจระดับภูมิภาค (RCEP)

ที่มา : https://www.thaigov.go.th/news/contents/details/53158