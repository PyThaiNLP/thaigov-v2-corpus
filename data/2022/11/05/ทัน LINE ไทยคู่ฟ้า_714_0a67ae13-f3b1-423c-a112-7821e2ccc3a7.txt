รัฐบาลไทย-ข่าวทำเนียบรัฐบาล-นายกฯ กำชับชี้แจงประชาชนเข้าใจ เข้าถึงสิทธิ UCEP Plus อย่างเป็นธรรม พร้อมให้บริการวันนี้เป็นวันแรก


วันพุธที่ 16 มีนาคม 2565
นายกฯ กำชับชี้แจงประชาชนเข้าใจ เข้าถึงสิทธิ UCEP Plus อย่างเป็นธรรม พร้อมให้บริการวันนี้เป็นวันแรก
.....
พล.อ.ประยุทธ์ จันทร์โอชา นายกรัฐมนตรี และ รมว.กลาโหม กำชับทุกส่วนราชการที่เกี่ยวข้องเร่งประชาสัมพันธ์ให้ประชาชน รวมไปถึงหน่วยบริการสาธารณสุขทั้งภาครัฐและเอกชน เข้าใจ และเข้าถึงสิทธิการรักษาผู้ป่วยโควิด-19 หรือ ยูเซปพลัส (UCEP Plus) ที่เริ่มปรับใช้วันนี้ (16 มี.ค.) เป็นวันแรก
.
ผู้ติดเชื้ออาการสีเหลืองและสีแดง สามารถเข้ารักษาในโรงพยาบาลได้ทุกแห่งจนหายป่วย ส่วนผู้ป่วยอาการสีเขียวสามารถรับบริการที่โรงพยาบาลตามสิทธิสุขภาพของตนเองซึ่งจะเข้าระบบรักษาที่บ้านหรือชุมชน (HI/CI) และหากอาการเปลี่ยนเป็นสีเหลืองหรือสีแดง สามารถส่งต่อไปยังโรงพยาบาลอื่นโดยใช้สิทธิ UCEP Plus ได้เช่นกัน
.
ขณะที่ สถาบันการแพทย์ฉุกเฉินแห่งชาติ (สพฉ.) ได้จัดทำเกณฑ์ประเมินคัดแยกผู้ป่วยฉุกเฉินวิกฤต กรณีโรคโควิด-19 (UCEP Plus) ดังนี้
ภาวะหัวใจหยุดเต้น หายใจลำบากเฉียบพลัน มีภาวะช็อก โคม่า
มีอาการไข้สูงเกิน 39 องศาเซลเซียส มากกว่า 24 ชั่วโมง หรือออกซิเจนในเลือดน้อยกว่า 94%
มีปัจจัยเสี่ยงอาการรุนแรงหรือโรคร่วม เช่น อายุมากกว่า 60 ปี โรคปอดอุดกั้นเรื้อรัง โรคปอดเรื้อรังอื่น ๆ โรคไตเรื้อรัง โรคหัวใจและหลอดเลือด โรคเบาหวานที่ควบคุมไม่ได้ ภาวะอ้วน หญิงตั้งครรภ์ ตับแข็ง ภูมิคุ้มกันต่ำ เป็นต้น
.
สามารถโทรแจ้ง 1669 ประเมินอาการและรักษาเบื้องต้น และกรอกรายละเอียดอาการผ่านโปรแกรม PA ของ สพฉ. หากเข้าเกณฑ์ UCEP Plus จะสามารถใช้สิทธิได้ทันที
.
อ่านเพิ่มเติม คลิก https://www.thaigov.go.th/news/contents/details/52593
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/52612