รัฐบาลไทย-ข่าวทำเนียบรัฐบาล-วธ.เผยครม.มีมติอนุมัติแต่งตั้งผู้บริหารระดับ 10 ให้ “โกวิท ผกามาศ” เป็นผอ.สศร. - “กฤษฎา คงคะจันทร์” เป็นรองปลัดวธ.และ“ประสพ เรียงเงิน” เป็นผู้ตรวจราชการวธ.


วันจันทร์ที่ 24 มกราคม 2565
วธ.เผยครม.มีมติอนุมัติแต่งตั้งผู้บริหารระดับ 10 ให้ “โกวิท ผกามาศ” เป็นผอ.สศร. - “กฤษฎา คงคะจันทร์” เป็นรองปลัดวธ.และ“ประสพ เรียงเงิน” เป็นผู้ตรวจราชการวธ.
วธ.เผยครม.มีมติอนุมัติแต่งตั้งผู้บริหารระดับ 10 ให้ “โกวิท ผกามาศ” เป็นผอ.สศร. - “กฤษฎา คงคะจันทร์” เป็นรองปลัดวธ.และ“ประสพ เรียงเงิน” เป็นผู้ตรวจราชการวธ.
วธ.เผยครม.มีมติอนุมัติแต่งตั้งผู้บริหารระดับ 10 ให้ “โกวิท ผกามาศ” เป็นผอ.สศร. - “กฤษฎา คงคะจันทร์” เป็นรองปลัดวธ.และ“ประสพ เรียงเงิน” เป็นผู้ตรวจราชการวธ.
วันที่ ๒๔ มกราคม  2565 นายอิทธิพล คุณปลื้ม รัฐมนตรีว่าการกระทรวงวัฒนธรรม (รมว.วธ.) กล่าวภายหลังร่วมประชุมคณะรัฐมนตรี (ครม.) ผ่านระบบวิดีโอคอนเฟอเรนซ์ว่า คณะรัฐมนตรีมีมติอนุมัติตามที่กระทรวงวัฒนธรรมเสนอแต่งตั้งข้าราชการให้ดำรงตำแหน่งประเภทบริหาร ระดับสูง ในกระทรวงวัฒนธรรม เพื่อทดแทนตำแหน่งที่ว่าง และเพื่อการสับเปลี่ยนหมุนเวียน จำนวน 3 ราย ดังนี้ 1.นายโกวิท ผกามาศ ผู้ตรวจราชการกระทรวง (ผู้ตรวจราชการกระทรวง ระดับสูง) สำนักงานปลัดกระทรวง กระทรวงวัฒนธรรม ไปดำรงตำแหน่ง ผู้อำนวยการ (นักบริหาร ระดับสูง) สำนักงานศิลปวัฒนธรรมร่วมสมัย (สศร.) กระทรวงวัฒนธรรม 2.นายกฤษฎา คงคะจันทร์ ผู้ตรวจราชการกระทรวง (ผู้ตรวจราชการกระทรวง ระดับสูง) สำนักงานปลัดกระทรวง กระทรวงวัฒนธรรมไปดำรงตำแหน่ง รองปลัดกระทรวง (นักบริหาร ระดับสูง) สำนักงานปลัดกระทรวง กระทรวงวัฒนธรรม 3.นายประสพ เรียงเงิน รองปลัดกระทรวง (นักบริหาร ระดับสูง) สำนักงานปลัดกระทรวง กระทรวงวัฒนธรรม ไปดำรงตำแหน่ง ผู้ตรวจราชการกระทรวง (ผู้ตรวจราชการกระทรวง ระดับสูง) สำนักงานปลัดกระทรวง กระทรวงวัฒนธรรม ทั้งนี้ ตั้งแต่วันที่ทรงพระกรุณาโปรดเกล้าโปรดกระหม่อมแต่งตั้งเป็นต้นไป ซึ่งผู้บริหารระดับสูงทั้ง 3 คนที่ได้รับการแต่งตั้งในครั้งนี้ เป็นผู้ที่มีความรู้ความสามารถและประสบการณ์ขับเคลื่อนงานด้านศาสนา ศิลปะและวัฒนธรรมตามนโยบายรัฐบาลและกระทรวงวัฒนธรรม ในการสร้างมูลค่าเพิ่มทางเศรษฐกิจให้กับประเทศ

ที่มา : https://www.thaigov.go.th/news/contents/details/50822