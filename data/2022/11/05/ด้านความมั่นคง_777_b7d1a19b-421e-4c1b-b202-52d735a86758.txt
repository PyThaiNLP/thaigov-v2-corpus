รัฐบาลไทย-ข่าวทำเนียบรัฐบาล-​นายก ห่วงแรงงานไทยเสียชีวิตและบาดเจ็บจากเครนหล่นทับในไต้หวัน สั่ง รมว.เฮ้ง กำชับทูตแรงงานช่วยเหลือประสานแจ้งญาติทราบโดยด่วน


วันจันทร์ที่ 28 กุมภาพันธ์ 2565
พิมพ์
​นายก ห่วงแรงงานไทยเสียชีวิตและบาดเจ็บจากเครนหล่นทับในไต้หวัน สั่ง รมว.เฮ้ง กำชับทูตแรงงานช่วยเหลือประสานแจ้งญาติทราบโดยด่วน
. .
นายสุชาติ ชมกลิ่น รัฐมนตรีว่าการกระทรวงแรงงาน เปิดเผยว่า ท่านนายกรัฐมนตรี พล.อ.ประยุทธ์ จันทร์โอชา ได้แสดงความเสียใจไปยังครอบครัวแรงงานที่เสียชีวิตและห่วงผู้ที่ได้รับบาดเจ็บจากกรณีเกิดอุบัติเหตุเครนหล่นทับแรงงานไทยในไต้หวัน จนทำให้แรงงานไทยเสียชีวิต 1 ราย และได้รับบาดเจ็บสาหัส 1 ราย และสั่งการให้กระทรวงแรงงานกำชับทูตแรงงานเร่งให้การช่วยเหลือพร้อมประสานแจ้งญาติทราบในทันที ซึ่งกรณีดังกล่าวผมได้รับรายงานจากนางสาวประภาวดี แก้วศิริพงษ์ อัครราชทูตที่ปรึกษา (ฝ่ายแรงงาน) สำนักงานแรงงาน (สนร.) ณ กรุงมะนิลา (ส่วนที่ 2) กรุงเทเป ว่า เมื่อช่วงบ่ายวันที่ 25 ก.พ.65 ได้เกิดอุบัติเหตุ รถเครนกำลังยกเหล็กเส้นขึ้นสูงตกใส่แรงงานไทยที่อยู่ด้านล่าง 2 ราย ที่บริเวณไซต์งานก่อสร้างทางยกระดับเชื่อมทางต่างระดับทางด่วนสนามบินที่ต้าหยวนกับทางหลวงสายไถ-15 ในไต้หวัน สาเหตุสันนิษฐานว่ามาจากลมกระโชกแรง ทำให้เหล็กเส้นร่วงหล่นลงมา จนเป็นเหตุทำให้แรงงานไทยเสียชีวิต 1 ราย ทราบชื่อคือ  Maruay Savathdirug เป็นคนไทยที่มาแต่งงานกับหญิงชาวไต้หวัน ส่วนอีกรายได้รับบาดเจ็บสาหัส แต่ไม่มีอันตรายถึงชีวิต คือ นายอดุลย์ ธาตุวิสัย อายุ 46 ปี มีภูมิลำเนาเป็นคนจังหวัดอุดรธานี เป็นแรงงานไทยของบริษัทหวงชาง คอนสตรัคชั่น
นายสุชาติ ยังกล่าวถึงการให้ความช่วยเหลือว่าผมได้สั่งการให้อัครราชทูตที่ปรึกษา ฝ่ายแรงงาน สนร.ไทเป เร่งดำเนินการให้ความช่วยเหลือเป็นการเร่งด่วน โดยเฉพาะการดูแลเรื่องสิทธิประโยชน์ และการประสานแจ้งญาติทราบเรื่อง ซึ่งขณะนี้ สนร.ไทเป ได้ให้ล่ามโทรให้ภรรยาคุยกับแรงงานแล้ว ขณะเดียวกันแรงงานได้อยู่ในการดูแลของแพทย์ รวมทั้ง สนร.ไทเป ได้ประสานบริษัทแล้ว เพื่อให้การดูแลแรงงานที่บาดเจ็บอย่างดีที่สุด ส่วนแรงงานที่เสียชีวิต ซึ่งเป็นคนไทยที่ไปแต่งงานกับหญิงชาวไต้หวันและได้ resident แล้ว ซึ่งอยู่ในความดูแลของกระทรวงการต่างประเทศที่จะให้การช่วยเหลือตามขั้นตอนต่อไป ทั้งนี้ รมว.แรงงาน ยังได้กำชับให้ทูตแรงงาน สำนักงานแรงงาน (สนร.) ทุกแห่ง เพิ่มความเข้มงวดในการติดตามดูแลคนไทยที่ไปทำงานในต่างประเทศอย่างใกล้ชิดอีกด้วย
ด้าน ​นายก ห่วงแรงงานไทยเสียชีวิตและบาดเจ็บจากเครนหล่นทับในไต้หวัน สั่ง รมว.เฮ้ง กำชับทูตแรงงานช่วยเหลือประสานแจ้งญาติทราบโดยด่วน  ได้สั่งการให้หน่วยงานในสังกัดกระทรวงแรงงานจังหวัดอุดรธานีลงพื้นที่เยี่ยมบ้านของนายอดุลย์ ธาตุวิสัย แรงงานไทยที่ได้รับบาดเจ็บ เพื่อให้กำลังใจและแจ้งความช่วยเหลือด้านสิทธิประโยชน์ตามกฎหมายแก่ญาติพี่น้องและครอบครัวให้ได้รับทราบในทันที

ที่มา : https://www.thaigov.go.th/news/contents/details/51998