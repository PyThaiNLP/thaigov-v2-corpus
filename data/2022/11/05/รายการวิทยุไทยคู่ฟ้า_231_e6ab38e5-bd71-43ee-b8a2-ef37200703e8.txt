รัฐบาลไทย-ข่าวทำเนียบรัฐบาล-ความสำเร็จของมรดกวัฒนธรรมไทยในเวทีโลก


วันอังคารที่ 4 มกราคม 2565
พิมพ์
ความสำเร็จของมรดกวัฒนธรรมไทยในเวทีโลก
วันอาทิตย์ที่ 2 มกราคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลยินดีที่ตลอดปี 2564 ได้ส่งเสริมมรดกทางวัฒนธรรมไทยในเวที UNESCO จนได้รับการขึ้นทะเบียนในหลายรายการ ได้แก่ กลุ่มป่าแก่งกระจาน เป็นมรดกโลกเมื่อเดือน ก.ค. พื้นที่ดอยเชียงดาว จ.เชียงใหม่ เป็นพื้นที่สงวนชีวมณฑลแห่งใหม่ เมื่อเดือน ก.ย. จ.เพชรบุรี เป็นเมืองสร้างสรรค์ด้านอาหาร เมื่อเดือน พ.ย. และ โนรา เป็นมรดกทางวัฒนธรรมที่จับต้องไม่ได้ เมื่อเดือน ธ.ค. นอกจากนี้ ยูเนสโกยังได้ร่วมเฉลิมฉลองในวาระครบรอบ 100 ปีประสูติ สมเด็จพระเจ้าพี่นางเธอ เจ้าฟ้ากัลยาณิวัฒนา กรมหลวงนราธิวาสราชนครินทร์ บุคคลสำคัญด้านการศึกษา วิทยาศาสตร์ และวัฒนธรรม และ ครบรอบ 200 ปีชาตกาล พระยาศรีสุนทรโวหาร หรือ น้อย อาจารยางกูร บุคคลสำคัญด้านการศึกษาและวัฒนธรรม ด้วย
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/50209