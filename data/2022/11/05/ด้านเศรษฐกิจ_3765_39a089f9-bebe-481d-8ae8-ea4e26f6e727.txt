รัฐบาลไทย-ข่าวทำเนียบรัฐบาล-ธอส. ปล่อยของ!! สินเชื่อบ้าน Golden Minute ดอกเบี้ยปีแรกเพียง 0.69% ต่อปี เฉพาะที่งานมหกรรมการเงินกรุงเทพฯ Money Expo 2022


วันพฤหัสบดีที่ 12 พฤษภาคม 2565
พิมพ์
ธอส. ปล่อยของ!! สินเชื่อบ้าน Golden Minute ดอกเบี้ยปีแรกเพียง 0.69% ต่อปี เฉพาะที่งานมหกรรมการเงินกรุงเทพฯ Money Expo 2022
ธอส.จัดโปรโมชั่นพิเศษให้ประชาชนที่ต้องการมีบ้านกับ ธอส.ในงาน “มหกรรมการเงินกรุงเทพฯ ครั้งที่ 22 Money Expo 2022” ด้วย “นาทีทอง Golden Minute” สินเชื่อบ้านอัตราดอกเบี้ยปีแรกต่ำสุดๆ
ธนาคารอาคารสงเคราะห์ (ธอส.) จัดโปรโมชั่นพิเศษให้ประชาชนที่ต้องการมีบ้านกับ ธอส. ในงาน “มหกรรมการเงินกรุงเทพฯ ครั้งที่ 22 Money Expo 2022” ด้วยช่วง “นาทีทอง Golden Minute” สินเชื่อบ้านอัตราดอกเบี้ยปีแรกต่ำสุด ๆ เพียง 0.69% ต่อปี ปีที่ 2 เท่ากับ MRR-4.46% ต่อปี (เท่ากับ 1.69% ต่อปี) ปีที่ 3 เท่ากับ MRR-2.46% ต่อปี (เท่ากับ 3.69% ต่อปี) อัตราดอกเบี้ยเฉลี่ย 3 ปีแรกเพียง 2.023% (ปีที่ 4 จนถึงตลอดอายุสัญญาเงินกู้เป็นไปตามที่ธนาคารกำหนด) เพียงจองสิทธิ์ผ่าน Mobile Application : GHB ALL ในวันอาทิตย์ที่ 15 พฤษภาคม 2565 ระหว่างเวลา 15.00-15.15 น. หรือจนกว่าจะเต็มกรอบวงเงิน 450 ล้านบาท (จองก่อนได้ก่อน) ทั้งนี้ ผู้ที่สามารถจองสิทธิ์สินเชื่อช่วงนาทีทอง Golden Minute จะต้องเป็นผู้ที่จองสิทธิ์สินเชื่อบ้านอัตราดอกเบี้ยพิเศษปีแรก 2.60% ต่อปี ในงานมหกรรมการเงินกรุงเทพฯ ครั้งที่ 22 ภายในวันที่ 15 พฤษภาคม 2565 ก่อนเวลา 12.00 น. สอบถามรายละเอียดเพิ่มเติมหรือติดตามข้อมูลข่าวสารของธนาคารได้ที่ G H Bank Call Center โทร 0-2645-9000 หรือ www.ghbank.co.th, Facebook Fanpage ธนาคารอาคารสงเคราะห์ และ  Application : GHB ALL

ที่มา : https://www.thaigov.go.th/news/contents/details/54503