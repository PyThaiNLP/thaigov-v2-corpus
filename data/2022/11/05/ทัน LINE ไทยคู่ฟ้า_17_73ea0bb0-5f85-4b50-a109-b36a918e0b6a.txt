รัฐบาลไทย-ข่าวทำเนียบรัฐบาล-ตั้งศูนย์ CARE ช่วย"ผู้พ้นโทษ" ให้มีงานทำ พร้อมคุมโควิดก่อนปล่อยตัว


วันจันทร์ที่ 21 มิถุนายน 2564
ตั้งศูนย์ CARE ช่วย"ผู้พ้นโทษ" ให้มีงานทำ พร้อมคุมโควิดก่อนปล่อยตัว
....
ผู้ต้องขัง เมื่อครบกำหนดพ้นโทษ จะต้องสามารถออกไปประกอบอาชีพเลี้ยงตัวเองได้ รวมทั้งต้องปลอดภัยจากเชื้อโควิด-19 ก่อนเข้าสู่ครอบครัวและชุมชน
.
รัฐบาล จึงตั้งศูนย์ประสานงานและส่งเสริมการมีงานทำ (CARE) เพื่อประสานงาน และช่วยเหลือผู้พ้นโทษให้มีงานทำ ซึ่งผู้พ้นโทษนั้น ได้ผ่านการอบรมอาชีพต่าง ๆ ซึ่งจะเป็นประโยชน์ต่อการประกอบอาชีพภายหลังพ้นโทษ
.
สำหรับการปล่อยตัวนั้น จะเป็นผู้ที่ไม่ติดเชื้อโควิด หากยังติดเชื้ออยู่ ถ้ายินยอมให้กักตัวภายในเรือนจำ/ทัณฑสถาน ก็จะให้กักตัวจนครบกำหนด 14 วัน พร้อมแจ้งให้ญาติทราบข้อมูล
.
กรณีผู้พ้นโทษ "ไม่ยินยอม" ให้กักตัวภายในเรือนจำ/ทัณฑสถาน ก็จะประสานไปยังโรงพยาบาลแม่ข่าย หรือสำนักงานสาธารณสุขพื้นที่ เพื่อส่งต่อไปกักตัว หรือรักษาพยาบาลตามระบบสาธารณสุขต่อไป
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/42934