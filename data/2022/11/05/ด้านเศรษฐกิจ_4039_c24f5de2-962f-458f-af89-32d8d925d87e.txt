รัฐบาลไทย-ข่าวทำเนียบรัฐบาล-ปลัดกอบชัยฯ เป็นประธานสักขีพยานในพิธีลงนามบันทึกข้อตกลงความร่วมมือระหว่าง สมอ. กับ สสว.


วันอังคารที่ 7 มิถุนายน 2565
พิมพ์
ปลัดกอบชัยฯ เป็นประธานสักขีพยานในพิธีลงนามบันทึกข้อตกลงความร่วมมือระหว่าง สมอ. กับ สสว.
ปลัดกอบชัยฯ เป็นประธานสักขีพยานในพิธีลงนามบันทึกข้อตกลงความร่วมมือระหว่าง สมอ. กับ สสว.
วันนี้ (7 มิถุนายน 2565) นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานสักขีพยานในพิธีลงนามบันทึกข้อตกลงความร่วมมือ เรื่อง "การพัฒนาและบูรณาการเชื่อมโยงข้อมูลและการใช้ประโยชน์ของข้อมูลระหว่างหน่วยงาน" ระหว่างสำนักงานมาตรฐานผลิตภัณฑ์อุตสาหกรรม (สมอ.) และสำนักงานส่งเสริมวิสาหกิจขนาดกลางและขนาดย่อม (สสว.) เพื่อเป็นแรงผลักดันในการขับเคลื่อนการให้บริการประชาชนผ่านระบบอิเล็กทรอนิกส์ (e-service) โดยใช้ "หนึ่งรหัสผ่าน หนึ่งผู้ประกอบการ" (One Idenification: ID One SMEs) ณ ห้องประชุม 1801 ชั้น 18 สำนักงานส่งเสริมวิสาหกิจขนาดกลางและขนาดย่อม
สำหรับการลงนามบันทึกข้อตกลงความร่วมมือในครั้งนี้ จะช่วยให้ทุกภาคส่วนสามารถร่วมมือกันเพื่อช่วยให้การบริการและอำนวยความสะดวกแก่ผู้ประกอบการวิสาหกิจขนากลางและขนาดย่อม ในการขอรับบริการต่างๆ รวมถึงการเข้าถึงมาตรการ ความช่วยเหลือและโครงการต่างๆ จากหน่วยงานภาครัฐ มีความสะดวกและเกิดประโยชน์อย่างยั่งยืน

ที่มา : https://www.thaigov.go.th/news/contents/details/55470