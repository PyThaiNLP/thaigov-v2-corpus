รัฐบาลไทย-ข่าวทำเนียบรัฐบาล-กรมการขนส่งทางราง รวมสุดยอดโครงการระบบรางของประเทศไทย (จังหวัดประจวบคีรีขันธ์)


วันจันทร์ที่ 6 ธันวาคม 2564
กรมการขนส่งทางราง รวมสุดยอดโครงการระบบรางของประเทศไทย (จังหวัดประจวบคีรีขันธ์)
...
กรมการขนส่งทางราง (ขร.) กระทรวงคมนาคม รวมสุดยอดโครงการระบบรางของประเทศไทย
“สถานีหัวหินใหม่” สถานีสไตล์วิกตอเรียแห่งเดียวในประเทศไทย (จังหวัดประจวบคีรีขันธ์)
สุดยอดโครงการระบบรางของประเทศไทยที่แสดงให้เห็นถึงการเดินหน้าพัฒนาระบบการขนส่งทางราง ที่เกิดจากความมุ่งมั่นพัฒนาของหน่วยงานต่างๆ ในการสรรค์สร้างระบบรางให้สามารถอำนวยความสะดวกในการเดินทางและการขนส่งสินค้าให้แก่ประชาชนทั้งภาครัฐและภาคเอกชน
“สถานีรถไฟหัวหินแห่งใหม่ สถานียกระดับที่มีทางเดินใต้สถานีแห่งแรกในประเทศไทย” เป็นหนึ่งในงานก่อสร้างรถไฟทางคู่สายใต้ ช่วง นครปฐม – ชุมพร (ช่วงหนองปลาไหล – หัวหิน) โดยสถานีรถไฟหัวหินแห่งใหม่นี้ เป็นโครงสร้างยกระดับ มีที่ทำการและที่พักคอยอยู่ชั้นล่าง ชานชาลาอยู่ชั้นบน การออกแบบยังคงความเป็นเอกลักษณ์ของสถานีเดิมที่ออกแบบตามสถาปัตยกรรมวิกตอเรีย ซึ่งมีคุณค่าความสำคัญ
ทางประวัติศาสตร์  โครงสร้างสถานีใหม่ประกอบด้วยเหล็กและคอนกรีต ทาสีครีมตัดแดงอย่างสวยงาม ตั้งอยู่ถัดจากสถานีหัวหินเดิมไปทางทิศใต้ สำหรับทางรถไฟเดิมยังคงมีอยู่สำหรับขบวนรถสินค้า และขบวนรถพิเศษในโอกาสสำคัญ อาคารสถานีเดิมยังคงอนุรักษ์ไว้ โดยมีแผนจะพัฒนาให้เป็นพิพิธภัณฑ์ต่อไป

ที่มา : https://www.thaigov.go.th/news/contents/details/49154