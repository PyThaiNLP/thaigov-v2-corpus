รัฐบาลไทย-ข่าวทำเนียบรัฐบาล-บขส. ปรับรถร่วมฯ ขายตั๋วเกินราคา 5,000 บาท พร้อมเพิ่มโทษพักใช้รถอีก 15 วัน


วันอาทิตย์ที่ 28 พฤศจิกายน 2564
บขส. ปรับรถร่วมฯ ขายตั๋วเกินราคา 5,000 บาท พร้อมเพิ่มโทษพักใช้รถอีก 15 วัน
...
ตามที่มีผู้โดยสารร้องเรียน ประเด็น "VIP ทิพย์ จองตั๋วรถร่วมฯ 32 ที่นั่ง ปรากฎว่าได้นั่งรถ ที่ไม่ใช่แบบที่ระบุไว้ ทั้งที่มีการจองตั๋วจ่ายเงินเรียบร้อย"
นายสัญลักข์ ปัญวัฒนลิขิต กรรมการผู้จัดการใหญ่ บริษัท ขนส่ง จำกัด (บขส.) กระทรวงคมนาคม ขอแจ้งว่า บขส. ในฐานะผู้กำกับดูแลการให้บริการของรถร่วมเอกชน ได้รับทราบเรื่องร้องเรียนดังกล่าว และได้มอบหมายนางวราภรณ์ ชัยฤกษ์ รองกรรมการผู้จัดการใหญ่ ฝ่ายบริหารการเดินรถ บขส. ดำเนินการตรวจสอบข้อเท็จจริงทันที
พบว่า รถร่วมฯ คันดังกล่าว เป็นของ บริษัท ไทยศรีราม และได้กระทำผิดจริง ฐานจำหน่ายตั๋วเกินราคา จึงได้ดำเนินการตามระเบียบของบริษัทฯ โดยปรับเป็นเงิน 5,000 บาท และให้เพิ่มโทษหยุดพักรถ โดยห้ามนำรถมาวิ่ง เป็นเวลา 15 วัน
ทั้งนี้ กระทรวงคมนาคม และ บขส. ขออภัยต่อเหตุการณ์ที่เกิดขึ้น และได้กำชับไปยังผู้ประกอบการรถร่วมฯ ให้ปฏิบัติตามกฏระเบียบฯ อย่างเคร่งครัด เพื่อประโยชน์สูงสุดของผู้ใช้บริการ
สอบถามข้อมูลการเดินทางและร้องเรียนบริการได้ที่ call center 1490 เรียก บขส.

ที่มา : https://www.thaigov.go.th/news/contents/details/48806