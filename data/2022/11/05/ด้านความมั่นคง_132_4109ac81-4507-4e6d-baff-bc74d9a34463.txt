รัฐบาลไทย-ข่าวทำเนียบรัฐบาล-"นรม.และ รมว.กห. แสดงความเสียใจทหารพราน ถูกซุ่มโจมตี เจ็บและเสียชีวิต ขณะป้องกันคนเข้าลักลอบเมือง"


วันอังคารที่ 3 สิงหาคม 2564
"นรม.และ รมว.กห. แสดงความเสียใจทหารพราน ถูกซุ่มโจมตี เจ็บและเสียชีวิต ขณะป้องกันคนเข้าลักลอบเมือง"
พล.ท.คงชีพ ตันตระวาณิชย์ โฆษก กห. เปิดเผยว่า พล.อ.ประยุทธ์ จันทร์โอชา นรม.และรมว.กห. ได้กล่าวแสดงความเสียใจกับ กำลังพล ร้อย ทพ. 4514 ที่บาดเจ็บ 4 นายและเสียชีวิต 1 นาย
จากการถูกซุ่มโจมตีของ ผกร. ในพื้นที่ บ.แฆแบะ ต.นานาค อ.ตากใบ จว.นราธิวาส ขณะปฏิบัติภารกิจป้องกันการลักลอบเข้าเมืองผิดกฎหมายชายแดนไทย - มาเลเซีย เมื่อ 0220 ; 3 ส.ค.64 ที่ผ่านมา
โดย พล.อ.ประยุทธ์’ ได้กำชับ ทบ. และ กอ.รมน.ภาค 4 ส่วนหน้า ให้การช่วยเหลือดูแลผู้ได้รับบาดเจ็บทั้ง 4 นายอย่างดีที่สุด รวมทั้ง ขอให้ช่วยเหลือดูแลครอบครัวผู้เสียชีวิตอย่างเต็มกำลังและสนับสนุนการจัดพิธีทางศาสนาอย่างสมเกียรติ
พร้อมทั้งย้ำการปฏิบัติหน้าที่ ขอให้อดทน และใช้ความพยายามเจรจาพูดคุยกันด้วยความเข้าใจ ไม่ใช้ความรุนแรงต่อกัน โดยให้เพิ่มความระมัดระวังในการปฏิบัติหน้าที่ และเร่งติดตามผู้กระทำผิดมาลงโทษโดยเร็ว
#RIPทหารกล้า
#ทหารของพระราชา

ที่มา : https://www.thaigov.go.th/news/contents/details/44383