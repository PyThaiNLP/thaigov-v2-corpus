รัฐบาลไทย-ข่าวทำเนียบรัฐบาล-เปิดแผนปฏิบัติการ "สร้างความมั่นคงทางอาหาร" ระยะที่ 1 ด้วย 4 กลยุทธ์ เชื่อมโยงทุกมิติที่เกี่ยวกับอาหาร


วันศุกร์ที่ 28 มกราคม 2565
เปิดแผนปฏิบัติการ "สร้างความมั่นคงทางอาหาร" ระยะที่ 1 ด้วย 4 กลยุทธ์ เชื่อมโยงทุกมิติที่เกี่ยวกับอาหาร
.....
น.ส.ไตรศุลี ไตรสรณกุล รองโฆษกประจำสำนักนายกรัฐมนตรี เผยว่า คณะกรรมการอาหารแห่งชาติ ได้พิจารณาและเห็นชอบร่างแผนปฏิบัติการด้านการจัดการด้านอาหารของประเทศไทย ระยะที่ 1 (พ.ศ. 2566 - 2567) ซึ่งเป็นแผนปฏิบัติการระยะเวลา 5 ปี
.
แผนปฏิบัติการดังกล่าว จะใช้กลยุทธ์ 4 ด้าน สำหรับจัดการด้านอาหาร ได้แก่ ความมั่นคงอาหาร คุณภาพและความปลอดภัย อาหารศึกษา และการบริหารจัดการ
.
มี 6 เป้าหมายสำคัญ ประกอบด้วย
จำนวนคนขาดแคลนอาหารลดลง เมื่อสิ้นสุดแผนปี 2570 จะต้องมีประชากรที่ขาดแคนอาหารไม่เกินร้อยละ 7 ของจำนวนประชากร
.
ปริมาณการสูญเสียอาหาร และขยะอาหารลดลง
.
ความเชื่อมั่นของผู้บริโภคต่อคุณภาพและความปลอดภัยอาหารเพิ่มขึ้น ในปี 2570 ระดับความเชื่อมั่นต้องอยู่ในระดับดี
.
มูลค่าการค้าอาหารเพิ่มขึ้น โดยมีตัวชี้วัดเป็นการเติบโตของมูลค่าการส่งออกอาหาร ตั้งแต่ปี 2566 - 2570 ที่ร้อยละ 3 ต่อปี ดัชนีการส่งออกอาหารเพิ่มขึ้นร้อยละ 2.5 ต่อปี ดัชนีผลผลิตผลิตภัณฑ์อาหารเพิ่มขึ้นร้อยละ 3.5 ต่อปี
.
จำนวนคนที่มีภาวะทุพโภชนาการ (ขาดและเกิน) ลดลง ในปี 2570 เด็กอายุ 0 - 5 ปี
- มีภาวะเตี้ย ไม่เกินร้อยละ 8
- มีภาวะผอม ไม่เกินร้อยละ 5
- มีภาวะเริ่มอ้วนและอ้วน ไม่เกินร้อยละ 8
.
มีกลไกประสานงานกลางและบูรณาการดำเนินงาน
.
ระยะต่อไป หน่วยงานที่เกี่ยวข้องจะเสนอร่างแผนปฏิบัติการฯ ต่อสำนักงานสภาพัฒนาการเศรษฐกิจและสังคมแห่งชาติ (สศช.) และเสนอต่อคณะรัฐมนตรี (ครม.) เพื่อพิจารณาอนุมัติและนำไปสู่การปฏิบัติ
.
อ่านเพิ่มเติม คลิก https://www.thaigov.go.th/news/contents/details/50907
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/50984