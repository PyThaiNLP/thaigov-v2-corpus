รัฐบาลไทย-ข่าวทำเนียบรัฐบาล-ครม. อนุมัติ 8,382 ล้านบาท เพิ่มเบี้ยผู้สูงอายุพิเศษ บรรเทาผลกระทบด้านเศรษฐกิจ ระยะเวลา 6 เดือน (เมษายน - กันยายน 65) สำหรับผู้สูงอายุจำนวน 10.95 ล้านคน เริ่มจ่ายงวดแรก 19 ก.ค.นี้


วันอังคารที่ 5 กรกฎาคม 2565
พิมพ์
ครม. อนุมัติ 8,382 ล้านบาท เพิ่มเบี้ยผู้สูงอายุพิเศษ บรรเทาผลกระทบด้านเศรษฐกิจ ระยะเวลา 6  เดือน (เมษายน - กันยายน 65) สำหรับผู้สูงอายุจำนวน 10.95 ล้านคน เริ่มจ่ายงวดแรก 19 ก.ค.นี้
ครม. อนุมัติ 8,382 ล้านบาท เพิ่มเบี้ยผู้สูงอายุพิเศษ บรรเทาผลกระทบด้านเศรษฐกิจ ระยะเวลา 6  เดือน (เมษายน - กันยายน 65) สำหรับผู้สูงอายุจำนวน 10.95 ล้านคน เริ่มจ่ายงวดแรก 19 ก.ค. นี้
วันที่ 5 กรกฎาคม 2565 นายธนกร วังบุญคงชนะ โฆษกประจำสำนักนายกรัฐมนตรี แถลงมติคณะรัฐมนตรี อนุมัติวงเงิน 8,382.2  ล้านบาท จ่ายเงินช่วยเหลือพิเศษผู้สูงอายุ  จำนวน 10.95 ล้านคน  เพื่อบรรเทาผลกระทบเศรษฐกิจ เป็นระยะเวลา 6 เดือน ตั้งแต่ เดือนเมษายน - กันยายน 2565  ตามที่มติครม. เมื่อวันที่ 26 เมษายน 65 อนุมัติหลักการ ให้จ่ายช่วยเหลือพิเศษผู้สูงอายุ (เฉลี่ยรายละ 100-250 บาท/คน/เดือน ตามช่วงอายุ)
โครงการจ่ายเงินช่วยเหลือพิเศษผู้สูงอายุ  เพื่อบรรเทาผลกระทบด้านเศรษฐกิจ เป็นระยะเวลา 6 เดือน ตั้งแต่ เมษายน - กันยายน 2565  มีสิทธิ 4 กลุ่ม ดังนี้
อายุ  60 - 69 ปี  ( จำนวน 6.5 ล้านคน)  อัตราเงินช่วยเหลือ 100   บาท/คน/เดือน
อายุ  70 - 79 ปี  (จำนวน 3.0 ล้านคน) อัตราเงินช่วยเหลือ 150 บาท/คน/เดือน
อายุ 80 - 89  ปี  (จำนวน 1.2 ล้านคน)  อัตราเงินช่วยเหลือ 200 บาท/คน/เดือน
อายุ 90 ปี ขึ้นไป  (จำนวน 1.9 แสนคน)  อัตราเงินช่วยเหลือ 250 บาทต่อคนต่อเดือน
ปัจจุบัน ได้รับการยืนยันข้อมูล จากกรมส่งเสริมการปกครองท้องถิ่น (สถ.) กรุงเทพมหานคร และเมืองพัทยา พบว่ามีผู้สูงอายุกลุ่มเป้าหมายจำนวน 10,946, 646 คน เพิ่มขึ้นจากมติคณะรัฐมนตรีเมื่อวันที่ 26 เมษายน 2565 จำนวน 50,202 คน ซึ่งเป็นการเพิ่มขึ้นตามจำนวนผู้ลงทะเบียนของกลุ่มผู้มีสิทธิ์ได้รับเบี้ยสูงอายุ ที่นับรวมผู้สูงอายุที่จะครบ 60 ปีบริบูรณ์ในปี 2565 วงเงินงบประมาณจำนวน 8,382.2 ล้านบาท
สำหรับแผนการจ่ายเงินครั้งแรก กำหนดงวดที่หนึ่ง ในวันที่  19 กรกฎาคม 2565 นี้  เป็นการจ่ายเงินช่วยเหลือพิเศษครั้งเดียวสำหรับ 4 เดือน (เมษายน-กรกฎาคม 2565)   ครั้งที่สอง 19 สิงหาคม 2565 สำหรับเดือนสิงหาคม และครั้งที่สาม 19 กันยายน สำหรับเดือนกันยายน 2565 โดยวิธีการดำเนินการการจ่ายเงินช่วยเหลือพิเศษผู้สูงอายุ จะดำเนินการทั้งในรูปแบบการจ่ายเข้าบัญชีธนาคาร โดยกรมบัญชีกลาง  และการจ่ายเงินสดให้กับผู้สูงอายุ โดยกรมส่งเสริมการปกครองท้องถิ่น  กรุงเทพมหานครและเมืองพัทยา

ที่มา : https://www.thaigov.go.th/news/contents/details/56554