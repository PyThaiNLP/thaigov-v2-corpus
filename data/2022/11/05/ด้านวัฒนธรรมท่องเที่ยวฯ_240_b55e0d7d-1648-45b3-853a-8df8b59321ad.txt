รัฐบาลไทย-ข่าวทำเนียบรัฐบาล-"ขนมไทย" กับ "คนไทย"


วันจันทร์ที่ 8 พฤศจิกายน 2564
"ขนมไทย" กับ "คนไทย"
"ขนมไทย" กับ "คนไทย"
"ขนมไทย" กับ "คนไทย"
“ขนมไทย” เป็นอาหารหวานที่อยู่คู่คนไทยมาช้านาน มีมากมายหลายชนิด รสชาติหอมหวาน สีสันสวยงาม และเป็นหนึ่งในเอกลักษณ์วัฒนธรรมไทย เพื่อสะท้อนความคิดเห็นของประชาชน สวนดุสิตโพล มหาวิทยาลัยสวนดุสิต ได้สำรวจความคิดเห็นของประชาชนทั่วประเทศ จำนวนทั้งสิ้น 1,367 คน (สำรวจทางออนไลน์) ระหว่างวันที่ 1 - 4 พฤศจิกายน 2564 สรุปผลได้ ดังนี้
1. คนไทยคิดอย่างไรกับ“ขนมไทย”
อันดับ 1
มีประวัติยาวนาน เป็นเอกลักษณ์ของไทย
86.16%
อันดับ 2
สะท้อนให้เห็นวัฒนธรรมประเพณีไทย
73.87%
อันดับ 3
ขั้นตอนการทำมีความปราณีต ละเอียด
67.64%
อันดับ 4
รสชาติอร่อย หอมหวาน สีสันสวยงาม
63.18%
อันดับ 5
ขนมแต่ละชนิดมีคุณค่า และความหมายที่แตกต่างกัน
62.74%
2. ความชอบ “ขนมไทย”
ค่อนข้างชอบ 42.34%        ชอบมาก 38.49%        ไม่ค่อยชอบ 15.25%       ไม่ชอบ 3.92%
3. การรับประทาน“ขนมไทย”
นาน ๆ ครั้ง 45.65%         สัปดาห์ละ 2-3 ครั้ง 44.73%        ทุกวัน 9.62%
4. ค่าใช้จ่ายในการซื้อ “ขนมไทย” ต่อครั้ง
น้อยกว่า 100 บาท 53.61%      101 - 300 บาท 38.88%       301 - 500 บาท 5.35%     501 บาทขึ้นไป 2.16%
5. “5 อันดับขนมไทย” ที่คนไทยชื่นชอบ และอยากเรียนทำขนม
ที่
“ขนมไทย” ที่ชื่นชอบ
ภาพรวม
ที่
“ขนมไทย” ที่อยากเรียนทำ
ภาพรวม
1
ข้าวต้มมัด
53.59%
1
ทองหยอด
22.89%
2
ขนมครก
49.56%
2
ทองหยิบ
21.76%
3
กล้วยบวชชี
43.33%
3
หม้อแกง
21.39%
4
บัวลอย
41.86%
4
ข้าวเหนียวมูน
17.92%
5
ข้าวเหนียวมูน
41.50%
5
ขนมครก
17.62%
6. ความสนใจ กรณีถ้ามี “ขนมไทยเพื่อสุขภาพ”
สนใจ 87.17%         ไม่สนใจ 12.83%
7. ภาครัฐหรือหน่วยงานที่เกี่ยวข้องควรดำเนินการเกี่ยวกับ "ขนมไทย" อย่างไร
อันดับ 1
ควรอนุรักษ์และสืบสานขนมไทยอย่างจริงจัง
76.14%
อันดับ 2
ส่งเสริมเป็นสินค้าเศรษฐกิจหลัก ผลักดันขนมไทยไประดับโลก
75.55%
อันดับ 3
ต่อยอดสร้างสรรค์ร่วมกับวัฒนธรรมไทยอื่น ๆ
61.89%
อันดับ 4
นำเทคโนโลยีเข้ามาใช้ช่วยในการทำและยืดอายุขนม
56.75%
อันดับ 5
จัดสอนให้ความรู้โดยผู้เชี่ยวชาญ
51.25%
สรุปผลการสำรวจ : "ขนมไทย" กับ "คนไทย"
สวนดุสิตโพล มหาวิทยาลัยสวนดุสิต สำรวจความคิดเห็นของประชาชนต่อกรณี “ขนมไทยกับคนไทย”  กลุ่มตัวอย่างจำนวน 1,367 คน สำรวจระหว่างวันที่ 1 – 4 พฤศจิกายน 2564 พบว่า คนไทยมองว่าขนมไทยมีประวัติยาวนาน เป็นเอกลักษณ์ของไทย ร้อยละ 86.16 และค่อนข้างชอบขนมไทย ร้อยละ 42.34 ส่วนใหญ่รับประทานนาน ๆ ครั้ง ร้อยละ 45.65 และจ่ายเงินในการซื้อขนมไทยน้อยกว่า 100 บาทต่อครั้ง ร้อยละ 53.61 โดยขนมไทยที่ชอบมากที่สุด คือ ข้าวต้มมัด ร้อยละ 53.59 รองลงมาคือ ขนมครก ร้อยละ 49.56 ส่วนขนมที่อยากเรียนทำมากที่สุด คือ ทองหยอด ร้อยละ 22.89 รองลงมาคือ ทองหยิบ ร้อยละ 21.76 หากมีขนมไทยเพื่อสุขภาพก็มีความสนใจ ร้อยละ 87.17 ทั้งนี้อยากให้ภาครัฐอนุรักษ์และสืบสานขนมไทยอย่างจริงจัง ร้อยละ 76.14 รองลงมาคือ ส่งเสริมเป็นสินค้าเศรษฐกิจหลักและผลักดันขนมไทยไประดับโลก ร้อยละ 75.55
ขนมไทยเป็นหนึ่งใน Soft Power ที่น่าจับตาไม่แพ้เอกลักษณ์วัฒนธรรมอื่น ๆ ของไทย เป็นที่ชื่นชอบทั้งคนไทยและชาวต่างชาติ ราคาขนมไทยก็ไม่สูงมากนักเมื่อเปรียบเทียบกับขั้นตอนการทำที่มีความปราณีตและบรรจง ในเมื่อภาครัฐมีแนวคิดผลักดัน Soft Power ของไทยเพิ่มขึ้น จึงควรพัฒนาขนมไทยไปสู่เวทีโลกภายใต้แนวคิดเศรษฐกิจสร้างสรรค์ นำนวัตกรรมมาใช้พร้อมกับถ่ายทอดสินทรัพย์ทางวัฒนธรรม เช่น ขนมไทยดั้งเดิม ขนมไทยเพื่อสุขภาพ การยืดอายุขนม เป็นต้น
นางสาวพรพรรณ บัวทอง
นักวิจัย สวนดุสิตโพล มหาวิทยาลัยสวนดุสิต
โทร 086-3766533
“ขนมไทยกับคนไทย” มีประวัติมายาวนาน เป็นเอกลักษณ์ของไทย สะท้อนให้เห็นวัฒนธรรมประเพณีไทย มีขนมไทยหลากหลายชนิดนำมาประกอบในประเพณีไทย คนไทยในอดีตมีความเกี่ยวพันกับธรรมชาติ วิถีชีวิตทำอาชีพเกษตรกรรมจึงเกิดภูมิปัญญาในการนำผลผลิตทางการเกษตรมาแปรรูปเป็นขนมต่างๆ  ขนมไทยมีจุดเด่นคือรสชาติกลมกล่อม มีความหอม ความหวาน และความมันเค็ม มีรูปลักษณ์ สีสัน สวยงาม น่ารับประทาน เหมาะสมกับราคาที่คนไทยเลือกซื้อ ขนมข้าวต้มมัดเป็นขนมอีกชนิดหนึ่งที่คนไทยนิยมรับประทาน นำไปใช้ในงานบุญตามประเพณีต่าง ๆ คนไทยจึงควรเลือกรับประทานขนมไทยที่มีประโยชน์ต่อสุขภาพ ไม่ก่อให้เกิดโรค ด้านอุตสาหกรรมขนมไทยเองก็มีโอกาสเติบโตได้ โดยทุกคนช่วยกันอนุรักษ์และสืบสานขนมไทยอย่างจริงจัง เผยแพร่ขนมไทยให้ทั่วโลกได้รู้จัก ภาครัฐส่งเสริมผลิตภัณฑ์ขนมไทยให้เป็นสินค้าเศรษฐกิจหลัก และผลักดันขนมไทยไปสู่ระดับโลก
อาจารย์กาญจนา เฟื่องศรี
อาจารย์ประจำหลักสูตรคหกรรมศาสตร์
โรงเรียนการเรือน มหาวิทยาลัยสวนดุสิต

ที่มา : https://www.thaigov.go.th/news/contents/details/47948