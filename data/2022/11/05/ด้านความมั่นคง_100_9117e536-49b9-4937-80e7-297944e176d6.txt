รัฐบาลไทย-ข่าวทำเนียบรัฐบาล-ต้นแบบอุตสาหกรรมเรือผลักดันโคลน: ต่อยอดองค์ความรู้เพื่อใช้ประโยชน์ ในการฟื้นฟูพัฒนาคูคลอง


วันศุกร์ที่ 23 กรกฎาคม 2564
ต้นแบบอุตสาหกรรมเรือผลักดันโคลน: ต่อยอดองค์ความรู้เพื่อใช้ประโยชน์ ในการฟื้นฟูพัฒนาคูคลอง
พลเอก ณัฐ อินทรเจริญ ปลัดกระทรวงกลาโหม เป็นประธานในพิธีรับมอบต้นแบบอุตสาหกรรมเรือผลักดันโคลนเพื่อความมั่นคงทางธรรมชาติและสิ่งแวดล้อม
ระหว่าง สถาบันเทคโนโลยีป้องกันประเทศ และศูนย์การอุตสาหกรรมป้องกันประเทศและพลังงานทหาร ณ คลองคูเมืองเดิม เขตพระนคร กรุงเทพ ฯ
การวิจัยและพัฒนาโครงการจัดสร้างต้นแบบอุตสาหกรรมเรือผลักดันโคลน เพื่อความมั่นคงทางธรรมชาติและสิ่งแวดล้อม ระหว่าง สถาบันเทคโนโลยีป้องกันประเทศ และศูนย์อุตสาหกรรมป้องกันประเทศและพลังงานทหาร เป็นการออกแบบลักษณะแบบสองท้อง เพื่อให้มีแรงผลักความดันที่ท้องน้ำให้โคลนตะกอนกระจายตัว ระบายน้ำได้ดีขึ้น และทำให้ตะกอนใต้ท้องน้ำรวมตัวกันแล้วกำจัดออกไป ซึ่งเป็นการลดสาเหตุของการเกิดน้ำเสียโดยตรง
นับเป็นจุดเริ่มต้นในการขับเคลื่อนโครงการจัดสร้างต้นแบบเครื่องผลักดันโคลนร่วมกันระหว่าง สทป. และ ศอพท. เพื่อต่อยอดองค์ความรู้ ส่งเสริม และสนับสนุนอุตสาหกรรมภายในประเทศ อันจะนำมาซึ่งประโยชน์ต่อภาคอุตสาหกรรมไทยในอนาคต

ที่มา : https://www.thaigov.go.th/news/contents/details/44041