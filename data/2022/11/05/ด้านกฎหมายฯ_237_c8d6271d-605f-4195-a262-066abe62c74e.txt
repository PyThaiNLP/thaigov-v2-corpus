รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม จี้กรมราชทัณฑ์เร่งฉีดวัคซีนโควิดเข็มแรกนักโทษให้ครบภายในกลางเดือนนี้ หวังลดการแพร่บาดในเรือนจำ ยันดูแลทุกคนตามมาตรฐานสาธารณสุข


วันจันทร์ที่ 4 ตุลาคม 2564
พิมพ์
รัฐมนตรีว่าการกระทรวงยุติธรรม จี้กรมราชทัณฑ์เร่งฉีดวัคซีนโควิดเข็มแรกนักโทษให้ครบภายในกลางเดือนนี้ หวังลดการแพร่บาดในเรือนจำ ยันดูแลทุกคนตามมาตรฐานสาธารณสุข
รัฐมนตรีว่าการกระทรวงยุติธรรม จี้กรมราชทัณฑ์เร่งฉีดวัคซีนโควิดเข็มแรกนักโทษให้ครบภายในกลางเดือนนี้ หวังลดการแพร่บาดในเรือนจำ ยันดูแลทุกคนตามมาตรฐานสาธารณสุข
นายสมศักดิ์ เทพสุทิน รัฐมนตรีว่าการกระทรวงยุติธรรม กล่าวถึงความคืบหน้าการฉีดวัคซีนป้องกันโควิด-19 ของกรมราชทัณฑ์ว่า วัคซีนที่ได้รับจากกรมควบคุมโรค กระทรวงสาธารณสุข ล่าสุดมีผู้ต้องขังที่ได้รับวัคซีนเข็มที่ 1 จำนวน 149,324 ราย ได้รับวัคซีนเข็มที่ 2 จำนวน 58,679 ราย ยังมีผู้ที่ยังไม่ได้รับวัคซีน 138,011 ราย โดยผู้ต้องขังที่เคยติดเชื้อโควิดประมาณ 70,000 รายโรงพยาบาลแม่ข่ายจะฉีดวัคซีนให้ภายหลังจากรักษาหายแล้วอย่างน้อย 1 เดือน ส่วนเจ้าหน้าที่ที่ได้รับวัคซีนเข็มแรกแล้ว 13,832 ราย เข็มที่สอง 13,450 รายและเข็มที่สาม 3,521 ราย ยังขาดอีก 389 รายที่ยังไม่ได้รับวัคซีน โดยล่าสุดมีเรือนจำที่ฉีดวัคซีนเข็มแรกครบแล้วทั้งสิ้น 96 เรือนจำ ยังขาดอีก 47 เรือนจำ ซึ่งเราต้องเร่งฉีดให้ครบทั้งหมดภายในกลางเดือนนี้
"เราต้องเร่งฉีดวัคซีนเข็มแรกให้กับผู้ต้องขังทุกคนให้ครบ โดยตนได้กำชับไปยังกรมราชทัณฑ์ว่าภายในกลางเดือน ต.ค.นี้ ผู้ต้องขังทุกคนต้องได้รับวัคซีนเข็มแรกครบทุกคน เพื่อให้การแพร่ระบาดของเชื้อโควิดในเรือนจำลดลงจนค่อยๆหมดไป เพราะจะทำให้การดูแลผู้ต้องขังเป็นไปได้ง่ายมากขึ้น ตนยืนยันว่ากรมราชทัณฑ์ดูแลผู้ต้องขังทุกคนตามมาตรฐานของกระทรวงสาธารณสุข ซึ่งผู้ต้องขังจะต้องได้รับวัคซีนครบทั้งสองเข็มโดยเร็วที่สุด เพื่อให้ญาติพี่น้องเกิดความสบายใจต่อการดูแลของกรมราชทัณฑ์" นายสมศักดิ์ กล่าว

ที่มา : https://www.thaigov.go.th/news/contents/details/46532