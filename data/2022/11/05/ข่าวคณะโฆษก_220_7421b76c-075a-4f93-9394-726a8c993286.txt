รัฐบาลไทย-ข่าวทำเนียบรัฐบาล- นายกฯ สั่งกองทัพ มท. ลง ช่วยเหลือประชาชนในพื้นที่เสี่ยงน้ำท่วม ฝากเตือนประชาชนยึดการดูแลตนเองแบบครอบจักรวาล เพราะการควบคุมการแพร่ระบาดโควิด-19 ยังไม่สิ้นสุด


วันพฤหัสบดีที่ 9 กันยายน 2564
นายกฯ สั่งกองทัพ มท. ลง ช่วยเหลือประชาชนในพื้นที่เสี่ยงน้ำท่วม  ฝากเตือนประชาชนยึดการดูแลตนเองแบบครอบจักรวาล เพราะการควบคุมการแพร่ระบาดโควิด-19 ยังไม่สิ้นสุด
นายกฯ สั่งกองทัพ มท. ลง ช่วยเหลือประชาชนในพื้นที่เสี่ยงน้ำท่วม  ฝากเตือนประชาชนยึดการดูแลตนเองแบบครอบจักรวาล เพราะการควบคุมการแพร่ระบาดโควิด-19 ยังไม่สิ้นสุด
นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหมสั่งการกองทัพ ฝ่ายปกครอง กระทรวงมหาดไทยลงพื้นที่เร่งให้ความช่วยเหลือประชาชนในพื้นที่เสี่ยงภัยน้ำท่วม ดินโคลนถล่ม  รวมทั้ง ให้เตรียมการระบายน้ำในพื้นที่กรุงเทพมหานคร แก้ไขปัญหาน้ำท่วมขัง และขอให้ประชาชนใช้ความระมัดระวังในการสัญจรเดินทางด้วย
นายธนกร กล่าวอีกว่า นอกจากนี้ นายกรัฐมนตรีฝากย้ำประชาชนยังต้องคงยึดหลักดูแลตนเองแบบครอบจักรวาล และหลัก D-M-H-T-T อย่างเคร่งครัด แม้ในขณะนี้จะมีการผ่อนคลายมาตรการให้ประชาชนสามารถเดินทางได้มากขึ้น  ยืนยันการควบคุมการแพร่ระบาดโควิด-19 ยังไม่สิ้นสุด ทุกคนจึงต้องร่วมมือปฏิบัติตนตามมาตรการของรัฐบาลอย่างเคร่งครัด เพื่อป้องกันการแพร่ระบาดของโควิด-19 พร้อมกำชับให้เจ้าหน้าที่ทุกฝ่ายดูแลประชาชนอย่างเต็มที่ พร้อมขอบคุณบุคลากรทางการแพทย์ที่ทำงานอย่างหนักเพื่อช่วยเหลือประชาชน
.........................................

ที่มา : https://www.thaigov.go.th/news/contents/details/45666