รัฐบาลไทย-ข่าวทำเนียบรัฐบาล-กรมทางหลวง กระทรวงคมนาคม รายงานสถานการณ์อุทกภัยบนทางหลวงวันที่ 4 ตุลาคม 2564 เวลา 13.30 น.


วันจันทร์ที่ 4 ตุลาคม 2564
กรมทางหลวง กระทรวงคมนาคม รายงานสถานการณ์อุทกภัยบนทางหลวงวันที่ 4 ตุลาคม 2564 เวลา 13.30 น.
พบทางหลวงถูกน้ำท่วม/ดินสไลด์ 15 จังหวัด การจราจรผ่านไม่ได้ 21 แห่ง พร้อมเร่งช่วยเหลือผู้ประสบภัยและซ่อมแซมทางหลวงที่ได้รับความเสียหายอย่างต่อเนื่อง
นายสราวุธ ทรงศิวิไล อธิบดีกรมทางหลวง กระทรวงคมนาคม เปิดเผยว่า นายศักดิ์สยาม ชิดชอบ รัฐมนตรีว่าการกระทรวงคมนาคม มีความห่วงใยต่อประชาชนในพื้นที่ที่ได้รับผลกระทบจากสถานการณ์น้ำท่วม จึงได้กำชับหน่วยงานในสังกัดให้เร่งช่วยเหลือบรรเทาความเดือดร้อนให้กับประชาชนอย่างเต็มกำลัง พร้อมทั้งให้ติดตามเฝ้าระวังและเตรียมพร้อมรับมืออุทกภัยตลอด 24 ชั่วโมง เพื่อให้ประชาชนได้รับความปลอดภัยอย่างทันท่วงที รายงานผลการดำเนินงานมาให้กระทรวงฯ รับทราบทุกวัน และประชาสัมพันธ์การดำเนินการให้สื่อมวลชนและประชาชนให้รับทราบด้วย
ทั้งนี้ กรมทางหลวง (ทล.) ได้เตรียมพร้อมเครื่องมือ เครื่องจักร สะพานเบลีย์ และจัดเจ้าหน้าที่คอยช่วยเหลืออำนวยความสะดวกปลอดภัยให้กับประชาชนตามแผนป้องกันและบรรเทาสาธารณภัย อีกทั้งช่วงนี้ยังอยู่ในฤดูฝนจึงกำชับหน่วยงานในพื้นที่ให้เตรียมพร้อมและเฝ้าระวังเป็นพิเศษ กรณีน้ำท่วมสูงได้ติดตั้งป้ายเตือน ป้ายแนะนำเส้นทาง หลักนำทาง ไฟกะพริบ จัดเจ้าหน้าที่อำนวยความสะดวกด้านการจราจร เร่งสูบระบายน้ำออกจากพื้นที่ วางแท่งแบริเออร์ เรียงกระสอบทราย และกำแพงดินเพื่อชะลอน้ำ กรณีถนนหรือสะพานขาด/ชำรุด ได้เร่งติดตั้งสะพานเบลีย์เชื่อมทาง และกรณีดินไหล่เขาข้างทาง Slide ได้นำเครื่องจักรเขาเกลี่ยดินออกเพื่อให้ประชาชนสัญจรได้สะดวก นอกจากนี้ยังได้ตั้งจุดให้บริการประชาชน จัดรถ Mobile Service ช่วยเหลือประชาชนกรณี
รถเสียบนทางหลวง ช่วยขนย้ายประชาชนและสิ่งของไปยังพื้นที่ปลอดภัย จัดรถบรรทุกไว้บริการรับส่งประชาชนในพื้นที่ประสบภัย แจกจ่ายอาหารเครื่องอุปโภคบริโภค และช่วยล้างทำความสะอาดเก็บกวาดบ้านเรือนเพื่อเป็นการบรรเทาทุกข์ให้ประชาชนในพื้นที่น้ำลดน้ำ และได้กำชับหน่วยงานในสังกัดกรณีเกิดภัยพิบัติให้ประสานงานช่วยเหลือผู้ประสบภัย และสนับสนุนเครื่องมือเครื่องจักร ยานพาหนะ กรณีมีการร้องขอจากประชาชนหรือหน่วยงานอื่น ๆ
สำหรับสถานการณ์ประจำวันที่ 4 ตุลาคม 2564 เวลา 13.30 น. พบทางหลวงถูกน้ำท่วม/ดินสไลด์และสะพานชำรุด จำนวน 15 จังหวัด 36 สายทาง รวม 52 แห่ง การจราจรผ่านได้ 31 แห่ง ผ่านไม่ได้ 21 แห่ง ดังนี้
1.  จังหวัดขอนแก่น (การจราจรผ่านไม่ได้ 1 แห่ง)
- ทล.2065 พล - ลำชี ช่วง กม.  ที่ 33+000 - 34+500 น้ำกัดเซาะเส้นทางชำรุด
2. จังหวัดนนทบุรี (การจราจรผ่านไม่ได้ 2 แห่ง)
- ทล.302 สะพานพระนั่งเกล้า - ต่างระดับบางใหญ่ ช่วง กม. ที่ 16+950 ระดับน้ำสูง 30 - 35 เซนติเมตร ใช้จุดกลับรถต่างระดับ บางใหญ่ ที่ กม. 18+500 แทน
-  ทล.302 สะพานพระนั่งเกล้า - ต่างระดับบางใหญ่ ช่วง กม. ที่ 17+000 ระดับน้ำสูง 30 - 35 เซนติเมตร ใช้จุดกลับรถใต้สะพานคลองบางไผ่ ที่ กม. 16+600 แทน
3. จังหวัดสระบุรี (การจราจรผ่านไม่ได้ 1 แห่ง)
- ทล.3020 พระพุทธบาท - หนองโดน ช่วง กม. ที่ 7+301 คอสะพานหนองโดนถูกน้ำกัดเซาะชำรุด การจราจรผ่านไม่ได้ ปิดการใช้สะพานทั้งสองฝั่ง
4. จังหวัดอ่างทอง (การจราจรผ่านไม่ได้ 5 แห่ง)
- ทล.33 นาคู - ป่าโมก ช่วง กม. ที่ 36+000 - 36+200 (จุดกลับรถใต้สะพานฝั่งป่าโมก) ระดับน้ำสูง 40 เซนติเมตร
- ทล. 32 นครหลวง - อ่างทอง ช่วง กม. ที่ 33+200 จุดกลับรถใต้ท่อ Box Cul. (วัดค่าย) ระดับน้ำสูง 65 เซนติเมตร
- ทล.32 นครหลวง - อ่างทอง ช่วง กม. ที่ 32+607 (จุดกลับรถคลองกะท่อ) ระดับน้ำสูง 150 เซนติเมตร เส้นหลักผ่านได้ จุดกลับรถผ่านไม่ได้
- ทล.32 นครหลวง - อ่างทอง ช่วง กม. ที่ 39+843 (จุดกลับรถวัดดอกไม้) ระดับน้ำสูง 55 เซนติเมตร เส้นหลักผ่านได้ จุดกลับรถผ่านไม่ได้
- ทล.32 นครหลวง - อ่างทอง ช่วง กม. ที่ 43+719 (จุดกลับรถหลวงปู่ทวด) ระดับน้ำสูง 50 เซนติเมตร เส้นหลักผ่านได้ จุดกลับรถผ่านไม่ได้
5. จังหวัดลพบุรี (การจราจรผ่านไม่ได้ 3 แห่ง)
- ทล.1 แยกโรงพยาบาลอานันทมหิดล - โคกสำโรง ช่วง กม. ที่ 168+228 - 169+328 ระดับน้ำสูง 50 เซนติเมตร ทางเลี่ยง จังหวัดลพบุรีเลี้ยว ที่ กม. 170 เข้าวัดหนองคู
- ทล.3019 สามแยกโคกกระเทียม - สถานีรถไฟโคกกระเทียม ช่วง กม. ที่ 1+750 - กม. ที่1+825 ระดับน้ำสูง 50 เซนติเมตร ทางเลี่ยงใช้ทางท้องถิ่นแทน
- ทล.3024 บ้านหมี่ - เขาช่องลม ช่วง กม. ที่ 5+600 - กม. ที่ 7+300 ระดับน้ำสูง 150 เซนติเมตร ทางเลี่ยงใช้ทางท้องถิ่นแทน
6. จังหวัดกำแพงเพชร (การจราจรผ่านไม่ได้ 2 แห่ง)
-  ทล.1 ตอน โนนปอแดง - ปากดง ช่วง กม. ที่ 419+036 (จุดกลับรถคลองพะยอม) ระดับน้ำสูง 40 เซนติเมตร
-  ทล.1 ตอน โนนปอแดง - ปากดง ช่วง กม. ที่ 432+030 (จุดกลับรถคลองสุวรรณ) ระดับน้ำสูง 20 เซนติเมตร
7. จังหวัดพระนครศรีอยุธยา (การจราจรผ่านไม่ได้ 3 แห่ง)
- ทล.347 บางกระสั้น - บางปะหัน ช่วง กม. ที่ 40+860 (จุดกลับรถใต้สะพานข้ามแม่น้ำเจ้าพระยา) ระดับน้ำสูง 40 เซนติเมตร
- ทล.3263 อยุธยา - ไผ่กองดิน ช่วง กม. ที่ 10+940 (จุดกลับรถใต้สะพานสีกุก) ระดับน้ำสูง 160 เซนติเมตร ใช้ทางกลับรถข้างหน้าแทน
- ทล.3263 อยุธยา - ไผ่กองดิน ช่วง กม. ที่ 11+100 (จุดกลับรถใต้สะพานสีกุก) ระดับน้ำสูง 150 เซนติเมตร ใช้ทางกลับรถข้างหน้าแทน
8. จังหวัดสุพรรณบุรี (การจราจรผ่านไม่ได้ 2 แห่ง)
- ทล.33 สุพรรณบุรี - นาคู ช่วง กม. ที่ 9+886 (สะพานคลองทับน้ำ) ระดับน้ำสูง 55 เซนติเมตร
- ทล.340 สาลี - สุพรรณบุรี กม. ที่ 59+674 (สะพานศาลเจ้าแม่ทับทิม) ระดับน้ำสูง 100 เซนติเมตร
9. จังหวัดนครสวรรค์ (การจราจรผ่านไม่ได้ 1 แห่ง)
- ทล.1 บ้านหว้า - วังไผ่ ช่วง กม. ที่ 339+600 ใต้สะพานเดชาติวงศ์ ระดับน้ำสูง 105 เซนติเมตร  ใช้ทางกลับรถข้างหน้าแทน
10. จังหวัดตาก (การจราจรผ่านไม่ได้ 1 แห่ง)
- ทล.1175 ห้วยส้มป๋อย - เจดีย์ยุทธหัตถี ช่วง กม. ที่ 55+300 คันทางทรุดตัว ใช้ทางเลี่ยง ทล.12 แทน เดินทางไปอำเภอบ้านตาก
ทั้งนี้ขอให้ประชาชนผู้ใช้เส้นทางหลวงเดินทางด้วยความระมัดระวังเพื่อความปลอดภัยและหลีกเลี่ยงเส้นทางที่คาดว่าจะเกิดความสุ่มเสี่ยง พร้อมขอให้ปฏิบัติตามป้ายเตือน ป้ายแนะนำและคำแนะนำของเจ้าหน้าที่อย่างเคร่งครัด และหากประชาชนต้องการสอบถามสภาพเส้นทาง สภาพการจราจร หรือต้องการความช่วยเหลือสามารถติดต่อได้ที่สำนักงานทางหลวง แขวงทางหลวง หมวดทางหลวงในพื้นที่ สายด่วนกรมทางหลวง 1586 (โทรฟรีทุกเครือข่ายตลอด 24 ชั่วโมง) และสามารถติดตามการรายงานสถานการณ์สภาพเส้นทางได้ที่ ทวิตเตอร์ : กรมทางหลวง @prdoh1

ที่มา : https://www.thaigov.go.th/news/contents/details/46535