รัฐบาลไทย-ข่าวทำเนียบรัฐบาล-​ก.แรงงาน ประชุมหารือติดตามความคืบหน้าส่งแรงงานไทยไปทำงานซาอุดีอาระเบีย


วันพฤหัสบดีที่ 21 กรกฎาคม 2565
พิมพ์
​ก.แรงงาน ประชุมหารือติดตามความคืบหน้าส่งแรงงานไทยไปทำงานซาอุดีอาระเบีย
. .
วันที่ 21 กรกฎาคม 2565 เวลา 14.30 น. นายสุชาติ ชมกลิ่น รัฐมนตรีว่าการกระทรวงแรงงาน มอบหมายให้ นายสุรชัย ชัยตระกูลทอง ผู้ช่วยรัฐมนตรีประจำกระทรวงแรงงาน เป็นประธานการประชุมหารือร่วมกับ ดร.อับดุลลาห์ อะบู ธีนีน ผู้ช่วยรัฐมนตรีว่าการกระทรวงทรัพยากรมนุษย์และการพัฒนาสังคมซาอุดีอาระเบีย ประเด็นความคืบหน้ากระชับความสัมพันธ์ด้านแรงงานระหว่างไทยและซาอุดีอาระเบีย ผ่านระบบการประชุมทางไกล (Video Conference) โดยมี นายสมาสภ์ ปัทมะสุคนธ์ ผู้ช่วยปลัดกระทรวงแรงงาน พร้อมด้วยผู้แทนจากสำนักประสานความร่วมมือระหว่างประเทศ สำนักงานปลัดกระทรวงแรงงาน และหน่วยงานในสังกัดกระทรวงแรงงาน เข้าร่วมการประชุมในครั้งนี้ด้วย ณ ห้องประชุมแสงสิงแก้ว ชั้น 5 อาคารกระทรวงแรงงาน
สำหรับการประชุมครั้งนี้ทั้งสองฝ่ายได้ร่วมหารือกันในประเด็นการเดินหน้ากระชับความสัมพันธ์ด้านแรงงานของทั้งสองกระทรวง การเพิ่มจำนวนบริษัทจัดหางานไทย และการขึ้นทะเบียนหน่วยงานดังกล่าวกับสถานเอกอัครราชทูตซาอุดีอาระเบียประจำประเทศไทย การเพิ่มความร่วมมือในการสรรหาบุคลากรทางการพยาบาล รวมทั้งการหารือเกี่ยวกับต้นทุนการจัดหางาน การรับสมัครงาน และอัตราค่าจ้างที่ยุติธรรมสำหรับแรงงานไทย

ที่มา : https://www.thaigov.go.th/news/contents/details/57109