รัฐบาลไทย-ข่าวทำเนียบรัฐบาล-ดีอีเอส จัดอบรมนักวิทยุสมัครเล่น-อาสาสมัครสื่อสารฉุกเฉิน ให้ใช้งานถูกต้องตามกฎหมายและหนุนงานราชการกว่า 1000 คนทั่วประเทศ


วันศุกร์ที่ 10 มิถุนายน 2565
ดีอีเอส จัดอบรมนักวิทยุสมัครเล่น-อาสาสมัครสื่อสารฉุกเฉิน ให้ใช้งานถูกต้องตามกฎหมายและหนุนงานราชการกว่า 1000 คนทั่วประเทศ
ดีอีเอส จัดอบรมนักวิทยุสมัครเล่น-อาสาสมัครสื่อสารฉุกเฉิน ให้ใช้งานถูกต้องตามกฎหมายและหนุนงานราชการกว่า 1000 คนทั่วประเทศ
เมื่อวันที่ 10 มิถุนายน 2565  นายมนัส ทรงแสง ประธานสมาพันธ์สมาคมวิทยุสมัครเล่นควบคุมข่ายประเทศไทย ได้เป็นประธานการฝึกอบรม โครงการพัฒนาและฝึกอบรมพนักงานวิทยุสมัครเล่นอาสาสมัครสื่อสารฉุกเฉิน โดยกระทรวงดิจิทัลฯ ร่วมกับสมาคมวิทยุสมัครเล่นควบคุมข่ายประเทศไทย ในรูปแบบ (Conference) ณ ห้องประชุม 701 ชั้น 7 สำนักงานปลัดกระทรวงดิจิทัลเพื่อเศรษฐกิจและสังคม กิจกรรมดังกล่าวจัดขึ้นระหว่างวันที่ 9 – 12 มิถุนายน 2565  การอบรมครั้งนี้จัดเพื่อให้ผู้เข้ารับการฝึกอบรมเป็นพนักงานวิทยุของทางราชการ สามารถใช้งานวิทยุเพื่อสนับสนุนงานราชการได้อย่างถูกต้องตามกฎหมาย  ซึ่งมีกลุ่มเป้าหมายจากนักวิทยุสมัครเล่นทั่วประเทศที่สนใจเข้ารับการอบรม จำนวน 1,000 คน แบ่งการอบรมเป็น 4 ครั้ง ตามหัวเมืองใหญ่ของประเทศ และจัดแบบออนไลน์ 1 ครั้ง เพื่อให้เกิดความครอบคลุมกลุ่มเป้าหมายมากขึ้น  นอกจากนี้ผู้ที่ผ่านการฝึกอบรมจะได้รับมอบวุฒิบัตรและประกาศนียบัตรตามหลักสูตรการใช้วิทยุคมนาคมแบบสังเคราะห์ความถี่ (Synthesizer) จากกระทรวงดิจิทัลเพื่อเศรษฐกิจและสังคมอีกด้วย
****************

ที่มา : https://www.thaigov.go.th/news/contents/details/55600