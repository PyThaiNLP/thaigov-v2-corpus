รัฐบาลไทย-ข่าวทำเนียบรัฐบาล-ไอแบงก์ คว้ารางวัลเกียรติยศ “Money & Banking Awards 2021” กลุ่มรางวัลบูธสวยงามยอดเยี่ยมงานมหกรรมการเงิน ครั้งที่ 21


วันศุกร์ที่ 4 มีนาคม 2565
พิมพ์
ไอแบงก์ คว้ารางวัลเกียรติยศ “Money & Banking Awards 2021” กลุ่มรางวัลบูธสวยงามยอดเยี่ยมงานมหกรรมการเงิน ครั้งที่ 21
ธนาคารอิสลามแห่งประเทศไทย (ไอแบงก์) รับรางวัลเกียรติยศ “Money & Banking Awards 2021” ในกลุ่มรางวัลบูธสวยงามยอดเยี่ยมงานมหกรรมการเงินครั้งที่ 21 (Best Design Excellence Award Money Expo 2021) ประเภทพื้นที่ 108-120 ตรม. โ
ธนาคารอิสลามแห่งประเทศไทย (ไอแบงก์) โดยนายวุฒิชัย สุระรัตน์ชัย กรรมการและผู้จัดการ เข้าร่วมพิธีมอบรางวัลเกียรติยศ “Money & Banking Awards 2021” วันนี้ (4 มีนาคม 2565) เมื่อเวลา 10.00 น. ณ The Portal Ballroom ชั้น 4 อาคารเดอะพอร์ทอลไลฟ์สไตล์คอมเพล็กซ์ อิมแพ็ค เมืองทองธานี จัดโดยวารสารการเงินธนาคาร ซึ่งมี ดร.เศรษฐพุฒิ สุทธิวาทนฤพุฒิ ผู้ว่าการธนาคารแห่งประเทศไทย เป็นประธานในพิธีมอบรางวัล และนายสันติ วิริยะรังสฤษฎ์ ประธานบรรณาธิการวารสารการเงินธนาคาร ประธานจัดงาน Money & Banking Awards 2021
สำหรับรางวัลเกียรติยศ “Money & Banking Awards 2021” ที่ไอแบงก์คว้ามาได้เป็นรางวัลในกลุ่มรางวัลบูธสวยงามยอดเยี่ยมงานมหกรรมการเงินครั้งที่ 21 (Best Design Excellence Award Money Expo 2021) ประเภทพื้นที่ 108-120 ตรม. โดยบูธไอแบงก์ออกแบบภายใต้แนวคิด "Paradise Future Wealth Garden" ที่ได้แรงบันดาลใจจาก "เมี๊ยะห์รอบ" ซึ่งเป็นโครงสร้างสำคัญในบ้านของพระผู้เป็นเจ้า (หรือมัสยิด) ที่มีไว้สำหรับบอกทิศทางในการสักการะพระองค์ผสมผสานการออกแบบลวดลายด้วยสถาปัตยกรรมอิสลามและตกแต่งภายในด้วยต้นอินทผลัมซึ่งเป็นผลไม้จากสวรรค์เพื่อสื่อถึงความรู้สึกตั้งแต่ทางเข้าบูธของธนาคารที่เปรียบเหมือนประตูสู่ความถูกต้องมั่งคั่งและตลอดไปสอดคล้องกับแนวคิดหลักของการจัดงานFuture Wealth ความมั่นคงในมิติใหม่แห่งอนาคตซึ่งคณะกรรมการตัดสินให้ความเห็นว่า “เป็นบูธที่มีความโดดเด่นในการนำเสนอรูปแบบศิลปะของชาวมุสลิมมาประยุกต์ให้มีความทันสมัยการใช้ม่านไหมที่เป็นสีทองสามารถลดความแข็งกระด่างของโครงสร้างทั้งหมดให้ซอฟต์ลงได้และยังฉลาดในการเลือกใช้วัสดุเบา”

ที่มา : https://www.thaigov.go.th/news/contents/details/52208