รัฐบาลไทย-ข่าวทำเนียบรัฐบาล-กระทรวงยุติธรรม โดยกรมคุมประพฤติจัดสัมมนาเชิงปฏิบัติการ เรื่อง “การพัฒนาระบบเฝ้าระวังการกระทำผิดซ้ำเพื่อความปลอดภัยในชุมชน” ประจำปีงบประมาณ พ.ศ. ๒๕๖๔


วันอังคารที่ 21 กันยายน 2564
พิมพ์
กระทรวงยุติธรรม โดยกรมคุมประพฤติจัดสัมมนาเชิงปฏิบัติการ เรื่อง “การพัฒนาระบบเฝ้าระวังการกระทำผิดซ้ำเพื่อความปลอดภัยในชุมชน” ประจำปีงบประมาณ พ.ศ. ๒๕๖๔
กระทรวงยุติธรรม โดยกรมคุมประพฤติจัดสัมมนาเชิงปฏิบัติการ เรื่อง “การพัฒนาระบบเฝ้าระวังการกระทำผิดซ้ำเพื่อความปลอดภัยในชุมชน” ประจำปีงบประมาณ พ.ศ. ๒๕๖๔ ผ่านระบบการประชุมทางไกล (Video Conference)
ในวันอังคารที่ ๒๑ กันยายน ๒๕๖๔ เวลา ๑๕.๐๐ น. นายสมศักดิ์ เทพสุทิน รัฐมนตรีว่าการกระทรวงยุติธรรม เป็นประธานเปิดการสัมมนา พร้อมบรรยายพิเศษในหัวข้อ “บทบาทของกระทรวงยุติธรรมกับมาตรการสำคัญในการเฝ้าระวังการกระทำผิดซ้ำในชุมชนเพื่อสร้างความปลอดภัยให้กับสังคม” ผ่านระบบการประชุมทางไกล(Video Conference System) โดยมีนางสาวณัฐธ์ภัสส์ ยงใจยุทธ ผู้ช่วยรัฐมนตรีประจำกระทรวงยุติธรรม นายธนวัชร นิติกาญจนา ที่ปรึกษารัฐมนตรีว่าการกระทรวงยุติธรรม นายวิตถวัลย์ สุนทรขจิต อธิบดีกรมคุมประพฤติ คณะผู้บริหารกรมคุมประพฤติ และผู้แทนจากหน่วยงานราชการ อาสาสมัคร ตลอดจนประชาชนในพื้นที่จังหวัดเชียงใหม่ เข้าร่วมฯ
โอกาสนี้รัฐมนตรีว่าการกระทรวงยุติธรรม กล่าวว่า กระทรวงยุติธรรมมีนโยบายที่จะควบคุมดูแลผู้กระทำผิดในลักษณะสะเทือนขวัญ ด้วยการพักการลงโทษให้ออกมาปรับตัวใช้ชีวิตอยู่ร่วมกับประชาชนในระยะหนึ่ง และนำมาตรการคุมความประพฤติ ทั้งอุปกรณ์อิเล็กทรอนิกส์ติดตามตัว (EM) มาใช้ในการเฝ้าระวังและติดตามพฤติกรรม โดยนำภาคประชาชน อาทิ อาสาสมัครคุมประพฤติ และอาสาสมัครในพื้นที่ที่มีส่วนเกี่ยวข้องเข้ามามีส่วนร่วมในการสอดส่อง ติดตาม ดูแลช่วยเหลือ และให้การสงเคราะห์ผู้กระทำผิดเหล่านั้น จึงเป็นโอกาสสำคัญ สำหรับนักโทษเด็ดขาดที่เคยมีพฤติกรรมร้ายแรงได้กลับมาดำรงชีวิตอย่างปกติสุข อีกทั้งเป็นการเปิดโอกาสให้สังคมได้ใช้เวลาปรับตัวในการอยู่ร่วมกับผู้ได้รับการพักการลงโทษที่มีมาตรการของกรมคุมประพฤติ และมาตรการทางสังคมรองรับความปลอดภัยให้กับประชาชนและสังคมเกิดความมั่นใจ
ทั้งนี้ ผู้แทนจากหน่วยงานราชการ ท้องถิ่น ตลอดจนอาสาสมัครในพื้นที่จังหวัดเชียงใหม่ เห็นด้วยกับกลไกการขับเคลื่อนศูนย์ เฉพาะกิจเฝ้าระวังความปลอดภัยของประชาชน (JSOC) อย่างมีส่วนร่วม พร้อมทั้งให้ความสำคัญในการทำความเข้าใจทั้งครอบครัว ชุมชน และสังคม เพื่อร่วมกันสร้างสังคมปลอดภัยต่อไป

ที่มา : https://www.thaigov.go.th/news/contents/details/46067