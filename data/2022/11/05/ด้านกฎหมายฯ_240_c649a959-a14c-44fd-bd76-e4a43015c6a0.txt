รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม สั่งกรมคุมประพฤตินำผู้ถูกคุมความประพฤติ ทำงานบริการสังคม ช่วยเหลือผู้ประสบภัยน้ำท่วมทั่วประเทศ ย้ำต้องเข้าถึงทุกพื้นที่ เร่งสร้างความสุขให้ประชาชน


วันอังคารที่ 5 ตุลาคม 2564
พิมพ์
รัฐมนตรีว่าการกระทรวงยุติธรรม สั่งกรมคุมประพฤตินำผู้ถูกคุมความประพฤติ ทำงานบริการสังคม ช่วยเหลือผู้ประสบภัยน้ำท่วมทั่วประเทศ ย้ำต้องเข้าถึงทุกพื้นที่ เร่งสร้างความสุขให้ประชาชน
รัฐมนตรีว่าการกระทรวงยุติธรรม สั่งกรมคุมประพฤตินำผู้ถูกคุมความประพฤติ ทำงานบริการสังคม ช่วยเหลือผู้ประสบภัยน้ำท่วมทั่วประเทศ ย้ำต้องเข้าถึงทุกพื้นที่ เร่งสร้างความสุขให้ประชาชน
นายสมศักดิ์ เทพสุทิน รัฐมนตรีว่าการกระทรวงยุติธรรม กล่าวว่า จากสถานการณ์วิกฤตน้ำท่วมในหลายพื้นที่ทั่วประเทศ ตนได้ให้ทุกหน่วยงานในกระทรวงยุติธรรมเร่งลงพื้นที่ให้เข้าถึงและช่วยเหลือประชาชน ล่าสุดได้สั่งการให้กรมคุมประพฤติ โดยสำนักงานคุมประพฤติจังหวัด พร้อมอาสาสมัครคุมประพฤติ บูรณาการประสานความร่วมมือกับหน่วยงานต่างๆ ลงพื้นที่นำผู้ถูกคุมความประพฤติ ทำงานบริการสังคม ช่วยเหลือผู้ประสบภัยน้ำท่วม โดยการทำผนังกั้นน้ำ พร้อมกรอกกระสอบทราย ขนกระสอบทรายเพื่อทำแนวป้องกันน้ำท่วมและความเสียหายที่เกิดจากอุทกภัย และทำทางเดินชั่วคราวสำหรับใช้สัญจรไปมาระหว่างพื้นที่ประสบภัย โดยมีพื้นที่ที่เร่งดำเนินการไปแล้ว เช่น พระนครศรีอยุธยา
"กิจกรรมครั้งนี้มีวัตถุประสงค์ให้ผู้กระทำผิดได้ฝึกการทำงานร่วมกับบุคคลอื่น และเกิดการยอมรับและทัศนคติที่ดีของคนในชุมชน มีความภาคภูมิใจในตนเอง และก่อให้เกิดประโยชน์ต่อชุมชน โดยผมได้ย้ำให้ทุกหน่วยงานในกระทรวงทำตัวเป็นเหมือนเพื่อนกับพี่น้องประชาชน เข้าให้ถึงทุกแห่ง เพื่อสร้างความสุขให้กับทุกพื้นที่"นายสมศักดิ์ กล่าว

ที่มา : https://www.thaigov.go.th/news/contents/details/46585