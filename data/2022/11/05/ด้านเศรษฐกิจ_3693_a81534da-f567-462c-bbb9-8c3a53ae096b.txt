รัฐบาลไทย-ข่าวทำเนียบรัฐบาล-ธอส. แจ้งเตือนภัย !! LINE ปลอม มิจฉาชีพใช้ภาพกรรมการผู้จัดการ ธอส. หลอกลวงเงินจากประชาชน


วันศุกร์ที่ 6 พฤษภาคม 2565
พิมพ์
ธอส. แจ้งเตือนภัย !! LINE ปลอม มิจฉาชีพใช้ภาพกรรมการผู้จัดการ ธอส. หลอกลวงเงินจากประชาชน
ธอส. แจ้งเตือนภัย กรณีมีมิจฉาชีพสร้าง LINE โดยใช้รูปภาพของนายฉัตรชัย ศิริไล กรรมการผู้จัดการ ธนาคารอาคารสงเคราะห์ เป็นรูปภาพ Profile และใช้ชื่อ Account ว่า “ฝ่ายบัญชี” แอบอ้างเป็นบริษัทผู้ให้บริการเงินกู้ เพื่อหลอกลวงเงินจากประชาชน
ธนาคารอาคารสงเคราะห์ (ธอส.) ขอแจ้งเตือนภัย กรณีมีมิจฉาชีพสร้าง LINE โดยใช้รูปภาพของนายฉัตรชัย ศิริไล กรรมการผู้จัดการ ธนาคารอาคารสงเคราะห์ เป็นรูปภาพ Profile และใช้ชื่อ Account ว่า “ฝ่ายบัญชี” แอบอ้างเป็นบริษัทผู้ให้บริการเงินกู้ เพื่อหลอกลวงเงินจากประชาชน โดยหลอกลวงให้โอนเงินค่าชำระภาษีนำจ่ายก่อนได้รับวงเงินกู้ และธนาคารอาคารสงเคราะห์ขอยืนยันว่า ธนาคารและกรรมการผู้จัดการ ไม่มีส่วนเกี่ยวข้องกับ Line และการให้บริการทางการเงินดังกล่าว รวมถึง Line อื่น ๆ ที่อาจใช้รูปภาพและกระทำในลักษณะเดียวกัน เพื่อหลอกลวงเอาเงินจากประชาชน ซึ่ง ธอส.อยู่ระหว่างดำเนินการทางกฎหมายกับกลุ่มมิจฉาชีพที่แอบอ้างแล้ว และธนาคารขอเตือนให้ผู้ที่ได้รับข้อความลักษณะนี้ อย่าหลงเชื่อกลโกงของมิจฉาชีพหรือโอนเงินให้อย่างเด็ดขาด สอบถามรายละเอียด หรือ ติดต่อข้อมูลข่าวสารของธนาคารเพิ่มเติมได้ที่ www.ghbank.co.th หรือ G H Bank Call Center โทร 0-2645-9000 และ Facebook Fanpage ธนาคารอาคารสงเคราะห์

ที่มา : https://www.thaigov.go.th/news/contents/details/54267