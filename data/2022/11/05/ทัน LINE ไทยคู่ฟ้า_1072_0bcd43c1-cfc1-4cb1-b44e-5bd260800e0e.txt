รัฐบาลไทย-ข่าวทำเนียบรัฐบาล-ครม. อนุมัติงบ 4,019 ลบ. บริหารจัดการน้ำ ปี 65 - กักเก็บน้ำฤดูแล้ง ปี 65/66 มีพื้นที่รับประโยชน์กว่า 3 หมื่นไร่


วันอังคารที่ 9 สิงหาคม 2565
ครม. อนุมัติงบ 4,019 ลบ. บริหารจัดการน้ำ ปี 65 - กักเก็บน้ำฤดูแล้ง ปี 65/66 มีพื้นที่รับประโยชน์กว่า 3 หมื่นไร่
.....
ที่ประชุม ครม. (9 ส.ค. 65) อนุมัติงบกลางวงเงิน 4,019.80 ล้านบาท เพื่อให้กระทรวงกลาโหม กระทรวงการอุดมศึกษา วิทยาศาสตร์ฯ กระทรวงเกษตรฯ กระทรวงทรัพยากรธรรมชาติฯ และกระทรวงมหาดไทย นำไปเป็นค่าใช้จ่ายดำเนินโครงการเพิ่มประสิทธิภาพการบริหารจัดการทรัพยากรน้ำในช่วงฤดูฝน ปี 65 และการกักเก็บน้ำเพื่อฤดูแล้งปี 65/66 จำนวน 1,361 รายการ
.
สำหรับพื้นที่เป้าหมายนั้น จะเป็นพื้นที่เสี่ยงเกิดอุทกภัย/ภัยแล้ง ตามที่ สทนช. และหน่วยงานที่เกี่ยวข้องกำหนด รวมถึงพื้นที่เสี่ยงที่มีความจำเป็นต้องดำเนินการแก้ไข บรรเทาปัญหาอุทกภัยและภัยแล้งโดยเร่งด่วน
.
ทั้งนี้ สทนช. ประเมินว่าเมื่อดำเนินการแล้วเสร็จ จะมีพื้นที่ได้รับประโยชน์ 35,723 ไร่ เพิ่มปริมาณน้ำได้ราว 34.02 ล้าน ลบ.ม. มีประชาชนได้รับประโยชน์ 36,735 ครัวเรือน และยังช่วยกำจัดผักตบชวาและวัชพืชน้ำได้ถึง 4.74 ล้านตัน นอกจากนี้ยังเป็นการเพิ่มการลงทุนภาครัฐ ซึ่งจะช่วยกระตุ้นการซื้อวัสดุและจ้างแรงงานคนในท้องถิ่นอีกด้วย
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/57839