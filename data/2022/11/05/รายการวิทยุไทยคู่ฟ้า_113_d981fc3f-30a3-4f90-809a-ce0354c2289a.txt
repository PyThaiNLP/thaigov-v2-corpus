รัฐบาลไทย-ข่าวทำเนียบรัฐบาล-รัฐบาลอนุมัติ 2,900 ล้าน สร้างความเข้มแข็งเศรษฐกิจฐานราก


วันจันทร์ที่ 6 กันยายน 2564
พิมพ์
รัฐบาลอนุมัติ 2,900 ล้าน สร้างความเข้มแข็งเศรษฐกิจฐานราก
วันจันทร์ที่ 6 กันยายน 2564
รัฐบาลอนุมัติ 2,900
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลอนุมัติวงเงิน 2,900 ล้านบาท เพื่อดำเนินโครงการพัฒนาและเสริมสร้างความเข้มแข็งของเศรษฐกิจฐานราก ครั้งที่ 3 จำนวน 1,766 โครงการ ในพื้นที่ 10 จังหวัด ได้แก่ จ.แพร่ พิษณุโลก ตาก สุโขทัย ร้อยเอ็ด สุรินทร์ อำนาจเจริญ พระนครศรีอยุธยา ปราจีนบุรี และสระแก้ว ครอบคลุม 4 กลุ่ม ได้แก่ กลุ่มพัฒนาสินค้า ท่องเที่ยว บริการและการค้า กลุ่มยกระดับประสิทธิภาพและสร้างมูลค่าเพิ่มด้านการเกษตร กลุ่มส่งเสริมและพัฒนาทักษะฝีมือแรงงาน และกลุ่มพัฒนาโครงสร้างพื้นฐานชุมชน ส่งผลให้เกิดการจ้างงานกว่า 29,000 คน มีผู้ได้รับประโยชน์กว่า 3.5 ล้านคน คิดเป็นกว่า 8,000 ครัวเรือน และยังเป็นการพัฒนาโครงสร้างพื้นฐานเพื่อรองรับการฟื้นตัวและพัฒนากิจกรรมทางเศรษฐกิจในชุมชนด้วย
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/45546