รัฐบาลไทย-ข่าวทำเนียบรัฐบาล-เตือนรีบใช้สิทธิ ‘เราชนะ’ - ‘ม33 เรารักกัน’ ก่อนหมดเขต


วันจันทร์ที่ 21 มิถุนายน 2564
เตือนรีบใช้สิทธิ ‘เราชนะ’ - ‘ม33 เรารักกัน’ ก่อนหมดเขต
....
เหลือเวลาเพียงไม่กี่วันแล้ว ที่มาตรการบรรเทาผลกระทบจากการแพร่ระบาดของโรคโควิด-19 ระลอกใหม่ ซึ่งรัฐบาลเพิ่มวงเงินให้กับประชาชนผู้มีสิทธิผ่านโครงการ “เราชนะ” และ “ม33 เรารักกัน” จะปิดจ็อบให้ใช้สิทธิสิ้นเดือนมิถุนายนนี้
.
ความคืบหน้าการใช้จ่ายของโครงการ “เราชนะ” ข้อมูลจากกระทรวงคลัง ระบุว่า ณ วันที่ 16 มิ.ย. 64 มีการใช้จ่ายแล้ว รวมทั้งสิ้น 269,318 ล้านบาท โดยมีผู้ที่ใช้จ่ายจนครบวงเงินแล้วจำนวน 23.6 ล้านคนจากจำนวนผู้ได้รับสิทธิทั้งหมด 33.2 ล้านคน จึงยังเหลืออีกประมาณ 9.6 ล้านคนที่ยังใช้จ่ายไม่ครบตามวงเงินสิทธิ
.
ขณะที่โครงการ “ม33 เรารักกัน” มีผู้ประกันตนตามมาตรา 33 ได้รับสิทธิรวมทั้งสิ้น 8.14 ล้านคน มียอดใช้จ่ายสะสม ณ วันที่ 15 มิ.ย. 64 เป็นเงินกว่า 46,280 ล้านบาท
.
ดังนั้น จึงขอแจ้งเตือนให้ประชาชนที่ได้รับสิทธิทั้ง 2 โครงการ ที่ยังมีวงเงินสิทธิเหลือ สำรวจวงเงินสิทธิคงเหลือ เพื่อวางแผนใช้จ่ายภายในวันที่ 30 มิ.ย. 64
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/42898