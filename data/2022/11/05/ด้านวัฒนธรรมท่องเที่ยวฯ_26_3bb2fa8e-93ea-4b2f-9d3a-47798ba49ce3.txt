รัฐบาลไทย-ข่าวทำเนียบรัฐบาล-รมว.วธ เป็นประธานมอบเครื่องมือแพทย์ อุปกรณ์ทางการแพทย์ เวชภัณฑ์ และอาหารกลางวัน ให้แก่ผู้บริหารโรงพยาบาลนครปฐม


วันจันทร์ที่ 28 มิถุนายน 2564
รมว.วธ เป็นประธานมอบเครื่องมือแพทย์ อุปกรณ์ทางการแพทย์ เวชภัณฑ์ และอาหารกลางวัน ให้แก่ผู้บริหารโรงพยาบาลนครปฐม
มอบเครื่องมือแพทย์ อุปกรณ์ทางการแพทย์ เวชภัณฑ์ และอาหารกลางวัน ให้แก่ผู้บริหารโรงพยาบาลนครปฐม เพื่อเป็นกำลังใจแก่บุคลากรทางการแพทย์ ภายใต้โครงการ “ปันน้ำใจ คนไทยไม่ทิ้งกัน”
วันที่ ๒๘ มิถุนายน ๒๕๖๔ เวลา ๐๙.๔๕ น. กระทรวงวัฒนธรรม ร่วมกับ ดร.สมศักดิ์ และคุณหญิงปัทมา ลีสวัสดิ์ตระกูล มอบเครื่องมือแพทย์ อุปกรณ์ทางการแพทย์ เวชภัณฑ์ และอาหารกลางวัน ให้แก่ผู้บริหารโรงพยาบาลนครปฐม เพื่อเป็นกำลังใจแก่บุคลากรทางการแพทย์ ภายใต้โครงการ “ปันน้ำใจ คนไทยไม่ทิ้งกัน” โดยมี นายอิทธิพล คุณปลื้ม รัฐมนตรีว่าการกระทรวงวัฒนธรรม เป็นประธาน และ พญ.ดารารัตน์ รัตนรักษ์ ผู้อำนวยการโรงพยาบาลนครปฐม เป็นผู้รับมอบ ณ ชั้น ๕ อาคารอำนวยการ สำนักงานมูลนิธิพัฒนาโรงพยาบาลนครปฐม จังหวัดนครปฐม ทั้งนี้ นางยุพา ทวีวัฒนะกิจบวร ปลัดกระทรวงวัฒนธรรม ดร.สมศักดิ์ ลีสวัสดิ์ตระกูล คุณหญิงปัทมา ลีสวัสดิ์ตระกูล กรรมการบริหารคณะกรรมการโอลิมปิคแห่งประเทศไทยในพระบรมราชูปถัมภ์ นางโชติกา อัครกิจโสภากุล ผู้ช่วยปลัดกระทรวงวัฒนธรรม ผู้บริหาร ข้าราชการ และเจ้าหน้าที่ที่เกี่ยวข้อง เข้าร่วม

ที่มา : https://www.thaigov.go.th/news/contents/details/43184