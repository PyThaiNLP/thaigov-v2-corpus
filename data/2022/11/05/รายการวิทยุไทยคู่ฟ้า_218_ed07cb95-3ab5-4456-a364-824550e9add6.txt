รัฐบาลไทย-ข่าวทำเนียบรัฐบาล-สานฝันสร้างอาชีพเกษตรกร ให้สินเชื่อสูงสุด 100,000 บาท


วันอังคารที่ 21 ธันวาคม 2564
สานฝันสร้างอาชีพเกษตรกร ให้สินเชื่อสูงสุด 100,000 บาท
วันอังคารที่ 21 ธันวาคม 2564
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลจัดทำโครงการสานฝันสร้างอาชีพและยกระดับรายได้เกษตรกร โดยให้สินเชื่อรายละไม่เกิน 100,000 บาท อัตราดอกเบี้ยร้อยละ 4 ใน 3 ปีแรก ผู้เป็นหนี้เสียสามารถขอกู้ได้ ใช้บุคคลหรือหลักทรัพย์ค้ำประกัน เพื่อเป็นเงินทุนหมุนเวียนในการประกอบอาชีพด้านการเกษตรโดยเน้นกลุ่มที่มีตลาดรองรับ มีการประกันราคารับซื้อผลผลิต ให้สามารถสร้างรายได้ระยะสั้นใน 4-6 เดือน และต่อยอดเป็นอาชีพที่มั่นคงได้ เกษตรกรที่สนใจติดต่อได้ที่สำนักงานปศุสัตว์ใกล้บ้าน หรือที่ ธ.ก.ส. ทุกสาขาทั่วประเทศ ภายในวันที่ 31 มี.ค. 2567 โดยกรมปศุสัตว์พร้อมให้คำแนะนำแก่ผู้เข้าร่วมโครงการตลอดห่วงโซ่การผลิต เช่น การเลี้ยงสัตว์ การป้องกันโรคสัตว์ การควบคุมมาตรฐานฟาร์ม การแปรรูป และการตลาด
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/49708