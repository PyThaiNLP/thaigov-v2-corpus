รัฐบาลไทย-ข่าวทำเนียบรัฐบาล-นายกฯ กำชับหน่วยงานที่เกี่ยวข้อง "RCEP" เร่งวางระบบการทำงาน คำนึงถึงประโยชน์ ปชช. คาดช่วย "สร้างรายได้ - จ้างงาน" มากขึ้น


วันศุกร์ที่ 7 มกราคม 2565
นายกฯ กำชับหน่วยงานที่เกี่ยวข้อง "RCEP" เร่งวางระบบการทำงาน คำนึงถึงประโยชน์ ปชช. คาดช่วย "สร้างรายได้ - จ้างงาน" มากขึ้น
.....
ความตกลงหุ้นส่วนทางเศรษฐกิจระดับภูมิภาค หรือ Regional Comprehensive Economic Partnership : RCEP มีผลบังคับใช้เมื่อวันที่ 1 ม.ค. 65 ที่ผ่านมา โดยจะส่งผลให้ประเทศสมาชิกลดหรือยกเลิกกฎระเบียบและมาตรการที่เป็นอุปสรรคต่อการค้าและการลงทุน
.
นายกฯ จึงสั่งการไปยังหน่วยงานที่เกี่ยวข้องกับความตกลง RCEP ให้เร่งวางระบบการทำงาน ช่วยเหลือประชาชนให้ได้รับประโยชน์อย่างเต็มที่
.
สำหรับประโยชน์ที่ประชาชน เกษตรกร ผู้ผลิต และผู้ประกอบการไทย จะได้รับจากความตกลง RCEP เช่น
.
ยกเลิกการเก็บภาษีนำเข้า (ภาษีเหลือ 0%) สำหรับสินค้าส่งออกไทย จำนวนกว่า 29,891 รายการ
.
เพิ่มช่องทางออนไลน์สำหรับการยื่นเอกสารขอนำเข้าสินค้าเป็นการล่วงหน้า
.
ปรับ ประสานมาตรฐานและมาตรการที่เกี่ยวข้องกับสินค้าเกษตรและอุตสาหกรรมของประเทศผู้นำเข้า ให้มีความชัดเจน และเป็นไปในทิศทางเดียวกันมากขึ้น
.
ลดหรือยกเลิกข้อกำหนดด้านการลงทุนที่เป็นอุปสรรคหรือก่อให้เกิดการเลือกปฏิบัติต่อนักลงทุนต่างชาติภายในประเทศสมาชิก
.
เปิดโอกาสให้นักลงทุนไทยเข้าไปลงทุนในประเทศสมาชิกในสาขาที่ไทยมีศักยภาพ
.
นอกจากนี้ ความตกลง RCEP ยังช่วยให้ผู้ประกอบการ SMEs ของไทย มีโอกาสเข้าถึงและใช้ประโยชน์จากความตกลงอย่างเต็มที่ คาดว่าจะช่วยสร้างรายได้และการจ้างงานให้กับประเทศมากขึ้น
.
อ่านเพิ่มเติม คลิก https://www.thaigov.go.th/news/contents/details/50292
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/50309