รัฐบาลไทย-ข่าวทำเนียบรัฐบาล-พิธีลาสิกขาในโครงการบรรพชาอุปสมบทและปฏิบัติธรรมเฉลิมพระเกียรติถวายเป็นพระกุศลแด่พระเจ้าวรวงศ์เธอ พระองค์เจ้าอทิตยาทรกิติคุณ ในโอกาสทรงเจริญพระชันษา ครบ ๓ รอบ ๓๖ ปี


วันพฤหัสบดีที่ 19 พฤษภาคม 2565
พิธีลาสิกขาในโครงการบรรพชาอุปสมบทและปฏิบัติธรรมเฉลิมพระเกียรติถวายเป็นพระกุศลแด่พระเจ้าวรวงศ์เธอ พระองค์เจ้าอทิตยาทรกิติคุณ ในโอกาสทรงเจริญพระชันษา ครบ ๓ รอบ ๓๖ ปี
เช้าวันนี้ ๑๙ พฤษภาคม ๒๕๖๕ เวลา ๐๙.๐๐ น. พลเอก จิรวิทย์ เดชจรัสศรี เจ้ากรมเสมียนตรา เป็นประธานในพิธีปิดโครงการบรรพชาอุปสมบทและปฏิบัติธรรมเฉลิมพระเกียรติถวายเป็นพระกุศลแด่พระเจ้าวรวงศ์เธอ พระองค์เจ้าอทิตยาทรกิติคุณ
ในโอกาสทรงเจริญพระชันษา ครบ ๓ รอบ ๓๖ ปี โดยมีกำหนดระยะเวลา ๑๕ วัน ตั้งแต่วันที่ ๕ - ๑๙ พฤษภาคม ๒๕๖๕ ที่ผ่านมา จำนวน ๓๙ รูป เข้าพิธีลาสิกขาซึ่งได้รับความเมตตาจากเจ้าอาวาสและคณะสงฆ์ วัดพิชยญาติการาม วรวิหาร ในการทำพิธีมอบวุฒิธิบัตรและลาสิกขา พร้อมให้โอวาทแก่ผู้ที่สึกเป็นฆราวาสได้นำหลักคำสอนในการบรรพชาในครั้งนี้ไปใช้ในการทำงานและใช้ในชีวิตประจำวัน

ที่มา : https://www.thaigov.go.th/news/contents/details/54742