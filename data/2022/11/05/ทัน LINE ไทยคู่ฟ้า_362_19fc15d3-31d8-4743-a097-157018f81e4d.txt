รัฐบาลไทย-ข่าวทำเนียบรัฐบาล-ครม. เคาะงบสนับสนุน 2 โครงการ พัฒนาวัคซีนโควิด ChulaCov19 และวัคซีนใบยา ฝีมือคนไทย


วันศุกร์ที่ 5 พฤศจิกายน 2564
ครม. เคาะงบสนับสนุน 2 โครงการ พัฒนาวัคซีนโควิด ChulaCov19 และวัคซีนใบยา ฝีมือคนไทย
....
ที่ประชุม ครม. (4 พ.ย.) อนุมัติงบประมาณ 2,316 ล้านบาท สนับสนุนโครงการวิจัยและพัฒนาวัคซีนโควิด-19 หรือ ChulaCov19 mRNA ที่ผลิตและวิจัยโดยคนไทย เพื่อทำการทดสอบโดยเพื่อทำการทดสอบในระยะที่ 3 และการผลิตเพื่อขึ้นทะเบียนวัคซีนสำหรับการใช้ในภาวะฉุกเฉิน ซึ่งจะเป็นประโยชน์ต่อการผลิตวัคซีนชนิด mRNA อย่างครบวงจร ทำให้ไทยสามารถผลิตวัคซีนโควิด-19 ใช้ได้เอง และสามารถต่อยอดเทคโนโลยีนี้สู่การผลิตวัคซีนสำหรับป้องกันโรคอื่น ๆ รวมถึงโรคอุบัติใหม่ที่อาจเกิดขึ้นอีกในอนาคต
.
นอกจากนี้ ยังอนุมัติกรอบวงเงิน 1,309 ล้านบาท สนับสนุนโครงการวิจัยและพัฒนาวัคซีนป้องกันโรคโควิด-19 Baiya (ผลิตจากใบยา) เพื่อวิจัยและพัฒนาวัคซีนโควิด-19 ให้ไทยสามารถผลิตวัคซีนโควิด-19 ได้ตั้งแต่ต้นน้ำด้วยตัวเอง และผ่านการทดสอบในระยะต่างๆ ตามเกณฑ์มาตรฐานสากล ส่งผลให้ไทยมีข้อมูลการวิจัยและพัฒนาวัคซีนในประเทศที่น่าเชื่อถือตามมาตรฐานสากล
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/47853