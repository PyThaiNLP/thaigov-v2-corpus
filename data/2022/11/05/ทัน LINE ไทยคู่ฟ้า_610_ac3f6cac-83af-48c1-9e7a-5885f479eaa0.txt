รัฐบาลไทย-ข่าวทำเนียบรัฐบาล-ปลดล็อกสถาบันอุดมศึกษา ทำ “หลักสูตรแซนด์บ็อกซ์” ใช้นวัตกรรม - ยืดหยุ่น ผลิตบัณฑิตขั้นสูง


วันอาทิตย์ที่ 6 กุมภาพันธ์ 2565
ปลดล็อกสถาบันอุดมศึกษา ทำ “หลักสูตรแซนด์บ็อกซ์” ใช้นวัตกรรม - ยืดหยุ่น ผลิตบัณฑิตขั้นสูง
.....
ครม. (1 ก.พ.65) เห็นชอบแนวทางจัดการศึกษาที่แตกต่างจากมาตรฐานอุดมศึกษา (Higher Education Sandbox) เป็นการยกเว้นกฎระเบียบให้สถาบันอุดมศึกษาทั้งรัฐ เอกชน รวมถึงนอกสังกัดกระทรวงการอุดมศึกษาฯ ได้ทดลองผลิตหลักสูตรที่ยืดหยุ่น เพื่อยกระดับนวัตกรรมการศึกษาตอบโจทย์การพัฒนากำลังคนขั้นสูง โดยให้สภานโยบายการอุดมศึกษา วิทยาศาสตร์ วิจัยและนวัตกรรม เป็นผู้พิจารณากลั่นกรอง
.
สถาบันอุดมศึกษาทุกระดับสามารถเสนอขอจัดการศึกษาที่แตกต่างได้ โดยทดลองใช้นวัตกรรมใหม่ๆ จัดการเรียนการสอน อาจมีการลดหน่วยกิตวิชาทั่วไป ลดเวลาเรียนในหลักสูตร ให้ผู้เชี่ยวชาญในภาคอุตสาหกรรมมาสอน และมีการติดตามตรวจสอบและประเมินผลจากคณะผู้ประเมินอิสระ เพื่อให้เกิดรูปแบบการศึกษาที่ยืดหยุ่น สอดรับกับสภาพแวดล้อมที่เปลี่ยนแปลงไป และผลิตบัณฑิตได้ตรงความต้องการของภาคอุตสาหกรรมที่เติบโตอย่างรวดเร็ว
.
อ่านเพิ่มเติม คลิก >> https://www.thaigov.go.th/news/contents/details/51133
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/51280