รัฐบาลไทย-ข่าวทำเนียบรัฐบาล-โฆษกรัฐบาล ชี้ข้อเท็จจริงการจัดเวทีเสวนา “ถามมา ตอบไป Better THAILAND OPEN DIALOGUE เพื่อประเทศไทยที่ดีกว่า” เป็นความร่วมมือของภาครัฐ เอกชน ประชาชน เพื่อเดินหน้าประเทศ


วันศุกร์ที่ 20 พฤษภาคม 2565
พิมพ์
โฆษกรัฐบาล ชี้ข้อเท็จจริงการจัดเวทีเสวนา “ถามมา ตอบไป Better THAILAND OPEN DIALOGUE เพื่อประเทศไทยที่ดีกว่า” เป็นความร่วมมือของภาครัฐ เอกชน ประชาชน  เพื่อเดินหน้าประเทศ
โฆษกรัฐบาล ชี้ข้อเท็จจริงการจัดเวทีเสวนา “ถามมา ตอบไป Better THAILAND OPEN DIALOGUE เพื่อประเทศไทยที่ดีกว่า” เป็นความร่วมมือของภาครัฐ เอกชน ประชาชน  เพื่อเดินหน้าประเทศ  โดยภาคเอกชนเป็นสปอนเซอร์ค่าใช้จ่ายในการจัดงาน
วันนี้ 20 พฤษภาคม 2565 นายธนกร วังบุญคงชนะ โฆษกประจำสำนักนายกรัฐมนตรี ชี้แจงต่อกรณีกระแสข่าวการจัดงานเสวนาเวที “ถามมา ตอบไป Better THAILAND OPEN DIALOGUE เพื่อประเทศไทยที่ดีกว่า” ซึ่งจัดขึ้นระหว่างวันที่ 19 – 20 พฤษภาคม 2565 ณ รอยัล พารากอน ฮอล์ สยามพารากอน ใช้งบประมาณรัฐจำนวนมาก นั้น
โฆษกประจำสำนักนายกรัฐมนตรีกล่าวว่าเวทีเสวนานี้ ไม่ได้ใช้งบประมาณจากภาครัฐในการจัด ซึ่งจัดโดยความร่วมมือของสมาคมนิสิตเก่าวิศวกรรมศาสตร์แห่งจุฬาลงกรณ์มหาวิทยาลัย สมาคมนิสิตเก่าคณะพาณิชยศาสตร์และการบัญชีแห่งจุฬาลงกรณ์มหาวิทยาลัย สมาคมนิสิตเก่าเศรษฐศาสตร์แห่งจุฬาลงกรณ์มหาวิทยาลัย จับมือ คณะกรรมการร่วมภาคเอกชน 3 สถาบัน (กกร.) ได้แก่ สภาหอการค้าแห่งประเทศไทย สภาอุตสาหกรรมแห่งประเทศไทย และ สมาคมธนาคารไทย ซึ่งมีการสนับสนุนงบประมาณในการจัดจากบริษัทในเครือของกลุ่ม ปตท. และภาคเอกชนที่สนใจได้ให้การสนับสนุนเพิ่มเติม ที่เห็นประโยชน์ในการนำเสนอผลงานของรัฐบาลและสื่อสารถึงโอกาสในการพัฒนาประเทศชาติ ดังที่เคยให้ข่าวไปเมื่อวันที่ 18 พฤษภาคม 2565 ยืนยันว่าไม่มีการใช้งบประมาณภาครัฐแม้แต่นิดเดียว
ซึ่งการที่นายกรัฐมนตรี รองนายกรัฐมนตรี และรัฐมนตรีได้กรุณาเข้าร่วมงานเสวนาฯ เนื่องจากมีเจตนาที่ดีต่อประเทศชาติ เห็นประโยชน์ที่ประชาชนจะได้รับจากการรับฟังในเวทีนี้ จึงขอชี้แจงให้เข้าใจถึงข้อเท็จจริงเพื่อไม่ให้เกิดความสับสนวิพากษ์วิจารณ์ในสังคม
********************

ที่มา : https://www.thaigov.go.th/news/contents/details/54791