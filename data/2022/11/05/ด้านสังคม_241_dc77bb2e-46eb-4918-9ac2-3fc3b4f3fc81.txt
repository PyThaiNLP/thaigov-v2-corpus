รัฐบาลไทย-ข่าวทำเนียบรัฐบาล-ดีอีเอส-เอ็นที พัฒนาโซลูชั่นช่วยงาน ร.พ.ดูแลผู้ป่วยโควิดกลุ่มสีเขียว


วันเสาร์ที่ 31 กรกฎาคม 2564
ดีอีเอส-เอ็นที พัฒนาโซลูชั่นช่วยงาน ร.พ.ดูแลผู้ป่วยโควิดกลุ่มสีเขียว
ดีอีเอส-เอ็นที พัฒนาโซลูชั่นช่วยงาน ร.พ.ดูแลผู้ป่วยโควิดกลุ่มสีเขียว
นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอีเอส) โพสต์ข้อความผ่าน Facebook ระบุว่า กระทรวงดิจิทัลเพื่อเศรษฐกิจและสังคมร่วมกับบริษัท โทรคมนาคมแห่งชาติ จำกัด (มหาชน) ได้พัฒนา DE Home Isolation Solution เพื่อให้โรงพยาบาลสามารถบริหารจัดการผู้ป่วยโควิดได้อย่างมีประสิทธิภาพโดยผู้ที่ติดเชื้อโควิดจะติดต่อไปที่โรงพยาบาลด้วย Line และลงทะเบียนเป็นผู้ป่วยในระบบ ทางโรงพยาบาลสามารถใช้ ระบบนี้ ติดต่อกับคนไข้เพื่อทำการประเมินอาการ ถ้าเป็นผู้ป่วยที่ไม่มีอาการ (สีเขียว) ก็สามารถที่จะ Home Isolation ได้ โดยโรงพยาบาลจะส่งยาและอุปกรณ์ที่จำเป็นไปให้คนไข้ ร่วมกับการ Monitor อาการ ผ่านทางช่องทางLine OA และปรึกษาแพทย์ผ่านระบบ VDO Call เพื่อลดความแออัด โดยหากคนไข้มีอาการ (สีเหลืองหรือสีแดง) โรงพยาบาลก็จะจัดหาเตียงรองรับได้ทันการ ซึ่งจะทำให้สามารถบริหารจัดการเตียงได้อย่างมีประสิทธิภาพและลดความสูญเสีย หากโรงพยาบาลใดมีความต้องการใช้ Solution นี้ สามารถติดต่อมาที่ผมได้ที่ chaiwut.t@mdes.go.th ผมและทีมงานจะติดต่อกลับท่านเพื่อจัดทำระบบนี้ให้โรงพยาบาลนำไปใช้ โดยไม่คิดค่าใช้จ่าย ขอบคุณครับ
**********

ที่มา : https://www.thaigov.go.th/news/contents/details/44307