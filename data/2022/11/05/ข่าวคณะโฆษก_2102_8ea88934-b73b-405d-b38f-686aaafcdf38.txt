รัฐบาลไทย-ข่าวทำเนียบรัฐบาล- ครม. อนุมัติจ่ายค่ารักษาพยาบาล ฉีดวัคซีนกลุ่มบุคคลที่มีปัญหาสถานะ/ไม่ใช่คนไทย กรอบวงเงิน 2,021.4692 ล้านบาท


วันอังคารที่ 2 สิงหาคม 2565
พิมพ์
ครม. อนุมัติจ่ายค่ารักษาพยาบาล ฉีดวัคซีนกลุ่มบุคคลที่มีปัญหาสถานะ/ไม่ใช่คนไทย กรอบวงเงิน 2,021.4692 ล้านบาท
ครม. อนุมัติจ่ายค่ารักษาพยาบาล ฉีดวัคซีนกลุ่มบุคคลที่มีปัญหาสถานะ/ไม่ใช่คนไทย กรอบวงเงิน 2,021.4692 ล้านบาท
วันที่ 2 สิงหาคม 2565 นายธนกร วังบุญคงชนะ โฆษกประจำสำนักนายกรัฐมนตรี แถลงมติคณะรัฐมนตรีเห็นชอบ โครงการค่าใช้จ่ายในการบรรเทา แก้ไขปัญหา และเยียวยาผู้ที่ได้รับผลกระทบจากการระบาดของโรคโควิด-19  ค่ารักษาพยาบาลแก่กลุ่มผู้ไร้สิทธิการรักษาพยาบาลโควิด-19  วงเงิน 1,923.1426 ล้านบาท และเห็นชอบโครงการค่าฉีดวัคซีนกลุ่มบุคคลที่มีปัญหาสถานะและสิทธิรวมทั้งผู้ที่ไม่ใช่ประชาชนไทย  วงเงิน 98.3266 ล้านบาท   ที่เกิดขึ้นจริงและได้ดำเนินการไปแล้วในช่วงเดือนตุลาคม 2664- เดือนมิถุนายน 2565
โครงการค่าใช้จ่ายในการบรรเทา แก้ไขปัญหาและเยียวยาผู้ที่ได้รับผลกระทบจากการระบาดของโรคโควิด-19   ค่ารักษาพยาบาลแก่กลุ่มผู้ไร้สิทธิการรักษาพยาบาลโรคโควิด-19   กรอบวงเงิน 1,923.1426 ล้านบาท  เป็นค่าใช้จ่ายให้กับหน่วยบริการ ในการดำเนินการ การตรวจรักษาพยาบาลกลุ่มคนไร้สิทธิการรักษาซึ่งอาศัยอยู่ในประเทศไทย  ป้องกันและลดการแพร่กระจายของโรคโควิด-19  สู่คนไทยจากการเปิดประเทศและเตรียมการสู่โรคประจำถิ่น รวมทั้งเป็นค่าชดเชยค่าใช้จ่ายในการรักษาพยาบาลโรคโควิด-19  กรณีผู้ป่วยที่ไร้สิทธิการรักษาพยาบาลให้กับหน่วยบริการ   กลุ่มเป้าหมาย ประกอบด้วย คนต่างด้าวไร้สิทธิเบิกค่ารักษาพยาบาล หรือ ผู้ไร้สัญชาติ  หรือ ผู้มีประกันสุขภาพคนต่างด้าวหรือแรงงานต่างด้าว เนื่องจากสิทธิประโยชน์ไม่ครอบคลุมการรักษาโรคโควิด-19  รวมถึงการรักษาพยาบาลของกลุ่มเป้าหมายที่มีอาการไม่พึงประสงค์จากการฉีดวัคซีน
ในส่วนโครงการค่าฉีดวัคซีนกลุ่มบุคคลที่มีปัญหาสถานะและสิทธิรวมทั้งผู้ที่ไม่ใช่ประชาชนไทย  กรอบวงเงิน 98.3266 ล้านบาท  เพื่อจ่ายค่าบริการการฉีดวัคซีนป้องกันโควิด-19 แก่บุคคลที่มีปัญหาสถานะและสิทธิ รวมทั้งผู้ที่ไม่ใช่ประชาชนไทยให้กับหน่วยบริการ

ที่มา : https://www.thaigov.go.th/news/contents/details/57539