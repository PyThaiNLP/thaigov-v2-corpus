รัฐบาลไทย-ข่าวทำเนียบรัฐบาล-สบพ. จัดพิธีมอบประกาศนียบัตรและปิดการฝึกอบรมหลักสูตร Remotely Piloted Aircraft Controller and Launcher Training Course รุ่นที่ 1


วันจันทร์ที่ 8 สิงหาคม 2565
สบพ. จัดพิธีมอบประกาศนียบัตรและปิดการฝึกอบรมหลักสูตร Remotely Piloted Aircraft Controller and Launcher Training Course รุ่นที่ 1
...
เมื่อวันที่ 7 สิงหาคม 2565 ดร.พันศักดิ์ เนินทราย ผู้อำนวยการกองวิชาบริการการจราจรทางอากาศ รักษาการในตำแหน่งรองผู้ว่าการฝ่ายวิชาการ สถาบันการบินพลเรือน กระทรวงคมนาคม ได้ให้เกียรติเป็นประธานในพิธีมอบประกาศนียบัตรและปิดการฝึกอบรมหลักสูตร Remotely Piloted Aircraft Controller and Launcher Training Course รุ่นที่ 1 ณ ห้อง Oscar Room กองวิชาบริการการจราจรทางอากาศ ชั้น 6 อาคารศูนย์พัฒนาบุคลากรด้านการบิน สถาบันการบินพลเรือน
หลักสูตร Remotely Piloted Aircraft Controller and Launcher Training Course รุ่นที่ 1 จัดขึ้นระหว่างวันที่ 6 - 7 สิงหาคม 2565 ณ สถาบันการบินพลเรือน กรุงเทพมหานคร โดยหลักสูตรดังกล่าวเป็นความร่วมมือระหว่างสถาบันการบินพลเรือนกับ Drone Academy Thailand ซึ่งมีวัตถุประสงค์เพื่อให้ความรู้ทั้งภาคทฤษฎีและภาคปฏิบัติในการควบคุมอากาศยานซึ่งไม่มีนักบิน (โดรน) ที่ถูกต้อง เพื่อให้ผู้เข้ารับการฝึกอบรมสามารถทำการควบคุมอากาศยานซึ่งไม่มีนักบินได้อย่างถูกต้องตามข้อกฎหมายที่เกี่ยวข้อง

ที่มา : https://www.thaigov.go.th/news/contents/details/57765