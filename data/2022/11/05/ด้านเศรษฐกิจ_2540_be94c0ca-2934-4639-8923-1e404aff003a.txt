รัฐบาลไทย-ข่าวทำเนียบรัฐบาล-สมาชิก กอช. สมัครใช้บริการ “หักบัญชีเงินฝากอัตโนมัติ ผ่านธนาคารอิสลามแห่งประเทศไทย” เพื่อออมกับ กอช. ได้แล้ววันนี้


วันจันทร์ที่ 10 มกราคม 2565
พิมพ์
สมาชิก กอช. สมัครใช้บริการ “หักบัญชีเงินฝากอัตโนมัติ ผ่านธนาคารอิสลามแห่งประเทศไทย” เพื่อออมกับ กอช. ได้แล้ววันนี้
กองทุนการออมแห่งชาติ หรือ กอช. ชวนสมาชิก ใช้บริการหักบัญชีเงินฝากอัตโนมัติรายเดือน (Direct Debit) เพื่อส่งเป็นเงินออมสะสมรายเดือน และรับสิทธิเงินสมทบจากรัฐทุกเดือนตามช่วงอายุ สูงสุด 100% หรือ ไม่เกิน 1,200 บาทต่อปี
นางสาวจารุลักษณ์ เรืองสุวรรณ เลขาธิการคณะกรรมการกองทุนการออมแห่งชาติ (กอช.) เปิดเผยว่า ปัจจุบันสมาชิก กอช. สามารถสมัครใช้บริการหักบัญชีเงินฝากอัตโนมัติรายเดือน (Direct Debit) ได้ที่ธนาคารของรัฐ ได้แก่ ธนาคารเพื่อการเกษตรและสหกรณ์การเกษตร (ธ.ก.ส.) ธนาคารกรุงไทย ธนาคารออมสิน ธนาคารอาคารสงเคราะห์ (ธอส.) และเพิ่มเติมที่ได้ธนาคารอิสลามแห่งประเทศไทย ทุกสาขาทั่วประเทศ ซึ่งระบบจะดำเนินการหักเงินจากบัญชีเงินฝากอัตโนมัติรายเดือนเพื่อส่งเป็นเงินออมสะสมสมาชิก กอช. เข้าบัญชีกองทุน ทุกวันที่ 20 ของแต่ละเดือน ตามจำนวนเงินที่ผู้สมัครประสงค์หักบริการขั้นต่ำ 100 บาทต่อเดือน ทำให้สมาชิก กอช. ได้รับเงินสมทบเพิ่มจากรัฐทุกเดือนตามช่วงอายุ สูงสุด 100% หรือ ไม่เกิน 1,200 บาทต่อปี เพื่อสร้างความมั่นคงทางการเงินในอนาคต และช่วยลดการเดินทางในสถานการณ์โควิด-19 สอบถามข้อมูลเพิ่มเติมได้ที่สายด่วนเงินออม โทร. 02-049-9000
“คุณออม รัฐช่วยออม คุณได้บำนาญ”

ที่มา : https://www.thaigov.go.th/news/contents/details/50370