รัฐบาลไทย-ข่าวทำเนียบรัฐบาล-กรมการขนส่งทางราง รวมสุดยอดโครงการระบบรางของประเทศไทย (โครงการก่อสร้างรถไฟทางคู่ ระยะที่ 1 ช่วง ฉะเชิงเทรา - คลองสิบเก้า - แก่งคอย)


วันอังคารที่ 7 ธันวาคม 2564
กรมการขนส่งทางราง รวมสุดยอดโครงการระบบรางของประเทศไทย (โครงการก่อสร้างรถไฟทางคู่ ระยะที่ 1 ช่วง ฉะเชิงเทรา - คลองสิบเก้า - แก่งคอย)
...
กรมการขนส่งทางราง (ขร.) กระทรวงคมนาคม รวมสุดยอดโครงการระบบรางของประเทศไทย
ทางคู่เลี่ยงเมือง (Chord Lines) สุดยอดโครงการระบบรางของประเทศไทยที่ช่วยลดเวลาในการเดินทาง เพิ่มประสิทธิภาพในการขนส่ง และยังแสดงให้เห็นถึงการเดินหน้าพัฒนาระบบการขนส่งทางราง
ที่เกิดจากความมุ่งมั่นพัฒนาของหน่วยงานต่างๆ ในการสรรค์สร้างระบบรางให้สามารถอำนวยความสะดวกในการเดินทางและการขนส่งสินค้าให้แก่ประชาชนทั้งภาครัฐและภาคเอกชน โครงการก่อสร้างรถไฟทางคู่ ระยะที่ 1 ช่วง ฉะเชิงเทรา - คลองสิบเก้า - แก่งคอย ถือเป็นโครงการทางคู่ที่ก่อสร้างแล้วเสร็จล่าสุดที่เชื่อมโยงการขนส่งและโลจิสติกส์ในภาคอิสานและชายฝั่งทะเลตะวันออก
ในโครงการดังกล่าวมีการก่อสร้างทางคู่เลี่ยงเมือง 3 แห่ง ได้แก่ ทางคู่เลี่ยงเมืองฉะเชิงเทรา ทางคู่เลี่ยงเมืองแก่งคอย และทางคู่เลี่ยงเมืองบ้านภาชี ซึ่งช่วยเพิ่มประสิทธิภาพให้แก่การขนส่งทางรางและระบบโลจิสติกส์ สนับสนุนการขนส่งสินค้า เช่น น้ำมัน ก๊าซแอลพีจี ปูนซีเมนต์ สินค้าบรรจุคอนเทนเนอร์ ระหว่างพื้นที่ชายฝั่งทะเลตะวันออกและท่าเรือแหลมฉบัง กับพื้นที่ภาคเหนือ และภาคอิสาน รวมทั้งช่วยสนับสนุนให้เกิดการปรับเปลี่ยนรูปแบบการขนส่งจากถนนมาสู่ระบบราง ลดเวลาการเดินทาง ลดปริมาณการใช้เชื้อเพลิง และ ลดปัญหามลพิษต่อสิ่งแวดล้อม

ที่มา : https://www.thaigov.go.th/news/contents/details/49203