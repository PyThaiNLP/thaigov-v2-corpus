รัฐบาลไทย-ข่าวทำเนียบรัฐบาล-กรมทางหลวงชนบท ขยายถนนทางเข้ากว่า 7 กิโลเมตร เพิ่มความสะดวกปลอดภัยให้พุทธศาสนิกชนและนักท่องเที่ยวที่มาสักการะพิพิธภัณฑ์ธรรมเจดีย์ วัดป่าบ้านตาด จังหวัดอุดรธานี คาดว่าแล้วเสร็จเดือน


วันศุกร์ที่ 6 สิงหาคม 2564
กรมทางหลวงชนบท ขยายถนนทางเข้ากว่า 7 กิโลเมตร เพิ่มความสะดวกปลอดภัยให้พุทธศาสนิกชนและนักท่องเที่ยวที่มาสักการะพิพิธภัณฑ์ธรรมเจดีย์ วัดป่าบ้านตาด จังหวัดอุดรธานี คาดว่าแล้วเสร็จเดือน
กรมทางหลวงชนบท (ทช.) กระทรวงคมนาคม ดำเนินโครงการก่อสร้างถนนสายแยกทางหลวงแผ่นดินหมายเลข 2 - พิพิธภัณฑ์ธรรมเจดีย์ อำเภอเมือง จังหวัดอุดรธานี รองรับปริมาณการจราจรของประชาชน  ที่เดินทางมาสักการะบูชาพิพิธภัณฑ์ธรรมเจดีย์ พระธรรมวิสุทธิมงคล วัดป่าบ้านตาด
กรมทางหลวงชนบท (ทช.) กระทรวงคมนาคม ดำเนินโครงการก่อสร้างถนนสายแยกทางหลวงแผ่นดินหมายเลข 2 - พิพิธภัณฑ์ธรรมเจดีย์ อำเภอเมือง จังหวัดอุดรธานี รองรับปริมาณการจราจรของประชาชน   ที่เดินทางมาสักการะบูชาพิพิธภัณฑ์ธรรมเจดีย์ พระธรรมวิสุทธิมงคล วัดป่าบ้านตาด อำเภอเมือง จังหวัดอุดรธานี ให้ได้รับความสะดวก รวดเร็ว ปลอดภัยในการเดินทาง ยกระดับมาตรฐานทางหลวงชนบท ส่งเสริมการท่องเที่ยวเชิงพุทธศาสนาของจังหวัด สอดรับกับนโยบายของนายศักดิ์สยาม ชิดชอบ รัฐมนตรีว่าการกระทรวงคมนาคม
นายปฐม เฉลยวาเรศ อธิบดีกรมทางหลวงชนบท เปิดเผยว่า กระทรวงคมนาคมได้รับหนังสือขอรับการสนับสนุนจากกระทรวงมหาดไทย ในการปรับปรุงโครงสร้างพื้นฐานโลจิสติกส์ของถนนสายแยกทางหลวงแผ่นดินหมายเลข 2 - พิพิธภัณฑ์ธรรมเจดีย์ ตำบลบ้านตาด อำเภอเมือง จังหวัดอุดรธานี เพื่ออำนวยความสะดวก รองรับปริมาณการจราจรของพุทธศาสนิกชนและนักท่องเที่ยวทั่วไปเดินทางมาสักการะบูชาพิพิธภัณฑ์ธรรมเจดีย์พระธรรมวิสุทธิมงคล (หลวงตาพระมหาบัว ญาณสัมปันโน) ณ วัดป่าบ้านตาด อำเภอเมือง จังหวัดอุดรธานี ให้สอดคล้องกับจำนวนของผู้ที่จะเดินทางมายังสถานที่แห่งนี้ในอนาคต ทั้งนี้ ทช. จึงได้ดำเนินการก่อสร้างโครงการดังกล่าว ขณะนี้มีก้าวหน้าไปแล้วกว่าร้อยละ 42 เร็วกว่าแผนที่กำหนดไว้ คาดว่าจะดำเนินการก่อสร้างแล้วเสร็จในเดือนกันยายน 2565 โดยการก่อสร้างมีระยะทางรวม 7.395 กิโลเมตร แบ่งการก่อสร้างได้ดังนี้
- ช่วง กม. ที่ 0+000 เชื่อมทางหลวงแผ่นดินหมายเลข 2 (กม. 447) รูปแบบโครงการเป็นถนนผิวจราจรคอนกรีต เสริมเหล็ก 4 ช่องจราจร ช่องละ 3.50 เมตร ไหล่ทางกว้างข้างละ 2.50 เมตร ความยาว 800 เมตร
- ช่วง กม. ที่ 0+000 ถึง กม. ที่ 1+100 (กรณีเขตทาง 60 เมตร) รูปแบบโครงการเป็นถนนผิวจราจรแอสฟัลท์ติกคอนกรีต 4 - 6 ช่องจราจร ช่องละ 3.50 เมตร ไหล่ทางกว้างข้างละ 2.50 เมตร ปรับปรุงภูมิทัศน์ ภูมิสถาปัตยกรรมบริเวณเกาะกลางและวงเวียน
- ช่วง กม. ที่ 1+100 ถึง กม. ที่ 7+395 (กรณีเขตทาง 20 - 30 เมตร) รูปแบบโครงการเป็นถนนผิวจราจรแอสฟัลท์ติก คอนกรีต 4 ช่องจราจร ช่องละ 3.50 เมตร ไหล่ทางกว้างข้างละ 1.50 - 2.50 เมตร
นอกจากนี้ ทช. ได้ให้ความสำคัญในเรื่องการออกแบบภูมิทัศน์ โดยคำนึงถึงความปลอดภัยและความสวยงาม เพื่อรองรับการเดินทางของประชาชนทุกระดับ ตั้งแต่จุดเริ่มต้นสายทางได้กำหนดให้มีจุดพักคอยหรือจุดนัดพบ บริเวณต้นทางขาเข้าและปลายทางขาออกของโครงการ พร้อมก่อสร้างทางเท้ากว้าง 5 เมตร และรองรับผู้พิการ พร้อมศาลาพักคอยผู้โดยสาร ประกอบกับในส่วนของภูมิทัศน์จัดให้มีไม้พุ่มดอกจัดวางในกระถางคอนกรีตสำเร็จรูปเป็นช่วง ๆ และได้มีการประดับด้วยต้นถั่วบราซิลดอกเหลืองสวยงามตลอดสายทาง รวมถึงนำต้นไม้ประจำจังหวัดอย่างต้นทองกวาวที่มีดอกสดสีแดงปลูกเพื่อกันแนวเขตที่ดินของสายทางอีกด้วย

ที่มา : https://www.thaigov.go.th/news/contents/details/44503