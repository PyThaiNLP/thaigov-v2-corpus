รัฐบาลไทย-ข่าวทำเนียบรัฐบาล-อย. อนุมัติวัคซีนไฟเซอร์ฝาม่วงแดง ฉีดในกลุ่มเด็ก 6 เดือน - 5 ปี


วันศุกร์ที่ 26 สิงหาคม 2565
อย. อนุมัติวัคซีนไฟเซอร์ฝาม่วงแดง ฉีดในกลุ่มเด็ก 6 เดือน - 5 ปี
.....
คณะอนุกรรมการพิจารณาการขึ้นทะเบียนตำรับยาแผนปัจจุบันสำหรับมนุษย์ที่เป็นวัคซีนป้องกันโรคติดเชื้อไวรัสโคโรนา 2019 สำนักงานคณะกรรมการอาหารและยา (อย.) มีมติอนุมัติวัคซีนโคเมอร์เนตี (COMIRNATY VACCINE) ของบริษัท ไฟเซอร์ จำกัด สำหรับกลุ่มเด็กอายุ 6 เดือน - 5 ปี ขวดฝาจุกสีม่วงแดง เพื่อป้องกันโรคโควิด-19 แล้ว
.
สำหรับปริมาณการใช้วัคซีนในกลุ่มเด็กอายุ 6 เดือน – 5 ปี นั้น จะใช้วัคซีนโดสละ 0.2 มิลลิลิตร (3 ไมโครกรัม) รวมทั้งสิ้น 3 เข็ม หลังฉีดเข็มที่ 1 จะเว้นระยะห่าง 3 สัปดาห์ แล้วฉีดเข็มที่ 2 จากนั้นเว้นระยะอีก 8 สัปดาห์ จะฉีดเข็มที่ 3 สามารถป้องกันโรคโควิด-19 ได้ 80.3%
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/58505