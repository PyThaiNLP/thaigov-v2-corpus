รัฐบาลไทย-ข่าวทำเนียบรัฐบาล-โฆษกรัฐบาล เผย “นายกฯ” พอใจความคืบหน้าสนามบินเบตง คาดว่าจะสามารถเปิดใช้เต็มรูปแบบภายในเดือนมกราคม 2565 สอดรับนโยบายเปิดประเทศเพิ่มเติม กระตุ้นเศรษฐกิจชายแดนใต้


วันพฤหัสบดีที่ 25 พฤศจิกายน 2564
พิมพ์
โฆษกรัฐบาล เผย “นายกฯ” พอใจความคืบหน้าสนามบินเบตง คาดว่าจะสามารถเปิดใช้เต็มรูปแบบภายในเดือนมกราคม 2565 สอดรับนโยบายเปิดประเทศเพิ่มเติม กระตุ้นเศรษฐกิจชายแดนใต้
โฆษกรัฐบาล เผย “นายกฯ” พอใจความคืบหน้าสนามบินเบตง คาดว่าจะสามารถเปิดใช้เต็มรูปแบบภายในเดือนมกราคม 2565 สอดรับนโยบายเปิดประเทศเพิ่มเติม กระตุ้นเศรษฐกิจชายแดนใต้
(25 พ.ย. 64) นายธนกร วังบุญคงชนะ โฆษกประจำสำนักนายกรัฐมนตรี เผย พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม รับทราบความคืบหน้าการก่อสร้างท่าอากาศยาน สนามบินเบตง จังหวัดยะลา ตามโครงการ 3 เหลี่ยมเศรษฐกิจ มั่นคง มั่งคั่ง ยั่งยืน โดยท่าอากาศยานเบตง ตั้งอยู่ อ. เบตง จ. ยะลา  มีอาคารที่พักผู้โดยสารขนาด 7,000 ตารางเมตร ที่สามารถรองรับผู้โดยสารได้ 300 คนต่อชั่วโมง หรือ กว่า 8 แสนคน/ปี  ปัจจุบันได้มีการให้บริการเพื่อสนับสนุนภารกิจเที่ยวบินของทางราชการ และเที่ยวบินส่วนบุคคลแล้ว  คาดว่าจะสามารถเปิดดำเนินการได้อย่างเต็มรูปแบบในปี 2565 สอดรับกับมาตรการเปิดประเทศของมาเลเซียในวันที่ 1 มกราคม 2565 รวมทั้งรองรับการท่องเที่ยวภายในประเทศไทยด้วยกันเช่นกัน
“การเตรียมความพร้อมเปิดใช้ท่าอากาศยานเบตง ภายในปี 2565 นั้น เป็นไปตามนโยบายของ พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ที่เร่งให้มีการสร้างความมั่นคงของเศรษฐกิจชายแดนใต้ กระจายความเจริญทางโครงสร้างพื้นฐาน ยกระดับคุณภาพชีวิตของประชาชนตั้งแต่ฐานราก ซึ่งกระทรวงการท่องเที่ยวและกีฬายังร่วมกับ ศอ.บต. เตรียมจัดกิจกรรม แข่งขันวิ่งตามภูมิประเทศ Amazean Jungle Trail วันที่ 7 – 8 พฤษภาคม 2565 ในพื้นที่ อ.เบตง จ.ยะลา เพื่อดึงดูดนักวิ่งทั้งชาวไทยและชาวต่างประเทศเข้าร่วมกันแข่งขัน โปรโมตการท่องเที่ยวไทยและกระตุ้นเศรษฐกิจในพื้นที่อีกด้วย” นายธนกร กล่าว
....................

ที่มา : https://www.thaigov.go.th/news/contents/details/48673