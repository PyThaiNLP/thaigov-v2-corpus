รัฐบาลไทย-ข่าวทำเนียบรัฐบาล-7 หน่วยงานรัฐ ผนึกกำลังอำนวยความสะดวก ปชช. รับเรื่องร้องทุกข์ผ่านแอปฯ “ทางรัฐ” สะดวก ครบ จบ ในที่เดียว


วันจันทร์ที่ 18 กรกฎาคม 2565
7 หน่วยงานรัฐ ผนึกกำลังอำนวยความสะดวก ปชช. รับเรื่องร้องทุกข์ผ่านแอปฯ “ทางรัฐ” สะดวก ครบ จบ ในที่เดียว
.....
อีกหนึ่งข่าวดี! เมื่อวันที่ 12 ก.ค. ที่ผ่านมา 7 หน่วยงานรัฐ ได้แก่ กระทรวงดิจิทัลเพื่อเศรษฐกิจและสังคม กระทรวงมหาดไทย สำนักงานปลัดสำนักนายกรัฐมนตรี สำนักงานคณะกรรมการพัฒนาระบบราชการ กรมประชาสัมพันธ์ สำนักงานคณะกรรมการคุ้มครองผู้บริโภค (สคบ.) และสำนักงานพัฒนารัฐบาลดิจิทัล (องค์การมหาชน) ร่วมลงนามบันทึกความร่วมมือ (MOU) การให้บริการอำนวยความสะดวกประชาชนผ่านแอปพลิเคชัน “ทางรัฐ” One Stop Service ที่พร้อมอำนวยความสะดวกและให้บริการประชาชนในแอปฯ เดียว
.
ไม่ว่าจะเป็น ศูนย์รับเรื่องราวร้องทุกข์ของรัฐบาล 1111/ ศูนย์ดำรงธรรมจังหวัด/ การรับและติดตามเรื่องราวร้องทุกข์ของ สคบ./ ระบบศูนย์รวมข้อมูลเพื่อติดต่อราชการ (info.go.th)/ ระบบพอร์ทัลกลางเพื่อประชาชน (Citizen Portal)/ การตรวจสอบเบี้ยยังชีพ/ การชำระค่าอุปโภคบริโภค/ การชำระค่าปรับ เป็นต้น
.
ความร่วมมือครั้งนี้เป็นไปตามยุทธศาสตร์ชาติ 20 ปี ในการบริการประชาชนและประสิทธิภาพภาครัฐ (พ.ศ.2561 - 2580) พัฒนาการให้บริการภาครัฐผ่านการประยุกต์ใช้เทคโนโลยีดิจิทัล เพื่อก้าวสู่การเป็น “รัฐบาลดิจิทัล” ลดภาระค่าใช้จ่ายประชาชน ลดขั้นตอน ลดข้อจำกัด - อุปสรรคต่อการทำธุรกิจและการดำรงชีวิตของประชาชน
.
อ่านเพิ่มเติม คลิก https://www.thaigov.go.th/news/contents/details/56799
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/56954