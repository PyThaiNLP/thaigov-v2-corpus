รัฐบาลไทย-ข่าวทำเนียบรัฐบาล-รองปลัด อำพันธุ์ ติดตามสถานการณ์น้ำตาลทราย อุตสาหกรรมต่อเนื่อง และการส่งออกน้ำตาลทราย


วันอาทิตย์ที่ 27 กุมภาพันธ์ 2565
รองปลัด อำพันธุ์ ติดตามสถานการณ์น้ำตาลทราย อุตสาหกรรมต่อเนื่อง และการส่งออกน้ำตาลทราย
รองปลัด อำพันธุ์ ติดตามสถานการณ์น้ำตาลทราย อุตสาหกรรมต่อเนื่อง และการส่งออกน้ำตาลทราย
เมื่อวันที่ 25 ก.พ. 65 นายอำพันธุ์ เวฬุตันติ รองปลัดกระทรวงเกษตรและสหกรณ์ พร้อมด้วย นายประสิทธิ์ วงษาเทียม ผู้อำนวยการกองอุตสาหกรรมอ้อย น้ำตาลทราย และอุตสาหกรรมต่อเนื่อง นายสมนึก มั่นในบุญธรรม ผู้อำนวยการสำนักบริหารอ้อยและน้ำตาลทราย คณะกรรมการน้ำตาลทราย เจ้าหน้าที่ของ สอน. และผู้แทนจากหน่วยงานที่เกี่ยวข้อง ร่วมลงพื้นที่ติดตามสถานการณ์น้ำตาลทราย อุตสาหกรรมต่อเนื่อง และการส่งออกน้ำตาลทราย ณ คลังสินค้าบริษัท เคอรี่ สยามซีพอร์ต จำกัด อำเภอศรีราชา จังหวัดชลบุรี
โดยการติดตามสถานการณ์ในครั้งนี้ ได้รับฟังการบรรยายถึงประวัติความเป็นมาของบริษัท เคอรี่ สยามซีพอร์ต จำกัด ขั้นตอนในการบริหารจัดการการขนย้ายน้ำตาลทราย การบริหารจัดการ การขนย้ายน้ำตาลทรายด้วยการใช้เทคโนโลยีในกระบวนการขนย้าย เพื่อแก้ไขปัญหาการขาดแคลนแรงงานคนและลดระยะเวลาในการขนย้ายให้รวดเร็วยิ่งขึ้น และลงพื้นที่ดูสถานที่การขนย้ายน้ำตาลทรายและเทคโนโลยีในการขนย้ายจากแนวคิดและการออกแบบของบริษัท เคอรี่ สยามซีพอร์ต จำกัด
จากนั้นคณะกรรมการน้ำตาลทรายได้เดินทางไปศึกษาดูงานการใช้น้ำตาลทรายเป็นวัตถุดิบผลิตสินค้าเพื่อการส่งออก ณ บริษัท ยูนิลีเวอร์ ไทย โฮลดิ้งส์ จำกัด (เขตลาดกระบัง) กรุงเทพ ฯ

ที่มา : https://www.thaigov.go.th/news/contents/details/51985