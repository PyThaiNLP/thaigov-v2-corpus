รัฐบาลไทย-ข่าวทำเนียบรัฐบาล-นายกรัฐมนตรีตรวจเยี่ยมการเตรียมการจัดตั้งศูนย์ รพ.สนาม ณ สโมสรกองทัพบก


วันศุกร์ที่ 23 กรกฎาคม 2564
พิมพ์
นายกรัฐมนตรีตรวจเยี่ยมการเตรียมการจัดตั้งศูนย์ รพ.สนาม ณ สโมสรกองทัพบก
นายกรัฐมนตรีตรวจเยี่ยมการเตรียมการจัดตั้งศูนย์ รพ. สนาม ณ สโมสรกองทัพบก
วันนี้ (23 ก.ค. 2564) ในช่วงบ่าย พลเอก ประยุทธ์ จันทร์โอชา นายกรัฐมนตรี ได้ใช้เวลาลงพื้นที่ตรวจเยี่ยมการเตรียมการจัดตั้งศูนย์ โรงพยาบาลสนาม ณ สโมสรกองทัพบก ตามที่นายกรัฐมนตรีต้องการให้ใช้พื้นที่สำหรับดูแลผู้ป่วยให้ได้มากที่สุด แก้ปัญหาเตียงในทุกสีของอาการป่วย ซึ่งการดำเนินการเป็นด้วยความร่วมมือจากทุกภาคส่วน
โดยนายกรัฐมนตรีได้ขอขอบคุณบุคลากรทุกคนที่ช่วยเหลือกันอย่างเต็มกำลังความสามารถ ด้วยใจที่ปรารถนาอยากช่วยให้ทุกคนได้รับการรักษาอย่างดีที่สุด พร้อมให้กำลังใจทั้งเจ้าหน้าที่ และบุคลากรทุกท่าน
โดยผู้จัดได้รายงานว่า โรงพยาบาลสนามนี้ กองทัพบกจะจัดเตียงจำนวน 400 เตียง และจะเปิดให้บริการ 300 เตียงในวันที่ 30 กค.นี้โดยเร็วที่สุด และจะเพิ่มเตียงสำหรับรองรับ อีก100 เตียงเป็น “ศูนย์พักคอยโรงพยาบาลสนาม” สโมสรทหารบก

ที่มา : https://www.thaigov.go.th/news/contents/details/44068