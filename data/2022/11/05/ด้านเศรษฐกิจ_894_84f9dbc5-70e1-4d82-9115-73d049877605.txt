รัฐบาลไทย-ข่าวทำเนียบรัฐบาล-องค์การขนส่งมวลชนกรุงเทพมีผู้ใช้บริการวันละ 4 แสนคน หลังจาก ศบค. มีมติคลายล็อก


วันเสาร์ที่ 11 กันยายน 2564
องค์การขนส่งมวลชนกรุงเทพมีผู้ใช้บริการวันละ 4 แสนคน หลังจาก ศบค. มีมติคลายล็อก
องค์การขนส่งมวลชนกรุงเทพ (ขสมก.) กระทรวงคมนาคม มีผู้ใช้บริการ เฉลี่ยวันละ 4 แสนคน หลังจาก ศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 (โควิด - 19) หรือ ศบค. มีมติผ่อนคลายกิจการกิจกรรมบางส่วน ตั้งแต่วันที่ 1 กันยายน 2564
องค์การขนส่งมวลชนกรุงเทพ (ขสมก.) กระทรวงคมนาคม มีผู้ใช้บริการ เฉลี่ยวันละ 4 แสนคน หลังจาก ศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 (โควิด - 19) หรือ ศบค. มีมติผ่อนคลายกิจการกิจกรรมบางส่วน ตั้งแต่วันที่ 1 กันยายน 2564
นางพนิดา ทองสุข รองผู้อำนวยการฝ่ายบริหาร รักษาการแทน ผู้อำนวยการองค์การขนส่งมวลชนกรุงเทพ (ขสมก.) เปิดเผยว่า ตามที่ศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 (โควิด - 19) หรือ ศบค. มีมติผ่อนคลายกิจการกิจกรรมบางส่วน ให้สามารถดำเนินการได้ ตั้งแต่วันที่ 1 กันยายน 2564 เป็นต้นมา ส่งผลให้ผู้ใช้บริการรถโดยสารประจำทางของ ขสมก. มีจำนวนเพิ่มขึ้นกว่า 1 แสนคน จากเดิม ก่อนมีมติผ่อนคลายกิจกรรม ขสมก. มีผู้ใช้บริการ เฉลี่ยวันละ 3 แสนคน หลังจากมีมติ
ผ่อนคลายกิจกรรม ขสมก. มีผู้ใช้บริการ เฉลี่ยวันละ 4 แสนคน โดย ขสมก. ได้มีการขยายเวลาปล่อยรถโดยสารคันสุดท้าย ออกจากท่าปลายทาง จากเดิม เวลา 20.00 น. เป็นเวลา 21.00 น. เพื่อรองรับประชาชนที่ทำงานอยู่ในสถานประกอบกิจการ ที่ได้รับการผ่อนคลายกิจกรรม อาทิ ห้างสรรพสินค้า ศูนย์การค้า คอมมูนิตี้มอลล์ ที่ได้รับอนุญาตให้เปิดทำการได้ถึงเวลา 20.00 น.
ในส่วนของมาตรการป้องกันการแพร่ระบาดโรคติดเชื้อไวรัส COVID-19 ขสมก. ได้ดำเนินการตามมาตรการป้องกันการแพร่ระบาด ตามแนวทางที่ ศบค. กำหนดอย่างเคร่งครัด รวมทั้ง ได้นำพนักงานขับรถและพนักงานเก็บค่าโดยสาร กว่า 13,000 คน หรือคิดเป็น 95 % ของพนักงานทั้งหมด เข้ารับการฉีดวัคซีนป้องกันโรคติดเชื้อไวรัส COVID-19 เพื่อสร้างภูมิคุ้มกันหมู่ดังนั้น ขอให้ประชาชนผู้ใช้บริการมั่นใจได้ว่า รถโดยสารประจำทางของ ขสมก. มีความปลอดภัยจากโรคติดเชื้อไวรัส COVID-19 อย่างแน่นอน

ที่มา : https://www.thaigov.go.th/news/contents/details/45740