รัฐบาลไทย-ข่าวทำเนียบรัฐบาล-ออมสินชวนออม เนื่องในวันออมแห่งชาติ


วันจันทร์ที่ 25 ตุลาคม 2564
พิมพ์
ออมสินชวนออม เนื่องในวันออมแห่งชาติ
ธนาคารออมสิน ร่วมรณรงค์และส่งเสริมการออมเนื่องวันออมแห่งชาติ วันที่ 31 ตุลาคม 2564 โดยเชิญชวนประชาชนคนไทย ฝากเงินตั้งแต่ 500 บาทขึ้นไป พร้อมรับกระปุกออมสินวันออมแห่งชาติประจำปี 2564 เป็นที่ระลึกและไปออมต่อ
ธนาคารออมสิน ร่วมรณรงค์และส่งเสริมการออมเนื่องวันออมแห่งชาติ วันที่ 31 ตุลาคม 2564 โดยเชิญชวนประชาชนคนไทย ฝากเงินตั้งแต่ 500 บาทขึ้นไป พร้อมรับกระปุกออมสินวันออมแห่งชาติประจำปี 2564 เป็นที่ระลึกและไปออมต่อ แต่เนื่องจากยังอยู่ในช่วงสถานการณ์โควิด ดังนั้นเพื่อให้เป็นไปตามมาตรการเว้นระยะห่างทางสังคม และลดความแออัดในสาขาของธนาคาร ธนาคารจึงได้เปิดให้ลงทะเบียนฝากเงินล่วงหน้า ผ่านช่องทางออนไลน์ 2 ช่องทาง คือ LINE  Official : GSB Society และเว็บไซต์ธนาคารออมสิน www.gsb.or.th  ตั้งแต่วันที่ 20 – 28 ต.ค. 2564 (ของแจกมีจำนวนจำกัด) โดยผู้ที่จองสิทธิสำเร็จจะได้รับ SMS ยืนยันให้ไปติดต่อฝากเงิน ณ สาขาธนาคารออมสิน ตามรอบวันและเวลาที่แจ้งความประสงค์ไว้ในการลงทะเบียน ได้ตั้งแต่วันที่ 29 ต.ค. – 2 พ.ย. 2564 กรณีฝากเงินที่เครื่องฝากเงินอัตโนมัติ(ADM) หรือ MyMo รับกระปุกออมสินได้ถึงวันที่ 30 พ.ย. 2564

ที่มา : https://www.thaigov.go.th/news/contents/details/47375