รัฐบาลไทย-ข่าวทำเนียบรัฐบาล-ยกเว้นค่าทางด่วนหมายเลข 7 และ 9 ช่วงเทศกาลปีใหม่ 2565


วันอังคารที่ 21 ธันวาคม 2564
พิมพ์
ยกเว้นค่าทางด่วนหมายเลข 7 และ 9 ช่วงเทศกาลปีใหม่ 2565
วันพฤหัสบดีที่ 16 ธันวาคม 2564
ยกเว้นค่าทางด่วนหมายเลข 7 และ 9 ช่วงเทศกาลปีใหม่ 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลอำนวยความสะดวกในการเดินทางกลับภูมิลำเนาและท่องเที่ยวของประชาชนในช่วงเทศกาลปีใหม่ 2565 โดยอนุมัติหลักการร่างกฎกระทรวงยกเว้นค่าธรรมเนียมการใช้ยานยนต์บนทางหลวงพิเศษหมายเลข 7 และทางหลวงพิเศษหมายเลข 9 สายถนนวงแหวนรอบนอก กทม. หรือ ถ.กาญจนาภิเษก ตอนบางปะอิน-บางพลี และตอนพระประแดง-บางแค ช่วงพระประแดง-ต่างระดับบางขุนเทียน ตั้งแต่เวลา 00.01 น.ของวันพฤหัสบดีที่ 30 ธ.ค.2564 - เวลา 24.00 น. ของวันจันทร์ที่ 3 ม.ค.2565 ซึ่งเป็นวันหยุดชดเชยวันขึ้นปีใหม่ รวมเป็นวันหยุดต่อเนื่องในช่วงเทศกาลปีใหม่ทั้งสิ้น 4 วัน ทั้งนี้ เพื่อบรรเทาการจราจรโดยเฉพาะบริเวณหน้าด่านเก็บค่าผ่านทาง และแบ่งเบาภาระค่าใช้จ่ายในการเดินทางของประชาชน
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/49701