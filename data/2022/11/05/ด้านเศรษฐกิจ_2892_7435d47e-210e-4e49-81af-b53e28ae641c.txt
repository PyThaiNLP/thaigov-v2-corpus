รัฐบาลไทย-ข่าวทำเนียบรัฐบาล-ปลัดฯ กอบชัย เปิดการสัมมนาโครงการพัฒนาผู้ตรวจประเมิน เรื่อง การบูรณาการขับเคลื่อนมาตรฐานอุตสาหกรรมเอส (มอก. เอส) รุ่นที่ 1


วันอังคารที่ 15 กุมภาพันธ์ 2565
พิมพ์
ปลัดฯ กอบชัย เปิดการสัมมนาโครงการพัฒนาผู้ตรวจประเมิน เรื่อง การบูรณาการขับเคลื่อนมาตรฐานอุตสาหกรรมเอส (มอก. เอส) รุ่นที่ 1
นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานเปิดการสัมมนาโครงการพัฒนาผู้ตรวจประเมิน เรื่อง การบูรณาการขับเคลื่อนมาตรฐานอุตสาหกรรมเอส (มอก. เอส) รุ่นที่ 1 ประจําปีงบประมาณ พ.ศ. 2565
ปลัดฯ กอบชัย เปิดการสัมมนาโครงการพัฒนาผู้ตรวจประเมิน เรื่อง การบูรณาการขับเคลื่อนมาตรฐานอุตสาหกรรมเอส (มอก. เอส) รุ่นที่ 1
วันนี้ (15 กุมภาพันธ์ 2565) เวลา 09.30 น. นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานเปิดการสัมมนาโครงการพัฒนาผู้ตรวจประเมิน เรื่อง การบูรณาการขับเคลื่อนมาตรฐานอุตสาหกรรมเอส (มอก. เอส) รุ่นที่ 1 ประจําปีงบประมาณ พ.ศ. 2565 โดยมี นายบรรจง สุกรีฑา เลขาธิการสำนักงานมาตรฐานผลิตภัณฑ์อุตสาหกรรม กล่าวรายงาน  ณ ห้องประชุมชุณหะวัณ ชั้น 3 อาคารสำนักงานปลัดกระทรวงอุตสาหกรรม และผ่านระบบออนไลน์ ZOOM
นายกอบชัย สังสิทธิสวัสดิ์ ปลัดกระทรวงอุตสาหกรรม กล่าวว่า วิสาหกิจขนาดกลางและขนาดย่อม (SMEs) และกลุ่มธุรกิจเกิดใหม่ (Startup) เป็นกําลังสําคัญในการขับเคลื่อนเศรษฐกิจของประเทศ และพัฒนายกระดับเป็นอุตสาหกรรมต่อไปในอนาคต รัฐบาลจึงมีนโยบายมุ่งเน้นให้ความสำคัญในการผลักดัน สนับสนุน ส่งเสริม และพัฒนา SMEs  และ Startup เพื่อเพิ่มขีดความสามารถในการแข่งขันอย่างยั่งยืน ทั้งตลาดในประเทศ ตลาดอาเซียน ตลอดถึง ตลาดโลก สอดรับกับเป้าหมาย การพัฒนาประเทศอย่างยั่งยืน
สำนักงานมาตรฐานผลิตภัณฑ์อุตสาหกรรม (สมอ.) จึงได้จัดทําโครงการสัมมนาผู้ตรวจประเมิน มอก.เอส โดยมีวัตถุประสงค์เพื่อบูรณาการขับเคลื่อนมาตรฐานอุตสาหกรรมเอส (มอก. เอส) ระหว่าง สำนักงานอุตสาหกรรมจังหวัด (สอจ.) และ สมอ. เพื่อให้ สอจ. สามารถเป็นผู้ตรวจประเมินการรับรอง มอก.เอส ร่วมกับ สมอ.
เพื่อเตรียมการยกระดับขึ้นเป็นมาตรฐานผลิตภัณฑ์อุตสาหกรรม (มอก.) ต่อไปในอนาคต สอดคล้องตามแผนการพัฒนา ส่งเสริม และยกระดับศักยภาพของ SMEs ทั้งนี้ มอก. เอส ยังมีความพิเศษเฉพาะอีกประการหนึ่ง คือ มอก. เอส งานบริการ ซึ่ง สมอ. ได้เล็งเห็นคุณค่าของงานบริการที่สามารถยกระดับให้มีคุณภาพเป็นมาตรฐานงานบริการที่ผู้บริโภคจะได้รับและจับต้องได้ โดย สมอ. ได้ดําเนินงานภายใต้โครงการเพิ่มขีดความสามารถของอุตสาหกรรม ท่องเที่ยว เพื่อรองรับการเปลี่ยนแปลงภายใต้ภูมิทัศน์ของเศรษฐกิจโลกแบบใหม่ ส่งเสริม และยกระดับผู้ประกอบการ SMEs และที่เกี่ยวข้องกับการท่องเที่ยว โดยเฉพาะโครงการหมู่บ้านอุตสําหกรรมสร้างสรรค์ (CIV) ของกระทรวงอุตสาหกรรม เพื่อรองรับนโยบายเปิดประเทศรับนักท่องเที่ยวของรัฐบาล

ที่มา : https://www.thaigov.go.th/news/contents/details/51585