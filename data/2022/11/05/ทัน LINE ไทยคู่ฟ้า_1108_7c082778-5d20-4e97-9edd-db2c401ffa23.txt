รัฐบาลไทย-ข่าวทำเนียบรัฐบาล-ท่องเที่ยวไทยฟื้นตัว! นทท. ต่างชาติ เข้าไทยกว่า 4 ล้านคน รัฐเตรียมปรับแผนใหม่ เพิ่มยอดเป็น 10 ล้านคน ภายในปีนี้


วันศุกร์ที่ 26 สิงหาคม 2565
ท่องเที่ยวไทยฟื้นตัว! นทท. ต่างชาติ เข้าไทยกว่า 4 ล้านคน รัฐเตรียมปรับแผนใหม่ เพิ่มยอดเป็น 10 ล้านคน ภายในปีนี้
.....
การท่องเที่ยวแห่งประเทศไทย (ททท.) เผยว่า ตั้งแต่วันที่ 1 ม.ค. - 16 ส.ค. 65 มีนักท่องเที่ยวต่างชาติเดินทางเข้าประเทศไทยแล้ว 4,015,504 คน โดยนักท่องเที่ยวต่างชาติ 5 อันดับแรกที่เดินทางเข้าไทยมากที่สุด ประกอบด้วย มาเลเซีย อินเดีย สปป.ลาว สิงคโปร์ และสหราชอาณาจักร นับว่าเป็นสัญญาณเชิงบวกของภาคการท่องเที่ยวและเศรษฐกิจไทยที่กำลังกลับมาฟื้นตัว หลังจากที่ภาครัฐได้ผ่อนคลายมาตรการต่าง ๆ
.
จากสถานการณ์ดังกล่าว รัฐบาลได้ให้หน่วยงานที่เกี่ยวข้องร่วมกันพิจารณาหาแนวทางกระตุ้นการท่องเที่ยวในช่วงครึ่งปีหลัง เพื่อสามารถบรรลุเป้าหมายดึงดูดนักท่องเที่ยวต่างชาติเป็น 10 ล้านคนในปีนี้ โดยให้สอดคล้องกับมติ ศบค. เมื่อวันที่ 19 ส.ค. 65 ที่จะมีผลตั้งแต่ 1 ต.ค. 65 - 31 มี.ค. 66 ดังนี้
.
• ขยายระยะเวลาพำนักสำหรับผู้ได้รับการยกเว้นการตรวจลงตราในการเข้าประเทศ (ผ.30) ทั้งที่ไทยให้แต่ฝ่ายเดียว และที่มีความตกลงระหว่างกัน จากไม่เกิน 30 วัน เป็นไม่เกิน 45 วัน (ผ.45)
.
• ขยายระยะเวลาพำนักสำหรับผู้ได้รับ Visa on Arrival จากไม่เกิน 15 วัน เป็นไม่เกิน 30 วัน
.
ทั้งนี้ รัฐบาลมุ่งหาแนวทางและพิจารณามาตรการต่าง ๆ ที่สอดคล้องกับสถานการณ์โลก และสถานการณ์ในประเทศ เพื่อกระตุ้นและฟื้นฟูภาคอุตสาหกรรมการท่องเที่ยวและอุตสาหกรรมที่เกี่ยวเนื่อง ควบคู่ไปกับการดำเนินมาตรการทางสาธารณสุขอย่างรอบคอบ
.
อ่านเพิ่มเติม คลิก https://www.thaigov.go.th/news/contents/details/58406
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/58503