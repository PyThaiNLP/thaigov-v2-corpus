รัฐบาลไทย-ข่าวทำเนียบรัฐบาล-กระทรวงมหาดไทย จัดกิจกรรมเนื่องในวันพระราชทานธงชาติไทย 28 กันยายน (Thai National Flag Day) ประจำปี 2564


วันอังคารที่ 28 กันยายน 2564
พิมพ์
กระทรวงมหาดไทย จัดกิจกรรมเนื่องในวันพระราชทานธงชาติไทย 28 กันยายน (Thai National Flag Day) ประจำปี 2564
กระทรวงมหาดไทย จัดกิจกรรมเนื่องในวันพระราชทานธงชาติไทย 28 กันยายน (Thai National Flag Day) ประจำปี 2564
วันนี้ (28 ก.ย.64) เวลา 08.00 น. ที่บริเวณโถงมุขชั้น 1 หน้าเสาธง ศาลาว่าการกระทรวงมหาดไทย นายฉัตรชัย พรหมเลิศ ปลัดกระทรวงมหาดไทย นำคณะผู้บริหารระดับสูง และข้าราชการในสังกัดกระทรวงมหาดไทย จัดกิจกรรมเนื่องในวันพระราชทานธงชาติไทย 28 กันยายน ประจำปี 2564 โดยมี นายธนาคม จงจิระ อธิบดีกรมการปกครอง นายชยาวุธ จันทร นายสมคิด จันทมฤก นายอรรษิษฐ์ สัมพันธรัตน์ นายนิรัตน์ พงษ์สิทธิถาวร รองปลัดกระทรวงมหาดไทย และผู้บริหารระดับสูง ร่วมกิจกรรม
นายฉัตรชัย พรหมเลิศ เปิดเผยว่า สำนักนายกรัฐมนตรี แจ้งว่า ตามที่คณะรัฐมนตรีได้มีมติเมื่อวันที่ 20 กันยายน 2559 เห็นชอบกำหนดให้วันที่ 28 กันยายน ของทุกปี เป็นวันพระราชทานธงชาติไทย (Thai National Flag Day) รวมทั้งกำหนดให้มีการชักธงและประดับธงชาติไทยในวันดังกล่าว เพื่อเป็นการสร้างความภาคภูมิใจของคนในชาติ และเป็นการน้อมรำลึกในพระมหากรุณาธิคุณของพระบาทสมเด็จพระมงกุฎเกล้าเจ้าอยู่หัวที่ทรงพระราชทานธงไตรรงค์ เป็นธงชาติไทย โดยในปีนี้ ตรงกับวันอังคารที่ 28 กันยายน 2564 ซึ่งในส่วนกลางจัดขึ้นที่ศาลาว่าการกระทรวงมหาดไทย พร้อมทั้งได้แจ้งไปยังผู้ว่าราชการจังหวัดทุกจังหวัด จัดกิจกรรมในส่วนภูมิภาค โดยพร้อมเพรียงกัน
ทั้งนี้ ในการดำเนินกิจกรรมได้ปฏิบัติตามมาตรการการป้องกันการแพร่ระบาดของโรคติดเชื้อไวรัสโคโรนา 2019 (COVID-19) อย่างเคร่งครัด

ที่มา : https://www.thaigov.go.th/news/contents/details/46305