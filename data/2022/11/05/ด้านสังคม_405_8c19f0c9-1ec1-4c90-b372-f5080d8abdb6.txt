รัฐบาลไทย-ข่าวทำเนียบรัฐบาล-"สำนักงานปลัดกระทรวงกลาโหม เปิดพื้นที่ศรีสมานสนับสนุนเทศบาลนครปากเกร็ด จัดตั้ง “ศูนย์ฉีดวัคซีนทางเลือก ซิโนฟาร์ม" อำนวยความสะดวกให้ประชาชน"


วันพฤหัสบดีที่ 26 สิงหาคม 2564
"สำนักงานปลัดกระทรวงกลาโหม เปิดพื้นที่ศรีสมานสนับสนุนเทศบาลนครปากเกร็ด จัดตั้ง “ศูนย์ฉีดวัคซีนทางเลือก ซิโนฟาร์ม" อำนวยความสะดวกให้ประชาชน"
สำนักงานปลัดกระทรวงกลาโหมให้การสนับสนุนพื้นที่และบุคลากรเพื่อใช้จัดตั้ง “ศูนย์ฉีดวัคซีนทางเลือก ซิโนฟาร์ม" ณ สำนักงานปลัดกระทรวงกลาโหม (พื้นที่ศรีสมาน)
เพื่อเพิ่มขีดความสามารถในการกระจายวัคซีนและอำนวยความสะดวกให้กับพี่น้องประชาชนในพื้นที่จังหวัดนนทบุรี พื้นที่รับผิดชอบของเทศบาล นครปากเกร็ด โดยได้รับความร่วมมือจากทุกภาคส่วน
เมื่อวันพฤหัสบดีที่ ๒๖ สิงหาคม ๒๕๖๔ เวลา ๑๓.๓๐ นาฬิกา พลเอก ณัฐ อินทรเจริญ ปลัดกระทรวงกลาโหม ได้เดินทางไปตรวจเยี่ยมศูนย์ฉีดวัคซีนทางเลือก "ซิโนฟาร์ม" เพื่อให้กำลังใจกับเจ้าหน้าที่ผู้ปฏิบัติงานและประชาชนผู้มารับการฉีดวัคซีนซิโนฟาร์ม ณ อาคารอเนกประสงค์สำนักงานปลัดกระทรวงกลาโหม (พื้นที่ศรีสมาน) โดยมี พลเอก ชูชาติ บัวขาว รองปลัดกระทรวงกลาโหม/ผู้อำนวยการศูนย์อำนวยการแก้ไขปัญหา COVID - 19 สำนักงานปลัดกระทรวงกลาโหม นายวิชัย บรรดาศักดิ์ นายกเทศมนตรีนครปากเกร็ด นายแพทย์ เหรียญทอง แน่นหนา ผู้อำนวยการโรงพยาบาลมงกุฎวัฒนะ พลอากาศตรี นายแพทย์ สุพงษ์ เขมโฆษิต ผู้อำนวยการโรงพยาบาลกรุงไทย นายแพทย์ นันทศักดิ์ ธรรมานวัตร์ ผู้อำนวยการโรงพยาบาลวิภารามปากเกร็ด รวมทั้งผู้บังคับบัญชาระดับสูงของสำนักงานปลัดกระทรวงกลาโหม และผู้บริหารระดับสูงของจังหวัดนนทบุรี ร่วมการตรวจเยี่ยม
#ศูนย์ฉีดวัคซีนทางเลือกซิโนฟาร์ม
#สำนักงานปลัดกระทรวงกลาโหม

ที่มา : https://www.thaigov.go.th/news/contents/details/45191