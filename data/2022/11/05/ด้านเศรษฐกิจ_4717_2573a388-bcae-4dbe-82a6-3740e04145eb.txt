รัฐบาลไทย-ข่าวทำเนียบรัฐบาล-​ผู้บริหารกระทรวงอุตสาหกรรม ลงพื้นที่ ม.แม่โจ้ หารือความร่วมมือนำร่องศูนย์แปรรูปกัญชงเป็นผลิตภัณฑ์อุตสาหกรรมขั้นกลาง


วันจันทร์ที่ 8 สิงหาคม 2565
พิมพ์
​ผู้บริหารกระทรวงอุตสาหกรรม ลงพื้นที่ ม.แม่โจ้ หารือความร่วมมือนำร่องศูนย์แปรรูปกัญชงเป็นผลิตภัณฑ์อุตสาหกรรมขั้นกลาง
​ผู้บริหารกระทรวงอุตสาหกรรม ลงพื้นที่ ม.แม่โจ้ หารือความร่วมมือนำร่องศูนย์แปรรูปกัญชงเป็นผลิตภัณฑ์อุตสาหกรรมขั้นกลาง
จังหวัดเชียงใหม่ : วันนี้ (8 สิงหาคม 2565) นายสุชาติ ไตรแสงรุจิระ ที่ปรึกษารัฐมนตรีว่าการกระทรวงอุตสาหกรรม พร้อมด้วยนายจุลพงษ์ ทวีศรี รองปลัดกระทรวงอุตสาหกรรม ลงพื้นที่เยี่ยมชมและหารือความร่วมมือการร่วมดำเนินโครงการนำร่องศูนย์แปรรูปพืซกัญชงให้เป็นผลิตภัณฑ์อุตสาหกรรมขั้นกลางสำหรับเกษตรกรและอุตสาหกรรมรายย่อย ณ ห้องประชุมรวงผึ้ง ชั้น 5 อาคารสำนักงานมหาวิทยาลัย มหาวิทยาลัยแม่โจ้ จ.เชียงใหม่ โดยมีรองศาสตราจารย์ ดร.วีระพล ทองมา อธิการบดีมหาวิทลัยแม่โจ้ และคณะผู้บริหารมหาวิทยาลัย พร้อมทีมงานโครงการ ให้การต้อนรับ
โครงการดังกล่าวเป็นโครงการที่ต้องการส่งเสริมอุตสาหกรรมแปรรูปกัญชง ผลักดันการสร้างมูลค่าเพิ่มให้ผลิตภัณฑ์ไทย โดยได้ประสานกับสถาบันการศึกษาต่างๆ ที่มีองค์ความรู้ในแต่ละด้านในการร่วมกันดำเนินงาน โดยหารือกับมหาวิทยาลัยแม่โจ้  เพื่อร่วมกันดำเนินการโครงการนำร่องศูนย์แปรรูปพืชกัญชงให้เป็นผลิตภัณฑ์อุตสาหกรรมขั้นกลางสำหรับเกษตรกรและอุตสาหกรรมรายย่อย ให้เกิดเป็นรูปธรรม
จากนั้น คณะที่ปรึกษารัฐมนตรีว่าการกระทรวงอุตสาหกรรม ลงพื้นที่เยี่ยมชมศูนย์ทดสอบ วิจัยและพัฒนากัญชงอุตสาหกรรม มหาวิทยาลัยแม่โจ้ โดยรับฟังสรุปการผลการดำเนินงานที่ผ่านมา ชมพื้นที่การปลูกกัญชงกลางแจ้ง การปลูกในโรงเรือน และการแปรรูปช่อดอกกัญชงเบื้องต้น (การลดความชื้น) ณ พื้นที่ฟาร์มมหาวิทยาลัยแม่โจ้ ซึ่งเป็นอีกโครงการของมหาวิทยาลัยที่ดำเนินการเพื่อเตรียมต่อยอดในทางอุตสาหกรรมต่อไปในอนาคต

ที่มา : https://www.thaigov.go.th/news/contents/details/57775