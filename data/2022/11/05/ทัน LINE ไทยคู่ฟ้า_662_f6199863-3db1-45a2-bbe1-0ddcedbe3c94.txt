รัฐบาลไทย-ข่าวทำเนียบรัฐบาล-ไทยพร้อมรับมือด้านพลังงาน เตรียมมาตรการรองรับ จากสถานการณ์ “รัสเซีย - ยูเครน”


วันพฤหัสบดีที่ 24 กุมภาพันธ์ 2565
ไทยพร้อมรับมือด้านพลังงาน เตรียมมาตรการรองรับ จากสถานการณ์ “รัสเซีย - ยูเครน”
.....
กระทรวงพลังงาน เผยจากเหตุการณ์ “รัสเซีย - ยูเครน” ที่อาจรุนแรงขึ้น และส่งผลต่อสถานการณ์พลังงานในประเทศนั้น ยืนยันว่าไม่กระทบกับการจัดหาน้ำมันและ LNG ของไทย เนื่องจากไทยนำเข้าน้ำมันดิบจากประเทศกลุ่มตะวันออกกลางเป็นหลัก โดยนำเข้าจากรัสเซียเพียง 3% และนำเข้า LNG จากต่างประเทศ 18%
.
ล่าสุด ไทยมีปริมาณสำรองน้ำมันดิบ 3,200 ล้านลิตร น้ำมันดิบที่อยู่ระหว่างขนส่ง 1,460 ล้านลิตร น้ำมันสำเร็จรูป 1,670 ล้านลิตร ทำให้มีน้ำมันเชื้อเพลิงสำรองใช้ได้กว่า 2 เดือน แบ่งเป็น น้ำมันดิบ 27 วัน อยู่ระหว่างขนส่ง 13 วัน และน้ำมันสำเร็จรูป 12 วัน ส่วน LPG สำหรับในภาคครัวเรือนใช้ได้ 16 วัน
.
สำหรับราคาน้ำมันดิบที่ทั่วโลกคาดการณ์ว่าจะปรับตัวสูงขึ้นและเกิดผลกระทบวงกว้างนั้น กระทรวงพลังงานพร้อมใช้มาตรการที่มีอย่างต่อเนื่อง รวมถึงมาตรการอื่น ๆ เพิ่มเติม ให้เกิดผลกระทบกับประชาชนน้อยที่สุด
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/51910