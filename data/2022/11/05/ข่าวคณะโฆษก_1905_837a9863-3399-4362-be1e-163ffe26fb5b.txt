รัฐบาลไทย-ข่าวทำเนียบรัฐบาล-​โฆษกรัฐบาลเผย นายกฯ แนะส่วนราชการเร่งสำรวจพื้นที่ที่การฉีดวัคซีนเข็มกระตุ้นต่ำกว่าเป้าหมายพร้อมเชิญชวนประชาชนร่วมกันเฝ้าระวังเพื่อไม่ให้เกิดการระบาดในกลุ่มที่เป็นคลัสเตอร์ใหญ่ ๆ


วันจันทร์ที่ 4 กรกฎาคม 2565
พิมพ์
​โฆษกรัฐบาลเผย นายกฯ แนะส่วนราชการเร่งสำรวจพื้นที่ที่การฉีดวัคซีนเข็มกระตุ้นต่ำกว่าเป้าหมายพร้อมเชิญชวนประชาชนร่วมกันเฝ้าระวังเพื่อไม่ให้เกิดการระบาดในกลุ่มที่เป็นคลัสเตอร์ใหญ่ ๆ
โฆษกรัฐบาลเผย นายกฯ แนะส่วนราชการเร่งสำรวจพื้นที่ที่การฉีดวัคซีนเข็มกระตุ้นต่ำกว่าเป้าหมายพร้อมเชิญชวนประชาชนร่วมกันเฝ้าระวังเพื่อไม่ให้เกิดการระบาดในกลุ่มที่เป็นคลัสเตอร์ใหญ่ ๆ
วันนี้ 4 กรกฎาคม 2565 นายธนกร วังบุญคงชนะ โฆษกประจำสำนักนายกรัฐมนตรี เปิดเผยรายงานผู้ป่วยติดเชื้อโควิด-19 วันนี้ พบผู้ติดเชื้อรายใหม่ จำนวน 1,995 ราย จำแนกเป็น ผู้ป่วยในประเทศ 1,993 ราย ผู้ป่วยมาจากต่างประเทศ 2 ราย ทำให้มีจำนวนผู้ป่วยสะสม 2,308,665 ราย (ตั้งแต่ 1 มกราคม 2565) หายป่วยกลับบ้านแล้ว 2,148 ราย หายป่วยสะสม 2,308,070 ราย (ตั้งแต่ 1 มกราคม 2565) ผู้ป่วยกำลังรักษา 24,818 ราย โดยมีจำนวนผู้ป่วยปอดอักเสบรักษาตัวอยู่ในโรงพยาบาล จำนวน 677 ราย และมีผู้เสียชีวิต 18 ราย  ขณะเดียวกันมีผู้ติดเชื้อเข้าข่าย ATK เป็นบวก 1,609 คน  โดย กทม.มีผู้ติดเชื้อสูงสุด 1,484 คน ขณะที่ ประเทศไทยและทั่วโลก ยังคงเผชิญหน้ากับสถานการณ์การแพร่ระบาดของโรค COVID-19
ทั้งนี้ พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ได้กำชับให้กระทรวงสาธารณสุข จัดเตรียมเวชภัณฑ์ บุคลากร และสถานที่ให้มีความพร้อมเพียงพอ และขอให้ประชาชนยังคงปฏิบัติตามมาตรการป้องกันตนเอง ร่วมกันเฝ้าระวังเพื่อไม่ให้เกิดการระบาดในกลุ่มที่เป็นคลัสเตอร์ใหญ่ ๆ รวมทั้งรณรงค์และอำนวยความสะดวกแก่ประชาชนในการเข้ารับการฉีดวัคซีน โดยเร่งสำรวจพื้นที่ที่ยังมีการฉีดวัคซีนเข็มกระตุ้นต่ำกว่าเป้าหมาย เแล้วดำเนินการให้ประชาชนสามารถเข้าถึงวัคซีนเข็มกระตุ้นได้อย่างทั่วถึง สะดวก และง่ายที่สุด
---------------

ที่มา : https://www.thaigov.go.th/news/contents/details/56486