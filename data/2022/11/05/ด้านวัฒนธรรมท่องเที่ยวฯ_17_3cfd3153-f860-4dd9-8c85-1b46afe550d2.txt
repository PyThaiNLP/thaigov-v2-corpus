รัฐบาลไทย-ข่าวทำเนียบรัฐบาล-วธ.ติวเข้มผู้สนับสนุนผู้ตรวจราชการกระทรวงวัฒนธรรมมืออาชีพ ผ่านระบบออนไลน์ 29-30 มิ.ย.นี้ ปรับแนวทางปฏิบัติงานสอดคล้องสถานการณ์การแพร่ระบาดโควิด-19


วันพฤหัสบดีที่ 24 มิถุนายน 2564
วธ.ติวเข้มผู้สนับสนุนผู้ตรวจราชการกระทรวงวัฒนธรรมมืออาชีพ ผ่านระบบออนไลน์ 29-30 มิ.ย.นี้ ปรับแนวทางปฏิบัติงานสอดคล้องสถานการณ์การแพร่ระบาดโควิด-19
วธ.ติวเข้มผู้สนับสนุนผู้ตรวจราชการกระทรวงวัฒนธรรมมืออาชีพ ผ่านระบบออนไลน์ 29-30 มิ.ย.นี้ ปรับแนวทางปฏิบัติงานสอดคล้องสถานการณ์การแพร่ระบาดโควิด-19
วธ.ติวเข้มผู้สนับสนุนผู้ตรวจราชการกระทรวงวัฒนธรรมมืออาชีพ ผ่านระบบออนไลน์ 29-30 มิ.ย.นี้ ปรับแนวทางปฏิบัติงานสอดคล้องสถานการณ์การแพร่ระบาดโควิด-19 สามารถวิเคราะห์ รวบรวม รายงานการตรวจราชการได้อย่างมีประสิทธิภาพ เกิดประโยชน์ต่องานศาสนา ศิลปะ และวัฒนธรรม
นางยุพา ทวีวัฒนะกิจบวร ปลัดกระทรวงวัฒนธรรม เปิดเผยว่า กระทรวงวัฒนธรรม (วธ.) มีนโยบายพัฒนาการตรวจราชการที่เป็นกลไกสำคัญในการตรวจติดตาม กำกับ ดูแล และให้ข้อคิดเห็น ข้อเสนอแนะในการปฏิบัติงาน แก้ปัญหาและเพิ่มประสิทธิภาพดำเนินงานของหน่วยงาน ตลอดจนสร้างขวัญและกำลังใจ รวมถึงการเป็นพี่เลี้ยง ที่ปรึกษาด้านการดำเนินงานในพื้นที่ให้แก่ผู้ปฏิบัติงานให้สามารถดำเนินงานเป็นไปในทิศทางเดียวกัน โดยเฉพาะการพัฒนาบุคลากรด้านการสนับสนุนการตรวจราชการและปรับเปลี่ยนกระบวนการทำงานให้สอดคล้องกับยุทธศาสตร์ชาติ 20 ปี นโยบายรัฐบาล ภารกิจของวธ.และสอดคล้องกับสถานการณ์การแพร่ระบาดของโรคติดเชื้อไวรัสโคโรนา 2019 (โควิด-19) จะต้องปรับการปฏิบัติราชการให้สอดรับกับวิถีชีวิตใหม่ (New Normal) ดังนั้น วธ.จึงจัดทำโครงการอบรมหลักสูตรผู้สนับสนุนผู้ตรวจราชการกระทรวงวัฒนธรรมมืออาชีพ ประจำปีงบประมาณ พ.ศ. 2564 ผ่านระบบ Zoom Meeting ขึ้น ระหว่างวันที่  29-30 มิ.ย. 2564 ณ ห้องประชุมชั้น 6 วธ.และสำนักงานวัฒนธรรมจังหวัด (สวจ.) ทั่วประเทศ โดยมีผู้สนับสนุนผู้ตรวจราชการกระทรวงวัฒนธรรมในส่วนกลางและส่วนภูมิภาคเข้าร่วมอบรม 164 คน
ปลัด วธ. กล่าวอีกว่า สำหรับหลักสูตรดังกล่าว ได้มอบหมายให้ผู้ตรวจราชการวธ.เป็นวิทยากรถ่ายทอดความรู้เกี่ยวกับนโยบายการตรวจราชการและรูปแบบการตรวจราชการต่างๆ ในยุคสถานการณ์การแพร่ระบาดของโควิด-19 แนวปฏิบัติเพื่อเตรียมความพร้อมของหน่วยรับตรวจราชการวธ. แนวปฏิบัติของหน่วยรับตรวจในระหว่างการตรวจราชการและหลังการตรวจราชการ เพื่อขับเคลื่อนภารกิจการตรวจราชการของวธ.โดยยึดหลักธรรมาภิบาลและพัฒนาศักยภาพของผู้สนับสนุนผู้ตรวจราชการวธ.ให้พร้อมปฏิบัติงานอย่างมืออาชีพ ที่สำคัญสามารถวิเคราะห์ประเด็นการตรวจราชการ   รวบรวมข้อมูล ตลอดจนจัดทำรายงานการตรวจราชการได้เป็นอย่างดี เกิดประโยชน์ในการขับเคลื่อนงานด้านศาสนา ศิลปะและวัฒนธรรมของ วธ. ต่อไป

ที่มา : https://www.thaigov.go.th/news/contents/details/43049