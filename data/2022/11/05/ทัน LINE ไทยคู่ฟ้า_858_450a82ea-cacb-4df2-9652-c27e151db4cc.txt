รัฐบาลไทย-ข่าวทำเนียบรัฐบาล-นายกฯ สั่งจัดการ “แก๊งปลอมแบงก์” อย่างเด็ดขาด โทษสูงสุดจำคุกตลอดชีวิต ขอประชาชนที่พบแบงก์ปลอม อย่าใช้! เขียนคำว่า “ปลอม” นำส่งธนาคาร


วันศุกร์ที่ 6 พฤษภาคม 2565
นายกฯ สั่งจัดการ “แก๊งปลอมแบงก์” อย่างเด็ดขาด โทษสูงสุดจำคุกตลอดชีวิต ขอประชาชนที่พบแบงก์ปลอม อย่าใช้! เขียนคำว่า “ปลอม” นำส่งธนาคาร
.....
พล.อ.ประยุทธ์ จันทร์โอชา นายกรัฐมนตรี และ รมว.กห. สั่งจัดการมิจฉาชีพแก๊งปลอมธนบัตรที่ผลิตแบงก์ปลอมออกมาหลอกลวงสร้างความเดือดร้อนแก่ประชาชนอย่างเด็ดขาด ส่วนประชาชนหากพบแบงก์ปลอม ให้เขียนคำว่า “ปลอม” ลงบนธนบัตร ส่งมอบให้เจ้าหน้าที่ธนาคารพาณิชย์เพื่อนำส่งเข้าระบบ แล้วแจ้งเจ้าหน้าที่ตำรวจที่อยู่ใกล้ที่เกิดเหตุ หรือแจ้งธนาคารแห่งประเทศไทย โดยโทษในการทำแบงก์ปลอม คือ จำคุก 10 ปี - ตลอดชีวิต ปรับ 200,000 – 400,000 บาท ส่วนผู้นำไปใช้ทั้งที่รู้ว่าปลอม มีโทษจำคุก 1 - 15 ปี ปรับ 20,000 – 300,000 บาท
.
วิธีการสังเกต “แบงก์จริง” มีความแกร่งทนทาน ไม่ยุ่ยง่าย เนื้อกระดาษมีใยฝ้ายเป็นส่วนประกอบหลักมีความหนาบางไม่เท่ากันจนเกิดเป็นลายน้ำ ลายน้ำเป็นพระบรมฉายาสาทิสลักษณ์พระบาทสมเด็จพระเจ้าอยู่หัว เมื่อยกส่องกับแสงสว่างจะเห็นได้ชัดทั้งด้านหน้าและด้านหลัง และลายน้ำตัวเลขราคารูปลายไทยที่โปร่งแสงเป็นพิเศษ เมื่อพลิกเอียงเข้าหาแสงภายในมีตัวเลขแจ้งชนิดราคาซ่อนอยู่ในลายประดิษฐ์ เมื่อพลิกขึ้นลงหรือซ้ายขวา แบงก์ 500 และ 1,000 บาท จะเห็นการสลับสี ส่วนแบงก์ 100 จะเห็นเป็นประกาย
.
อ่านเพิ่มเติม คลิก >> https://www.thaigov.go.th/news/contents/details/54169
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/54277