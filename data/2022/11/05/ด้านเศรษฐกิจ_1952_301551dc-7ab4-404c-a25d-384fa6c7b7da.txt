รัฐบาลไทย-ข่าวทำเนียบรัฐบาล-การรถไฟแห่งประเทศไทย เปิดจองตั๋วขบวนรถไฟลอยน้ำเขื่อนป่าสักชลสิทธิ์ ต้อนรับเทศกาลท่องเที่ยว เริ่มเที่ยวแรก 26 พฤศจิกายน 2564


วันพฤหัสบดีที่ 25 พฤศจิกายน 2564
การรถไฟแห่งประเทศไทย เปิดจองตั๋วขบวนรถไฟลอยน้ำเขื่อนป่าสักชลสิทธิ์ ต้อนรับเทศกาลท่องเที่ยว เริ่มเที่ยวแรก 26 พฤศจิกายน 2564
การรถไฟแห่งประเทศไทย (รฟท.) กระทรวงคมนาคม เปิดให้บริการขบวนรถพิเศษนำเที่ยว รถไฟลอยน้ำต้อนรับฤดูกาลท่องเที่ยวเส้นทาง กรุงเทพ - เขื่อนป่าสักชลสิทธิ์ วันศุกร์ เสาร์ และอาทิตย์ ตลอดเดือนพฤศจิกายน 2564 - มกราคม 2565 เริ่มวันที่ 26 พฤศจิกายน 2564
การรถไฟแห่งประเทศไทย (รฟท.) กระทรวงคมนาคม เปิดให้บริการขบวนรถพิเศษนำเที่ยว รถไฟลอยน้ำต้อนรับฤดูกาลท่องเที่ยวเส้นทาง กรุงเทพ - เขื่อนป่าสักชลสิทธิ์ วันศุกร์ เสาร์ และอาทิตย์ ตลอดเดือนพฤศจิกายน 2564 - มกราคม 2565 โดยเริ่มให้บริการเที่ยวแรกวันที่ 26 พฤศจิกายน 2564 ผู้สนใจสามารถจองตั๋ว ได้ที่สถานีรถไฟทั่วประเทศ หรือผ่านระบบ D-Ticket รวมถึงสามารถจองเดินทางเป็นหมู่คณะแบบเช่าเหมาคันได้ด้วย
นายเอกรัช ศรีอาระยันพงษ์ ผู้อำนวยการศูนย์ประชาสัมพันธ์ เปิดเผยว่า ตามที่รัฐบาลได้กำหนดมาตรการผ่อนคลายควบคุมการแพร่ระบาดของโรคไวรัสโควิด และประกาศเปิดประเทศเพื่อรองรับนักท่องเที่ยวต่างชาติ การรถไฟฯ ได้จัดขบวนรถพิเศษนำเที่ยวเขื่อนป่าสักชลสิทธิ์ เส้นทางกรุงเทพ - เขื่อนป่าสักชลสิทธิ์ - กรุงเทพ เพื่อเปิดโอกาสให้นักท่องเที่ยวได้เดินทางสัมผัสเส้นทางท่องเที่ยวรถไฟลอยน้ำหนึ่งเดียวของเมืองไทย ในทุกวันศุกร์ เสาร์ และอาทิตย์ ตลอดเดือนพฤศจิกายน 2564 - มกราคม 2565 ประกอบด้วย วันที่ 26 - 28 พฤศจิกายน 2564 วันที่ 3 - 5, 10 - 12, 17 - 19, 24 - 26 ธันวาคม 2564 วันที่ 7 - 9, 14 - 16, 21 - 23, 28 - 30 มกราคม 2565 (ยกเว้นวันหยุดเทศกาลปีใหม่ ในวันเสาร์ที่ 1 และอาทิตย์ที่ 2 มากราคม 2564) รวม 27 วัน โดยมีขบวนรถให้บริการทั้งรถนั่งธรรมดา ชั้น 3 และรถปรับอากาศ ชั้น 2 พ่วงให้บริการในขบวนรถ  คิดอัตราค่าโดยสารผู้ใหญ่และเด็กราคาเดียวกัน ดังนี้
รถธรรมดา
กรุงเทพ - เขื่อนป่าสักชลสิทธิ์-กรุงเทพ เที่ยวไป - กลับ ราคา 330 บาท
สระบุรี/แก่งคอย - โคกสลุง  เที่ยวไป - กลับ ราคา 130 บาท
เขื่อนป่าสักชลสิทธิ์ - กรุงเทพ เฉพาะเที่ยวกลับ ราคา 150 บาท
รถปรับอากาศ
กรุงเทพ - เขื่อนป่าสักชลสิทธิ์ - กรุงเทพ เที่ยวไป - กลับ  ราคา 560 บาท
สระบุรี/แก่งคอย - โคกสลุง เที่ยวไป - กลับ  ราคา 260 บาท
เขื่อนป่าสักชลสิทธิ์ - กรุงเทพ เฉพาะเที่ยวกลับ ราคา 250 บาท
สำหรับตารางการเดินรถ
เที่ยวไป (ขบวนที่ 921) ขบวนรถไฟออกจากสถานีกรุงเทพ (หัวลำโพง) เวลา 06.00 น. จากนั้นหยุดรับ - ส่ง ผู้โดยสารตามสถานีต่าง ๆ คือ  สถานีสามเสน ชุมทางบางซื่อ บางเขน หลักสี่ ดอนเมือง รังสิต อยุธยา สระบุรี ชุมทางแก่งคอย ถึง จุดชมวิว “รถไฟลอยน้ำ” กลางเขื่อนป่าสักชลสิทธิ์ - ขบวนรถจะหยุดกลางสันเขื่อนมีเวลาให้นักท่องเที่ยวได้ชื่นชม ดื่มด่ำกับความงดงาม 20 นาที และเดินทางไปที่สถานีโคกสลุง มีเวลาให้นักท่องเที่ยว ชิม ช๊อป สินค้าพื้นเมือง OTOP ประมาณ 30 นาที จากนั้นขบวนรถจะพานักท่องเที่ยวมาที่ตัวเขื่อนป่าสักชลสิทธิ์ เวลา 10.35 น. นักท่องเที่ยวสามารถทำกิจกรรมต่าง ๆ ได้ตามอัธยาศัย ไม่ว่าจะรับประทานอาหารกลางวันจากร้านค้าของกลุ่มชุมชนท้องถิ่น หรือท่องเที่ยวรอบนอกตัวเขื่อนป่าสักชลสิทธิ์ โดยใช้บริการรถตู้ อัตราค่าบริการท่านละ 60 บาทตลอดเส้นทาง ไปชมทุ่งทานตะวัน ณ บ้านกล้วย & ไข่ ชมสวนเฟิร์นยักษ์ ณ ไร่ทรัพย์ประยูร จากนั้นขบวนรถไฟเที่ยวกลับ (ขบวนที่ 926) ออกจากเขื่อนป่าสักชลสิทธิ์ เวลา 15.30 น. และหยุดหยุดรับ - ส่ง ผู้โดยสารตามสถานีต่าง ๆ คือ สถานีชุมทางแก่งคอย สระบุรี อยุธยา รังสิต ดอนเมือง หลักสี่  บางเขน ชุมทางบางซื่อ สามเสน ถึงสถานีกรุงเทพฯ เวลา 18.50 น.
นายเอกรัชฯ กล่าวเพิ่มเติมว่า การเปิดให้บริการขบวนรถพิเศษนำเที่ยวกรุงเทพ - เขื่อนป่าสักขลสิทธิ์ รฟท. ยังคงปฏิบัติตามมาตรการควบคุมการแพร่ระบาดของโรคโควิด-19 ของกระทรวงสาธารณสุขอย่างเคร่งครัด พร้อมกับขอความร่วมมือให้นักท่องเที่ยวที่ร่วมเดินทางต้องได้รับการฉีดวัคซีนครบ 2 เข็ม ซึ่งสามารถแสดงหลักฐานผ่าน Digital Health Pass บนหมอพร้อม Application หรือแสดงผลตรวจ ATK ไม่เกิน 72 ชั่วโมง ต่อเจ้าหน้าที่ ณ จุดคัดกรองในวันเดินทาง “ผู้สนใจสามารถติดต่อซื้อตั๋วโดยสารล่วงหน้าได้ก่อนเดินทางล่วงหน้าได้ 30 วัน ที่สถานีรถไฟทุกแห่งทั่วประเทศ หรือระบบ D-Ticket รวมถึงสามารถจองเดินทางเป็นหมู่คณะแบบเช่าเหมาคัน สอบถามข้อมูลเพิ่มเติมที่ศูนย์บริการลูกค้าสัมพันธ์ หมายเลขโทรศัพท์ 1690 ตลอด 24 ชั่วโมง หรือเฟซบุ๊ก แฟนเพจ ทีมพีอาร์การรถไฟแห่งประเทศไทย”
Facebook ทีมพีอาร์การรถไฟแห่งประเทศไทย (red arrow right) https://www.facebook.com/129946050353608/posts/5210487528966076/
INSTAGRAM SRT OFFICIAL (red arrow right) https://www.instagram.com/p/CWqBkHThsLt/?utm_medium=copy_link
Twitter SRT OFFICIAL @PR_SRT (red arrow right)Twitter https://twitter.com/pr_srt/status/1463465461824114693?s=21

ที่มา : https://www.thaigov.go.th/news/contents/details/48672