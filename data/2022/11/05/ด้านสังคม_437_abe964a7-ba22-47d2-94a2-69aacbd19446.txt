รัฐบาลไทย-ข่าวทำเนียบรัฐบาล-โฆษกดีอีเอสเตือนอย่าหลงเชื่อข่าวปลอมพายุไต้ฝุ่นโมลาเบเข้าไทยแล้ว และอีก 5 วัน จะมีขนาดใหญ่กว่า 500 ตร.กม. ทำให้ได้รับผลกระทบในหลายพื้นที่


วันอังคารที่ 31 สิงหาคม 2564
โฆษกดีอีเอสเตือนอย่าหลงเชื่อข่าวปลอมพายุไต้ฝุ่นโมลาเบเข้าไทยแล้ว และอีก 5 วัน จะมีขนาดใหญ่กว่า 500 ตร.กม. ทำให้ได้รับผลกระทบในหลายพื้นที่
โฆษกดีอีเอสเตือนอย่าหลงเชื่อข่าวปลอมพายุไต้ฝุ่นโมลาเบเข้าไทยแล้ว และอีก 5 วัน จะมีขนาดใหญ่กว่า 500 ตร.กม. ทำให้ได้รับผลกระทบในหลายพื้นที่
นางสาวนพวรรณ หัวใจมั่น โฆษกกระทรวงดิจิทัลเพื่อเศรษฐกิจและสังคมฝ่ายการเมือง (ดีอีเอส) กล่าวว่า  ตามที่ได้มีการให้ข้อมูลสภาพอากาศประเทศไทย เกี่ยวกับเรื่อง พายุไต้ฝุ่นโมลาเบเข้าไทยแล้ว และอีก 5 วัน จะมีขนาดใหญ่กว่า500 ตร.กม. ทำให้ได้รับผลกระทบในหลายพื้นที่ ทางศูนย์ต่อต้านข่าวปลอมได้ตรวจสอบข้อเท็จจริงกับทางกรมอุตุนิยมวิทยา กระทรวงดิจิทัลเพื่อเศรษฐกิจและสังคม พบว่าข้อมูลดังกล่าวนั้น เป็นข้อมูลเท็จ โดยผลจากการวิเคราะห์ข้อมูลในปัจจุบันยังไม่มีสัญญาณการก่อตัวของพายุโซนร้อน ส่วนชื่อพายุ “โมบาเล” เป็นพายุเมื่อปีที่แล้ว (2563) และถ้าเรียงรายชื่อต่อจากนี้ ยังไม่มีชื่อพายุ “โมลาเบ” ปรากฏ อีกทั้งการพยากรณ์อากาศ 7 วันข้างหน้า (30 ส.ค. – 5 ก.ย. 2564) บริเวณทะเลจีนใต้ ยังไม่มีสัญญาณการก่อตัวของพายุหมุนเขตร้อนแต่อย่างใด
ดังนั้นขอให้ประชาชนอย่าหลงเชื่อ และขอความร่วมมือไม่ส่ง หรือแชร์ข้อมูลดังกล่าวต่อในช่องทางสื่อสังคมออนไลน์ต่างๆ และเพื่อมิให้เกิดความสับสน และตื่นตระหนกขึ้นในสังคม หากมีสงสัยหรือต้องการข้อมูลเพื่อเติมสามารถติดตามได้ที่เว็บไซต์ www.tmd.go.th โทรสายด่วน 1182  และประชาชนสามารถติดตามและแจ้งเบาะแสข่าวปลอมต่างๆ ได้ผ่านช่องทางของศูนย์ต่อต้านข่าวปลอม ดังนี้ ไลน์ @antifakenewscenter  เว็บไซต์https://www.antifakenewscenter.com/ ทวิตเตอร์ https://twitter.com/AFNCThailand และช่องทางโทรศัพท์โทรสายด่วน GCC 1111 ต่อ 87 ได้ตลอด 24 ชั่วโมง
*********

ที่มา : https://www.thaigov.go.th/news/contents/details/45384