รัฐบาลไทย-ข่าวทำเนียบรัฐบาล-กรมส่งเสริมอุตสาหกรรมเชิญร่วมงานประกาศรางวัล การประกวดกิจกรรมส่งเสริมการใช้เทคโนโลยีเกษตรอุตสาหกรรมอัจฉริยะ (SAMAD 2021)


วันพุธที่ 18 สิงหาคม 2564
พิมพ์
กรมส่งเสริมอุตสาหกรรมเชิญร่วมงานประกาศรางวัล การประกวดกิจกรรมส่งเสริมการใช้เทคโนโลยีเกษตรอุตสาหกรรมอัจฉริยะ (SAMAD 2021)
พบกันวันพุธที่ 25 สิงหาคม 2564 เวลา 13.30-15.30 น.
กรมส่งเสริมอุตสาหกรรมเชิญร่วมงานประกาศรางวัล การประกวดกิจกรรมส่งเสริมการใช้เทคโนโลยีเกษตรอุตสาหกรรมอัจฉริยะ (SAMAD 2021)
กรุงเทพฯ-สิงหาคม 2564 กรมส่งเสริมอุตสาหกรรม กระทรวงอุตสาหกรรม จัดประกวด “รางวัลส่งเสริมการใช้เทคโนโลยีเกษตรอุตสาหกรรมอัจฉริยะ ประจำปี 2564” Smart Agro-Machinery DIProm 2021 เพื่อส่งเสริมและพัฒนาเทคโนโลยี นวัตกรรม กระบวนการผลิตและเครื่องจักรกลที่เกี่ยวข้องกับเกษตรอุตสาหกรรม รวมทั้งถ่ายทอดเทคโนโลยีการแปรรูปที่เหมาะสม อีกทั้งเพื่อยกระดับและพัฒนาแบบอย่างการใช้เทคโนโลยีเกษตรอุตสาหกรรมอัจฉริยะสู่การเป็นธุรกิจเกษตรอุตสาหกรรมอัจฉริยะอย่างมืออาชีพ รวมทั้งเป็นแนวทางในการต่อยอดและขยายผลการยกระดับและพัฒนาเกษตรอุตสาหกรรมของประเทศอย่างเป็นรูปธรรม พร้อมสนับสนุนให้เกิดการถ่ายทอดองค์ความรู้เทคโนโลยีเกษตรอุตสาหกรรมอัจฉริยะและเผยแพร่เทคโนโลยีสู่ท้องถิ่นผ่านเครือข่ายผู้เชี่ยวชาญของสถาบันการศึกษา หรือผู้เชี่ยวชาญภาคเอกชน
ในปีนี้มีจำนวนทีมเข้าร่วมประกวดทั้งสิ้น 115 ทีม ซึ่งจะทำการประกาศทีมที่ได้คัดเลือกเป็นแบบอย่างการใช้เทคโนโลยีเกษตรอุตสาหกรรมอัจฉริยะและประกาศผลรางวัล 5 ประเภทรางวัล ประกอบด้วย
1.	รางวัลชนะเลิศ 1 แบบอย่าง
2.	รางวัลรองชนะเลิศ อันดับหนึ่ง 1 แบบอย่าง
3.	รางวัลรองชนะเลิศ อันดับสอง  1 แบบอย่าง
4.	รางวัล Knowledge Sharing จำนวน 1 แบบอย่าง
5.	รางวัล Technical Challenge จำนวน 1 แบบอย่าง
ซึ่งจะมีพิธีมอบรางวัลและโล่เกียรติยศ ในพุธที่ 25 สิงหาคม 2564 เวลา 13.30-15.30 น. โดยมี
ดร.ณัฐพล รังสิตพล อธิบดีกรมส่งเสริมอุตสาหกรรม เป็นประธานในพิธีมอบรางวัล พร้อมด้วยนางสาวอริยาพร อำนรรฆสรเดช ผู้อำนวยการกองพัฒนาเกษตรอุตสาหกรรม กรมส่งเสริมอุตสาหกรรม เข้าร่วมในพิธี และในงานมีการบรรยายพิเศษ หัวข้อ “การประยุกต์ใช้เทคโนโลยีเกษตรอุตสาหกรรมอัจฉริยะในประเทศไทย” โดยได้รับการสนับสนุนจากมหาวิทยาลัยเกษตรศาสตร์ สามารถลงทะเบียนเข้าร่วมงานฟรี ได้ที่ Link: http://shorturl.asia/D3OPx

ที่มา : https://www.thaigov.go.th/news/contents/details/44864