รัฐบาลไทย-ข่าวทำเนียบรัฐบาล-ออท.สาธารณรัฐประชาชนจีน/ไทยเข้าเยี่ยมคำนับ รมช.กห. เสริมสร้างความสัมพันธ์ไทย-จีน


วันเสาร์ที่ 11 ธันวาคม 2564
ออท.สาธารณรัฐประชาชนจีน/ไทยเข้าเยี่ยมคำนับ รมช.กห. เสริมสร้างความสัมพันธ์ไทย-จีน
พล.อ.ชัยชาญ ช้างมงคล รมช.กห.ได้ให้การต้อนรับการเยี่ยมคำนับของ นาย Han Zhiqiang (หาน จื้อเฉียง)ออท.สาธารณรัฐประชาชนจีน/ไทย เพื่อแนะนำตัวในโอกาสเข้ารับหน้าที่ใหม่และกระชับความสัมพันธ์
โดย พล.อ. ชัยชาญฯ ได้กล่าวแสดงความยินดีกับ นาย หานฯ ที่ได้รับตำแหน่ง ออท.สาธารณรัฐประชาชนจีน/ไทย และขอบคุณจีนรวมไปถึง กห.ของจีนที่สนับสนุนวัคซีนและอุปกรณ์ทางการแพทย์ให้กับไทย และการที่จีนส่งกำลังพลร่วมฝึก Cobra Gold ในทุกปีที่ผ่านมา ต่อจากนั้นได้แลกเปลี่ยนข้อคิดเห็นและกระชับความสัมพันธ์ระหว่างสองประเทศในประเด็นต่างๆ ร่วมกัน ทั้งความร่วมมือในการแก้ไขปัญหาโควิด19 ความร่วมมือด้านการท่องเที่ยว ความสัมพันธ์ทางการทหารทั้งความร่วมมือทางการฝึก ศึกษา การวิจัย และอุตสาหกรรมป้องกันประเทศ
และในช่วงท้าย ทั้งสองฝ่ายได้ย้ำถึงความเป็นหุ้นส่วนทางยุทธศาสตร์และความสัมพันธ์ที่แน่นแฟ้นยาวนาน ในทุกระดับระหว่างกันตั้งแต่ระดับราชวงศ์ รัฐบาล กองทัพ จนถึงประชาชน และพร้อมร่วมกันสนับสนุนความมีเสถียรภาพ เสรีภาพ ความสุขสงบในภูมิภาคอย่างสันติวิธีและเป็นธรรม อันเกิดจากความไว้เนื้อเชื่อใจซึ่งกันและกัน

ที่มา : https://www.thaigov.go.th/news/contents/details/49343