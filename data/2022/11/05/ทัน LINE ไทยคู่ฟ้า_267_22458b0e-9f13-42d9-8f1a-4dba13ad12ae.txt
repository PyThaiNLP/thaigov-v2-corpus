รัฐบาลไทย-ข่าวทำเนียบรัฐบาล-ศธ. นำร่อง เปิด “โรงเรียนแซนด์บ็อกซ์” 68 แห่ง


วันพฤหัสบดีที่ 9 กันยายน 2564
ศธ. นำร่อง เปิด “โรงเรียนแซนด์บ็อกซ์” 68 แห่ง
....
กระทรวงศึกษาธิการ เตรียมนำร่องมาตรการเปิดเรียนมั่นใจปลอดภัยไร้โควิด-19 โดยใช้แนวทาง Sandbox Safety Zone in School (SSS) หรือ โรงเรียนแซนด์บ็อกซ์ เพื่อให้นักเรียนสามารถไปเรียนที่โรงเรียนได้ เบื้องต้นจะเปิดในกลุ่มโรงเรียนประจำที่มีความพร้อม เช่น โรงเรียนศึกษาสงเคราะห์ โรงเรียนราชประชานุเคราะห์ โรงเรียนนานาชาติ
.
สำหรับโรงเรียนที่เข้าร่วมโครงการ SSS มีเงื่อนไข 3 ข้อ คือ 1.โรงเรียนประจำ 2.เป็นไปตามความสมัครใจของทุกฝ่าย 3.ผ่านการประเมินความพร้อม ซึ่งต้องมีแนวปฏิบัติตามมาตรการ เช่น การจำกัดบุคคลเข้า-ออกโรงเรียนอย่างชัดเจน มีการคัดกรองโดยใช้วิธี Rapid Antigen test /ครู บุคลากรทางการศึกษา ต้องได้รับการฉีดวัคซีนมากกว่า 85% เป็นต้น
.
ขณะนี้มีโรงเรียนที่เข้าร่วมโครงการ ทั้งหมด 68 แห่ง ซึ่งกระทรวงศึกษาธิการและกระทรวงสาธารณสุข จะติดตามประเมินผลเพื่อเดินหน้าโครงการนี้ต่อไป โดยยึดมาตรการความปลอดภัยด้านสุขภาพของนักเรียนเป็นหลัก
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/45653