รัฐบาลไทย-ข่าวทำเนียบรัฐบาล-นายกฯ กำชับโรงเรียน – ครู – นักเรียน – ผู้ปกครอง เข้มมาตรการป้องกันโควิด รับเปิดเทอม 1/65 แบบ On-Site ด้วยมาตรการ 3T1V


วันศุกร์ที่ 6 พฤษภาคม 2565
นายกฯ กำชับโรงเรียน – ครู – นักเรียน – ผู้ปกครอง เข้มมาตรการป้องกันโควิด รับเปิดเทอม 1/65 แบบ On-Site ด้วยมาตรการ 3T1V
.....
พล.อ.ประยุทธ์ จันทร์โอชา นายกรัฐมนตรี และ รมว.กลาโหม แนะสถานศึกษา ครู นักเรียน ผู้ปกครอง เตรียมความพร้อมเปิดภาคเรียน 1/2565 เน้นรูปแบบการเรียน On-Site โดยมอบหมายกระทรวงสาธารณสุขและกระทรวงศึกษาธิการ จัดการเรียนการสอนที่เหมาะสมกับสถานการณ์ เข้มงวดแนวทางเฝ้าระวังและเตรียมความพร้อม ด้วยมาตรการ 3T1V คือ
.
T : Thai Stop Covid Plus (TSC+) สถานศึกษาประเมินตนเองเตรียมพร้อมก่อนเปิดเรียน
T : Thai Save Thai (TST) นักเรียน ครู และบุคลากรทางการศึกษาประเมินความเสี่ยงตนเองเป็นประจำ
T : Test ตรวจคัดกรอง เฝ้าระวังอย่างเหมาะสม
V : Vaccine ครู บุคลากร ผู้ปกครอง และเด็ก อายุ 5-18 ปี ได้รับวัคซีนโควิด-19 ตามเกณฑ์
.
พร้อมมาตรการ 6-6-7 คือ สร้างความปลอดภัยด้วย 6 หลัก (DMHT-RC) ได้แก่ เว้นระยะห่าง สวมหน้ากาก ล้างมือ ตรวจคัดกรอง ลดแออัด ทำความสะอาด ร่วมกับ 6 มาตรการเสริม (SSET-CQ) ได้แก่ ดูแลตนเอง ใช้ช้อนส่วนตัว ทานอาหารปรุงสุกใหม่ ลงทะเบียนเข้า - ออก สำรวจตรวจสอบ กักกันตนเอง
.
ส่วน 7 มาตรการเข้ม ได้แก่ 1.ประเมิน Thai Stop Covid Plus (TSC+) และรายงานผลผ่าน MOECOVID 2.ทำกิจกรรมกลุ่มย่อย (Small Bubble) 3.ให้บริการอาหารตามหลักสุขาภิบาลและโภชนาการ 4.มีอนามัยสิ่งแวดล้อมตามเกณฑ์มาตรฐาน 5.มีแผนเผชิญเหตุ และเตรียมพร้อม School Isolation 6.ควบคุมดูแลการเดินทางจากบ้านไปโรงเรียนให้ปลอดภัย เน้นมาตรการปลอดภัยรถ โรงเรียน 7.School Pass สำหรับทุกคนในสถานศึกษา
.
นอกจากนี้ ขอให้สถานศึกษาจัดการเหลื่อมเวลาเด็ก ทั้งการรับประทานอาหารกลางวันและการเล่นร่วมกัน เพื่อลดการรวมตัวที่มากเกินไป และมีมาตรการรองรับกรณีเจอผู้ติดเชื้อหรือผู้สัมผัสเสี่ยงสูง โดยไม่ปิดชั้นเรียนหรือโรงเรียนโดยไม่จำเป็น
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/54274