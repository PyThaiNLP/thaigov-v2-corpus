รัฐบาลไทย-ข่าวทำเนียบรัฐบาล-โฆษกรัฐบาลสวน “เพื่อไทย” โชว์หลักฐาน อัดอย่ากล่าวหาลอย ๆ อ้างรัฐแฮกระบบโทรศัพท์มือถือ เหน็บอย่าโจมตีไปเรื่อยแล้วค่อยเรียกร้องขอหลักฐานผ่านสื่อ ชี้รังแต่จะยิ่งลดความน่าเชื่อถือในสายตาประชาชน


วันพฤหัสบดีที่ 25 พฤศจิกายน 2564
พิมพ์
โฆษกรัฐบาลสวน “เพื่อไทย” โชว์หลักฐาน อัดอย่ากล่าวหาลอย ๆ อ้างรัฐแฮกระบบโทรศัพท์มือถือ เหน็บอย่าโจมตีไปเรื่อยแล้วค่อยเรียกร้องขอหลักฐานผ่านสื่อ ชี้รังแต่จะยิ่งลดความน่าเชื่อถือในสายตาประชาชน
โฆษกรัฐบาลสวน “เพื่อไทย” โชว์หลักฐาน อัดอย่ากล่าวหาลอย ๆ อ้างรัฐแฮกระบบโทรศัพท์มือถือ เหน็บอย่าโจมตีไปเรื่อยแล้วค่อยเรียกร้องขอหลักฐานผ่านสื่อ ชี้รังแต่จะยิ่งลดความน่าเชื่อถือในสายตาประชาชน
นายธนกร วังคงบุญชนะ โฆษกประจำสำนักนายกรัฐมนตรี กล่าวถึงกรณีที่พรรคเพื่อไทยอ้างว่า กลุ่มนักกิจกรรม นักวิชาการ และนักการเมือง ได้รับอีเมลแจ้งเตือนจากบริษัทแอปเปิ้ลว่า หน่วยโจมตีไซเบอร์สนับสนุนโดยรัฐพยายามแฮกระบบโทรศัพท์มือถือว่า ยืนยันว่าไม่เป็นความจริง รัฐบาลเคารพในสิทธิเสรีภาพส่วนบุคคล อย่างไรก็ตาม เมื่อพรรคเพื่อไทยอ้างว่าได้รับอีเมลแจ้งเตือนจากบริษัทแอปเปิ้ล ก็ควรนำหลักฐานที่อ้างว่ามีอยู่มาแสดงเพื่อดำเนินการตามขั้นตอนต่อไป ไม่ใช่ออกมาแถลงข่าวโจมตีรัฐบาลเสียใหญ่โต แต่กลับบอกว่า ถ้าผู้ถูกคุกคามมีหลักฐานก็สามารถแจ้งเอาผิดรัฐได้ เสมือนเรียกร้องหาหลักฐานผ่านสื่อ เพราะในมือไม่มีหลักฐานอยู่จริง แต่อาศัยจังหวะ เกาะกระแสเพื่อหวังโจมตีรัฐบาล แบบนั้นรังแต่จะยิ่งลดความน่าเชื่อถือของฝ่ายค้านในสายตาประชาชน ทั้งนี้ หากประชาชนไม่ได้รับคุ้มครองสิทธิเสรีภาพจริง ก็สามารถแจ้งมายังช่องทางต่าง ๆ ของรัฐได้ รัฐบาลพร้อมจะเร่งดำเนินการตรวจสอบให้ทันที
"อยากให้ฝ่ายค้านใช้กลไกของรัฐสภาเพื่อช่วยเหลือประชาชน ไม่ว่าจะเป็นการตั้งกระทู้ถาม หรือการยื่นญัตติในสภาฯ ซึ่งดีกว่าการออกไปสนับสนุนกลุ่มเคลื่อนไหวบนท้องถนน เสมือนเลือกแล้วว่ายืนอยู่ข้างประชาชนกลุ่มใดกลุ่มหนึ่ง ไม่เช่นนั้นจะกลายเป็นฝ่ายค้านเอง ที่จะต้องตกเป็นจำเลยของสังคม" นายธนกร กล่าว
.......................

ที่มา : https://www.thaigov.go.th/news/contents/details/48713