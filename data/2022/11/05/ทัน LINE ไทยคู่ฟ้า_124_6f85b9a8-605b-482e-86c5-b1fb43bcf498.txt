รัฐบาลไทย-ข่าวทำเนียบรัฐบาล-‘Antigen Test Kit’ ตรวจรวดเร็ว เชื่อถือได้ ผิดพลาดไม่เกิน 3%


วันเสาร์ที่ 24 กรกฎาคม 2564
‘Antigen Test Kit’ ตรวจรวดเร็ว เชื่อถือได้ ผิดพลาดไม่เกิน 3%
....
ภายหลังจากที่กระทรวงสาธารณสุข มีนโยบายให้นำชุดตรวจ Antigen Test Kit (ATK) มาตรวจคัดกรองผู้ป่วยสงสัยเพื่อตรวจหาเชื้อโควิด-19 ที่ให้ผลได้รวดเร็ว โดยในช่วง 2 สัปดาห์ที่ผ่านมา กระทรวงสาธารณสุข สปสช. และ กทม. ทดลองนำร่องตรวจในชุมชนและพื้นที่ต่าง ๆ กว่า 50,000 ราย พบผลบวกประมาณกว่า 10%
.
เมื่อเทียบกับการตรวจมาตรฐาน RT-PCR ก็พบว่ามีการตรวจผิดพลาดไปไม่เกิน 3% ทำให้ชุดตรวจ ATK ใช้ได้ผลดี จึงมีนโยบายขยายเพิ่มชุดตรวจให้ประชาชนกลุ่มเสี่ยงบางส่วนตรวจด้วยตัวเอง ซึ่งอยู่ในขั้นตอนจัดหาและกระจายชุดตรวจ พร้อมวางแนวทางกรณีตรวจพบติดเชื้อเข้ารับการรักษาในระบบดูแลตัวเองที่บ้าน (Home Isolation) หรือดูแลในชุมชน (Community Isolation) ให้สามารถติดตามอาการได้ หากอาการรุนแรงขึ้นให้นำเข้าระบบรักษาพยาบาลต่อไปได้
.
ปัจจุบันชุดตรวจ ATK ได้เริ่มนำร่องใช้ในคลินิกชุมชนอบอุ่น พื้นที่ กทม. กว่า 200 แห่ง และศูนย์บริการสาธารณสุข กทม. ทั้ง 69 แห่ง ซึ่งจะทยอยเพิ่มการตรวจให้มากขึ้น ขณะนี้อยู่ระหว่างการทำความเข้าใจกับ รพ.ชุมชน และ รพ.ส่งเสริมสุขภาพตำบล (รพ.สต.) ทั่วประเทศแล้ว เพื่อช่วยดูแลประชาชนผู้สัมผัสเสี่ยงสูงให้เข้าถึงการตรวจได้มากขึ้น
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/44079