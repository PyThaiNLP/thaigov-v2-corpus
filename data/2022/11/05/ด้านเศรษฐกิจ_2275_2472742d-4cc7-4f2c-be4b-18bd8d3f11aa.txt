รัฐบาลไทย-ข่าวทำเนียบรัฐบาล-รถไฟฟ้าชานเมืองสายสีแดง จัดกิจกรรมสุดพิเศษเฉลิมฉลองเทศกาลปีใหม่ ส่งอินฟลูเอนเซอร์ชื่อดังร่วมิฃอวยพรและเสิร์ฟอาหารเช้ามื้อแรกของปี ฟรี! ให้แก่ผู้โดยสารทั้ง 13 สถานี


วันศุกร์ที่ 17 ธันวาคม 2564
รถไฟฟ้าชานเมืองสายสีแดง จัดกิจกรรมสุดพิเศษเฉลิมฉลองเทศกาลปีใหม่ ส่งอินฟลูเอนเซอร์ชื่อดังร่วมิฃอวยพรและเสิร์ฟอาหารเช้ามื้อแรกของปี ฟรี! ให้แก่ผู้โดยสารทั้ง 13 สถานี
เกรซ นรินทร มิสไทยแลนด์เวิล์ด 2019 ทูตกรมสุขภาพจิต กระทรวงสาธารณสุข นำทีมคาราวานอินฟลูเอนเซอร์ชื่อดัง  ส่งมอบความสุขเสิร์ฟอาหารเช้ามือแรกของปี เพื่อสวัสดีปีใหม่และอวยพรผู้โดยสาร วันที่ 1 มกราคม 2565 ตั้งแต่เวลา 06.30 น.
นายสุเทพ พันธุ์เพ็ง กรรมการผู้อำนวยการใหญ่ บริษัท รถไฟฟ้า ร.ฟ.ท. จำกัด (รฟฟท.) กระทรวงคมนาคม ผู้ให้บริการรถไฟฟ้าชานเมืองสายสีแดง เปิดเผยว่าเพื่อเป็นการส่งมอบความสุขให้แก่ผู้โดยสารต้อนรับเทศกาลปีใหม่ บริษัทจึงได้จัดกิจกรรมสุดพิเศษจัดคาราวานอินฟลูเอนเซอร์ชื่อดังนำโดย “ เกรซ นรินทร ” มิสไทยแลนด์เวิล์ด 2019 ทูตกรมสุขภาพจิต กระทรวงสาธารณสุข , “โจ-โจ้” คู่แฝดคนขับรถไฟฟ้าโปรไฟล์พรีเมี่ยมสุดฮอตที่ได้รับการพูดถึงอย่างมากในโลกออนไลน์ และเน็ตไอดอลรวม 13 คน มาร่วมอวยพรและส่งมอบความสุข เสิร์ฟอาหารเช้ามื้อแรกของปี ฟรี! ให้แก่ผู้โดยสารที่ใช้บริการรถไฟฟ้าทั้ง 13 สถานี ในวันที่ 1 มกราคม 2565 ตั้งแต่เวลา 06.30 – 08.30 น. เป็นต้นไป ทั้งนี้กิจกรรมดังกล่าวจัดขึ้นภายใต้มาตรการป้องกันการแพร่ระบาดของไวรัสโควิด-19 อย่างเคร่งครัด
หากมีข้อสงสัยสามารถติดต่อสอบถามรายละเอียดข้อมูลเพิ่มเติมได้ที่ส่วนบริการลูกค้า 1690 ตลอด 24 ชั่วโมง รถไฟฟ้าสายสีแดง ยกระดับคุณภาพชีวิตชานเมือง

ที่มา : https://www.thaigov.go.th/news/contents/details/49567