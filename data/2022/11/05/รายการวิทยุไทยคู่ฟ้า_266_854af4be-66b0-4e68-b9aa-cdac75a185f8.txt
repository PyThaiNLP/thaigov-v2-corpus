รัฐบาลไทย-ข่าวทำเนียบรัฐบาล-มิชลินมอบ บิบ กูร์มองด์ ปี 2565 ให้ร้านอาหารไทย 133 ร้าน


วันจันทร์ที่ 7 กุมภาพันธ์ 2565
มิชลินมอบ บิบ กูร์มองด์ ปี 2565 ให้ร้านอาหารไทย 133 ร้าน
วันอาทิตย์ที่ 6 กุมภาพันธ์ 25645
ต่อจากนี้ไป ขอเชิญรับฟังไทยคู่ฟ้า ค่ะ
นับเป็นข่าวดีสำหรับผู้ประกอบการร้านอาหารและสตรีทฟู้ดในไทย เมื่อ มิชลิน ไกด์ ประเทศไทย ประกาศรายชื่อร้านอาหารที่ได้รับสัญลักษณ์ บิบ กูร์มองด์ ประจำปี 2565 จำนวน 133 ร้าน ตั้งอยู่ใน กทม. 71 ร้าน จ.เชียงใหม่ 23 ร้าน จ.ภูเก็ตและจ.พังงา 29 ร้าน และจ.พระนครศรีอยุธยา 10 ร้าน โดยเป็นร้านที่ติดอันดับเป็นครั้งแรก 33 ร้าน เลื่อนลำดับจากปีก่อน 6 ร้าน ทั้งนี้ ร้านอาหารที่ได้รับสัญลักษณ์บิบ กูร์มองด์ คือ รูปมิชลินแมนทำท่าเลียปาก แสดงว่ามีการนำเสนออาหารคุณภาพดีผ่านการจัดเตรียมอย่างพิถีพิถันในราคาย่อมเยาคุ้มค่า นอกจากนี้ คู่มือมิชลิน ไกด์ ยังได้เพิ่ม จ.พระนครศรีอยุธยา เมืองแห่งประวัติศาสตร์เป็นหมุดหมายล่าสุดในการคัดสรรร้านอาหารเพื่อแนะนำแก่นักท่องเที่ยวทั่วโลกในปีนี้อีกด้วย
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/51295