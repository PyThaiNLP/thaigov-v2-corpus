รัฐบาลไทย-ข่าวทำเนียบรัฐบาล- รองปลัดฯ ประยูร ร่วมประชุมคณะอนุกรรมการอำนวยการด้านการบริหารจัดการทรัพยากรน้ำ


วันศุกร์ที่ 29 ตุลาคม 2564
รองปลัดฯ ประยูร ร่วมประชุมคณะอนุกรรมการอำนวยการด้านการบริหารจัดการทรัพยากรน้ำ
รองปลัดฯ ประยูร ร่วมประชุมคณะอนุกรรมการอำนวยการด้านการบริหารจัดการทรัพยากรน้ำ
วันศุกร์ที่ 29 ตุลาคม 2564 นายประยูร อินสกุล รองปลัดกระทรวงเกษตรและสหกรณ์ ร่วมประชุมคณะอนุกรรมการอำนวยการด้านการบริหารจัดการทรัพยากรน้ำ ครั้งที่ 2/2564 โดยมี พลเอก ประวิตร วงษ์สุวรรณ รองนายกรัฐมนตรี เป็นประธานการประชุม ดำเนินการประชุมผ่านระบบวิดีทัศน์ทางไกล (Video Conference) จากห้องประชุมน้ำปิง ชั้น 4 สำนักงานทรัพยากรน้ำแห่งชาติ อาคารจุฑามาศ ถนนวิภาวดีรังสิต กรุงเทพฯ โดยมีสาระสำคัญในการประชุม ดังนี้
1) ติดตามผลการดำเนินงานตามผลการประชุมของคณะอนุกรรมการอำนวยการด้านการบริหารจัดการทรัพยากรน้ำ
2) รับทราบรายงานสภาพอากาศ สถานการณ์น้ำปัจจุบัน และการคาดการณ์พื้นที่เสี่ยงอุทกภัยในพื้นที่สำคัญ สภาพอากาศและคาดการณ์โอกาสการเกิดพายุ และแผนการระบายน้ำออกจากพื้นที่ลุ่มต่ำ 11 พื้นที่
3) รับทราบความก้าวหน้าผลการดำเนินงาน 10 มาตรการการรับมือฤดูฝนปี 2564 และปัญหาอุปสรรคในการดำเนินงาน
4) พิจารณาการติดตามแนวทางเตรียมการและความพร้อมการรับมือฤดูฝนของพื้นที่ภาคใต้
5) พิจารณาแผนการบริหารจัดการน้ำฤดูแล้ง ปี 2564/65

ที่มา : https://www.thaigov.go.th/news/contents/details/47608