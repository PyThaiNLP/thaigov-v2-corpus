รัฐบาลไทย-ข่าวทำเนียบรัฐบาล-กระทรวงกลาโหม จัดพิธีเคารพธงชาติ 28 กันยายน เนื่องในวันพระราชทานธงชาติไทยครบ104ปี


วันอังคารที่ 28 กันยายน 2564
กระทรวงกลาโหม จัดพิธีเคารพธงชาติ 28 กันยายน เนื่องในวันพระราชทานธงชาติไทยครบ104ปี
พล.อ.ณัฐ อินทรเจริญ ปลัดกระทรวงกลาโหม เป็นประธานในพิธีเคารพธงชาติและร้องเพลงชาติไทย เนื่องในวันพระราชทานธงชาติไทย (Thai National Flag Day)ณ บริเวณเสาธงด้านหน้าศาลาว่าการกลาโหม
ตามที่คณะรัฐมนตรีได้มีมติเมื่อ 20 ก.ย. 2559 เห็นชอบให้วันที่28 กันยายน ของทุกปีเป็นวันพระราชทานธงชาติไทย รวมทั้งให้มีการชักและประดับธงชาติไทย เพื่อเป็นการสร้างความภาคภูมิใจของคนในชาติและเป็นการน้อมรำลึกในพระมหากรุณาธิคุณพระบาทสมเด็จพระมงกุฏเกล้าเจ้าอยู่หัว ที่ทรงพระราชทานธงไตรรงค์เป็นธงชาติไทย
โดย วันที่ 28 กันยายน 2564 เป็นวันครบรอบ 104 ปี วันพระราชทานธงชาติไทย เป็นวันที่ระลึกโอกาสที่พระบาทสมเด็จพระมงกุฎเกล้าเจ้าอยู่หัว (รัชกาลที่6)ทรงพระราชทานธงไตรรงค์เป็นธงชาติไทย เมื่อวันที่ 28 กันยายน พ.ศ. 2460ซึ่งต่อมาในปีพ.ศ. 2560 สำนักนายกรัฐมนตรี ได้เสนอให้วันที่ 28 กันยายนของทุกปี เป็นวันพระราชทานธงชาติไทย โดยประเทศไทยนั้นถือเป็นประเทศที่ 54 ของโลกที่มีวันธงชาติ

ที่มา : https://www.thaigov.go.th/news/contents/details/46302