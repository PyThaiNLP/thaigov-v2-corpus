รัฐบาลไทย-ข่าวทำเนียบรัฐบาล-ไฟเขียวจัดรถ Mobile ลดราคาสินค้า 1,000 คัน


วันพฤหัสบดีที่ 24 มิถุนายน 2564
ไฟเขียวจัดรถ Mobile ลดราคาสินค้า 1,000 คัน
....
จากสถานการณ์การแพร่ระบาดของโรคโควิด-19 ที่เกิดขึ้นในวงกว้าง และส่งผลกระทบต่อการดำเนินชีวิตประชาชนโดยรวม ซึ่งที่ผ่านมารัฐบาลได้ดำเนินการช่วยเหลือเพื่อลดภาระค่าครองชีพประชาชนในหลายรูปแบบ
.
ล่าสุด รัฐบาลได้เห็นชอบ “โครงการรถ Mobile พาณิชย์...ลดราคา! ช่วยประชาชน กระตุ้นเศรษฐกิจฐานราก” ภายใต้กรอบวงเงิน 161 ล้านบาท ให้บริการจำหน่ายสินค้าอุปโภคบริโภคที่จำเป็นต่อการครองชีพให้กับประชาชน ในราคาที่ต่ำกว่าท้องตลาดร้อยละ 20 - 40 เพื่อบรรเทาความเดือดร้อนแก่ประชาชนจากสถานการณ์การแพร่ระบาดของโรคโควิด-19
.
โดยใช้รถ Mobile เคลื่อนที่ไม่น้อยกว่า 1,000 คัน กระจายไปในแหล่งชุมชนและหมู่บ้านต่าง ๆ ทั่วประเทศ ระยะเวลาดำเนินการ 30 วัน เริ่มเดือนก.ค. 64 ซึ่งคาดว่าจะเพิ่มรายได้ ได้ประมาณ 210 ล้านบาท ลดรายจ่าย 90 ล้านบาท เพิ่มการจ้างงาน/รักษาการจ้างงาน 2,385 คน และลดภาระค่าครองชีพให้แก่ประชาชน 3 ล้านคน หรือ 100,000 คน/วัน
.
โครงการฯ นี้ นอกจากจะช่วยกระตุ้นเศรษฐกิจฐานรากและเพิ่มช่องทางการจำหน่ายสินค้าให้กับประชาชนแล้ว ยังช่วยอำนวยความสะดวกและช่วยลดการเดินทางของประชาชนไปในสถานที่ที่มีความเสี่ยงในการกระจายและการติดเชื้อโควิด-19 ของประชาชนด้วย
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/43047