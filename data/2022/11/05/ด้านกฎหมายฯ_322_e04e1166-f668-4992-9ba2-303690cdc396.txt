รัฐบาลไทย-ข่าวทำเนียบรัฐบาล-ปลัดกระทรวงยุติธรรม เป็นหัวหน้าคณะผู้แทนไทย นำเสนอรายงานประเทศตามอนุสัญญาระหว่างประเทศว่าด้วยการขจัดการเลือกปฏิบัติทางเชื้อชาติในทุกรูปแบบ ด้วยวาจา ณ สมาพันธรัฐสวิส


วันอังคารที่ 23 พฤศจิกายน 2564
พิมพ์
ปลัดกระทรวงยุติธรรม เป็นหัวหน้าคณะผู้แทนไทย นำเสนอรายงานประเทศตามอนุสัญญาระหว่างประเทศว่าด้วยการขจัดการเลือกปฏิบัติทางเชื้อชาติในทุกรูปแบบ ด้วยวาจา ณ สมาพันธรัฐสวิส
ปลัดกระทรวงยุติธรรม เป็นหัวหน้าคณะผู้แทนไทย นำเสนอรายงานประเทศตามอนุสัญญาระหว่างประเทศว่าด้วยการขจัดการเลือกปฏิบัติทางเชื้อชาติในทุกรูปแบบ ด้วยวาจา ณ สมาพันธรัฐสวิส
ในวันจันทร์ที่ ๒๒ พฤศจิกายน ๒๕๖๔ เวลา ๑๕.๐๐ - ๑๘.๐๐ น. ตามเวลาท้องถิ่น ณ นครเจนีวา สมาพันธรัฐสวิส ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นหัวหน้าคณะผู้แทนไทย นำเสนอรายงานประเทศตามอนุสัญญาระหว่างประเทศว่าด้วยการขจัดการเลือกปฏิบัติทางเชื้อชาติในทุกรูปแบบ ด้วยวาจา ณ สำนักงานข้าหลวงใหญ่สิทธิมนุษยชนแห่งสหประชาชาติ นครเจนีวา สมาพันธรัฐสวิส ซึ่งในวันนี้ เป็นการนำเสนอรายงานประเทศฯ วันแรก โดยมีนายเรืองศักดิ์ สุวารี อธิบดีกรมคุ้มครองสิทธิและเสรีภาพ  นางสาวนรีลักษณ์ แพไชยภูมิ ผู้อำนวยการกองสิทธิมนุษยชนระหว่างประเทศ และผู้แทนจากกระทรวงการต่างประเทศ สำนักงานสภาความมั่นคงแห่งชาติ และกอ.รมน. ภาค ๔ ส่วนหน้า ร่วมชี้แจง  พร้อมทั้งผู้แทนจากหน่วยงานอื่นๆ เข้าร่วม
สำหรับการนำเสนอรายงานประเทศฯ ในวันนี้ ปลัดกระทรวงยุติธรรม ได้ให้ข้อมูลภาพรวมพัฒนาการการดำเนินงานของประเทศไทยตามพันธกรณีภายใต้อนุสัญญาระหว่างประเทศว่าด้วยการขจัดการเลือกปฏิบัติทางเชื้อชาติในทุกรูปแบบ  และคณะผู้แทนไทยโดย กคส. กต. สมช. และ กอ.รมน. ภาค ๔ ส่วนหน้า ได้นำเสนอพัฒนาการ พร้อมทั้งตอบคำถามของคณะกรรมการสหประชาชาติฯ ในประเด็นต่างๆ อาทิ การถอนข้อสงวน ถ้อยแถลงตีความในอนุสัญญาฯ การจัดทำกฎหมายเพื่อรองรับการขจัดการเลือกปฏิบัติทางเชื้อชาติ  สถิติจำนวนประชากรกลุ่มชาติพันธุ์ สถานะของคณะกรรมการสิทธิมนุษยชนแห่งชาติ การตรวจ DNA ในจชต. การยุยงให้เกิดความเกลียดชัง การเข้าถึงกระบวนการยุติธรรม การคุ้มครองนักปกป้องสิทธิมนุษยชน  การทรมานและบังคับบุคคลให้สูญหาย เป็นต้น
จากนั้น ในเวลา ๑๘.๐๐ - ๒๑.๐๐ น.  ปลัดกระทรวงยุติธรรม  พร้อมทั้งคณะผู้แทนไทย ได้ประชุมหารือร่วมกันเพื่อทบทวนผลการนำเสนอรายงานประเทศฯ ในวันนี้ และเตรียมการซักซ้อมการนำเสนอรายงานประเทศฯ ในวันที่สองต่อไป
ทั้งนี้ สำหรับการนำเสนอรายงานประเทศฯ ด้วยวาจาต่อคณะกรรมการสหประชาชาติฯ มีกำหนดจัดขึ้น ระหว่างวันที่ ๒๒ - ๒๓ พฤศจิกายน ๒๕๖๔ ณ สำนักงานข้าหลวงใหญ่สิทธิมนุษยชนแห่งสหประชาชาติ  นครเจนีวา สมาพันธรัฐสวิส

ที่มา : https://www.thaigov.go.th/news/contents/details/48606