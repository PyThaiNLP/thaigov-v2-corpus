รัฐบาลไทย-ข่าวทำเนียบรัฐบาล-“กอช. เชิญชวนสมาชิก และพุทธศาสนิกชน สมัครเข้าร่วมบวชเนกขัมมะ เฉลิมพระเกียรติสมเด็จพระบรมราชชนนีพันปีหลวง เนื่องในโอกาสมหามงคลเฉลิมพระชนมพรรษา 90 พรรษา 12 สิงหาคม”


วันจันทร์ที่ 20 มิถุนายน 2565
พิมพ์
“กอช. เชิญชวนสมาชิก และพุทธศาสนิกชน สมัครเข้าร่วมบวชเนกขัมมะ เฉลิมพระเกียรติสมเด็จพระบรมราชชนนีพันปีหลวง เนื่องในโอกาสมหามงคลเฉลิมพระชนมพรรษา 90 พรรษา 12 สิงหาคม”
กอช. ร่วมกับ วัดแก้วฟ้าจุฬามณี จัดกิจกรรมโครงการบวชเนกขัมมะ ปฏิบัติธรรม เฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสมหามงคลเฉลิมพระชนมพรรษา 90 พรรษา 12 สิงหาคม 2565
กองทุนการออมแห่งชาติ หรือ กอช. ร่วมกับ วัดแก้วฟ้าจุฬามณี จัดกิจกรรมโครงการบวชเนกขัมมะ ปฏิบัติธรรม เฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสมหามงคลเฉลิมพระชนมพรรษา 90 พรรษา 12 สิงหาคม 2565 เชิญชวนสมาชิก กอช. และพุทธศาสนิกชน สมัครเข้าร่วมได้ตั้งแต่วันนี้ ถึงวันที่ 31 กรกฎาคม 2565 ดูรายละเอียดได้ที่เฟซบุ๊ก กองทุนการออมแห่งชาติ หรือ เว็บไซต์ กอช. สอบถาม โทร. 02-049-9000
นางสาวจารุลักษณ์ เรืองสุวรรณ  เลขาธิการคณะกรรมการกองทุนการออมแห่งชาติ  เปิดเผยว่า กองทุนการออมแห่งชาติ (กอช.) ร่วมกับ วัดแก้วฟ้าจุฬามณี จัดกิจกรรมโครงการบวชเนกขัมมะ ปฏิบัติธรรมเฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสมหามงคลเฉลิมพระชนมพรรษา 90 พรรษา เพื่อเป็นการแสดงความจงรักภักดี และสำนึกในพระมหากรุณาธิคุณ ในวันที่ 12 สิงหาคม วันแม่แห่งชาติ ณ วัดแก้วฟ้าจุฬามณี ท่าน้ำเกียกกาย กรุงเทพมหานคร  โดยขอเชิญชวนสมาชิก กอช. และพุทธศาสนิกชน สมัครเข้าร่วมโครงการได้ตั้งแต่วันนี้ จนถึงวันที่ 31 กรกฎาคม 2565  ไม่เสียค่าใช้จ่ายในการสมัคร ดูรายละเอียดเพิ่มเติมได้ที่เฟซบุ๊ก กองทุนการออมแห่งชาติ หรือ เว็บไซต์ กอช. และวัดแก้วฟ้าจุฬามณี สอบถามข้อมูลเพิ่มเติมได้ที่สายด่วนเงินออม โทร. 02-049-9000
นอกจากนี้ สำหรับชาวจังหวัดระยอง และพื้นที่ใกล้เคียง กอช. ได้จัดกิจกรรมสัญจรจังหวัดระยอง  พบสมาชิก กอช. และเชิญชวนประชาชนชาวจังหวัดระยอง ร่วมกิจกรรมที่บูธ กอช. (บูธ 2A) ในงาน Thailand Smart Money Rayong 2022 จัดขึ้นระหว่างวันที่ 24 – 26 มิถุนายน 2565  โดย กอช. ได้จัดโปรโมชันพิเศษในงาน  สำหรับผู้สมัครสมาชิกใหม่ หรือ สมาชิก กอช. ที่ส่งเงินออมสะสมต่อเนื่อง ตั้งแต่ 500 บาทขึ้นไป พร้อมมอบของสมนาคุณแก่ผู้มาร่วมกิจกรรมที่บูธ กอช. ดาวน์โหลดแอป กอช. หรือ ถ่ายภาพตัวเองพร้อมแฮชแท็ก #กอช. แล้วแชร์ผ่านเฟซบุ๊ก เพียงเท่านี้ รับของที่ระลึกจาก กอช. มากมายกลับบ้าน สำหรับผู้ที่สนใจสามารถตรวจสอบสิทธิ์ได้ที่ แอปพลิเคชัน กอช. หรือเว็บไซต์ กอช.
“คุณออม  รัฐช่วยออม   คุณได้บำนาญ”

ที่มา : https://www.thaigov.go.th/news/contents/details/55886