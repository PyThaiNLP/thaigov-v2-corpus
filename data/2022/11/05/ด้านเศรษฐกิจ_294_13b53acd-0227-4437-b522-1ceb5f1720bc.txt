รัฐบาลไทย-ข่าวทำเนียบรัฐบาล-บอร์ด บวท. แต่งตั้ง รักษาการกรรมการผู้อำนวยการใหญ่


วันศุกร์ที่ 9 กรกฎาคม 2564
บอร์ด บวท. แต่งตั้ง รักษาการกรรมการผู้อำนวยการใหญ่
...
คณะกรรมการ บริษัท วิทยุการบินแห่งประเทศไทย จำกัด (บวท.) มีมติจากการประชุมคณะกรรมการฯ   ครั้งที่ 8/2564 (654) เมื่อวันที่ 30 มิถุนายน 2564 แต่งตั้ง นายทินกร ชูวงศ์ รองกรรมการผู้อำนวยการใหญ่  ด้านปฏิบัติการ ทำหน้าที่รักษาการกรรมการผู้อำนวยการใหญ่ บริษัท วิทยุการบินแห่งประเทศไทย จำกัด (กอญ.บวท.) โดยมีผลตั้งแต่วันที่ 7 กรกฎาคม 2564 ไปจนกว่ากระบวนการสรรหา กอญ. บวท. ซึ่งอยู่ระหว่างดำเนินการจะแล้วเสร็จ เนื่องจาก นายสมนึก รงค์ทอง กรรมการผู้อำนวยการใหญ่ จะครบกำหนดวาระการดำรงตำแหน่ง ในวันที่ 6 กรกฎาคม 2564 ทั้งนี้ นายทินกร ชูวงศ์ มีความเชี่ยวชาญในสายงานบริหารจราจรทางอากาศ

ที่มา : https://www.thaigov.go.th/news/contents/details/43601