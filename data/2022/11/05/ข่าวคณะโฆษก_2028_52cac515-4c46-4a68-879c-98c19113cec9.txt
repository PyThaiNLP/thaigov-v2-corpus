รัฐบาลไทย-ข่าวทำเนียบรัฐบาล-โฆษกรัฐบาลเผย "นายกรัฐมนตรี" สั่งการกองทัพสนับสนุน กทม. กองทัพพร้อมส่งรถบรรทุกทหาร กำลังพล ช่วยเหลือผู้ประสบน้ำท่วมในพื้นที่ กทม. ทันที เพื่อเคลื่อนย้ายคน/สิ่งของและเครื่องกีดขวาง


วันศุกร์ที่ 22 กรกฎาคม 2565
พิมพ์
โฆษกรัฐบาลเผย "นายกรัฐมนตรี" สั่งการกองทัพสนับสนุน กทม. กองทัพพร้อมส่งรถบรรทุกทหาร กำลังพล ช่วยเหลือผู้ประสบน้ำท่วมในพื้นที่ กทม. ทันที เพื่อเคลื่อนย้ายคน/สิ่งของและเครื่องกีดขวาง
โฆษกรัฐบาลเผย "นายกรัฐมนตรี" สั่งการกองทัพสนับสนุน กทม. กองทัพพร้อมส่งรถบรรทุกทหาร กำลังพล ช่วยเหลือผู้ประสบน้ำท่วมในพื้นที่ กทม. ทันที เพื่อเคลื่อนย้ายคน/สิ่งของและเครื่องกีดขวาง
วันนี้ (22 กรกฎาคม 2565) นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า จากสถานการณ์ฝนตกหนัก ตั้งแต่คืนวันที่ 20 กรกฎาคม ถึงช่วงเช้าวันที่ 21 กรกฎาคม ที่ผ่านมา ทำให้หลายพื้นที่เกิดน้ำท่วมอย่างหนักในหลายพื้นที่ในกรุงเทพมหานคร จากปริมาณน้ำฝนที่ตกสะสม โดยเฉพาะบนถนนหลักในกรุงเทพฯ มากกว่า 20 เส้นทาง และตามจุดท่วมขังซ้ำซาก รวมถึงย่านที่อยู่อาศัย ทำให้ประชาชนได้รับผลกระทบ  โดยพลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม สั่งการให้กองทัพ เร่งสนับสนุน ให้ความช่วยเหลือ กทม. อย่างเต็มที่ ตามที่นายชัชชาติ  สิทธิพันธุ์ ผู้ว่ากทม.ได้ประสานขอสนับสนุนรถทหารช่วยเหลือกรณีน้ำท่วมขังในพื้นที่ กทม. โดยให้นำศักยภาพของหน่วยทหารทั้งในด้านกำลังพล เครื่องมือ รวมถึงเตรียมแผนการช่วยเหลือเข้าสนับสนุนการทำงานของกรุงเทพมหานคร โดยเฉพาะการซ่อมแซมถนน สถานที่สาธารณะ และสถานที่ราชการต่าง ๆ ในพื้นที่กรุงเทพมหานครที่ได้รับผลกระทบให้กลับมาใช้งานได้ตามปกติ ซึ่งขณะนี้ กองทัพได้สนับสนุนรถบรรทุก ช่วยขนส่ง เคลื่อนย้าย  คน สิ่งของ และเครื่องกีดขวางแล้ว
“ขอให้ประชาชนเฝ้าระวังฝนตกหนัก ตามประกาศของกรมอุตุนิยมวิทยาประกาศแจ้งเตือนสถานการณ์ฝนตกในช่วงนี้ จนถึง 24 กรกฎาคม 2565  ในขณะเดียวกันสิ่งที่ต้องให้ความสำคัญควบคู่ไปกับการบรรเทาสาธารณภัย คือ การป้องกันตนเอง และป้องกันประชาชนไม่ให้มีการติดเชื้อโควิด-19 สำคัญคือการรักษาสุขภาพตนเอง เนื่องจากในช่วงนี้มีฝนตกต่อเนื่อง ประกอบกับการแพร่ระบาดของโควิดในหลายพื้นที่ยังพบการแพร่ระบาดอยู่” นายธนกรฯ ย้ำ
............................

ที่มา : https://www.thaigov.go.th/news/contents/details/57129