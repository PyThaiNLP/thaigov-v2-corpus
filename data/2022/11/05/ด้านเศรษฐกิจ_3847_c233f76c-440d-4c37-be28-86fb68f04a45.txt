รัฐบาลไทย-ข่าวทำเนียบรัฐบาล-ไอแบงก์ ร่วมเดินหน้าประเทศไทย เข้าร่วมงาน "Better Thailand Open Dialogue ถามมา-ตอบไป เพื่อประเทศไทยที่ดีกว่าเดิม”


วันศุกร์ที่ 20 พฤษภาคม 2565
พิมพ์
ไอแบงก์ ร่วมเดินหน้าประเทศไทย เข้าร่วมงาน "Better Thailand Open Dialogue ถามมา-ตอบไป เพื่อประเทศไทยที่ดีกว่าเดิม”
ธนาคารอิสลามแห่งประเทศไทย (ไอแบงก์) เข้าร่วมงาน "Better Thailand Open Dialogue ถามมา-ตอบไป เพื่อประเทศไทยที่ดีกว่าเดิม”
ธนาคารอิสลามแห่งประเทศไทย (ไอแบงก์) เข้าร่วมงาน "Better Thailand Open Dialogue ถามมา-ตอบไป เพื่อประเทศไทยที่ดีกว่าเดิม” ซึ่งเป็นงานที่เปิดโอกาสให้ทุกภาคส่วนที่เกี่ยวข้องร่วมกันแบ่งปันประสบการณ์ และแสดงความคิดเห็นอย่างสร้างสรรค์เพื่อร่วมกันขับเคลื่อนประเทศไทยให้ประชาชนมีคุณภาพชีวิตที่ดีกว่าเดิม โดยมี  พลเอก ประยุทธ์ จันทร์โอชา นายกรัฐมนตรี ให้เกียรติเป็นประธานกล่าวเปิดงานและและกล่าวปาฐกกถาพิเศษ และในโอกาสนี้ นายกรัฐมนตรีได้ให้เกียรติเยี่ยมชมบูธ ไอแบงก์ ซึ่งมี นายวุฒิชัย สุระรัตน์ชัย กรรมการและผู้จัดการธนาคาร พร้อมด้วยผู้บริหารให้การต้อนรับ  ณ รอยัล พรารากอน ฮอลล์ สยามพารากอน
ภายในงาน ไอแบงก์ได้ออกบูธบริการให้คำปรึกษาทางการเงินพร้อมเสนอมาตรการให้ความช่วยเหลือลูกหนี้ที่ได้รับผลกระทบจากพิษเศรษฐกิจ อาทิ มาตรการแก้หนี้ระยะยาวด้วยการรีไฟแนนซ์ (Refinance) และการรวมหนี้ (Debt Consolidation) ที่จะช่วยแบ่งเบาภาระลูกหนี้ด้วยการรวมหนี้สินเชื่อบ้านของธนาคารร่วมกันหนี้สินเชื่ออื่น ๆ ของสถาบันการเงินอื่น อีกทั้งยังมีมาตรการปรับปรุงโครงสร้างหนี้ของลูกค้าทั่วไปที่เริ่มมีปัญหา และ มาตรการปรับปรุงโครงสร้างหนี้สำหรับลูกหนี้ที่มีปัญหา NPF นอกจากนี้ยังมีผลิตภัณฑ์ด้านสินเชื่อได้แก่ โครงการชุมชนซื่อสัตย์ โครงการสินเชื่อเพื่อคนรากหญ้าให้สามารถได้เข้าถึงแหล่งเงินทุนของสถาบันการเงินและหลุดพ้นจากหนี้นอกระบบ และยังมีผลิตภัณฑ์อื่นอีกมากมาย
ผู้สนใจสามารถเข้าร่วมงานและรับคำปรึกษาทางการเงิน ได้ที่บูธไอแบงก์ โซนธนาคาร บูธเลขที่  B08 ระหว่างวันที่  19 - 20 พฤษภาคม 2565  ตั้งแต่เวลา 09.00 - 18.00 น. สอบถามข้อมูลเพิ่มเติ่ม โทร. iBank Call Center 1302

ที่มา : https://www.thaigov.go.th/news/contents/details/54783