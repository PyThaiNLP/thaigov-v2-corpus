รัฐบาลไทย-ข่าวทำเนียบรัฐบาล-รอง นรม. นายจุรินทร์ฯ นั่งประธาน แก้ไขปัญหาผลกระทบจากโครงการฝายราษีไศล กำชับ เร่งจ่ายค่าเยียวยาก่อนสิ้นปี 64


วันพุธที่ 3 พฤศจิกายน 2564
พิมพ์
รอง นรม. นายจุรินทร์ฯ นั่งประธาน แก้ไขปัญหาผลกระทบจากโครงการฝายราษีไศล กำชับ เร่งจ่ายค่าเยียวยาก่อนสิ้นปี 64
รอง นรม. นายจุรินทร์ฯ นั่งประธาน แก้ไขปัญหาผลกระทบจากโครงการฝายราษีไศล  กำชับ เร่งจ่ายค่าเยียวยาก่อนสิ้นปี64
(3 พฤศจิกายน 2564) เวลา 13:30 น. ณ อาคารรัฐสภา นางสาวรัชดา ธนาดิเรก รองโฆษกรัฐบาล เปิดเผยว่า นายจุรินทร์ ลักษณวิศิษฏ์ หัวหน้าพรรคประชาธิปัตย์ รองนายกรัฐมนตรี และรัฐมนตรีว่าการกระทรวงพาณิชย์ เป็นประธานการประชุมคณะกรรมการแก้ไขปัญหาผลกระทบจากโครงการฝายราษีไศล ครั้งที่ 2/2564  ที่ อาคารรัฐสภา โดยได้ พิจารณาและเห็นชอบใน 3 ประเด็น  ได้แก่
1. พิจารณาอุทธรณ์การทำประโยชน์ตามหลักเกณฑ์มติคณะรัฐมนตรีเมื่อวันที่ 1 กุมภาพันธ์ 2543 ประกอบผลการประชุมร่วมระหว่างตัวแทนคณะกรรมการแก้ไขปัญหาฯ (ชุดใหญ่) กับคณะทำงานพิจารณาคำร้องคัดค้านฯ (อุทธรณ์) ทั้ง 3 จังหวัด เมื่อวันที่ 14 กรกฎาคม 2552 และตามความเห็นของคณะอนุกรรมการแก้ไขปัญหาฯ จังหวัดสุรินทร์ จำนวน 169 แปลง เนื้อที่ 701-3-85 ไร่ เป็นเงินจำนวน 22,462,800 บาท
2. ผลการตรวจสอบพิสูจน์สิทธิของราษฎรที่ได้ทำประโยชน์ตามหลักเกณฑ์มติคณะรัฐมนตรีเมื่อวันที่ 1 กุมภาพันธ์ 2543 และตามความเห็นของคณะอนุกรรมการแก้ไขปัญหาฯ จังหวัดสุรินทร์ จำนวน 196 แปลง เนื้อที่ 575-1-33 ไร่ เป็นเงินจำนวน 18,410,640 บาท
3. การจัดสรรที่ดินเพื่ออพยพราษฎรออกจากเขตน้ำท่วมเนื่องจากการก่อสร้างโครงการฝายราษีไศล มีมติพิจารณาตามความเห็นของประชาชนที่ได้รับความเดือดร้อนและได้รับผลกระทบจากการก่อสร้างนี้ให้คณะกรรมการแก้ไขปัญหาความเดือดร้อนของมวลชน กระทรวงเกษตรและสหกรณ์ เพื่อดำเนินการในส่วนที่ เกี่ยวข้องในการแก้ไขปัญหาให้กับประชาชนต่อไป
ทั้งนี้ ระหว่างการประชุมฯ นายจุรินทร์ ได้กำชับเรื่องการดำเนินการเบิกจ่ายค่าเยียวยา ซึ่งที่ประชุมมีมติพิจารณาเห็นชอบและให้ดำเนินการอย่างรวดเร็ว เพื่อช่วยเหลือผู้ที่ได้รับผลกระทบจากโครงการดังกล่าวภายในเดือนธันวาคม 2564

ที่มา : https://www.thaigov.go.th/news/contents/details/47779