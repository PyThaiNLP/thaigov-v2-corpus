รัฐบาลไทย-ข่าวทำเนียบรัฐบาล-ครม. ไฟเขียว กำหนดให้เครื่องเล่นสนามสาธารณะต้องเป็นไปตามมาตรฐาน ป้องกันเด็กบาดเจ็บ – เสียชีวิต


วันพุธที่ 8 ธันวาคม 2564
ครม. ไฟเขียว กำหนดให้เครื่องเล่นสนามสาธารณะต้องเป็นไปตามมาตรฐาน ป้องกันเด็กบาดเจ็บ – เสียชีวิต
.....
ที่ประชุม ครม. (7 ธ.ค.) เห็นชอบร่างกฎกระทรวง รวม 4 ฉบับ ให้เครื่องเล่นสนามสาธารณะ ชิงช้า กระดานลื่น ม้าหมุน และอุปกรณ์โยก ต้องเป็นไปตามมาตรฐาน เพื่อป้องกันการบาดเจ็บและเสียชีวิตของเด็กในสนามเด็กเล่น
.
การกำหนดมาตรฐานเครื่องเล่นสนามดังกล่าว สอดคล้องกับการประชุมสมัชชาสุขภาพแห่งชาติ ครั้งที่ 10 เพื่อให้มีหน่วยงานที่ทำหน้าที่ดูแลผลิตภัณฑ์อุตสาหกรรมเครื่องเล่นสนามสาธารณะดังกล่าวอย่างชัดเจนและเป็นระบบ ช่วยลดความเสี่ยงของการเกิดอันตรายต่อเด็กจากการเล่น และส่งเสริมสุขภาพและพัฒนาการให้กับเด็กได้ดียิ่งขึ้น
.
และยังสอดคล้องกับยุทธศาสตร์ชาติด้านการบริหารราชการแผ่นดินการปรับปรุงกฎระเบียบเพื่ออำนวยความสะดวกแก่ประชาชนอีกด้วย
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/49233