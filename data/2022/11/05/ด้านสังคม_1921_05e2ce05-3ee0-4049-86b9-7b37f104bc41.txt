รัฐบาลไทย-ข่าวทำเนียบรัฐบาล-ปลัด สธ.ชื่นชม รพ.หล่มสัก พัฒนาระบบสุขภาพปฐมภูมิเข้มแข็งดูแลคนในชุมชน


วันอังคารที่ 9 สิงหาคม 2565
ปลัด สธ.ชื่นชม รพ.หล่มสัก พัฒนาระบบสุขภาพปฐมภูมิเข้มแข็งดูแลคนในชุมชน
ปลัดกระทรวงสาธารณสุข ติดตามการดำเนินงานด้านการแพทย์และสาธารณสุข โรงพยาบาลหล่มสักจังหวัดเพชรบูรณ์ ชื่นชมระบบบริการสุขภาพปฐมภูมิ ทำงานเชื่อมโยงเป็นเครือข่ายดูแลสุขภาพคนในชุมชนโดยใช้กลไก 3 หมอ มีประชาชนเข้าถึงร้อยละ 66.73
ปลัดกระทรวงสาธารณสุข ติดตามการดำเนินงานด้านการแพทย์และสาธารณสุข โรงพยาบาลหล่มสักจังหวัดเพชรบูรณ์ ชื่นชมระบบบริการสุขภาพปฐมภูมิ ทำงานเชื่อมโยงเป็นเครือข่ายดูแลสุขภาพคนในชุมชนโดยใช้กลไก 3 หมอ มีประชาชนเข้าถึงร้อยละ 66.73
วันนี้ (9 สิงหาคม 2565) นพ.เกียรติภูมิ วงศ์รจิต ปลัดกระทรวงสาธารณสุข พร้อมด้วย นพ.ภาณุมาศ ญาณเวทย์สกุล ผู้ตรวจราชการกระทรวงสาธารณสุข เขตสุขภาพที่ 2 นพ.ภูวเดช สุระโคตร ผู้ช่วยปลัดกระทรวงสาธารณสุข นพ.ศักดา อัลภาชน์ ผู้ช่วยปลัดกระทรวงสาธารณสุข และคณะผู้บริหาร ติดตามการดำเนินงานด้านการแพทย์และสาธารณสุข และเยี่ยมให้กำลังใจบุคลากรทางการแพทย์ โรงพยาบาลหล่มสัก จังหวัดเพชรบูรณ์
นพ.เกียรติภูมิกล่าวว่า ประชาชนในประเทศไทยจะมีสุขภาพดีได้ด้วยการมีระบบสุขภาพปฐมภูมิที่เข้มแข็ง ซึ่งโรงพยาบาลหล่มสัก เป็นโรงพยาบาลแม่ข่ายในการวางระบบสุขภาพปฐมภูมิ ของอำเภอหล่มสัก โดยใช้กลไก 3 หมอ ทำงานเชื่อมโยงกับทีมหมอครอบครัว ทำให้มีประชาชนสามารถเข้าถึงระบบการดูแลรักษาแล้ว 37,417 ครอบครัว หรือ 72,440 คน คิดเป็นร้อยละ 66.73 ของประชากรในพื้นที่
นอกจากนี้ ยังพัฒนาศักยภาพ รพ.สต. ที่ผ่านเกณฑ์ คุณภาพ รพ.สต.ติดดาว ได้ครบ 100% และผ่านเกณฑ์การประเมินการพัฒนาคุณภาพชีวิตที่มีคุณภาพ UCCARE ระดับ 3 ถึง 100% สูงกว่าเป้าหมายที่วางไว้คือร้อยละ 75 ซึ่งผลการดำเนินดังกล่าวส่งผลให้ประชาชนสามารถเข้าถึงระบบบริการ และมีคุณภาพชีวิตที่ดีขึ้น รวมทั้งทำให้อำเภอหล่มสัก ได้รับรางวัลด้านปฐมภูมิจำนวนมาก อาทิ พชอ.ดีเด่น อำเภอลดเหล้า ชุมชนปลอดบุหรี่ องค์กร อสม.ต้นแบบ เป็นต้น
************************************ 9 สิงหาคม 2565

ที่มา : https://www.thaigov.go.th/news/contents/details/57835