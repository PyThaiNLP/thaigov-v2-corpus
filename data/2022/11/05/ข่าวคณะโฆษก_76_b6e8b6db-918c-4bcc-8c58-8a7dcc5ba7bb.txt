รัฐบาลไทย-ข่าวทำเนียบรัฐบาล-ปรับ! “ยิ่งใช้ยิ่งได้” เพิ่มวงเงินคำนวณสิทธิ e-Voucher เป็น 10,000 บาท/คน/วัน พร้อมขยายระยะเวลาใช้จ่ายถึง 30 พฤศจิกายน 2564


วันอังคารที่ 20 กรกฎาคม 2564
พิมพ์
ปรับ! “ยิ่งใช้ยิ่งได้” เพิ่มวงเงินคำนวณสิทธิ e-Voucher เป็น 10,000 บาท/คน/วัน พร้อมขยายระยะเวลาใช้จ่ายถึง 30 พฤศจิกายน  2564
ปรับ! “ยิ่งใช้ยิ่งได้” เพิ่มวงเงินคำนวณสิทธิ e-Voucher เป็น 10,000 บาท/คน/วัน พร้อมขยายระยะเวลาใช้จ่ายถึง 30 พฤศจิกายน  2564
(20  ก.ค. 64 )  นายอนุชา บูรพชัยศรี โฆษกประจำสำนักนายกรัฐมนตรี เผยที่ประชุมคณะรัฐมนตรีอนุมัติการเปลี่ยนแปลงโครงการ “ยิ่งใช้ยิ่งได้”  ดังนี้
1.ขยายระยะเวลาการใช้จ่ายเพื่อซื้อสินค้าหรือรับบริการที่ได้รับการสนับสนุน  e-Voucher  จากเดิมระหว่าง 1 ก.ค.- 30 ก.ย.2564  เป็นตั้งแต่ 1 ก.ค.-30 พ.ย.2564
2.เพิ่มวงเงินใช้จ่ายสูงสุดที่จะนำมาคำนวณสิทธิ ไม่เกิน 10,000 บาท/คน/วัน ตั้งแต่วันที่ 15 ก.ค. -30 พ.ย.  โดยยังจำกัดวงเงินใช้จ่ายสูงสุดที่จะนำมาคำนวณสิทธิ  e-Voucher  ไม่เกิน60,000 บาทต่อคน
3. ปรับลดจำนวนกลุ่มเป้าหมายของโครงการ ฯ จากเดิมที่ไม่เกิน  4 ล้านคน เป็น “ไม่เกิน 1.4 ล้าน”คน ทำให้กรอบวงเงินโครงการ  ฯ ลดลงจาก 28,000 ล้านบาท เป็น 9,800 ล้านบาท หรือลดลงประมาณ 18,200 ล้านบาท
ทั้งนี้ โฆษกประจำสำนักนายกรัฐมนตรีกล่าวว่า มีการคาดการณ์ว่า จากการประกาศข้อกำหนดของ ศบค. ที่ผ่านมา ซึ่งให้ห้างสรรพสินค้า ศูนย์การค้า คอมมูนิตี้มอลล์หรือสถานประกอบการที่มีลักษณะคล้ายกัน ในเขตพื้นที่กรุงเทพมหานครและปริมณฑล และ ในพื้นที่ 4 จังหวัดภาคใต้ของประเทศ เปิดดำเนินการได้ถึงเวลา 20.00 น. และเปิดให้เฉพาะการจำหน่ายสินค้าอุปโภคบริโภคที่จำเป็นต่อการดำรงชีวิต ระยะเวลาอย่างน้อย 14 วัน รวมทั้งร้านค้าและร้านอาหารที่เข้าร่วมโครงการที่อยู่ในห้างสรรพสินค้าต้องปิดชั่วคราว จึงมีผลให้อาจจะมีผู้ใช้สิทธิ์น้อยลง จึงมีการปรับเปลี่ยนโครงการเพื่อความเหมาะสมด้วย
....

ที่มา : https://www.thaigov.go.th/news/contents/details/43937