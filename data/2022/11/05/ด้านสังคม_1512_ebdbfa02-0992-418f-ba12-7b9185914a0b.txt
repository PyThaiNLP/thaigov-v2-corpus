รัฐบาลไทย-ข่าวทำเนียบรัฐบาล-ดีอีเอส ไม่ยอม เตรียมเชือด แพลตฟอร์มออนไลน์ ปราม ห้ามเลียนแบบ


วันอังคารที่ 10 พฤษภาคม 2565
ดีอีเอส ไม่ยอม เตรียมเชือด  แพลตฟอร์มออนไลน์  ปราม ห้ามเลียนแบบ
ดีอีเอส ไม่ยอม เตรียมเชือด  แพลตฟอร์มออนไลน์  ปราม ห้ามเลียนแบบ
นางสาวนพวรรณ หัวใจมั่น โฆษกกระทรวงดิจิทัลเพื่อเศรษฐกิจและสังคมฝ่ายการเมือง (ดีอีเอส) กล่าวว่า ตามที่มีข่าวการทำโฆษณาโปรโมทการตลาดของแพลตฟอร์มออนไลน์แห่งหนึ่งที่เป็นประเด็นอยู่ในโลกโซเซียลมีเดีย  บุคคลที่รับจ้างและเป็นผู้เผยแพร่มีการนำเสนอเนื้อหาหรือภาพที่ไม่เหมาะสมสร้างความไม่พอใจต่อสังคม การเลียนแบบหรือล้อเลียนพฤติกรรมของบุคคลโดยเฉพาะเรื่องของการเจ็บป่วย โดยการนำเรื่องของการเจ็บป่วยมาแสดงออกในทางตลกหรือหมิ่นเหม่กระทบต่อบุคคลอันเป็นที่เคารพสักการะ เพื่อมุ่งหวังผลทางการค้าหรือในทางใดก็ตาม จนเกิดกระแสต่อต้านจนมีการขึ้นแฮชแท็กแบนแพลตฟอร์มดังกล่าวนั้น
นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอีเอส) ไม่ได้นิ่งนอนใจ ได้สั่งการให้เจ้าหน้าที่รวบรวมหลักฐานที่เกี่ยวข้องส่งให้กองบังคับการปราบปรามการกระทำผิดเกี่ยวกับอาชญากรรมทางเทคโนโลยี (ปอท.) เพื่อตรวจสอบและพิจารณาตามกฎหมาย หากพบว่ามีการกระทำความผิด ขอให้ ปอท.ดำเนินการตามกฎหมายอย่างถึงที่สุดต่อไปคาดว่าน่าจะได้ข้อสรุปในวันจันทร์นี้ เพื่อไม่ให้เจ้าอื่นหรือผู้ประกอบการอื่นนำไปเป็นพฤติกรรมลอกเลียนแบบ นำไปสู่ความแตกแยกในสังคม
************

ที่มา : https://www.thaigov.go.th/news/contents/details/54328