รัฐบาลไทย-ข่าวทำเนียบรัฐบาล-รัฐ - เอกชน จับมือพัฒนา “สเปรย์แอนติบอดีพ่นจมูกยับยั้งโควิด” คาดออกสู่ตลาดไตรมาส 3 ปีนี้


วันอังคารที่ 1 มีนาคม 2565
รัฐ - เอกชน จับมือพัฒนา “สเปรย์แอนติบอดีพ่นจมูกยับยั้งโควิด” คาดออกสู่ตลาดไตรมาส 3 ปีนี้
.....
องค์การเภสัชกรรม (อภ.) ร่วมกับภาคีเครือข่าย ทั้งจุฬาลงกรณ์มหาวิทยาลัย มหาวิทยาลัยศิลปากร สถาบันวิจัยระบบสาธารณสุข และบริษัท ไฮไบโอไซ จำกัด ลงนาม MOU พัฒนานวัตกรรม “สเปรย์แอนติบอดีพ่นจมูกที่มีคุณสมบัติยับยั้งเชื้อโควิด-19” ดันงานวิจัยไทยสู่ระดับโลก ซึ่งผ่านการทดสอบเบื้องต้นในสัตว์ทดลองแล้วได้ผลเป็นที่น่าพอใจ พร้อมเดินหน้าศึกษาทางคลินิกในอาสาสมัครภายในไตรมาสแรกของปี 65
.
คาดว่าจะสามารถนำผลการศึกษายื่นขอขึ้นทะเบียนต่อสำนักงาน อย. ได้ประมาณเดือน มิ.ย. 65 เพื่อออกสู่ตลาดให้ประชาชนได้เข้าถึงอีกหนึ่งนวัตกรรมสุขภาพในการป้องกันเชื้อโควิด-19 ราวไตรมาส 3 ปี 65 พร้อมรับมือกับสถานการณ์การแพร่ระบาดของโควิด-19 ในปัจจุบันและอนาคตต่อไป
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/52051