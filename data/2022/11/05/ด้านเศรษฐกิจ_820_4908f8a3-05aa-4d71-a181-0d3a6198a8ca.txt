รัฐบาลไทย-ข่าวทำเนียบรัฐบาล-กรมเจ้าท่า ร่วมกับกรมทรัพยากรทางทะเลและชายฝั่ง ผนึกพลังเพิ่มประสิทธิภาพความปลอดภัยคมนาคมขนส่งทางน้ำ


วันศุกร์ที่ 3 กันยายน 2564
กรมเจ้าท่า ร่วมกับกรมทรัพยากรทางทะเลและชายฝั่ง ผนึกพลังเพิ่มประสิทธิภาพความปลอดภัยคมนาคมขนส่งทางน้ำ
...
นายวิทยา ยาม่วง อธิบดีกรมเจ้าท่า พร้อมด้วยนายภูริพัฒน์ ธีระกุลพิศุทธิ์ รองอธิบดีกรมเจ้าท่า ด้านปลอดภัย และคณะผู้บริหาร ร่วมให้การต้อนรับ  นายโสภณ ทองดี อธิบดีกรมทรัพยากรทางทะเลและชายฝั่ง พร้อมกล่าวต้อนรับ เนื่องในโอกาสเยี่ยมชมศูนย์ปฏิบัติการควบคุมความปลอดภัยและการจราจรทางน้ำ  ณ อาคาร 39 กรมเจ้าท่า
อธิบดีกรมเจ้าท่า เปิดเผยว่า ศูนย์ปฏิบัติการควบคุมความปลอดภัยและการจราจรทางน้ำ กรมเจ้าท่า หรือ ศปก.จท. ทำหน้าที่ กำกับ ดูแล ด้านความปลอดภัยและเป็นศูนย์กลางในการประสานระบบสื่อสารทางทะเล บูรณาการข้อมูลสารสนเทศเพื่อประโยชน์ของชาติ สร้างความเชื่อมั่นให้กับประชาชนในการดูแลความปลอดภัย ป้องกันการกระทำผิดกฎหมาย สอดคล้องยุทธศาสตร์ชาติ โครงสร้างพื้นฐานด้านคมนาคมขนส่งของไทย ปี 2561 - 2580 และสร้างความเชื่อมั่นในฐานะประเทศไทยเป็นสมาชิกถาวรในเวทีองค์การทางทะเลระหว่างประเทศ ซึ่งภายในอาคารเต็มไปด้วยระบบเทคโนโลยีที่ทันสมัย ครอบคลุมพื้นที่ทะเลฝั่งอ่าวไทยและทะเลฝั่งอันดามันได้อย่างเต็มระบบ และช่วยในการสนับสนุนบูรณาการทำงานด้านการสื่อสาร 6 หน่วยงานหลักของศูนย์อำนวยการรักษาผลประโยชน์ของชาติทางทะเล เป็นการเพิ่มศักยภาพในการบูรณาการร่วมกันระหว่างหน่วยงานอย่างรวดเร็วทันเหตุการณ์ รวมถึงร่วมรักษาผลประโยชน์ของประเทศชาติได้อย่างมีประสิทธิภาพ และเกิดประโยชน์สูงสุดแก่ประชาชน
"..IMO ต้องผ่าน น่านน้ำไทยต้องปลอดภัย ใส่ใจสิ่งแวดล้อม พร้อมพัฒนากิจการพาณิชยนาวีไทย.."

ที่มา : https://www.thaigov.go.th/news/contents/details/45471