รัฐบาลไทย-ข่าวทำเนียบรัฐบาล-ดีเดย์ 1 ม.ค.65 ผู้ใช้สิทธิบัตรทองรับบริการที่หน่วยปฐมภูมิไหนก็ได้


วันอังคารที่ 4 มกราคม 2565
พิมพ์
ดีเดย์ 1 ม.ค.65 ผู้ใช้สิทธิบัตรทองรับบริการที่หน่วยปฐมภูมิไหนก็ได้
วันเสาร์ที่ 1 มกราคม 2565
ต่อจากนี้ไป ขอเชิญรับฟังไทยคู่ฟ้า ค่ะ
วันนี้ (1ม.ค.65) เป็นวันแรกที่ประชาชนในสิทธิหลักประกันสุขภาพแห่งชาติ หรือ สิทธิบัตรทอง ในทุกพื้นที่ทั่วประเทศ สามารถเข้ารับการรักษาที่หน่วยบริการปฐมภูมิไหนก็ได้ โดยหลักการคือ ให้เข้ารับบริการที่หน่วยประจำที่ลงทะเบียนไว้ หรือ หน่วยบริการปฐมภูมิในเครือข่าย เป็นหลัก แต่กรณีที่มีเหตุจำเป็น ก็สามารถเข้ารับบริการโดยใช้สิทธิบัตรทองที่หน่วยบริการปฐมภูมินอกเครือข่ายได้เช่นกัน โดยปี 2564 ที่ผ่านมาดำเนินการแล้วใน 5 เขตพื้นที่ คือ นครราชสีมา กทม. ขอนแก่น อุดรธานี และอุบลราชธานี ซึ่งประชาชนให้การตอบรับที่ดี ในปีนี้จึงขยายไปในอีก 8 เขตสุขภาพที่เหลือ ครอบคลุมพื้นที่ทั่วประเทศ ผู้มีข้อสงสัยสอบถามได้ที่ สายด่วน สปสช. 1330 หรือ ไลน์ สปสช. @nhso ตลอด 24 ชม.
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/50208