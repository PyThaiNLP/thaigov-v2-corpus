รัฐบาลไทย-ข่าวทำเนียบรัฐบาล-ไทย-ฝรั่งเศส ลงนามใน Roadmap ยกระดับความสัมพันธ์เป็นหุ้นส่วนทางยุทธศาสตร์


วันจันทร์ที่ 13 ธันวาคม 2564
พิมพ์
ไทย-ฝรั่งเศส ลงนามใน Roadmap ยกระดับความสัมพันธ์เป็นหุ้นส่วนทางยุทธศาสตร์
วันอาทิตย์ที่ 12 ธันวาคม 2564
ต่อจากนี้ไป ขอเชิญรับฟังไทยคู่ฟ้า ค่ะ
ประเทศไทยลงนามร่วมกับประเทศฝรั่งเศสใน Roadmap ค.ศ.2021-2023 เพื่อยกระดับความสัมพันธ์สู่ความเป็นหุ้นส่วนทางยุทธศาสตร์ ระหว่างการประชุมรัฐมนตรีต่างประเทศอาเซียนและกลุ่มประเทศ G7 ณ สหราชอาณาจักร ในวันที่ 11-12 ธ.ค.64 ประกอบด้วยความร่วมมือ 4 ด้าน ได้แก่ 1.สันติภาพ เสถียรภาพ และความมั่นคง 2.หุ้นส่วนทางเศรษฐกิจที่สอดคล้องกับหลักการพัฒนาที่ยั่งยืน 3.การแลกเปลี่ยนระหว่างประชาชน และ 4.ความร่วมมือในประเด็นระดับโลก เช่น ความร่วมมือในสาขาอุตสาหกรรมป้องกันประเทศ ความร่วมมือต่อต้านภัยคุกคามทั้งระดับภูมิภาคและภัยข้ามชาติ ความร่วมมือด้านสาธารณสุขโดยเฉพาะการวิจัยและพัฒนาวัคซีน ผลักดันการลงทุน ส่งเสริมการท่องเที่ยว และการใช้พลังงานทดแทน
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/49380