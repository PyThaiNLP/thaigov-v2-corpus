รัฐบาลไทย-ข่าวทำเนียบรัฐบาล-โฆษกรัฐบาลเผยนายกฯ ชมทีมวิจัยไทยคิดค้นเครื่องตรวจคัดกรองผู้ป่วยโควิด-19 วิเคราะห์จากลมหายใจ ช่วยลดขั้นตอน ลดการสัมผัสร่างกาย ลดระยะเวลา เพิ่มความปลอดภัยให้ประชาชน


วันอังคารที่ 16 สิงหาคม 2565
พิมพ์
โฆษกรัฐบาลเผยนายกฯ ชมทีมวิจัยไทยคิดค้นเครื่องตรวจคัดกรองผู้ป่วยโควิด-19 วิเคราะห์จากลมหายใจ ช่วยลดขั้นตอน ลดการสัมผัสร่างกาย ลดระยะเวลา  เพิ่มความปลอดภัยให้ประชาชน
โฆษกรัฐบาลเผยนายกฯ ชมทีมวิจัยไทยคิดค้นเครื่องตรวจคัดกรองผู้ป่วยโควิด-19 วิเคราะห์จากลมหายใจ ช่วยลดขั้นตอน ลดการสัมผัสร่างกาย ลดระยะเวลา  เพิ่มความปลอดภัยให้ประชาชน
วันนี้ (16 สิงหาคม 2565) นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ชื่นชมความสำเร็จของทีมวิจัยไทย ประสาความสำเร็จในการคิดค้นเครื่องตรวจคัดกรองผู้ป่วยโควิด-19 วิเคราะห์จากลมหายใจ โดยได้รับสนับสนุนทุนวิจัยจาก สำนักงานการวิจัยแห่งชาติ (วช.) ซึ่งทีมวิจัยได้นำความรู้จากเครื่องตรวจระดับน้ำตาลในกระแสเลือดโดยใช้ลมหายใจ ซึ่งใช้งานกับโรคเบาหวานมากว่า 10 ปี นำมาพัฒนาต่อยอดสร้างเป็นนวัตกรรมรูปแบบใหม่ ตรวจคัดกรองโควิด-19 สามารถรู้ผลได้เร็วภายใน 5 นาทีและให้ความแม่นยำสูงถึง 97% ถือเป็นเรื่องที่ดีต่อระบบสาธารณสุขและประชาชนทุกคน ทำให้ช่วยลดขั้นตอน ลดการสัมผัสร่างกาย ลดระยะเวลาและเพิ่มความปลอดภัยในแก่บุคลากรทางการแพทย์อีกด้วย ทั้งนี้  นายกรัฐมนตรียืนยันรัฐบาลให้ความสำคัญและพร้อมสนับสนุนงานวิจัย เพื่อช่วยให้อุตสาหกรรมทางการแพทย์ของไทยเติบโตและเป็นโอกาสในการพัฒนาเพื่ออนาคตต่อไป
สำหรับสถานการณ์การแพร่ระบาดของโควิด-19 วันนี้ พบผู้ติดเชื้อโควิด-19 รายใหม่ 1,508 ราย จำแนกเป็น ผู้ติดเชื้อในประเทศ 1,508 ราย และผู้ป่วยมาจากต่างประเทศ 0 ราย ผู้เสียชีวิตเพิ่มขึ้น 29 ราย ผู้ที่กำลังรักษาตัว 19,712 ราย และมียอดผู้ที่หายป่วยกลับบ้านแล้ว 2,023 ราย ทำให้มียอดผู้ป่วย ยืนยันสะสมตั้งแต่ 1 ม.ค. 65 จำนวน 2,400,161 ราย จำนวนผู้ที่หายป่วยสะสมจำนวน 2,403,503 ราย จำนวนผู้ป่วยปอดอักเสบรักษาตัวอยู่ในโรงพยาบาล 965 ราย

ที่มา : https://www.thaigov.go.th/news/contents/details/58061