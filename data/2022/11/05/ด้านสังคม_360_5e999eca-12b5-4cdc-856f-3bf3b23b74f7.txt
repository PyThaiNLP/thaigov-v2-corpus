รัฐบาลไทย-ข่าวทำเนียบรัฐบาล-โฆษกดีอีเอสเตือนอย่าหลงเชื่อข่าวปลอม ทหารได้ฉีดไฟเซอร์เข็มสอง ที่โรงพยาบาลอานันทมหิดล แจงทหารตามที่ปรากฏเป็นข่าวยังไม่ได้รับการฉีดวัคซีนไฟเซอร์จากโรงพยาบาลอานันทมหิดลเพียงโดยเข้ามารับการตรวจหาเชื้อไวรัสโควิด-19 เพื่อไป


วันพุธที่ 18 สิงหาคม 2564
โฆษกดีอีเอสเตือนอย่าหลงเชื่อข่าวปลอม ทหารได้ฉีดไฟเซอร์เข็มสอง ที่โรงพยาบาลอานันทมหิดล แจงทหารตามที่ปรากฏเป็นข่าวยังไม่ได้รับการฉีดวัคซีนไฟเซอร์จากโรงพยาบาลอานันทมหิดลเพียงโดยเข้ามารับการตรวจหาเชื้อไวรัสโควิด-19 เพื่อไป
โฆษกดีอีเอสเตือนอย่าหลงเชื่อข่าวปลอม ทหารได้ฉีดไฟเซอร์เข็มสอง ที่โรงพยาบาลอานันทมหิดล
แจงทหารตามที่ปรากฏเป็นข่าวยังไม่ได้รับการฉีดวัคซีนไฟเซอร์จากโรงพยาบาลอานันทมหิดลเพียงโดยเข้ามารับการตรวจหาเชื้อไวรัสโควิด-19 เพื่อไปทำภารกิจของหน่วยเท่านั้น
นางสาวนพวรรณ หัวใจมั่น โฆษกกระทรวงดิจิทัลเพื่อเศรษฐกิจและสังคมฝ่ายการเมือง (ดีอีเอส) กล่าวว่า ตามที่ได้มีการแชร์รูป พร้อมข้อความในสื่อออนไลน์ ในประเด็นเรื่อง ทหารได้ฉีดไฟเซอร์เข็มสอง ที่โรงพยาบาลอานันทมหิดลทางศูนย์ต่อต้านข่าวปลอมได้ตรวจสอบข้อเท็จจริงกับ โรงพยาบาลอานันทมหิดล พบว่าข้อมูลดังกล่าวนั้น เป็นข้อมูลเท็จ
จากกรณีผู้ใช้เฟซบุ๊กที่เป็นทหารท่านหนึ่ง โพสต์รูปภาพพร้อมข้อความว่า “เสี้ยน เข็ม 2/Pfizer” จนเกิดการนำไปแชร์ต่อในโลกออนไลน์ ทำให้เกิดความเข้าใจผิดว่า ทหารที่โพสต์เฟซบุ๊กคนดังกล่าวได้รับวัคซีนยีห้อไฟเซอร์เป็นเข็มที่ 2 แล้วนั้น ทางโรงพยาบาลอานันทมหิดล ได้ตรวจสอบเรื่องดังกล่าวและชี้แจงว่า ทหารรายดังกล่าว อยู่สังกัด กรมทหารราบที่ 31 รักษาพระองค์ ได้มาเข้ารับบริการที่คลินิกทางเดินหายใจ ที่โรงพยาบาลอานันทมหิดล โดยเข้ามารับการตรวจหาเชื้อไวรัสโคโรนา (COVID-19) เพื่อไปทำภารกิจของหน่วย ตามที่หน่วยได้รับมอบหมายให้จัดกำลังพลไปปฏิบัติหน้าที่ถวายความปลอดภัยในพื้นที่ โรงพยาบาลจุฬาลงกรณ์สภากาชาดไทย ในระหว่างวันที่ 20 – 23 ส.ค. 64 ทั้งนี้การที่บุคคลดังกล่าวได้โพสต์ข้อความว่า “เสี้ยน เข็ม 2/Pizer” นั้น บุคคลดังกล่าวต้องการสื่อสารให้เข้าใจว่าอยากได้วัคซีน Pizer เท่านั้น แต่ในข้อเท็จจริงบุคคลดังกล่าวยังไม่เคยได้รับวัคซีนเลย
ดังนั้นขอให้ประชาชนอย่าหลงเชื่อ และขอความร่วมมือไม่ส่งต่อ หรือแชร์ข้อมูล จนกว่าจะตรวจสอบความถูกต้องให้ชัดเจนเสียก่อน เพื่อมิให้เกิดความสับสนและตื่นตระหนกในสังคม  ประชาชนสามารถรับข้อมูลข่าวสารจากโรงพยาบาลอานันทมหิดล สามารถติดตามได้ที่เว็บไซต์ www.ananhosp.go.th หรือโทร. 036 785891-5 ซึ่งการกระทำของผู้ที่ผลิตข่าวปลอมและผู้ที่เผยแพร่ เป็นความผิดตาม พ.ร.บ.ว่าด้วยการกระทำความผิดเกี่ยวกับคอมพิวเตอร์ มาตรา14(2),(5) มีอัตราโทษจำคุกไม่เกิน 5 ปี หรือ ปรับไม่เกิน 100,000 บาท หรือทั้งจำทั้งปรับ หรือกฎหมายอื่นๆ ที่เกี่ยวข้องโดยหน่วยงานที่เกี่ยวข้อง จะดำเนินการตามกฎหมายกับผู้ที่ผลิตข่าวปลอมและผู้ที่เผยแพร่ทุกรายอย่างเด็ดขาดจริงจังและต่อเนื่องต่อไป
นอกจากนี้ หากพี่น้องประชาชนพบเบาะแสการกระทำความผิด สามารถแจ้งผ่าน 4 ช่องทาง ได้แก่ เว็บไซต์https://www.antifakenewscenter.com ,เฟซบุ๊ก ANTI-FAKE NEWS CENTER, ทวิตเตอร์ @AFNCThailand, ไลน์@antifakenewscenter และช่องทางโทรศัพท์โทรสายด่วน GCC 1111 ต่อ 87 ได้ตลอด 24 ชั่วโมง
***********

ที่มา : https://www.thaigov.go.th/news/contents/details/44890