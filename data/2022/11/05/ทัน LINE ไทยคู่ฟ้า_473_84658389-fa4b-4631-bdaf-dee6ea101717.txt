รัฐบาลไทย-ข่าวทำเนียบรัฐบาล-กทม. เตรียมพัฒนาทางเท้า 5 ย่าน 10 โครงการ ยกระดับคุณภาพชีวิตคนกรุง


วันจันทร์ที่ 20 ธันวาคม 2564
กทม. เตรียมพัฒนาทางเท้า 5 ย่าน 10 โครงการ ยกระดับคุณภาพชีวิตคนกรุง
.....
กทม. เตรียมดำเนินการตามแผนงานการพัฒนา “กรุงเทพบูรณาการ ฟื้นเมือง เชื่อมย่าน สานอนาคต เฟส 2” โดยเดินเท้าลงสำรวจทางเท้าและถนนใน 5 ย่าน รวม 10 โครงการ ประกอบด้วย
.
“ย่านศูนย์กลางธุรกิจ” ได้แก่ ถ.สาทรและคลองสาทร ระยะช่องนนทรี - ลุมพินี/ ถ.สีลม ระยะแยกนราธิวาส - ถ.เจริญกรุง
“ย่านเมืองเก่า” ได้แก่ ถ.เยาวราช ระยะคลองโอ่งอ่าง-วงเวียนโอเดียน - คลองผดุงกรุงเกษม/ ด้านล่างสะพานพระปกเกล้า
“ย่านธนบุรี” ได้แก่ ถ.บรมราชชนนี ระยะสะพานพระปิ่นเกล้า - เซ็นทรัลปิ่นเกล้า - ซ.รุ่งประชา
“ย่านเศรษฐกิจใหม่” ได้แก่ ถ.สุขุมวิท ระยะแยกราชประสงค์ - แยกอโศก/ ถ.ราชดำริ ระยะแยกราชประสงค์ - ถ.พระราม4/ แยกอโศก - แยกพระโขนง
“ย่านนวัตกรรมและศูนย์การแพทย์” ได้แก่ รอบอนุสาวรีย์ชัยสมรภูมิ และ 4 เกาะ/ ซ.โยธี
.
จากนั้น จะนำสรุปผลจากการลงพื้นที่สำรวจทางเท้าและถนน ความคิดเห็นประชาชนและประชาสังคม มาประกอบการพัฒนาพื้นที่ให้เกิดประสิทธิภาพ จัดระเบียบสายไฟฟ้าและสายสื่อสาร ระบบระบายน้ำ ต้นไม้ ป้ายโฆษณา ปรับปรุงภูมิทัศน์ให้สวยงาม มีระเบียบเรียบร้อย เพิ่มความสะดวกแก่ประชาชน โดยเฉพาะผู้สูงอายุและคนพิการ
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/49652