รัฐบาลไทย-ข่าวทำเนียบรัฐบาล-ยืนยัน! ผู้ประกันตน ม.40 จ่ายเงินสมทบเกิน ยื่นขอรับเงินคืนได้


วันเสาร์ที่ 23 เมษายน 2565
ยืนยัน! ผู้ประกันตน ม.40 จ่ายเงินสมทบเกิน ยื่นขอรับเงินคืนได้
.....
สำนักงานประกันสังคม แจ้งผู้ประกันตน ม.40 ที่ชำระเงินสมทบเต็มจำนวนในอัตราเดิมและมีความกังวลว่าจะไม่ได้รับเงินสมทบส่วนที่จ่ายเกินคืน ภายหลังจากที่ ครม. เห็นชอบลดอัตราเงินสมทบเพื่อบรรเทาความเดือดร้อนผู้ประกันตนซึ่งเป็นแรงงานนอกระบบผู้ประกอบอาชีพอิสระ ที่ได้รับผลกระทบจากสถานการณ์โควิด-19 ให้เหลือร้อยละ 60 ของเงินสมทบ ในงวดเดือน ก.พ. - ก.ค. 65
.
เรื่องนี้ ผู้ประกันตนไม่ต้องกังวลหากจ่ายเงินสมทบในอัตราเดิม คือ ทางเลือกที่ 1 จำนวน 70 บาท ทางเลือกที่ 2 จำนวน 100 บาท และทางเลือกที่ 3 จำนวน 300 บาท หากจ่ายในอัตราเดิมเช่นนี้ในงวดเดือน ก.พ. และ มี.ค. 65 สามารถยื่นคำร้องขอรับเงินคืนในส่วนที่ชำระไว้เกินจำนวนได้
.
โดยดาวน์โหลดแบบฟอร์ม (สปส.1-40/7) ที่เว็บไซต์สำนักงานประกันสังคม www.sso.go.th และกรอกรายละเอียด พร้อมแนบสำเนาสมุดบัญชีเงินฝากธนาคาร ยื่น ณ สำนักงานประกันสังคมกรุงเทพมหานครพื้นที่/จังหวัด/สาขาทุกแห่ง หรือไปรษณีย์ลงทะเบียนตอบรับถึงสำนักงานประกันสังคม หลังจากนั้นรอการตรวจสอบและรับเงินคืนเข้าบัญชีธนาคารตามที่แจ้งไว้
.
ผู้มีข้อสงสัยสอบถามรายละเอียดเพิ่มเติมได้ที่สายด่วน 1506 ตลอด 24 ชั่วโมง
#ไทยคู่ฟ้า #ร่วมต้านโควิด19
-------------------
อัลบั้มภาพ
prev
next
ข่าวที่เกี่ยวข้อง
รัฐบาลเข้ม...
แจ้งเตือน...
อย่าแชร์...
กรุงเทพฯ...
ปลื้ม...

ที่มา : https://www.thaigov.go.th/news/contents/details/53850