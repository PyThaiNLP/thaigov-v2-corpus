รัฐบาลไทย-ข่าวทำเนียบรัฐบาล-กรมทางหลวงสรุปสถานการณ์น้ำท่วมประจำวันที่ 29 ตุลาคม 2564


วันศุกร์ที่ 29 ตุลาคม 2564
กรมทางหลวงสรุปสถานการณ์น้ำท่วมประจำวันที่  29 ตุลาคม 2564
พบทางหลวงถูกน้ำท่วม ดินสไลด์ในพื้นที่ 8 จังหวัด ได้แก่ จ.ขอนแก่น, จ.มหาสารคาม, จ.นนทบุรี, จ.อ่างทอง, จ.พระนครศรีอยุธยา, จ.สุพรรณบุรี, จ.นครปฐม และ จ.เพชรบูรณ์ จำนวน 21 สายทาง 38 แห่ง การจราจรผ่านไม่ได้ 7 จังหวัด 12 สายทาง 16 แห่ง
นายสราวุธ ทรงศิวิไล อธิบดีกรมทางหลวง กระทรวงคมนาคม เปิดเผยว่า นายศักดิ์สยาม ชิดชอบ รัฐมนตรีว่าการกระทรวงคมนาคม กำชับหน่วยงานที่เกี่ยวข้องรับมือสถานการณ์อุทกภัย โดยให้ดำเนินการตามแผนบรรเทาสาธารณภัยอย่างเคร่งครัด พร้อมวางแนวทางป้องกัน ฟื้นฟู เยียวยาหลังสถานการณ์คลี่คลายในทุกมิติ พร้อมทั้งเฝ้าระวังตลอด 24 ชั่วโมง เพื่อช่วยเหลือประชาชนที่ได้รับผลกระทบอย่างทันท่วงที และประชาสัมพันธ์
การดำเนินการให้ประชาชนให้รับทราบ สำหรับสถานการณ์ประจำวันที่ 29 ตุลาคม 2564 เวลา 12.30 น. พบว่า มีทางหลวงถูกน้ำท่วม ดินสไลด์ และสะพานชำรุด 8 จังหวัด 21 สายทาง 38 แห่ง ทั้งนี้การจราจรผ่านไม่ได้ 7 จังหวัด 12 สายทาง 16 แห่ง ตามรายละเอียดดังนี้
1. จังหวัดขอนแก่น (การจราจรผ่านไม่ได้ 2 แห่ง 2 สายทาง)
- ทล.2 ท่าพระ - ขอนแก่น พื้นที่อำเภอเมือง ช่วง กม. ที่ 329 (จุดกลับรถใต้สะพานกุดกว้าง) ระดับน้ำสูง 200 เซนติเมตร
- ทล.12 ขอนแก่น - พรหมนิมิตร พื้นที่อำเภอเมือง ช่วง กม. ที่ 565 (จุดกลับรถใต้สะพานลำน้ำพอง)
2. จังหวัดมหาสารคาม (การจราจรผ่านไม่ได้ 1 แห่ง)
- ทล.213 มหาสารคาม - หนองขอน พื้นที่อำเภอกันทรวิชัย ช่วง กม. ที่ 5 (อุโมงค์ท่าขอนยาง)  ระดับน้ำสูง 210 เซนติเมตร
ลำน้ำชีล้นตลิ่งมีระดับน้ำสูงขึ้น ผนังกั้นน้ำถูกกัดเซาะ ทำการปิดทางลอดอุโมงค์ใต้สะพาน
3. จังหวัดนนทบุรี (การจราจรผ่านไม่ได้ 1 แห่ง)
- ทล.307 แยกสวนสมเด็จ - สะพานนนทบุรี พื้นที่อำเภอปากเกร็ด ช่วง กม. ที่ 0 (จุดกลับรถใต้สะพานนนทบุรี)
ระดับน้ำสูง 80 เซนติเมตร
4. จังหวัดอ่างทอง (การจราจรผ่านไม่ได้ 2 แห่ง 2 สายทาง)
- ทล.32 อ่างทอง - ไชโย พื้นที่อำเภอไชโย ช่วง กม. ที่ 57 (จุดกลับรถบางศาลา) ระดับน้ำสูง
45 เซนติเมตร ใช้ทางกลับรถข้างหน้าแทน
- ทล.33 นาคู - ป่าโมก พื้นที่อำเภอป่าโมก ช่วง กม. ที่ 36 (จุดกลับรถใต้สะพานฝั่งป่าโมก)
ระดับน้ำสูง 20 เซนติเมตร เนื่องจากมีคันดินขวางถนน
5. จังหวัดพระนครศรีอยุธยา (การจราจรผ่านไม่ได้ 6 แห่ง 3 สายทาง)
- ทล.32 นครหลวง - อ่างทอง พื้นที่อำเภอบางปะหัน ช่วง กม. ที่ 32 (จุดกลับรถคลองกะท่อ) ระดับน้ำสูง
160 เซนติเมตร และช่วง กม. ที่ 33 จุดกลับรถใต้ท่อ Box Cul. (วัดค่าย)
- ทล.3263 อยุธยา - ไผ่กองดิน พื้นที่อำเภอบางบาล ช่วง กม. ที่ 10 และ 11
- ทล.3412 บางบาล - ผักไห่ พื้นที่อำเภอบางบาล ช่วง กม. ที่ 13 - 15 เป็นช่วง ๆ
ระดับน้ำสูง 25 เซนติเมตร ใช้เส้นทางเลี่ยง ทช.4047 บริเวณแยกวัดไผ่ล้อมและแยกวัดกอไผ่ และ
ช่วง กม. ที่ 17 - 23 เป็นช่วง ๆ ระดับน้ำสูง 20 เซนติเมตร ใช้เส้นทางเลี่ยง ทล.3501 ออกแยกป่าโมก
6. จังหวัดสุพรรณบุรี (การจราจรผ่านไม่ได้ 3 แห่ง 2 สายทาง)
- ทล.33 สุพรรณบุรี - นาคู พื้นที่อำเภอเมือง ช่วง กม. ที่ 9 (สะพานคลองทับน้ำ) ระดับน้ำสูง
100 เซนติเมตร ใช้ทางกลับรถข้างหน้าแทน
- ทล.340 สาลี - สุพรรณบุรี พื้นที่อำเภอบางปลาม้า ช่วง กม. ที่ 49 (สะพานสาลี) ด้านทิศใต้ระดับน้ำสูง
35 - 40 เซนติเมตร ช่วง กม. ที่ 59 (สะพานศาลเจ้าแม่ทับทิม) ระดับน้ำสูง 175 เซนติเมตร ใช้ทางกลับรถข้างหน้าแทน
7. จังหวัดนครปฐม (การจราจรผ่านไม่ได้ 1 แห่ง)
- ทล.338 พุทธมณฑลสาย 4 - นครชัยศรี พื้นที่อำเภอสามพราน ช่วง กม. ที่ 24 - 25(จุดกลับรถใต้สะพานฝั่งนครปฐม)
ระดับน้ำสูง 50 เซนติเมตร จุดกลับรถผ่านไม่ได้ ใช้ทางกลับรถข้างหน้าแทน
โดยแขวงทางหลวงในพื้นที่เร่งให้ความช่วยเหลือดูแลประชาชนที่ได้รับผลกระทบจากสถานการณ์น้ำท่วม น้ำป่าไหลหลาก ดินสไลด์ พร้อมเร่งระบายน้ำและบำรุงรักษาเส้นทาง โดยบูรณาการร่วมกับหน่วยงานที่เกี่ยวข้อง เพื่อบรรเทาความเดือดร้อนของประชาชนและให้ประชาชนได้รับความสะดวกปลอดภัยจากการสัญจรโดยเร็วที่สุดอย่างต่อเนื่อง 24 ชั่วโมง ทั้งนี้ กรมทางหลวง (ทล.) ได้สั่งการให้สำนักงานทางหลวง แขวงทางหลวง
หมวดทางหลวงทั่วประเทศ เฝ้าระวัง และติดตามสถานการณ์อย่างใกล้ชิด หากมีพื้นที่ใดประสบปัญหา เจ้าหน้าที่จะเข้าพื้นที่เพื่อช่วยเหลือประชาชนที่ได้รับความเดือดร้อนทันที ตามนโยบายนายศักดิ์สยาม ชิดชอบ รัฐมนตรีว่าการกระทรวงคมนาคม นอกจากนี้ ทล. ได้ติดตั้งป้ายเตือนและอุปกรณ์ความปลอดภัย อุปกรณ์นำทาง    ในบริเวณทางหลวงที่ถูกน้ำท่วม พร้อมเฝ้าระวังสถานการณ์จนกว่าจะคลี่คลาย โดยขอให้ประชาชนผู้ใช้ทางโปรดใช้ความระมัดระวังในการเดินทาง ปฏิบัติตามป้ายเตือน ป้ายแนะนำ และคำแนะนำของเจ้าหน้าที่อย่างเคร่งครัด     หากประชาชนต้องการสอบถามสภาพเส้นทาง สภาพการจราจร หรือต้องการความช่วยเหลือสามารถติดต่อได้ที่สำนักงานทางหลวง แขวงทางหลวง หมวดทางหลวงในพื้นที่ และสายด่วนกรมทางหลวง โทร. 1586 (โทรฟรีทุกเครือข่ายตลอด 24 ชั่วโมง) และสามารถติดตามการรายงานสถานการณ์สภาพเส้นทางและเส้นทางเลี่ยงได้ที่ทวิตเตอร์กรมทางหลวง @prdoh1

ที่มา : https://www.thaigov.go.th/news/contents/details/47593