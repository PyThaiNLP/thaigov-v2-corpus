รัฐบาลไทย-ข่าวทำเนียบรัฐบาล-กระทรวงการคลังผนึกกำลังลงพื้นที่มอบถุงยังชีพแก่ผู้ประสบภัยน้ำท่วมที่อ่างทอง


วันพุธที่ 13 ตุลาคม 2564
พิมพ์
กระทรวงการคลังผนึกกำลังลงพื้นที่มอบถุงยังชีพแก่ผู้ประสบภัยน้ำท่วมที่อ่างทอง
นายสันติ พร้อมพัฒน์ รมช.คลัง พร้อมนายพชร อนันตศิลป์ อธิบดีกรมศุลกากร และนายวิทัย รัตนากร ผอ.ออมสิน และคณะ ลงพื้นที่ตรวจเยี่ยมและให้กำลังใจผู้ประสบอุทกภัยพร้อมมอบถุงยังชีพ จำนวน 600ชุด ในพื้นที่หมู่ที่ 1–7 ตำบลโผงเผง อำเภอป่าโมก จังหวัดอ่างทอง
วันนี้ (13 ตุลาคม 2564) เวลา 11.00 น. นายสันติ พร้อมพัฒน์ รัฐมนตรีช่วยว่าการกระทรวงการคลัง พร้อมด้วยนายพชร อนันตศิลป์ อธิบดีกรมศุลกากร และนายวิทัย รัตนากร ผู้อำนวยการธนาคารออมสิน และคณะ ลงพื้นที่ตรวจเยี่ยมและให้กำลังใจผู้ประสบอุทกภัยพร้อมมอบถุงยังชีพ เครื่องอุปโภคบริโภคและสิ่งของจำเป็น จำนวน 600ชุด พร้อมน้ำดื่มบรรจุขวดแก่พี่น้องประชาชน บริเวณริมฝั่งแม่น้ำเจ้าพระยาในพื้นที่หมู่ที่ 1 – 7 ตำบลโผงเผง อำเภอป่าโมก จังหวัดอ่างทอง เพื่อถวายเป็นพระราชกุศล เนื่องในวันคล้ายวันสวรรคตของพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร และเพื่อบรรเทาความเดือดร้อนของประชาชนในพื้นที่ดังกล่าว ในโอกาสนี้ คณะผู้บริหารได้ลงเรือเข้าเยี่ยมเยือนและแจกถุงยังชีพพร้อมให้กำลังใจแก่ประชาชนผู้ประสบภัยที่ไม่สามารถออกมาจากบ้านพักได้ เนื่องจากน้ำยังคงมีระดับสูง

ที่มา : https://www.thaigov.go.th/news/contents/details/46944