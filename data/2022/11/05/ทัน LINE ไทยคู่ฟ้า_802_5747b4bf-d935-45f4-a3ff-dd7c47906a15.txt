รัฐบาลไทย-ข่าวทำเนียบรัฐบาล-มั่นใจ! สถานการณ์น้ำในประเทศไม่ซ้ำรอยปี 54 รัฐบาลพร้อมรับมืออากาศแปรปรวน


วันเสาร์ที่ 16 เมษายน 2565
มั่นใจ! สถานการณ์น้ำในประเทศไม่ซ้ำรอยปี 54 รัฐบาลพร้อมรับมืออากาศแปรปรวน
.....
กองอำนวยการน้ำแห่งชาติ (กอนช.) เผยถึงกรณีสภาพอากาศปรวนปรวน มีฝนตกหนัก อากาศเย็นในช่วงต้นเดือน เม.ย. 65 ซึ่งคล้ายกับปี 54 ทำให้หลายฝ่ายกังวลว่าสถานกาณ์น้ำในฤดูฝนปีนี้จะซ้ำรอย เรื่องนี้ทาง กอนช. ยืนยันว่า จากการคาดการณ์ปริมาณฝนช่วงน้ำหลากยังต่ำกว่าค่าปกติ และในประเทศยังมีแหล่งเก็บน้ำอีกจำนวนมาก ดังนั้น ปีนี้จะไม่เกิดวิกฤตเหมือนปี 54 แน่นอน
.
ขณะนี้ แหล่งน้ำต่าง ๆ ทั่วประเทศ สามารถรองรับน้ำหลากได้อีก 28,000 ล้าน ลบ.ม. สำหรับลุ่มน้ำสำคัญ เช่น เจ้าพระยา มูล ชี ได้มีการเตรียมขุดลอกเพื่อรองรับน้ำแล้ว รวมถึงในช่วงปี 63 - 64 รัฐบาลได้พัฒนาแหล่งน้ำเพิ่มเติมทั่วประเทศกว่า 2.6 หมื่นแห่ง ถือเป็นอีกส่วนสำคัญที่จะช่วยกักเก็บน้ำฝนได้เช่นกัน
.
และเพื่อเป็นการเตรียมพร้อมรับมือสภาพอากาศที่แปรปรวน บอร์ดทรัพยากรน้ำแห่งชาติ (กนช.) ได้เตรียม 13 มาตรการรับมือฤดูฝน ปี 65 เพื่อนำเสนอ ครม. ให้ความเห็นชอบ ประกอบด้วย 10 มาตรการเดิมที่ดำเนินการในปี 64 และอีก 3 มาตรการ เพื่อเพิ่มประสิทธิภาพการจัดการน้ำให้ดียิ่งขึ้น ได้แก่ การตรวจความปลอดภัยคัน/ทำนบ/พนังกั้นน้ำ การเตรียมพื้นที่อพยพและซักซ้อมแผนเผชิญเหตุ และการตั้งศูนย์ส่วนหน้าก่อนเกิดภัย
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/53635