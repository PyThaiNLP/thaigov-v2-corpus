รัฐบาลไทย-ข่าวทำเนียบรัฐบาล-ชัยวุฒิเผย นายกฯ นำเทรนด์ เปิดโลก อีสปอร์ต


วันอาทิตย์ที่ 3 เมษายน 2565
ชัยวุฒิเผย นายกฯ นำเทรนด์ เปิดโลก อีสปอร์ต
ชัยวุฒิเผย นายกฯ นำเทรนด์ เปิดโลก อีสปอร์ต
นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม เปิดเผยระหว่างเป็นประธานเปิดมหกรรมเกมและอีสปอร์ตแห่งปี “Garena World 2022: Spark Your Spirit”  ว่า นายกรัฐมนตรี พลเอกประยุทธ์จันทร์โอชา เป็นคนที่นำสมัย นอกจากจะผลักดันให้กระทรวงดิจิทัลเพื่อเศรษฐกิจเเละสังคม ส่งเสริมเรื่อง เศรษฐกิจดิจิทัล เหมือนซี่รีส์ที่ท่านเเนะนำให้ดู เรื่องตามล่าราชาคลิปโต เเล้วท่านยัง ส่งเสริมเเละมีนโยบายให้สนับสนุน เกมส์และอีสปอร์ตให้กลายเป็นความบันเทิงรูปแบบหนึ่งที่แพร่หลาย และสร้างการเติบโตให้กับเศรษฐกิจให้กับประเทศไทย การร่วมผลักดันอุตสาหกรรมเกมและอีสปอร์ตไทย จึงเป็นเรื่องที่หลายภาคส่วนให้ความสำคัญ รวมถึงกระทรวงดิจิทัลฯเอง ซึ่งเล็งเห็นถึงความสำคัญของการกระตุ้นการเติบโตของธุรกิจต่าง ๆ ในระบบนิเวศที่เกี่ยวข้องอย่างครบวงจร ดังนั้น จึงมีความยินดีเป็นอย่างยิ่งที่ได้เข้ามาสนับสนุนงาน ‘Garena World 2022: Spark Your Spirit’ ซึ่งจะเป็นพื้นที่แสดงศักยภาพในการพัฒนาวงการเกมและอีสปอร์ตของคนไทย และนำไปสู่โอกาสของการพัฒนาเศรษฐกิจในยุคดิจิทัลต่อไป”
สำหรับ “Garena World 2022: Spark Your Spirit” จุดประกายฝัน สู่โลกอนาคตอีสปอร์ต จัดเต็มด้วย 4 ทัวร์นาเมนต์ ดึงกว่า 75 ทีมผู้แข่งขันจากไทยและต่างประเทศ พร้อมด้วยศึกระหว่างทีมหญิงล้วน ร่วมชิงความเป็นที่หนึ่งถ้วยรางวัลเกียรติยศ และเงินรางวัลรวมมูลค่ากว่า 17 ล้านบาท นอกจากนี้ ไฮไลต์ยังรวมถึงการเปิดตัวเกมใหม่ล่าสุดจากการีนา “Moonlight Blade” อย่างเป็นทางการ พร้อมด้วยกิจกรรมหลากหลายที่จะเปิดให้คนรุ่นใหม่มารับแรงบันดาลใจ และร่วมสร้างพลังบวกในคอมมูนิตี้เกมและอีสปอร์ตที่เป็นพื้นที่ของทุกคน
ตลอดระยะเวลา 2 วันแห่งความพิเศษ เหล่าเกมเมอร์และแฟน ๆ อีสปอร์ตสามารถรับชมการแข่งขัน Free Fire, RoV (Arena of Valor), FIFA Online 4 และ Call of Duty: Mobile ได้ระหว่างวันที่ 2 – 3 เม.ย. 2565 บนเว็บไซต์ Garena World 2022 https://garenaworld.in.th
นอกจากนี้ ความพิเศษในงาน Garena World 2022 ยังรวมถึง โชว์แมตช์ การประกวดคอสเพลย์ ทอล์คโชว์โดยอินฟลูเอนเซอร์สายเกม และการแข่งขัน Free Fire ระดับมือสมัครเล่นที่ทุกคนสามารถเข้าร่วมได้ พร้อมลุ้นรับไอเทมและของรางวัลอีกมากมาย โดยนอกจาก 4 เกมที่กล่าวถึงไปแล้ว ปีนี้ยังมีอีก 6 เกมที่จะมาร่วมสร้างสีสันในงานได้แก่ League of Legends (LoL), Contra Returns, Speed Drifters, Blade & Soul, Fantasy Town และ FAIRY TAIL: Forces Unite!
ติดตามตารางการถ่ายทอดการแข่งขันอีสปอร์ตและกิจกรรมอีกมากมาย ภายในงาน Garena World 2022 ได้ที่ https://www.facebook.com/Gare
***************

ที่มา : https://www.thaigov.go.th/news/contents/details/53250