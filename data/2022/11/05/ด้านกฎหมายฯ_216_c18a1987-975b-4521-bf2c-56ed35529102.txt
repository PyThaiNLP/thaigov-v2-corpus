รัฐบาลไทย-ข่าวทำเนียบรัฐบาล-กระทรวงยุติธรรม ประชุมคณะอนุกรรมการประสานความร่วมมือด้านสิทธิมนุษยชน และขับเคลื่อนแผนสิทธิมนุษยชนแห่งชาติ ครั้งที่ ๒/๒๕๖๔


วันอังคารที่ 21 กันยายน 2564
พิมพ์
กระทรวงยุติธรรม ประชุมคณะอนุกรรมการประสานความร่วมมือด้านสิทธิมนุษยชน และขับเคลื่อนแผนสิทธิมนุษยชนแห่งชาติ ครั้งที่ ๒/๒๕๖๔
กระทรวงยุติธรรม ประชุมคณะอนุกรรมการประสานความร่วมมือด้านสิทธิมนุษยชน และขับเคลื่อนแผนสิทธิมนุษยชนแห่งชาติ ครั้งที่ ๒/๒๕๖๔
ในวันจันทร์ที่ ๒๐ กันยายน ๒๕๖๔ เวลา ๑๕.๐๐ น. ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานประชุมคณะอนุกรรมการประสานความร่วมมือด้านสิทธิมนุษยชน และขับเคลื่อนแผนสิทธิมนุษยชนแห่งชาติ ครั้งที่ ๒/๒๕๖๔ ผ่านระบบการประชุมทางไกล (Video Conference) โดยมีนายเรืองศักดิ์ สุวารี อธิบดีกรมคุ้มครองสิทธิและเสรีภาพ นายเกิดโชค เกษมวงศ์จิตร รองอธิบดีกรมคุ้มครองสิทธิและเสรีภาพ พร้อมด้วยคณะอนุกรรมการฯ และผู้แทนจากหน่วยงานที่เกี่ยวข้องเข้าร่วม
โดยที่ประชุมได้รับทราบผลการขับเคลื่อนงานสิทธิมนุษยชนในจังหวัดนำร่อง ๑๐ จังหวัด และรับทราบผลการขับเคลื่อนงานตามแผนสิทธิมนุษยชน ฉบับที่ ๔ ประจำปี ๒๕๖๓ นอกจากนี้ได้ร่วมกันพิจารณา (ร่าง) แผนสิทธิมนุษยชนแห่งชาติ ฉบับที่ ๕ (พ.ศ. ๒๕๖๖ - ๒๕๗๐) โดยได้รับเกียรติจาก รศ.ดร. ศรีสมบัติ โชคประจักษ์ชัด มหาวิทยาลัยมหิดล และคณะที่ปรึกษา นำเสนอ (ร่าง) แผนสิทธิมนุษยชนแห่งชาติ ฉบับที่ ๕ (พ.ศ. ๒๕๖๖ - ๒๕๗๐) ทั้งนี้ ที่ประชุมได้ให้ความเห็นที่เป็นประโยชน์ต่อการยกร่างแผน ฉบับที่ ๕ ซึ่งจะนำข้อเสนอแนะดังกล่าวไปปรับปรุง (ร่าง) แผนสิทธิมนุษยชนแห่งชาติ ฉบับที่ ๕ (พ.ศ. ๒๕๖๖ - ๒๕๗๐) ให้มีความสมบูรณ์ยิ่งขึ้นต่อไป

ที่มา : https://www.thaigov.go.th/news/contents/details/46066