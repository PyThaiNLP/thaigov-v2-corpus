รัฐบาลไทย-ข่าวทำเนียบรัฐบาล-รัฐบาลชวนเที่ยวงาน โอทอปไทย สู้ภัยโควิด-19


วันอังคารที่ 21 ธันวาคม 2564
พิมพ์
รัฐบาลชวนเที่ยวงาน โอทอปไทย สู้ภัยโควิด-19
วันเสาร์ที่ 18 ธันวาคม 2564
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลชวนเที่ยวงาน “โอทอปไทย สู้ภัยโควิด-19” ภายใต้แนวคิด ผลิตภัณฑ์พื้นถิ่น ศิลปินพื้นบ้าน เศรษฐกิจไทยพ้นภัยโควิด เพื่อเพิ่มช่องทางประชาสัมพันธ์และจำหน่ายสินค้าให้แก่ผู้ประกอบการและชุมชนท่องเที่ยวที่ได้รับผลกระทบจากสถานการณ์ระบาดของโรคโควิด-19 โดยภายในงานมีการจัดแสดงและจำหน่ายผลิตภัณฑ์โอทอปและอาหารชวนชิมรวมกว่า 2,000 ร้านค้า มีกิจกรรมการแสดงศิลปวัฒนธรรม มินิคอนเสิร์ตจากศิลปินดารา การแสดงผลงานของศิลปินโอทอปที่มีอัตลักษณ์บ่งบอกถึงภูมิปัญญาอันทรงคุณค่า เช่น แจกันศิลาดลลายขอเจ้าฟ้า เปลือกไข่วิจิตรศิลป์ ผ้าถิ่นไทย ผู้สนใจร่วมงานได้ตั้งแต่วันนี้ – 26 ธ.ค.64 เวลา 10.00-21.00 น. ที่อาคารชาเลนเจอร์ 1-3 ศูนย์แสดงสินค้าและการประชุม อิมแพ็ค เมืองทองธานี
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/49703