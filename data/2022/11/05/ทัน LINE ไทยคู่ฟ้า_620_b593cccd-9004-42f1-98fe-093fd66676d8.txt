รัฐบาลไทย-ข่าวทำเนียบรัฐบาล-ยอดใช้จ่าย “คนละครึ่ง เฟส 4” สัปดาห์แรก เงินสะพัดกว่า 1.4 หมื่นล้าน 10 ก.พ. นี้ เปิดลงทะเบียนรายใหม่ 1 ล้านสิทธิ


วันพุธที่ 9 กุมภาพันธ์ 2565
ยอดใช้จ่าย “คนละครึ่ง เฟส 4” สัปดาห์แรก เงินสะพัดกว่า 1.4 หมื่นล้าน 10 ก.พ. นี้ เปิดลงทะเบียนรายใหม่ 1 ล้านสิทธิ
.....
กระทรวงการคลัง เผยความคืบหน้าโครงการคนละครึ่ง เฟส 4 พบว่ามีผู้ใช้สิทธิแล้ว 20.40 ล้านราย ยอดใช้จ่ายรวม 14,027.6 ล้านบาท (ข้อมูล ณ วันที่ 7 ก.พ. 65) ทั้งจากร้านอาหารเครื่องดื่ม ร้านธงฟ้า ร้าน OTOP ร้านค้า – บริการทั่วไป และกิจการขนส่งสาธารณะ กว่า 1.33 ล้านรายทั่วประเทศ โดยประชาชนที่กดยืนยันสิทธิเข้าร่วมโครงการฯ แล้ว จะต้องเริ่มใช้จ่ายภายในวันที่ 28 ก.พ. 65
.
สำหรับประชาชนที่ไม่ได้เข้าร่วมโครงการคนละครึ่ง เฟส 3 และต้องการเข้าร่วมโครงการฯ เฟส 4 ขอให้เตรียมลงทะเบียนผ่านแอปพลิเคชัน “เป๋าตัง” หรือเว็บไซต์ www.คนละครึ่ง .com ตั้งแต่วันที่ 10 ก.พ. 65 เวลา 06.00 น. เป็นต้นไป จนกว่าสิทธิจะเต็ม (1 ล้านสิทธิ) และสามารถเริ่มใช้สิทธิได้ตามวันที่ระบุใน SMS แจ้งผลการลงทะเบียน
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/51385