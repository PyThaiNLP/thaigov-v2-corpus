รัฐบาลไทย-ข่าวทำเนียบรัฐบาล-คณะผู้ตรวจฯ ดีอีเอส ลงพื้นที่ตรวจราชการจังหวัดพระนครศรีอยุธยาติดตามภารกิจสำคัญของกระทรวงฯ


วันอังคารที่ 26 กรกฎาคม 2565
คณะผู้ตรวจฯ ดีอีเอส ลงพื้นที่ตรวจราชการจังหวัดพระนครศรีอยุธยาติดตามภารกิจสำคัญของกระทรวงฯ
คณะผู้ตรวจฯ ดีอีเอส ลงพื้นที่ตรวจราชการจังหวัดพระนครศรีอยุธยาติดตามภารกิจสำคัญของกระทรวงฯ
เมื่อวันที่ 26 กรกฎาคม 2565 นางสาวสุกันยาณี ยะวิญชาญ หัวหน้าผู้ตรวจราชการกระทรวงดิจิทัลเพื่อเศรษฐกิจและสังคม พร้อมด้วย พ.ต.อ.ดร. อัครพล บุณโยปัษฎัมภ์ ผู้ตรวจราชการกระทรวงดิจิทัลฯ และนางสาวกรรวี สิทธิชีวภาค ผู้ตรวจราชการกระทรวงดิจิทัลฯ เดินทางตรวจราชการในพื้นที่จังหวัดพระนครศรีอยุธยา โดยเข้าพบรองผู้ว่าราชการจังหวัด  ประชุมกับหน่วยในพื้นที่  โดยนำเสนอข้อมูลการดำเนินงานสำคัญของกระทรวงฯ ในปี 2565 อาทิ โครงการศูนย์ประสานงานและแก้ไขปัญหาข่าวปลอม โครงการพัฒนาเครือข่ายอาสาสมัครดิจิทัล (อสด.) โครงการพัฒนาระบบคลาวด์กลางภาครัฐ (GDCC) โครงการนำร่องการใช้ประโยชน์เทคโนโลยี 5G เป็นต้น รวมทั้งได้ติดตามความก้าวหน้าในการขับเคลื่อนงานดิจิทัลเพื่อเศรษฐกิจและสังคมในระดับพื้นที่ (ดิจิทัลจังหวัด) ตลอดจนโครงการตามแผนการตรวจราชการของกระทรวงฯ เพื่อทำความเข้าใจและเสริมข้อมูลให้พื้นที่ในการปฏิบัติราชการ
ในโอกาสเดียวกันนี้ ได้ให้ข้อเสนอแนะในการทำงานแก่ผู้แทนหน่วยงานภายใต้กระทรวงฯ ในพื้นที่จ.พระนครศรีอยุธยา เน้นการทำงานแบบ Dream Team ประสานความร่วมมือของทุกหน่วยงานและเอื้ออำนวยภารกิจซึ่งกันและกัน
จากนั้นคณะได้เดินทางดูเส้นทางนำสายสื่อสารลงดิน  และเดินทางตรวจเยี่ยมให้กำลังใจ และเพิ่มเติมข้อมูลในการทำงานแก่เครือข่ายเน็ตอาสาประชารัฐและอาสาสมัครดิจิทัล (อสด.) ณ จุดติดตั้งให้บริการเน็ตประชารัฐ หมู่ที่4 บ้านเสากระโดง ต.ขนอนหลวง โครงการสินค้าชุมชนของ ปณท ณ ที่ทำการไปรษณีย์อำเภอบางปะอิน และโครงการศูนย์ดิจิทัลชุมชน ต.บางกระสั้น ณ เทศบาลตำบลบางกระสั้น อ.บางปะอิน จ.พระนครศรีอยุธยา
*****************

ที่มา : https://www.thaigov.go.th/news/contents/details/57310