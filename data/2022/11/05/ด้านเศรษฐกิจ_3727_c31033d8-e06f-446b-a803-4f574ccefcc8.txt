รัฐบาลไทย-ข่าวทำเนียบรัฐบาล-ดีอีเอส - ก.ต่างประเทศ ร่วมประชุม APEC TELWG ๖๔ เตรียมความพร้อมก่อนการประชุมระดับหัวหน้าคณะผู้แทนเขตเศรษฐกิจสมาชิกเอเปค ที่จะจัดขึ้น ๑๐-๑๔ พ.ค.นี้


วันอังคารที่ 10 พฤษภาคม 2565
ดีอีเอส - ก.ต่างประเทศ ร่วมประชุม APEC TELWG ๖๔  เตรียมความพร้อมก่อนการประชุมระดับหัวหน้าคณะผู้แทนเขตเศรษฐกิจสมาชิกเอเปค ที่จะจัดขึ้น ๑๐-๑๔ พ.ค.นี้
ดีอีเอส - ก.ต่างประเทศ ร่วมประชุม APEC TELWG ๖๔  เตรียมความพร้อมก่อนการประชุมระดับหัวหน้าคณะผู้แทนเขตเศรษฐกิจสมาชิกเอเปค ที่จะจัดขึ้น ๑๐-๑๔ พ.ค.นี้
เมื่อวันที่ ๙ พฤษภาคม  ๒๕๖๕ นายณัฐพล ณัฏฐสมบูรณ์ รองปลัดกระทรวงดิจิทัลเพื่อเศรษฐกิจและสังคม เป็นหัวหน้าคณะผู้แทนไทยเข้าร่วมการประชุม HoD & ExComm สำหรับการประชุมคณะทำงานเอเปคด้านโทรคมนาคมและสารสนเทศ ครั้งที่ ๖๔ (The 64th APEC Telecommunications and Information Working Group: APEC TELWG 64) ซึ่ง สป.ดศ. เป็นเจ้าภาพร่วมกับกระทรวงการต่างประเทศ ณ โรงแรมแชงกรี – ลา กรุงเทพฯ โดยจัดการประชุมเป็นรูปแบบผสม (Hybrid) โดยจะเป็นการเตรียมการระดับหัวหน้าคณะผู้แทนเขตเศรษฐกิจสมาชิกเอเปคสำหรับการประชุมที่จะเกิดขึ้นระหว่างวันที่ ๑๐ – ๑๔ พฤษภาคม ๒๕๖๕ โดยมีหัวข้อการหารือเกี่ยวกับ (๑) การดำเนินการตามTELWG ToR ปี ๒๕๖๕ – ๒๕๖๘ ซึ่งจะต้องมีการปรับโครงสร้างใหม่ กำหนดวิธีการเลือกประธาน รองประธาน ประธานกลุ่มกำกับและรองประธานกลุ่มกำกับดำรงตำแหน่งวาระ ๒ ปี โดยจะเริ่มมีผลในปี ๒๕๖๖ (๒) การนำเสนอเอกสารPlanning and Prioritization Table และขอให้พิจารณาแจ้งสถานะของการดำเนินการในตาราง (๓) แนวทางเพื่อเชิญให้สมาชิกเสนอโครงการที่เป็นความร่วมมือข้ามสาขา (๔) การนำเสนอโครงการปัจจุบันของ TELWG ที่กำลังดำเนินการในปี ๒๕๖๕ และจะเชิญให้ประธานของแต่ละกลุ่มกำกับทั้ง ๓ กลุ่ม นำเสนอข้อเสนอโครงการใหม่ เพื่อให้ที่ประชุมพิจารณา
**********

ที่มา : https://www.thaigov.go.th/news/contents/details/54392