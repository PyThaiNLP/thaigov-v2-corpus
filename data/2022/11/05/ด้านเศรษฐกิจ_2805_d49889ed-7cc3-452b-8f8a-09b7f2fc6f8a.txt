รัฐบาลไทย-ข่าวทำเนียบรัฐบาล-“กอช. ชวนอาชีพอิสระ ที่มีอายุ 50 ปีขึ้นไป วางแผนการออม กับ กอช.”


วันจันทร์ที่ 7 กุมภาพันธ์ 2565
พิมพ์
“กอช. ชวนอาชีพอิสระ ที่มีอายุ 50 ปีขึ้นไป วางแผนการออม กับ กอช.”
กองทุนการออมแห่งชาติ หรือ กอช. เชิญชวนผู้ประกอบอาชีพอิสระที่มีสิทธิ์สมัครเป็นสมาชิก กอช. รับเงินสมทบเพิ่ม 1,200 บาทต่อปี เพียงตรวจสอบสิทธิ์และคุณสมบัติก่อนการสมัครสมาชิกได้ ที่แอปพลิเคชัน “กอช.” สอบถามโทร. 02-049-9000
นางสาวจารุลักษณ์  เรืองสุวรรณ  เลขาธิการคณะกรรมการกองทุนการออมแห่งชาติ (กอช.) เปิดเผยว่า กอช. เชิญชวนผู้ประกอบอาชีพอิสระ ประชาชนทั่วไปที่มีสิทธิ์สมัครเป็นสมาชิก กอช. วางแผนการออมเงินเพื่อสร้างความมั่นคงในอนาคต โดยออมกับ กอช. เดือนละ 1,100 บาท หรือปีละ 13,200 บาท รับเงินสมทบ 1,200 บาทต่อปี คิดเป็นดอกเบี้ยเงินฝากธนาคาร 9.09% เพื่อครบอายุ 60 ปีจะได้มีบำนาญรายเดือนใช้ตลอดชีพ
สำหรับผู้ที่สนใจสามารถสมัครหรือส่งเงินออมสะสมได้ที่แอปพลิเคชัน กอช. รวมถึงหน่วยรับสมัครสมาชิกใกล้บ้านท่าน อาทิ ที่ว่าการอำเภอทั่วประเทศ สำนักงานคลังจังหวัด สถาบันการเงินชุมชน ตัวแทน กอช. ประจำหมู่บ้านหรือ ธนาคารของรัฐ อาทิ ธนาคารเพื่อการเกษตรและสหกรณ์การเกษตร ธนาคารออมสิน ธนาคารอาคารสงเคราะห์ ธนาคารกรุงไทย ธนาคารอิสลามแห่งประเทศไทย ทุกสาขา รวมทั้งไปรษณีย์ไทย สหกรณ์ชุมชน ที่เข้าร่วม เคาน์เตอร์เซอร์วิส เทสโก้โลตัส บิ๊กซี ตู้บุญเติม และเครือข่ายรับสมัครทั่วประเทศ สอบถามข้อมูลเพิ่มเติมได้ที่สายด่วนเงินออม โทร. 02-049-9000
“คุณออม รัฐช่วยออม คุณได้บำนาญ”

ที่มา : https://www.thaigov.go.th/news/contents/details/51291