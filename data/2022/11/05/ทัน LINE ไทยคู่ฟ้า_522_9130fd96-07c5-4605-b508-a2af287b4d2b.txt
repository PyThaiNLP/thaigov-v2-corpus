รัฐบาลไทย-ข่าวทำเนียบรัฐบาล-สธ. ยืนยัน! ยังไม่พบ “ฟลูโรนา” ในไทย และเชื้อไข้หวัดใหญ่กับโควิดผสมเกิดเป็นไฮบริดไม่ได้


วันอาทิตย์ที่ 9 มกราคม 2565
สธ. ยืนยัน! ยังไม่พบ “ฟลูโรนา” ในไทย และเชื้อไข้หวัดใหญ่กับโควิดผสมเกิดเป็นไฮบริดไม่ได้
.....
กระทรวงสาธารณสุข ยืนยันยังไม่พบ “ฟลูโรนา” (การติดเชื้อไข้หวัดใหญ่และเชิ้อไวรัสโคโรนาในคนเดียวกัน) ในประเทศไทย ขณะที่เชื้อไข้หวัดใหญ่กับเชื้อโควิดผสมพันธุ์เกิดเป็นไฮบริดไม่ได้ ขอประชาชนอย่ากังวล
.
อาการของฟลูโรนานั้นไม่แตกต่างจากโรคโควิด-19 และโอกาสในการติดเชื้อทั้ง 2 ตัวพร้อมกันค่อนข้างน้อย แต่สิ่งที่ควรรู้ คือ ทั้งเชื้อไข้หวัดใหญ่และโควิดแพร่กระจายจากทางเดินหายใจในลักษณะที่เป็นฝอยละอองเหมือนกัน ดังนั้น การใส่หน้ากาก ล้างมือ รักษาระยะห่าง สามารถป้องกันทั้งสองโรคในเวลาเดียวกันได้
.
และหากต้องการสร้างภูมิคุ้มกันให้มากขึ้นควรฉีดวัคซีนป้องกัน โดยการฉีดวัคซีนไข้หวัดใหญ่ควรเว้นระยะจากการฉีดวัคซีนโควิด-19 เป็นเวลา 1 - 2 สัปดาห์
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/50360