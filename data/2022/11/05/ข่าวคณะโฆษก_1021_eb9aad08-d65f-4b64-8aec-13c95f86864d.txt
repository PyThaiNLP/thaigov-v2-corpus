รัฐบาลไทย-ข่าวทำเนียบรัฐบาล-โฆษกรัฐบาลสวน "หญิงหน่อย" เลิกนิสัยดราม่า หยุดสร้างความสับสนให้ประชาชน ลั่นรัฐบาลดูแลราคาน้ำมันดีเซล ทำให้ราคาน้ำมันในไทยถูกกว่าหลายประเทศในอาเซียน ยันนายกฯ ดูแลประชาชนทุกกลุ่ม


วันพฤหัสบดีที่ 10 กุมภาพันธ์ 2565
พิมพ์
โฆษกรัฐบาลสวน "หญิงหน่อย" เลิกนิสัยดราม่า หยุดสร้างความสับสนให้ประชาชน ลั่นรัฐบาลดูแลราคาน้ำมันดีเซล ทำให้ราคาน้ำมันในไทยถูกกว่าหลายประเทศในอาเซียน ยันนายกฯ ดูแลประชาชนทุกกลุ่ม
โฆษกรัฐบาลสวน "หญิงหน่อย" เลิกนิสัยดราม่า หยุดสร้างความสับสนให้ประชาชน ลั่นรัฐบาลดูแลราคาน้ำมันดีเซล ทำให้ราคาน้ำมันในไทยถูกกว่าหลายประเทศในอาเซียน ยันนายกฯ ดูแลประชาชนทุกกลุ่ม เหน็บระวังเลือกตั้งสมัยหน้าจะถูกประชาชนเมิน
วันนี้ (10 ก.พ.65) นายธนกร วังบุญคงชนะ โฆษกประจำสำนักประจำสำนักนายกรัฐมนตรี กล่าวถึงกรณีที่คุณหญิงสุดารัตน์ เกยุราพันธ์ ประธานพรรคไทยสร้างไทย กล่าวหารัฐบาลนี้ทำให้ราคาน้ำมันแพงกว่าประเทศอื่นๆ อย่างต่อเนื่อง เพราะการเก็บภาษีสรรพสามิตน้ำมันดีเซลสูงถึงลิตรละเกือบ 6 บาทว่า ตนไม่เข้าใจจริงๆ ว่าคุณหญิงสุดารัตน์ใช้สมองส่วนไหนคิด เพราะเรื่องดังกล่าวไม่เป็นความจริง สร้างความสับสนให้กับประชาชน ซึ่งข้อเท็จจริงคือ รัฐบาลใช้กลไกเงินกองทุนน้ำมันเชื้อเพลิงเข้าไปช่วยเหลือโดยการอุดหนุนราคาน้ำมันดีเซลอยู่ที่ลิตรละ 3.79 บาท โดยข้อมูลราคาน้ำมันเฉลี่ยในอาเซียน อ้างอิง ณ วันที่  7 กุมภาพันธ์ 2565 ประเทศไทยอยู่ในลำดับที่ 5  ราคาน้ำมันของประเทศไทย เบนซิน ขายอยู่ที่ 34.55 บาท/ลิตร  ดีเซลขายอยู่ที่  29.94 บาท/ลิตร สิงคโปร์ เบนซินขายอยู่ที่ 66.89 บาท/ลิตร   ดีเซลขายอยู่ที่  56.07 บาท/ลิตร  ลาว เบนซินขายอยู่ที่ 44.67 บาท/ลิตร   ดีเซลขายอยู่ที่  34.75 บาท/ลิตร  ฟิลิปปินส์ เบนซินขายอยู่ที่ 38.95 บาท/ลิตร   ดีเซลขายอยู่ที่  32.02 บาท/ลิตร  กัมพูชา เบนซิน ขายอยู่ที่ 38.19 บาท/ลิตร  ดีเซลขายอยู่ที่  30.88 บาท/ลิตร ซึ่งจากข้อมูลดังกล่าวไม่ได้เป็นไปตามข้อกล่าวหาของคุณหญิงสุดารัตน์แต่อย่างใด ตนอยากจะขอร้องคุณหญิงสุดารัตน์ให้หยุดพฤติกรรมปั้นหน้าเศร้าเล่าความเท็จไปวันๆ ได้แล้ว ไม่เช่นนั้นการเลือกตั้งครั้งหน้าประชาชนจะเมินหนี อย่าใช้วิธีการเดิมๆ มาดิสเครดิตรัฐบาล ตนเชื่อว่าประชาชนรู้ทันแล้วว่า ที่ผ่านมาคุณหญิงสุดารัตน์ได้ทำประโยชน์อะไรให้กับประเทศบ้างนอกจากการรับใช้อดีตนายกฯ บางคนที่ทุจริตคอรัปชั่น
โฆษกประจำสำนักประจำสำนักนายกรัฐมนตรี กล่าวว่า ขณะนี้รัฐบาลก็มีนโยบายชัดเจนโดยใช้กลไกของกองทุนน้ำมันเชื้อเพลิงเข้าไปดูแลราคาอยู่ ในส่วนของของราคาน้ำมันแพงเป็นภาวะที่ทั่วโลกเผชิญ คาดว่าเมื่อพ้นฤดูหนาวของต่างประเทศไปแล้ว แนวโน้มราคาน้ำมันจะปรับลดลง มาตรการภาษีจึงจะเป็นมาตรการสุดท้ายที่รัฐบาลจะดำเนินการ โดยจะดูราคาน้ำมันดิบในตลาดโลก ว่าปรับขึ้นไปถึงจุดที่ไม่สามารถรับได้ จะไม่เข้าไปอุดหนุนเกินความจำเป็น เพราะรายได้จากภาษีน้ำมันก็เป็นรายได้หลักของรัฐบาล ซึ่งตอนนี้มีกองทุนน้ำมันที่ทำหน้าที่รักษาเสถียรภาพของราคาน้ำมันอยู่
“พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ได้ให้ นโยบายดูแลระดับราคาพลังงานให้เหมาะสม เน้นดูแลประชาชนในภาพใหญ่  ลดผลกระทบต่อธุรกิจให้มากที่สุด  ที่ผ่านมารัฐบาลและกระทรวงพลังงานก็ได้มีการใช้เงินกองทุนน้ำมันเชื้อเพลิง เข้ามาช่วยเหลือประชาชน ด้วยการตรึงราคาค่าการตลาด และราคาดีเซลไม่เกิน 30 บาท/ลิตร  ซึ่งผู้ประกอบการภาคธุรกิจส่วนใหญ่รวมทั้งประชาชนเข้าใจดีว่า ราคาพลังงานและน้ำมันโลกทุกวันนี้ เป็นไปตามกลไกตลาดเสรี  และราคาพลังงานในประเทศทุกวันนี้ ผู้ประกอบขนส่งยังสามารถประกอบธุรกิจและสอดคล้องกับเศรษฐกิจไทย ณ ขณะนี้” โฆษกประจำสำนักประจำสำนักนายกรัฐมนตรี กล่าว
----------------

ที่มา : https://www.thaigov.go.th/news/contents/details/51419