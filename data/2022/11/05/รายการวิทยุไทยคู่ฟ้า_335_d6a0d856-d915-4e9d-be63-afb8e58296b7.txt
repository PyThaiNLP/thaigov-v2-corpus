รัฐบาลไทย-ข่าวทำเนียบรัฐบาล-ไทย-จีน ส่งเสริมความร่วมมือด้านการเรียนการสอนภาษาจีน


วันเสาร์ที่ 16 เมษายน 2565
พิมพ์
ไทย-จีน ส่งเสริมความร่วมมือด้านการเรียนการสอนภาษาจีน
วันเสาร์ที่ 16 ธันวาคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลเดินหน้าพัฒนาศักยภาพบุคลากรเพื่อรองรับการค้าการลงทุนระหว่างประเทศ โดยเห็นชอบร่างกรอบความร่วมมือว่าด้วยการส่งเสริมความร่วมมือด้านการเรียนการสอนภาษาจีน ระหว่างกระทรวงการอุดมศึกษา วิทยาศาสตร์ วิจัยและนวัตกรรม ของไทย กับ กระทรวงศึกษาธิการแห่งสาธารณรัฐประชาชนจีน โดยมีกรอบแนวทางดำเนินการ เช่น ให้ทุนการศึกษาแก่ครูผู้สอนภาษาจีนในระดับปริญญาตรี โท และเอก พัฒนาอาจารย์และครูผู้สอนระดับอาชีวศึกษา จัดส่งครูอาสาสมัครสอนภาษาจีนไปยังสถาบันอุดมศึกษา ตลอดจนพัฒนาหลักสูตรการเรียนการสอน และศึกษาวิจัยเพื่อพัฒนาการเรียนการสอนภาษาจีน ทั้งนี้ เพื่อกระชับความร่วมมือด้านการแลกเปลี่ยนภาษาและวัฒนธรรมให้มีความแน่นแฟ้นยิ่งขึ้น
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/53633