รัฐบาลไทย-ข่าวทำเนียบรัฐบาล-Fitch Ratings ประเมินเศรษฐกิจไทยจะฟื้นตัวได้เร็วขึ้นในปี 65 จากอัตราการฉีดวัคซีนโควิด-19 ต่อเนื่อง


วันเสาร์ที่ 16 ตุลาคม 2564
Fitch Ratings ประเมินเศรษฐกิจไทยจะฟื้นตัวได้เร็วขึ้นในปี 65 จากอัตราการฉีดวัคซีนโควิด-19 ต่อเนื่อง
....
นายธนกร วังบุญคงชนะ โฆษกรัฐบาล เผยผลการวิเคราะห์ของบริษัท Fitch Ratings (ประเทศไทย) จำกัด (Fitch Rating Thailand) ซึ่งเป็นบริษัทจัดอันดับความน่าเชื่อถือชั้นนำ ระบุว่า เศรษฐกิจไทยจะฟื้นตัวได้เร็วขึ้นภายในปี 2565 (ที่มา : https://www.fitchratings.com/research/sovereigns/thailand-recovery-to-gain-traction-in-2022-banks-retail-hospitality-still-challenged-12-10-2021)
.
โดยมีปัจจัยหนุนจากอัตราการฉีดวัคซีนโควิด-19 ที่เพิ่มขึ้นต่อเนื่อง การกลับมาเปิดธุรกิจอีกครั้ง อุตสาหกรรมการท่องเที่ยวมีแนวโน้มฟื้นตัวอย่างค่อยเป็นค่อยไป ตลอดจนอันดับความน่าเชื่อถือของบริษัทไทยรายใหญ่ต่าง ๆ มีเสถียรภาพเพิ่มมากขึ้น
.
ทั้งนี้ พล.อ.ประยุทธ์ จันทร์โอชา นายกรัฐมนตรีและรมว.กลาโหม ยินดีกับผลการประเมินดังกล่าว ซึ่งรัฐบาลพร้อมจะต่อยอดนโยบายที่เป็นประโยชน์กับการฟื้นฟูทางเศรษฐกิจในประเทศให้แข็งแกร่ง สอดรับกับการเจรจาและกรอบความร่วมมือระหว่างประเทศ ควบคู่กับการพัฒนาด้านสาธารณสุขอย่างครอบคลุมให้ทันต่อสถานการณ์ทั้งในปัจจุบันและอนาคต
.
อ่านเพิ่มเติม คลิก https://www.thaigov.go.th/news/contents/details/46954
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/47058