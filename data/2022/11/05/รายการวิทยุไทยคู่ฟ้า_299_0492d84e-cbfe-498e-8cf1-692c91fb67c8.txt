รัฐบาลไทย-ข่าวทำเนียบรัฐบาล-รัฐบาลอนุมัติร่างกฎหมายเพื่อดูแลสวัสดิภาพช้างไทย


วันเสาร์ที่ 12 มีนาคม 2565
พิมพ์
รัฐบาลอนุมัติร่างกฎหมายเพื่อดูแลสวัสดิภาพช้างไทย
วันศุกร์ที่ 11 มีนาคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลให้ความสำคัญกับ ช้าง สัตว์ใหญ่คู่บ้านคู่เมืองไทยให้ได้รับการดูแลตามหลักสวัสดิภาพสัตว์ โดยอนุมัติหลักการร่างกฎกระทรวงกำหนดมาตรฐานสินค้าเกษตรสำหรับการปฏิบัติที่ดีสำหรับปางช้างเป็นมาตรฐานบังคับ พ.ศ. ... ซึ่งเป็นการกำหนดเกณฑ์การจัดการควบคุมดูแลและเลี้ยงช้างให้ถูกต้องเหมาะสม เช่น สถานที่ตั้งของปางช้างต้องอยู่ในสภาพแวดล้อมที่ไม่เสี่ยงจากการปนเปื้อนของอันตรายทางกายภาพ เคมี และชีวภาพ มีคู่มือการจัดการที่แสดงให้เห็นรายละเอียดของการปฏิบัติงาน เช่น การแยกและฝึกลูกช้าง การจัดการด้านการสืบพันธุ์ มีสัตวแพทย์ผู้ควบคุมปางช้างกำกับดูแลด้านสุขภาพ และมีการตรวจสุขภาพประจำปี โดยให้กฎกระทรวงนี้ใช้บังคับเมื่อครบกำหนด 2 ปีนับแต่วันประกาศในราชกิจจานุเบกษา
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/52373