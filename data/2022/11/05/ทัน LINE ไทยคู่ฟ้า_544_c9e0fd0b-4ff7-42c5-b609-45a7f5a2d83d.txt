รัฐบาลไทย-ข่าวทำเนียบรัฐบาล-สปสช. เร่งกระจายชุดตรวจ ATK ผ่านแอปฯ เป๋าตัง และหน่วยบริการสาธารณสุขใกล้บ้าน


วันอาทิตย์ที่ 16 มกราคม 2565
สปสช. เร่งกระจายชุดตรวจ ATK ผ่านแอปฯ เป๋าตัง และหน่วยบริการสาธารณสุขใกล้บ้าน
.....
นายแพทย์จเด็จ ธรรมธัชอารี เลขาธิการสำนักงานหลักประกันสุขภาพแห่งชาติ (สปสช.) เผย สปสช. เร่งกระจายชุดตรวจ ATK ให้ประชาชนในระบบ ผ่านช่องทางต่าง ๆ ทั้งแอปฯ เป๋าตัง ที่จะกระจายไปยังร้านขายยาใกล้บ้าน และหน่วยบริการสาธารณสุขใกล้บ้าน เช่น รพ.สต. ชุมชนและจังหวัด รวมถึงพื้นที่ กทม. ที่ศูนย์บริการสาธารณสุข 69 แห่ง และคลินิกชุมชนอบอุ่นกว่า 200 แห่ง หรือติดต่อผ่านสายด่วน 1330 ที่จะมีเจ้าหน้าที่แจ้งสถานที่เพื่อรับชุดตรวจ
.
ประชาชนที่ตรวจแล้วผลเป็นบวก สามารถแจ้งผ่านสายด่วน สปสช. 1330 ต่อ 14 เพื่อเข้าสู่ระบบการรักษาทั้งแบบการดูแลรักษาที่บ้าน ศูนย์บริการชุมชน หรือโรงพยาบาลในกลุ่มเสี่ยง 3 กลุ่ม ได้แก่ กลุ่มผู้สูงอายุ กลุ่มผู้มีโรคประจำตัวและกลุ่มหญิงตั้งครรภ์ ซึ่งจะต้องมีผลยืนยันการตรวจแบบ RT-PCR
.
การรักษาตัวที่บ้านและศูนย์บริการชุมชน สปสช. จะประสานงานกับสถานพยาบาลดูแลผู้ป่วย ประกอบด้วย การจัดส่งยา อาหาร 3 มื้อ มีอุปกรณ์ เช่น เครื่องวัดอุณหภูมิ เครื่องวัดออกซิเจนและติดตามอาการผ่านวิดีโอคอลจนครบการดูแล 10 วัน ขณะเดียวกันจะประเมินผลเพื่อกระจายชุดตรวจให้มีความทั่วถึงมากยิ่งขึ้นด้วย
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/50573