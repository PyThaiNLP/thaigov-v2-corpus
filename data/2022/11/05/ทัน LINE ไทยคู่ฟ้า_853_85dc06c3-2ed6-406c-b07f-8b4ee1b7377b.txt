รัฐบาลไทย-ข่าวทำเนียบรัฐบาล-ข่าวดี! 4 จังหวัดท่องเที่ยวภาคใต้ ธุรกิจฟื้นตัว มีผู้ประกอบการจดทะเบียน "จัดตั้งนิติบุคคลใหม่" เพิ่ม 51.62%


วันพุธที่ 4 พฤษภาคม 2565
ข่าวดี! 4 จังหวัดท่องเที่ยวภาคใต้ ธุรกิจฟื้นตัว มีผู้ประกอบการจดทะเบียน "จัดตั้งนิติบุคคลใหม่" เพิ่ม 51.62%
.....
กระทรวงพาณิชย์ เผยว่า กรมพัฒนาธุรกิจการค้า ได้วิเคราะห์ข้อมูลธุรกิจในพื้นที่ 4 จังหวัดท่องเที่ยวยอดนิยมภาคใต้ ประกอบด้วย ภูเก็ต สุราษฎร์ธานี กระบี่ และพังงา ซึ่งเป็นจังหวัดที่ได้รับการสนับสนุนมาตรการต่าง ๆ ของรัฐ พบว่า ช่วงเดือน ม.ค. - มี.ค. 65 มีผู้ประกอบการได้จดทะเบียน "จัดตั้งนิติบุคคลใหม่" เพิ่มขึ้น 1,216 ราย หรือ 51.62% แบ่งเป็น
.
-จ.ภูเก็ต 613 ราย เพิ่มขึ้น 82% ทุน 1,666.90 ล้านบาท เพิ่มขึ้น 102%
.
-จ.สุราษฎร์ธานี 450 ราย เพิ่มขึ้น 35% ทุน 977.10 ล้านบาท เพิ่มขึ้น 90%
.
-จ.กระบี่ 110 ราย เพิ่มขึ้น 17% ทุน 178.21 ล้านบาท เพิ่มขึ้น 64%
.
-จ.พังงา 43 ราย เพิ่มขึ้น 16% ทุน 66.81 ล้านบาท เพิ่มขึ้น 14%
.
นอกจากนี้ ยังพบว่าธุรกิจอื่น ๆ ที่เกี่ยวข้องกับธุรกิจการท่องเที่ยว ไม่ว่าจะเป็นธุรกิจภัตตาคารและร้านอาหาร ธุรกิจโรงแรม รีสอร์ท และห้องชุด ธุรกิจสปา และธุรกิจที่ให้บริการสำรองการท่องเที่ยว ก็เติบโตขึ้นเช่นกัน
.
จากข้อมูลดังกล่าว ถือว่าเป็นสัญญาณการฟื้นตัวเศรษฐกิจภาคการท่องเที่ยวและประเทศอย่างชัดเจน โดยสะท้อนให้เห็นถึงความสามารถของภาคธุรกิจไทยที่ได้ปรับตัวให้เข้ากับสถานการณ์การแพร่ระบาดของโควิด-19
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/54209