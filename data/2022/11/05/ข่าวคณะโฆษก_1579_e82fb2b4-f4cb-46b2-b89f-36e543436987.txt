รัฐบาลไทย-ข่าวทำเนียบรัฐบาล-โฆษกรัฐบาลเผย นายกฯ ชื่นชมประสิทธิภาพทีมแพทย์และการสาธารณสุขไทย ในการดูแลผู้ป่วยโควิด-19 จำนวนผู้ป่วยในระบบลดน้อยลงและผู้ป่วยรักษาหายกลับบ้านเพิ่มขึ้นต่อเนื่อง โดยวันนี้ผู้เสียชีวิต 40 ราย


วันจันทร์ที่ 16 พฤษภาคม 2565
พิมพ์
โฆษกรัฐบาลเผย นายกฯ ชื่นชมประสิทธิภาพทีมแพทย์และการสาธารณสุขไทย ในการดูแลผู้ป่วยโควิด-19  จำนวนผู้ป่วยในระบบลดน้อยลงและผู้ป่วยรักษาหายกลับบ้านเพิ่มขึ้นต่อเนื่อง โดยวันนี้ผู้เสียชีวิต 40 ราย
โฆษกรัฐบาลเผย นายกฯ ชื่นชมประสิทธิภาพทีมแพทย์และการสาธารณสุขไทย ในการดูแลผู้ป่วยโควิด-19  จำนวนผู้ป่วยในระบบลดน้อยลงและผู้ป่วยรักษาหายกลับบ้านเพิ่มขึ้นต่อเนื่อง โดยวันนี้ผู้เสียชีวิต 40 ราย
วันนี้ (16 พ.ค. 65) นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชานายกรัฐมนตรีและรัฐมนตรีว่าการกระทรวงกลาโหม ชื่นชมการสาธารณสุขไทย และขอบคุณทีมแพทย์และบุคลากรทางการแพทย์ในการดูแล รักษาผู้ป่วยโควิด-19  หายป่วยจนสามารถกลับบ้านได้  มีจำนวนมากกว่าผู้ติดเชื้อใหม่รายวัน  จำนวนผู้ป่วยในระบบลดน้อยลง  ขณะที่ วันนี้ผู้เสียชีวิต 40 ราย อย่างไรก็ตาม  นายกรัฐมนตรียังย้ำถึงความจำเป็นที่ทุกฝ่ายยังคงต้องยึดปฏิบัติตามมาตรการป้องกันการติดเชื้อโควิดแบบครอบจักรวาล  (Universal Prevention)  และมาตรการ COVID Free Setting อย่างต่อเนื่อง พร้อมเชิญชวนประชาชน รวมทั้ง ผู้ปกครองเร่งนำบุตรหลานเข้ารับวัคซีนทั้งเข็มหลักและเข็มกระตุ้น  ยืนยันประสิทธิภาพของวัคซีน  สามารถช่วยลดความรุนแรง เมื่อได้รับเชื้อโควิด – 19 รวมทั้งยังเป็นการสร้างภูมิคุ้มกันให้แก่บุตรหลานด้วย
สำหรับสถานการณ์การแพร่ระบาดของโรคติดเชื้อไวรัสโคโรนา 2019 (โควิด-19) ในประเทศไทยวันนี้ (16 พฤษภาคม 2565) พบมีผู้ติดเชื้อรายใหม่ รวม 5,238 ราย จำแนกเป็นผู้ป่วยจากในประเทศ 5,236 ราย และ ผู้ป่วยมาจากต่างประเทศ 2 ราย รวมผู้ป่วย สะสม 2,155,649 ราย (ตั้งแต่ 1 มกราคม 2565) ขณะที่หายป่วยกลับบ้าน 9,168 ราย รวมหายป่วยสะสม 2,114,273 ราย (ตั้งแต่ 1 มกราคม 2565) โดยมีผู้ป่วยกำลังรักษา 66,805 ราย และเสียชีวิต 40 รายทั้งนี้จำนวนผู้ป่วยปอดอักเสบ รักษาตัวอยู่ในโรงพยาบาล 1,271 ราย  เฉลี่ยจังหวัดละ 17 ราย อัตราครองเตียง ร้อยละ 16.4
...............

ที่มา : https://www.thaigov.go.th/news/contents/details/54607