รัฐบาลไทย-ข่าวทำเนียบรัฐบาล-กรมทางหลวงชนบทแจ้งปิดการจราจรบนสะพานพระราม 4 (บางช่องทาง) ตั้งแต่คืนวันที่ 21 กุมภาพันธ์ - 31 มีนาคม 2565 ช่วงเวลา 22.00 - 04.00 น. เพื่อเสริมผิวลาดยาง


วันจันทร์ที่ 21 กุมภาพันธ์ 2565
กรมทางหลวงชนบทแจ้งปิดการจราจรบนสะพานพระราม 4 (บางช่องทาง) ตั้งแต่คืนวันที่ 21 กุมภาพันธ์ - 31 มีนาคม 2565 ช่วงเวลา 22.00 - 04.00 น. เพื่อเสริมผิวลาดยาง
กรมทางหลวงชนบท (ทช.) กระทรวงคมนาคม โดยสำนักบำรุงทาง มีความจำเป็นต้องปิดการจราจร บนสะพานพระราม 4 (บางช่องทาง) ตั้งแต่คืนวันที่ 21 กุมภาพันธ์ - 31 มีนาคม 2565 ช่วงเวลา 22.00 - 04.00 น. เพื่อเสริมผิวลาดยาง
กรมทางหลวงชนบท (ทช.) กระทรวงคมนาคม โดยสำนักบำรุงทาง จะดำเนินงานโครงการเสริมผิวจราจรลาดยางแบบโพลีเมอร์โมดิฟายด์แอสฟัลต์คอนกรีต (PMA) บนสะพานพระราม 4 อำเภอปากเกร็ด จังหวัดนนทบุรี ซึ่งจะต้องใช้เครื่องจักรกลขนาดใหญ่ในการดำเนินงาน ทช. จึงมีความจำเป็นต้องปิดการจราจร (ฝั่งขาเข้าและขาออก บางช่องจราจร) บนสะพานพระราม 4 เพื่อความปลอดภัยของผู้ใช้เส้นทางระหว่างดำเนินงานก่อสร้าง ระหว่างวันที่ 21 กุมภาพันธ์ - 31 มีนาคม 2565 ตั้งแต่เวลา 22.00 - 04.00 น. ของวันรุ่งขึ้น จึงขอประชาสัมพันธ์ให้ผู้สัญจรผ่านสะพานฯ หลีกเลี่ยงเส้นทางในวันและเวลาดังกล่าว
ทั้งนี้ ประชาชนสามารถสอบถามรายละเอียดเพิ่มเติมได้ที่ นายวรพงษ์ หร่ายเจริญ วิศวกรโยธาปฏิบัติการ หมายเลขโทรศัพท์ 09 2965 6514 และนายปภังกร โพธิ์หอม นายช่างโยธา (พร.) หมายเลขโทรศัพท์ 09 2868 5939 สำนักบำรุงทาง กรมทางหลวงชนบท

ที่มา : https://www.thaigov.go.th/news/contents/details/51767