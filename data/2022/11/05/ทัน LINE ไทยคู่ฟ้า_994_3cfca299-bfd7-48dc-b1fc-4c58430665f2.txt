รัฐบาลไทย-ข่าวทำเนียบรัฐบาล-!!เตือน! 30 มิ.ย. - 2 ก.ค. นี้ 16 จว. ภาคเหนือ - อีสาน ระวังน้ำท่วมฉับพลัน น้ำป่าไหลหลาก


วันพุธที่ 29 มิถุนายน 2565
!!เตือน! 30 มิ.ย. - 2 ก.ค. นี้ 16 จว. ภาคเหนือ - อีสาน ระวังน้ำท่วมฉับพลัน น้ำป่าไหลหลาก
.....
กรมป้องกันและบรรเทาสาธารณภัย (ปภ.) แจ้งเตือน 16 จังหวัดภาคเหนือและภาคตะวันออกเฉียงเหนือ เฝ้าระวังสถานการณ์น้ำท่วมฉับพลันและน้ำป่าไหลหลากในช่วงวันที่ 30 มิ.ย. - 2 ก.ค. 65 เนื่องจากคาดการณ์ว่าสภาวะอากาศในพื้นที่ดังกล่าวจะมีฝนเพิ่มขึ้นและมีฝนตกหนักถึงหนักมาก ดังนี้
.
ภาคเหนือ 9 จังหวัด
- จ.แม่ฮ่องสอน ทุกอำเภอ
- จ.เชียงใหม่ ได้แก่ อ.เมือง แม่แจ่ม เวียงแหง เชียงดาว แม่แตง ดอยสะเก็ด สะเมิง หางดง กัลยาณิวัฒนา และอมก๋อย
- จ.เชียงราย ได้แก่ อ.เมือง แม่สรวย แม่ฟ้าหลวง แม่จัน และเวียงแก่น
- จ.ลำพูน ได้แก่ อ.เมือง แม่ทา บ้านโฮ่ง ทุ่งหัวช้าง ลี้ และบ้านธิ
- จ.ลำปาง ได้แก่ อ.เมือง เถิน เสริมงาม สบปราบ วังเหนือ เมืองปาน แจ้ห่ม งาว แม่เมาะ ห้างฉัตร แม่ทะ และแม่พริก
- จ.พะเยา ได้แก่ อ.เมือง เชียงคา ปง จุน และภูซาง
- จ.น่าน ได้แก่ อ.นาหมื่น สองแคว เฉลิมพระเกียรติ ปัว เวียงสา ทุ่งช้าง ท่าวังผา บ่อเกลือ และแม่จริม
- จ.แพร่ ทุกอำเภอ
- จ.อุตรดิตถ์ ได้แก่ อ.ท่าปลา บ้านโคก น้ำปาด และลับแล
.
ภาคตะวันออกเฉียงเหนือ 7 จังหวัด
- จ.เลย ได้แก่ อ.เมือง นาแห้ว ด่านซ้าย ภูเรือ ภูหลวง และปากชม
- จ.หนองบัวลำภู ได้แก่ อ.สุวรรณคูหา
- จ.บึงกาฬ ได้แก่ อ.บุ่งคล้า
- จ.อุดรธานี ได้แก่ อ.นายูง และน้ำโสม
- จ.หนองคาย ได้แก่ อ.สังคม
- จ.นครพนม ได้แก่ อ.เมือง
- จ.สกลนคร ได้แก่ อ.ภูพาน
.
พร้อมประสานหน่วยงานที่เกี่ยวข้องติดตามสถานการณ์อย่างใกล้ชิด จัดเตรียมเครื่องมือเครื่องจักรกลฯ และทีมปฏิบัติการให้พร้อมเผชิญเหตุและช่วยเหลือประชาชนทันที โดยหากประชาชนสามารถแจ้งเหตุหรือขอความช่วยเหลือได้ทางไลน์ @1784DDPM/ แอปฯ “พ้นภัย”/ สายด่วนนิรภัย 1784 ตลอด 24 ชม. รวมถึงติดตามประกาศการแจ้งเตือนภัยได้ที่แอปฯ “THAI DISASTER ALERT”
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/56318