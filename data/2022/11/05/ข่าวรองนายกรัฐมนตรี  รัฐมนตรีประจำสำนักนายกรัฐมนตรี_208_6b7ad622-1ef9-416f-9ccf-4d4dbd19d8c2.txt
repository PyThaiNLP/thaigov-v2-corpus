รัฐบาลไทย-ข่าวทำเนียบรัฐบาล-“อนุชา” โต้ “นิยม” ยืนยันสัญญาเช่าที่ดินเฉลิมโลก (ฝั่งเหนือ) เกิดขึ้นก่อนรัฐบาลชุดนี้เข้ามาบริหารประเทศ ย้ำรัฐบาลยึดผลประโยชน์ของประเทศเป็นหลัก


วันศุกร์ที่ 22 กรกฎาคม 2565
พิมพ์
“อนุชา” โต้ “นิยม” ยืนยันสัญญาเช่าที่ดินเฉลิมโลก (ฝั่งเหนือ) เกิดขึ้นก่อนรัฐบาลชุดนี้เข้ามาบริหารประเทศ ย้ำรัฐบาลยึดผลประโยชน์ของประเทศเป็นหลัก
“อนุชา” โต้ “นิยม” ยืนยันสัญญาเช่าที่ดินเฉลิมโลก (ฝั่งเหนือ) เกิดขึ้นก่อนรัฐบาลชุดนี้เข้ามาบริหารประเทศ ย้ำรัฐบาลยึดผลประโยชน์ของประเทศเป็นหลัก
วันที่ 22 กรกฎาคม 2565 จากกรณีที่ นายนิยม เวชกามา สมาชิกสภาผู้แทนราษฎร พรรคเพื่อไทย อภิปรายไม่ไว้วางใจ พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ในประเด็นที่นายกรัฐมนตรีมีพฤติกรรมส่อไปในทางทุจริตต่อหน้าที่ ปล่อยปละละเลย มีส่วนรู้เห็นและสมคบคิดให้มีการทุจริตแสวงหาผลประโยชน์ภายในหน่วยงานที่เกี่ยวข้องกับพระพุทธศาสนา โดยนำตลาดเฉลิมโลก สี่แยกประตูน้ำ ซึ่งเป็นศาสนสมบัติกลาง หรือเป็นทรัพย์สินของพระพุทธศาสนา ที่คณะสงฆ์ซื้อที่ดินในบริเวณดังกล่าวจากเอกชนมาตั้งแต่ปี 2477 ไปทำการฉ้อฉลหาประโยชน์ นั้น
นายอนุชา นาคาศัย รัฐมนตรีประจำสำนักนายกรัฐมนตรี ในฐานะที่กำกับดูแลสำนักงานพระพุทธศาสนาแห่งชาติ ชี้แจงว่า กรณีการพัฒนาที่ดินศาสนสมบัติกลางเฉลิมโลก (ฝั่งเหนือ) กรุงเทพมหานคร ความจริงเป็นการทำสัญญาเช่าที่ดิน เพื่อปรับปรุงพัฒนาสิ่งปลูกสร้างศาสนสมบัติกลาง โดยเรื่องดังกล่าวเกิดขึ้นตั้งแต่ในอดีต ในปี 2556-2557 ไม่ได้เกิดขึ้นจากรัฐบาลชุดปัจจุบัน จึงไม่สามารถสืบได้แน่ชัดว่าการทุจริตเกิดขึ้นตั้งแต่ตอนไหน แต่ในรัฐบาลปัจจุบันนายกรัฐมนตรีได้มีการต่อรองให้รัฐบาลได้รับผลประโยชน์เพิ่มขึ้น เพราะสัญญาเดิมที่ทำไว้เมื่อปี 2556 รัฐบาลในขณะนั้นทำสัญญาให้เช่าที่ดินเป็นเวลาถึง 70 ปี แต่เมื่อปี 2562 สัญญาเหมือนเดิม ต่างกันตรงที่ตัดคำว่าให้มีการต่ออายุเช่าที่ดิน 30 ปีออกไป
นายอนุชาฯ ระบุเอกสารที่ฝ่ายค้านนำมาแสดงเป็นเอกสารจริง แต่เป็นการดำเนินการตามมติมหาเถรสมาคม ในปี 2557 ซึ่งตนมองว่าผู้อภิปรายอาจได้รับข้อมูลคลาดเคลื่อนและเข้าใจผิด

ที่มา : https://www.thaigov.go.th/news/contents/details/57125