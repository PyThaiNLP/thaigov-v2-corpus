รัฐบาลไทย-ข่าวทำเนียบรัฐบาล-สธ. ยืนยัน ศูนย์ฉีดวัคซีนกลางบางซื่อ ไม่มีการเรียกรับเงินทุกกรณี


วันพุธที่ 4 สิงหาคม 2564
สธ. ยืนยัน ศูนย์ฉีดวัคซีนกลางบางซื่อ ไม่มีการเรียกรับเงินทุกกรณี
....
ศูนย์ฉีดวัคซีนกลางบางซื่อ มีสถาบันโรคผิวหนัง กรมการแพทย์ เป็นหน่วยงานหลักในการดำเนินการ ยืนยัน ไม่มีการเรียกรับเงินในทุกกรณี และเร่งแก้ปัญหาทุจริตในการลงทะเบียนฉีดวัคซีนโควิด-19 ดังนี้
.
1. ยกเลิกนัดล่วงหน้าที่ผิดปกติ ซึ่งตรวจพบระหว่างวันที่ 28 – 31 ก.ค. ทั้งหมด
2. ยกเลิก Login-User เดิมทั้งหมด และให้สิทธิในการแก้ไขข้อมูลแก่เจ้าหน้าที่ไอที ของกรมการแพทย์และสถาบันโรคผิวหนังเท่านั้น
3. ปิดระบบทำการทั้งหมดในช่วงกลางคืน เพื่อป้องกันการ vpn เข้ามาทำการนอกเวลา
4. ตรวจสอบข้อมูลความผิดปกติของการนัดล่วงหน้า และการนำเข้าข้อมูลอย่างต่อเนื่อง โดยขณะนี้ได้ยกเลิกการนัดผิดปกติเพิ่มเติมไปถึงวันที่ 8 ส.ค.64 แล้ว
.
จากการสอบสวน พบว่า เกิดการนัดหมายแบบทุจริตจาก 19 User Login ในกลุ่มจิตอาสา โดยมีเรียกเก็บเงินในอัตรา 400 – 1,200 บาทต่อคิว ซึ่งทางศูนย์ฯ ได้แจ้งความต่อตำรวจ สน.นพวงศ์ แล้ว อยู่ในขั้นตอนดำเนินการตามกฎหมายครับ
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/44424