รัฐบาลไทย-ข่าวทำเนียบรัฐบาล-กรมทางหลวงชนบทแจ้งปิดเบี่ยงการจราจรบนถนนกัลปพฤกษ์และถนนราชพฤกษ์เป็นการชั่วคราว


วันอังคารที่ 12 กรกฎาคม 2565
กรมทางหลวงชนบทแจ้งปิดเบี่ยงการจราจรบนถนนกัลปพฤกษ์และถนนราชพฤกษ์เป็นการชั่วคราว
ระหว่างวันที่ 13 - 14 กรกฎาคม 2565 ช่วงเวลา 23.30 น. - 03.30 น. เพื่อยกคานสะพานลอย
กรมทางหลวงชนบท (ทช.) กระทรวงคมนาคม โดยสำนักก่อสร้างสะพาน จะดำเนินการยกคานสะพานลอยเพื่อปรับปรุงยกระดับความสูง จำนวน 2 แห่ง ได้แก่ สะพานลอยคลองโคนอน กม. ที่ 6+300 สะพานลอยคลองควาย กม. ที่ 1+400 ซึ่งเป็นส่วนหนึ่งของโครงการปรับปรุงบริเวณย่านชุมชน ถนนทางหลวงชนบทสาย กท.1001 (ถนนกัลปพฤกษ์) เขตบางแค กรุงเทพมหานคร โดยการดำเนินงานมีความจำเป็นต้องทำการปิดเบี่ยง
การจราจร แบ่งออกเป็น 2 วัน ดังนี้
งานยกคานสะพานลอยคลองโคนอน กม.ที่ 6+300 จะปิดเบี่ยงการจราจรคืนวันพุธที่ 13 กรกฎาคม 2565 ช่วงเวลา 23.30 - 03.30 น. ประกอบด้วย
1. ปิดการจราจรถนนราชพฤกษ์ ช่วงขาเข้าเมือง - เข้าถนนกัลปพฤกษ์
2. ปิดการจราจรถนนราชพฤกษ์ ช่วงขาออกเมือง - เข้าถนนกัลปพฤกษ์ มุ่งสู่ถนนกาญจนาภิเษก
3. ปิดการจราจรถนนราชพฤกษ์ ช่วงขาออกเมือง - เข้าถนนกัลปพฤกษ์ ขาออก
4. ปิดจุดกลับรถสวนเลียบ - เข้าถนนกัลปพฤกษ์ ขาออก
5. ปิดจุดกลับรถใต้สะพานแยกนิลกาจ (กำนันแม้น) ขาเข้าเมือง - ขาเข้าถนนกัลปพฤกษ์ - ตากสิน - สาทร
6. ปิดแยกนิลกาจ (กำนันแม้น) ถนนกัลปพฤกษ์ ขาเข้าเมือง - ไปตากสิน - สาทร
7. ปิดสะพานข้ามแยกนิลกาจ (กำนันแม้น) - ไปตากสิน - สาทร
งานยกคานสะพานลอยคลองควาย กม. ที่ 1+400 จะปิดเบี่ยงการจราจรคืนวันพฤหัสบดีที่ 14 กรกฎาคม 2565 ช่วงเวลา 23.30 - 03.30 น. ประกอบด้วย
1. ปิดการจราจรใต้แยกบางพฤกษ์ (บางบอน) ช่วงขาออกเมือง - ไปถนนกาญจนาภิเษก
2. ปิดสะพานข้ามแยกบางพฤกษ์ (บางบอน) ขาออกเมือง - ไปถนนกาญจนาภิเษก
3. ปิดจุดกลับรถใต้สะพานข้ามแยกบางพฤกษ์ (บางบอน) - ถนนกัลปพฤกษ์ ไปถนนกาญจนาภิเษก
4. ปิดทางเข้าจากถนนกาญจนาภิเษก - เข้าถนนกัลปพฤกษ์
5. ปิดสะพานช่วงถนนกาญจนาภิเษก พระราม 2 - เข้าถนนกัลปพฤกษ์
6. ปิดจุดกลับรถ สวนสุขภาพ - เข้าถนนกัลปพฤกษ์ ไปตากสิน - สาทร
อย่างไรก็ตาม ทช. ขอความร่วมมือให้ผู้ใช้เส้นทางโปรดสังเกตป้ายจราจร รวมถึงปฏิบัติตาม ป้ายเตือน ป้ายแนะนำอย่างเคร่งครัด เพื่อความสะดวกปลอดภัยในการเดินทางและขออภัยในความไม่สะดวกมา ณ โอกาสนี้

ที่มา : https://www.thaigov.go.th/news/contents/details/56824