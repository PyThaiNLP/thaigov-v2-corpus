รัฐบาลไทย-ข่าวทำเนียบรัฐบาล-รองปลัดฯ ภานุวัฒน์ ได้รับเกียรติเป็นวิทยากรบรรยายในหลักสูตร TEPCoT รุ่นที่ 14


วันอาทิตย์ที่ 10 เมษายน 2565
พิมพ์
รองปลัดฯ ภานุวัฒน์ ได้รับเกียรติเป็นวิทยากรบรรยายในหลักสูตร TEPCoT รุ่นที่ 14
รองปลัดฯ ภานุวัฒน์ ได้รับเกียรติเป็นวิทยากรบรรยายในหลักสูตร TEPCoT รุ่นที่ 14
รองปลัดฯ ภานุวัฒน์ ได้รับเกียรติเป็นวิทยากรบรรยายในหลักสูตร TEPCoT รุ่นที่ 14
วันที่ 7 เมษายน 2565 เวลา 15.00 น. นายภานุวัฒน์ ตริยางกูรศรี รองปลัดกระทรวงอุตสาหกรรม ได้รับเกียรติเป็นวิทยากรบรรยายในหลักสูตร "ผู้บริหารระดับสูงด้านการค้าและการพาณิชย์ (Top Executive Program in Commerce and Trade หรือ TEPCoT) รุ่นที่ 14" ในหัวข้อ "ปฏิรูปอุตสาหกรรมไทย ภายใต้การเปลี่ยนแปลงของปัจจัยเเวดล้อมในโลก" ให้กับผู้เข้าอบรมซึ่งเป็นผู้บริหารระดับสูงทั้งจากหน่วยงานภาครัฐและเอกชน รวมถึงได้เเลกเปลี่ยนประสบการณ์ มุมมอง ทิศทางการพัฒนาด้านอุตสาหกรรมไทย โดยเฉพาะอย่างยิ่งอุตสาหกรรมยานยนต์และอุตสาหกรรมสมัยใหม่  ณ อาคารเรียน 10  ชั้น 2 มหาวิทยาลัยหอการค้าไทย
หลักสูตรผู้บริหารระดับสูงด้านการค้าและการพาณิชย์ เกิดขึ้นจากความร่วมมือระหว่าง มหาวิทยาลัยหอการค้าไทย กระทรวงพาณิชย์ กระทรวงอุตสาหกรรม กระทรวงการคลัง กระทรวงมหาดไทย และหอการค้าไทย เป็นหลักสูตรที่มีการเรียนรู้ร่วมกันระหว่างผู้บริหารระดับสูงของหน่วยงานทั้งจากภาครัฐ เอกชน และนักวิชาการ โดยนำประเด็นร่วมสมัยทางด้านการค้าและการพาณิชย์มาอภิปราย แลกเปลี่ยนความรู้ และถ่ายทอดประสบการณ์ และเชิญวิทยากรผู้ทรงคุณวุฒิและมีประสบการณ์จริงในเรื่องต่างๆ มาเป็นผู้นำการเรียนรู้ โดยอาศัย เครือข่ายความรู้ ที่จะเป็นการเสริมพลังความคิดให้กับผู้บริหารทั้งในภาครัฐและเอกชน

ที่มา : https://www.thaigov.go.th/news/contents/details/53476