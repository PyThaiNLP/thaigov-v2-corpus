รัฐบาลไทย-ข่าวทำเนียบรัฐบาล-ดีอีเอส จัดกิจกรรม I – Share ครั้งที่ 1 อย่างต่อเนื่อง มุ่งสร้างองค์กรแห่งการเรียนรู้พร้อมทำงานเชิงรุก


วันพุธที่ 29 ธันวาคม 2564
ดีอีเอส จัดกิจกรรม I – Share ครั้งที่ 1 อย่างต่อเนื่อง มุ่งสร้างองค์กรแห่งการเรียนรู้พร้อมทำงานเชิงรุก
ดีอีเอส จัดกิจกรรม I – Share ครั้งที่ 1 อย่างต่อเนื่อง มุ่งสร้างองค์กรแห่งการเรียนรู้พร้อมทำงานเชิงรุก
เมื่อวันที่ 29 ธันวาคม 2564 นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม (ดีอีเอส) เป็นประธานเปิดกิจกรรม I - Share ครั้งที่ 1 พร้อมให้เกียรติเป็นวิทยากรบรรยายถ่ายทอดองค์ความรู้และประสบการณ์ ในหัวข้อเรื่อง “ทักษะการนำเสนอ (Presentation Skills)” ณ ห้องประชุม 802 ชั้น 8 สำนักงานปลัดกระทรวงดิจิทัลเพื่อเศรษฐกิจและสังคม ซึ่งเป็นการดำเนินกิจกรรมภายใต้โครงการบริหารจัดการองค์ความรู้ของสำนักงานปลัดกระทรวงดิจิทัลฯเพื่อพัฒนาการจัดการความรู้ขององค์กรให้ก้าวสู่การสร้างองค์กรแห่งการเรียนรู้ ปลูกฝังวัฒนธรรมการเรียนรู้ด้วยกิจกรรมส่งเสริมการเรียนรู้ต่างๆ ในเชิงรุกที่หลากหลาย อีกทั้งเป็นการแลกเปลี่ยนเรียนรู้ของบุคลากรภายในหน่วยงาน สป.ดศ. และหน่วยงานในสังกัด สามารถนำความรู้ที่ถ่ายทอดไปใช้ในการปฏิบัติงานได้อย่างมีประสิทธิภาพ
************************

ที่มา : https://www.thaigov.go.th/news/contents/details/50027