รัฐบาลไทย-ข่าวทำเนียบรัฐบาล-รมว.อว. ร่วมลงนามบันทึกข้อตกลงกับ Flash Express กับมหาวิทยาลัยราชภัฏทั่วประเทศ


วันอังคารที่ 2 พฤศจิกายน 2564
รมว.อว. ร่วมลงนามบันทึกข้อตกลงกับ Flash Express กับมหาวิทยาลัยราชภัฏทั่วประเทศ
รมว.อว. ร่วมลงนามบันทึกข้อตกลงกับ Flash Express กับมหาวิทยาลัยราชภัฏทั่วประเทศ
"ดร.เอนก" ร่วมลงนามบันทึกข้อตกลงกับ Flash Express กับมหาวิทยาลัยราชภัฏทั่วประเทศ
หวังสร้างบัณฑิตที่ทำงานได้จริงสู่ตลาดแรงงานในอนาคต
พร้อมมอบโล่รางวัลศิษย์เก่าดีเด่น มรภ.ลำปาง ในโอกาสครบรอบ 50 ปีของมหาวิทยาลัย
30 ตุลาคม 2564 : ศ.(พิเศษ) ดร.เอนก เหล่าธรรมทัศน์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม ร่วมลงนามบันทึกข้อตกลงกับบริษัท แฟลช เอ็กซ์เพรส จำกัด พร้อมด้วย ศ.ดร.นพ.สิริฤกษ์ ทรงศิวิไล ปลัดกระทรวง ศ.ศุภชัย ปทุมนากุล รองปลัดกระทรวง โดยมี รศ.ดร.กิตติศักดิ์ สมุทธารักษ์ อธิการบดีมหาวิทยาลัยราชภัฏลำปาง และอธิการบดีจากมหาวิทยาลัยราชภัฏในภาคเหนือเข้าร่วมภายในงาน รวมถึงมหาวิทยาลัยราชภัฏทั่วประเทศเข้าร่วมเป็นสักขีพยานผ่านระบบออนไลน์ งานดังกล่าวจัดขึ้นที่ห้องประชุมโอฬารโรจน์ ชั้น 1 อาคารโอฬาร โรจน์หิรัญ มหาวิทยาลัยราชภัฏลำปาง
ศ.(พิเศษ) ดร.เอนก กล่าวว่า การลงนามบันทึกข้อตกลงในครั้งนี้ เพื่อสนับสนุนพัฒนาการผลิตบัณฑิต ตามเกณฑ์มาตรฐานการศึกษาให้สามารถดำเนินการได้อย่างเป็นระบบและต่อเนื่อง ส่งเสริมให้นักศึกษาได้รับความรู้และประสบการณ์ตรงจากการปฏบัติงานจริงในบริษัท ลดปัญหาการว่างงานของบัณฑิตจบใหม่ที่มีผลการศึกษา และมีความประพฤติดีให้ได้รับโอกาสพิเศษ ในการเข้าทำงานกับบริษัทแฟลช เอ็กซ์เพรส จำกัด และบริษัทในเครือและในอนาคตให้สามารถกระจายสู่ตลาดแรงงานในอุตสาหกรรมอื่นๆได้ และตนหวังหว่าการลงนามบันทึกข่อตกลงนี้จะเป็นการเริ่มต้นที่ดี และขอกำชับให้ทุกฝ่ายดำเนินการกันต่อไปอย่างเต็มที่และต่อเนื่องให้มากที่สุด ขอให้โครงการนี้คือโครงการระยะยาวที่จะมาตอบโจทย์การว่างงานของเด็กจบใหม่ และพัฒนาต่อยอดจนสามารถสร้างแรงงานหลักของประเทศที่มีคุณภาพ ตอบโจทย์ภาคอุตสาหกรรมได้ในอนาคต
จากนั้นภายในงานดังกล่าว ศ.(พิเศษ) ดร.เอนก เหล่าธรรมทัศน์ รมว.อว. ให้เกียรติมอบโล่รางวัลศิษย์เก่าดีเด่นของมหาวิทยาลัยราชภัฏลำปาง ในโอกาสครบรอบ 50 ปี มหาวิทยาลัยราชภัฏลำปางให้กับนายคมสันต์ แซ่ลี ประธานกรรมการบริหาร บริษัทแฟลช เอ็กซ์เพรส จำกัด ศิษย์เก่าดีเด่นด้านต้นแบบคนรุ่นใหม่ พร้อมด้วยศิษย์เก่าดีเด่นดังมีรายนามดังนี้
นายมานัส นพคุณ ศิษย์เก่าดีเด่น ด้านการบริหารองค์กร
นายสาโรจน์ แก้วอรุณ ศิษย์เก่าดีเด่นด้าน การสร้างคุณประโยชน์แก่สังคมและท้องถิ่น
นายธีรชาติ พงศ์นฤมิตร ศิษย์เก่าดีเด่น ด้านต้นแบบคนรุ่นใหม่
ว่าที่ร้อยตรี นิกร ตันชุ่ม ศิษย์เก่าดีเด่น ด้านการบริหารองค์กร
นางสาวแววดาว รู้เพียร ศิษย์เก่าดีเด่น ด้านวิชาการ วิจัย และนวัตกรรม
นายมานพ สมบูรณ์   ศิษย์เก่าดีเด่น ด้านต้นแบบคนรุ่นใหม่
และ นายสมคิด   ปันทะสืบ ศิษย์เก่าดีเด่น ด้านการสร้างคุณประโยชน์แก่สังคมและท้องถิ่น

ที่มา : https://www.thaigov.go.th/news/contents/details/47705