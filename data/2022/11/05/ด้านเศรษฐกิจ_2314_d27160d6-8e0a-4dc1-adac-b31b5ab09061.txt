รัฐบาลไทย-ข่าวทำเนียบรัฐบาล-ก.อุตฯ ร่วมถกเข้มป้องกันการกักตุนโภคภัณฑ์ในสถานการณ์โควิด-19 ทุกจังหวัดทั่วไทย


วันจันทร์ที่ 20 ธันวาคม 2564
พิมพ์
ก.อุตฯ ร่วมถกเข้มป้องกันการกักตุนโภคภัณฑ์ในสถานการณ์โควิด-19 ทุกจังหวัดทั่วไทย
นายจุลพงษ์ ทวีศรี รองปลัดกระทรวงอุตสาหกรรม ได้รับมอบหมายให้เป็นผู้แทนปลัดกระทรวงฯ เข้าประชุมคณะกรรมการสำรวจการกักตุนโภคภัณฑ์ ครั้งที่ 1/2564
ก.อุตฯ ร่วมถกเข้มป้องกันการกักตุนโภคภัณฑ์ในสถานการณ์โควิด-19 ทุกจังหวัดทั่วไทย
วันนี้ (20 ธันวาคม 2564) เวลา 10.00 น. นายจุลพงษ์ ทวีศรี รองปลัดกระทรวงอุตสาหกรรม ได้รับมอบหมายให้เป็นผู้แทนปลัดกระทรวงฯ เข้าประชุมคณะกรรมการสำรวจการกักตุนโภคภัณฑ์ ครั้งที่ 1/2564 ร่วมกับ 11 หน่วยงานราชการ โดยมี พลเอก อนุพงษ์ เผ่าจินดา รัฐมนตรีว่าการกระทรวงมหาดไทย เป็นประธานฯ ณ ห้องประชุมราชบพิธ ชั้น 5 อาคารดำรงราชานุสรณ์ กระทรวงมหาดไทย
ทั้งนี้ที่ประชุมฯ มีมติเสนอขยายระยะเวลาทำการสำรวจการกักตุนโภคภัณฑ์ของพนักงานเจ้าหน้าที่ ตาม พ.ร.บ. สำรวจกักตุนโภคภัณฑ์ พ.ศ. 2497ออกไปอีก 1 ปี (1 มกราคม - 31 ธันวาคม 2565) เนื่องจากระยะเวลาทำการสำรวจดังกล่าวจะสิ้นสุดลงในวันที่ 31 ธันวาคม 2564 เพื่อป้องกันและแก้ปัญหาการกักตุนสินค้า เช่น หน้ากากอนามัย แอลกอฮอล์ ฯลฯ อีกทั้งยังรองรับสถานการณ์การแพร่ระบาดของโรค COVID-19 ต่อไป

ที่มา : https://www.thaigov.go.th/news/contents/details/49683