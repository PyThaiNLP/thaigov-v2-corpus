รัฐบาลไทย-ข่าวทำเนียบรัฐบาล-รมว.อว. ถวายผ้ากฐินพระราชทานกระทรวง อว. ณ วัดบุญวาทย์วิหาร จ.ลำปาง


วันอังคารที่ 2 พฤศจิกายน 2564
รมว.อว. ถวายผ้ากฐินพระราชทานกระทรวง อว. ณ วัดบุญวาทย์วิหาร จ.ลำปาง
รมว.อว. ถวายผ้ากฐินพระราชทานกระทรวง อว. ณ วัดบุญวาทย์วิหาร จ.ลำปาง
รมว.อว. ถวายผ้ากฐินพระราชทานกระทรวง อว. ณ วัดบุญวาทย์วิหาร จ.ลำปาง
วันนี้ (30 ตุลาคม 2564) เวลา 13.30 น. ณ บุญวาทย์วิหาร อำเภอเมือง จังหวัดลำปาง ศ.(พิเศษ) เอนก เหล่าธรรมทัศน์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม (รมว.อว.) เป็นประธานถวายผ้าพระกฐินพระราชทานกระทรวงการอุดมศึกษา วิทยาศาสตร์ วิจัยและนวัตกรรม ประจำปี 2564 พร้อมด้วย ผศ.ดวงฤทธิ์ เบ็ญจาธิกุล ชัยรุ่งเรือง เลขานุการรัฐมนตรีฯ และโฆษกกระทรวงฯ น.ส.พัชรินรุจา จันทโรจนานนท์ ที่ปรึกษา รมว.อว. นายเอกนัฎ พร้อมพันธุ์ ที่ปรึกษา รมว.อว. นายดนุช ตันเทอดทิตย์ ผู้ช่วยรัฐมนตรีฯ ศ.สิริฤกษ์ ทรงศิวิไล ปลัดกระทรวงฯ ศ.ศุภชัย ปทุมนากุล รองปลัดกระทรวงฯ รศ.พาสิทธิ์ หล่อธีรพงศ์ รองปลัดกระทรวงฯ น.ส.สุณีย์ เลิศเพียรธรรม ผู้ตรวจราชการกระทรวงฯ ผู้บริหารกระทรวง อว. ผู้ว่าราชการจังหวัดลำปาง หัวหน้าส่วนราชการ ผู้บริหารสถาบันอุดมศึกษา ข้าราชการ และประชาชนเข้าร่วม
เมื่อเดินทางถึง รัฐมนตรีว่าการกระทรวงการอุดมศึกษาฯ ถวายความเคารพพระบรมฉายาลักษณ์พระบาทสมเด็จพระเจ้าอยู่หัว ก่อนหยิบผ้าพระกฐินพระราชทานจากพาน เดินเข้าสู่พระอุโบสถไปยังโต๊ะหน้าพระสงฆ์ วางผ้าพระกฐินบนพานแว่นฟ้า แล้วเดินไปยังโต๊ะหมู่บูชาหน้าพระประธาน จุดธูปเทียนบูชาพระรัตนตรัย จากนั้นถวายเครื่องบริวารกฐิน ผู้บริหารกระทรวง อว. ถวายเครื่องไทยธรรมแด่พระสงฆ์ โดยยอดเงินที่ถวายผ้าพระกฐินพระราชทานกระทรวงการอุดมศึกษา วิทยาศาสตร์ วิจัยและนวัตกรรม ประจำปี 2564 เป็นจำนวนเงินทั้งสิ้น จำนวน 2,079,415.59 บาท

ที่มา : https://www.thaigov.go.th/news/contents/details/47704