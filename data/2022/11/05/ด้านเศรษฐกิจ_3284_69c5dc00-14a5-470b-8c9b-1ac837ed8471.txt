รัฐบาลไทย-ข่าวทำเนียบรัฐบาล-สมาชิก บขส. Card จองตั๋วเดินทางผ่านช่องทางออนไลน์รับคะแนนคูณสอง นำมาแลกส่วนลด ค่าโดยสารหรือบริการอื่น ๆ ของ บขส. ได้ตามเงื่อนไขที่กำหนด


วันศุกร์ที่ 25 มีนาคม 2565
สมาชิก บขส. Card จองตั๋วเดินทางผ่านช่องทางออนไลน์รับคะแนนคูณสอง นำมาแลกส่วนลด ค่าโดยสารหรือบริการอื่น ๆ ของ บขส. ได้ตามเงื่อนไขที่กำหนด
เริ่ม 1 - 30 เมษายน 2565
นายสัญลักข์ ปัญวัฒนลิขิต กรรมการผู้จัดการใหญ่ บริษัท ขนส่ง จำกัด กระทรวงคมนาคม เปิดเผยว่า บริษัท ขนส่ง จำกัด (บขส.) ขอเชิญชวนผู้โดยสารสมัครลงทะเบียนเป็นสมาชิก “บขส. Card” เพื่อรับสิทธิพิเศษ “คะแนนสะสม 2 เท่า” เมื่อจองตั๋วโดยสารและชำระเงินผ่าน Application: E-ticket หรือ ชWebsite: https://tcl99web.transport.co.th และเดินทางภายในวันที่ 1 - 30 เมษายน 2565 โดยคะแนนสะสมพิเศษดังกล่าว สามารถนำมาแลกเป็นของรางวัล หรือส่วนลดการเดินทาง หรือสิทธิพิเศษจากบริการอื่น ๆ ของ บขส. ตามเงื่อนไขที่บริษัทกำหนด เพื่อร่วมสนับสนุนการเดินทางในรูปแบบวิถีใหม่ (New Normal) ลดการสัมผัส และลดความเสี่ยงในการแพร่ระบาดของเชื้อไวรัส COVID-19 ผู้สนใจสามารถสอบถามข้อมูลเพิ่มเติมได้ที่ งานการตลาดและลูกค้าสัมพันธ์ โทร. 02-537-8737
สำหรับลูกค้า บขส. ที่ซื้อตั๋วโดยสารหรือชำระค่าตั๋วโดยสารผ่านเคาน์เตอร์เซอร์วิสจะได้รับแสตมป์ออนไลน์ (M-Stamp) จำนวน 1 ดวง มูลค่า 5 บาท ฟรี เพื่อใช้ซื้อสินค้าที่ร้านเซเวนอีเลฟเวน (7-11) ตั้งแต่บัดนี้ถึงวันที่ 23 มิถุนายน 2565 รวมทั้งสามารถนำรหัสจองตั๋วออนไลน์มาชำระที่เคาน์เตอร์เซอร์วิสได้ โดยใช้ท้ายใบเสร็จ นำมาเป็นส่วนลดแลกซื้อเกี๊ยวซีพี จำนวน 2 แพ็ก ในราคา 50 บาท (จากปกติ 58 บาท) ที่ร้าน 7-11 ตั้งแต่บัดนี้ถึงวันที่ 23 เมษายน 2565
นายสัญลักข์ ปัญวัฒนลิขิต กล่าวเพิ่มเติมว่า บขส. พร้อมให้บริการด้วยรถโดยสารที่มีคุณภาพ ได้มาตรฐานความปลอดภัยด้านสุขอนามัย SHA Plus และให้ความสำคัญในการปฏิบัติตามมาตรฐานความปลอดภัยด้านสาธารณสุข D-M-H-T-T อย่างเคร่งครัด ผู้โดยสารสามารถจองตั๋วโดยสาร บขส. ได้ที่ Application: E-Ticket Website: www.transport.co.th และเคาน์เตอร์เซอร์วิสทุกสาขา สอบถามข้อมูลเพิ่มเติมได้ที่ Call Center 1490 เรียก บขส. ตลอด 24 ชั่วโมง

ที่มา : https://www.thaigov.go.th/news/contents/details/52935