รัฐบาลไทย-ข่าวทำเนียบรัฐบาล-ดีอีเอส ร่วมเฉลิมพระเกียรติ จัดโครงการ “จิตอาสาร่วมใจสู้ภัยโควิด 19” มอบอาหารกลางวัน-อุปกรณ์ป้องกันฯ ณ สถาบันบำราศนราดูร /ชุมชนบางเขน


วันพฤหัสบดีที่ 5 สิงหาคม 2564
ดีอีเอส ร่วมเฉลิมพระเกียรติ จัดโครงการ “จิตอาสาร่วมใจสู้ภัยโควิด 19” มอบอาหารกลางวัน-อุปกรณ์ป้องกันฯ ณ สถาบันบำราศนราดูร /ชุมชนบางเขน
ดีอีเอส ร่วมเฉลิมพระเกียรติ จัดโครงการ “จิตอาสาร่วมใจสู้ภัยโควิด 19” มอบอาหารกลางวัน-อุปกรณ์ป้องกันฯ ณ สถาบันบำราศนราดูร /ชุมชนบางเขน
เมื่อวันที่ 5 สิงหาคม 2564 นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม เข้าร่วมโครงการเฉลิมพระเกียรติพระบาทสมเด็จพระปรเมนทรรามาธิบดีศรีสินทรมหาวชิราลงกรณ พระวชิรเกล้าเจ้าอยู่หัวและสมเด็จพระนางเจ้าสุทิดา พัชรสุธาพิมลลักษณ พระบรมราชินี “จิตอาสาร่วมใจสู้ภัยโควิด 19” ภายใต้โครงการดิจิทัลเพื่อเศรษฐกิจและสังคมเฉลิมพระเกียรติ โดยมีเจ้าหน้าที่และพนักงานจากสำนักงานปลัดกระทรวงดิจิทัลฯ ร่วมมอบอาหารกลางวันแก่บุคลากรทางการแพทย์ และมอบอุปกรณ์ป้องกันให้กับประชาชนที่ได้รับผลกระทบจากสถานการณ์การแพร่ระบาดของโรคติดเชื้อไวรัสโคโรนา 2019  ณ สถาบันบำราศนราดูร กรมควบคุมโรค และผู้แทนจากชาวชุมชนบางเขน รับมอบ ณ ห้องประชุม 802 สำนักงานปลัดกระทรวงดิจิทัลฯ  รวมจำนวน 2 แห่งด้วยกัน ทั้งนี้เพื่อสืบสานพระราชปณิธานของพระบาทสมเด็จพระชิรเกล้าเจ้าอยู่หัว รัชกาลที่ 10 ในการปลูกจิตสำนึกให้คนไทย รวมทั้งบุคลากรสำนักงานปลัดกระทรวงฯ มีจิตอาสา มีความรับผิดชอบ รู้จักการเสียสละ มีจิตใจสาธารณะ ร่วมแรง ร่วมมือ ในการทำสาธารณประโยชน์เพื่อสังคมและส่วนรวม
***********

ที่มา : https://www.thaigov.go.th/news/contents/details/44494