รัฐบาลไทย-ข่าวทำเนียบรัฐบาล-กระทรวงยุติธรรม ประชุมเร่งรัดการเบิกจ่ายเงินช่วยเหลือเยียวยาผู้เสียหายและจำเลยในคดีอาญา ผ่านระบบการประชุมทางไกล (Video Conference)


วันเสาร์ที่ 24 กรกฎาคม 2564
พิมพ์
กระทรวงยุติธรรม ประชุมเร่งรัดการเบิกจ่ายเงินช่วยเหลือเยียวยาผู้เสียหายและจำเลยในคดีอาญา ผ่านระบบการประชุมทางไกล (Video Conference)
กระทรวงยุติธรรม ประชุมเร่งรัดการเบิกจ่ายเงินช่วยเหลือเยียวยาผู้เสียหายและจำเลยในคดีอาญา ร่วมกับสำนักงานยุติธรรมจังหวัด ๗๖ จังหวัด
ในวันศุกร์ที่ ๒๓ กรกฎาคม ๒๕๖๔ เวลา ๑๓.๐๐ น. ศาสตราจารย์พิเศษวิศิษฎ์ วิศิษฏ์สรอรรถ ปลัดกระทรวงยุคิธรรม เป็นประธานการประชุมเร่งรัดการเบิกจ่ายเงินช่วยเหลือเยียวยาผู้เสียหายและจำเลยในคดีอาญา ร่วมกับสำนักงานยุติธรรมจังหวัด ๗๖ จังหวัด ผ่านระบบการประชุมทางไกล (Video Conference) โดยมีนายวัลลภ นาคบัว รองปลัดกระทรวงยุติธรรม นางทัศนีย์ เปาอินทร์ รองอธิบดีกรมคุ้มครองสิทธิและเสรีภาพ นางสาวจิฬาภรณ์ ตามชู กฤษณสุวรรณ ผู้อำนวยการสำนักงานช่วยเหลือทางการเงินแก่ผู้เสียหายและจำเลยในคดีอาญา ผู้แทนจากสำนักงานยุติธรรมจังหวัด ๗๖ จังหวัด และเจ้าหน้าที่ที่เกี่ยวข้อง เข้าร่วมการประชุมฯ
โดยที่ประชุมได้รายงานผลการเบิกจ่ายเงินเยียวยาผู้เสียหายและจำเลยในคดีอาญา ปีงบประมาณ ๒๕๖๔ ซึ่งเบิกจ่ายไปแล้วกว่า ๕,๔๐๘ ราย คิดเป็น ๖๒.๐๒% คงเหลืออีก ๓,๔๖๒ ราย คิดเป็น ๓๗.๙๘% และได้ติดตามการช่วยเหลือเยียวยาจำเลยในคดีอาญาหรือ "แพะ" ย้อนหลัง ๑ ปี จำนวน ๔๑๑ ราย ซึ่งติดตามไปแล้วกว่า ๘๙ ราย ใน ๑๓ จังหวัด ได้แก่ กรุงเทพมหานคร ชัยนาท ชุมพร เชียงใหม่ ปราจีนบุรี พังงา พิษณุโลก ราชบุรี สมุทรสาคร สุรินทร์ ศรีสะเกษ ขอนแก่น เพชรบูรณ์ ขณะนี้อยู่ระหว่างการติดตามตัวอีก ๓๒๒ ราย นอกจากนี้ในส่วนของจำเลยที่ย้ายภูมิลำเนาไปอยู่ที่จังหวัดอื่นสามารถดำเนินการประสานเพื่อแจ้งสิทธิ์และสามารถยื่นผ่านที่สำนักงานยุติธรรมจังหวัดใกล้บ้านได้ ทั้งนี้ประธานได้เน้นย้ำให้ผู้ที่เกี่ยวข้องกำกับดูแลอย่างใกล้ชิด และรายงานข้อมูลความคืบหน้ามาที่กองประสานราชการยุติธรรมจังหวัด เพื่อให้การช่วยเหลือเยียวยาผู้เสียหายและจำเลยในคดีอาญา บรรลุเป้าหมายที่วางไว้อย่างมีประสิทธิภาพต่อไป

ที่มา : https://www.thaigov.go.th/news/contents/details/44084