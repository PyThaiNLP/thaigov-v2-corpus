รัฐบาลไทย-ข่าวทำเนียบรัฐบาล-ครม.อนุมัติงบกลางปี 65 กว่า 199 ล้านบาท ช่วยเหลือส่วนลดค่าก๊าซหุงต้มให้กลุ่มเปราะบางผู้ถือบัตรสวัสดิการแห่งรัฐ 3.6 ล้านคน


วันอังคารที่ 29 มีนาคม 2565
พิมพ์
ครม.อนุมัติงบกลางปี 65 กว่า 199 ล้านบาท ช่วยเหลือส่วนลดค่าก๊าซหุงต้มให้กลุ่มเปราะบางผู้ถือบัตรสวัสดิการแห่งรัฐ 3.6 ล้านคน
ครม.อนุมัติงบกลางปี 65 กว่า 199 ล้านบาท ช่วยเหลือส่วนลดค่าก๊าซหุงต้มให้กลุ่มเปราะบางผู้ถือบัตรสวัสดิการแห่งรัฐ 3.6 ล้านคน
นางสาวรัชดา ธนาดิเรก รองโฆษกประจำสำนักนายกรัฐมนตรี เปิดเผยหลังการประชุมคณะรัฐมนตรี (ครม.) เมื่อวันที่ 29 มีนาคม 2565 ว่า ครม.อนุมัติงบประมาณปี 2565 งบกลาง รายการเงินสำรองจ่ายเพื่อกรณีฉุกเฉินหรือจำเป็น จำนวน 199.65 ล้านบาท ให้กรมธุรกิจพลังงาน เพื่อเป็นค่าใช้จ่ายดำเนินมาตรการบรรเทาผลกระทบด้านราคาก๊าซหุงต้ม (LPG) ในโครงการยกระดับความช่วยเหลือส่วนลดค่าซื้อก๊าซหุงต้มแก่ผู้มีรายได้น้อยผ่านบัตรสวัสดิการแห่งรัฐ ตามที่กระทรวงพลังงานเสนอ ซึ่งโครงการยกระดับความช่วยเหลือส่วนลดค่าซื้อก๊าซหุงต้มแก่ผู้มีรายได้น้อยผ่านบัตรสวัสดิการแห่งรัฐนี้ มุ่งช่วยเหลือกลุ่มเปราะบางที่มีบัตรสวัสดิการแห่งรัฐจำนวน 3.63 ล้านคน คิดเป็นร้อยละ 27 จากผู้ถือบัตรสวัสดิการแห่งรัฐทั้งหมด 13.5 ล้านคน โดยให้ส่วนลดค่าซื้อก๊าซหุงต้ม100 บาทต่อคนต่อ 3 เดือน (จากเดิมที่ได้รับส่วนลด 45 บาทต่อคนต่อ 3 เดือน) ผ่านบัตรสวัสดิการแห่งรัฐเป็นเวลา 3 เดือน ตั้งแต่เดือนเมษายน – มิถุนายน 2565

ที่มา : https://www.thaigov.go.th/news/contents/details/53074