รัฐบาลไทย-ข่าวทำเนียบรัฐบาล-ปลัด วธ. เป็นประธานการประชุมผู้บริหารสำนักงานปลัดกระทรวงวัฒนธรรม (ส่วนกลางและส่วนภูมิภาค Conference) ครั้งที่ ๗/๒๕๖๔


วันพุธที่ 1 กันยายน 2564
ปลัด วธ.  เป็นประธานการประชุมผู้บริหารสำนักงานปลัดกระทรวงวัฒนธรรม (ส่วนกลางและส่วนภูมิภาค Conference) ครั้งที่ ๗/๒๕๖๔
การประชุมผู้บริหารสำนักงานปลัดกระทรวงวัฒนธรรม (ส่วนกลางและส่วนภูมิภาค Conference) ครั้งที่ ๗/๒๕๖๔ ผ่านระบบ Zoom ไปยังสำนักงานวัฒนธรรมจังหวัดทั่วประเทศ
วันที่ ๑ กันยายน ๒๕๖๔ เวลา ๑๓.๐๐ น. นางยุพา ทวีวัฒนะกิจบวร ปลัดกระทรวงวัฒนธรรม เป็นประธานการประชุมผู้บริหารสำนักงานปลัดกระทรวงวัฒนธรรม (ส่วนกลางและส่วนภูมิภาค Conference) ครั้งที่ ๗/๒๕๖๔ ผ่านระบบ Zoom ไปยังสำนักงานวัฒนธรรมจังหวัดทั่วประเทศ โดยมีนายกิตติพันธ์ พานสุวรรณ รองปลัดกระทรวงวัฒนธรรม นายประสพ เรียงเงิน รองปลัดกระทรวงวัฒนธรรม นายกฤษฎา คงคะจันทร์ หัวหน้าผู้ตรวจราชการกระทรวงวัฒนธรรม ผู้บริหารสำนักงานปลัดกระทรวงวัฒนธรรม ข้าราชการ และเจ้าหน้าที่ที่เกี่ยวข้องเข้าร่วม ณ ศูนย์ประชุมกระทรวงวัฒนธรรม ชั้น ๘ อาคารวัฒนธรรมวิศิษฏ์ กระทรวงวัฒนธรรม
ทั้งนี้ ปลัด วธ. ได้มอบเกียรติบัตรบุคคลคุณธรรม : พอเพียง วินัย สุจริต จิตอาสา ของสำนักงานปลัดกระทรวงวัฒนธรรมและสำนักงานรัฐมนตรี ประจำปีงบประมาณ พ.ศ. ๒๕๖๔ โดยผลการตัดสินบุคคลคุณธรรม มีดังนี้ ๑. ด้านพอเพียง ได้แก่ นางสาวบรรพตี ไวยกาญจน์ นักวิเคราะห์นโยบายและแผนชำนาญการ กลุ่มพัฒนาระบบบริหาร  ๒. ด้านวินัย ได้แก่ นายมานัด สัตตัง พนักงานขับรถยนต์ กองพิธีการศพที่ได้รับพระราชทาน ๓. ด้านสุจริต ได้แก่ นางสาวอัมพร ต้องชลวน นักวิชาการตรวจสอบภายในชำนาญการ กลุ่มตรวจสอบภายใน  ๔. ด้านจิตอาสา ได้แก่ นางสาววัชนี พุ่มโมรี นักประชาสัมพันธ์ชำนาญการพิเศษ กองยุทธศาสตร์และแผนงาน

ที่มา : https://www.thaigov.go.th/news/contents/details/45418