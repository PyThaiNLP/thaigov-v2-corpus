รัฐบาลไทย-ข่าวทำเนียบรัฐบาล-วัคซีนไฟเซอร์ล็อตแรก 2 ล้านโดส ถึงไทยแล้ว เร่งกระจายวัคซีนฉีดให้เด็กนักเรียนเป็นกลุ่มแรก


วันพฤหัสบดีที่ 30 กันยายน 2564
วัคซีนไฟเซอร์ล็อตแรก 2 ล้านโดส ถึงไทยแล้ว เร่งกระจายวัคซีนฉีดให้เด็กนักเรียนเป็นกลุ่มแรก
....
น.ส.ไตรศุลี ไตรสรณกุล รองโฆษกรัฐบาล เผย นายอนุทิน ชาญวีรกูล รองนายกรัฐมนตรีและ รมว.สาธารณสุข เป็นประธานรับมอบวัคซีนไฟเซอร์ที่มาถึงประเทศในวันนี้ เป็นล็อตแรกจากทั้งหมดที่รัฐบาลจัดซื้อ 30 ล้านโดส ซึ่งบริษัทไฟเซอร์ จะจัดส่งในเดือน ต.ค. อีก 6 ล้านโดส รวมถึงสิ้นเดือน ต.ค. จะมีวัคซีนเข้ามา 8 ล้านโดส และครบทั้ง 30 ล้านโดสภายในสิ้นปี 64 นี้
.
กลุ่มเป้าหมายหลักที่จะฉีดวัคซีนไฟเซอร์ คือ เด็กอายุระหว่าง 12 - 18 ปี ซึ่งมีอยู่ประมาณ 5 ล้านกว่าคน ใช้วัคซีน 10 ล้านโดส ส่วนที่เหลือจะนำไปกระจายฉีดให้แก่ประชาชนทั่วไป
.
หลังจากนี้ กรมวิทยาศาสตร์การแพทย์ จะตรวจวิเคราะห์คุณภาพของวัคซีนตามที่ได้ขึ้นทะเบียนไว้กับ อย. และเร่งกระจายวัคซีนไปยังพื้นที่เป้าหมายทั่วประเทศให้เร็วที่สุด โดยคาดว่าจะเริ่มฉีดวัคซีนไฟเซอร์ได้ตั้งแต่สัปดาห์หน้าเป็นต้นไป
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/46427