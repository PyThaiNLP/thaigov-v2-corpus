รัฐบาลไทย-ข่าวทำเนียบรัฐบาล-ครม. ไฟเขียว! เสนอ “อุทยานธรณีขอนแก่น” เป็นอุทยานธรณีโลก ชูแหล่งค้นพบซากไดโนเสาร์ 5 สายพันธุ์ใหม่ของโลก


วันเสาร์ที่ 25 มิถุนายน 2565
ครม. ไฟเขียว! เสนอ “อุทยานธรณีขอนแก่น” เป็นอุทยานธรณีโลก ชูแหล่งค้นพบซากไดโนเสาร์ 5 สายพันธุ์ใหม่ของโลก
.....
ที่ประชุม ครม. (21 มิ.ย. 65) เห็นชอบเสนอ “อุทยานธรณีขอนแก่น” เป็นอุทยานธรณีโลกขององค์การเพื่อการศึกษา วิทยาศาสตร์ และวัฒนธรรมแห่งสหประชาชาติ (UNESCO) เพื่อให้อุทยานธรณีขอนแก่นเป็นที่รู้จักและยอมรับจากนานาประเทศ ส่งผลดีต่อการท่องเที่ยวไทย สร้างรายได้ให้ท้องถิ่น และสร้างความตระหนักรู้การอนุรักษ์ทรัพยากรของประชาชนในพื้นที่
.
อุทยานธรณีขอนแก่น มีเนื้อที่ราว 1,038 ตารางกิโลเมตร ครอบคลุม 3 อำเภอในจังหวัดขอนแก่น คือ อ.ภูเวียง อ.เวียงเก่า และ อ.มัญจาคีรี โดยเป็นแหล่งค้นพบซากไดโนเสาร์ดึกดำบรรพ์ 5 สายพันธุ์ใหม่ของโลก ได้แก่ 1) สยามโมซอรัส สุธีธรนี 2) ภูเวียงโกซอรัส สิรินธรเน 3) สยามโมไท-รันนัสอีสานเอนซิส 4) กินรีมิมัส ขอนแก่นเอนซิส และ 5) ภูเวียงเวเนเตอร์ แย้มนิยมมิ รวมถึงมีแหล่งท่องเที่ยวเชิงประวัติศาสตร์ - ธรณีวิทยาที่สำคัญ เช่น ศูนย์ศึกษาวิจัยและพิพิธภัณฑ์ไดโนเสาร์ หลุมขุดค้นไดโนเสาร์ อุทยานแห่งชาติภูเวียง น้ำตกดาดฟ้า
.
ปัจจุบัน ประเทศไทยมีอุทยานธรณีโลกที่ได้รับการรับรองแล้ว 1 แห่ง คือ อุทยานธรณีสตูล เมื่อวันที่ 17 เม.ย. 62 ขณะที่อุทยานธรณีโคราช อยู่ระหว่างการพิจารณาของ UNESCO
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/56137