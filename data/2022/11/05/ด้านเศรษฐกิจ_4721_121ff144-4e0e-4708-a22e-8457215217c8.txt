รัฐบาลไทย-ข่าวทำเนียบรัฐบาล-นายกรัฐมนตรีฯ นั่งประธานการประชุมคณะกรรมการระดับชาติเพื่อเตรียมการจัดการประชุมผู้นำเขตเศรษฐกิจเอเปคและการประชุมที่เกี่ยวข้องฯ


วันจันทร์ที่ 8 สิงหาคม 2565
นายกรัฐมนตรีฯ นั่งประธานการประชุมคณะกรรมการระดับชาติเพื่อเตรียมการจัดการประชุมผู้นำเขตเศรษฐกิจเอเปคและการประชุมที่เกี่ยวข้องฯ
นายกรัฐมนตรีฯ นั่งประธานการประชุมคณะกรรมการระดับชาติเพื่อเตรียมการจัดการประชุมผู้นำเขตเศรษฐกิจเอเปคและการประชุมที่เกี่ยวข้อง ในช่วงที่ประเทศไทยเป็นเจ้าภาพจัดการประชุมเอเปค ปี พ.ศ. ๒๕๖๕
เมื่อวันที่ ๘ สิงหาคม ๒๕๖๕ นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม ร่วมด้วยนางสาวกัลยา ชินาธิวร ผู้อำนวยการกองการต่างประเทศ รักษาการในตำแหน่งที่ปรึกษาด้านต่างประเทศ เป็นผู้แทนปลัดกระทรวงดิจิทัลเพื่อเศรษฐกิจและสังคม ในฐานะกรรมการ เข้าร่วมการประชุมคณะกรรมการระดับชาติเพื่อเตรียมการจัดการประชุมผู้นำเขตเศรษฐกิจเอเปคและการประชุมที่เกี่ยวข้อง ในช่วงที่ประเทศไทยเป็นเจ้าภาพจัดการประชุมเอเปค ปี พ.ศ. ๒๕๖๕ ครั้งที่ ๑/๒๕๖๕ ผ่านระบบการประชุมทางไกล ณ ห้องประชุม MDES1 ชั้น ๙ กระทรวงดิจิทัลเพื่อเศรษฐกิจและสังคม โดยมีนายกรัฐมนตรี พลเอก ประยุทธ์ จันทร์โอชา เป็นประธานการประชุมฯ
ทั้งนี้การประชุมดังกล่าวได้จัดขึ้นเพื่อพิจารณาความก้าวหน้าของการเตรียมการจัดการประชุมผู้นำเขตเศรษฐกิจเอเปคและการประชุมที่เกี่ยวข้อง ในช่วงที่ประเทศไทยเป็นเจ้าภาพจัดการประชุมเอเปค ปี พ.ศ. ๒๕๖๕ ประกอบด้วย ด้านสารัตถะ ด้านพิธีการและอำนวยการ และด้านประชาสัมพันธ์ โดยที่ประชุมได้มีการหารือประเด็นสำคัญ ได้แก่ การติดตามความก้าวหน้าของผลลัพธ์ที่เป็นรูปธรรม (Key Deliverables) ตลอดจนข้อริเริ่ม/โครงการภายใต้แต่ละประเด็นสําคัญที่จะผลักดันในระหว่างการเป็นเจ้าภาพเอเปคของไทย กำหนดการการประชุมสำคัญของเอเปค ปี ๒๕๖๕ เป็นต้น
***********************

ที่มา : https://www.thaigov.go.th/news/contents/details/57782