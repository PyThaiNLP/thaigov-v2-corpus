รัฐบาลไทย-ข่าวทำเนียบรัฐบาล-บสย. ผนึก “ตลาดนัดสินเชื่อออนไลน์” นำร่อง SMEs ลำปาง เปิดห้อง Breakout Rooms ปรึกษาฟรี “แก้หนี้” ออนไลน์


วันเสาร์ที่ 25 กันยายน 2564
พิมพ์
บสย. ผนึก “ตลาดนัดสินเชื่อออนไลน์”  นำร่อง SMEs ลำปาง เปิดห้อง Breakout Rooms ปรึกษาฟรี “แก้หนี้” ออนไลน์
บสย. เพิ่มขอบข่ายบริการให้คำปรึกษาทางการเงิน เพื่อผู้ประกอบการ SMEs ในโครงการ “ตลาดนัดสินเชื่อออนไลน์  : Online Market Place “ ร่วมกับธนาคารแห่งประเทศไทย และองค์กรพันธมิตร นำร่องจังหวัดลำปาง
บรรษัทประกันสินเชื่ออุตสาหกรรมขนาดย่อม (บสย.) เพิ่มขอบข่ายบริการให้คำปรึกษาทางการเงิน เพื่อผู้ประกอบการ SMEs ในโครงการ “ตลาดนัดสินเชื่อออนไลน์  : Online Market Place “ ร่วมกับธนาคารแห่งประเทศไทย และองค์กรพันธมิตร นำร่องจังหวัดลำปาง ในรูปแบบห้องปรึกษาออนไลน์ Breakout Rooms 27 กันยายน นี้  มั่นใจตอบโจทย์ SMEs แก้ปัญหาหนี้ และการเข้าถึงสินเชื่อแบบตรงเป้า
นายวิเชษฐ วรกุล รองผู้จัดการทั่วไปอาวุโส สายงานบริหารช่องทางและพัฒนาผู้ประกอบการ บรรษัทประกันสินเชื่ออุตสาหกรรมขนาดย่อม (บสย.) เปิดเผยว่า บสย. ได้เพิ่มช่องทางและขอบข่ายการให้บริการ การปรึกษาทางการเงินสำหรับผู้ประกอบการ SMEs เพื่ออำนวยความสะดวกการให้คำปรึกษาในรูปแบบใหม่ ผ่านระบบออนไลน์ โดยล่าสุดได้เข้าร่วมโครงการ “ตลาดนัดสินเชื่อออนไลน์ (Online Market Place)  ของธนาคารแห่งประเทศไทย ประเดิมโซนภาคเหนือ นำร่องจังหวัดลำปาง ร่วมกับหอการค้าจังหวัดลำปาง สภาอุตสาหกรรมจังหวัดลำปาง สมาพันธ์เอสเอ็มอีไทย ในวันจันทร์ที่ 27 กันยายน 2564 ระหว่างเวลา 13.30-16.30 น.
ทั้งนี้ บสย.ได้เตรียมให้บริการแก่ผู้ประกอบการ SMEs ที่ลงทะเบียนขอรับคำปรึกษาการเข้าถึงสินเชื่อ และปรึกษาปัญหาหนี้  ในห้องปรึกษาออนไลน์  Breakout Rooms  โดยทีมที่ปรึกษา บสย. ภายใต้บรรยากาศเป็นกันเอง ให้คำปรึกษาเฉพาะกลุ่ม มั่นใจตอบโจทย์ความต้องการและตรงเป้าที่สุด
สำหรับผู้ประกอบการ SMEs ภาคเหนือจังหวัดลำปางต้องการขอรับคำปรึกษาด้านสินเชื่อ และต้องการรับคำปรึกษาแก้ปัญหาหนี้  ในวันจันทร์ที่ 27 กันยายน นี้ เวลา13.30-16.30 ยืนยันเข้าร่วมโครงการ คลิกลงทะเบียนที่ https://forms.office.com/Pages/ResponsePage.aspx?id=DQSIkWdsW0yxEjajBLZtrQAAAAAAAAAAAAN__kMIEb5UMFRGM1JaWkRSTjROU0RUS1FGNU1HMUZZTS4u&qrcode=true
ฝ่ายสื่อสารและภาพลักษณ์องค์กร
ชนิญญา สันสมภาค 081-860-7477  ศรัญยู ตันติเสรี  086-797-2525

ที่มา : https://www.thaigov.go.th/news/contents/details/46206