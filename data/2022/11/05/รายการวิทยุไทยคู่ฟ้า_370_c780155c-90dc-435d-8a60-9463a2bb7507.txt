รัฐบาลไทย-ข่าวทำเนียบรัฐบาล-อนุมัติลดภาษีน้ำมันดีเซล 5 บาท/ลิตร เป็นเวลา 2 เดือน


วันศุกร์ที่ 20 พฤษภาคม 2565
อนุมัติลดภาษีน้ำมันดีเซล 5 บาท/ลิตร เป็นเวลา 2 เดือน
วันศุกร์ที่ 20 พฤษาภาคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลห่วงใยประชาชนที่ได้รับผลกระทบจากสถานการณ์ราคาพลังงาน จึงอนุมัติหลักการร่างกฎกระทรวงกำหนดพิกัดอัตราภาษีสรรพสามิต ซึ่งเป็นการปรับลดภาษีสรรพสามิตสินค้าน้ำมันดีเซลและน้ำมันอื่น ๆ ที่คล้ายกันประมาณลิตรละ 5 บาทตามชนิดของน้ำมันดีเซล ตั้งแต่วันที่ 21 พ.ค. – 20 ก.ค.2565 รวมระยะเวลา 2 เดือน โดยเป็นมาตรการทางภาษีระยะสั้นต่อเนื่องจากการปรับลดภาษีน้ำมันดีเซลลิตรละ 3 บาท ที่สิ้นสุดลงในวันนี้(20 พ.ค.65) เพื่อรักษาระดับราคาขายปลีกน้ำมันดีเซลในประเทศซึ่งเป็นต้นทุนในภาคการผลิตและภาคการขนส่งในทุกอุตสาหกรรม ไม่ให้ปรับตัวสูงขึ้นอย่างรวดเร็วจนกระทบต่อสถานการณ์ราคาสินค้าในประเทศเป็นภาระค่าครองชีพของประชาชนในระดับที่อาจเป็นอุปสรรคต่อการฟื้นฟูเศรษฐกิจของประเทศ
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/54682