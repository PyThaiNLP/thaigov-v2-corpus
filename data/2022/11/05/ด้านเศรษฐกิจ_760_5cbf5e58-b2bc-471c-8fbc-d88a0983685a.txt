รัฐบาลไทย-ข่าวทำเนียบรัฐบาล-รฟม. ห่วงใย จัดกิจกรรม “มอบกล่องทันใจเติมความสุขให้ประชาชน ครั้งที่ 2” เป็นวันที่ 6


วันเสาร์ที่ 28 สิงหาคม 2564
รฟม. ห่วงใย จัดกิจกรรม “มอบกล่องทันใจเติมความสุขให้ประชาชน ครั้งที่ 2” เป็นวันที่ 6
คัดเลือกมาจากร้านอาหารบริเวณแนวสายทางรถไฟฟ้ามหานคร สายเฉลิมรัชมงคล (MRT สายสีน้ำเงิน) รถไฟฟ้ามหานครสายฉลองรัชธรรม (MRT สายสีม่วง) โครงการรถไฟฟ้าสายสีชมพู ช่วงแคราย - มีนบุรี และ ส่วนต่อขยาย ช่วงสถานีศรีรัช - เมืองทองธานี
วันนี้ (28 สิงหาคม 2564) การรถไฟฟ้าขนส่งมวลชนแห่งประเทศไทย (รฟม.) ได้ส่งมอบอาหารกล่องจากร้านอาหารบริเวณแนวสายทางโครงการรถไฟฟ้า รฟม. ที่ได้รับผลกระทบจากสถานการณ์การแพร่ระบาดของเชื้อไวรัส COVID-19 ภายใต้กิจกรรม “กล่องทันใจเติมความสุขให้ประชาชน ครั้งที่ 2” เป็นวันที่ 6 โดยได้มอบอาหารกล่อง จำนวน 1,000 กล่อง เพื่อแจกจ่ายให้แก่ประชาชนที่อยู่บริเวณหน้าร้านค้า ทั้งนี้ อาหารกล่องดังกล่าว คัดเลือกมาจากร้านอาหารบริเวณแนวสายทางรถไฟฟ้ามหานคร สายเฉลิมรัชมงคล (MRT สายสีน้ำเงิน) รถไฟฟ้ามหานครสายฉลองรัชธรรม (MRT สายสีม่วง) โครงการรถไฟฟ้าสายสีชมพู ช่วงแคราย - มีนบุรี และ ส่วนต่อขยาย ช่วงสถานีศรีรัช - เมืองทองธานี ดังนี้
1. ร้านแซ่บสวีท อยู่บริเวณสถานีพหลโยธิน รถไฟฟ้ามหานคร สายเฉลิมรัชมงคล (MRT สายสีน้ำเงิน) หน้าปากซอยพหลโยธิน 22 ตรงข้ามเซ็นทรัลลาดพร้าว
พิกัดร้าน https://goo.gl/maps/m7UaGgf2qTNrDzun8
2. ร้านชาบูบีบี อยู่บริเวณสถานีตลาดบางใหญ่ รถไฟฟ้ามหานคร สายฉลองรัชธรรม (MRT สายสีม่วง) ติดถนนกาญจนาภิเษก ห่างจากสถานีตลาดบางใหญ่ 600 เมตร
พิกัดร้าน https://goo.gl/maps/v1k4VL9g7aRsyuvc8
3. ร้านเป็ดย่างเรวดี อยู่บริเวณสถานีสะพานพระนั่งเกล้า โครงการรถไฟฟ้าสายสีชมพู ช่วงแคราย - มีนบุรี
พิกัดร้าน https://goo.gl/maps/HkLChDxfSCG5Noru5
4. ร้านข้าวต้มทันใจ อยู่บริเวณสถานีเลี่ยงเมืองปากเกร็ด โครงการรถไฟฟ้าสายสีชมพู ช่วงแคราย - มีนบุรี ภายในโรงอาหารใหม่ ตึกจัสมิน
พิกัดร้าน https://goo.gl/maps/8DJp7yjVyUkB6vmw6
5. ร้าน Have a drink by patcharee อยู่บริเวณสถานีเมืองทองธานี โครงการรถไฟฟ้าสายสีชมพูส่วนต่อขยาย ช่วงสถานี ศรีรัช - เมืองทองธานี
พิกัดร้าน https://goo.gl/maps/mv8TsgjbbmAoqTMr6
โดยท่านที่สนใจสามารถตามไปอุดหนุนและให้กำลังใจร้านค้าได้ตามลิงก์ข้างต้น ทั้งนี้ กิจกรรมดังกล่าวเป็นส่วนหนึ่งของกิจกรรมเพื่อสังคม ที่ รฟม. ได้ดำเนินมาอย่างต่อเนื่อง โดยได้จัดขึ้นเป็นครั้งที่ 2 ของปีนี้ หลังจากครั้งแรกที่ รฟม. ได้สนับสนุนร้านอาหารตามแนวสายทางรถไฟฟ้าเพื่อนำไปมอบให้แก่บุคลากรทางการแพทย์ และโรงพยาบาลสนาม รวมจำนวน 8,000 กล่อง และในครั้งนี้ รฟม. ได้ตั้งเป้าหมายที่จะสนับสนุนอาหารจากร้านอาหารตามแนวสายทางรถไฟฟ้าที่ได้รับผลกระทบจากสถานการณ์ COVID-19 ประมาณ 8,000 กล่อง รวมจำนวนทั้งสิ้น 16,000 กล่อง โดยมีระยะเวลาดำเนินกิจกรรมตั้งแต่วันที่ 23 – 30 สิงหาคม 2564 สามารถติดตามข้อมูลข่าวสาร รฟม. เพิ่มเติมได้ที่เว็บไซต์ รฟม. www.mrta.co.th และเฟซบุ๊กแฟนเพจการรถไฟฟ้าขนส่งมวลชนแห่งประเทศไทย

ที่มา : https://www.thaigov.go.th/news/contents/details/45267