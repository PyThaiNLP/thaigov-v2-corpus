รัฐบาลไทย-ข่าวทำเนียบรัฐบาล-"ออกซ์ฟอร์ด" เผย วัคซีนแอสตร้าเซนเนก้า "เข็มกระตุ้น" ป้องกันโอมิครอนได้


วันอาทิตย์ที่ 26 ธันวาคม 2564
"ออกซ์ฟอร์ด" เผย วัคซีนแอสตร้าเซนเนก้า "เข็มกระตุ้น" ป้องกันโอมิครอนได้
.....
น.ส.ไตรศุลี ไตรสรณกุล รองโฆษกประจำสำนักนายกรัฐมนตรี เผยว่า บริษัทแอสตร้าเซนเนก้า ได้เผยแพร่ข้อมูลการศึกษาจากห้องปฏิบัติการของมหาวิทยาลัยออกซ์ฟอร์ด ชี้ว่าการฉีดวัคซีนแอสตร้าเซนเนก้าที่เป็นวัคซีนกระตุ้น เข็ม 3 นั้น สามารถเพิ่มระดับภูมิคุ้มกันต่อสายพันธุ์โอมิครอนได้
.
และช่วยสร้างภูมิคุ้มกันให้แก่ผู้ได้รับวัคซีนในระดับที่สูงกว่าผู้ที่เคยติดเชื้อและหายป่วยได้เอง ขณะนี้ บริษัทฯ กำลังอยู่ระหว่างการพัฒนาประสิทธิภาพของวัคซีนอย่างต่อเนื่อง โดยเฉพาะที่เกี่ยวข้องกับการต่อต้านสายพันธุ์โอมิครอน
.
สำหรับแผนการจัดหาวัคซีนของรัฐบาลในปี 65 นั้น มีจำนวน 120 ล้านโดส เป็นวัคซีนแอสตร้าเซนเนก้าจำนวน 60 ล้านโดส
.
โดยรัฐบาลมีข้อตกลงกับบริษัทผู้ผลิตว่า สำหรับวัคซีนที่จัดส่งให้แก่ประเทศไทยนั้น จะต้องเปลี่ยนเป็นวัคซีน Generation ใหม่ที่มีประสิทธิภาพสูงสุด และรองรับการกลายพันธุ์ของไวรัสทันทีที่งานวิจัยต่าง ๆ เสร็จสิ้น
.
อ่านเพิ่มเติม คลิก https://www.thaigov.go.th/news/contents/details/49832
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/49907