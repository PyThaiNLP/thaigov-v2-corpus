รัฐบาลไทย-ข่าวทำเนียบรัฐบาล-โฆษกรัฐบาลเผย "นายกฯ" สั่งการผู้ว่าฯ ภูเก็ตลงพื้นที่ชี้แจงทำความเข้าใจกับนักท่องเที่ยว ย้ำผู้ว่าฯ ทั่วประเทศ เฝ้าสังเกตประชาชน ควบคุมพื้นที่ห้ามสาดน้ำ/ปืนฉีดน้ำ เข้มข้น


วันพุธที่ 13 เมษายน 2565
พิมพ์
โฆษกรัฐบาลเผย "นายกฯ" สั่งการผู้ว่าฯ ภูเก็ตลงพื้นที่ชี้แจงทำความเข้าใจกับนักท่องเที่ยว ย้ำผู้ว่าฯ ทั่วประเทศ เฝ้าสังเกตประชาชน ควบคุมพื้นที่ห้ามสาดน้ำ/ปืนฉีดน้ำ เข้มข้น
โฆษกรัฐบาลเผย "นายกฯ" สั่งการผู้ว่าฯ ภูเก็ตลงพื้นที่ชี้แจงทำความเข้าใจกับนักท่องเที่ยว ย้ำผู้ว่าฯ ทั่วประเทศ เฝ้าสังเกตประชาชน ควบคุมพื้นที่ห้ามสาดน้ำ/ปืนฉีดน้ำ เข้มข้น ป้องกันการเพิ่มจำนวนแพร่ระบาดโควิด-19 ช่วงสงกรานต์
วันที่ 13 เมษายน 2565 นายธนกร วังบุญคงชนะ โฆษกประจำสำนักนายกรัฐมนตรี เปิดเผยถึงกรณีนักท่องเที่ยวบริเวณซอยบางลา ตำบลป่าตอง อำเภอกระทู้ จังหวัดภูเก็ตร่วมกันสาดน้ำและใช้ปืนฉีดน้ำอย่างสนุกสนานในวันสงกรานต์ นั้น พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหมแสดงความกังวลใจต่อการกระทำดังกล่าว สั่งการไปยังผู้ว่าราชการจังหวัดภูเก็ตลงพื้นที่ชี้แจงทำความเข้าใจกับนักท่องเที่ยว พร้อมเน้นย้ำให้ผู้ว่าราชการทั่วประเทศ กำชับส่วนราชการเฝ้าสังเกตประชาชน ในพื้นที่ที่ห้ามเล่นน้ำวันสงกรานต์ นายกรัฐมนตรี ขอความร่วมมือประชาชน ปฏิบัติตามมาตรการของ ศบค.อย่างเคร่งครัด ใช้เวลาช่วงวันหยุดทำกิจกรรมที่เป็นประโยชน์ร่วมกับคนในครอบครัว สามารถสรงน้ำพระ และรดน้ำดำหัวผู้ใหญ่ที่เคารพนับถือได้ แต่ขอให้ระมัดระวัง ตรวจสอบตัวเองให้ปลอดภัยก่อนจะใกล้ชิดผู้ใหญ่
"วันสงกรานต์ คือวันปีใหม่ไทย สะท้อนถึงค่านิยมที่สำคัญของไทย เช่น ความกตัญญู ความอบอุ่น ความสนุกสนาน และการเคารพให้เกียรติซึ่งกันและกัน รวมทั้งความสามัคคี ระหว่างบุคคลในครอบครัว เพื่อนฝูง ชุมชน และสังคม โดยมี “น้ำ” เป็นสื่อสำคัญในการเชื่อมสัมพันธไมตรี นายกรัฐมนตรีเข้าใจถึงความรู้สึกของพี่น้องทุกคน แต่ด้วยสถานการณ์การแพร่ระบาดของโรคโควิด-19 ขอให้ทุกคนอดทน ใช้การปะพรมรดน้ำผู้ใหญ่ขอพรแทนการสาดน้ำ ร่วมมือกันรับผิดชอบต่อสังคม เพื่อก้าวผ่านสถานการณ์ไปให้ได้โดยเร็ว" นายธนกรฯ ย้ำ

ที่มา : https://www.thaigov.go.th/news/contents/details/53596