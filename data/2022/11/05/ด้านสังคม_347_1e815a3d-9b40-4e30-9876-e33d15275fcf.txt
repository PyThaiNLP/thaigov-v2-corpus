รัฐบาลไทย-ข่าวทำเนียบรัฐบาล-"ชัยวุฒิ" ยังเชื่อไม่มีชื่อ จองกฐินซักฟอก ย้อนปมดารา Call out รมต. แค่เตือน ไม่ได้ดำเนินคดี ย้อนถามเฟคนิวส์ มีจริงหรือไม่ แล้วรมต. ผิดตรงไหน


วันอาทิตย์ที่ 15 สิงหาคม 2564
"ชัยวุฒิ" ยังเชื่อไม่มีชื่อ จองกฐินซักฟอก ย้อนปมดารา Call out รมต. แค่เตือน ไม่ได้ดำเนินคดี ย้อนถามเฟคนิวส์ มีจริงหรือไม่ แล้วรมต. ผิดตรงไหน
"ชัยวุฒิ" ยังเชื่อไม่มีชื่อ จองกฐินซักฟอก ย้อนปมดารา Call out รมต. แค่เตือน ไม่ได้ดำเนินคดี ย้อนถามเฟคนิวส์ มีจริงหรือไม่ แล้วรมต. ผิดตรงไหน
นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม  ความเป็นไปได้ในการมีชื่อถูกอภิปรายไม่ไว้วางใจในครั้งนี้ว่า ก็ต้องพร้อมอยู่แล้ว เพราะรัฐมนตรีที่เข้ามาทำหน้าที่ก็ต้องอยู่รู้อยู่แล้วว่า มีอะไรที่เราทำไปมีอะไรที่เราจะชี้แจงประชาชนหรือชี้แจงต่อสมาชิกสภาผู้แทนราษฎรได้ ซึ่งเท่าที่ดูตนคิดว่าตนไม่มีปัญหาอะไรคิดว่าชี้แจงได้ทุกเรื่องยังคิดว่าไม่น่ามีชื่อต้นมาได้อย่างไรไม่ทราบ
ส่วนประเด็นการ Call out ของดารา หรือบุคคลที่มีชื่อเสียง ที่อาจถูกพุ่งเป้าซักฟอกในครั้งนี้ นายชัยวุฒิ ย้อนถามว่าผิดกฏหมายตรงไหน ไม่ได้ทุจริตตรงไหนเลย ไม่เห็นมีอะไรตนได้แค่เตือนเขาว่า อย่า Call out และผิดกฎหมายส่วนจะมีการดำเนินคดีหรือไม่อย่างไรนั้นเป็นหน้าที่ของเจ้าหน้าที่ตำรวจและกระบวนการยุติธรรม ต้องเข้าใจว่ารัฐมนตรีไม่ได้เป็นคนดำเนินคดีดาราตนแค่เตือนว่าอย่ามา Call out ผิดกฎหมาย อย่ามาสร้างเฟคนิวส์ ก่อนย้อนถามสื่อว่า เฟคนิวส์มีจริงหรือไม่ มีแล้วเป็นความผิดผมหรือไม่ ตนก็มีหน้าที่ปราบปรามป้องกัน
ส่วนคิดหวังไว้ลึกๆ ว่าจะไม่มีชื่อในศึกซักฟอกครั้งนี้ใช่หรือไม่นั้น นายชัยวุฒิระบุ ก็ไม่มีใครอยากให้มีชื่ออยู่แล้วแต่ว่าหากมีก็พร้อมทำหน้าที่ในการชี้แจงและเชื่อว่าประชาชนและสมาชิกสภาผู้แทนราษฎรจะเข้าใจสิ่งที่เราได้ทำมา
***********

ที่มา : https://www.thaigov.go.th/news/contents/details/44779