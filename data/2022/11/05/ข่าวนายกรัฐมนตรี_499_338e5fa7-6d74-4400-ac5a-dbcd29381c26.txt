รัฐบาลไทย-ข่าวทำเนียบรัฐบาล-​นายกรัฐมนตรีและภริยาเป็นประธานในพิธีเจริญพระพุทธมนต์ และพิธีทำบุญตักบาตรถวายพระราชกุศลเนื่องในโอกาสวันเฉลิมพระชนมพรรษา สมเด็จพระนางเจ้า ฯ พระบรมราชินี 3 มิถุนายน 2565


วันศุกร์ที่ 3 มิถุนายน 2565
พิมพ์
​นายกรัฐมนตรีและภริยาเป็นประธานในพิธีเจริญพระพุทธมนต์ และพิธีทำบุญตักบาตรถวายพระราชกุศลเนื่องในโอกาสวันเฉลิมพระชนมพรรษา สมเด็จพระนางเจ้า ฯ พระบรมราชินี 3 มิถุนายน 2565
​นายกรัฐมนตรีและภริยาเป็นประธานในพิธีเจริญพระพุทธมนต์ และพิธีทำบุญตักบาตรถวายพระราชกุศลเนื่องในโอกาสวันเฉลิมพระชนมพรรษา สมเด็จพระนางเจ้า ฯ พระบรมราชินี 3 มิถุนายน 2565
วันนี้ 3 มิ.ย. 65 นายธนกร วังบุญคงชนะ โฆษกประจำสำนักนายกรัฐมนตรี เผยว่า วันนี้ (3 มิถุนายน 2565) เวลา 07.30 น. ณ บริเวณท้องสนามหลวง พลเอก ประยุทธ์ จันทร์โอชา นายกรัฐมนตรี พร้อมด้วย นางนราพร จันทร์โอชา ภริยา เป็นประธานในพิธีเจริญพระพุทธมนต์ และพิธีทำบุญตักบาตรถวายพระราชกุศล เนื่องในโอกาสวันเฉลิมพระชนมพรรษา สมเด็จพระนางเจ้า ฯ พระบรมราชินี 3 มิถุนายน 2565 โดยมี คณะองคมนตรีและภริยา ประธานรัฐสภา ประธานศาลฎีกา ประธานวุฒิสภา ประธานองค์กรตามรัฐธรรมนูญและส่วนราชการในพระองค์ คณะรัฐมนตรีพร้อมคู่สมรส เลขาธิการนายกรัฐมนตรี ผู้บัญชาการเหล่าทัพ/ผู้บัญชาการตำรวจแห่งชาติพร้อมภริยา หัวหน้าส่วนราชการระดับปลัดกระทรวงหรือเทียบเท่า ผู้ว่าราชการกรุงเทพมหานคร ปลัดกรุงเทพมหานคร เข้าร่วมพิธี
เมื่อนายกรัฐมนตรีและภริยาเดินทางถึงปะรำพิธี สมเด็จพระราชาคณะ พระราชาคณะ จำนวน 10 รูป ขึ้นนั่งอาสน์สงฆ์ นายกรัฐมนตรีจุดธูปเทียนบูชาพระรัตนตรัย ถวายธูปเทียนแพหน้าพระฉายาลักษณ์สมเด็จพระนางเจ้า ฯ พระบรมราชินี เจ้าหน้าที่อาราธนาศีล สมเด็จพระราชาคณะ พระราชาคณะให้ศีล พระสงฆ์สวดพระพุทธมนต์ จบแล้ว นายกรัฐมนตรีและภริยา ประธานรัฐสภา ประธานศาลฎีกา ประธานวุฒิสภา ประธานองค์กรตามรัฐธรรมนูญ และส่วนราชการในพระองค์ ถวายเครื่องไทยธรรมแด่พระสงฆ์ จำนวน 10 รูป จากนั้น นายกรัฐมนตรีถวายผ้าไตร จำนวน 10 ไตร แล้วนายกรัฐมนตรีกรวดน้ำรับพร กราบลาพระรัตนตรัย และถวายความเคารพหน้าพระฉายาลักษณ์สมเด็จพระนางเจ้า ฯ พระบรมราชินี
จากนั้น คณะองคมนตรีและภริยา นายกรัฐมนตรีและภริยา และผู้เข้าร่วมพิธี ร่วมตักบาตรพระสงฆ์ จำนวน 145 รูป เป็นอันเสร็จพิธี ////

ที่มา : https://www.thaigov.go.th/news/contents/details/55342