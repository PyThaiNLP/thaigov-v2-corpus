รัฐบาลไทย-ข่าวทำเนียบรัฐบาล-นายกฯ ติดตามตัวเลขผู้ติดเชื้อโควิด-19 ติดเชื้อรายใหม่เริ่มทรงตัว ขอประชาชนร่วมมือฉีดวัคซีน ลดจำนวนผู้เสียชีวิต


วันอังคารที่ 3 พฤษภาคม 2565
นายกฯ ติดตามตัวเลขผู้ติดเชื้อโควิด-19 ติดเชื้อรายใหม่เริ่มทรงตัว ขอประชาชนร่วมมือฉีดวัคซีน ลดจำนวนผู้เสียชีวิต
.....
พล.อ.ประยุทธ์ จันทร์โอชา นายกรัฐมนตรีและ รมว.กลาโหม ติดตามตัวเลขผู้ติดเชื้อโควิด-19 จำนวนผู้ป่วยปอดอักเสบ และจำนวนผู้เสียชีวิตใหม่รายวัน ซึ่งสถานการณ์การแพร่ระบาดโควิด-19 ในไทย เป็นไปตามคาดการณ์ของ ศบค. จำนวนผู้ติดเชื้อรายใหม่เริ่มอยู่ในระดับทรงตัว แต่อัตราการเสียชีวิตในประเทศยังคงสูงเมื่อเทียบกับจำนวนผู้ติดเชื้อรายวัน
.
พร้อมเน้นย้ำประชาชนให้ความสำคัญกับการฉีดวัคซีนทั้งเข็มหลักและเข็มกระตุ้น ลดอัตราการติดเชื้อและเสียชีวิต เพื่อเตรียมพร้อมให้โควิด-19 เข้าสู่โรคประจำถิ่น ทั้งนี้ สธ. พบว่าผู้ป่วยที่เสียชีวิตมาจากสาเหตุของโรคอื่นร่วมด้วย ดังนั้น การแยกกลุ่มผู้เสียชีวิตจากโรคร่วมแต่ติดเชื้อโควิด-19 กับผู้เสียชีวิตที่ติดเชื้อโควิด-19 ที่มีภาวะปอดอักเสบและเสียชีวิต จะทำให้สามารถวางแผนการรักษาพยาบาลในอนาคตได้ ซึ่งจะส่งผลต่อแนวทางการลดอัตราการเสียชีวิตของทั้งสองกลุ่มด้วย ซึ่งจะนำไปสู่การเป็นโรคประจำถิ่นต่อไป
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/54187