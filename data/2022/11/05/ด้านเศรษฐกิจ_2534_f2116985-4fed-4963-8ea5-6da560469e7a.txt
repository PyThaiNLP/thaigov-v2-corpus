รัฐบาลไทย-ข่าวทำเนียบรัฐบาล-กรมท่าอากาศยาน เผยข้อมูลสรุปจำนวนผู้โดยสาร จำนวนเที่ยวบินพาณิชย์ และปริมาณการขนส่งสินค้าในช่วงเทศกาลปีใหม่ 2565


วันเสาร์ที่ 8 มกราคม 2565
กรมท่าอากาศยาน เผยข้อมูลสรุปจำนวนผู้โดยสาร จำนวนเที่ยวบินพาณิชย์ และปริมาณการขนส่งสินค้าในช่วงเทศกาลปีใหม่ 2565
ระหว่างวันที่ 31 ธันวาคม 2564 ถึง วันที่ 3 มกราคม 2565
ท่าอากาศยานในสังกัดกรมท่าอากาศยาน (ทย.) กระทรวงคมนาคม ที่มีจำนวนผู้โดยสารมากที่สุดอันดับหนึ่ง
ท่าอากาศยานอุดรธานี มีจำนวนผู้โดยสาร 16,507 คน อันดับสองท่าอากาศยานขอนแก่น 13,927 คน และอันดับสามท่าอากาศยานอุบลราชธานี 13,600 คน โดยจำนวนผู้โดยสารที่เดินทางผ่านท่าอากาศยานในสังกัดมีจำนวนรวมทั้งสิ้น 117,865  คน
สำหรับท่าอากาศยานที่มีจำนวนเที่ยวบินพาณิชย์มากสุด 3 อันดับ ได้แก่ ท่าอากาศยานนครศรีธรรมราช จำนวน 162 เที่ยวบิน ท่าอากาศยานอุดรธานี 124 เที่ยวบิน และท่าอากาศยานขอนแก่น 104 เที่ยวบิน โดยมีจำนวนเที่ยวบินพาณิชย์ที่ท่าอากาศยานในสังกัดมีจำนวนรวมทั้งสิ้น 1,010 เที่ยวบิน และท่าอากาศยานที่มีการขนส่งสินค้ามากที่สุด 3 อันดับ ได้แก่ ท่าอากาศยานสุราษฎร์ธานี จำนวน 3,981 กิโลกรัม ท่าอากาศยานอุบลราชธานี 2,381 กิโลกรัม และท่าอากาศยานนครศรีธรรมราช 2,371 กิโลกรัม โดยจำนวนการขนส่งสินค้าของท่าอากาศยานในสังกัดมีจำนวนรวมทั้งสิ้น 13,677 กิโลกรัม ซึ่งเมื่อเปรียบเทียบการเดินทางในช่วงเทศกาลปีใหม่ 2564 ระหว่างวันที่ 31 ธันวาคม 2563 ถึงวันที่ 3 มกราคม 2564 โดยรวมพบว่าจำนวนผู้โดยสารในปี 2565 ลดลง 1.16% จำนวนเที่ยวบินในปี 2655 ลดลง 34.54% และปริมาณการขนส่งสินค้าในปี 2565 ลดลง 22.58%
ทั้งนี้ ทย. ได้ให้บริการโดยปฏิบัติตามมาตรการป้องกันการแพร่ระบาดของโรคติดเชื้อไวรัส COVID-19 ของกระทรวงสาธารณสุขอย่างเคร่งครัด ทั้งการตรวจวัดอุณหภูมิคัดกรองผู้โดยสารขาเข้า/ขาออก ผู้ใช้บริการท่าอากาศยาน
เจ้าหน้าที่ท่าอากาศยาน การจัดที่นั่งในอาคารที่พักผู้โดยสารแบบเว้นระยะห่าง การทำความสะอาดจุดสัมผัสต่าง ๆ ภายในท่าอากาศยาน และขอความร่วมมือผู้ใช้บริการทุกท่านสวมหน้ากากอนามัยตลอดระยะเวลาที่อยู่ภายในท่าอากาศยาน เพื่อความปลอดภัยและความมั่นใจของผู้ใช้บริการทุกท่านรวมถึงเร่งรัดการก่อสร้างต่าง ๆ เพื่ออำนวยความสะดวกให้มีพื้นที่รองรับผู้โดยสาร

ที่มา : https://www.thaigov.go.th/news/contents/details/50347