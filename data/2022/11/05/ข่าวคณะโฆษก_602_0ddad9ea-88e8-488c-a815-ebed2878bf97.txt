รัฐบาลไทย-ข่าวทำเนียบรัฐบาล-โฆษกรัฐบาลเผย “นายกฯ”ดูแลเกษตรกรกว่า 6.57 ล้านครัวเรือน โดยเกษตรในโครงการประกันรายได้ข้าว-ยางพารา


วันเสาร์ที่ 4 ธันวาคม 2564
พิมพ์
โฆษกรัฐบาลเผย “นายกฯ”ดูแลเกษตรกรกว่า 6.57 ล้านครัวเรือน  โดยเกษตรในโครงการประกันรายได้ข้าว-ยางพารา
โฆษกรัฐบาลเผย “นายกฯ”ดูแลเกษตรกรกว่า 6.57 ล้านครัวเรือน  โดยเกษตรในโครงการประกันรายได้ข้าว-ยางพารา  เตรียมรับเงินหลังบอร์ด ธ.ก.ส.  อนุมัติโอนเงินเข้าบัญชีเกษตรกรโดยตรงเริ่ม 9 ธ.ค. และ 20 ธ.ค. นี้
วันนี้ (4 ธ.ค.64) นายธนกร วังบุญคงชนะ  โฆษกประจำสำนักนายกรัฐมนตรี เปิดเผยความคืบหน้าตามมติคณะรัฐมนตรี เมื่อวันที่ 30 พ.ย. 64 อนุมัติกรอบวงเงินโครงการประกันรายได้ข้าวและยาง  3 โครงการ  คือ 1) โครงการประกันรายได้เกษตรกรผู้ปลูกข้าว ปี 2564/65 เพิ่มเติม  2) โครงการสนับสนุนค่าบริหารจัดการและพัฒนาคุณภาพผลผลิตเกษตรผู้ปลูกข้าวปีการผลิต  2564/65  ในอัตราไร่ละ 1,000 บาท สูงสุดไม่เกิน 20 และ 3) โครงการประกันรายได้เกษตรกรชาวสวนยาง ระยะที่ 3 โดยเกษตรกรผู้ปลูกข้าวที่ขึ้นทะเบียนและมีสิทธิจะได้ประโยชน์และการช่วยเหลือจาก 2 โครงการข้าวพร้อมกัน คือการประกันรายได้และค่าปรับปรุงคุณภาพข้าว  โดยมีครอบครัวเกษตรกรข้าวและยางพาราที่ได้รับประโยชน์กว่า 6.57 ล้านครัวเรือน รวมวงเงินรวม  138,224.76 ล้านบาท
ทั้งนี้  คณะกรรมการ ธ.ก.ส. หรือ บอร์ด ธ.ก.ส. มีมติอนุมัติการโอนเงินให้กับเกษตรผู้มีสิทธิ  ดังนี้
-โครงการประกันรายได้เกษตรกรผู้ปลูกข้าว ปี 2564/65 เพิ่มเติม จํานวน 74,569.31 ล้านบาท เกษตรกรได้รับประโยชน์ 4.69 ล้านครัวเรือน  เริ่มโอนวันที่ 9-13 ธ.ค. 64
- โครงการช่วยเหลือค่าบริหารจัดการและพัฒนาคุณภาพผลผลิต เกษตรกร ในอัตราไร่ละ 1,000 บาท สูงสุดไม่เกิน 20 ไร่  วงเงินงบประมาณจํานวน 53,871.84 ล้านบาท เป้าหมายเกษตรกรจํานวน 4.57 ล้านครัวเรือน  เริ่มโอน 13-17 ธ.ค. 64
-โครงการประกันรายได้เกษตรกรชาวสวนยาง ระยะที่ 3 วงเงินงบประมาณจํานวน 9,783.61 ล้านบาท เป้าหมายเกษตรกร 1.88 ล้านราย พื้นที่สวนยางกว่า 19.16 ล้านไร่  เริ่มโอนเงิน 20 ธ.ค. นี้ เป็นต้นไป
"ทั้งนี้ การเร่งรัดดำเนินการโครงการประกันรายได้เกษตรผู้ปลูกข้าวและยางพารา  เปึนไปตามข้อสั่งการของพลเอกประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ที่ให้หน่วยงานที่เกี่ยวข้องเร่งจัดหาแหล่งเงิน  เพื่อช่วยเหลือพี่น้องเกษตรกร ข้าวและยางพารา ในช่วงที่ราคาพืชเกษตรตกต่ำ ส่งผลกระทบต่อรายได้ โดยเป็นการช่วยเหลือส่วนต่างรายได้ "ประกันรายได้"  ทั้งนี้  นายกรัฐมนตรี ยังมีโครงการเกษตรกรรอบด้านเพิ่มเติม ทั้งการส่งเสริมการทำเกษตแปลงใหญ่  การปลูกพีชแบบผสมผสาน การเกษตรสมัยใหม่ การวิจัยและพัฒนาพันธุ์พืช  เน้นปรับวิธีการ "ทำน้อย ได้มาก"   เป้าหมายสูงสุดคือ พลิกโฉมการเกษตรไทย ให้หลุดพ้นความยากจนและการเกษตรสามารถเป็นอาชีพอย่างยั่งยืนด้วย" นายธนกร กล่าว
—————

ที่มา : https://www.thaigov.go.th/news/contents/details/49096