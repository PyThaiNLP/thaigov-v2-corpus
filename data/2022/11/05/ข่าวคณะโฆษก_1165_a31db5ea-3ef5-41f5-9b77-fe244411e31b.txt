รัฐบาลไทย-ข่าวทำเนียบรัฐบาล-โฆษกรัฐบาล เผย นายก ฯ ย้ำ ประชาชนปฏิบัติตามมาตรการป้องกันโควิด - 19 และฉีดวัคซีนเข็มกระตุ้น แม้สธ. พบผู้ป่วยระลอกโอมิครอนเพียง 10% ที่ต้องเข้ารักษาในรพ.


วันจันทร์ที่ 7 มีนาคม 2565
พิมพ์
โฆษกรัฐบาล เผย นายก ฯ ย้ำ ประชาชนปฏิบัติตามมาตรการป้องกันโควิด - 19 และฉีดวัคซีนเข็มกระตุ้น แม้สธ. พบผู้ป่วยระลอกโอมิครอนเพียง 10% ที่ต้องเข้ารักษาในรพ.
โฆษกรัฐบาล เผย นายก ฯ ย้ำ ประชาชนปฏิบัติตามมาตรการป้องกันโควิด - 19 และฉีดวัคซีนเข็มกระตุ้น แม้สธ. พบผู้ป่วยระลอกโอมิครอนเพียง 10% ที่ต้องเข้ารักษาในรพ.
วันนี้ (7 มีนาคม 2565) นายธนกร วังบุญคงชนะ โฆษกประจำสำนักนายกรัฐมนตรี เผยจำนวนผู้ติดเชื้อโควิด - 19 รายใหม่วันนี้ รวม 21,162 ราย จำแนกเป็นผู้ป่วยจากในประเทศ 21,060 ราย ผู้ป่วยมาจากต่างประเทศ 102 ราย ผู้ป่วยสะสม 824,422 ราย (ตั้งแต่ 1 มกราคม 2565) หายป่วยกลับบ้าน 23,159 ราย หายป่วยสะสม 625,604 ราย (ตั้งแต่ 1 มกราคม 2565) ผู้ป่วยกำลังรักษา 230,459 ราย เสียชีวิต 65  ราย  และ ATK  24,236  ราย ล่าสุดการให้บริการวัคซีน โควิด-19  สะสมอยู่ที่ 124,899,131 โดส เข็มที่ 1 ฉีดสะสม 53,945,027 โดส เข็มที่ 2 ฉีดสะสม 49,850,007 โดส เข็มที่ 3 ฉีดสะสม 19,337,078 โดส เข็มที่ 4 ฉีดสะสม 1,767,019 โดส
โฆษกประจำสำนักนายกรัฐมนตรี ยังกล่าวว่า พลเอกประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ย้ำการรักษาผู้ป่วยโควิด – 19 เป็นไปตามแนวทางการรักษาโรคโควิด 19 ฉบับที่ 20 ซึ่งเป็นฉบับล่าสุด จากการแพร่ระบาดระลอกโอมิครอนพบผู้ป่วยเพียง 10% ที่ต้องเข้ารับการรักษาในโรงพยาบาล ซึ่งเป็นผู้ป่วยที่มีอาการไม่รุนแรง แต่มีปัจจัยเสี่ยงต่อการเป็นโรครุนแรง มีโรคร่วมสำคัญ ขณะที่ผู้ป่วยโควิด -19 ราว 90 % ไม่มีอาการหรือมีอาการน้อย จัดอยู่ในกลุ่มสีเขียวที่สามารถดูแลรักษาได้ที่บ้านผ่านระบบกักตัวที่บ้าน (Home Isolation : HI) และดูแลแบบผู้ป่วยนอก (OPD) โดยกลุ่มที่ไม่มีอาการ แพทย์จะให้จ่ายยาตามอาการ   ซึ่งนายกรัฐมนตรียังย้ำเตือนประชาชน ต้องปฏิบัติตามมาตรการป้องกันโควิด – 19 อย่างถูกวิธี และทำอย่างต่อเนื่อง รวมทั้งเร่งฉีดวัคซีนครบตามเกณท์รวมทั้งวัคซีนเข็มกระตุ้นด้วย
…………………………..

ที่มา : https://www.thaigov.go.th/news/contents/details/52242