รัฐบาลไทย-ข่าวทำเนียบรัฐบาล-ปลัดกระทรวงมหาดไทย นำข้าราชการร่วฟมกิจกรรมจิตอาสาบำเพ็ญสาธารณประโยชน์ “มีแล้วแบ่งปัน” เฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสม


วันเสาร์ที่ 13 สิงหาคม 2565
พิมพ์
ปลัดกระทรวงมหาดไทย นำข้าราชการร่วฟมกิจกรรมจิตอาสาบำเพ็ญสาธารณประโยชน์ “มีแล้วแบ่งปัน” เฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสม
ปลัดกระทรวงมหาดไทย นำข้าราชการร่วฟมกิจกรรมจิตอาสาบำเพ็ญสาธารณประโยชน์ “มีแล้วแบ่งปัน” เฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสมหามงคลเฉลิมพระชนมพรรษา 90 พรรษา 12 สิงหาคม 2565
เมื่อวันที่ 11 สิงหาคม 2565 เวลา 15.00 น. นายสุทธิพงษ์ จุลเจริญ ปลัดกระทรวงมหาดไทย เป็นประธานจัดกิจกรรมจิตอาสาบำเพ็ญสาธารณประโยชน์ “มีแล้วแบ่งปัน” เฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสมหามงคลเฉลิมพระชนมพรรษา 90 พรรษา 12 สิงหาคม 2565 พร้อมด้วย นายชยาวุธ จันทร รองปลัดกระทรวงมหาดไทย หัวหน้ากลุ่มภารกิจด้านกิจการความมั่นคงภายใน หัวหน้าหน่วยงานในสังกัดกระทรวงมหาดไทย ข้าราชการ พนักงาน เจ้าหน้าที่ ภาคีเครือข่าย และประชาชนจิตอาสา เข้าร่วมกิจกรรม ณ สมาคมส่งเสริมสถานภาพสตรี ในพระอุปถัมภ์ พระเจ้าวรวงศ์เธอ พระองค์เจ้าโสมสวลี กรมหมื่นสุทธนารีนาถ บ้านพักฉุกเฉิน ดอนเมือง กรุงเทพมหานคร โดยมีนางสาวอุษา เลิศศรีสันทัด ผู้อำนวยการสมาคมส่งเสริมสถานภาพสตรี ให้การต้อนรับ
.
นายสุทธิพงษ์ จุลเจริญ ปลัดกระทรวงมหาดไทย เปิดเผยว่า กิจกรรมจิตอาสาบำเพ็ญสาธารณประโยชน์ “มีแล้วแบ่งปัน” เฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสมหามงคลเฉลิมพระชนมพรรษา 90 พรรษา 12 สิงหาคม 2565 เป็นกิจกรรมที่จัดขึ้นเพื่อร่วมแบ่งปันสิ่งของสำหรับสตรีและเด็กตั้งแต่วัยแรกเกิด (ของใหม่หรือสภาพพร้อมใช้งาน) เพื่อมอบให้กับสมาคมส่งเสริมสถานภาพสตรี ในพระอุปถัมภ์ พระเจ้าวรวงศ์เธอ พระองค์เจ้าโสมสวลี กรมหมื่นสุทธนารีนาถ และเป็นการเฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสมหามงคลเฉลิมพระชนมพรรษา 90 พรรษา 12 สิงหาคม 2565
นายสุทธิพงษ์ จุลเจริญ ปลัดกระทรวงมหาดไทย กล่าวต่อว่า สมาคมส่งเสริมสถานภาพสตรี ในพระอุปถัมภ์ ถือเป็นอีกตัวอย่างหนึ่งที่ทำให้พวกเราได้ตระหนักว่า ยังมีผู้ด้อยโอกาสในสังคมที่ยังขาดโอกาสซึ่งยังมีอีกมากบางทีเราไม่ค่อยรู้ วันนี้ถือว่าโชคดีที่ทางท่านรองปลัดกระทรวงมหาดไทย นายชยาวุธ จันทร ได้เป็นแม่งานพาพวกเราชาวมหาดไทยมาบำเพ็ญประโยชน์ ณ ที่แห่งนี้ถือเป็นการปฏิบัติบูชา เนื่องในโอกาสวันเฉลิมพระชนมพรรษา สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง 12 สิงหาคม 2565 ทำให้เกิดกิจกรรมดี ๆ ที่พวกเราทุกคนได้ร่วมกันปิดทองหลังพระ สาเหตุที่ใช้คำว่าปิดทองหลังพระ เพราะว่าบางทีเรายังไม่รู้ว่ามีที่แห่งนี้อยู่ วันนี้ก็ถือเป็นโอกาสที่ดีที่เราได้มาในวันที่เป็นมงคลยิ่งของปวงชนชาวคนไทย ทำให้ผมและผู้บริหารของกระทรวงมหาดไทยได้มีโอกาสรับรู้รับทราบกิจกรรมที่เป็นประโยชน์ที่จะช่วยทำให้สังคมไทยเราเป็นสังคมที่ไม่โหดร้ายและไม่แร้นแค้น สำหรับคนที่ด้อยโอกาสในสังคม แต่อย่างไรก็ดี ทางกระทรวงมหาดไทย เรามีสมาคมแม่บ้านมหาดไทย ซึ่งมีสมาชิกเป็นสุภาพสตรี พันธกิจที่สำคัญ คือ การช่วยเหลือสตรีผู้ด้อยโอกาส และผู้ตกทุกข์ได้ยาก ซึ่งผมจะได้ไปนำเรียน และเชิญมาร่วมกิจกรรมในโอกาสต่อไป
ปลัดกระทรวงมหาดไทย กล่าวเพิ่มเติมว่า กระผมและคณะผู้บริหารกระทรวงมหาดไทย และคณะ ต้องกราบขอบพระคุณที่ท่านได้ต้อนรับพวกเราอย่างเต็มที่ เราจะนำกิจกรรมที่ดีๆ แบบนี้ไปขยายผลไปยังจังหวัดต่างๆ ช่วยให้ ผู้หญิงและเด็ก ได้มีแหล่งพักพิงในยามทุกยากเดือดร้อน อยากให้จังหวัดต่างๆได้มีสถานที่แบบนี้ เพื่อเป็นสถานที่พักพิง ช่วยเหลือฟื้นฟูจิตใจ ฟื้นฟูศักยภาพ เพื่อให้พวกเขาสามารถออกไปดูแลตนเองและครอบครัวได้ต่อไป ถือเป็นเรื่องที่ดี และอีกส่วนหนึ่ง ขณะนี้กระทรวงมหาดไทยได้ดำเนินโครงการพัฒนาเขตเศรษฐกิจพอเพียงด้วยโมเดลเศรษฐกิจใหม่ (SEDZ)ในลักษณะของการหาที่ดินของรัฐหรือที่ของเอกชนมาจัดรูปที่ดิน ซึ่งขณะนี้มีที่ดินที่อำเภอองครักษ์ จังหวัดนครนายก จำนวน 736 ไร่ ตอนนี้เราก็ได้จัดรูปที่ดินและออกแบบ เพื่อให้ครัวเรือนยากจนได้เข้าไปเรียนรู้เรื่องเศรษฐกิจพอเพียงเกษตรทฤษฎีใหม่ของรัชกาลที่ 9 เพื่อใช้สำหรับทำมาหาเลี้ยงชีพเป็นการชั่วคราวในขณะนี้ก็ยังมีกระจายอยู่ในจังหวัดต่าง ๆ อาจจะเอาไว้ใช้รองรับสตรีและเด็กที่ต้องการความช่วยเหลือตรงนี้ได้
นางสาวอุษา เลิศศรี ผู้อำนวยการสมาคมส่งเสริมสถานภาพสตรี กล่าวว่า สมาคมส่งเสริมสถานภาพสตรี ในพระอุปถัมภ์ พระเจ้าวรวงศ์เธอ พระองค์เจ้าโสมสวลี กรมหมื่นสุทธนารีนาถ เป็นองค์กรพัฒนาเอกชนที่ดำเนินการสาธารณกุศล ให้ความช่วยเหลือผู้หญิง และเด็ก ที่ประสบปัญหาวิกฤตชีวิต ผ่านกระบวนการช่วยเหลือฟื้นฟู สร้างความเข้มแข็งให้การศึกษาและฝึกอาชีพ เพื่อพัฒนาคุณภาพชีวิตและสถานภาพให้ยืนหยัดได้ในสังคมอย่างเหมาะสม รวมทั้งดำเนินกิจกรรมในเชิงรุกที่เอื้อต่อการป้องกันปัญหาที่เกิดขึ้นกับผู้หญิงและเด็ก ปัจจุบันมีผู้หญิงที่เข้ามาขอรับการช่วยเหลือกว่า 30 ราย การรณรงค์เพื่อให้เกิดการเปลี่ยนแปลงเชิงนโยบายเพื่อเสริมสร้างสถานภาพศักยภาพ สิทธิและโอกาสของผู้หญิงในสังคม งานของสมาคมส่งเสริมสถานภาพสตรีฯ นั้นนับว่าครอบคลุมและค่อนข้างครบวงจร และค่อนข้างหลากหลาย เริ่มต้นจากงานช่วยเหลือสงเคราะห์เมื่อ 30 ปีที่แล้ว จนถึงวันนี้มีผู้หญิงและเด็กได้รับการช่วยเหลือจากบ้านพักฉุกเฉินกว่า 50,000 ราย ณ วันนี้ บ้านพักฉุกเฉินซึ่งยังเป็นงานหลักในการดูแลผู้หญิงที่ประสบปัญหาต่างๆ เช่น ถูกกระทำรุนแรง ทำร้ายร่างกาย ถูกข่มขืน ล่วงละเมิดทางเพศ ถูกทอดทิ้ง ท้องไม่พร้อม ติดเชื้อเอชไอวี/เอดส์ ขัดแย้งภายในครอบครัว ไม่มีงานทำ ไม่มีที่พัก ฯลฯ โดยในแต่ละวัน มีผู้หญิงและเด็กที่พักอาศัยรับความช่วยเหลืออยู่ประมาณ 150-200 คน จากประสบการณ์อันยาวนานในการให้ความช่วยเหลือดูแลปัญหาของผู้หญิงและเด็ก งานจึงค่อยๆ ปรับพัฒนา ทั้งในเชิงคุณภาพการให้บริการ และตามปีที่ผ่านไป ขยายกรอบภารกิจให้ครอบคลุมงานในเชิงรุก เน้นการป้องกัน ปัญหาด้วยการทำงานกับเยาวชน และการรณรงค์ในระดับนโยบายเพื่อเสริมสร้างสถานภาพของผู้หญิงอันนำไปสู่ความเสมอภาคระหว่างหญิงชายในสังคมด้วย
.
จากนั้น นายสุทธิพงษ์ จุลเจริญ ปลัดกระทรวงมหาดไทย นำผู้เข้าร่วมกิจกรรมจิตอาสาฯ ดำเนินกิจกรรมจิตอาสาพัฒนาสถานที่ และปรับปรุงภูมิทัศน์โดยรอบสมาคมส่งเสริมสถานภาพสตรีฯ บ้านพักฉุกเฉิน ดอนเมือง และเชิญชวนให้ ประชาชนร่วมบริจาคเพื่อผู้หญิงและเด็กในบ้านพักฉุกเฉิน ชื่อบัญชีสมาคมส่งเสริมสถานภาพสตรีหมายเลขบัญชี 135-2-57293-5 ธนาคารทหารไทยธนชาต จำกัด (มหาชน)

ที่มา : https://www.thaigov.go.th/news/contents/details/57959