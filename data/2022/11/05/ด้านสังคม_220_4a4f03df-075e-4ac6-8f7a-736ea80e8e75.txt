รัฐบาลไทย-ข่าวทำเนียบรัฐบาล-ดีอีเอส-เอ็นที หนุนระบบสื่อสาร ร.พ.สนามแล้ว 173 แห่ง ปรับปรุงสายด่วนโควิด 3 หน่วยงาน


วันจันทร์ที่ 26 กรกฎาคม 2564
ดีอีเอส-เอ็นที หนุนระบบสื่อสาร ร.พ.สนามแล้ว 173 แห่ง ปรับปรุงสายด่วนโควิด 3 หน่วยงาน
ดีอีเอส-เอ็นที หนุนระบบสื่อสาร ร.พ.สนามแล้ว 173 แห่ง ปรับปรุงสายด่วนโควิด 3 หน่วยงาน
ดีอีเอส และNT สนับสนุนแก้โควิด ปรับปรุงสายด่วน 1668,1646,1669 รวมทั้งระบบInternet-กล้องCCTV รพ.-รพ.สนาม 173 แห่ง
นายชัยวุฒิ ธนาคมานุสรณ์ รมว.ดิจิทัลเพื่อเศรษฐกิจและสังคม (ดีอีเอส) โพสต์ข้อความผ่านเฟซบุ๊ก ระบุว่า DES และ บริษัท โทรคมนาคมแห่งชาติ จำกัด (มหาชน) (NT) ไม่นิ่งนอนใจ เราได้ให้การสนับสนุนอุปกรณ์เครื่องมือสื่อสารโทรคมนาคมในรูปแบบต่างๆ ทั้งในโรงพยาบาล และโรงพยาบาลสนาม สำนักงานสาธารณสุขทั่วประเทศ 173 แห่งจุดศูนย์ฉีดวัคซีน พร้อมทั้งรถตรวจโควิด ในสถานศึกษา และบริษัท/ห้างร้าน รวมทั้ง ปรับปรุงระบบสายด่วนกรมการแพทย์ 1668 , 1646  โดยนำระบบ Cloud Call Center ของ NT ใช้งานแทน โดยระบบใหม่สามารถขยายบริการรองรับประชาชนที่โทรเข้ามาได้ตามความต้องการ รองรับการขยายคู่สายจำนวนไม่จำกัด และปรับระบบ Call Center ศูนย์เอราวัณ 1669 ด้วย
รวมถึงให้บริการ Broadband Internet ติดตั้งสัญญาณ WiFi  อุปกรณ์ที่เกี่ยวข้อง โครงข่ายระบบโทรคมนาคม ระบบ  Cloud PBX, VDO Phone, Data Center, my  ,SMS  ติดตั้งกล้องโทรทัศน์วงจรปิด CCTV  เครื่องบันทึกภาพผ่านเครือข่าย NVR และอื่น ๆ ให้กับโรงพยาบาลและโรงพยาบาลสนามทั่วประเทศ 173 แห่ง โดยไม่คิดค่าใช้จ่าย จนกว่าโรงพยาบาลสนามจะหมดความต้องการ
นอกจากนี้ครับ NT ยังได้ติดตั้งระบบคอมพิวเตอร์สัญญาณ WiFi อินเทอร์เน็ต อำนวยความสะดวกให้กับศูนย์ฉีดวัคซีนกลางบางซื่อใช้ในการลงทะเบียนรับวัคซีนของประชาชน รวมถึงให้ศูนย์ฉีดวัคซีนราชวิทยาลัยจุฬาภรณ์ได้บริการประชาชนฉีดวัคซีนทางเลือก ที่อาคาร 9 บริษัท โทรคมนาคมจำกัด(มหาชน) แจ้งวัฒนะ เพื่อบริการและสนับสนุนประชาชนในสถานการณ์การแพร่ระบาดโควิด 19 ในครั้งนี้ด้วยครับ และ DES ทุกคนยังคงทุ่มเทเพื่อเร่งให้การช่วยเหลือพี่น้องประชาชน ผ่านพ้นสถานการณ์โควิดนี้ไปด้วยกันครับ
***********

ที่มา : https://www.thaigov.go.th/news/contents/details/44131