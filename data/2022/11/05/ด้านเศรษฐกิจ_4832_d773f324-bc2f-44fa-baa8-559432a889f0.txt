รัฐบาลไทย-ข่าวทำเนียบรัฐบาล-เริ่มงวดนี้ สำนักงานสลากฯ เพิ่มเมนูลดราคาสลาก ประชาชนมีโอกาสซื้อสลากในราคาที่ถูกกว่า 80 บาทได้


วันพฤหัสบดีที่ 18 สิงหาคม 2565
พิมพ์
เริ่มงวดนี้ สำนักงานสลากฯ เพิ่มเมนูลดราคาสลาก ประชาชนมีโอกาสซื้อสลากในราคาที่ถูกกว่า 80 บาทได้
ยอดจำหน่ายสลากดิจิทัล งวด 1 กันยายน 2565 จำนวน 10.3 ล้านใบ วันแรก ยอดขาย 7.1 ล้านใบ ผู้ซื้อ 9.5 แสนราย และในงวดนี้ ได้มีการเปิดตัวเลือกเพิ่ม ให้ผู้ขายสามารถลดราคาของสลากได้ ซึ่งจะทำให้ประชาชนสามารถซื้อสลากในราคาที่ถูกกว่า 80 บาทได้ด้วย
วันนี้ (18 สค. 65) นายลวรณ แสงสนิท ประธานกรรมการสลากกินแบ่งรัฐบาล กล่าวว่า ยอดจำหน่ายสลากดิจิทัล งวด 1 กันยายน 2565 จำนวน 10.3 ล้านใบ วันแรก ยอดขาย 7.1 ล้านใบ ผู้ซื้อ 9.5 แสนราย และในงวดนี้ ได้มีการเปิดตัวเลือกเพิ่ม ให้ผู้ขายสามารถลดราคาของสลากได้ ซึ่งจะทำให้ประชาชนสามารถซื้อสลากในราคาที่ถูกกว่า 80 บาทได้ด้วย
“เป้าหมายในปีนี้ คือ ตั้งเป้าจำหน่ายสลากราคา 80 บาท ประมาณ 20 ล้านใบ  ดังนั้น การเพิ่มตัวเลือกให้ร้านค้าสามารถลดราคาสลากดิจิทัลได้ จะมีประโยชน์ หากเราเพิ่มปริมาณสลากใส่ลงไปมากว่า 15 ล้านใบในอนาคต คนขายก็ไม่ต้องกังวลว่าสลากจะเหลือ แต่อาจจะมีการแข่งกันลดราคาด้วยซ้ำไป คนขายจะค่อยๆ ปรับตัวและเรียนรู้ ในส่วนของคนซื้อก็ดีใจ ได้ซื้อสลากราคาต่ำกว่า 80 บาท หลังจากถูกเอาเปรียบมานาน เราอยากเห็นประชาชนเป็นผู้ตั้งราคาสลาก อยากเห็นการปฏิเสธการซื้อสลากเกินราคา โดยจะเป็นอีกส่วนหนึ่งที่ช่วยผลักดันให้สลากในตลาดราคาถูกลงด้วย ” นายลวรณกล่าว

ที่มา : https://www.thaigov.go.th/news/contents/details/58142