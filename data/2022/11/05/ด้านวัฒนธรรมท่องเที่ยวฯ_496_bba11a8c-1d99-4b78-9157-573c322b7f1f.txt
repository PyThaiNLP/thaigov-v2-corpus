รัฐบาลไทย-ข่าวทำเนียบรัฐบาล-วธ.ชวนฟังสถานทูตฯ ต่างประเทศทั่วโลกพูดภาษาไทย ร่ายกลอน สุภาษิต รณรงค์การใช้ภาษาไทย เนื่องในวันภาษาไทยแห่งชาติ ปี 2565 พร้อมจัดทำวีดิทัศน์เผยแพร่-มอบเกียรติบัตร 26 ก.ค.นี้


วันอังคารที่ 26 กรกฎาคม 2565
วธ.ชวนฟังสถานทูตฯ ต่างประเทศทั่วโลกพูดภาษาไทย ร่ายกลอน สุภาษิต รณรงค์การใช้ภาษาไทย เนื่องในวันภาษาไทยแห่งชาติ ปี 2565 พร้อมจัดทำวีดิทัศน์เผยแพร่-มอบเกียรติบัตร 26 ก.ค.นี้
วธ.ชวนฟังสถานทูตฯ ต่างประเทศทั่วโลกพูดภาษาไทย ร่ายกลอน สุภาษิต รณรงค์การใช้ภาษาไทย เนื่องในวันภาษาไทยแห่งชาติ ปี 2565 พร้อมจัดทำวีดิทัศน์เผยแพร่-มอบเกียรติบัตร 26 ก.ค.นี้ ที่ศูนย์วัฒนธรรมแห่งประเทศไทย
วธ.ชวนฟังสถานทูตฯ ต่างประเทศทั่วโลกพูดภาษาไทย ร่ายกลอน สุภาษิต รณรงค์การใช้ภาษาไทย เนื่องในวันภาษาไทยแห่งชาติ ปี 2565 พร้อมจัดทำวีดิทัศน์เผยแพร่-มอบเกียรติบัตร 26 ก.ค.นี้ ที่ศูนย์วัฒนธรรมแห่งประเทศไทย
นายอิทธิพล คุณปลื้ม รัฐมนตรีว่าการกระทรวงวัฒนธรรม (รมว.วธ.) เปิดเผยว่า เนื่องในวันภาษาไทย 29 กรกฎาคม 2565 นี้ วธ. จึงร่วมกับภาครัฐ ภาคเอกชน เครือข่ายต่าง ๆ จัดกิจกรรมรณรงค์ อย่างต่อเนื่อง กระตุ้นให้เด็ก เยาวชน และประชาชน ตลอดจนสถาบันการศึกษา องค์กร หน่วยงานรัฐ เอกชน ชาวไทยและต่างประเทศ ตระหนักในความสำคัญ คุณค่าของภาษาไทย การใช้ให้ถูกต้อง รวมถึงเป็นการสร้างความสัมพันธ์ระหว่างประเทศผ่านวัฒนธรรมภาษาของไทย ให้เกิดการเรียนรู้วัฒนธรรมระหว่างประเทศต่อไป อีกทั้ง กระทรวงวัฒนธรรม (วธ.) มีนโยบายพัฒนาความสัมพันธ์ด้านวัฒนธรรมกับต่างประเทศและส่งเสริมบทบาททางวัฒนธรรมของไทยในเวทีโลก ล่าสุด วธ.ได้รับความร่วมมือจากสถานเอกอัครราชทูตต่างประเทศในประเทศไทย จัดทำวีดิทัศน์เกี่ยวกับการรณรงค์ในการใช้ภาษาไทยและเรียนรู้วัฒนธรรมไทยของเจ้าหน้าที่สถานเอกอัครราชทูตฯ ด้วยการพูดภาษาไทย กลอน และสุภาษิตไทย อันเป็นเอกลักษณ์ของชาติไทยได้อย่างไพเราะ
รมว.วธ.กล่าวต่อไปว่า สำหรับสถานเอกอัครราชทูตต่างประเทศในประเทศไทย ที่ร่วมกิจกรรมดังกล่าว ประกอบด้วย 1.สถานเอกอัครราชทูตเครือรัฐออสเตรเลียประจำประเทศไทย 2.สถานเอกอัครราชทูตแคนาดาประจำประเทศไทย 3.สถานเอกอัครราชทูตสาธารณรัฐประชาชนจีนประจำประเทศไทย 4.สถานเอกอัครราชทูตสาธารณรัฐโคลอมเบีย 5.สถานเอกอัครราชทูตสหพันธ์สาธารณรัฐเยอรมนีประจำประเทศไทย 6.สถานเอกอัครราชทูตสาธารณรัฐอินเดียประจำประเทศไทย 7.สถานเอกอัครราชทูตสาธารรัฐอินโดนีเซียประจำประเทศไทย 8.สถานเอกอัครราชทูตอิสราเอลประจำประเทศไทย 9.สถานเอกอัครราชทูตญี่ปุ่นประจำประเทศไทย 10.สถานเอกอัครราชทูตรัฐคูเวตประจำประเทศไทย 11.สถานเอกอัครราชทูตสาธารณรัฐประชาธิปไตยประชาชนลาวประจำประเทศไทย 12.สถานเอกอัครราชทูตนิวซีแลนด์ประจำประเทศไทย 13.สถานเอกอัครราชทูตสาธารณรัฐเปรูประจำประเทศไทย 14.สถานเอกอัครราชทูตสาธารณรัฐเกาหลีประจำประเทศไทย 15.สถานเอกอัครราชทูตสหราชอาณาจักรประจำประเทศไทย 16.สถานเอกอัครราชทูตสหรัฐอเมริกาประจำประเทศไทย
นายอิทธิพล กล่าวด้วยว่า วธ.จะดำเนินการเผยแพร่วีดิทัศน์ดังกล่าวในช่วงวันภาษาไทยแห่งชาติ ปี 2565 และจะมีการมอบเกียรติบัตรให้แก่สถานเอกอัครราชทูตประจำประเทศไทย เพื่อยกย่องเชิดชูในฐานะที่เป็นส่วนหนึ่งในการส่งเสริมและรณรงค์การใช้ภาษาไทยในงานวันภาษาไทยแห่งชาติ ที่ วธ.จัดขึ้นในวันที่ 26 กรกฎาคม 2565 ณ ศูนย์วัฒนธรรมแห่งประเทศไทย

ที่มา : https://www.thaigov.go.th/news/contents/details/57264