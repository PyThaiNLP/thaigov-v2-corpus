รัฐบาลไทย-ข่าวทำเนียบรัฐบาล-กระทรวงเกษตรฯ ดำเนินโครงการรณรงค์วันต่อต้านคอร์รัปชันสากล (ประเทศไทย) ภายใต้แนวคิด “กระทรวงเกษตรและสหกรณ์ใสสะอาด ร่วมต้านการทุจริต (Zero tolerance & Clean MOAC)


วันพุธที่ 8 ธันวาคม 2564
กระทรวงเกษตรฯ ดำเนินโครงการรณรงค์วันต่อต้านคอร์รัปชันสากล (ประเทศไทย) ภายใต้แนวคิด “กระทรวงเกษตรและสหกรณ์ใสสะอาด ร่วมต้านการทุจริต (Zero tolerance & Clean MOAC)
กระทรวงเกษตรฯ ดำเนินโครงการรณรงค์วันต่อต้านคอร์รัปชันสากล (ประเทศไทย) ภายใต้แนวคิด “กระทรวงเกษตรและสหกรณ์ใสสะอาด ร่วมต้านการทุจริต (Zero tolerance & Clean MOAC) สร้างพฤติกรรมซื่อสัตย์สุจริตแก่บุคลากร เพื่อสร้างความเชื่อมั่นและศรัทธาต่อประชาชน
ดร.ทองเปลว กองจันทร์ ปลัดกระทรวงเกษตรและสหกรณ์ เปิดเผยภายหลัง เป็นประธานเปิดโครงการรณรงค์วันต่อต้านคอร์รัปชันสากล (ประเทศไทย) ภายใต้แนวคิด “กระทรวงเกษตรและสหกรณ์ใสสะอาด ร่วมต้านการทุจริต (Zero tolerance & Clean MOAC) ณ ห้องประชุมกระทรวงเกษตรและสหกรณ์ ว่า จากที่ สหประชาชาติ (United Nations : UN) ได้กำหนดให้วันที่ 9 ธันวาคม ของทุกปี เป็นวันต่อต้านคอร์รัปชันสากล (International Anti – Corruption Day) โดยประเทศไทยได้เข้าร่วมลงนามในอนุสัญญาฯ ระหว่างวันที่ 9 ธันวาคม 2546 ณ ประเทศเม็กซิโก เนื่องด้วยรัฐบาลได้ให้ความสำคัญของปัญหาการทุจริตคอร์รัปชัน และประพฤติมิชอบในภาครัฐ ส่งผลกระทบด้านลบต่อการพัฒนาประเทศไทยเป็นอย่างยิ่ง และก่อให้เกิดผลกระทบต่อภาพลักษณ์ความน่าเชื่อถือของภาพรัฐ คณะรัฐมนตรีจึงได้มีมติในวันที่ 6 พฤษภาคม 2551 ให้หน่วยงานภาครัฐนำแนวทาง มาตรการต่างๆ ตามยุทธศาสตร์ฯ ไปสู่การปฏิบัติ และได้แต่งตั้งคณะกรรมการการขับเคลื่อนยุทธศาสตร์ชาติว่าด้วยการป้องกันและปราบปรามการทุจริตภาครัฐ โดยมีนายกรัฐมนตรีเป็นประธานซึ่งกำหนดวิสัยทัศน์ “ประเทศไทย ใสสะอาด ไทยทั้งชาติด้านทุจริต (Zero Tolerance & Clean Thailand)”
มีเป้าหมายให้ประเทศไทยปลอดการทุจริตและประพฤติมิชอบ ซึ่งทุกภาคส่วนจะต้องร่วมมือกันบูรณาการและแก้ไขปัญหาอย่างจริงจัง
“กระทรวงเกษตรและสหกรณ์ ได้ดำเนินการจัดทำแผนปฏิบัติการป้องกันและปราบปรามการทุจริตและประพฤติมิชอบ ระยะ 5 ปี ตั้งแต่ พ.ศ.2560 – 2564 และได้ขยายระยะเวลาแผนปฏิบัติการป้องกันฯจนถึงปี พ.ศ.2565
เพื่อใช้ในการขับเคลื่อนการดำเนินงานด้านการป้องกันและปราบปรามการทุจริตในหน่วยงาน ภายใต้แนวคิด “กระทรวงเกษตรและสหกรณ์ใสสะอาด ร่วมต้านการทุจริต (Zero tolerance & Clean MOAC)” เพื่อแสดงเจตนารมณ์ในการต่อต้านด้านการทุจริตให้บุคลากรในสังกัดกระทรวงเกษตรและสหกรณ์ แสดงถึงภาพลักษณ์ที่ดีขององค์กรใสสะอาด เปิดเผย โปร่งใส ปลอดการทุจริต สร้างความเชื่อมั่นและศรัทธาต่อประชาชน ในการป้องกันและปราบปรามการทุจริตในภาครัฐ และเกิดการรวมพลังในการสร้างสังคมที่ไม่ทนต่อการทุจริต ปลูกจิตสำนึก การสร้างพฤติกรรมซื่อสัตย์สุจริตแก่บุคลากร รวมถึงการสร้างภาพลักษณ์ที่ดีแก่กระทรวงเกษตรฯ นำไปสู่ประเทศไทยใสสะอาดไทยทั้งชาติต้านทุจริต”
ดร.ทองเปลว กล่าว
ทั้งนี้ ในการดำเนินการขับเคลื่อนยุทธศาสตร์ชาติ ว่าด้วยการป้องกันและปราบปรามการทุจริต รัฐบาลได้ร่วมกับสำนักงาน ป.ป.ช. สำนักงาน ป.ป.ท. องค์กรต่อต้านคอร์รัปชัน (ประเทศไทย) ภาคีเครือข่ายภาครัฐ รัฐวิสาหกิจ ภาคเอกชน และภาคประชาสังคม ได้จัดงานวันต่อต้านคอร์รัปชันสากล (Internationnal Anti – Corruption Day) ในวันที่ 9 ธันวาคม ของทุกปี โดยมุ่งหวังว่ากิจกรรมนี้ จะทำให้คนไทยและนานาชาติได้รับรู้ผลการต่อสู้กับปัญหาคอร์รัปชันของประเทศไทย และการแสดงเจตจำนงต่อต้านการทุจริตของทุกภาคส่วน
นายสำราญ สาราบรรณ์ รองปลัดกระทรวงเกษตรและสหกรณ์ กล่าวเพิ่มเติมว่า การจัดงานในวันนี้ นับเป็นความภาคภูมิใจของข้าราชการและเจ้าหน้าที่ทุกคนที่จะร่วมกันประกาศจุดยืนอย่างชัดเจนในการไม่ยอมรับการทุจริตคอร์รัปชัน และร่วมสร้างวัฒนธรรมความซื่อสัตย์สุจริตให้เกิดขึ้นในกระทรวงเกษตรฯ อย่างจริงจัง สร้างการตระหนักรู้การต่อต้านการทุจริตคอร์รัปชัน และร่วมกันสร้างสังคมที่ไม่ยอม ไม่ทน และไม่เฉยต่อการทุจริตคอร์รัปชันทุกรูปแบบ แสดงถึงภาพลักษณ์ที่ดีขององค์กร สอดรับกับเจตจำนงของรัฐบาล โดยกำหนดเป็นวาระแห่งชาติ โดยผู้ที่มาร่วมงานในวันนี้ประกอบด้วย ผู้บริหาร หัวหน้าผู้ตรวจราชการผู้ตรวจราชการ หัวหน้าส่วนราชการ ผู้อำนวยการกอง สำนัก ศูนย์ และเจ้าหน้าที่ที่ปฏิบัติหน้าที่เกี่ยวกับการป้องกันและปราบปรามการทุจริต ระดับกรม รัฐวิสาหกิจ และองค์การมหาชน ในสังกัดกระทรวงเกษตรและสหกรณ์ และสำนักงานและพัฒนาเกษตรกรกองทุนฟื้นฟู รวม 23 หน่วยงาน ด้วยกัน

ที่มา : https://www.thaigov.go.th/news/contents/details/49236