รัฐบาลไทย-ข่าวทำเนียบรัฐบาล-"รมว.กห.เกาหลี เยี่ยมคำนับ นรม.และรมว.กห. ย้ำความสัมพันธ์แนบแน่นและผลักดันความเป็นหุ้นส่วนทางยุทธศาสตร์"


วันจันทร์ที่ 20 ธันวาคม 2564
"รมว.กห.เกาหลี เยี่ยมคำนับ นรม.และรมว.กห. ย้ำความสัมพันธ์แนบแน่นและผลักดันความเป็นหุ้นส่วนทางยุทธศาสตร์"
พล.อ.คงชีพ ตันตระวาณิชย์ โฆษก กห. เปิดเผยว่า พล.อ.ประยุทธ์ จันทร์โอชา นรม.และ รมว.กห. ได้ให้การต้อนรับ นาย Suh, Wook ( ซอ อุก ) รมว.กห.สาธารณรัฐเกาหลี ( กล.ต.) และคณะ ณ ศาลาว่าการกลาโหม
ในโอกาสเดินทางเยือนประเทศไทยอย่างเป็นทางการ ในฐานะแขกของกลาโหม ระหว่าง 19 - 21 ธ.ค. 64
โดย กห. จัดได้กองทหารเกียรติยศผสมสามเหล่าทัพ ให้การต้อนรับอย่างสมเกียรติ หลังจากนั้น รมว.กห.( กล.ต.) ได้เข้าเยี่ยมคำนับ นรม.และ รมว.กห. ณ ห้องรับรอง โดย พล.อ.ประยุทธ์’ ได้กล่าวต้อนรับและแสดงความยินดีกับ นาย ซอ อุก ที่เข้ารับตำแหน่ง ทั้งสองฝ่ายได้กล่าวถึงความสัมพันธ์ที่ดีต่อกันมายาวนาน ซึ่งได้ครบความสัมพันธ์ทางการทูต 63 ปีในปีนี้ โดยมีความร่วมมือที่ใกล้ชิด ทั้งในด้านเศรษฐกิจ การเมือง สังคมและวัฒนธรรม โดยเฉพาะความร่วมมือทางทหารที่แนบแน่น และความเชื่อมโยงในภูมิภาคตามข้อตกลงความเป็นหุ้นส่วนทางยุทธศาสตร์ระหว่างกัน
นาย ซอ อุก ได้กล่าว ชื่นชมรัฐบาลในการรับมือและแก้ปัญหาการแพร่ระบาดของโควิด-19 ได้อย่างดีที่ผ่านมา ขอบคุณไทยที่สนับสนุนฉีดวัคซีนให้กันคนเกาหลีในไทย และสนับสนุนเกาหลีให้ผ่านความยากลำบากจากสงครามที่ผ่านมา พร้อมทั้งขอบคุณ กห.ที่ผลักดันการหารือยกระดับความร่วมมือเกาหลีและอาเซียนให้เป็นรูปธรรม ในเวทีการประชุม รมว.กห.อาเซียน ทั้งการแสวงหาสันติสุขในคาบสมุทรเกาหลี ความร่วมมือด้านไซเบอร์และเทคโนโลยี และหวังว่าจะได้พบปะพูดคุยระหว่างกันในเวทีระดับต่างๆใกล้ชิดมากขึ้นเมื่อสถานการณ์โควิดดีขึ้น เพื่อร่วมกันผลักดันขับเคลื่อนความเป็นหุ้นส่วนทางยุทธศาสตร์ระหว่างกัน
พล.อ.ประยุทธ์’ กล่าวขอบคุณ เกาหลี ที่สนับสนุนการฉีดวัคซีนให้คนไทยในเกาหลีและการร่วมฝึก Cobra Gold ที่ผ่านมา และชื่นชมเกาหลีที่ผลักดันความร่วมมือที่สร้างสรรค์ระหว่างอาเซียน-เกาหลี ในด้านต่างๆ โดยไทยพร้อมที่จะสนับสนุนการจัดทำแผนปฏิบัติการร่วมกัน เพื่อขับเคลื่อนยุทธศาสตร์ระหว่างกันให้มีความก้าวหน้ามากยิ่งขึ้น พร้อมขอบคุณเกาหลี ที่ลงทุนสูงสุดใน EEC ไตรมาสแรกที่ผ่านมา โดยต้องการให้มีการพัฒนาความร่วมมือควบคู่กันทั้งด้านความมั่นคงและด้านเศรษฐกิจ โดยเฉพาะการถ่ายทอดเทคโนโลยีและด้านอุตสาหกรรมป้องกันประเทศ และขอให้เดินทางโดยสวัสดิภาพ

ที่มา : https://www.thaigov.go.th/news/contents/details/49670