รัฐบาลไทย-ข่าวทำเนียบรัฐบาล-กระทรวงเกษตรและสหกรณ์ ระดมพลจัดทำคู่มือสำหรับเกษตรกร


วันพฤหัสบดีที่ 4 พฤศจิกายน 2564
กระทรวงเกษตรและสหกรณ์ ระดมพลจัดทำคู่มือสำหรับเกษตรกร
กระทรวงเกษตรและสหกรณ์ ระดมพลจัดทำคู่มือสำหรับเกษตรกร การปลูกและขึ้นทะเบียนเกษตรกรผู้ปลูกกัญชา กัญชง และกระท่อม
นายอำพันธุ์ เวฬุตันติ รองปลัดกระทรวงเกษตรและสหกรณ์ เป็นประธานการประชุมคณะทำงานส่งเสริมและสนับสนุนการปลูกกัญชง กัญชา และกระท่อม ครั้งที่ 3/2564 ผ่านระบบ Video Conference (Zoom Meeting) จากห้องประชุมกระทรวงเกษตรและสหกรณ์ โดยที่ประชุมได้พิจารณาหลักเกณฑ์การพิจารณาพื้นที่การขึ้นทะเบียนเกษตรกรผู้ปลูกกัญชา กัญชง และกระท่อม รวมทั้งพิจารณารูปเล่มและเนื้อหารวมของคู่มือการปลูกกัญชา กัญชง และกระท่อม สำหรับเกษตรกร โดยมอบหมายให้ฝ่ายเลขานุการนำข้อเสนอแนะของคณะทำงานไปปรับแก้ให้แล้วเสร็จภายในวันที่ 19 พฤศจิกายน 2564 เพื่อนำเสนอให้กระทรวงเกษตรและสหกรณ์เห็นชอบและเผยแพร่ให้กับเกษตรกร โดยกรมส่งเสริมการเกษตรจะเป็นผู้รับผิดชอบในการจัดพิมพ์คู่มือฯ ดังกล่าวทั้งในรูปแบบเอกสารและ e-book เพื่อเผยแพร่ในช่องทางต่าง ๆ ต่อไป

ที่มา : https://www.thaigov.go.th/news/contents/details/47826