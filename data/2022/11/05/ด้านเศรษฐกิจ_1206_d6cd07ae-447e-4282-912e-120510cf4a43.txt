รัฐบาลไทย-ข่าวทำเนียบรัฐบาล-รองปลัดกระทรวงเกษตรและสหกรณ์ ร่วมประชุมคณะทำงานด้านอำนวยการ


วันพฤหัสบดีที่ 7 ตุลาคม 2564
รองปลัดกระทรวงเกษตรและสหกรณ์ ร่วมประชุมคณะทำงานด้านอำนวยการ
รองปลัดกระทรวงเกษตรและสหกรณ์ ร่วมประชุมคณะทำงานด้านอำนวยการ
เมื่อวันพุธที่ 6 ต.ค. 64 นายประยูร อินสกุล รองปลัดกระทรวงเกษตรและสหกรณ์ ร่วมประชุมคณะทำงานด้านอำนวยการ ครั้งที่ 2/2564 โดยมีนายสุรสีห์ กิตติมณฑล เลขาธิการสำนักงานทรัพยากรน้ำแห่งชาติ เป็นประธานการประชุม ดำเนินการประชุมผ่านระบบออนไลน์ (VDO Conference) โดยมีสาระสำคัญในการประชุม คือ
1) รับทราบสภาพอากาศ สถานการณ์น้ำภาพรวมทั้งประเทศ และสถานการณ์อุทกภัยที่ผ่านมา
2) พิจารณาการประเมินสถานการณ์น้ำท่วมในพื้นที่ การบริหารจัดการ และการช่วยเหลือ พื้นที่ลุ่มน้ำเจ้าพระยา – ป่าสัก และลุ่มน้ำชี – มูล
3)  พิจารณาการประเมินสถานการณ์ภัยแล้ง ณ วันที่ 1 พฤศจิกายน 2564 พื้นที่ลุ่มน้ำปิง วัง ยม น่าน
4) พิจารณาการประเมินพื้นที่เพาะปลูกในช่วงฤดูแล้งของลุ่มน้ำเจ้าพระยา
5) พิจารณาการประเมินสถานการณ์พายุที่กำลังจะเข้าพื้นที่ภาคใต้ และการเตรียมความพร้อมรับมือ
6) พิจารณาแนวทางการแจ้งเตือนเฝ้าระวังสถานการณ์น้ำ และการประสานงานกับกองอำนวยการน้ำแห่งชาติ

ที่มา : https://www.thaigov.go.th/news/contents/details/46668