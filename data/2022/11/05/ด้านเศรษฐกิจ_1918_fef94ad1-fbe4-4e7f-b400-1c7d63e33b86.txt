รัฐบาลไทย-ข่าวทำเนียบรัฐบาล-ปลัดฯ กอบชัย เป็นประธานเปิดสัมมนาถ่ายทอดความรู้ด้านงานวิจัย เทคโนโลยีและนวัตกรรม (SMEs Research Connect)


วันอังคารที่ 23 พฤศจิกายน 2564
พิมพ์
ปลัดฯ กอบชัย เป็นประธานเปิดสัมมนาถ่ายทอดความรู้ด้านงานวิจัย เทคโนโลยีและนวัตกรรม (SMEs Research Connect)
นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานเปิดสัมมนาถ่ายทอดความรู้ด้านงานวิจัย เทคโนโลยีและนวัตกรรม (SMEs Research Connect)
ปลัดฯ กอบชัย เป็นประธานเปิดสัมมนาถ่ายทอดความรู้ด้านงานวิจัย เทคโนโลยีและนวัตกรรม (SMEs Research Connect)
วันนี้ (23 พฤศจิกายน 2564) เวลา 09.00 น. นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานเปิดสัมมนาถ่ายทอดความรู้ด้านงานวิจัย เทคโนโลยีและนวัตกรรม (SMEs Research Connect) โดยมี นางลักษณ์สุภา ประภาวัต นายกสมาคมการค้าคลัสเตอร์เครื่องสำอางไทย และนายกฤษณ์ แจ้งจรัส อุปนายกสมาคมการค้าคลัสเตอร์เครื่องสำอางไทย มาเป็นวิทยากรบรรยายในหัวข้อ "นวัตกรรมกับการอยู่รอดของธุรกิจในยุคโควิด-19 (กลุ่มเครื่องสำอาง) ณ ห้องประชุม 2 ชั้น 3 อาคารสำนักงานปลัดกระทรวงอุตสาหกรรม และผ่านระบบ Zoom Meeting
โดยกิจกรรมดังกล่าว จัดขึ้นเพื่อให้ผู้ประกอบการเกิดความตระหนักถึงความสำคัญในการประยุกต์ใช้งานวิจัยเทคโนโลยีและนวัตกรรม มาปรับใช้ในการเพิ่มมูลค่าผลิตภัณฑ์และการต่อยอดสู่เชิงพาณิชย์ การปรับเปลี่ยนจากผลิตสินค้าโภคภัณฑ์ เป็นผลิตสินค้าเชิงนวัตกรรม พร้อมทั้งยกระดับขีดความสามารถของ SMEs ดั้งเดิมให้กลายเป็น Smart SMEs ที่สามารถผลิตสินค้าและบริการที่มีมูลค่าเพิ่มที่สูงขึ้น และสอดรับกับความต้องการของผู้บริโภคในปัจจุบัน

ที่มา : https://www.thaigov.go.th/news/contents/details/48584