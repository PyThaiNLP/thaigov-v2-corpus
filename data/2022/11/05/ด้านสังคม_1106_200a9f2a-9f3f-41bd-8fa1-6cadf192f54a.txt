รัฐบาลไทย-ข่าวทำเนียบรัฐบาล-"กลาโหมจัดกิจกรรม "เราทำความ ดี ด้วยหัวใจ" ปรับปรุงภูมิทัศน์บริเวณโดยรอบศาลาว่าการกลาโหมจนถึงปากคลองตลาดให้สวยงาม"


วันอังคารที่ 18 มกราคม 2565
"กลาโหมจัดกิจกรรม "เราทำความ ดี ด้วยหัวใจ" ปรับปรุงภูมิทัศน์บริเวณโดยรอบศาลาว่าการกลาโหมจนถึงปากคลองตลาดให้สวยงาม"
สำนักงานปลัดกระทรวงกลาโหม ได้จัดกิจกรรมโครงการจิตอาสาพัฒนา “เราทำความ ดี ด้วยหัวใจ”
กิจกรรมทำความสะอาดและปรับปรุงภูมิทัศน์บริเวณพื้นที่ปากคลองตลาด ตลาดยอดพิมาน และการขุดลอกคลองคูเมืองเดิม ระหว่างวันที่ ๑๑ - ๑๔ และวันที่ ๑๗ มกราคม ๒๕๖๕ โดยมีการจัดกิจกรรมฯ ประกอบด้วย กิจกรรมขุดลอกคลองคูเมืองเดิม ระหว่างวันที่ ๑๑ - ๑๔ มกราคม ๒๕๖๕
โดยใช้เรือผลักดันโคลน จำนวน ๑ ลำ ดำเนินการขุดลองคลองคูเมืองเดิม ตั้งแต่ โรงแรมรัตนโกสินทร์ ถึง ปากคลองตลาด และ กิจกรรมทำความสะอาด เก็บขยะตัดแต่งกิ่งไม้ ฉีดล้างรางระบายน้ำ ท่อระบายน้ำ และปรับปรุงภูมิทัศน์บริเวณพื้นที่ปากคลองตลาด ตลาดยอดพิมาน และขุดลอกคลองคูเมืองเดิม โดยใช้เรือผลักดันโคลนจำนวน ๑ ลำ และเรือผลักดันน้ำจากกองทัพเรือ จำนวน ๒ ลำ ในวันจันทร์ที่ ๑๗ มกราคม ๒๕๖๕ โดยมีกำลังพลจิตอาสาจากหน่วยขึ้นตรงสำนักงานปลัดกระทรวงกลาโหม ส่วนราชการต่าง ๆ และประชาชนจิตอาสาในพื้นที่เข้าร่วมกิจกรรมกว่า ๙๐๐ คน
ในการนี้ พลเอก วรเกียรติ รัตนานนท์ ปลัดกระทรวงกลาโหมได้ตรวจเยี่ยมการจัดกิจกรรมดังกล่าว ซึ่งผลการปฏิบัติเป็นไปด้วยความเรียบร้อย นอกจากนี้ ยังเป็นการแสดงออกถึงพลังความสามัคคีของข้าราชการสำนักงานปลัดกระทรวงกลาโหมกับส่วนราชการต่าง ๆ รวมทั้งประชาชนจิตอาสาในพื้นที่ เพื่อสุขอนามัยที่ดี เสริมสร้างภาพลักษณ์และยกระดับคุณภาพชีวิตของข้าราชการและประชาชนต่อไป
#จิตอาสา
#สำนักงานปลัดกระทรวงกลาโหม #กองบัญชาการกองทัพไทย #กองทัพบก #กองทัพเรือ #กองทัพอากาศ

ที่มา : https://www.thaigov.go.th/news/contents/details/50628