รัฐบาลไทย-ข่าวทำเนียบรัฐบาล-โครงการยกระดับตลาดผลไม้ภาคตะวันออก


วันจันทร์ที่ 2 พฤษภาคม 2565
พิมพ์
โครงการยกระดับตลาดผลไม้ภาคตะวันออก
วันจันทร์ที่ 2 พฤษภาคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลส่งเสริมเกษตรกรและผู้ประกอบการผลไม้ไทยอย่างต่อเนื่อง โดยดำเนินโครงการยกระดับตลาดผลไม้ภาคตะวันออกให้เป็นศูนย์ผลไม้เมืองร้อนแห่งเอเชีย เช่น พัฒนาทักษะผู้ประกอบการและเกษตรกรให้สามารถจำหน่ายสินค้าแก่ผู้บริโภคภายในประเทศผ่านระบบออนไลน์ทางเฟซบุ๊กแฟนเพจ “สุดยอดผลไม้ภาคตะวันออก” และเพิ่มตลาดส่งออกด้วยกิจกรรมจับคู่เจรจาธุรกิจออนไลน์กับประเทศกัมพูชา จีน และสวิตเซอร์แลนด์ โดยที่ผ่านมาเกษตรกรไทยปลูกผลไม้ 57 ชนิด แต่การส่งออกส่วนใหญ่อยู่ที่ 3 ชนิด คือ ทุเรียน ลำไย และมังคุด ร้อยละ 80 ส่งไปยังจีนและเวียดนาม โครงการนี้จะช่วยเพิ่มโอกาสในการหาคู่ค้ารายใหม่ทั้งในและต่างประเทศ และลดความเสี่ยงจากการพึ่งพาตลาดหลักเพียงอย่างเดียว
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/53973