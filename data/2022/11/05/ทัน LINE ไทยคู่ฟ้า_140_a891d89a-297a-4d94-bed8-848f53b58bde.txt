รัฐบาลไทย-ข่าวทำเนียบรัฐบาล-กอช. เชิญชวน ผู้ประกันตนม.40 สมัครสมาชิก รับสิทธิประโยชน์ 2 ต่อ


วันพฤหัสบดีที่ 29 กรกฎาคม 2564
กอช. เชิญชวน ผู้ประกันตนม.40 สมัครสมาชิก รับสิทธิประโยชน์ 2 ต่อ
....
มาแล้ว...อีกหนึ่งช่องทางวางแผนเงินออมสำหรับผู้ประกอบอาชีพอิสระ ล่าสุด กองทุนการออมแห่งชาติ (กอช.) เชิญชวนผู้ประกันตนตาม ม.40 ทางเลือก 1 (จ่าย 70 บาท/เดือน) สมัครออมเงินควบคู่ไปกับ กอช. เพื่อเติมเต็มเงินออมไว้ใช้รายเดือนหลังอายุ 60 ปี
.
เพียงออมเงินขั้นต่ำ 50 บาท สูงสุด 13,200 บาทต่อปี
.
สิทธิประโยชน์ที่ได้รับ
• ได้รับเงินสมทบเพิ่มตามช่วงอายุสมาชิก สูงสุด 100% ไม่เกิน 1,200 บาทต่อปี
• ผลตอบแทนเพิ่มเติมจากการลงทุน ซึ่งได้รับค้ำประกันผลตอบแทน ไม่น้อยกว่าดอกเบี้ยเงินฝากประจำธนาคาร 12 เดือน
• สามารถออมเงินได้เมื่อมีเงิน ไม่ต้องออมเงินเท่ากันทุกเดือน แต่ยังได้สิทธิเป็นสมาชิก กอช. อยู่
.
ที่สำคัญ สมาชิกจะได้สวัสดิการจาก 2 หน่วยงานในระหว่างการทำงาน โดยจะได้เงินทดแทนรายได้กรณีประสบอุบัติเหตุหรือเจ็บป่วย เงินทดแทนการขาดรายได้กรณีทุพพลภาพ ค่าทำศพจากสำนักงานประกันสังคม และเมื่ออายุ 60 ปีไปแล้ว จะได้บำนาญรายเดือนจาก กอช. และยังได้เบี้ยยังชีพผู้สูงอายุตามเกณฑ์อีกด้วย
.
ผู้ที่สนใจสามารถสมัครสมาชิกได้ที่ แอปพลิเคชัน “กอช.” หรือหน่วยรับสมัครสมาชิกใกล้บ้าน เช่น ที่ว่าการอำเภอทั่วประเทศ, สำนักงานคลังจังหวัด, สถาบันการเงินชุมชน, ตัวแทน กอช. ประจำหมู่บ้าน, ธ.ออมสิน, ธ.ก.ส. , ธอส. และธ.กรุงไทย ทุกสาขา รวมทั้งเคาน์เตอร์เซอร์วิส, เทสโก้โลตัส, บิ๊กซี, ตู้บุญเติม เป็นต้น หรือสอบถามข้อมูลเพิ่มเติมได้ที่ สายด่วนเงินออม โทร. 0 2049 9000
#ไทยคู่ฟ้า #รวมไทยสร้างชาติ #ร่วมต้านโควิด19
-------------------
อัลบั้มภาพ
prev
next
ข่าวที่เกี่ยวข้อง
รัฐบาลเข้ม...
แจ้งเตือน...
อย่าแชร์...
กรุงเทพฯ...
ปลื้ม...

ที่มา : https://www.thaigov.go.th/news/contents/details/44221