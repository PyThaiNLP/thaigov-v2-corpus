รัฐบาลไทย-ข่าวทำเนียบรัฐบาล-รฟม. ฉลองครบรอบ 30 ปี ร่วมบริจาคโลหิตให้แก่สภากาชาดไทย ในกิจกรรม “3 แสนซีซี 30 ปี รฟม.”


วันพฤหัสบดีที่ 11 สิงหาคม 2565
รฟม. ฉลองครบรอบ 30 ปี ร่วมบริจาคโลหิตให้แก่สภากาชาดไทย ในกิจกรรม “3 แสนซีซี 30 ปี รฟม.”
.....
การรถไฟฟ้าขนส่งมวลชนแห่งประเทศไทย (รฟม.) กระทรวงคมนาคม ร่วมกับศูนย์บริการโลหิตแห่งชาติ สภากาชาดไทยจัดกิจกรรมบริจาคโลหิต ครั้งที่ 3 ประจำปี 2565 ให้ผู้บริหาร พนักงาน ผู้ปฏิบัติงานให้ รฟม. และผู้รับจ้างโครงการรถไฟฟ้า ร่วมบริจาคโลหิตให้แก่สภากาชาดไทย โดยมีรถรับบริจาคโลหิตเคลื่อนที่ให้บริการ ณ อาคารสำนักงาน รฟม. ซึ่งมีผู้บริจาคโลหิตในครั้งนี้จำนวนทั้งสิ้น 176 ยูนิต (ประมาณ 70,400 ซีซี) ทั้งนี้ กิจกรรมดังกล่าวเป็นส่วนหนึ่งของกิจกรรม “3 แสนซีซี 30 ปี รฟม.” ซึ่งจัดขึ้นเนื่องในโอกาสพิเศษ รฟม. ครบรอบ 30 ปี โดยถือเป็นโอกาสอันดีในการร่วมรณรงค์บริจาคโลหิตให้แก่สภากาชาดไทย เพื่อนำไปใช้ประโยชน์ในการรักษาที่จำเป็นได้โดยสะดวก โดย รฟม. ตั้งเป้าหมายในการบริจาคโลหิตเป็น จำนวน 300,000 ซีซี
ในโอกาสนี้ รฟม. จึงขอเชิญชวนผู้มีจิตอาสาร่วมบริจาคโลหิตในกิจกรรม 3 แสนซีซี 30 ปี รฟม. ได้ที่ซุ้มกิจกรรมของ รฟม. บริเวณศูนย์บริการโลหิตแห่งชาติ สภากาชาดไทย ในวันอาทิตย์ที่ 21 สิงหาคม 2565 ระหว่างเวลา 08.30 - 15.30 น. และถ่ายรูปตนเองหน้าแบ็กดร็อปของซุ้มกิจกรรม โพสต์รูปขึ้นโซเชียลมีเดียใดๆ (เช่น Facebook, IG, Tiktok, Twitter, ฯลฯ) และเปิดเป็น Public พร้อมติดแฮชแท็ก #3แสนซีซี30ปีรฟม. โดยผู้ที่เข้าร่วมกิจกรรม ณ ซุ้มกิจกรรมของ รฟม. 300 ท่านแรก จะได้รับของที่ระลึกสุดพิเศษจาก รฟม. สำหรับประชาชนที่ไม่สะดวกเดินทางไปร่วมบริจาคโลหิตที่ศูนย์บริการโลหิตแห่งชาติ สภากาชาดไทย ในวันและเวลาดังกล่าว สามารถเข้าร่วมกิจกรรมได้ตลอดจนถึงวันที่ 21 สิงหาคม 2565 โดยถ่ายรูปตนเองภายหลังการบริจาคโลหิตให้แก่สภากาชาดไทย ณ ศูนย์บริการต่างๆ ที่ท่านสะดวก และโพสต์รูปขึ้นโซเชียลมีเดีย เปิดเป็น Public พร้อมติดแฮชแท็ก #3แสนซีซี30ปีรฟม จากนั้นส่งลิงก์โพสต์ของท่านมายัง QR Code ที่ รฟม. กำหนด โดยผู้ที่เข้าร่วมกิจกรรมในช่องทางนี้ 300 ท่านแรก จะได้รับของที่ระลึกจาก รฟม. เช่นกัน
สอบถามข้อมูลกิจกรรม โทร. 0 2716 4000 ต่อ 1733, 1740 และอีเมล csr@mrta.co.th หรือติดตามข้อมูลข่าวสาร รฟม. เพิ่มเติมได้ที่ เว็บไซต์ รฟม. www.mrta.co.th เฟซบุ๊กแฟนเพจการรถไฟฟ้าขนส่งมวลชนแห่งประเทศไทย และ Call Center รฟม. โทร. 0 2716 4044
“30 ปี รฟม. เชื่อมต่อเส้นทางสู่ความยั่งยืน Completing Connection, Mission for All”

ที่มา : https://www.thaigov.go.th/news/contents/details/57915