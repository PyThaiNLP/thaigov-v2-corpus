รัฐบาลไทย-ข่าวทำเนียบรัฐบาล-“ออมไปด้วยกัน” เพื่อประชาชนผ่าน 4 ธนาคาร จำหน่ายครบวงเงิน 55,000 ล้านบาท แล้ว พร้อมจำหน่ายให้นิติบุคคลไม่แสวงหากำไร วันที่ 24 พฤศจิกายนนี้


วันอังคารที่ 23 พฤศจิกายน 2564
พิมพ์
“ออมไปด้วยกัน” เพื่อประชาชนผ่าน 4 ธนาคาร จำหน่ายครบวงเงิน  55,000 ล้านบาท แล้ว พร้อมจำหน่ายให้นิติบุคคลไม่แสวงหากำไร วันที่ 24 พฤศจิกายนนี้
การจำหน่ายพันธบัตรออมทรัพย์ รุ่นออมไปด้วยกัน ผ่าน 4 ธนาคารตัวแทนจำหน่าย ได้เปิดการจำหน่ายให้กับประชาชนเมื่อวานนี้เป็นวันแรก (22 พฤศจิกายน 2564) วงเงิน 55,000 ล้านบาท จำหน่ายได้ครบวงเงินแล้ว โดยเป็นการจำหน่ายหมดในวันแรก
นางแพตริเซีย มงคลวนิช ผู้อำนวยการสำนักงานบริหารหนี้สาธารณะ (สบน.) เปิดเผยว่า การจำหน่ายพันธบัตรออมทรัพย์ รุ่นออมไปด้วยกัน ผ่าน 4 ธนาคารตัวแทนจำหน่าย ได้เปิดการจำหน่ายให้กับประชาชนเมื่อวานนี้เป็นวันแรก (22 พฤศจิกายน 2564) วงเงิน 55,000 ล้านบาท จำหน่ายได้ครบวงเงินแล้ว โดยเป็นการจำหน่ายหมดในวันแรก เช่นเดียวกับการจำหน่ายพันธบัตรออมทรัพย์ “ออมไปด้วยกันบนวอลเล็ต สบม.”
สบน. ขอขอบคุณประชาชนที่ให้ความสนใจลงทุนพันธบัตรออมทรัพย์ รุ่นออมไปด้วยกัน ทั้ง 2 รุ่น และขออภัยที่มีผู้พลาดโอกาสลงทุนพันธบัตรออมทรัพย์ ทั้งนี้ ยังคงเหลือรอบการจำหน่ายพันธบัตรออมทรัพย์ รุ่นออมไปด้วยกัน สำหรับนิติบุคคลไม่แสวงหากำไรที่กระทรวงการคลังกำหนด วงเงิน 15,000 ล้านบาท ในวันที่ 24 พฤศจิกายน 2564 นี้ ซึ่งหากมียอดวงเงินคงเหลือ กระทรวงการคลังจะจัดสรรวงเงินให้กับประชาชนเพิ่มเติมในโอกาสแรก
ผู้สนใจสามารถติดตามข่าวสารการจำหน่ายพันธบัตรออมทรัพย์ได้ทางเว็บไซต์ www.pdmo.go.th  Facebook ของสำนักงานบริหารหนี้สาธารณะ และช่องทางการสื่อสารต่างๆ ของธนาคารตัวแทนทั้ง 4 แห่ง ได้แก่ ธนาคารกรุงเทพฯ ธนาคารกรุงไทยฯ ธนาคารกสิกรไทยฯ และธนาคารไทยพาณิชย์ฯ
สำนักพัฒนาตลาดตราสารหนี้ สำนักงานบริหารหนี้สาธารณะ
โทร. 0 2271 7999 ต่อ 5809, 5820/ 0 2265 8050 ต่อ 5307, 5710, 5736

ที่มา : https://www.thaigov.go.th/news/contents/details/48597