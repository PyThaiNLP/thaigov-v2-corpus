รัฐบาลไทย-ข่าวทำเนียบรัฐบาล-โครงการคนละครึ่ง เปิดลงทะเบียนผู้ใช้ใหม่ 1 ล้านสิทธิ


วันอังคารที่ 15 กุมภาพันธ์ 2565
พิมพ์
โครงการคนละครึ่ง เปิดลงทะเบียนผู้ใช้ใหม่ 1 ล้านสิทธิ
วันพฤหัสบดีที่ 10 กุมภาพันธ์ 2565
ต่อจากนี้ไป ขอเชิญรับฟังไทยคู่ฟ้า ค่ะ
ประชาชนที่สนใจเข้าร่วมโครงการคนละครึ่งระยะที่ 4 โดยที่ไม่เคยใช้สิทธิโครงการในระยะที่ 3 มาก่อน สามารถลงทะเบียนเพื่อสมัครรับสิทธิได้ในวันนี้ (10ก.พ.65) เป็นต้นไป ตั้งแต่เวลา 6.00 – 22.00 น. ผ่านทางเว็บไซต์ www.คนละครึ่ง.com หรือแอปพลิคชัน “เป๋าตัง” ซึ่งเปิดรับผู้ใช้รายใหม่จำนวน 1 ล้านสิทธิ และเริ่มใช้จ่ายได้ในวันที่ 17 ก.พ. - 30 เม.ย.65 ในลักษณะร่วมจ่ายร้อยละ 50 ของค่าสินค้าและบริการกับวงเงินจากโครงการซึ่งมีให้คนละ 1,200 บาท ใช้ได้สูงสุดวันละ 150 บาท ทั้งนี้ ผู้มีสิทธิเข้าร่วมโครงการต้องเป็นบุคคลสัญชาติไทย อายุ 18 ปีบริบูรณ์ขึ้นไป ไม่เป็นผู้มีบัตรสวัสดิการแห่งรัฐ หรือ ผู้ต้องการความช่วยเหลือเป็นพิเศษ และสามารถลงทะเบียนได้จนกว่าสิทธิจะเต็ม
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/51380