รัฐบาลไทย-ข่าวทำเนียบรัฐบาล-ก.อุตฯ ลงนาม MOU ร่วมภาครัฐและเอกชนยกระดับเมืองน่าอยู่คู่อุตสาหกรรมตามเป้าหมายการพัฒนาเมืองอุตสาหกรรมเชิงนิเวศ


วันจันทร์ที่ 25 กรกฎาคม 2565
พิมพ์
ก.อุตฯ ลงนาม MOU ร่วมภาครัฐและเอกชนยกระดับเมืองน่าอยู่คู่อุตสาหกรรมตามเป้าหมายการพัฒนาเมืองอุตสาหกรรมเชิงนิเวศ
ก.อุตฯ ลงนาม MOU ร่วมภาครัฐและเอกชนยกระดับเมืองน่าอยู่คู่อุตสาหกรรมตามเป้าหมายการพัฒนาเมืองอุตสาหกรรมเชิงนิเวศ
วันนี้ (22 กรกฏาคม 2565) นายจุลพงษ์ ทวีศรี รองปลัดกระทรวงอุตสาหกรรม ร่วมเป็นสักขีพยานพิธีลงนามบันทึกความเข้าใจ (MOU) ระหว่างกรมโรงงานอุตสาหกรรม และกรมส่งเสริมการปกครองท้องถิ่น กรมส่งเสริมคุณภาพสิ่งแวดล้อม การนิคมอุตสาหกรรมแห่งประเทศไทย สภาอุตสาหกรรมแห่งประเทศไทย และจังหวัดเป้าหมายการพัฒนาเมืองอุตสาหกรรมเชิงนิเวศ 39 จังหวัดเพื่อการแสดงเจตนารมณ์ร่วมบูรณาการความร่วมมือพัฒนาเมืองอุตสาหกรรมเชิงนิเวศของหน่วยงานภาครัฐ โดยส่งเสริม สนับสนุน ผลักดัน ยกระดับเมืองน่าอยู่คู่อุตสาหกรรมตามเป้าหมายการพัฒนาเมืองอุตสาหกรรมเชิงนิเวศ
โดยมี นายธัญญา เนติธรรมกุล รองปลัดกระทรวงทรัพยากรธรรมชาติและสิ่งแวดล้อม นายวันชัย พนมชัย อธิบดีกรมโรงงานอุตสาหกรรม นายประยูร รัตนเสนีย์ อธิบดีกรมส่งเสริมการปกครองท้องถิ่น นายเฉลิมชัย ปาปะทา อธิบดีกรมส่งเสริมคุณภาพสิ่งแวดล้อม นายอัฐพล จิรวัฒน์จรรยา รองผู้ว่าการ (ประจำสำนักผู้ว่าการ) การนิคมอุตสาหกรรมแห่งประเทศไทย นายเกรียงไกร เธียรนุกุล ประธานสภาอุตสาหกรรมแห่งประเทศไทย และ
ผู้ว่าราชการจัดหวัดหรือผู้แทน 39 จังหวัด เข้าร่วม ณ โรงแรมเซ็นจูรี่ พาร์ค กรุงเทพฯ

ที่มา : https://www.thaigov.go.th/news/contents/details/57231