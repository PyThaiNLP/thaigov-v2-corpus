รัฐบาลไทย-ข่าวทำเนียบรัฐบาล-สำนักงานปลัดกระทรวงกลาโหม จัดกิจกรรมวันทำความสะอาดใหญ่ (Big Cleaning Day) เพื่อเตรียมการรับเสด็จพระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินี


วันจันทร์ที่ 9 พฤษภาคม 2565
สำนักงานปลัดกระทรวงกลาโหม จัดกิจกรรมวันทำความสะอาดใหญ่ (Big Cleaning Day) เพื่อเตรียมการรับเสด็จพระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินี
เสด็จพระราชดำเนินทรงบวงสรวงพระหลักเมือง เนื่องในโอกาสกรุงรัตนโกสินทร์ ครบ ๒๔๐ ปี (๑๐ พ.ค.๖๕)
เช้าวันนี้ ๙ พฤษภาคม ๒๕๖๕ เวลา ๐๘.๐๐ น. สำนักงานปลัดกระทรวงกลาโหม จัดกิจกรรมวันทำความสะอาดใหญ่ (Big Cleaning Day) เพื่อเตรียมการรับเสด็จพระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินี เสด็จพระราชดำเนินทรงบวงสรวงพระหลักเมือง เนื่องในโอกาสกรุงรัตนโกสินทร์ ครบ ๒๔๐ ปี (๑๐ พ.ค.๖๕) ณ บริเวณโดยรอบศาลหลักเมือง และศาลาว่าการกลาโหม
สำหรับการดำเนินกิจกรรมในครั้งนี้ มีผู้เข้าร่วมกิจกรรมทำความสะอาดปรับปรุงภูมิทัศน์ ประกอบด้วยข้าราชการจาก นขต สป. ส่วนราชการในพื้นที่ และประชาชนในพื้นที่โดยรอบ จำนวน ๔๕๐ คน ร่วมกันปรับปรุงภูมิทัศน์ให้เกิดความเรียบร้อย มีความสวยงาม โดยร่วมกันทำความสะอาด เก็บขยะ สำหรับประชาชนทุกคนที่มาร่วมกิจกรรมในครั้งนี้ ถือเป็นจิตอาสาที่เสียสละเพื่อส่วนรวม ตามพระราโชบายของพระบาทสมเด็จพระเจ้าอยู่หัว ที่ต้องการให้คนไทยมีความเสียสละ มีความรัก และมีความสามัคคีในการทำความดีเพื่อสังคม
#สำนักงานปลัดกระทรวงกลาโหม #กองบัญชาการกองทัพไทย #กองทัพบก #กองทัพเรือ #กองทัพอากาศ #สำนักงานตำรวจแห่งชาติ

ที่มา : https://www.thaigov.go.th/news/contents/details/54373