รัฐบาลไทย-ข่าวทำเนียบรัฐบาล-พร้อมรับ AstraZeneca จากญี่ปุ่น 1.05 ล้านโดส ก.ค.นี้


วันจันทร์ที่ 5 กรกฎาคม 2564
พร้อมรับ AstraZeneca จากญี่ปุ่น 1.05 ล้านโดส ก.ค.นี้
....
จากกรณีที่รัฐบาลญี่ปุ่น มีความประสงค์จะบริจาควัคซีน AstraZeneca ให้กับประเทศไทยนั้น
.
ล่าสุด รัฐบาลได้อนุมัติการลงนามในหนังสือแลกเปลี่ยนการบริจาควัคซีนป้องกันโรคโควิด-19 ของฝ่ายไทย เพื่อรับมอบวัคซีนป้องกันโรคโควิด-19 ของบริษัท AstraZeneca จากรัฐบาลญี่ปุ่น จำนวน 1.05 ล้านโดส เป็นที่เรียบร้อย คาดว่าจะสามารถส่งมอบได้ในช่วงต้นเดือน ก.ค.นี้
.
สรุปสาระสำคัญของการลงนามหนังสือแลกเปลี่ยนในครั้งนี้ ก็เพื่อให้นำวัคซีนไปใช้อย่างเหมาะสม และเป็นการเฉพาะ เสริมสร้างขีดความสามารถด้านสาธารณสุขและการแพทย์ของไทย
.
สำหรับการส่งมอบวัคซีนในครั้งนี้ เป็นไปตามการส่งส่งเสริมแนวคิด Free and Open Indo - Pacific ซึ่งประกอบไปด้วยประเทศที่ได้รับความช่วยเหลือ อาทิ เวียดนาม อินโดนีเซีย มาเลเซีย ฟิลิปปินส์ ไต้หวัน และไทย
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/43436