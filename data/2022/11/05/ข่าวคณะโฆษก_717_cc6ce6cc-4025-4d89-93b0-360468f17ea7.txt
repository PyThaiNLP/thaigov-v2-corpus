รัฐบาลไทย-ข่าวทำเนียบรัฐบาล-นายกฯ อวยพรปีใหม่สื่อมวลชน ประจำทำเนียบรัฐบาล “ขอให้มีความสุข สุขภาพแข็งแรง ประสบความสำเร็จตลอดปี 2565” โฆษกรัฐบาลพร้อมข้าราชการการเมือง ร่วมงานสังสรรค์ปีใหม่ สื่อทำเนียบฯ


วันศุกร์ที่ 24 ธันวาคม 2564
พิมพ์
นายกฯ อวยพรปีใหม่สื่อมวลชน ประจำทำเนียบรัฐบาล “ขอให้มีความสุข สุขภาพแข็งแรง ประสบความสำเร็จตลอดปี 2565” โฆษกรัฐบาลพร้อมข้าราชการการเมือง ร่วมงานสังสรรค์ปีใหม่ สื่อทำเนียบฯ
นายกฯ อวยพรปีใหม่สื่อมวลชนประจำทำเนียบรัฐบาล  “ขอให้มีความสุข สุขภาพแข็งแรง ประสบความสำเร็จตลอดปี 2565” โฆษกประจำสำนักนายกรัฐมนตรี พร้อมข้าราชการการเมืองร่วมงานสังสรรค์ปีใหม่ สื่อทำเนียบฯ
วันนี้ (24 ธ.ค. 64) นายธนกร วังบุญคงชนะ โฆษกประจำสำนักนายกรัฐมนตรี น.ส.ไตรศุลี ไตรสรณกุล รองโฆษกประจำสำนักนายกรัฐมนตรี พร้อมด้วยข้าราชการการเมือง โดยมี นายอนุชา บูรพชัยศรี รองเลขาธิการนายกรัฐมนตรีฝ่ายการเมือง นายเสกสกล อัตถาวงศ์ กรรมการผู้ช่วยรัฐมนตรีประจำนายกรัฐมนตรี ร่วมรับประทานอาหารกลางวันกับสื่อมวลชนประจำทำเนียบรัฐบาล ในงานกิจกรรมพบปะสื่อมวลชนประจำทำเนียบรัฐบาล เนื่องในเทศกาลส่งท้ายปีเก่า ต้อนรับปีใหม่ ภายใต้มาตรการ COVID-Free Setting
โอกาสนี้  โฆษกประจำสำนักนายกรัฐมนตรี กล่าวว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ฝากคำอวยพรถึงยังสื่อมวลชนว่า “นายกฯ อวยพรสื่อมวลชนให้มีความสุขสุขภาพแข็งแรงประสบความสำเร็จตลอดตลอดปี 2565”
นายธนกร ยังกล่าวขอบคุณพี่น้องสื่อมวลชนในนามโฆษกรัฐบาล ที่ได้ร่วมกันทำงานกับท่านนายกรัฐมนตรีและรัฐบาลมาอย่างดีมาตลอดทั้งปี พร้อมอวยพรให้สื่อมวลชนและครอบครัวสุขภาพแข็งแรงมีความสุข สร้างความสมดุลระหว่างการป้องกันโควิด-19 และการดูแลตนเองแบบครอบจักรวาล สุขสมหวัง ปี 2565 ทุกท่าน
ภายในงาน ยังมีการจับสลากของขวัญและมอบของที่ระลึก ให้ตัวแทนสื่อมวลชน โดยในปีนี้ ของขวัญที่นายกรัฐมนตรีมอบเป็นเครื่องดูดฝุ่น ขณะที่ พลเอก ประวิตร วงษ์สุวรรณ รองนายกรัฐมนตรี มอบ เครื่องปั่นน้ำผลไม้แยกกาก เพื่อให้ทุกคนร่วมกันตระหนักและรักษาสิ่งแวดล้อม พร้อมดูแลสุขภาพ นอกจากนี้ รองนายกรัฐมนตรี รัฐมนตรี รวมถึง เลขาธิการนายกรัฐมนตรี ก็นำของขวัญมอบแก่สื่อมวลชนภายในงานด้วย

ที่มา : https://www.thaigov.go.th/news/contents/details/49863