รัฐบาลไทย-ข่าวทำเนียบรัฐบาล-SME D Bank คึกคักใน “มหกรรมการเงิน ครั้งที่ 22” สุดปลื้มเอสเอ็มอีไทยตอบรับใช้บริการเติมทุนคู่พัฒนา


วันอาทิตย์ที่ 15 พฤษภาคม 2565
พิมพ์
SME D Bank คึกคักใน “มหกรรมการเงิน ครั้งที่ 22” สุดปลื้มเอสเอ็มอีไทยตอบรับใช้บริการเติมทุนคู่พัฒนา
กรรมการผู้จัดการ SME D Bank เดินทางมาให้กำลังใจเจ้าหน้าที่ธนาคาร พร้อมให้คำปรึกษาแก่ผู้ประกอบการเอสเอ็มอีไทยที่เข้าใช้บริการเติมทุนและพัฒนาจาก SME D Bank ที่มาร่วมออกบูทในงานมหกรรมการเงิน ครั้งที่ 22 (Money Expo 2022) อย่างคึกคัก
วันนี้ (14 พฤษภาคม 2565) นางสาวนารถนารี รัฐปัตย์ กรรมการผู้จัดการ ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank เดินทางมาให้กำลังใจเจ้าหน้าที่ธนาคาร พร้อมให้คำปรึกษาแก่ผู้ประกอบการเอสเอ็มอีไทยที่เข้าใช้บริการเติมทุนและพัฒนาจาก SME D Bank ที่มาร่วมออกบูทในงานมหกรรมการเงิน ครั้งที่ 22 (Money Expo 2022) อย่างคึกคัก  ในโอกาสนี้ นายสันติ วิริยะรังสฤษฎ์ ประธานจัดงานมหกรรมการเงิน ให้เกียรติเยี่ยมชมบูทของ SME D Bank ด้วย ทั้งนี้ บูทของ  SME D Bank ในงานมหกรรมการเงิน ครั้งที่ 22 อยู่ที่หมายเลข L4  ให้บริการถึงวันที่15 พฤษภาคม 2565  นี้ ณ อาคารชาเลนเจอร์ 2-3 อิมแพ็ค เมืองทองธานี  โดยเตรียมโปรโมชั่นพิเศษไว้บริการเอสเอ็มอีไทย เช่น “สินเชื่อ 3D” อัตราดอกเบี้ยเริ่มต้น 4.5 % ต่อปี วงเงินกู้สูงสุด 50 ล้านบาท ผ่อนนาน 10 ปี และ “สินเชื่อ SMEs Re-Start” สนับสนุนเอสเอ็มอีธุรกิจท่องเที่ยวและเกี่ยวเนื่อง ดอกเบี้ยเริ่มต้น 5.5 % ต่อปี  วงเงินกู้สูงสุด 5 ล้านบาท ผ่อนนาน 10 ปี และปลอดชำระเงินต้นสูงสุด 24 เดือน ด้านงานพัฒนา  มอบสิทธิเข้าร่วมกิจกรรมยกระดับพัฒนาธุรกิจ ช่วยเพิ่มรายได้ ขยายตลาด ฟรี  พิเศษ! ยื่นขอสินเชื่อภายในงาน รับบัตร STARBUCKS CARD มูลค่า 200 บาท (จำนวนจำกัด) หรือลงทะเบียนรับคำปรึกษาแนะนำสินเชื่อ รับ Gift Set “SME D Gift ดูแลด้วยใจ”

ที่มา : https://www.thaigov.go.th/news/contents/details/54602