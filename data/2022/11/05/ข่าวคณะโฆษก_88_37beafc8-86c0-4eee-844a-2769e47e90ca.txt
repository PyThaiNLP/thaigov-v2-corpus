รัฐบาลไทย-ข่าวทำเนียบรัฐบาล-นายกฯ ยินดี 'เทนนิส พาณิภัค' คว้า ทองแรกให้ทัพนักกีฬาไทย ชี้เป็นรางวัลแห่งความมุมานะ เชิญชวนคนไทยร่วมส่งแรงใจเชียร์นักกีฬาไทยถึงวันที่ 8 ส.ค. นี้


วันเสาร์ที่ 24 กรกฎาคม 2564
พิมพ์
นายกฯ ยินดี 'เทนนิส พาณิภัค' คว้า ทองแรกให้ทัพนักกีฬาไทย ชี้เป็นรางวัลแห่งความมุมานะ  เชิญชวนคนไทยร่วมส่งแรงใจเชียร์นักกีฬาไทยถึงวันที่ 8 ส.ค. นี้
นายกฯ ยินดี 'เทนนิส พาณิภัค' คว้า ทองแรกให้ทัพนักกีฬาไทย ชี้เป็นรางวัลแห่งความมุมานะ  เชิญชวนคนไทยร่วมส่งแรงใจเชียร์นักกีฬาไทยถึงวันที่ 8 ส.ค. นี้
วันนี้ (24 กรกฎาคม 2564) นายอนุชา บูรพชัยศรี โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม แสดงความยินดีกับนางสาวพาณิภัค วงศ์พัฒนกิจ หรือน้องเทนนิส นักกีฬาเทควันโดหญิง ในรุ่น 49 กก. และสมาคมเทควันโด ที่สามารถคว้าเหรียญทองแรก ในการแข่งขันกีฬาโอลิมปิกเกมส์ โตเกียว 2020 โดยเอาชนะอาเดรียนา เซเรโซ อิเกรเซียส จากสเปน เป็นเหรียญทองแรกในการแข่งขันครั้งนี้ ที่นำความภูมิใจให้กับทัพนักกีฬาไทย และเป็นเหรียญทองเหรียญแรกของกีฬาเทควันโดไทย ถือเป็นรางวัลของความมุ่งมั่นตั้งใจของนักกีฬาไทย ที่ทุ่มเทและฝึกฝนแม้จะอยู่ห้วงเวลาและสถานการณ์ที่ยากลำบาก เชื่อว่าจะเป็นกำลังใจ เพิ่มแรงใจ และความกระตือรือร้นให้กับนักกีฬาไทยไนการแข่งขันประเภทอื่นๆ อีกด้วย
ทั้งนี้ นายอนุชากล่าวว่า นายกรัฐมนตรีส่งกำลังใจให้นักกีฬาทุกประเภท และยังได้เชิญชวนคนไทยร่วมส่งกำลังใจเชียร์กองทัพนักกีฬาไทย ทำหน้าที่ผู้แทนประเทศไทยแข่งขันโอลิมปิก โตเกียว 2020 ถึงวันที่ 8 ส.ค. นี้

ที่มา : https://www.thaigov.go.th/news/contents/details/44097