รัฐบาลไทย-ข่าวทำเนียบรัฐบาล-"ปลัดกระทรวงกลาโหม เป็นประธานในพิธีทำบุญตักบาตรถวายพระราชกุศล เนื่องในวันคล้ายวันสวรรคต พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร"


วันพุธที่ 13 ตุลาคม 2564
"ปลัดกระทรวงกลาโหม เป็นประธานในพิธีทำบุญตักบาตรถวายพระราชกุศล เนื่องในวันคล้ายวันสวรรคต พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร"
พล.อ.วรเกียรติ รัตนานนท์ ปลัดกระทรวงกลาโหม พร้อมด้วย พ.ต.อ.หญิง อังศุวรรณ รัตนานนท์ นายกสมาคมภริยาข้าราชการสำนักงานปลัดกระทรวงกลาโหม
เป็นประธานในพิธีสวดพระพุทธมนต์และพิธีทำบุญตักบาตรพระสงฆ์จำนวน 10 รูป เพื่อถวายเป็นพระราชกุศล เนื่องในวันคล้ายวันสวรรคต พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร โดยมีรองปลัดกระทรวงกลาโหม ข้าราชการสำนักงานปลัดกระทรวงกลาโหม เข้าร่วมในพิธี
จากนั้นปลัดกระทรวงกลาโหม เป็นประธานในพิธีวางพวงมาลา และนำผู้ร่วมพิธีถวายบังคมพระบรมฉายาลักษณ์พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร โดยพร้อมเพรียงกัน ณ ห้องพินิตประชานาถ ในศาลาว่าการกลาโหม
#รัชกาลที่๙ #สำนักงานปลัดกระทรวงกลาโหม #กระทรวงกลาโหม

ที่มา : https://www.thaigov.go.th/news/contents/details/46929