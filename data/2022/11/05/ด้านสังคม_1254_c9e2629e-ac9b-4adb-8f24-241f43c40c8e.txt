รัฐบาลไทย-ข่าวทำเนียบรัฐบาล-“ชัยวุฒิ” เตือน ลงทุนออนไลน์ ระวังสูญเงิน


วันพฤหัสบดีที่ 24 กุมภาพันธ์ 2565
“ชัยวุฒิ” เตือน ลงทุนออนไลน์ ระวังสูญเงิน
“ชัยวุฒิ” เตือน ลงทุนออนไลน์ ระวังสูญเงิน
รมว.ดิจิทัลเพื่อเศรษฐกิจเเละสังคมเตือนนักลงทุนออนไลน์พิจารณาให้ดี เร่งเเก้โครงสร้างกฎหมายเพื่อเอาผิดบัญชีม้า
นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอีเอส) กล่าวถึงกรณีเว็บไซด์ ผิดกฎหมายที่หลอกให้ไปลงทุน ซื้อของ หรือทำผิดกฎหมายต่างๆทำให้เกิดความเสียหายกับพี่น้องประชาชนเป็นจำนวนมาก ว่า เราต้องแก้ที่โครงสร้างก่อน เรื่องของกฎหมาย การใช้บัญชีม้า การฟ้องร้องเงิน ที่สูญไป ต้องไปแก้ในเรื่องนี้ให้ได้ เพื่อให้การโยกย้ายเงินมันเป็นไปได้ยาก ไม่มีบัญชีม้า ไม่มีบัญชีย้ายเงิน ก็จะทำให้มีการทำงานยากขึ้น ประสานความร่วมมือกับประเทศเพื่อนบ้านช่วยกันทลายแก๊งคอลเซ็นเตอร์ เป็นการร่วมมือระหว่างประเทศ ถ้าสองสิ่งนี้เกิดขึ้นปัญหาต่างๆมันจะค่อยลดลงไป
ถ้าขึ้นเบอร์แปลกขึ้นมา อันดับแรกให้นึกไว้เลยว่าคือคนร้าย  ถ้าไม่รู้จักเขา เขาโทรมาข่มขู่หรือมาหลอกลวง ก็อย่าไปคุยด้วย ล่าสุดได้ประสานงานกับทาง กสทช. เอไอเอส ดีแทค ทรู ถ้ามีโทรมาจากต่างประเทศ หรือโทรมาตามอินเตอร์เน็ตให้ขึ้นเครื่องหมาย+นำหน้า และเบอร์โทรที่โชว์ตรงหน้าจอเราทีเป็นเลขยาวๆ เราก็จะรู้ว่าโทรมาจากต่างประเทศ หรือโทรจากระบบอินเทอร์เน็ต  ซึ่งให้ตั้งสมมติฐานไว้รอเลยว่าเป็นคนร้ายแน่นอน อย่าไปคุยให้เสียเวลา เราจะตกเป็นเหยื่อของเขา
การโอนเงิน มันเป็นเรื่องที่ง่ายในปัจจุบัน เนื่องจากมันมีอินเทอร์เน็ต แบงก์กิ้ง โมบายแบงก์กิ้ง  อยากเตือนผู้โอนเงินก่อนจะโอนเงินต้องคิดให้ดีว่าถ้าไม่รู้จักผู้รับเงินเป็นการส่วนตัวไหม อย่ารีบโอน ตรวจสอบให้ดีก่อน เพราะการจะเอาเงินคืนมันเป็นเรื่องที่อยากมาก ตามเงินคืออยากมาก ยิ่งตอนนี้มีการเปลี่ยนเงินเป็นคริปโต บิตคอยน์ก็จะทำให้ยากขึ้น ทั้งนี้ทางรัฐบาลกำลังเร่งแก้ไขปัญหาทางด้านนี้อยู่
สำหรับประชาชนที่ตกเป็นเหยื่อสามารถโทรมาแจ้งที่ 1212 หรือ email ทางเราจะช่วยประสานกับตำรวจให้ อีกทางคือต้องรีบไปแจ้งความ อายัดบัญชี ให้เร็วขึ้น ล่าสุดนี้ธนาคารได้มีตั้งศูนย์หรือเจ้าหน้าที่ ที่คอยประสานงานหรือส่งข้อมูลให้กับทางตำรวจ สืบบัญชี โอนไปไหนอย่างไร ก็ทำได้เร็วขึ้น พวกบัญชีม้าก็ทำงานได้ยากขึ้น  ตอนนี้เราสามารถบล็อคเว็บไซต์หรือข้อความที่ผิดกฎหมายได้ ส่วนการบล็อคโทรศัพท์อาจทำได้ยากเพราะมันเป็นสิทธิ เสรีภาพส่วนบุคคล
***************

ที่มา : https://www.thaigov.go.th/news/contents/details/51918