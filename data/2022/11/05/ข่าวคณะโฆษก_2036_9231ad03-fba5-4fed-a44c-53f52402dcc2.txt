รัฐบาลไทย-ข่าวทำเนียบรัฐบาล-​โฆษกรัฐบาลเผย "นายกฯ" ขอบคุณและให้กำลังใจบุคลากรทางการแพทย์ที่ทำงานกันอย่างเต็มที่ในช่วงที่ผ่านมา จำนวนผู้ป่วยเพิ่มขึ้นจากการระบาดของ BA.5


วันจันทร์ที่ 25 กรกฎาคม 2565
พิมพ์
​โฆษกรัฐบาลเผย "นายกฯ" ขอบคุณและให้กำลังใจบุคลากรทางการแพทย์ที่ทำงานกันอย่างเต็มที่ในช่วงที่ผ่านมา จำนวนผู้ป่วยเพิ่มขึ้นจากการระบาดของ BA.5
​โฆษกรัฐบาลเผย "นายกฯ" ขอบคุณและให้กำลังใจบุคลากรทางการแพทย์ที่ทำงานกันอย่างเต็มที่ในช่วงที่ผ่านมา จำนวนผู้ป่วยเพิ่มขึ้นจากการระบาดของ BA.5 ย้ำการรับวัคซีนอย่างน้อย 3 เข็ม ช่วยลดอัตราการเสียชีวิต และเจ็บป่วยรุนแรงได้
วันนี้ (24 กรกฎาคม 2565) นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า พลเอกประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหมให้กำลังใจหมอ พยาบาล  อสม. บุคลากรทางการแพทย์ ที่ทำงานกันอย่างเต็มที่ตลอดในช่วงของการแพร่ระบาดโควิด-19 ประกอบกับในปัจจุบันที่อยู่ในช่วงของการแพร่ระบาดสายพันธุ์โอมิครอน สายพันธุ์ย่อย BA.5 ที่สามารถแพร่ระบาดได้อย่างรวดเร็วส่งผลให้จำนวนผู้ติดเชื้อเพิ่มสูงขึ้นกว่าการแพร่ระบาดในระลอกก่อน เพียงแต่ผู้ป่วยส่วนใหญ่มีอาการเพียงเล็กน้อย ในปัจจุบันบุคลากรทางการแพทย์ไม่เพียงแต่ดูแลผู้ป่วยโควิด แต่รวมถึงผู้ป่วยประเภทอื่น ๆ ดังนั้นเพื่อลดภาระงานของบุคลากรทางการแพทย์ จึงขอให้ประชาชนใช้ชีวิตด้วยความระมัดระวัง ป้องกันการติดเชื้ออย่างเต็มที่ พร้อมยืนยันว่า การฉีดวัคซีนโควิด อย่างน้อย 3 เข็ม จะช่วยป้องกันโควิด-19 ได้อย่างมีประสิทธิภาพมากยิ่งขึ้น
ขณะเดียวกัน สปสช. ร่วมมือกับ สธ. ดำเนินการตามนโยบายของนายกรัฐมนตรี ในการดูแลและอำนวยความสะดวกแก่ผู้ป่วยให้เข้าถึงระบบการดูแลรักษาได้อย่างรวดเร็ว ซึ่งเป็นระบบเสริมการให้บริการของหน่วยบริการหรือสถานพยาบาลที่เป็นระบบหลัก มีการจัดส่งยาฟาวิพิราเวียร์” ให้ผู้ป่วยโควิด-19 ในพื้นที่ กทม.-ปริมณฑล 5 จังหวัด ได้แก่ นนทบุรีปทุมธานี นครปฐม สมุทรปราการ และสมุทรสาคร ที่ต้องการรับยาฟาวิพิราเวียร์ สามารถติดต่อไปยังสายด่วน สปสช. 1330 เจ้าหน้าที่จะทำการคัดกรองอาการตามหลักเกณฑ์ของกรมการแพทย์ โดยอยู่ภายใต้การดูแลของแพทย์และเภสัชกร หากพบว่าผู้ติดเชื้อเริ่มมีอาการที่จำเป็นต้องได้รับยาฟาวิพิราเวียร์ สปสช. จะจัดส่งยาให้ผู้ติดเชื้อทันทีภายใน 24 ชั่วโมง
สำหรับสถานการณ์การแพร่ระบาดของโควิด-19 ประจำวันว่า พบผู้ป่วยรายใหม่ (รักษาตัวใน รพ.) จำนวน  2,390 ราย จำแนกเป็น เป็นผู้ป่วยในประเทศ ทั้งหมด ไม่มีผู้ป่วยมาจากต่างประเทศ ผู้ป่วยสะสม 2,352,418 ราย (ตั้งแต่ 1 มกราคม 2565) หายป่วยกลับบ้าน 2,358 ราย หายป่วยสะสม 2,351,500 ราย (ตั้งแต่ 1 มกราคม 2565) ผู้ป่วยกำลังรักษา 24,702 ราย เสียชีวิต 30 ราย จำนวนผู้ป่วยปอดอักเสบ รักษาตัวอยู่ในโรงพยาบาล 874 ราย
........................

ที่มา : https://www.thaigov.go.th/news/contents/details/57183