รัฐบาลไทย-ข่าวทำเนียบรัฐบาล-ครม. ไฟเขียว (ร่าง) แผนพัฒนาประชากรเพื่อการพัฒนาประเทศระยะยาว ปี 65 - 80 ด้วย 6 ยุทธศาสตร์รองรับอนาคต


วันพฤหัสบดีที่ 19 พฤษภาคม 2565
ครม. ไฟเขียว (ร่าง) แผนพัฒนาประชากรเพื่อการพัฒนาประเทศระยะยาว ปี 65 - 80 ด้วย 6 ยุทธศาสตร์รองรับอนาคต
.....
ที่ประชุม ครม. (17 พ.ค. 65) เห็นชอบร่างแผนพัฒนาประชากรเพื่อการพัฒนาประเทศระยะยาว ปี 2565 - 2580 ด้วยกรอบแนวทางการพัฒนา 3 ด้าน คือ การเกิดอย่างมีคุณภาพ/ การอยู่อย่างมีคุณภาพและมีส่วนร่วมในการพัฒนาประเทศ/ การแก่และตายอย่างมีคุณภาพ โดยคำนึงถึงอิทธิพลของเทคโนโลยี สื่อสังคมออนไลน์ และเจเนอเรชั่น ที่ส่งผลให้การดำรงชีวิตของประชาชนเปลี่ยนไปจากอดีต
.
6 ยุทธศาสตร์ของ (ร่าง) แผนพัฒนาประชากรเพื่อการพัฒนาประเทศระยะยาว ประกอบด้วย
1.การสร้างครอบครัวที่มีคุณภาพ และพัฒนาระบบที่เอื้อต่อการมีและการเลี้ยงดูบุตร
2.การพัฒนายกระดับผลิตภาพประชากร
3.การยกระดับความมั่นคงทางการเงิน
4.การสร้างเสริมสุขภาวะเพื่อลดการตายก่อนวัยอันควร และมีระบบดูแลระยะยาวและช่วงท้ายของชีวิต
5.การสร้างสภาพแวดล้อมที่เอื้อต่อการดำรงชีวิตอย่างมีคุณภาพกับทุกกลุ่มวัย
6.การบริหารจัดการด้านการย้ายถิ่น
.
การดำเนินการแบ่งเป็น 2 ระยะ คือ ระยะเร่งด่วน ที่เน้นการจัดการกับปัญหาที่เป็นผลพวงจากสถานการณ์กโรคโควิด-19 และระยะยาว เน้นการสร้างครอบครัวคุณภาพ พัฒนาระบบการศึกษาและการเรียนรู้ตลอดชีวิต เพื่อสร้างรายได้อย่างมั่นคงตามแนวคิด “ชุมชนน่าอยู่ สุขภาวะดี มีงานทำ”
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/54715