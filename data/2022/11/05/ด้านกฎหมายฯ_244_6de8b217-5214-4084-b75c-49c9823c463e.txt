รัฐบาลไทย-ข่าวทำเนียบรัฐบาล-กระทรวงยุติธรรม ร่วมประชุมคณะกรรมการระดับชาติเพื่อเตรียมการจัดการประชุมผู้นำเศรษฐกิจเอเปก


วันเสาร์ที่ 9 ตุลาคม 2564
พิมพ์
กระทรวงยุติธรรม ร่วมประชุมคณะกรรมการระดับชาติเพื่อเตรียมการจัดการประชุมผู้นำเศรษฐกิจเอเปก
กระทรวงยุติธรรม ร่วมประชุมคณะกรรมการระดับชาติเพื่อเตรียมการจัดการประชุมผู้นำเศรษฐกิจเอเปก และการประชุมที่เกี่ยวข้อง ในช่วงที่ประเทศไทยเป็นเจ้าภาพการประชุมเอเปค ปี พ.ศ. ๒๕๖๕ ครั้งที่ ๓/๒๕๖๔ ผ่านระบบการประชุมทางไกล (Video Conference)
ในวันศุกร์ที่ ๘ ตุลาคม ๒๕๖๔ เวลา ๑๓.๓๐ น.
พ.ต.ท.ประวุธ วงศ์สีนิล รองปลัดกระทรวงยุติธรรม เข้าร่วมประชุมคณะกรรมการระดับชาติเพื่อเตรียมการจัดการประชุมผู้นำเศรษฐกิจเอเปก และการประชุมที่เกี่ยวข้อง ในช่วงที่ประเทศไทยเป็นเจ้าภาพการประชุมเอเปค ปี พ.ศ. ๒๕๖๕ ครั้งที่ ๓/๒๕๖๔ ผ่านระบบการประชุมทางไกล (Video Conference) เพื่อรับทราบการแก้ไขเพิ่มเติมองค์ประกอบในคณะกรรมการระดับชาติฯ และคณะอนุกรรมการด้านต่างๆ ประกอบด้วยคณะกรรมการระดับชาติ และคณะอนุกรรมการด้านประชาสัมพันธ์
นอกจากนี้ที่ประชุมพิจารณาความคืบหน้าผลลัพธ์ที่เป็นรูปธรรม และข้อริเริ่ม / โครงการภายใต้แต่ละประเด็นสำคัญ อีกทั้งกำหนดการการประชุมสำคัญของเอเปก ปี พ.ศ. ๒๕๖๕ การประกวดตราสัญลักษณ์ เอเปค ปี พ.ศ. ๒๕๖๕ รวมทั้งวีดิทัศน์การรับมอบตำแหน่งเจ้าภาพเอเปค ปี พ.ศ. ๒๕๖๕ และพิธีเปิดตัวการเป็นเจ้าภาพเอเปค ปี พ.ศ. ๒๕๖๕

ที่มา : https://www.thaigov.go.th/news/contents/details/46771