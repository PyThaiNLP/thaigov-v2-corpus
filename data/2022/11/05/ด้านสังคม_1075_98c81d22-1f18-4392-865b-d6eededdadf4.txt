รัฐบาลไทย-ข่าวทำเนียบรัฐบาล-ดีอีเอส ปลื้มเอกอัครราชทูต ณ กรุงอาบูดาบี ชื่นชม ผลงานเน็ตประชารัฐ-หนุนคนไทยรู้เท่าทันสื่อโซเชียล


วันอาทิตย์ที่ 9 มกราคม 2565
ดีอีเอส ปลื้มเอกอัครราชทูต ณ กรุงอาบูดาบี ชื่นชม ผลงานเน็ตประชารัฐ-หนุนคนไทยรู้เท่าทันสื่อโซเชียล
ดีอีเอส ปลื้มเอกอัครราชทูต ณ กรุงอาบูดาบี ชื่นชม
ผลงานเน็ตประชารัฐ-หนุนคนไทยรู้เท่าทันสื่อโซเชียล
เมื่อวันที่ 8 ม.ค. 64 นางสาวชมภารี ชมภูรัตน์ ผู้ตรวจราชการกระทรวงดิจิทัลเพื่อเศรษฐกิจและสังคม (ดีอีเอส) และนายฉัตรชัย คุณปิติลักษณ์  รองผู้อำนวยการสำนักงานส่งเสริมเศรษฐกิจดิจิทัล (ดีป้า) ร่วมให้การต้อนรับ นายวราวุธภู่อภิญญา เอกอัครราชทูต สถานเอกอัครราชทูต ณ กรุงอาบูดาบี สหรัฐอาหรับเอมิเรตส์ ในโอกาสเข้าเยี่ยมชมนิทรรศการของประเทศไทย ซึ่งกระทรวงดิจิทัลฯ ร่วมการจัดกิจกรรม Thailand Digital Innovation Festival ในงานWorld Expo 2020 Dubai ณ เมือง ดูไบ นำเสนอการพัฒนาโครงสร้างพื้นฐานดิจิทัลเพื่อตอบรับกับนโยบาย 4.0 ระหว่างวันที่ 5-11 มกราคม 2565 ภายใต้แนวคิด CONNECTING THAILAND, CREATING THE FUTURE “เชื่อมความคิด สร้างอนาคต”
ในโอกาสนี้ เอกอัครราชทูตวราวุธ ได้กล่าวชื่นชมการนำเสนอผลงานของกระทรวงฯ เกี่ยวกับการใช้ประโยชน์จากโครงการเน็ตประชารัฐ ในด้านสาธารณสุข ด้านการศึกษา ด้านการเกษตร และด้านการค้าขายออนไลน์ รวมทั้งวิดีโอนำเสนอการทำงานด้านสร้างการรับรู้และรู้เท่าทันข่าวปลอม ของศูนย์ต่อต้านข่าวปลอม พร้อมกันนี้ ได้กล่าวฝากถึงประชาชนชาวไทย ถึงความสำคัญของการตระหนักรู้การใช้เทคโนโลยีสื่อโซเชียลอย่างระมัดระวัง เพื่อไม่กระทำการละเมิดกฎหมายทั้งในส่วนของ พ.ร.บ.คอมพิวเตอร์ฯ และกฎหมายที่เกี่ยวข้อง
สำหรับภาพรวมที่ผ่านมา มีผู้เข้าร่วมงาน World Expo 2020 Dubai ให้ความสนใจอย่างต่อเนื่อง ในการเข้าเยี่ยมชมนิทรรศการของประเทศไทย และกิจกรรม Thailand Digital Innovation Festival ซึ่งสร้างความมีส่วนร่วมกับผู้เข้าชมให้ร่วมเล่นเกมส์ ตอบคำถาม พร้อมรับแจกเข็มกลัดที่ระลึก ทำให้ได้รับความสนใจมากเป็นพิเศษกับกลุ่มครอบครัว และเด็กๆ
**************

ที่มา : https://www.thaigov.go.th/news/contents/details/50363