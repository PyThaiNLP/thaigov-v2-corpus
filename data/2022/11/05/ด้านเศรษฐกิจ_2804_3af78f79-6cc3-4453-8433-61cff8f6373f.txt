รัฐบาลไทย-ข่าวทำเนียบรัฐบาล-ท่าอากาศยานนานาชาติขอนแก่นกลับมาใช้งานได้ตามปกติเช้าวันนี้ หลังระบบไฟฟ้าขัดข้อง


วันอาทิตย์ที่ 6 กุมภาพันธ์ 2565
ท่าอากาศยานนานาชาติขอนแก่นกลับมาใช้งานได้ตามปกติเช้าวันนี้ หลังระบบไฟฟ้าขัดข้อง
เนื่องจากช่วงค่ำวานนี้ (5 กุมภาพันธ์ 2565) เกิดเหตุการณ์ไฟฟ้าดับในส่วนของระบบไฟทางวิ่ง (runway) ท่าอากาศยานนานาชาติขอนแก่น เป็นเหตุให้ท่าอากาศยานต้องหยุดให้บริการชั่วคราว
เนื่องจากช่วงค่ำวานนี้ (5 กุมภาพันธ์ 2565) เกิดเหตุการณ์ไฟฟ้าดับในส่วนของระบบไฟทางวิ่ง (runway) ท่าอากาศยานนานาชาติขอนแก่น เป็นเหตุให้ท่าอากาศยานต้องหยุดให้บริการชั่วคราว
นับตั้งแต่เกิดปัญหา เจ้าหน้าที่ท่าอากาศยานได้เร่งแก้ไขซ่อมแซมจนระบบไฟฟ้าสามารถกลับมาใช้งานได้ตามปกติเมื่อเวลาประมาณ 00.00 น. ซึ่งจากตารางเที่ยวบินไม่มีเที่ยวบินเข้าและออกท่าอากาศยานนานาชาติขอนแก่นตั้งแต่เวลา 22.00 น. อยู่แล้ว ทั้งนี้ เที่ยวบินแรกในช่วงเช้าวันนี้เมื่อเวลาประมาณ 8.00 น. สามารถใช้บริการลงจอดที่ท่าอากาศยานได้ตามปกติ
อย่างไรก็ตาม สำนักงานการบินพลเรือนแห่งประเทศไทย (CAAT) จะตรวจสอบสาเหตุที่แน่ชัดจากกรมท่าอากาศยาน ซึ่งเป็นหน่วยงานที่ดูแลท่าอากาศยานนานาชาติขอนแก่น ส่วนเที่ยวบินที่ได้รับผลกระทบต้องถูกยกเลิกในช่วงไฟฟ้าขัดข้อง 3 เที่ยวบิน ได้แก่
1. สายการบินแอร์เอเชีย เที่ยวบิน FD3256/3257 เส้นทางดอนเมือง - ขอนแก่น และกลับ
2. สายการบินไทยเวียตเจ็ท เที่ยวบิน VZ214/215 เส้นทางสุวรรณภูมิ - ขอนแก่น และกลับ
3. สายการบินไทยสมายล์แอร์เวย์ เที่ยวบิน WE046/047 เส้นทางสุวรรณภูมิ - ขอนแก่น และกลับ
CAAT ได้กำชับทั้ง 3 สายการบินให้ดูแลผู้โดยสารตามประกาศกระทรวงคมนาคม เรื่องการคุ้มครองสิทธิของผู้โดยสารที่ใช้บริการสายการบินของไทยในเส้นทางประจำภายในประเทศ พ.ศ. 2553 อย่างเคร่งครัด และจากการลงพื้นที่ตรวจสอบ ณ ท่าอากาศยานสุวรรณภูมิและดอนเมือง ไม่พบผู้โดยสารตกค้าง

ที่มา : https://www.thaigov.go.th/news/contents/details/51287