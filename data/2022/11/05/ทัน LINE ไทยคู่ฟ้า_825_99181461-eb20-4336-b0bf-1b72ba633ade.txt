รัฐบาลไทย-ข่าวทำเนียบรัฐบาล-สุดปัง! QS World University Rankings 2022 ประกาศมหาวิทยาลัยไทย ติดอันดับโลกใน 122 สาขาวิชา


วันศุกร์ที่ 22 เมษายน 2565
สุดปัง! QS World University Rankings 2022 ประกาศมหาวิทยาลัยไทย ติดอันดับโลกใน 122 สาขาวิชา
.....
นายเอนก เหล่าธรรมทัศน์ รมว.การอุดมศึกษา วิทยาศาสตร์ วิจัยและนวัตกรรม เผย Quacquarelli Symonds (QS) หรือ QS World University Rankings ซึ่งเป็นองค์กรการให้ข้อมูลในด้านการศึกษาและการจัดอันดับมหาวิทยาลัยชั้นนำของโลก ประกาศการจัดอันดับสาขาวิชาที่ติดอันดับโลก เมื่อวันที่ 6 เม.ย. 65 ปรากฏว่า มหาวิทยาลัยของประเทศไทย ได้รับการจัดอันดับในสาขาวิชาที่ติดอันดับโลก ถึง 122 สาขาวิชา เพิ่มขึ้นจากปี 64 ที่ได้ 96 สาขา อีก 26 สาขา ที่สำคัญมีสาขาวิชาที่สามารถขึ้นไปติดถึงอันดับ 47 ของโลกหรือ TOP 50 ของโลกได้ คือ สาขาด้านศิลปะการแสดง (Performing Arts) ของมหาวิทยาลัยมหิดล
.
มหาวิทยาลัยไทยที่มีสาขาวิชาที่ติดอันดับ TOP 100 ของโลก ได้แก่
จุฬาลงกรณ์มหาวิทยาลัย ติดอันดับใน 4 สาขาวิชา ได้แก่ สาขาวิชาด้านศิลปะการแสดง สาขาวิชาด้านวิศวกรรมปิโตรเลียม สาขาวิชาด้านพัฒนศึกษา และสาขาวิชาด้านนโยบายสังคมและการบริหาร
-สถาบันเทคโนโลยีพระจอมเกล้าเจ้าคุณทหารลาดกระบังติดอันดับด้านวิศวกรรมปิโตรเลียม
-มหาวิทยาลัยเกษตรศาสตร์ ติดอันดับใน สาขาวิชาด้านเกษตรศาสตร์และป่าไม้
-มหาวิทยาลัยมหิดล ติดอันดับในสาขาด้านวิชาเภสัชกรรมและเภสัชวิทยา
.
สาขาวิชาที่ติดอันดับโลกในแต่ละสถาบันอุดมศึกษาของประเทศไทย มีแนวโน้มเพิ่มขี้น เช่น จุฬาฯ ในปี 63 และ 64 ติดอันดับ 30 สาขาวิชา ขยับขึ้น 35 สาขาวิชาในปี 65 ,ม.มหิดล ปี 63 ติดอันดับ 14 สาขาวิชา ปี 64 ติดอันดับ 16 สาขาวิชา และปี 2565 ติดอันดับ 20 สาขาวิชา ,ม.เชียงใหม่ ปี 64 ติดอันดับ 9 สาขาวิชาและปี 65 ติดอันดับ 13 สาขาวิชา ,ม.ธรรมศาสตร์ ปี 64 ติดอันดับ 5 สาขาวิชา แต่ปี 65 ขยับขึ้นมาเป็น 13 สาขาวิชา เป็นต้น
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/53817