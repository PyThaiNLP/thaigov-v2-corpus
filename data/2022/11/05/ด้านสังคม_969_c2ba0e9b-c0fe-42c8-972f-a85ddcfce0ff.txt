รัฐบาลไทย-ข่าวทำเนียบรัฐบาล-ดร.สาธิต รับมอบยาสมุนไพรฟ้าทะลายโจร ดูแลรักษาผู้ป่วยโควิด 19


วันพุธที่ 15 ธันวาคม 2564
ดร.สาธิต รับมอบยาสมุนไพรฟ้าทะลายโจร ดูแลรักษาผู้ป่วยโควิด 19
รัฐมนตรีช่วยว่าการกระทรวงสาธารณสุข รับมอบยาสมุนไพรฟ้าทะลายโจร 3,000 กล่อง จากมูลนิธิใจใสใส สนับสนุนการดูแลรักษาผู้ป่วยโควิด 19
วันนี้ (15 ธันวาคม 2564) ดร.สาธิต ปิตุเตชะ รัฐมนตรีช่วยว่าการกระทรวงสาธารณสุข พร้อมคณะผู้บริหาร รับมอบยาสมุนไพรฟ้าทะลายโจร
รัฐมนตรีช่วยว่าการกระทรวงสาธารณสุข รับมอบยาสมุนไพรฟ้าทะลายโจร 3,000 กล่อง จากมูลนิธิใจใสใส สนับสนุนการดูแลรักษาผู้ป่วยโควิด 19
วันนี้ (15 ธันวาคม 2564) ดร.สาธิต ปิตุเตชะ รัฐมนตรีช่วยว่าการกระทรวงสาธารณสุข พร้อมคณะผู้บริหาร รับมอบยาสมุนไพรฟ้าทะลายโจร จำนวน 3,000 กล่อง จาก ศ.พญ.สยมพร ศิรินาวิน ประธานมูลนิธิใจใสใส และนพ.มรุต จิรเศรษฐสิริ ที่ปรึกษาแพทยสมาคมการแพทย์แผนไทยและการแพทย์ผสมผสาน และคณะ
ดร.สาธิต กล่าวว่า ยาสมุนไพรฟ้าทะลายโจรที่ได้รับมอบในวันนี้ เป็นยาสมุนไพรที่มีปริมาณสารแอนโดรกราโฟไลด์ขนาด 60 มิลลิกรัม ตามที่กรมการแพทย์แผนไทยและการแพทย์ทางเลือกกำหนด สำหรับนำไปใช้รักษาผู้ป่วยโควิด 19 ที่มีอาการเล็กน้อย ร่วมกับการรักษาทางการแพทย์แผนปัจจุบัน ใช้ดูแลอาการเบื้องต้นและป้องกันไม่ให้เกิดอาการรุนแรงได้ โดยกระทรวงสาธารณสุขจะเร่งจัดส่งให้กับหน่วยบริการสาธารณสุขที่ต้องดูแลผู้ป่วยโควิด 19 ได้นำไปใช้ประโยชน์ต่อไป
ทั้งนี้ กระทรวงสาธารณสุขพร้อมสนับสนุนสมุนไพรไทยฟ้าทะลายโจร ให้เป็นที่ยอมรับในระดับสากลเพิ่มมูลค่าให้กับเศษฐกิจ สร้างโอกาสสร้างรายได้กับให้เกษตรกรและผู้ประกอบการ
*********************************** 15 ธันวาคม 2564

ที่มา : https://www.thaigov.go.th/news/contents/details/49480