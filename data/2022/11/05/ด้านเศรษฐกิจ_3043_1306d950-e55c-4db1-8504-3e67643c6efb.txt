รัฐบาลไทย-ข่าวทำเนียบรัฐบาล-รฟม. ลงพื้นที่ติดตามการดำเนินงานด้านความปลอดภัย การก่อสร้างโครงการรถไฟฟ้าสายสีส้ม


วันพฤหัสบดีที่ 3 มีนาคม 2565
รฟม. ลงพื้นที่ติดตามการดำเนินงานด้านความปลอดภัย การก่อสร้างโครงการรถไฟฟ้าสายสีส้ม
ช่วงศูนย์วัฒนธรรมแห่งประเทศไทย - มีนบุรี (สุวินทวงศ์)
การรถไฟฟ้าขนส่งมวลชนแห่งประเทศไทย (รฟม.) กระทรวงคมนาคม โดยสำนักงานความปลอดภัย อาชีวอนามัยและสภาพแวดล้อมในการทำงาน (สปอ.) ลงพื้นที่ตรวจสอบความปลอดภัยในการปฏิบัติงานก่อสร้างโครงการรถไฟฟ้าสายสีส้ม ช่วงศูนย์วัฒนธรรมแห่งประเทศไทย - มีนบุรี (สุวินทวงศ์) รวมถึงตรวจสอบปัญหาและอุปสรรคต่าง ๆ ในการปฏิบัติงาน ณ พื้นที่ก่อสร้างสถานีวัดพระราม 9 สถานีรามคำแหง12 สถานีศรีบูรพา อาคารจอดแล้วจร (Park&Ride) และสถานีมีนพัฒนา โดยได้ตรวจสอบมาตรการความปลอดภัยการปฏิบัติงานในพื้นที่อับอากาศงานสถานีและอุโมงค์รถไฟฟ้าใต้ดิน และตรวจสอบอุปกรณ์การทำงานบนที่สูงและการป้องกันวัสดุตกหล่นงานวางรางรถไฟฟ้าและงานสถานียกระดับ ซึ่ง สปอ. รฟม. ได้เน้นย้ำให้เจ้าหน้าที่ผู้ปฏิบัติงานทุกคนต้องปฏิบัติตามมาตรการความปลอดภัยในการทำงานอย่างเคร่งครัด เพื่อความปลอดภัยแก่ตนเอง คนรอบข้าง รวมถึงผู้สัญจรโดยรอบเป็นสำคัญ ตามนโยบาย “การก่อสร้างปลอดภัย 100%” ตลอดจนให้ปฏิบัติตามมาตรการป้องกันการแพร่ระบาดของเชื้อไวรัส COVID-19 ตามข้อกำหนดของกระทรวงสาธารณสุข สามารถ ติดตามข้อมูลข่าวสารโครงการรถไฟฟ้าสายสีส้มได้ที่เฟซบุ๊กแฟนเพจ โครงการรถไฟฟ้าสายสีส้ม เว็บไซต์โครงการ www.mrta-orangelineeast.com และ Line Official: OrangeLine

ที่มา : https://www.thaigov.go.th/news/contents/details/52140