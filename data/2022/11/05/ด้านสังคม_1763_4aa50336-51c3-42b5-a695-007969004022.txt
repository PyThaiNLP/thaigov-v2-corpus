รัฐบาลไทย-ข่าวทำเนียบรัฐบาล-โฆษก สธ.เผยดราม่าภาพเด็กถือตุ๊กตากัญชา ย้ำ เป็นภาพเก่า ไม่มีเด็กอยู่ในตารางกิจกรรม แต่สื่อขอให้เข้าเฟรม จนถูกผู้ไม่หวังดีนำไปใช้โจมตี


วันอาทิตย์ที่ 3 กรกฎาคม 2565
โฆษก สธ.เผยดราม่าภาพเด็กถือตุ๊กตากัญชา ย้ำ เป็นภาพเก่า  ไม่มีเด็กอยู่ในตารางกิจกรรม แต่สื่อขอให้เข้าเฟรม จนถูกผู้ไม่หวังดีนำไปใช้โจมตี
ภาพดราม่า ซึ่งเป็นเยาวชน ถือตุ๊กตากัญชา ถ่ายรูปร่วมกับคณะผู้บริหารกระทรวงสาธารณสุข ซึ่งมีการโจมตีว่า เป็นการนำเด็กมาสนับสนุนนโยบายการปลดล็อกกัญชา ซึ่งเพิ่งบังคับใช้กฎหมายไปเมื่อวันที่ 9 มิถุนายน 2565
ภาพดราม่า ซึ่งเป็นเยาวชน ถือตุ๊กตากัญชา ถ่ายรูปร่วมกับคณะผู้บริหารกระทรวงสาธารณสุข ซึ่งมีการโจมตีว่า เป็นการนำเด็กมาสนับสนุนนโยบายการปลดล็อกกัญชา ซึ่งเพิ่งบังคับใช้กฎหมายไปเมื่อวันที่ 9 มิถุนายน 2565
ล่าสุด 3 กรกฎาคม  2565 นายแพทย์รุ่งเรือง กิจผาติ หัวหน้าที่ปรึกษาระดับกระทรวงและโฆษกกระทรวงสาธารณสุข เผยที่มาของภาพดังกล่าว เป็นภาพที่ถ่ายไว้เมื่อ 11 ธันวาคม 2562 เป็นการจัดบูทเรื่องการใช้กัญชาเพื่อการแพทย์ ที่ทำเนียบรัฐบาล กรุงเทพฯ พร้อมกับเปิดเว็บไซต์ www.medcannabis.go.th เป็นกิจกรรมเล็กๆ ในงานมีตุ๊กตากัญชา ไว้ประดับตกแต่ง เป็นกิจกรรมเล็กๆ ซึ่งขณะนั้น มีการจัดกิจกรรมจัดอยู่ใกล้ๆ กันคือ โครงการ“พี่หัวดี หนูอยากหัวดี อนาคตไกล” หรือการรณรงค์ ให้เด็กสวมหมวกกันน็อก ขณะโดยสารรถจักรยานยนต์
ผู้สื่อข่าวจึงขอให้น้องๆ เข้าไปถ่ายรูปร่วมกับผู้บริหารกระทรวงสาธารณสุข ในกิจกรรมนี้ด้วย คณะผู้จัดงานจึงหยิบตุ๊กตากัญชามาให้นักเรียนถือก่อนถ่ายรูปร่วมกัน นี่คือภาพที่ถ่ายไว้นานแล้ว 3 ปี แต่กลับมีการนำภาพนี้มาเชื่อมโยงกับสถานการณ์ปัจจุบันที่ไทยเพิ่งปลดล็อกกัญชาเพื่อใช้ในการแพทย์ ทั้งนี้ ขอย้ำว่ากับนโยบายกัญชานั้น กระทรวงสาธารณสุขไม่เคยมีเจตนานำเยาวชนมาใช้เพื่อการโฆษณาเลย อย่างไรก็ตาม ทางผู้บริหารของกระทรวงกราบขออภัยในเหตุการณ์ที่เกิดขึ้น ซึ่งนำมาสู่ความกังวลใจของสาธารณชน และจะระมัดระวังอย่างสูงสุดไม่ให้มีเหตุการณ์ลักษณะนี้เกิดขึ้นอีก

ที่มา : https://www.thaigov.go.th/news/contents/details/56474