รัฐบาลไทย-ข่าวทำเนียบรัฐบาล-ไอแบงก์ประกาศรายชื่อผู้โชคดีได้ไปทำฮัจย์ฟรี ประจำปี 2564


วันอาทิตย์ที่ 14 พฤศจิกายน 2564
พิมพ์
ไอแบงก์ประกาศรายชื่อผู้โชคดีได้ไปทำฮัจย์ฟรี ประจำปี 2564
ไอแบงก์จัดพิธีจับสลากหาผู้โชคดีเพื่อมอบแพ็กเกจเดินทางไปประกอบพิธีฮัจย์ฟรีให้กับลูกค้าที่ฝากเงินกับบัญชีเงินฝากอัลฮัจย์ ประจำปี 2564 จำนวน 8 รางวัลๆ ละ 220,000 บาท รวมทั้งสิ้น 1,760,000 บาท
วันนี้ (วันที่ 11พฤศจิกายน2564) ธนาคารอิสลามแห่งประเทศไทย (ไอแบงก์) จัดพิธีจับสลากหาผู้โชคดีเพื่อมอบแพ็กเกจเดินทางไปประกอบพิธีฮัจย์ฟรีให้กับลูกค้าที่ฝากเงินกับบัญชีเงินฝากอัลฮัจย์ ประจำปี 2564 จำนวน 8 รางวัลๆ ละ220,000บาทรวมทั้งสิ้น1,760,000บาทโดยมีคณะผู้บริหารและที่ปรึกษาธนาคาร พร้อมด้วยตัวแทนจากกรมการปกครอง และแขกผู้มีเกียรติร่วมกันเป็นสักขีพยานในการจับสลาก ณ ธนาคารอิสลามแห่งประเทศไทย สำนักงานใหญ่ ชั้น 23 อาคารคิวเฮ้าส์ อโศก กรุงเทพฯ
นายวิสุทธิ์ บริบูรณ์ รองกรรมการผู้จัดการผู้บริหารสายงานธุรกิจรายย่อย ปฏิบัติหน้าที่รองกรรมการผู้จัดการผู้บริหารสายงานธุรกิจธนาคารอิสลามแห่งประเทศไทย ในฐานะประธานคณะกรรมการตัดสินการจับสลากบัญชีเงินฝากอัลฮัจย์ ปี2564 กล่าวว่า  “ไอแบงก์ได้จัดกิจกรรมการตลาดบัญชีเงินฝากอัลฮัจย์ครั้งนี้เป็นปีที่ 7 แล้วโดยในปีนี้ได้เริ่มกิจกรรมตั้งแต่วันที่ 1 มีนาคม - 30 กันยายน 2564 ซึ่งกิจกรรมนี้มีวัตถุประสงค์เพื่อคืนกำไรและเพิ่มโอกาสให้ลูกค้าพี่น้องมุสลิมที่เปิดบัญชีและฝากเงินผ่านบัญชีเงินฝากอัลฮัจย์ของธนาคารให้สามารถดินทางไปร่วมประกอบพิธีฮัจย์ณนครเมกกะประเทศซาอุดิอาระเบียมากยิ่งขึ้นและในครั้งนี้จะเป็นการจับสลากเพื่อมอบรางวัลแพ็กเกจเดินทางไปประกอบพิธีฮัจย์ฟรีจำนวนทั้งสิ้น 8 รางวัล รางวัลละ 220,000 บาท รวมทั้งสิ้น 1,760,000 บาท ให้กับลูกค้าบัญชีเงินฝากอัลฮัจย์ที่เป็นลูกค้าเก่าและลูกค้าที่เปิดบัญชีใหม่ ตั้งแต่วันที่ 1 มีนาคม 2564 เป็นต้นไป มียอดเงินฝากเฉลี่ยรายวันไม่ต่ำกว่า 2,000 บาทต่อเดือน และดำรงเงินฝากติดต่อกัน3เดือนทุกๆ 2,000 บาท จะได้รับสิทธิ์ลุ้นรางวัล 1 สิทธิ์ ซึ่งในปีนี้มีบัญชีเงินฝากอัลฮัจย์ ณ วันที่30 กันยายน 2564 มีจำนวนบัญชี10,652บัญชีจำนวนเงิน336,483,632.23บาทและมีผู้ได้รับสิทธิ์ลุ้นรางวัลทั้งสิ้นจำนวน247,984สิทธิ์”
นายวุฒิชัยสุระรัตน์ชัยกรรมการและผู้จัดการธนาคารธนาคารอิสลามแห่งประเทศไทยกล่าวเพิ่มเติมว่า “ธนาคารได้ให้ความสำคัญกับบัญชีเงินฝากอัลฮัจย์ทั้งนี้ก็เพื่อส่งเสริมให้พี่น้องมุสลิมได้ปฏิบัติศาสนกิจการทำฮัจย์ที่เป็นหนึ่งในหลักปฏิบัติของอิสลาม ธนาคารมีความมุ่งมั่นที่จะดำเนินกิจกรรมนี้อย่างต่อเนื่องและจะพิจารณาเพิ่มจำนวนรางวัลให้มีผู้ได้รับรางวัลเพิ่มจำนวนมากขึ้นในโอกาสต่อไปซึ่งผมต้องขอขอบคุณลูกค้าที่ให้ความไว้วางใจฝากเงินกับบัญชีเงินฝากอัลฮัจย์และขอแสดงความยินดีกับผู้โชคดีทุกท่านที่ได้รับรางวัลในครั้งนี้”
รายชื่อผู้โชคดีที่ได้รับรางวัลกิจกรรมจับสลากเงินฝากอัลฮัจย์ประจำปี2564 ดังนี้
ลำดับ    ชื่อบัญชี            สาขา    จังหวัด
1    มัสยิด ดารุ้ลมูนีร        คลองตัน    กรุงเทพฯ
2    นายสมชาย เจ๊ะมิน        มีนบุรี    กรุงเทพฯ
3    นายนันทศักดิ์ หวานตะเหล็บ    สุราษฎร์ธานี สุราษฎร์ธานี
4    นายซอบรี แยแลขอ        ปาลัส    ปัตตานี
5    นายมาทวี ยียากุล        อโศก    กรุงเทพฯ
6    นางซาลีปะห์ สือแม        ปัตตานี    ปัตตานี
7    นางสาวฮัสนี เมาะมิง         นราธิวาส    นราธิวาส
8    นางฝาตีมะ บินศอและห์     ปาลัส    ปัตตานี
รายชื่อผู้โชคดีที่ได้รับรางวัลสำรองดังนี้
ลำดับ    ชื่อบัญชี            สาขา    จังหวัด
1    นางกุหลาบ เบ็ญยูโซฟ         ทุ่งครุ    กรุงเทพฯ
2    นางสุดา อาษาราษฎร์        กระบี่    กระบี่
3    นางสมสวาท ลิมานัน        สตูล    สตูล
4    นายวรัญชัย ลรรพรัตน์        เกาะสมุย    สุราษฎร์ธานี
5    นางดรุณี ครองนุช        นครศรีธรรมราช    นครศรีธรรมราช
6    นางสาวมธุรส ฮั่นตระกูล    แฟชั่น ไอส์แลนด์    กรุงเทพฯ
7    นายจิระศักดิ์ เต๊ะปูยู        ถนนภูมิมาชีพ     ยะลา
8    นายกวิน แดงนุ้ย        ตรัง    ตรัง
9    นางสาววิภา พัตชม        ทุ่งครุ    กรุงเทพฯ
10    นางสาวสาลีป๊ะ สาแล        บันนังสตา    ยะลา
* หมายเหตุรางวัลสำรอง10รางวัลนี้สำหรับทดแทนรายชื่อผู้ที่ได้รับรางวัลแต่ไม่สามารถมารายงานตัวหรือมีสภาพร่างกายที่ไม่สามารถไปประกอบพิธีฮัจย์ได้ภายในระยะเวลาที่กำหนดหรือตามเงื่อนไขของกิจกรรมจับสลากเงินฝากอัลฮัจย์
สอบถามข้อมูลเกี่ยวกับผลการจับสลากเพิ่มเติมได้ที่ฝ่ายผลิตภัณฑ์ชะรีอะฮ์ธนาคารอิสลามแห่งประเทศไทยโทร. 02-650-6999 ต่อ6318  มือถือ081-803-0770 หรือCall Center โทร1302

ที่มา : https://www.thaigov.go.th/news/contents/details/48226