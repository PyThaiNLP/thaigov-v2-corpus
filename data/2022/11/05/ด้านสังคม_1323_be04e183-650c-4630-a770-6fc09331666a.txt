รัฐบาลไทย-ข่าวทำเนียบรัฐบาล-"สำนักงานปลัดกระทรวงกลาโหมจัดกิจกรรมบริจาคโลหิตถวายเป็นพระราชกุศล เนื่องในโอกาสวันคล้ายวันพระราชสมภพสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี และวันคล้า


วันอังคารที่ 15 มีนาคม 2565
"สำนักงานปลัดกระทรวงกลาโหมจัดกิจกรรมบริจาคโลหิตถวายเป็นพระราชกุศล เนื่องในโอกาสวันคล้ายวันพระราชสมภพสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี และวันคล้า
ในวันอังคารที่ ๑๕ มีนาคม ๒๕๖๕ พันตำรวจเอกหญิง อังศุวรรณ รัตนานนท์ นายกสมาคมภริยาข้าราชการสำนักงานปลัดกระทรวงกลาโหม
ได้เดินทางมาตรวจเยี่ยมและขอบคุณกำลังพลที่ร่วมบริจาคโลหิตถวายเป็นพระราชกุศล เนื่องในวันคล้ายวันพระบรมราชสมภพของสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี (๒ เมษายน ๒๕๖๕) และวันคล้ายวันสถาปนากระทรวงกลาโหม ครบ ๑๓๕ ปี (๘ เมษายน ๒๕๖๕) ณ ห้องพินิตประชานาถ ในศาลาว่าการกลาโหม และในส่วนของสำนักงานปลัดกระทรวงกลาโหม พื้นที่ศรีสมาน จะจัดกิจกรรมบริจาคโลหิต ในวันพฤหัสบดีที่ ๑๗ มีนาคม ๒๕๖๕ ณ ห้องศรีสมาน ๔ ชั้น ๓ อาคารบริการ
สำหรับกิจกรรมในครั้งนี้ พลเรือเอก มนัสวี บูรณพงศ์ รองปลัดกระทรวงกลาโหม ได้ร่วมบริจาคโลหิต พร้อมกับกำลังพล โดยทางสำนักงานปลัดกระทรวงกลาโหมจะนำโลหิตที่ได้รับบริจาคไปช่วยเหลือ ทหาร ตำรวจ อาสาสมัคร และบุคคลพลเรือนที่ได้รับบาดเจ็บจากการปฏิบัติหน้าที่ รวมทั้งประชาชนทั่วไป ซึ่งสถานการณ์ปัจจุบันได้รับผลกระทบจากการแพร่ระบาดของโรคติดเชื้อไวรัสโคโรนา ๒๐๑๙ (COVID-19) ทำให้โลหิตมีไม่เพียงพอและขาดแคลน
ทั้งนี้ในกิจกรรมดังกล่าว มีกำลังพล จำนวน ๑๐๔ นาย ร่วมบริจาคโลหิต โดยได้โลหิตจำนวนทั้งสิ้น ๔๖,๘๐๐ ซีซี
#กลาโหม135ปี

ที่มา : https://www.thaigov.go.th/news/contents/details/52548