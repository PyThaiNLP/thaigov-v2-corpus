รัฐบาลไทย-ข่าวทำเนียบรัฐบาล-นายกรัฐมนตรี ตรวจราชการ จ.ระยอง และ จ.สมุทรปราการ


วันพุธที่ 2 มีนาคม 2565
นายกรัฐมนตรี ตรวจราชการ จ.ระยอง และ จ.สมุทรปราการ
วันจันทร์ที่ 28 กุมภาพันธ์ 2565
ต่อจากนี้ไป ขอเชิญรับฟังไทยคู่ฟ้า ค่ะ
พลเอก ประยุทธ์ จันทร์โอชา นายกรัฐมนตรี ลงพื้นที่ตรวจราชการในวันนี้(28ก.พ.65) โดยช่วงเช้าติดตามความคืบหน้าโครงการก่อสร้างท่าเรืออุตสาหกรรมมาบตาพุด ระยะที่ 3 จ.ระยอง เยี่ยมชมโครงการป่าชายเลนพระเจดีย์กลางน้ำ อัญมณีหนึ่งเดียวที่ตั้งอยู่กลางเมืองในเขตเทศบาลนครระยอง ซึ่งจะเป็น landmark แห่งใหม่ของ จ.ระยอง คาดว่าจะรองรับนักท่องเที่ยวและนักทัศนาจรได้ราว 200,000 คนต่อปี ดูงานด้านการทำประมงพื้นบ้านและการแปรรูปสินค้ากลุ่มประมงพื้นบ้าน บ้านตากวน ซึ่งเป็นแหล่งเรียนรู้ของกรมประมง และช่วงบ่ายเดินทางไปเป็นประธานในพิธีเปิดโครงการบ้านเคหะสุขเกษม จ.สมุทรปราการ บ้านเช่าราคาถูกเพื่อผู้สูงวัยที่ยังไม่มีที่อยู่อาศัยเป็นของตนเอง ให้มีที่อยู่ที่มั่นคงปลอดภัยในระยะยาว
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/52062