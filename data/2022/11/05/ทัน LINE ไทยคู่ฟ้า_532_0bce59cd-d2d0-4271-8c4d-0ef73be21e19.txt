รัฐบาลไทย-ข่าวทำเนียบรัฐบาล-ครม. เห็นชอบ "24 พ.ค." ของทุกปี เป็นวันป่าชุมชนแห่งชาติ ตั้งเป้ามีป่าชุมชนทั่วประเทศ 15,000 แห่ง


วันพุธที่ 12 มกราคม 2565
ครม. เห็นชอบ "24 พ.ค." ของทุกปี เป็นวันป่าชุมชนแห่งชาติ ตั้งเป้ามีป่าชุมชนทั่วประเทศ 15,000 แห่ง
.....
ที่ประชุม ครม. (11 ม.ค. 65) มีมติเห็นชอบให้วันที่ 24 พฤษภาคมของทุกปีเป็นวันป่าชุมชนแห่งชาติ สืบเนื่องจากพระบาทสมเด็จพระปรเมนทรรามาธิบดีศรีสินทรมหาวชิราลงกรณ พระวชิรเกล้าเจ้าอยู่หัว ทรงพระกรุณาโปรดเกล้าฯ ให้ตราพระราชบัญญัติป่าชุมชน พ.ศ.2562 ในวันที่ 24 พฤษภาคม 2562
.
โดยเจตนารมณ์พระราชบัญญัติป่าชุมชน พ.ศ.2562 นั้น มุ่งเน้นให้ชุมชนสามารถจัดการป่าชุมชน ช่วยกันดูแลรักษาพร้อมกับได้รับประโยชน์ไปด้วยกัน
.
ซึ่งจะส่งผลให้ทรัพยากรธรรมชาติ สิ่งแวดล้อม ความหลากหลายทางชีวภาพของประเทศ เกิดความสมบูรณ์เพิ่มขึ้นและยั่งยืน ตลอดจนช่วยพัฒนาคุณภาพชีวิต เศรษฐกิจ และสิ่งแวดล้อมของชุมชนได้อย่างป็นรูปธรรม
.
ปัจจุบันประเทศไทยมีป่าชุมชนแล้ว 11,327 แห่ง และมีชุมชนที่มีส่วนร่วม 13,028 หมู่บ้าน เนื้อที่รวม 6.29 ล้านไร่ โดยรัฐบาลมีเป้าหมายจัดตั้งป่าชุมชนทั่วประเทศให้ได้ 15,000 แห่ง เนื้อที่รวมประมาณ 10 ล้านไร่
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/50446