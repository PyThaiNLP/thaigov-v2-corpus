รัฐบาลไทย-ข่าวทำเนียบรัฐบาล-กระทรวงเกษตรฯร่วมจัดการฝึกอบรมหลักสูตร วกส. รุ่นที่ 2


วันศุกร์ที่ 1 กรกฎาคม 2565
กระทรวงเกษตรฯร่วมจัดการฝึกอบรมหลักสูตร วกส. รุ่นที่ 2
กระทรวงเกษตรฯร่วมจัดการฝึกอบรมหลักสูตร วกส. รุ่นที่ 2 นำผู้บริหารระดับสูงจากองค์กรชั้นนำเข้าร่วมการฝึกอบรมอย่างคับคั่งมุ่งเน้นการเชื่อมโยงความรู้และสร้างเครือข่ายความร่วมมือภาครัฐและเอกชนเพื่อขับเคลื่อนงานพัฒนาและส่งเสริมภาคการเกษตรอย่างเป็นระบบ
ดร.จรัลธาดา กรรณสูต องคมนตรี เป็นประธานในพิธีเปิดการฝึกอบรมหลักสูตร (วกส.) รุ่นที่ 2 และกล่าวปาฐกถาพิเศษในหัวข้อ “กษัตริย์นักเกษตร” โดยมี ดร.เฉลิมชัย ศรีอ่อน รัฐมนตรี ว่าการกระทรวงเกษตรและสหกรณ์ร่วมกล่าวปาฐกถาและบรรยายพิเศษเพื่อถ่ายทอดประสบการณ์การบริหารในกิจกรรม Vision from Leader และมีดร.ทองเปลวกองจันทร์ปลัดกระทรวงเกษตรและสหกรณ์พล.อ.ประชาพัฒน์วัจนะรัตน์เจ้ากรมพระธรรมนูญนายชวลิตชูขจรประธานกรรมการสำนักงานพัฒนาการวิจัยการเกษตรและดร.อนันต์สุวรรณรัตน์ประธานกรรมการมูลนิธิเกษตราธิการเข้าร่วมณห้องประชุมธารทิพย์ชั้น 4 อาคาร 99 ปีหม่อมหลวงชูชาติกำภูกรมชลประทาน
สำหรับหลักสูตรวกส. จัดทำขึ้นภายใต้ความร่วมมือระหว่างกระทรวงเกษตรและสหกรณ์มูลนิธิเกษตราธิการและสำนักงานพัฒนาการวิจัยการเกษตร (องค์การมหาชน) โดยมีวัตถุประสงค์เพื่อพัฒนาผู้บริหารระดับสูงด้านการเกษตรบุคลากรด้านการวิจัยการเกษตรตลอดจนสนับสนุนให้เกิดเครือข่ายผู้ประกอบการธุรกิจเกษตรเพื่อยกระดับภาคการเกษตรไทยให้เป็นผู้นำด้วยวิทยาการเทคโนโลยีและนวัตกรรมสมัยใหม่ภายใต้หลักการตลาดนำการผลิตและเศรษฐกิจพอเพียงและก่อให้เกิดการแลกเปลี่ยนองค์ความรู้วิสัยทัศน์ระหว่างผู้บริหารระดับสูงของหน่วยงานภาครัฐภาคเอกชนและภาคประชาสังคมที่เข้าร่วมการฝึกอบรม
ดร.เฉลิมชัยศรีอ่อนรัฐมนตรีว่าการกระทรวงเกษตรและสหกรณ์กล่าวว่าหลักสูตรวกส. จะเป็นเวทีแลกเปลี่ยนข้อคิดเห็นร่วมกันของทุกภาคส่วนที่เกี่ยวข้องกับภาคการเกษตรโดยมีเป้าหมายร่วมกันคือการยกระดับและพัฒนาชีวิตความเป็นอยู่ของพี่น้องเกษตรกรให้ดียิ่งขึ้นรวมทั้งกระตุ้นการสร้างเศรษฐกิจรากฐานให้มีความเข้มแข็งพร้อมทั้งส่งเสริมการผลิตและส่งออกสินค้าเกษตรและอาหารของประเทศไทยให้เป็นประเทศชั้นนำในด้านการผลิตสินค้าเกษตรและอาหารส่งผลต่อผลิตภัณฑ์มวลรวมด้านการเกษตรของประเทศ (GDP เกษตร) ในภาพรวม
นอกจากนี้วัตถุประสงค์ของการจัดฝึกอบรมดังกล่าวยังต้องการให้อาชีพเกษตรกรรมมีบทบาทและสถานะในสังคมอย่างแท้จริงไม่อยากให้เกษตรกรเป็นบุคคลระดับล่างของประเทศทุกภาคส่วนจึงต้องมาร่วมกันพัฒนาและยกระดับภาคการเกษตรโดยใช้งานวิจัยมาพัฒนาต่อยอดในเรื่องเทคโนโลยีและนวัตกรรมให้เกิดประโยชน์สูงสุดเพื่อให้อาชีพเกษตรกรรมเป็นอาชีพที่มั่นคงและยั่งยืนสามารถสร้างรายได้ให้ครอบครัวและประเทศได้
อย่างไรก็ตามกระทรวงเกษตรและสหกรณ์พร้อมเปิดกว้างให้ภาคธุรกิจเข้ามามีส่วนร่วมในการพัฒนาประเทศและภาคการเกษตรโดยขอให้เกษตรกรจะต้องมีรายได้ที่มั่นคงโดยมุ่งเน้นการบูรณาการระหว่างภาครัฐภาคเอกชนรวมถึงภาคประชาชนและเกษตรกรด้วยจึงเชื่อมั่นว่าการจัดทำหลักสูตรวกส. ในครั้งนี้จะเป็นโอกาสที่ดีที่ผู้เข้าร่วมการฝึกอบรมซึ่งเป็นผู้บริหารระดับสูงจากหลากหลายหน่วยงานและผู้แทนเกษตรกรจะได้ช่วยระดมความคิดเห็นนำเสนอข้อเสนอเชิงนโยบายตลอดจนร่วมกันแสวงหาโอกาสในการพัฒนาและยกระดับภาคการเกษตรอย่างเป็นรูปธรรมต่อไป

ที่มา : https://www.thaigov.go.th/news/contents/details/56428