รัฐบาลไทย-ข่าวทำเนียบรัฐบาล-“กอช. ชวนผู้ประกอบอาชีพอิสระ พ่อค้าแม่ค้าออนไลน์ ออมเงินให้คนที่คุณรัก ในเดือนแห่งความรัก”


วันจันทร์ที่ 14 กุมภาพันธ์ 2565
พิมพ์
“กอช. ชวนผู้ประกอบอาชีพอิสระ พ่อค้าแม่ค้าออนไลน์ ออมเงินให้คนที่คุณรัก ในเดือนแห่งความรัก”
กองทุนการออมแห่งชาติ หรือ กอช. เชิญชวนผู้ประกอบอาชีพอิสระ พ่อค้าแม่ค้าออนไลน์ มอบเงินออมในช่วงเทศกาลเดือนแห่งความรักให้คนที่คุณรัก ตรวจสอบสิทธิก่อนการสมัครได้ที่แอปพลิเคชัน “กอช.”
นางสาวจารุลักษณ์ เรืองสุวรรณ เลขาธิการคณะกรรมการกองทุนการออมแห่งชาติ หรือ กอช. เปิดเผยว่า กอช. ขอเชิญชวนผู้ประกอบอาชีพอิสระ พ่อค้าแม่ค้าออนไลน์ มอบเงินออมให้กับคนที่คุณรักในช่วงเดือนแห่งความรัก เพื่อความมั่นคงทางการเงินในอนาคต โดยเริ่มต้นออมขั้นต่ำเพียง 50 บาท หรือสูงสุด 13,200 บาทต่อ ได้รับเงินสมทบจากรัฐบาลสูงสุด 1,200 บาทต่อปี ตามช่วงอายุของสมาชิก โดยคิดเป็นดอกเบี้ยเงินฝากประจำ 9.09% รวมถึงผลตอบแทนของเงินออมสะสม และเงินสมทบที่ กอช. นำไปลงทุน และสามารถนำเงินออมไปลดหย่อนภาษีประจำปีได้
ทั้งนี้สามารถสมัครสมาชิกหรือส่งเงินออมสะสมได้ที่แอปพลิเคชัน กอช. รวมถึงหน่วยรับสมัครสมาชิกใกล้บ้านท่าน อาทิ ที่ว่าการอำเภอทั่วประเทศ สำนักงานคลังจังหวัด สถาบันการเงินชุมชน ตัวแทน กอช. ประจำหมู่บ้าน หรือ ธนาคารของรัฐ อาทิ ธนาคารเพื่อการเกษตรและสหกรณ์การเกษตร ธนาคารออมสิน ธนาคารอาคารสงเคราะห์ ธนาคารกรุงไทย ธนาคารอิสลามแห่งประเทศไทย ทุกสาขา รวมทั้งไปรษณีย์ไทย สหกรณ์ชุมชนที่เข้าร่วม เคาน์เตอร์เซอร์วิส เทสโก้โลตัส บิ๊กซี ตู้บุญเติม และเครือข่ายรับสมัครทั่วประเทศ สอบถามข้อมูลเพิ่มเติมได้ที่ สายด่วนเงินออม โทร. 02-049-9000
“คุณออม รัฐช่วยออม คุณได้บำนาญ”

ที่มา : https://www.thaigov.go.th/news/contents/details/51515