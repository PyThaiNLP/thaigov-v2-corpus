รัฐบาลไทย-ข่าวทำเนียบรัฐบาล-โฆษกรัฐบาลเผย "นายกฯ" กำชับ สธ. และหน่วยงานที่เกี่ยวข้อง เตรียมพร้อมรับมือหลัง WHO ประกาศโรคฝีดาษวานรเป็นภาวะฉุกเฉินด้านสาธารณสุขระหว่างประเทศ


วันจันทร์ที่ 25 กรกฎาคม 2565
พิมพ์
โฆษกรัฐบาลเผย "นายกฯ" กำชับ สธ. และหน่วยงานที่เกี่ยวข้อง เตรียมพร้อมรับมือหลัง WHO ประกาศโรคฝีดาษวานรเป็นภาวะฉุกเฉินด้านสาธารณสุขระหว่างประเทศ
โฆษกรัฐบาลเผย "นายกฯ" กำชับ สธ. และหน่วยงานที่เกี่ยวข้อง เตรียมพร้อมรับมือหลัง WHO ประกาศโรคฝีดาษวานรเป็นภาวะฉุกเฉินด้านสาธารณสุขระหว่างประเทศ ย้ำประชาชนปฏิบัติตนตามมาตรการ Universal Prevention ต่อเนื่อง ช่วยป้องกันทั้งโควิดฯ และโรคฝีดาษวานร
วันนี้ (25 กรกฎาคม 2565) นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม รับทราบรายงาน สถานการณ์ในประเทศยังปลอดภัย ไทยยังไม่พบผู้ป่วยโรคฝีดดาษวานรเพิ่มเติม หลังพบชาวชาวไนจีเรียที่เข้ามาอยู่ในประเทศไทยแบบผิดกฎหมาย ยืนยันป่วยเป็นฝีดาษวานรคนแรกหลบนอกออกนอกประเทศ ด้วยความห่วงใยนายกรัฐมนตรีจึงเน้นย้ำให้กระทรวงสาธารณสุขและทุกหน่วยงานที่เกี่ยวข้องเตรียมความพร้อมทุกด้านและแนวทางรองรับโรคฝีดาษวานรหลังองค์การอนามัยโลก (WHO) ได้ประกาศให้โรคฝีดาษวานรเป็นภาวะฉุกเฉินด้านสาธารณสุขระหว่างประเทศ (Public Health Emergency of International Concern :PHEIC) ตลอดจนกำชับให้สำนักงานตรวจคนเข้าเมืองเฝ้าระมัดระวังผู้เดินทางจากประเทศกลุ่มเสี่ยงเป็นพิเศษ ซึ่งกระทรวงสาธารณสุขได้ประกาศระดับการเฝ้าระวัง เพื่อสร้างความมั่นใจให้กับประชาชน ระบบสาธารณสุขไทยสามารถ ดูแล และป้องกันการแพร่ระบาดโควิด 19 และฝีดาษวานร ย้ำให้ประชาชนทุกคนปฏิบัติตามมาตรการ Universal Prevention  อย่างเคร่งครัดต่อเนื่อง เพราะนอกจากจะช่วยป้องกันการแพร่ระบาดโควิด 19 แล้วยังจะสามารถทำให้ป้องกันโรคฝีดาษวารได้อีกทางหนึ่งด้วย
สำหรับสถานการณ์การแพร่ระบาดของโควิด-19 วันนี้ พบผู้ติดเชื้อโควิด-19 ผู้ป่วยรายใหม่ (รักษาตัวใน รพ.) จำนวน 1,740 ราย เป็นผู้ป่วยในประเทศทั้งหมด รวมผู้ป่วยสะสม 2,354,158 ราย (ตั้งแต่ 1 มกราคม 2565) ขณะที่หายป่วยกลับบ้าน 2,425 ราย รวมหายป่วยสะสม 2,353,925 ราย (ตั้งแต่ 1 มกราคม 2565)  โดยมีผู้ป่วยกำลังรักษา 23,985 ราย และเสียชีวิต 32 ราย ผู้ป่วยปอดอักเสบ รักษาตัวอยู่ในโรงพยาบาล 890 ราย  ส่วนภาพรวมการฉีดวัคซีนโควิด-19 สรุปจำนวนผู้ที่ได้รับวัคซีนสะสม ตั้งแต่วันที่ 28 ก.พ. 2564 - 23 ก.ค. 2565 รวมทั้งสิ้น 141,182,721 โดส จำแนกเป็นผู้ที่ได้รับวัคซีนเข็มที่ 1  สะสม 57,101,910 ราย  คิดเป็น 82.1% ของประชากร ผู้ที่ได้รับวัคซีนเข็มที่ 2 สะสม 53,433,998 ราย คิดเป็น 76.8% ของประชากร และผู้ที่ได้รับวัคซีนเข็มที่ 3 ขึ้นไป สะสม 30,646,813 ราย คิดเป็น 44.1% ของประชากร
...............................

ที่มา : https://www.thaigov.go.th/news/contents/details/57207