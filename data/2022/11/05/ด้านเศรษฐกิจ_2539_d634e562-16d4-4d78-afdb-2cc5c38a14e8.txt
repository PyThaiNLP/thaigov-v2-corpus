รัฐบาลไทย-ข่าวทำเนียบรัฐบาล-บขส. วอนหยุดโพสต์ หยุดแชร์ข่าว “บขส. หยุดวิ่งรถ ทุกเส้นทางทั่วประเทศ”


วันจันทร์ที่ 10 มกราคม 2565
บขส. วอนหยุดโพสต์ หยุดแชร์ข่าว “บขส. หยุดวิ่งรถ ทุกเส้นทางทั่วประเทศ”
...
นายสัญลักข์ ปัญวัฒนลิขิต กรรมการผู้จัดการใหญ่ บริษัท ขนส่ง จำกัด (บขส.) กระทรวงคมนาคม เปิดเผยว่า ตามที่สื่อออนไลน์บางแห่งยังมีการแชร์ข่าว “ประกาศ บขส. หยุดวิ่งรถทุกเส้นทางทั่วประเทศ เริ่มพรุ่งนี้” บขส. ขอความร่วมมือหยุดแชร์ข่าวดังกล่าว เนื่องจากสร้างความสับสนและอาจก่อให้เกิดความเข้าใจผิดให้แก่ประชาชนผู้ใช้บริการ
ทั้งนี้ขอให้ประชาชนติดตามข่าวสารของ บขส. ผ่านช่องทางของ บขส. โดยตรง อาทิ เว็บไซต์ www.transport.co.th Facebook Fanpage: บขส. หรือสอบถามข้อมูลการเดินทางเพิ่มเติมได้ที่ Call Center 1490 เรียก บขส. ตลอด 24 ชั่วโมง
อย่างไรก็ดี บขส. อยู่ระหว่างรวบรวมหลักฐาน เพื่อดำเนินคดีกับผู้ที่นำชื่อ บขส. ไปใช้ในทางที่เสียหาย และใช้เรียกร้องความสนใจ เพื่อสร้างความเข้าใจผิดและสร้างความสับสนให้แก่ประชาชนที่ใช้บริการรถโดยสารสาธารณะในวงกว้าง

ที่มา : https://www.thaigov.go.th/news/contents/details/50369