รัฐบาลไทย-ข่าวทำเนียบรัฐบาล-เปิด 3 มาตรการบรรเทาผลกระทบราคาน้ำมัน ลดราคาดีเซล บี 7 ลง 1 บ. เริ่ม 5 ต.ค. 64


วันอังคารที่ 5 ตุลาคม 2564
เปิด 3 มาตรการบรรเทาผลกระทบราคาน้ำมัน ลดราคาดีเซล บี 7 ลง 1 บ. เริ่ม 5 ต.ค. 64
....
ที่ประชุมคณะกรรมการบริหารนโยบายพลังงาน (กบง.) เมื่อวันที่ 4 ต.ค. ที่ผ่านมา มีมติเห็นชอบ 3 มาตรการบรรเทาภาระประชาชนเป็นการเร่งด่วนจากราคาน้ำมันดีเซลที่ปรับตัวสูงขึ้นตามสถานการณ์ราคาน้ำมันในตลาดโลก ดังนี้
.
1.ปรับลดอัตราเงินส่งเข้ากองทุนน้ำมันเชื้อเพลิงของน้ำมันดีเซล บี 7 จาก 1 บ./ลิตร เป็น 0.01 บ./ลิตร เริ่ม 5 ต.ค. 64 ส่งผลให้ราคาน้ำมันดีเซล บี 7 ลดลง 1 บ./ลิตร
2.ปรับลดสัดส่วนผสมขั้นต่ำของไบโอดีเซลในน้ำมันดีเซล บี 7 และน้ำมันดีเซลธรรมดาเป็นร้อยละ 6 โดยปริมาตร
3.ปรับลดค่าการตลาดของน้ำมันดีเซลธรรมดาของผู้ค้าน้ำมันลงจาก 1.80 บ./ลิตร เหลือ 1.40 บ./ลิตร เริ่ม 11 - 31 ต.ค. 64
.
จากมาตรการดังกล่าว ราคาน้ำมันดีเซลจะลดระดับลงมาอยู่ที่ประมาณ 28 บ./ลิตร โดยกระทรวงพลังงานจะประเมินสถานการณ์อย่างใกล้ชิด เพื่อกำหนดมาตรการในระยะต่อไป
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/46573