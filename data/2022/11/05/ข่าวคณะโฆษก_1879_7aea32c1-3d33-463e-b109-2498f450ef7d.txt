รัฐบาลไทย-ข่าวทำเนียบรัฐบาล-โฆษกรัฐบาลเผย "นายกฯ" ห่วงใยสังคม/เยาวชน ย้ำการขายกัญชา ต้องมีใบอนุญาตอย่างถูกต้อง สั่งการส่วนราชการเร่งสร้างความรู้ ชี้คุณและโทษ ฝากผู้ปกครองช่วยสอดส่องบุตรหลาน


วันพฤหัสบดีที่ 30 มิถุนายน 2565
พิมพ์
โฆษกรัฐบาลเผย "นายกฯ" ห่วงใยสังคม/เยาวชน ย้ำการขายกัญชา ต้องมีใบอนุญาตอย่างถูกต้อง  สั่งการส่วนราชการเร่งสร้างความรู้  ชี้คุณและโทษ ฝากผู้ปกครองช่วยสอดส่องบุตรหลาน
โฆษกรัฐบาลเผย "นายกฯ" ห่วงใยสังคม/เยาวชน ย้ำการขายกัญชา ต้องมีใบอนุญาตอย่างถูกต้อง  สั่งการส่วนราชการเร่งสร้างความรู้  ชี้คุณและโทษ ฝากผู้ปกครองช่วยสอดส่องบุตรหลาน
วันที่ 30 มิถุนายน 2565 นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม แสดงความห่วงใยกรณีที่มีการขายกัญชาอย่างเปิดเผยในหลายๆ พื้นที่ หวั่นกระทบต่อภาพลักษณ์การท่องเที่ยว และการเข้าถึงกัญชาของวัยรุ่น โดยเฉพาะในกลุ่มเยาวชน สั่งการให้เจ้าหน้าที่ภาครัฐที่เกี่ยวข้องเร่งลงพื้นที่ตรวจสอบ พร้อมกับให้คำแนะนำผู้ขายให้ปฏิบัติตามกฎหมายอย่างถูกต้อง ถึงแม้กฎหมายจะปลดล็อกกัญชาไม่มีผิดกฎหมายแล้วก็ตาม ขอให้คำนึงถึงความเหมาะสมตามบริบทของประเทศไทยด้วย
โฆษกประจำสำนักนายกรัฐมนตรีกล่าวเพิ่มเติมว่า นายกรัฐมนตรีฝากไปถึงผู้ปกครองและส่วนราชการเร่งสร้างความรู้ ความเข้าใจที่ถูกต้องให้กับบุตรหลาน และเยาวชน ให้มีความรู้เกี่ยวกับคุณและโทษของกัญชา พร้อมกับย้ำว่า นโยบายภาครัฐ คือการใช้กัญชาเพื่อสุขภาพหรือใช้ทางการแพทย์เท่านั้น ไม่แนะนำให้ใช้เพื่อสันทนาการ โดยเฉพาะในกลุ่มของเยาวชนไม่ควรนำไปใช้
"การจำหน่ายกัญชา ต้องขอนุญาตให้ถูกต้อง ตามขั้นตอน โดยการใช้เพื่อสันทนาการมีความผิดตามกฎหมาย และจะถูกดำเนินคดีอย่างเคร่งครัด ขอให้ประชาชนช่วยกันสอดส่อง หากพบการลักลอบขายหรือดำเนินการเกี่ยวกับกัญชา ที่นอกเหนือกฎหมายกำหนดขอให้แจ้งเบาะแสกับส่วนราชการที่ใกล้เคียง หรือแจ้งมายัง ศูนย์รับเรื่องร้องทุกข์ของรัฐบาล 1111” นายธนกรฯ กล่าว

ที่มา : https://www.thaigov.go.th/news/contents/details/56367