รัฐบาลไทย-ข่าวทำเนียบรัฐบาล-“รองโฆษกรัฐบาล”แนะ ผู้ประกันตน ม.40จ่ายสมทบจำนวนเต็ม รักษาสิทธิ เดือนก.พ.นี้ แจง สปส.เร่งดำเนินการปรับลดตามมติครม. ยืนยันคืนส่วนต่างให้


วันเสาร์ที่ 26 กุมภาพันธ์ 2565
พิมพ์
“รองโฆษกรัฐบาล”แนะ ผู้ประกันตน ม.40จ่ายสมทบจำนวนเต็ม รักษาสิทธิ เดือนก.พ.นี้ แจง สปส.เร่งดำเนินการปรับลดตามมติครม. ยืนยันคืนส่วนต่างให้
“รองโฆษกรัฐบาล”แนะ ผู้ประกันตน ม.40จ่ายสมทบจำนวนเต็ม รักษาสิทธิ เดือนก.พ.นี้ แจง สปส.เร่งดำเนินการปรับลดตามมติครม. ยืนยันคืนส่วนต่างให้
วันนี้ (26 ก.พ.65) น.ส.รัชดา ธนาดิเรก รองโฆษกประจำสำนักนายกรัฐมนตรี กล่าวชี้แจงกรณีที่มีเสียงร้องเรียนจากประชาชน เรื่องการจ่ายเงินสมทบของผู้ประกันตน มาตรา 40 ซึ่งเป็นผู้ประกอบอาชีพอิสระ ที่พบว่ายังไม่ปรับลดการจ่ายเงินสมทบลง ร้อยละ40 ตามที่คณะรัฐมนตรี(ครม.) ได้มีมติให้ปรับลด ตั้งแต่เดือนก.พ.- ก.ค.2565 ว่า ขณะนี้สำนักงานประกันสังคม(สปส.) อยู่ระหว่างการดำเนินการเพื่อให้มีผลตามมติครม.โดยเร็วที่สุด จึงขอให้ผู้ประกันตนตามมาตรา40 จ่ายเงินสมทบในเดือนก.พ.นี้ ในจำนวนเต็ม ของแต่ละทางเลือก ไม่ว่าจะเป็นทางเลือกที่1 จ่าย70 บาททางเลือกที่2 จ่าย 100บาท และทางเลือกที่3 จ่าย 300 บาท เพื่อรักษาสิทธิตามเกณฑ์การรับสิทธิประโยชน์ซึ่งคุ้มครองกรณีประสบอันตรายหรือเจ็บป่วย ทุพพลภาพ เสียชีวิต ชราภาพได้รับเงินก้อนพร้อมดอกผล สงเคราะห์บุตร ได้รับเงินรายเดือนตั้งแต่แรกเกิดถึง 6 ขวบ สำหรับส่วนต่างของเงินสมทบ ทางสปส.จะเร่งจัดระบบเพื่อดำเนินการคืนเงินในส่วนนี้ให้ผู้ประกันตนต่อไป
——————-

ที่มา : https://www.thaigov.go.th/news/contents/details/51971