รัฐบาลไทย-ข่าวทำเนียบรัฐบาล-เพิ่มโควตา แรงงานไทยไปทำงานอิสราเอล 5,000 คน/ปี 4 ประเภทงาน สนใจติดต่อ สนง.จัดหางาน จว. ทั่วประเทศ/สายด่วน 1694


วันเสาร์ที่ 28 สิงหาคม 2564
เพิ่มโควตา แรงงานไทยไปทำงานอิสราเอล 5,000 คน/ปี 4 ประเภทงาน สนใจติดต่อ สนง.จัดหางาน จว. ทั่วประเทศ/สายด่วน 1694
....
กระทรวงแรงงาน เผยไทยได้โควตาส่งแรงงานไปทำงานที่อิสราเอลปีละ 5,000 คน ตามความร่วมมือไทย - อิสราเอลเพื่อการจัดหางาน โดยแรงงานไทยจะได้รับเงินเดือนขั้นต่ำก่อนหักภาษี เดือนละ 5,300 เชคเกลอิสราเอล หรือ ประมาณ 54,590 บาท
.
ประเภทงานที่ทำได้ มี 4 อย่าง ได้แก่ ภาคเกษตรกรรม ภาคบริการร้านอาหาร/ภัตตาคาร ภาคดูแลคนชรา/คนพิการ และภาคก่อสร้าง โดยมีระยะเวลาการจ้างครั้งแรก 2 ปี และสามารถทำงานได้ไม่เกิน 5 ปี 3 เดือน
.
ปัจจุบันมีแรงงานไทยทำงานอยู่ในอิสราเอล 25,000 คน โดยในปี 2564 นี้ ส่งไปแล้วกว่า 5,500 คน และยังมีความต้องการจ้างเพิ่มจากโควตาอีก 1,000 คน
.
ผู้สมัครไปทำงานต่างประเทศผ่านกรมการจัดหางานจะได้รับการคัดเลือกที่โปร่งใส สัญญาจ้างที่เป็นธรรม และการอบรมเพื่อเตรียมความพร้อมในทุกด้านที่จำเป็น สอบถามได้ที่ สำนักงานจัดหางานจังหวัดทุกแห่งทั่วประเทศ หรือสายด่วนกรมการจัดหางาน โทร.1694
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/45260