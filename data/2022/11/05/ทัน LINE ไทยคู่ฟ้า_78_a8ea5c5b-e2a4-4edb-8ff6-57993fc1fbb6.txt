รัฐบาลไทย-ข่าวทำเนียบรัฐบาล-ยืนยัน! สินค้าอุปโภค - บริโภคช่วงโควิด ไม่ขาดแคลน


วันพุธที่ 14 กรกฎาคม 2564
ยืนยัน! สินค้าอุปโภค - บริโภคช่วงโควิด ไม่ขาดแคลน
....
จากการยกระดับมาตรการในการควบคุมและป้องกันการระบาดของโรคโควิด-19 ทำให้หลายคนเกิดความกังวลใจว่าจะต้องกักตุนสินค้าหรือไม่
.
เรื่องนี้ กรมการค้าภายในได้ออกมายืนยันแล้วนะครับว่า สินค้าอุปโภค - บริโภค ที่ใช้ในชีวิตประจำวัน ประชาชนสามารถหาซื้อได้ตามปกติ ไม่มีการขาดแคลน เนื่องจากได้ประสานกับผู้ประกอบการห้างค้าปลีก - ส่งทั่วประเทศ ให้สต็อกสินค้าเพิ่มมากขึ้น ให้เพียงพอต่อความต้องการของประชาชน
.
และหากพบเห็นการกักตุนหรือฉวยโอกาสจำหน่ายสินค้าในราคาที่ไม่เป็นธรรม สามารถแจ้งได้ที่ สายด่วน 1569 หรือ สนง.พาณิชย์จังหวัดทั่วประเทศ โดยผู้กระทำผิดจะมีโทษจำคุก 7 ปี ปรับ 140,000 บาท หรือทั้งจำและปรับ
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/43732