รัฐบาลไทย-ข่าวทำเนียบรัฐบาล-นายกฯ ปลื้ม รัฐบาลซาอุดีฯ ปลดล็อกห้ามคนซาอุดีฯ เดินทางเข้าไทย เตรียมรองรับนักท่องเที่ยวกว่าสองแสนคน


วันพฤหัสบดีที่ 17 มีนาคม 2565
นายกฯ ปลื้ม รัฐบาลซาอุดีฯ ปลดล็อกห้ามคนซาอุดีฯ เดินทางเข้าไทย เตรียมรองรับนักท่องเที่ยวกว่าสองแสนคน
.....
พลเอก ประยุทธ์ จันทร์โอชา นายกรัฐมนตรี รับทราบข่าวที่น่ายินดีว่า รัฐบาลซาอุดีอาระเบียได้ประกาศยกเลิกการห้ามบุคคลสัญชาติซาอุดีฯ เดินทางเข้าประเทศไทย รวมทั้งยังอนุญาตให้คนไทยเดินทางเข้าประเทศซาอุดีฯ ได้
.
ระยะต่อไป การท่องเที่ยวแห่งประเทศไทย (ททท.) จะเตรียมมาตรการต่าง ๆ ออกมารองรับนักท่องเที่ยวชาวซาอุดีฯ ที่จะมาเที่ยวประเทศไทยราว 200,000 คน โดยเน้นกลุ่มครอบครัว คนรุ่นใหม่ วัยทำงาน กลุ่มคนรักสุขภาพ และกลุ่มคู่รักฮันนีมูน ซึ่งเป็นนักท่องเที่ยวที่มีศักยภาพ มีค่าใช้จ่ายต่อหัวสูงกว่าหลาย ๆ ชาติ และเป็นกลุ่มที่ไม่เคยเดินทางมาประเทศไทย
.
นายกฯ เชื่อมั่นว่าผลจากการฟื้นฟูความสัมพันธ์กับซาอุดีฯ จะก่อให้เกิดประโยชน์ต่อประชาชนของทั้งสองประเทศมากยิ่งขึ้น และได้สั่งการให้ทุกหน่วยงานที่เกี่ยวข้องเร่งนำเอาความสำเร็จจากการสานความสัมพันธ์ในครั้งนี้ ไปแปลงเป็นนโยบายและปฏิบัติให้เกิดผลเป็นรูปธรรมโดยเร็ว
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/52644