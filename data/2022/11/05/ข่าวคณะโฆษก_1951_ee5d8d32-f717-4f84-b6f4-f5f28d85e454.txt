รัฐบาลไทย-ข่าวทำเนียบรัฐบาล-โฆษกรัฐบาลเผยความคืบหน้าไกล่เกลี่ยหนี้ ช่วยเหลือประชาชนสำเร็จ 33,781 ราย คิดเป็นร้อยละ 99.47 รวมทุนทรัพย์กว่า 7,584 ล้านบาท “สมศักดิ์”เดินหน้าสานต่อนโยบาย


วันพฤหัสบดีที่ 14 กรกฎาคม 2565
พิมพ์
โฆษกรัฐบาลเผยความคืบหน้าไกล่เกลี่ยหนี้ ช่วยเหลือประชาชนสำเร็จ 33,781 ราย คิดเป็นร้อยละ 99.47 รวมทุนทรัพย์กว่า 7,584 ล้านบาท “สมศักดิ์”เดินหน้าสานต่อนโยบาย
โฆษกรัฐบาลเผยความคืบหน้าไกล่เกลี่ยหนี้ ช่วยเหลือประชาชนสำเร็จ 33,781 ราย คิดเป็นร้อยละ 99.47 รวมทุนทรัพย์กว่า 7,584 ล้านบาท “สมศักดิ์”เดินหน้าสานต่อนโยบาย "นายกฯ" จัด "มหกรรมไกล่เกลี่ยหนี้สินครัวเรือน" ทั่วประเทศ ถึงเดือนสิงหาคมนี้
วันนี้ (11 กรกฎาคม 2565) นายธนกร วังบุญคงชนะ โฆษกประจำสำนักนายกรัฐมนตรี เปิดเผยความคืบหน้าการแก้ไขปัญหาหนี้สินภาคครัวเรือน ตามนโยบายของพลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ว่า ที่ผ่านมากระทรวงยุติธรรมโดยนายสมศักดิ์ เทพสุทิน รัฐมนตรีว่าการกระทรวงยุติธรรม  ภายใต้บูรณาการความร่วมมือระหว่างกรมบังคับคดี และกรมคุ้มครองสิทธิและเสรีภาพ ได้ดำเนินการ “มหกรรมไกล่เกลี่ยหนี้สิน หนี้ครัวเรือน” ผ่านมาแล้ว 45 ครั้ง มีลูกหนี้ขอไกล่เกลี่ยแล้ว 36,305 ราย โดยดำเนินการไกล่เกลี่ยได้จำนวน 34,146 ราย ไกล่เกลี่ยสำเร็จ 33,781 ราย คิดเป็นร้อยละ 99.47 รวมทุนทรัพย์กว่า 7,584 ล้านบาท  สามารถลดค่าใช้จ่ายของการฟ้องร้องคดีของกองทุนเงินให้กู้ยืมเพื่อการศึกษา เฉลี่ยรายละ 7,000 บาท รวมทั้งสิ้นเป็นเงินกว่า 134 ล้านบาท และสามารถลดค่าใช้จ่ายการดำเนินคดีของประชาชน เฉลี่ยต่อรายกว่า 86,000บาท  จำนวน รวมทั้งสิ้นกว่า 2,934 ล้านบาท
“นายกรัฐมนตรี มีนโยบายเร่งช่วยเหลือประชาชน ในการแก้ไขปัญหาหนี้สิน เพื่อให้มีคุณภาพชีวิตที่ดีขึ้น  ขอเชิญชวนประชาชนที่มีคดีพิพาทก่อนฟ้อง และหลังศาลมีคำพิพากษา ร่วมงานมหกรรมไกล่เกลี่ยหนี้สินครัวเรือน และยุติธรรมพบประชาชน (4 ภาค) ประจำปีงบประมาณ 2565 ที่จะจัดขึ้นทั่วประเทศถึงเดือนสิงหาคมนี้  ซึ่งจะเป็นการตอบโจทย์การแก้ไขหนี้สิน หนี้ กยศ. หนี้บัตรเครดิต และสินเชื่อส่วนบุคคล สินเชื่อรถยนต์ รวมถึงร่วมกันหาทางออก ฝ่าวิกฤติ สร้างโอกาส ก้าวไปด้วยกัน  ณ สถานที่จัดงาน สำหรับผู้สนใจสอบถามรายละเอียดเพิ่มเติมได้ที่ สายด่วนยุติธรรม 1111กด77 /กรมบังคับคดี 02 881 4999 หรือสายด่วนกรมบังคับคดี 1111 กด 79 หรือ ศูนย์ไกล่เกลี่ยข้อพิพาท 02 881 4840 และ กรมคุ้มครองสิทธิและเสรีภาพ 0 2141 2768-73” นายธนกรฯ กล่าว

ที่มา : https://www.thaigov.go.th/news/contents/details/56748