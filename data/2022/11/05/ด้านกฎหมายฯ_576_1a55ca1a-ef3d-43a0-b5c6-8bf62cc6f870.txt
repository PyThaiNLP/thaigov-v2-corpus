รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม จี้กระทรวงยุติธรรม เร่งเครื่องไกล่เกลี่ยหนี้ หลังยังไม่ถึงเป้า 1 แสนคน ลั่นไม่ท้อ เดินหน้าต่อช่วยประชาชนที่เดือดร้อน เตรียมจัดเวทีสุดท้ายที่กรุงเทพฯ


วันจันทร์ที่ 4 กรกฎาคม 2565
พิมพ์
รัฐมนตรีว่าการกระทรวงยุติธรรม จี้กระทรวงยุติธรรม เร่งเครื่องไกล่เกลี่ยหนี้ หลังยังไม่ถึงเป้า 1 แสนคน ลั่นไม่ท้อ เดินหน้าต่อช่วยประชาชนที่เดือดร้อน เตรียมจัดเวทีสุดท้ายที่กรุงเทพฯ
รัฐมนตรีว่าการกระทรวงยุติธรรม จี้กระทรวงยุติธรรม เร่งเครื่องไกล่เกลี่ยหนี้ หลังยังไม่ถึงเป้า 1 แสนคน ลั่นไม่ท้อ เดินหน้าต่อช่วยประชาชนที่เดือดร้อน เตรียมจัดเวทีสุดท้ายที่กรุงเทพฯ เพื่อเก็บคนที่ตกหล่น โชว์ผลไกล่เกลี่ย 39 ครั้ง สำเร็จไป 28,314 คน สั่ง
วันที่ 4 กรกฎาคม 2565 นายสมศักดิ์ เทพสุทิน รัฐมนตรีว่าการกระทรวงยุติธรรม กล่าวว่า ในการประชุมคณะรัฐมนตรี สัปดาห์ที่ผ่านมา ได้มีเสียงสะท้อนเกี่ยวกับการจัดงานมหกรรมการไกล่เกลี่ยหนี้สินครัวเรือน ซึ่งกระทรวงยุติธรรม ได้รับคำชื่นชม ที่ได้ช่วยเหลือประชาชน ที่ได้รับความเดือดร้อนจากการเป็นหนี้ โดยตน ดีใจแทนทุกภาคส่วนที่ช่วยกันขับเคลื่อน จนผลงานเป็นรูปธรรม ดังนั้น ตนขอให้ทุกคนช่วยกันทำอย่างเต็มที่กับจังหวัดที่ยังไม่ได้จัดงาน
นายสมศักดิ์ กล่าวอีกว่า ส่วนการจัดงานปิดท้าย ตนคาดว่า จะจัดที่กรุงเทพฯอีกครั้ง ช่วงกลางเดือนกันยายนนี้ โดยอาจจะจัด 3-5 วัน ขึ้นอยู่กับจำนวนผู้มาไกล่เกลี่ยหนี้สิน ดังนั้น จากนี้ ขอให้ทุกหน่วยงานที่เกี่ยวข้อง เร่งรวบรวมข้อมูลว่า ประชาชนที่ยังไม่ได้เข้ารับการไกล่เกลี่ยในต่างจังหวัด มีจำนวนเท่าไหร่ เพื่อที่จะได้วางแผนในการจัดงานที่กรุงเทพฯ
“ต้องเร่งประชาสัมพันธ์ ให้ประชาชนที่ตกหล่น เข้าร่วมงานที่ กทม. โดยอาจจะเปิดให้มีการลงทะเบียนก่อน เพื่อจัดวันเวลาได้เหมาะสม ซึ่งตอนนี้ ผลการจัดงาน ยังไม่ถึงเป้า ที่ตั้งไว้ 1 แสนคน เพราะตอนนี้เราได้ช่วยไกล่เกลี่ยไป 3 หมื่นคน แต่ยืนยันว่า ผมไม่ท้อ จะเดินหน้าทำงานในเรื่องนี้อย่างเต็มที่ เพราะเป็นประโยชน์ต่อประชาชนที่เดือดร้อน ดังนั้น จากนี้ ต้องเร่งจัดรวมที่ กทม. ให้ประชาชนรับทราบว่า การมาร่วมงาน เราสามารถช่วยเจรจาลดหนี้ให้ได้ ดูได้จากผลการไกล่เกลี่ยหนี้ไปแล้ว 39 ครั้ง มีผู้เข้าร่วมงาน 48,500 คน ลูกหนี้ขอไกล่เกลี่ย 30,708 คน ไกล่เกลี่ยสำเร็จ 28,314 คน ทุนทรัพย์รวม 6,602 ล้านบาท และลดค่าใช้จ่ายของประชาชนถึง 2,382 ล้านบาท” รมว.ยุติธรรม กล่าว
/////////

ที่มา : https://www.thaigov.go.th/news/contents/details/56491