รัฐบาลไทย-ข่าวทำเนียบรัฐบาล-กรมทางหลวงชนบทพัฒนาเส้นทางเข้าสู่แหล่งท่องเที่ยวเขตอนุรักษ์พันธุ์สัตว์ป่าโตนงาช้าง จังหวัดสงขลา แล้วเสร็จ ยกระดับการเดินทางอย่างสะดวกปลอดภัยให้ประชาชน


วันพุธที่ 23 มีนาคม 2565
กรมทางหลวงชนบทพัฒนาเส้นทางเข้าสู่แหล่งท่องเที่ยวเขตอนุรักษ์พันธุ์สัตว์ป่าโตนงาช้าง จังหวัดสงขลา แล้วเสร็จ ยกระดับการเดินทางอย่างสะดวกปลอดภัยให้ประชาชน
กรมทางหลวงชนบท (ทช.) กระทรวงคมนาคม โดยแขวงทางหลวงชนบทสงขลา ดำเนินโครงการเสริมผิวจราจรแอสฟัลท์ติกคอนกรีต ถนนทางหลวงชนบทสาย สข.4026 แยกทางหลวงแผ่นดินหมายเลข 4287 - น้ำตกโตนงาช้าง อำเภอหาดใหญ่ จังหวัดสงขลา ระยะทาง 1.275 กิโลเมตร
กรมทางหลวงชนบท (ทช.) กระทรวงคมนาคม โดยแขวงทางหลวงชนบทสงขลา ดำเนินโครงการเสริมผิวจราจรแอสฟัลท์ติกคอนกรีต ถนนทางหลวงชนบทสาย สข.4026 แยกทางหลวงแผ่นดินหมายเลข 4287 - น้ำตกโตนงาช้าง อำเภอหาดใหญ่ จังหวัดสงขลา ระยะทาง 1.275 กิโลเมตร เพื่อพัฒนาเส้นทางเข้าสู่สถานที่ท่องเที่ยวเชิงธรรมชาติน้ำตกโตนงาช้างที่อยู่ในเขตอนุรักษ์พันธุ์สัตว์ป่าโตนงาช้าง เพิ่มประสิทธิภาพความสะดวกปลอดภัยในการสัญจรให้กับนักท่องเที่ยวและประชาชนในพื้นที่ ตามนโยบายของนายศักดิ์สยาม ชิดชอบ รัฐมนตรีว่าการกระทรวงคมนาคม เป็นการยกระดับงานทางในโครงข่ายทางหลวงชนบทให้สามารถรองรับปริมาณการจราจรจากถนนสายหลักเข้าสู่พื้นที่ดังกล่าวได้อย่างเต็มประสิทธิภาพ

ที่มา : https://www.thaigov.go.th/news/contents/details/52849