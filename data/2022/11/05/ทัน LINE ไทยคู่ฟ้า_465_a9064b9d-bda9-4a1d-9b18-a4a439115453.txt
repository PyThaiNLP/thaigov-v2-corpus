รัฐบาลไทย-ข่าวทำเนียบรัฐบาล-ครม. ไฟเขียว หลักเกณฑ์ฯ UCEP ฉบับที่ 3 เพิ่มรายการยา 874 รายการ ครอบคลุมการรักษาโรคร่วมกับอาการเจ็บป่วยฉุกเฉิน


วันพฤหัสบดีที่ 16 ธันวาคม 2564
ครม. ไฟเขียว หลักเกณฑ์ฯ UCEP ฉบับที่ 3 เพิ่มรายการยา 874 รายการ ครอบคลุมการรักษาโรคร่วมกับอาการเจ็บป่วยฉุกเฉิน
.....
น.ส.ไตรศุลี ไตรสรณกุล รองโฆษกประจำสำนักนายกรัฐมนตรี เผย ครม. เห็นชอบหลักเกณฑ์ วิธีการ และเงื่อนไขการกำหนดค่าใช้จ่ายในการดำเนินการผู้ป่วยฉุกเฉินวิกฤต (ฉบับที่ 3)
.
โดยเป็นการปรับปรุงบัญชีและอัตราค่าใช้จ่ายแนบท้ายของหลักเกณฑ์ วิธีการ และเงื่อนไขการกำหนดค่าใช้จ่ายในการดำเนินการผู้ป่วยฉุกเฉินวิกฤต (UCEP) จากมติ ครม. เดิมเมื่อวันที่ 28 มี.ค. 60 และ 28 ส.ค. 61
.
ครั้งนี้เป็นการขอปรับปรุงครั้งที่ 2 และได้เพิ่มรายการในหมวดที่ 3 ค่ายาและสารอาหารทางเส้นเลือดจำนวน 874 รายการ เพื่อให้ครอบคลุมการรักษาโรคร่วมกับอาการเจ็บป่วยฉุกเฉิน เพราะที่ผ่านมาสถานพยาบาลไม่สามารถเบิกค่าใช้จ่ายบางรายการที่จำเป็นต้องใช้กับผู้ป่วยฉุกเฉินวิกฤตได้
.
สำหรับรายการยาที่เพิ่มมานั้น เป็นรายการยาที่อยู่ในบัญชีข้อมูลยาและรหัสยามาตรฐานของไทย เช่น CELEBREX บรรเทาอาการอักเสบและอาการปวดในโรคข้อกระดูกเสื่อมและข้ออักเสบรูมาตอยด์, DYNASTAT (SEARLE) ระงับอาการปวดหลังผ่าตัด เป็นต้น
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/49511