รัฐบาลไทย-ข่าวทำเนียบรัฐบาล-ปลัดเกษตรฯ เปิดงานประชุมสัมมนาเชิงปฏิบัติการ “แนวทางการเพิ่มประสิทธิภาพและการบริหารงานตามภารกิจของบุคลากรกระทรวงเกษตรและสหกรณ์ 25 จังหวัดภาคกลาง


วันเสาร์ที่ 27 สิงหาคม 2565
ปลัดเกษตรฯ เปิดงานประชุมสัมมนาเชิงปฏิบัติการ “แนวทางการเพิ่มประสิทธิภาพและการบริหารงานตามภารกิจของบุคลากรกระทรวงเกษตรและสหกรณ์ 25 จังหวัดภาคกลาง
ปลัดเกษตรฯ เปิดงานประชุมสัมมนาเชิงปฏิบัติการ “แนวทางการเพิ่มประสิทธิภาพและการบริหารงานตามภารกิจของบุคลากรกระทรวงเกษตรและสหกรณ์ 25 จังหวัดภาคกลาง มุ่งยกระดับภาคเกษตรไทยสู่ความยั่งยืน
ดร.ทองเปลว กองจันทร์ ปลัดกระทรวงเกษตรและสหกรณ์ เปิดเผยภายหลังเป็นประธานเปิดงานประชุมสัมมนาเชิงปฏิบัติการ “แนวทางการเพิ่มประสิทธิภาพและการบริหารงานตามภารกิจของบุคลากรกระทรวงเกษตรและสหกรณ์25 จังหวัดภาคกลาง พร้อมมอบแนวคิดและหลักการบริหารงานกระทรวงเกษตรและสหกรณ์ โดยมีคณะผู้ตรวจราชการกระทรวงเกษตรฯ หัวหน้าส่วนราชการกระทรวงเกษตรฯ 25 จังหวัดภาคกลาง เข้าร่วม ณ โรงแรมบางแสนเฮอริเทจ ตำบลแสนสุข อำเภอเมือง จังหวัดชลบุรี ว่า บุคลากรในสำนักงานเกษตรและสหกรณ์จังหวัด เป็นหน่วยงานหลักในการบูรณาการขับเคลื่อนนโยบายของรัฐบาลและนโยบายของกระทรวงเกษตรและสหกรณ์ รวมทั้งนโยบายของจังหวัด จำเป็นต้องเข้าใจ และได้รับการพัฒนาศักยภาพให้มีทักษะที่ทันสมัย ทันต่อการเปลี่ยนแปลงของโลก พร้อมสู่ความปกติถัดไป (Next Normal) รวมทั้งสร้างเครือข่ายการทำงานของคนรุ่นใหม่ พัฒนาสู่ Smart Officer เพื่อเตรียมความพร้อมรองรับการพัฒนา และขับเคลื่อนงานตามภารกิจในพื้นที่ให้เกิดการพัฒนาคุณภาพชีวิตเกษตรกรภายใต้การบริหารจัดการทรัพยากรการเกษตรให้มีความสมดุลระหว่างการอนุรักษ์และการใช้ประโยชน์ ตามแผนปฏิบัติการด้านการขับเคลื่อนการพัฒนาประเทศไทยด้วยโมเดลเศรษฐกิจ BCG พ.ศ. 2564 - 2570 เพื่อให้บรรลุตามวิสัยทัศน์ของกระทรวงเกษตรและสหกรณ์
“การพัฒนากำลังคนภาคเกษตร พัฒนากระบวนการทำงาน ผลักดันวิจัยและนวัตกรรมเกษตร และยกระดับความร่วมมือเครือข่ายการพัฒนาภาคเกษตรจากทุกภาคส่วน มีความสำคัญเป็นอย่างยิ่ง โดยเฉพาะด้านนโยบายความยั่งยืนในระบบอาหารสัมพันธ์กับปัจจัยการผลิต ทรัพยากรธรรมชาติ และระบบนิเวศ โดยหัวใจสำคัญในการผลักดันความยั่งยืนให้เกิดขึ้นอยู่ที่การบริหารจัดการที่ดีและมีประสิทธิภาพ เพื่อลดการสูญเสียตลอดห่วงโซ่อุปทาน และลดผลกระทบต่อสังคมและสิ่งแวดล้อม อาทิ การบริหารจัดการน้ำ การบริหารจัดการดิน การบริหารจัดการพันธุ์พืช BCG Model ตลอดจนการทำเกษตรโดยใช้ตลาดนำการผลิต ดังนั้นการเพิ่มประสิทธิภาพการดำเนินงานของหน่วยงานในสังกัดกระทรวงเกษตรและสหกรณ์ จะส่งผลให้การขับเคลื่อนงานด้านการเกษตรเป็นไปด้วยความเรียบร้อย รวดเร็ว มีประสิทธิภาพ และสามารถพัฒนาภาคเกษตรให้มีความยั่งยืนตามแนวทาง มั่นคง มั่งคั่ง ยั่งยืนได้ต่อไป” ดร.ทองเปลวกล่าว
สำหรับการขับเคลื่อนภาคเกษตร หากพิจารณาสถานการณ์และแนวโน้มที่เกี่ยวข้องในทุกระดับ ทั้งสถานการณ์เศรษฐกิจและสังคมโลก ราคาสินค้าต่างๆ ที่ปรับตัวสูงขึ้น พฤติกรรมการบริโภคของประชากร โอกาสและภัยคุกคามของภาคเกษตรจากสถานการณ์การแพร่ระบาดของโควิด-19 ที่เร่งให้โลกเข้าสู่ยุค Next Normal อย่างรวดเร็ว ดังนั้นนโยบาย “Agri challenge Next Normal 2022” ของกระทรวงเกษตรฯ จะเป็นนโยบายสำคัญที่มุ่งขับเคลื่อนยุทธศาสตร์ชาติ นโยบายรัฐบาล และนโยบายกระทรวง ให้บรรลุเป้าหมายในการแก้ไขปัญหาเฉพาะหน้าให้เกษตรกรสร้างเอกภาพและความยั่งยืนในภาคเกตรไทย เพิ่มศักยภาพในการแข่งขันให้กับสินค้าเกษตรของไทย โดยขับเคลื่อนผ่านภารกิจของกระทรวงเกษตรและสหกรณ์

ที่มา : https://www.thaigov.go.th/news/contents/details/58515