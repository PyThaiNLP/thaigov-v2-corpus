รัฐบาลไทย-ข่าวทำเนียบรัฐบาล-รัฐบาลหนุนพื้นที่ EEC เป็น “พื้นที่ต้นแบบด้านเกษตร” ตั้งเป้าสร้างรายได้ให้เกษตรกรในพื้นที่ ร้อยละ 6.5 ต่อปี


วันจันทร์ที่ 22 สิงหาคม 2565
รัฐบาลหนุนพื้นที่ EEC เป็น “พื้นที่ต้นแบบด้านเกษตร” ตั้งเป้าสร้างรายได้ให้เกษตรกรในพื้นที่ ร้อยละ 6.5 ต่อปี
.....
รัฐบาลมุ่งขับเคลื่อนเขตพัฒนาพิเศษภาคตะวันออก (EEC) ให้เป็นพื้นที่ต้นแบบในการพัฒนาเศรษฐกิจ สังคม และสิ่งแวดล้อมอย่างเป็นระบบ ที่นำไปสู่การขยายตัวทางเศรษฐกิจของประเทศ จนก้าวข้ามกับดักรายได้ปานกลางสู่การเป็นประเทศพัฒนาแล้วภายในปี 2575
.
สำหรับแนวทางการพัฒนา มิได้จำกัดอยู่ที่ภาคอุตสาหกรรมและภาคการบริการเท่านั้น แต่รวมถึง “ภาคการเกษตร” ทั้งนี้ ครม. ได้เห็นชอบแผนพัฒนาการเกษตรในพื้นที่อีอีซี (พ.ศ. 2566 - 2570) มีเป้าหมายยกระดับภาคการเกษตรโดยใช้เทคโนโลยีให้ผลการผลิตสูงขึ้น เข้าถึงตลาดสินค้ามูลค่าสูง ยกระดับรายได้เกษตรกรให้เทียบเท่าภาคอุตสาหกรรมและบริการ
.
โดยการพัฒนาพื้นที่กลุ่มคลัสตอร์ทางการเกษตรนั้น ประกอบด้วย 5 คลัสเตอร์ คือ ผลไม้ ประมง เกษตรมูลค่าสูง พืชสมุนไพร และพืชสำหรับอุตสาหกรรมชีวภาพ คาดว่าการขยายตัวมูลค่าผลผลติมวลรวมภาคเกษตรของอีอีซีจะอยู่ที่ร้อยละ 3.5 ต่อปี และอัตราการขยายตัวรายได้เกษตรต่อแรงงานเกษตรของอีอีซีจะอยู่ที่ร้อยละ 6.5 ต่อปี
.
อ่านเพิ่มเติม คลิก https://www.thaigov.go.th/news/contents/details/58144
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/58276