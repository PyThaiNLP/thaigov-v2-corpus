รัฐบาลไทย-ข่าวทำเนียบรัฐบาล-“เบรกขึ้นค่ารถทัวร์” รัฐตรึงค่าโดยสารต่ออีก 3 เดือน บรรเทาค่าครองชีพ เป็นทางเลือกประชาชน


วันพฤหัสบดีที่ 30 มิถุนายน 2565
“เบรกขึ้นค่ารถทัวร์” รัฐตรึงค่าโดยสารต่ออีก 3 เดือน บรรเทาค่าครองชีพ เป็นทางเลือกประชาชน
.....
กระทรวงคมนาคม ตรึงราคาค่าโดยสารรถทัวร์ บขส. ให้คงเดิมต่อไปอีก 3 เดือน เพื่อบรรเทาภาระค่าครองชีพและเป็นทางเลือกให้แก่ประชาชนในการเดินทางข้ามจังหวัด ภายหลังคณะกรรมการควบคุมการขนส่งทางบกกลาง มีมติให้เพิ่มค่าโดยสารตั้งแต่วันที่ 4 ก.ค. 65 กิโลเมตรละ 0.05 บาท
.
แม้รถทัวร์ บขส. จะได้รับผลกระทบจากต้นทุนราคาน้ำมันที่เพิ่มขึ้นจาก 25 ล้านบาท/เดือน เพิ่มเป็นเกือบ 200 ล้านบาท/เดือน แต่ยินดีตรึงราคาเพื่อแบ่งเบาภาระผู้โดยสาร ทั้งนี้ บขส. ให้บริการเดินรถครอบคลุมทุกภูมิภาค ได้แก่ ภาคเหนือ 15 เส้นทาง 40 เที่ยว (ไป - กลับ) ภาคตะวันออกเฉียงเหนือและตะวันออก 18 เส้นทาง 52 เที่ยว และภาคใต้ 13 เส้นทาง 35 เที่ยว สอบถามข้อมูลการเดินทางได้ที่ Call Center โทร. 1490 กด 1 ตลอด 24 ชม.
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/56382