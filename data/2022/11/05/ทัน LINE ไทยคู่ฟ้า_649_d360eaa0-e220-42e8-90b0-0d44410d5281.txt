รัฐบาลไทย-ข่าวทำเนียบรัฐบาล-เปิดเที่ยวบินปฐมฤกษ์ “ซาอุดีอาระเบีย - ไทย” 28 ก.พ. นี้ เดินหน้าต่อยอดท่องเที่ยวไทย คาดปี 65 รายได้สะพัด 2 หมื่นล้าน


วันจันทร์ที่ 21 กุมภาพันธ์ 2565
เปิดเที่ยวบินปฐมฤกษ์ “ซาอุดีอาระเบีย - ไทย” 28 ก.พ. นี้ เดินหน้าต่อยอดท่องเที่ยวไทย คาดปี 65 รายได้สะพัด 2 หมื่นล้าน
.....
หลังจากที่นายกรัฐมนตรีเดินทางเยือนราชอาณาจักรซาอุดีอาระเบียอย่างเป็นทางการ เมื่อวันที่ 25 ม.ค. ที่ผ่านมานั้น ล่าสุด ความร่วมมือระหว่างทั้งสองประเทศ “ด้านการท่องเที่ยว” มีความคืบหน้าแล้ว
.
สายการบิน Saudi Arabian Airlines ประกาศเตรียมเปิดเที่ยวบินปฐมฤกษ์ บินตรงจากซาอุดีฯ - ไทย ในวันที่ 28 ก.พ. นี้
.
รัฐบาลไทยได้วางแผนนำผู้ประกอบการภาคเอกชนในอุตสาหกรรมท่องเที่ยวไทยเดินทางไปซาอุดีฯ ช่วงปลายเดือน มี.ค. 65 เพื่อนำเสนอสินค้าและบริการท่องเที่ยวไทย
.
คาดว่าแผนดังกล่าว จะสามารถดึงดูดนักท่องเที่ยวชาวซาอุดีฯ ให้เดินทางมาท่องเที่ยวไทยได้กว่า 2 แสนคน สร้างรายได้ประมาณ 20,000 ล้านบาท
.
นอกจากนี้ ยังเตรียมจัดทำร่างบันทึกความเข้าใจ (MOU) ว่าด้วยความร่วมมือด้านการท่องเที่ยว ระหว่างกระทรวงการท่องเที่ยวและกีฬาของไทย กับกระทรวงท่องเที่ยวของซาอุดีอาระเบีย เพื่อส่งเสริมการทำตลาดท่องเที่ยวแบบ 2 ทาง
.
พร้อมส่งเสริมให้ผู้แสวงบุญชาวไทยเดินทางท่องเที่ยวได้หลังประกอบพิธีแสวงบุญ ทั้งพิธีฮัจญ์ และพิธีอุมเราะห์ รวมถึงการขยายเวลาพำนักในประเทศซาอุดีฯ ให้แก่คนไทยที่ได้วีซ่าแสวงบุญ ขณะนี้อยู่ในขั้นตอนการส่งร่าง MOU ไปให้ทางซาอุดีฯ พิจารณา
.
ผลสำเร็จของการเปิดเที่ยวบินตรงระหว่างไทยและซาอุดีฯ นอกจากจะเสริมสร้างความสัมพันธ์ของทั้งสองประเทศให้แน่นแฟ้นยิ่งขึ้นแล้ว ยังเป็นกลไกสำคัญที่จะช่วยพัฒนาการท่องเที่ยวไทย และเพิ่มรายได้ให้ภาคอุตสาหกรรมท่องเที่ยวในอนาคต
.
อ่านเพิ่มเติม คลิก https://www.thaigov.go.th/news/contents/details/51739
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/51776