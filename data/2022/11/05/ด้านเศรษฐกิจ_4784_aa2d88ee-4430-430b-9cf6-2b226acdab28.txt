รัฐบาลไทย-ข่าวทำเนียบรัฐบาล-กอช. ชวนปลุกพลังการออม สร้างไอเดียผ่านแอนิเมชัน ชิงเงินรางวัลรวมกว่า 320,000 บาท


วันจันทร์ที่ 15 สิงหาคม 2565
พิมพ์
กอช. ชวนปลุกพลังการออม สร้างไอเดียผ่านแอนิเมชัน ชิงเงินรางวัลรวมกว่า 320,000 บาท
กอช. ชวนเยาวชนและประชาชน ส่งผลงานเข้าประกวดแอนิเมชัน (Animation) หัวข้อ “ออมกับ กอช. มีแต่ได้” ชิงเงินรางวัล มูลค่ารวมกว่า 320,000 บาท พร้อมรับโล่และใบประกาศเกียรติคุณ ผู้ที่สนใจส่งผลงานเข้าร่วมประกวด ได้ถึงวันที่ 25 ธันวาคม 2565
กองทุนการออมแห่งชาติ หรือ กอช. ชวนเยาวชนและประชาชน ส่งผลงานเข้าประกวดแอนิเมชัน (Animation) หัวข้อ “ออมกับ กอช. มีแต่ได้” ชิงเงินรางวัล มูลค่ารวมกว่า 320,000 บาท พร้อมรับโล่และใบประกาศเกียรติคุณ ผู้ที่สนใจส่งผลงานเข้าร่วมประกวด ได้ถึงวันที่ 25 ธันวาคม 2565 ศึกษารายละเอียดเพิ่มเติมได้ที่เว็บไซต์ กอช. หรือ เฟซบุ๊ก กอช. สอบถามข้อมูลเพิ่มเติม สายด่วนเงินออม โทร. 02-049-9000
นางสาวจารุลักษณ์ เรืองสุวรรณ เลขาธิการคณะกรรมการกองทุนการออมแห่งชาติ (กอช.) เปิดเผยว่า  กอช. ชวนเยาวชนและประชาชน สร้างสรรค์ผลงานเข้าร่วมประกวดแอนิเมชัน (Animation) หัวข้อ “ออมกับ กอช. มีแต่ได้” ความยาวไม่เกิน 3 นาที ชิงเงินรางวัล มูลค่ารวมกว่า 320,000 บาท พร้อมรับโล่และใบประกาศเกียรติคุณ เพื่อส่งเสริมให้เยาวชน ประชาชนได้เข้าถึงการออมกับ กอช. และตระหนักถึงการวางแผนการออมเงินไว้ใช้จ่ายในอนาคต โดยการแข่งขันแบ่งออกเป็น 3 ประเภท ได้แก่ ประเภทมัธยมศึกษาตอนปลาย  ประเภทอุดมศึกษา และประเภทบุคคลทั่วไป (ไม่จำกัดอายุ) สามารถส่งผลงานในรูปแบบบุคคล หรือ ทีม  (กำหนดทีมละไม่เกิน 3 คน) โดยสมัครและส่งผลงานได้ถึงวันที่ 25 ธันวาคม 2565 ผู้ที่สนใจศึกษารายละเอียดการประกวด และดาวน์โหลดใบสมัครได้ที่เว็บไซต์ กอช. หรือ เฟซบุ๊ก กอช. สอบถามข้อมูลเพิ่มเติม สายด่วนเงินออม โทร. 02-049-9000
“คุณออม รัฐช่วยออม คุณได้บำนาญ”

ที่มา : https://www.thaigov.go.th/news/contents/details/58005