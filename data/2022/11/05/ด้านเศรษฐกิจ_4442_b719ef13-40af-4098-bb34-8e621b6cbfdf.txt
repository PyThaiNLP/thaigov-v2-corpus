รัฐบาลไทย-ข่าวทำเนียบรัฐบาล-ปลัดกระทรวงคมนาคม เป็นผู้แทนกระทรวงคมนาคม ร่วมลงนามไว้อาลัยนายชินโซ อาเบะ


วันพฤหัสบดีที่ 14 กรกฎาคม 2565
ปลัดกระทรวงคมนาคม เป็นผู้แทนกระทรวงคมนาคม ร่วมลงนามไว้อาลัยนายชินโซ อาเบะ
...
นายศักดิ์สยาม ชิดชอบ รัฐมนตรีว่าการกระทรวงคมนาคม มอบหมายให้นายชยธรรม์ พรหมศร ปลัดกระทรวงคมนาคม เป็นผู้แทนกระทรวงคมนาคม พร้อมด้วย นายพิเชฐ คุณาธรรมรักษ์ อธิบดีกรมการขนส่งทางราง ร่วมลงนามแสดงความอาลัยต่อการถึงแก่อสัญกรรมของนายชินโซ อาเบะ (H.E. Mr. Shinzo Abe) อดีตนายกรัฐมนตรีญี่ปุ่น
ในโอกาสนี้ ปลัดกระทรวงคมนาคมได้มอบแจกันดอกไม้แสดงความเสียใจในนามของกระทรวงคมนาคม ให้กับนายทาซากะ ทาคุโระ (Mr. Tasaka Takuro) อัครราชทูตญี่ปุ่น (ฝ่ายเศรษฐกิจ) ประจำประเทศไทย ในวันที่ 14 กรกฏาคม 2565 ณ สถานเอกอัครราชทูตญี่ปุ่นประจำประเทศไทย ถนนวิทยุ เขตปทุมวัน กรุงเทพฯ
กระทรวงคมนาคม จะระลึกถึงนายชินโซ อาเบะ ด้วยความซาบซึ้งในฐานะมิตรแท้ของไทย ที่ได้ส่งเสริมมิตรภาพและความร่วมมือระหว่างไทยกับญี่ปุ่นให้แน่นแฟ้น และขอแสดงความอาลัยอย่างสุดซึ้ง และขอภาวนาให้กับครอบครัวของท่านอาเบะและชาวญี่ปุ่นในช่วงเวลาที่ยากลำบากนี้

ที่มา : https://www.thaigov.go.th/news/contents/details/56882