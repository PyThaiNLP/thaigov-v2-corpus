รัฐบาลไทย-ข่าวทำเนียบรัฐบาล-เลื่อนเปิดภาคเรียนที่1/2564 ลดการแพร่ระบาดโรคโควิด-19


วันพุธที่ 23 มิถุนายน 2564
เลื่อนเปิดภาคเรียนที่1/2564 ลดการแพร่ระบาดโรคโควิด-19
วันศุกร์ที่ 28 พฤษภาคม 2564
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเห็นชอบให้สถานศึกษาเลื่อนการเปิดภาคเรียนที่หนึ่ง ปีการศึกษา 2564 จากเดิมวันที่ 1 มิ.ย.เป็นวันที่ 14 มิ.ย. 2564  เพื่อความปลอดภัยและระวังป้องกันนักเรียน นักศึกษา ครู และบุคลากรทางการศึกษา ไม่ให้เสี่ยงกับการติดเชื้อโควิด-19 และมีระยะเวลารับการฉีดวัคซีนของครูและบุคลากรทางการศึกษา รวมทั้งรองรับการย้ายสถานศึกษาของนักเรียนในแต่ละช่วงชั้น โดยกระทรวงศึกษาธิการจะปรับวิธีการเรียนการสอนให้สอดคล้องกับระยะเวลาและหลักสูตรในแต่ละระดับ ยึดหลักความปลอดภัยสูงสุดของเด็ก ครู ผู้ปกครองเป็นที่ตั้ง ทั้งการจัดเตรียมการเรียนการสอนผ่านทางออนไลน์ และออนแอร์ผ่านช่องทางต่าง ๆ เพื่อให้ผู้เรียนไม่พลาดโอกาสในการเรียนรู้
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/43030