รัฐบาลไทย-ข่าวทำเนียบรัฐบาล-ศบค. ปรับ 69 จว. เป็นพื้นที่ควบคุมสีส้ม และ 8 จว. นำร่องท่องเที่ยว ให้สถานบันเทิงเปิดในรูปแบบร้านอาหาร ที่ผ่าน SHA+ หรือ Thai Stop COVID 2 Plus


วันศุกร์ที่ 7 มกราคม 2565
ศบค. ปรับ 69 จว. เป็นพื้นที่ควบคุมสีส้ม และ 8 จว. นำร่องท่องเที่ยว ให้สถานบันเทิงเปิดในรูปแบบร้านอาหาร ที่ผ่าน SHA+ หรือ Thai Stop COVID 2 Plus
.....
ที่ประชุม ศบค. (7 ม.ค. 65) มีมติปรับระดับพื้นที่สถานการณ์ทั่วราชอาณาจักร มีผลตั้งแต่ 9 ม.ค. 65 เป็นต้นไป ดังนี้พื้นที่ควบคุมสูงสุดและเข้มงวด พื้นที่ควบคุมสูงสุด และพื้นที่เฝ้าระวังสูงสุด 0 จว./ พื้นที่ควบคุม (สีส้ม) จากเดิม 39 จว. เพิ่มเป็น 69 จว./ และพื้นที่สีฟ้า (นำร่องท่องเที่ยว) คงเดิม 8 จว.
.
ให้ขยายระยะเวลาทำงานที่บ้าน work from home จนถึงวันที่ 31 ม.ค. 65 แต่ต้องไม่กระทบต่อบริการประชาชน และการดำเนินงานขององค์กร
.
สำหรับมาตรการควบคุมโรคโควิด-19 ในสถานบันเทิง ผับ บาร์ คาราโอเกะ ให้เปิดในรูปแบบร้านอาหาร ซึ่งให้ผู้ประกอบการต้องได้รับอนุญาตจาก คกก.โรคติดต่อจังหวัดก่อนวันที่ 15 ม.ค. 65 และเริ่มเปิดบริการได้ตังแต่วันที่ 16 ม.ค. 65
.
พร้อมปรับมาตรการในพื้นที่นำร่องการท่องเที่ยว 8 จังหวัด ได้แก่ กรุงเทพมหานคร กาญจนบุรี กระบี่ ชลบุรี นนทบุรี ปทุมธานี พังงา และภูเก็ต ให้บริโภคสุราในร้านอาหารได้ไม่เกิน 21.00 น. และต้องเป็นร้านอาหารที่ผ่าน SHA+ หรือ Thai Stop COVID 2 Plus เท่านั้น
.
อ่านเพิ่มเติม คลิก https://www.thaigov.go.th/news/contents/details/50317
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/50326