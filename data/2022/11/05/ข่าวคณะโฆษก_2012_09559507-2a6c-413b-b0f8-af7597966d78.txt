รัฐบาลไทย-ข่าวทำเนียบรัฐบาล-​โฆษกรัฐบาลเผย "นายกฯ" แนะฉีดวัคซีนช่วยลดความเสี่ยง อาการหนัก เสียชีวิต มอบสาธารณสุขเจาะพื้นที่ค้นหากลุ่มเป้าหมาย/ประชาชนได้รับวัคซีนโควิด - 19 อย่างทั่วถึง


วันอังคารที่ 19 กรกฎาคม 2565
พิมพ์
​โฆษกรัฐบาลเผย "นายกฯ" แนะฉีดวัคซีนช่วยลดความเสี่ยง อาการหนัก เสียชีวิต มอบสาธารณสุขเจาะพื้นที่ค้นหากลุ่มเป้าหมาย/ประชาชนได้รับวัคซีนโควิด - 19 อย่างทั่วถึง
​โฆษกรัฐบาลเผย "นายกฯ" แนะฉีดวัคซีนช่วยลดความเสี่ยง อาการหนัก เสียชีวิต มอบสาธารณสุขเจาะพื้นที่ค้นหากลุ่มเป้าหมาย/ประชาชนได้รับวัคซีนโควิด - 19 อย่างทั่วถึง
วันนี้ (19 กรกฎาคม 2565) นายธนกร วังบุญคงชนะ โฆษกประจำสำนักนายกรัฐมนตรีเปิดเผยว่า พลเอกประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ขอความร่วมมือประชาชน เข้ารับบริการฉีดวัคซีนโควิด - 19 เข็มกระตุ้นอย่างต่อเนื่อง  เนื่องจากหลังจากได้รับวัคซีนเข็มหลัก 3 - 4 เดือน ภูมิคุ้มกันจะลดลง ทำให้ความสามารถในการป้องกันการติดเชื้อลดลงไปด้วย โดยเฉพาะในกลุ่ม 608 ได้แก่ ผู้สูงอายุ 60 ปีขึ้นไป ผู้มีโรคประจำตัวเรื้อรัง 7 กลุ่มโรค และหญิงตั้งครรภ์ รวมถึงกลุ่มคนที่ทำงานกับผู้ป่วยหรือคนกลุ่มเสี่ยง เพื่อลดอัตราการเจ็บป่วยรุนแรงและเสียชีวิต โดยในช่วงสัปดาห์ที่ผ่านมาพบอัตราผู้ป่วยปอดอักเสบ ใส่ท่อช่วยหายใจ และเสียชีวิตเพิ่มขึ้นเพียงเล็กน้อย ส่วนหนึ่งเกิดจากการได้รับวัคซีนของประชาชนที่มีจำนวนกว่า 140 ล้านโดส ทำให้มีภูมิคุ้มกันและลดอัตราการเสียชีวิต  ทั้งนี้ นายกรัฐมนตรีในฐานะผู้อำนวยการศูนย์บริหารสถานการณ์โควิด-19 ได้มอบหมายกรุงเทพมหานครและกระทรวงสาธารณสุขเจาะกลุ่มพื้นที่อื่น ๆ เพิ่มเติม เพื่อค้นหากลุ่มเป้าหมายในการฉีดวัคซีนให้ประชาชนได้รับวัคซีนอย่างทั่วถึง ช่วยสร้างภูมิคุ้มกันหมู่ ลดอัตราการเจ็บป่วยรุนแรงและเสียชีวิต
สำหรับสถานการณ์การแพร่ระบาดของโควิด-19 ประจำวันว่า พบผู้ป่วยรายใหม่ (รักษาตัวใน รพ.) จำนวน 2,125 ราย จำแนกเป็น เป็นผู้ป่วยในประเทศ ทั้งหมด 2,125 ราย ไม่มีผู้ป่วยมาจากต่างประเทศ ผู้ป่วยสะสม 2,339,533 ราย (ตั้งแต่ 1 มกราคม 2565) หายป่วยกลับบ้าน 2,501 ราย หายป่วยสะสม 2,341,102 ราย (ตั้งแต่ 1 มกราคม 2565) ผู้ป่วยกำลังรักษา 22,341 ราย เสียชีวิต 18 ราย จำนวนผู้ป่วยปอดอักเสบ รักษาตัวอยู่ในโรงพยาบาล 803 ราย
........................

ที่มา : https://www.thaigov.go.th/news/contents/details/57017