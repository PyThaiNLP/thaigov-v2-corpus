รัฐบาลไทย-ข่าวทำเนียบรัฐบาล-ครม. ไฟเขียว ร่างระเบียบสำนักนายกรัฐมนตรี เดินหน้า "ป้องกัน - ปราบปราม - แก้ไขปัญหา" ข่าวปลอมออนไลน์ (Fake news)


วันพุธที่ 2 กุมภาพันธ์ 2565
ครม. ไฟเขียว ร่างระเบียบสำนักนายกรัฐมนตรี เดินหน้า "ป้องกัน - ปราบปราม - แก้ไขปัญหา" ข่าวปลอมออนไลน์ (Fake news)
.....
ที่ประชุม ครม. (1 ก.พ. 65) มีมติเห็นชอบร่างระเบียบสำนักนายกรัฐมนตรี ว่าด้วยการป้องกันปราบปรามและแก้ไขปัญหาการเผยแพร่ ข้อมูลเท็จทางสื่อสังคมออนไลน์ พ.ศ. ....
.
ร่างระเบียบฯ ดังกล่าวจะเป็นกรอบแนวทางและหลักเกณฑ์ในการดำเนินการป้องกันปราบปรามและแก้ไขปัญหาร่วมกันของหน่วยงานรัฐ มุ่งขจัดข่าวปลอม (Fake news) ที่มีผลกระทบต่อชีวิต ทรัพย์สินของประชาชน และสังคมในวงกว้าง
.
โดยจะดำเนินการจัดตั้ง "ศูนย์ประสานงานการป้องกัน ปราบปรามและแก้ไขปัญหาการเผยแพร่ข้อมูลเท็จทางสื่อสังคมออนไลน์" ประกอบด้วย
1. ศูนย์ประสานงานกลาง
2. ศูนย์ประสานงานประจำกระทรวง
3. ศูนย์ประสานงานประจำจังหวัด
.
ซึ่งจะทำให้ประชาชนได้รับข้อมูลข่าวสารที่ถูกต้องเป็นประโยชน์ เกิดความปลอดภัยในชีวิตและทรัพย์สินได้
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/51155