รัฐบาลไทย-ข่าวทำเนียบรัฐบาล-กรมทางหลวง อัพเดตสถานการณ์น้ำท่วมประจำวันที่ 11 ต.ค. 64 ยังผ่านไม่ได้ 15 สายทาง พร้อมช่วยเหลือผู้ประสบภัยต่อเนื่อง


วันจันทร์ที่ 11 ตุลาคม 2564
กรมทางหลวง อัพเดตสถานการณ์น้ำท่วมประจำวันที่ 11 ต.ค. 64 ยังผ่านไม่ได้ 15 สายทาง พร้อมช่วยเหลือผู้ประสบภัยต่อเนื่อง
สถานการณ์ประจำวันที่ 11 ตุลาคม 2564 เวลา 12.30 น. จังหวัดการจราจรที่ผ่านไม่ได้ 7 จังหวัด จำนวน 15 สายทาง 20 แห่ง
กรมทางหลวง (ทล.) กระทรวงคมนาคม ได้ทำการสรุปสถานการณ์อุทกภัยและดินสไลด์ บนทางหลวง ประจำวันที่ 11 ตุลาคม  2564 เวลา 12.30 น. พบทางหลวงถูกน้ำท่วมและดินสไลด์ในพื้นที่ 10 จังหวัด ได้แก่ จังหวัดขอนแก่น มหาสารคาม นนทบุรี อ่างทอง พระนครศรีอยุธยา สุพรรณบุรี นครสวรรค์ จำนวน 22 สายทาง 50 แห่ง ทางหลวงที่การจราจรผ่านได้ 30 แห่ง และการจราจรผ่านไม่ได้ 15 สายทาง 20 แห่ง
นายสราวุธ ทรงศิวิไล อธิบดีกรมทางหลวง กระทรวงคมนาคม เปิดเผยว่า นายศักดิ์สยาม ชิดชอบ รัฐมนตรีว่าการกระทรวง กำชับหน่วยงานที่เกี่ยวข้องรับมือพายุดีเปรสชันเตี้ยนหมู่ โดยให้ดำเนินการตามแผนบรรเทาสาธารณภัยอย่างเคร่งครัด พร้อมวางแนวทางป้องกัน ฟื้นฟู เยียวยาหลังสถานการณ์คลี่คลายในทุกมิติ พร้อมทั้งเฝ้าระวังตลอด 24 ชั่วโมง เพื่อช่วยเหลือประชาชนที่ได้รับผลกระทบอย่างทันท่วงที และประชาสัมพันธ์การดำเนินการให้ประชาชนให้รับทราบมีรายละเอียด สถานการณ์ประจำวันที่ 11 ตุลาคม 2564 เวลา 12.30 น. จังหวัดการจราจรที่ผ่านไม่ได้ 7 จังหวัด จำนวน 15 สายทาง 20 แห่ง รายละเอียดดังนี้
1. จังหวัดขอนแก่น จำนวน 5 แห่ง 4 สายทาง ได้แก่
- ทล.2 ท่าพระ - ขอนแก่น ช่วง กม. ที่ 329 มีเจ้าหน้าที่อำนวยความสะดวกด้านการจราจร
- ทล.12 ขอนแก่น - พรหมนิมิตร ช่วง กม. ที่ 565
- ทล.2065 พล - ลำชี ช่วง กม. ที่ 33+625 ละ กม.ที่ 33+785 น้ำกัดเซาะคันทางสไลด์ การจราจรผ่านไม่ได้
- ทล.2131 บ้านสะอาด - เหล่านางงาม พื้นที่ อำเภอเมือง ช่วง กม. ที่ 6 - 7
2. จังหวัดมหาสารคาม ทล.213 มหาสารคาม - หนองขอน พื้นที่ อ.กันทรวิชัย ช่วง กม.ที่ 5
3. จังหวัดนนทบุรี 3 แห่ง 3 สายทาง ได้แก่
- ทล.302 สะพานพระนั่งเกล้า - ต่างระดับบางใหญ่ พื้นที่ อำเภอบางบัวทอง ช่วง กม. ที่ 16 และ กม. ที่ 17
- ทล.307 แยกสวนสมเด็จ - สะพานนนทบุรี พื้นที่ อำเภอปากเกร็ด ช่วง กม. ที่ 0
4. จังหวัดอ่างทอง จำนวน 5 แห่ง 3 สายทาง ได้แก่
- ทล.32 นครหลวง - อ่างทอง พื้นที่ อ.บางปะหัน ช่วง กม. ที่ 32 กม. ที่ 33 กม. ที่39
- ทล.33 นาคู - ป่าโมก พื้นที่ อำเภอป่าโมก ช่วง กม. ที่ 36
- ทล.309 บางเสด็จ - แยกที่ดิน พื้นที่ อ.เมือง ช่วง กม. ที่ 52 - 53
5. จังหวัดพระนครศรีอยุธยา จำนวน 3 แห่ง 2 สายทาง ได้แก่
- ทล.347 บางกระสั้น - บางปะหัน พื้นที่ อ.พระนครศรีอยุธยา ช่วง กม. ที่ 40
- ทล.3263 อยุธยา - ไผ่กองดิน พื้นที่ อำเภอบางบาล ช่วง กม. ที่ 10 และ 11
6. จังหวัดสุพรรณบุรี จำนวน 2 แห่ง 2 สายทาง ได้แก่
- ทล.33 สุพรรณบุรี - นาคู พื้นที่ อำเภอเมือง ช่วง กม. ที่ 9
- ทล.340 สาลี - สุพรรณบุรี นที่ อำเภอบางปลาม้า ช่วงกม.ที่59
7. จังหวัดนครสวรรค์ จำนวน 1 แห่ง ได้แก่  ทล.1 บ้านหว้า - วังไผ่ พื้นที่ อำเภอตาคลี ช่วง กม. ที่ 339
โดยแขวงทางหลวงในพื้นที่เร่งให้ความช่วยเหลือดูแลประชาชนที่ได้รับผลกระทบจากสถานการณ์น้ำท่วม น้ำป่าไหลหลาก ดินสไลด์  พร้อมเร่งระบายน้ำและบำรุงรักษาเส้นทาง โดยบูรณาการร่วมกับหน่วยงานที่เกี่ยวข้อง เพื่อบรรเทาความเดือนร้อนของประชาชนและให้ประชาชนได้รับความสะดวกปลอดภัยจากการสัญจรโดยเร็วที่สุดอย่างต่อเนื่อง 24 ชั่วโมง
ทั้งนี้ ทล. ได้สั่งการให้ สำนักงานทางหลวง แขวงทางหลวง หมวดทางหลวงทั่วประเทศ เฝ้าระวัง และติดตามสถานการณ์อย่างใกล้ชิด หากมีพื้นที่ใดประสบปัญหา เจ้าหน้าที่จะเข้าพื้นที่เพื่อช่วยเหลือประชาชนที่ได้รับความเดือดร้อนทันที ตามนโยบายนายศักดิ์สยาม ชิดชอบ รัฐมนตรีว่าการกระทรวง นอกจากนี้ ทล. ได้ติดตั้งป้ายเตือนและอุปกรณ์ความปลอดภัย อุปกรณ์นำทาง ในบริเวณทางหลวงที่ถูกน้ำท่วม พร้อมเฝ้าระวังสถานการณ์จนกว่าจะคลี่คลาย โดยขอให้ประชาชนผู้ใช้ทางโปรดใช้ความระมัดระวังในการเดินทาง ปฏิบัติตามป้ายเตือน ป้ายแนะนำ และคำแนะนำของเจ้าหน้าที่อย่างเคร่งครัด หากประชาชนต้องการสอบถามสภาพเส้นทาง สภาพการจราจร หรือต้องการความช่วยเหลือสามารถติดต่อ ได้ที่สำนักงานทางหลวง แขวงทางหลวง หมวดทางหลวงในพื้นที่ และสายด่วนกรมทางหลวง โทร. 1586 (โทรฟรีทุกเครือข่ายตลอด 24 ชั่วโมง) และสามารถติดตามการรายงานสถานการณ์สภาพเส้นทางและเส้นทางเลี่ยงได้ที่ทวิตเตอร์กรมทางหลวง @prdoh1

ที่มา : https://www.thaigov.go.th/news/contents/details/46849