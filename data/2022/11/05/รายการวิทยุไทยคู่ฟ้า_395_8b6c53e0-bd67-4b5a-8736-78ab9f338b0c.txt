รัฐบาลไทย-ข่าวทำเนียบรัฐบาล-อาชีวะอยู่ประจำ เรียนฟรี มีอาชีพ


วันพฤหัสบดีที่ 16 มิถุนายน 2565
พิมพ์
อาชีวะอยู่ประจำ เรียนฟรี มีอาชีพ
วันอังคารที่ 14 มิถุนายน 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลขยายโอกาสทางการศึกษาแก่เยาวชนให้ครอบคลุมทั่วถึง โดยดำเนินโครงการอาชีวะอยู่ประจำ เรียนฟรี มีอาชีพ ต่อเนื่องจากโครงการพาน้องกลับมาเรียน โดยให้ผู้ที่เรียนจบชั้นมัธยมศึกษาตอนต้นที่ขาดโอกาสในการศึกษาต่อ ได้เข้าเรียนต่อในสายอาชีพ เบื้องต้นดำเนินการในสถานอาชีวศึกษาของรัฐและเอกชน 170 แห่งทั่วประเทศ แบ่งเป็น ระยะที่ 1 ปีงบประมาณ 2565 จำนวน 88 แห่ง ระยะที่ 2 ปีงบประมาณ 2566-2574 จำนวน 82 แห่ง รวมสร้างโอกาสให้เยาวชน 117,480 คน เพื่อให้เด็กและเยาวชนที่ประสบปัญหาทางเศรษฐกิจได้พัฒนาตนเองอย่างเต็มตามศักยภาพ สามารถประกอบอาชีพ สร้างงานสร้างรายได้ เลี้ยงดูตนเองและครอบครัว ตลอดจนลดความเหลื่อมล้ำทางสังคมได้
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/55763