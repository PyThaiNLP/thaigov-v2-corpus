รัฐบาลไทย-ข่าวทำเนียบรัฐบาล-กรุงไทยคิดค่าโอนเงินต่างธนาคารผ่าน KTB netbank ชวนลูกค้าเปลี่ยนใช้ Krungthai NEXT ตอบโจทย์ทุกบริการ ฟรี ไม่คิดค่าบริการ


วันพุธที่ 30 มีนาคม 2565
พิมพ์
กรุงไทยคิดค่าโอนเงินต่างธนาคารผ่าน KTB netbank ชวนลูกค้าเปลี่ยนใช้ Krungthai NEXT ตอบโจทย์ทุกบริการ ฟรี ไม่คิดค่าบริการ
ธ.กรุงไทยประกาศคิดค่าโอนเงินต่างธนาคารผ่าน KTB netbank รายการละ 5 บาท ตั้งแต่ 30 เม.ย.2565 เป็นต้นไป พร้อมชวนลูกค้าเปลี่ยนมาใช้บริการ Krungthai NEXT แอปฯ ทางการเงินที่ตอบโจทย์ลูกค้าทุกกลุ่ม ใช้ชีวิตเก่งขึ้น ง่าย รวดเร็ว และปลอดภัย ฟรี ไม่มีค่าบริการ
ธนาคารกรุงไทยแจ้งว่า ตั้งแต่วันที่ 30 เมษายน 2565 เป็นต้นไป ธนาคารจะคิดค่าธรรมเนียมบริการโอนเงินต่างธนาคารผ่านเว็บไซต์ KTB netbank ซึ่งเป็นบริการอินเทอร์เน็ตแบงกิ้ง รายการละ 5 บาท ทั้งนี้ ลูกค้า KTB netbank สามารถสมัครและใช้บริการผ่านแอปพลิเคชัน Krungthai NEXT ได้ฟรี โดยไม่เสียค่าใช้จ่ายแต่อย่างใด
ธนาคารกรุงไทยมุ่งมั่นพัฒนาโมบายแบงกิ้งและแอปพลิเคชันทางการเงิน Krungthai NEXT ที่ทำให้ใช้ชีวิตเก่งขึ้น ง่าย รวดเร็ว และปลอดภัย พร้อมตอบโจทย์ทุกการใช้งานทุกไลฟ์สไตล์อย่างครบวงจรภายในแอปเดียว เพื่อเพิ่มประสิทธิภาพการให้บริการที่หลากหลายแก่ลูกค้าทุกกลุ่มผ่านสมาร์ทโฟน สอดคล้องกับนโยบายไทยแลนด์ 4.0 และขับเคลื่อนสังคมไทยทุกภาคส่วนสู่สังคมไร้เงินสด โดยสร้างประสบการณ์ที่เหนือกว่าสามารถเปิดใช้งานด้วย Face Authentication สแกนใบหน้าและบัตรประชาชนเพื่อพิสูจน์อัตลักษณ์ตัวตน หมดกังวลเรื่องการลืม Username และ Password เปลี่ยนเบอร์โทรศัพท์มือถือ หรืออีเมลเพื่อรับรหัส OTP ด้วยตนเอง ไม่ต้องเสียเวลาเดินทางไปที่สาขา ด้วยจุดแข็งการให้บริการทั้งโอน เติม จ่าย รวมถึงการขอสินเชื่อ แจ้งเตือนรายการและตั้งรายการล่วงหน้าได้สูงสุด 24 เดือน โดยปัจจุบันแอปพลิเคชัน Krungthai NEXT เป็นแอปพลิเคชันที่ได้รับความนิยมและมีผู้ใช้งานแล้วมากกว่า 13 ล้านราย

ที่มา : https://www.thaigov.go.th/news/contents/details/53116