รัฐบาลไทย-ข่าวทำเนียบรัฐบาล- “กรุงไทย” ปลื้มหุ้นกู้อนุพันธ์แฝงอิงดัชนีแบรนด์หรูระดับโลก กระแสตอบรับ “ล้นหลาม” รับดัชนีปรับขึ้นต่อเนื่อง


วันอังคารที่ 10 สิงหาคม 2564
พิมพ์
“กรุงไทย” ปลื้มหุ้นกู้อนุพันธ์แฝงอิงดัชนีแบรนด์หรูระดับโลก กระแสตอบรับ “ล้นหลาม” รับดัชนีปรับขึ้นต่อเนื่อง
“กรุงไทย” ปลื้มลูกค้าตอบรับหุ้นกู้อนุพันธ์แฝง อิงดัชนีแบรนด์หรูระดับโลก “Krungthai SOLUX10F Luxury Index Linked Note”  อย่างล้นหลาม ด้วยจุดเด่นคุ้มครองเงินต้น 100%
“กรุงไทย” ปลื้มลูกค้าตอบรับหุ้นกู้อนุพันธ์แฝง อิงดัชนีแบรนด์หรูระดับโลก  “Krungthai SOLUX10F Luxury Index Linked Note”  อย่างล้นหลาม ด้วยจุดเด่นคุ้มครองเงินต้น 100% สร้างโอกาสรับผลตอบแทนสูง ตามดัชนีที่ปรับตัวเพิ่มขึ้นต่อเนื่อง เตรียมเดินหน้าออกผลิตภัณฑ์ใหม่เร็วๆนี้
นายรวินทร์ บุญญานุสาสน์ รองกรรมการผู้จัดการใหญ่ สายงานธุรกิจตลาดเงินตลาดทุน ธนาคารกรุงไทย  เปิดเผยว่า หลังจากที่ธนาคารเปิดขายหุ้นกู้อนุพันธ์แฝงอิงดัชนี  Krungthai SOLUX10F Luxury Index Linked Note เมื่อวันที่ 7-11 มิถุนายน ที่ผ่านมา  ได้รับการตอบรับจากลูกค้าและนักลงทุนอย่างล้นหลาม  เนื่องจากเป็นผลิตภัณฑ์ที่ตอบโจทย์นักลงทุนรายใหญ่ โดยมีจุดเด่นที่ธนาคารคุ้มครองเงินต้น 100% และยังเปิดโอกาสให้ลูกค้าได้ผลตอบแทนสูงขึ้นตามดัชนีหุ้นกลุ่มสินค้าและบริการ Luxury ทั่วโลก ซึ่งดัชนีอ้างอิง SOLUX10F เติบโตต่อเนื่องมากกว่า 2% ภายในระยะเวลา 2 เดือน ขณะที่นักลงทุนยังได้ประโยชน์อีกต่อจากค่าเงินยูโรที่แข็งค่ากว่า 3% หนุนให้ผลตอบแทนจากการลงทุนในหุ้นกู้ดังกล่าวปรับสูงขึ้น
สำหรับภาพรวมตลาดในช่วงครึ่งปีหลังของปี 2564 มองว่า ตลาดหุ้นทั่วโลกมีความผันผวนสูงขึ้น หลังปรับตัวสูงขึ้นมาอย่างต่อเนื่องในช่วงปีที่ผ่านมา โดยดัชนีหุ้นทั่วโลก เช่น MSCI ACWI INDEX ปรับตัวเพิ่มขึ้นมาแล้วกว่า 40% ใน 1 ปี (ข้อมูล ณ วันที่ 30 มิถุนายน 2564)   ประกอบกับ ธนาคารกลางสหรัฐหรือ FED อาจส่งสัญญาณลดมาตรการผ่อนคลายเชิงปริมาณ หรือการทำ QE Tapering รวมไปถึงการระบาดของ COVID-19 สายพันธุ์ Delta ในหลายประเทศโดยเฉพาะในเอเชีย ดังนั้น การกระจายเงินเข้าลงทุนในหุ้นกู้อนุพันธ์แฝงที่มีการคุ้มครองเงินต้น และเปิดโอกาสให้ได้ผลตอบแทนสูงขึ้นตามดัชนีหุ้น ยังคงเป็นกลยุทธ์ที่จะช่วยเพิ่มผลตอบแทนให้นักลงทุนในภาวะดอกเบี้ยต่ำ และลดความเสี่ยงจากการขาดทุน
“ธนาคารยังมุ่งมั่นในการพัฒนาผลิตภัณฑ์การลงทุนอย่างต่อเนื่อง โดยเตรียมเปิดตัวผลิตภัณฑ์ใหม่ภายในปีนี้ เพื่อตอบโจทย์การลงทุนทุกด้านให้กับลูกค้าในแต่ละกลุ่ม โดยคำนึงถึงการสร้างผลตอบแทนที่มั่นคง ไปพร้อมๆกับการกระจายการลงทุนอย่างเหมาะสม สอดคล้องกับสถานการณ์เศรษฐกิจและการลงทุน”
ทั้งนี้ผู้สนใจสามารถสอบถามบริการและผลิตภัณฑ์ทางการลงทุนได้ที่ Krungthai Contact Center  02-111-1111 หรือ อีเมลล์ krungthaipwm@krungthai.com

ที่มา : https://www.thaigov.go.th/news/contents/details/44635