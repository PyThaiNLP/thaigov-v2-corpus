รัฐบาลไทย-ข่าวทำเนียบรัฐบาล-โฆษกรัฐบาลเผย นายกฯ พอใจภาพรวมการลงทะเบียน “Test & Go” วันแรกกว่า 23,000 คน คาดแนวโน้มผู้ลงทะเบียนเพิ่มมากขึ้น พร้อมกำชับทุกหน่วยงานดำเนินการตามนโยบาย


วันพุธที่ 2 กุมภาพันธ์ 2565
พิมพ์
โฆษกรัฐบาลเผย นายกฯ พอใจภาพรวมการลงทะเบียน “Test & Go” วันแรกกว่า 23,000 คน คาดแนวโน้มผู้ลงทะเบียนเพิ่มมากขึ้น พร้อมกำชับทุกหน่วยงานดำเนินการตามนโยบาย
โฆษกรัฐบาลเผย นายกฯ พอใจภาพรวมการลงทะเบียน “Test & Go” วันแรกกว่า 23,000 คน คาดแนวโน้มผู้ลงทะเบียนเพิ่มมากขึ้น พร้อมกำชับทุกหน่วยงานดำเนินการตามนโยบาย และดูแลนักท่องเที่ยวภายใต้การปฏิบัติตามมาตรการสาธารณสุขอย่างเข้มงวด
วันนี้ (2 กุมภาพันธ์ 2565) นายธนกร วังบุญคงชนะโฆษกประจำสำนักนายกรัฐมนตรี เผยภาพรวมการเปิดให้ลงทะเบียน Thailand Pass วันแรก 1 ก.พ. 65 จำนวน 29,194 เฉพาะประเภท “Test & Go” จำนวน 23,660 คน และมีแนวโน้มตัวเลขการลงทะเบียนเพิ่มมากขึ้น ซึ่งเป็นไปตามนโยบายของ พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ที่มุ่งเดินหน้ากิจกรรมทางเศรษฐกิจควบคู่ไปกับมาตรการสาธารณสุข พร้อมกำชับทุกหน่วยงานดำเนินงานให้เป็นไปตามแผนนโยบาย พร้อมทั้งเตรียมรับนักท่องเที่ยวที่จะเดินทางเข้ามายังประเทศไทยภายใต้มาตรการสาธารณสุขอย่างเข้มงวด รวมทั้งยังมุ่งส่งเสริมการใช้ Soft Power ในการประชาสัมพันธ์การท่องเที่ยวไทยให้โดดเด่น ส่งเสริมวัฒนธรรมที่มีศักยภาพ ปรับกลยุทธ์ด้านการท่องเที่ยว สนับสนุนการท่องเที่ยงเชิงสุขภาพ ซึ่งจะเป็นการสร้างอาชีพ สร้างรายได้ให้กับคนในประเทศได้อีกด้วย
ขณะที่ยอดผู้ติดเชื้อโควิด-19 รายใหม่วันนี้ รวม 8,587 ราย จำแนกเป็นผู้ป่วยจากในประเทศ 8,456 ราย ผู้ป่วยมาจากต่างประเทศ 131 ราย ผู้ป่วยสะสม 233,116 ราย (ตั้งแต่ 1 มกราคม 2565) หายป่วยกลับบ้าน 8,485 ราย หายป่วยสะสม 182,756 ราย (ตั้งแต่ 1 มกราคม 2565) ผู้ป่วยกำลังรักษา 83,094 ราย เสียชีวิต 22 ราย ล่าสุดการให้บริการวัคซีน โควิด-19 สะสมอยู่ที่ 116,577,541  โดส เข็มที่ 1 ฉีดสะสม 52,355,169 โดส เข็มที่ 2 ฉีดสะสม 48,688,642 โดส เข็มที่ 3 ฉีดสะสม 14,515,311 โดส เข็มที่ 4 ฉีดสะสม 1,018,419 โดส
“นายกรัฐมนตรี ย้ำทุกหน่วยงานดำเนินงานให้เป็นไปตามแผนที่กำหนด บูรณาการทุกภาคส่วนในการต้อนรับนักท่องเที่ยว ซึ่งนโยบายดังกล่าวจะเป็นการกระตุ้นเศรษฐกิจไทย ช่วยอุตสาหกรรมการท่องเที่ยวและบริการให้กลับมาฟื้นตัวได้โดยเร็ว ซึ่งต้องดำเนินการควบคู่กับมาตรการสาธารณสุข เพื่อให้ประเทศเติบโตไปได้อย่างต่อเนื่อง” นายธนกร กล่าว

ที่มา : https://www.thaigov.go.th/news/contents/details/51159