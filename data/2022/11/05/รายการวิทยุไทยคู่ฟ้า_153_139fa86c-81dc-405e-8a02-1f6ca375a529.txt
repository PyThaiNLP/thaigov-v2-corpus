รัฐบาลไทย-ข่าวทำเนียบรัฐบาล-โครงการช่วยเหลือกลุ่มอาชีพผู้ขับรถแท็กซี่และรถจักรยานยนต์สาธารณะ


วันจันทร์ที่ 18 ตุลาคม 2564
พิมพ์
โครงการช่วยเหลือกลุ่มอาชีพผู้ขับรถแท็กซี่และรถจักรยานยนต์สาธารณะ
วันอาทิตย์ที่ 17 ตุลาคม 2564
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลเห็นชอบโครงการช่วยเหลือกลุ่มอาชีพผู้ขับรถแท็กซี่และรถจักรยานยนต์สาธารณะที่มีอายุเกิน 65 ปี ไม่ได้อยู่ในระบบประกันสังคม ในพื้นที่ควบคุมสูงสุดและเข้มงวด 29 จังหวัด โดยให้เงินช่วยเหลือค่าครองชีพคนละ 5,000 บาทต่อเดือน สำหรับกลุ่ม 13 จังหวัดแรก ได้รับเป็นเวลา 2 เดือน กลุ่ม 16 จังหวัดเพิ่มเติมได้รับเป็นเวลา 1 เดือน โอนจ่ายภายในเดือน พ.ย.2564 ผ่านบัญชีพร้อมเพย์ที่ผูกกับเลขบัตรประจำตัวประชาชน โดยจองคิวลงทะเบียนได้ในวันพรุ่งนี้ (18 ต.ค.64) ทางแอปพลิเคชัน DLT Smart Queue และเดินทางไปลงทะเบียนตามวันเวลาที่จองไว้ที่กรมการขนส่งทางบก สำนักงานขนส่งพื้นที่ และสำนักงานขนส่งจังหวัดทั่วประเทศ สอบถามเพิ่มเติมได้ที่ สายด่วน 1584
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/47101