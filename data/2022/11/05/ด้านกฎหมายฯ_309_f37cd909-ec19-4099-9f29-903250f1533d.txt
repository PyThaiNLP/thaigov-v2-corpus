รัฐบาลไทย-ข่าวทำเนียบรัฐบาล-กระทรวงยุติธรรม โดยกรมคุ้มครองสิทธิและเสรีภาพ จัดการซักซ้อมสถานการณ์จำลอง (Mock Session) สำหรับการนำเสนอรายงานประเทศตามอนุสัญญาระหว่างประเทศว่าด้วยการขจัดการเลือกปฏิบัติทางเชื้อชาต


วันอังคารที่ 16 พฤศจิกายน 2564
พิมพ์
กระทรวงยุติธรรม โดยกรมคุ้มครองสิทธิและเสรีภาพ จัดการซักซ้อมสถานการณ์จำลอง (Mock Session) สำหรับการนำเสนอรายงานประเทศตามอนุสัญญาระหว่างประเทศว่าด้วยการขจัดการเลือกปฏิบัติทางเชื้อชาต
กระทรวงยุติธรรม โดยกรมคุ้มครองสิทธิและเสรีภาพ จัดการซักซ้อมสถานการณ์จำลอง (Mock Session) สำหรับการนำเสนอรายงานประเทศตามอนุสัญญาระหว่างประเทศว่าด้วยการขจัดการเลือกปฏิบัติทางเชื้อชาติในทุกรูปแบบฯ
เมื่อวันที่ ๑๕ พฤศจิกายน ๒๕๖๔ เวลา ๑๔.๓๐ - ๑๘.๐๐ น. ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม ในฐานะหัวหน้าคณะผู้แทนไทย เป็นประธานการซักซ้อมสถานการณ์จำลอง (Mock Session) สำหรับการนำเสนอรายงานประเทศตามอนุสัญญาระหว่างประเทศ ว่าด้วยการขจัดการเลือกปฏิบัติทางเชื้อชาติในทุกรูปแบบ ด้วยวาจา (International Convention on the Elimination of All Forms of Racial Discrimination: CERD) จัดโดยกรมคุ้มครองสิทธิและเสรีภาพ กองสิทธิมนุษยชนระหว่างประเทศ ในรูปแบบผสมผสาน (Hybrid) ณ ห้องประชุมกระทรวงยุติธรรม ๑๐-๐๑ อาคารกระทรวงยุติธรรมถนนแจ้งวัฒนะ เขตหลักสี่ กรุงเทพฯและผ่านทาง Application Microsoft Team โดยมี นางสาวนรีลักษณ์ แพไชยภูมิ ผู้อำนวยการกองสิทธิมนุษยชนระหว่างประเทศ พร้อมด้วยคณะเจ้าหน้าที่จากกองสิทธิมนุษยชนระหว่างประเทศ เป็นฝ่ายเลขานุการ
สำหรับการซักซ้อมสถานการณ์จำลองฯ มีวัตถุประสงค์เพื่อเตรียมความพร้อมคณะผู้แทนไทยฯ ในการนำเสนอรายงานประเทศฯ ด้วยวาจา ต่อคณะกรรมการสหประชาชาติประจำอนุสัญญาฯ โดยเป็นการฝึกโต้ตอบประเด็นคำถามตามที่ได้รับจากคณะกรรมการสหประชาชาติฯ ทั้งนี้ คณะผู้แทนไทยฯ มีกำหนดนำเสนอรายงานประเทศฯ ด้วยวาจา ต่อคณะกรรมการสหประชาชาติฯ ในวันที่ ๒๒ - ๒๓ พฤศจิกายน ๒๕๖๔ ณ สำนักงานข้าหลวงใหญ่สิทธิมนุษยชนแห่งสหประชาชาติ นครเจนีวา สมาพันธรัฐสวิส

ที่มา : https://www.thaigov.go.th/news/contents/details/48294