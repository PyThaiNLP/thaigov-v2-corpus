รัฐบาลไทย-ข่าวทำเนียบรัฐบาล-นายกรัฐมนตรีนำรัฐมนตรี ส.ส. ลงพื้นที่ประสบอุทกภัยจังหวัดสุโขทัย กำชับส่วนราชการเร่งเยียวยาประชาชน


วันอาทิตย์ที่ 26 กันยายน 2564
นายกรัฐมนตรีนำรัฐมนตรี ส.ส. ลงพื้นที่ประสบอุทกภัยจังหวัดสุโขทัย กำชับส่วนราชการเร่งเยียวยาประชาชน
นายกรัฐมนตรีนำรัฐมนตรี ส.ส. ลงพื้นที่ประสบอุทกภัยจังหวัดสุโขทัย กำชับส่วนราชการเร่งเยียวยาประชาชน
วันนี้ (26 กันยายน 2564) เวลา 10.15 น. พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม พร้อมรัฐมนตรีที่เกี่ยวข้อง และ ส.ส. ลงตรวจเยี่ยมให้กำลังใจและมอบถุงยังชีพให้แก่ประชาชนผู้ประสบอุทกภัยอำเภอศรีสำโรง จำนวน 2 จุด ได้แก่ บ้านคลองชัด หมู่ ที่ 8 ตำบลวังใหญ่ และวัดดอนจันทร์ หมู่ที่ 4 ตำบลบ้านไร่ อำเภอศรีสำโรง จังหวัดสุโขทัย
ระหว่างเยี่ยมชมจุดตรวจ นายกฯ ได้กล่าวสอบถาม พูดคุย พร้อมให้กำลังใจกับผู้ประสบภัยจากน้ำท่วม ขอให้ทุกคนช่วยเหลือ ดูแลซึ่งกันและกัน ในส่วนที่เกิดความเสียหายกำชับหน่วยงานที่เกี่ยวข้อง เร่งสำรวจดูแลเยียวยาความเสียหายที่ประชาชนได้รับ พร้อมกล่าวว่าวันนี้ทุกคนมาในนามรัฐบาล ในนามคณะรัฐมนตรี เพื่อช่วยเหลือดูแลทุกคน ใครจะรักหรือไม่รัก นายกฯ ไม่สนใจ เพียงขอทำหน้าที่ให้ดีที่สุด สุดความสามารถ ฝากความห่วงใย ขอให้ประชาชนระมัดระวังสัตว์มีพิษที่ตามมาจากสถานการณ์น้ำท่วมด้วย
จากนั้น นายกรัฐมนตรีพร้อมคณะเดินทางต่อไปยังวัดบ้านซ่าน ตำบลบ้านซ่าน อำเภอศรีสำโรง เพื่อสักการะหลวงพ่อสามพี่น้อง และหลวงพ่อขาว ก่อนจะรับฟังบรรยายสรุปสถานการณ์อุทกภัยจังหวัดสุโขทัยจากส่วนราชการ
.............................

ที่มา : https://www.thaigov.go.th/news/contents/details/46222