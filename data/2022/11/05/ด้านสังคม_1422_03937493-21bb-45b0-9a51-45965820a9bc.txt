รัฐบาลไทย-ข่าวทำเนียบรัฐบาล-คณะทำงานประเมินคุณธรรมฯ ดีอีเอส เดินหน้าออกแบบตัวชี้วัด แบบสำรวจฯ ในระบบ ITAS


วันศุกร์ที่ 8 เมษายน 2565
คณะทำงานประเมินคุณธรรมฯ ดีอีเอส เดินหน้าออกแบบตัวชี้วัด แบบสำรวจฯ ในระบบ ITAS
คณะทำงานประเมินคุณธรรมฯ ดีอีเอส เดินหน้าออกแบบตัวชี้วัด แบบสำรวจฯ ในระบบ ITAS
เมื่อวันที่ 8 เมษายน 2565 นายเวทางค์ พ่วงทรัพย์ รองปลัดกระทรวงดิจิทัลเพื่อเศรษฐกิจและสังคม เป็นประธานการประชุมคณะทำงานดำเนินงานการประเมินคุณธรรมและความโปร่งใสในการดำเนินงานภาครัฐ (ITA) ครั้งที่ 2/2565 โดยที่ประชุมพิจารณาวาระสำคัญ อาทิ หลักฐาน/เอกสารเบื้องต้นในการตอบแบบตรวจสอบการเปิดเผยข้อมูลสาธารณะ ประกอบด้วย ตัวชี้วัดของการประเมินคุณธรรมและความโปร่งใสในการดำเนินงานของหน่วยงานภาครัฐ ประจำปี 2565 นอกจากนี้ที่ประชุมรับทราบรายงานผลการดำเนินงานในการกรองข้อมูลและการตอบแบบสำรวจฯ ในระบบ ITAS  แบ่งเป็น แบบวัดการรับรู้ของผู้มีส่วนได้ส่วนเสียภายในองค์กร และแบบวัดการรับรู้ของผู้มีส่วนได้ส่วนเสียภายนอกองค์กร โดยมีเจ้าหน้าที่และคณะกรรมการที่เกี่ยวข้องร่วมประชุม ณ ห้องประชุม 803 ชั้น 8 สำนักงานปลัดกระทรวงดิจิทัลเพื่อเศรษฐกิจและสังคม
***********************

ที่มา : https://www.thaigov.go.th/news/contents/details/53446