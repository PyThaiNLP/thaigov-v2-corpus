รัฐบาลไทย-ข่าวทำเนียบรัฐบาล-รฟม. เข้าพบหน่วยงานราชการจังหวัดภูเก็ต เพื่อประชาสัมพันธ์การสำรวจความคิดเห็นประชาชน ต่ออัตราค่าโดยสาร


วันพุธที่ 15 มิถุนายน 2565
รฟม. เข้าพบหน่วยงานราชการจังหวัดภูเก็ต เพื่อประชาสัมพันธ์การสำรวจความคิดเห็นประชาชน ต่ออัตราค่าโดยสาร
และการขยายแนวเส้นทางโครงการระบบขนส่งมวลชนจังหวัดภูเก็ต ระยะที่ 1
วันนี้ (15 มิถุนายน 2565) นายสาโรจน์ ต. สุวรรณ ผู้ช่วยผู้ว่าการการรถไฟฟ้าขนส่งมวลชนแห่งประเทศไทย กระทรวงคมนาคม พร้อมคณะ เข้าพบนายอำนวย พิณสุวรรณ รองผู้ว่าราชการจังหวัดภูเก็ต และนางสาวคณาธิป สุขเจริญ หัวหน้าสำนักงานจังหวัดภูเก็ต ณ ศาลากลางจังหวัดภูเก็ต เพื่อสร้างการรับรู้และประชาสัมพันธ์การลงพื้นที่สำรวจความคิดเห็นของประชาชน เกี่ยวกับอัตราค่าโดยสารและการขยายแนวเส้นทางโครงการระบบขนส่งมวลชนจังหวัดภูเก็ต ระยะที่ 1 ไปยังท่าฉัตรไชย
ในการนี้คณะ การรถไฟฟ้าขนส่งมวลชนแห่งประเทศไทย (รฟม.) ได้ลงพื้นที่เก็บแบบสอบถามจากเจ้าหน้าที่ภายในศาลากลางจังหวัดภูเก็ต รวมถึงหน่วยงานราชการอื่น ๆ ในอำเภอเมืองจังหวัดภูเก็ต และประชาสัมพันธ์ข้อมูลโครงการ เพื่อสร้างการรับรู้ไปพร้อมกัน โดยวันนี้ถือเป็นการลงพื้นที่อย่างเป็นทางการครั้งแรก ซึ่งการลงพื้นที่ดังกล่าวจะมีขึ้นอย่างต่อเนื่องไปจนถึงวันที่ 21 มิถุนายน 2565 ติดตามข้อมูลข่าวสาร รฟม. ได้ที่เว็บไซต์ รฟม. www.mrta.co.th เฟซบุ๊กแฟนเพจการรถไฟฟ้าขนส่งมวลชนแห่งประเทศไทย หรือ Call Center รฟม. โทร.0 2716 4044
“30 ปี รฟม. เชื่อมต่อเส้นทางสู่ความยั่งยืน Completing Connection, Mission for All”

ที่มา : https://www.thaigov.go.th/news/contents/details/55736