รัฐบาลไทย-ข่าวทำเนียบรัฐบาล-ครม. เห็นชอบ มท. ขยายระยะเวลาการเปิดรับนักท่องเที่ยวประเภทพิเศษ Special Tourist Visa (STV) ตั้งแต่ 1 ตุลาคม 2564 – 30 กันยายน 2565


วันเสาร์ที่ 9 ตุลาคม 2564
พิมพ์
ครม. เห็นชอบ มท. ขยายระยะเวลาการเปิดรับนักท่องเที่ยวประเภทพิเศษ Special Tourist Visa (STV) ตั้งแต่  1 ตุลาคม 2564 – 30 กันยายน 2565
ครม. เห็นชอบ มท. ขยายระยะเวลาการเปิดรับนักท่องเที่ยวประเภทพิเศษ Special Tourist Visa (STV) ตั้งแต่  1 ตุลาคม 2564 – 30 กันยายน 2565
วันนี้ (9 ต.ค.64) นายสุทธิพงษ์ จุลเจริญ ปลัดกระทรวงมหาดไทย เปิดเผยว่า คณะรัฐมนตรีได้ประชุมปรึกษาเมื่อวันที่ 28 กันยายน 2564 มีมติเห็นชอบ ร่าง ประกาศกระทรวงมหาดไทย เรื่อง การอนุญาตให้คนต่างด้าวบางจำพวกอยู่ในราชอาณาจักรเป็นกรณีพิเศษ [ท่องเที่ยวแบบพำนักระยะยาว (Long Stay)] Special Tourist Visa (STV) และประกาศกระทรวงมหาดไทย เรื่อง การอนุญาตให้คนต่างด้าวบางจำพวกอยู่ในราชอาณาจักรเป็นกรณีพิเศษ [ท่องเที่ยวโดยเรือสำราญและกีฬา (เรือยอร์ช)] จำนวน 2 ฉบับให้ใช้บังคับตั้งแต่วันที่ 1 ตุลาคม 2564 ถึง 30 กันยายน 2565 และกระทรวงมหาดไทย ได้จัดทำ ร่าง ประกาศกระทรวงมหาดไทย เรื่อง การอนุญาตให้คนต่างด้าวบางจำพวกอยู่ในราชอาณาจักรเป็นกรณีพิเศษ จำนวน 2 ฉบับ เพื่อเสนอให้นายกรัฐมนตรีและรัฐมนตรีว่าการกระทรวงมหาดไทยลงนาม
.
นายสุทธิพงษ์ จุลเจริญ ปลัดกระทรวงมหาดไทย กล่าวต่อว่า ขณะนี้นายกรัฐมนตรีและรัฐมนตรีว่าการกระทรวงมหาดไทยได้ลงนามในประกาศกระทรวงมหาดไทยฯ ทั้ง 2 ฉบับแล้ว และสำนักเลขาธิการคณะรัฐมนตรีได้นำประกาศลงในราชกิจจานุเบกษาเล่มที่ 138 ตอนพิเศษที่ 240 ง หน้า 7 - 10 ลงวันที่ 1 ตุลาคม 2564 เรียบร้อยแล้ว โดยสามารถสืบค้นประกาศกระทรวงมหาดไทยฯ ทั้ง 2 ฉบับได้ที่เว็บไซต์ www.mratchakitcha.soc.go.th
.
ประกาศกระทรวงมหาดไทย เรื่อง การอนุญาตให้คนต่างด้าวบางจำพวกอยู่ในราชอาณาจักรเป็นกรณีพิเศษ [ท่องเที่ยวแบบพำนักระยะยาว (Long Stay)] >>> http://www.ratchakitcha.soc.go.th/DATA/PDF/2564/E/240/T_0007.PDF
ประกาศกระทรวงมหาดไทย เรื่อง การอนุญาตให้คนต่างด้าวบางจำพวกอยู่ในราชอาณาจักรเป็นกรณีพิเศษ [ท่องเที่ยวโดยเรือสำราญและกีฬา (เรือยอร์ช)] >>> http://www.ratchakitcha.soc.go.th/DATA/PDF/2564/E/240/T_0009.PDF

ที่มา : https://www.thaigov.go.th/news/contents/details/46790