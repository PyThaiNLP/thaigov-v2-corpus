รัฐบาลไทย-ข่าวทำเนียบรัฐบาล-รมต. นร. นายอนุชา ฯลงพื้นที่ชัยนาท ตรวจเยี่ยมโรงพยาบาลสนาม ศูนย์พักคอยผู้ป่วยโควิด-19 พร้อมให้กำลังใจเจ้าหน้าที่ผู้ปฏิบัติงานช่วยเหลือประชาชน


วันอาทิตย์ที่ 15 สิงหาคม 2564
พิมพ์
รมต. นร. นายอนุชา  ฯลงพื้นที่ชัยนาท ตรวจเยี่ยมโรงพยาบาลสนาม ศูนย์พักคอยผู้ป่วยโควิด-19 พร้อมให้กำลังใจเจ้าหน้าที่ผู้ปฏิบัติงานช่วยเหลือประชาชน
รมต. นร. นายอนุชา  ฯลงพื้นที่ชัยนาท ตรวจเยี่ยมโรงพยาบาลสนาม ศูนย์พักคอยผู้ป่วยโควิด-19 พร้อมให้กำลังใจเจ้าหน้าที่ผู้ปฏิบัติงานช่วยเหลือประชาชน
วันนี้ 15 ส.ค. 64 นายอนุชา นาคาศัย รัฐมนตรีประจำสำนักนายกรัฐมนตรี เดินทางลงพื้นที่ จ.ชัยนาท เพื่อตรวจเยี่ยมโรงพยาบาลสนาม และศูนย์พักคอยผู้ป่วยโควิด-19 จังหวัดชัยนาท โดยมี  นายสมบูรณ์ ศิริเวช ผู้ว่าราชการจังหวัดชัยนาท พร้อมด้วย นายอนุสรณ์ นาคาศัย นายกองค์การบริหารส่วนจังหวัดชัยนาท , นายแพทย์สาธารณสุขจังหวัดชัยนาท และหัวหน้าส่วนราชการจังหวัดชัยนาท ให้การต้อนรับ
โดยในช่วงเช้า รัฐมนตรีประจำสำนักนายกรัฐมนตรีได้เดินทางไปยังได้เดินทางไปตรวจเยี่ยมศูนย์พักคอยผู้ป่วยโควิด-19 จังหวัดชัยนาท ในอำเภอต่างๆ ประกอบด้วย ศูนย์พักคอยผู้ป่วยโควิด-19 ตำบลบ้านกล้วย อำเภอเมืองชัยนาท ตั้งอยู่ภายในศูนย์การเรียนรู้ชุมชน มูลนิธิป๋วย อึ๊งภากรณ์ , ศูนย์พักคอยผู้ป่วยตำบลบางหลวง ณ โรงเรียนชุมชนวัดสวนลำไย,ศูนย์พักคอยตำบลสรรพยา ตั้งอยู่ภายในวัดหลวงสิริบูรณาราม ต.สรรพยา อ.สรรพยา รัฐมนตรีประจำสำนักนายกรัฐมนตรี ได้กล่าวทักทายและส่งกำลังใจให้ผู้ป่วยผ่านเครื่องขยายเสียง และมอบอาหาร น้ำดื่ม เจลล้างมือ และหน้ากากอนามัย แก่ศูนย์พักคอยเพื่อนำไปมอบให้กับแก่ผู้ป่วยโควิด-19 ที่อยู่ภายในศูนย์พักคอยต่อไป
จากนั้น รัฐมนตรีประจำสำนักนายกรัฐมนตรี และคณะ ได้เดินทางต่อไปยังโรงพยาบาลสรรพยา การเตรียมความพร้อมของศูนย์บริการวัคซีนทางเลือกฯ “ซิโนฟาร์ม” ขององค์การบริหารส่วนจังหวัดชัยนาท ซึ่งได้สั่งซื้อวัคซีนทางเลือก“ซิโนฟาร์ม” จากราชวิทยาลัยจุฬาภรณ์ จำนวน 50,000 โดส และเดินทางต่อไปยังศูนย์พักคอยตำบลธรรมามูล อาคารหอพักวัดธรรมามูลวรวิหาร เพื่อตรวจเยี่ยม ศูนย์ Community isolation (CI) อำเภอเมืองชัยนาท ซึ่งมีจำนวน 12 ห้อง รวม 24 เตียง สามารถรองรับผู้ป่วยระดับสีเขียวที่รักษาหายรอส่งกลับบ้าน และผู้ป่วยที่รอการส่งตัวรักษาในโรงพยาบาลสนาม
ในช่วงบ่าย รัฐมนตรีประจำสำนักนายกรัฐมนตรี เดินทางไปตรวจเยี่ยมโรงพยาบาลสนาม องค์การบริหารส่วนจังหวัดชัยนาท (แห่งที่ 1 ) ต.เขาท่าพระ อ.เมืองชัยนาท  โอกาสนี้ รัฐมนตรีประจำสำนักนายกรัฐมนตรี ได้มอบชุดตรวจโควิดแบบ UTM จำนวน 4,000 ชุด และมอบชุดตรวจแบบ Rapid Test  จำนวน 10,000 ชุด ให้แก่สำนักงานสาธารณสุขจังหวัดชัยนาท และมอบชุดตรวจสารเสพติด จำนวน 13,000 ชุด ให้แก่สถานีตำรวจภูธรจังหวัดชัยนาท เพื่อใช้ในการปฏิบัติหน้าที่
จากนั้น ได้เดินทางไปตรวจเยี่ยมโรงพยาบาลสนาม (แห่งที่ 2) ซึ่งตั้งอยู่ภายในโรงยิมเนเซี่ยม โรงเรียน อบจ.ชัยนาท ให้กับโรงพยาบาลสนามแห่งที่ 1 ทั้งนี้ โรงพยาบาลสนามแห่งที่ 1 สามารถรับผู้ป่วยที่มีอาการระดับสีเหลือง ได้รับการรักษาแล้วมีอาการดีขึ้น (ระดับเหลืองอ่อน)จำนวน 90 เตียง และผู้ป่วยที่มีระดับสีเขียว ระดูอาการก่อนส่งกลับบ้าน จะส่งมายังโรงพยาบาลสนามแห่งที่ 2 มีตียงรองรับจำนวน 70 เตียง รวมทั้งสองแห่งสามารถรองรับผู้ป่วยได้ รวมเป็น 160 เตียง
รัฐมนตรีประจำสำนักนายกรัฐมนตรี  ได้เดินทางต่อไปยังศูนย์พักคอยโรงเรียนพิกุลงาม ตำบลดักคะนน อำเภอเมืองชัยนาท ,ศูนย์พักคอยตำบลศิลาดาน ภายในบริเวณวัดสวนป่า อำเภอมโนรมย์ ได้มอบเตียงและอุปกรณ์สิ่งของใช้จำเป็นแก่ศูนย์พักคอยดังกล่าว ก่อนเดินทางกลับ
///////////

ที่มา : https://www.thaigov.go.th/news/contents/details/44776