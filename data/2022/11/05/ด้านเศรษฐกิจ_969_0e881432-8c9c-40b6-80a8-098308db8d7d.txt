รัฐบาลไทย-ข่าวทำเนียบรัฐบาล-การประชุมเชิงปฏิบัติการ "การจัดทำข้อมูลตัวชี้วัดผลิตภัณฑ์มวลรวมสีเขียว ภายใต้กิจกรรมการจัดทำตัวชี้วัดผลิตภัณฑ์มวลรวมสีเขียวภาคอุตสาหกรรม ปี 64


วันจันทร์ที่ 20 กันยายน 2564
พิมพ์
การประชุมเชิงปฏิบัติการ "การจัดทำข้อมูลตัวชี้วัดผลิตภัณฑ์มวลรวมสีเขียว ภายใต้กิจกรรมการจัดทำตัวชี้วัดผลิตภัณฑ์มวลรวมสีเขียวภาคอุตสาหกรรม ปี 64
สำนักงานปลัดกระทรวงอุตสาหกรรม โดยกองยุทธศาสตร์และแผนงาน จัดการประชุมเชิงปฏิบัติการ (Workshop) การจัดทำข้อมูลตัวชี้วัดผลิตภัณฑ์มวลรวมสีเขียว (Green GDP) ผ่านระบบการประชุมทางไกล (โปรแกรม Zoom Meeting)
การประชุมเชิงปฏิบัติการ "การจัดทำข้อมูลตัวชี้วัดผลิตภัณฑ์มวลรวมสีเขียว ภายใต้กิจกรรมการจัดทำตัวชี้วัดผลิตภัณฑ์มวลรวมสีเขียวภาคอุตสาหกรรม ปี 64
วันนี้ (20 กันยายน 2564)  สำนักงานปลัดกระทรวงอุตสาหกรรม โดยกองยุทธศาสตร์และแผนงาน จัดการประชุมเชิงปฏิบัติการ (Workshop) การจัดทำข้อมูลตัวชี้วัดผลิตภัณฑ์มวลรวมสีเขียว (Green GDP) ภายใต้กิจกรรมการจัดทำตัวชี้วัดผลิตภัณฑ์มวลรวมสีเขียว (Green GDP) ภาคอุตสาหกรรม ประจำปีงบประมาณ 2564 โดยมี นายวีระกิตติ์ รันทกิจธนวัชร์ รองอธิบดีกรมโรงงานอุตสาหกรรม  เป็นประธานการประชุมฯ  มีผู้แทนจากหน่วยงานในสังกัดกระทรวงอุตสาหกรรม หน่วยงานภายนอก อาทิ กรมควบคุมมพิษ สำนักงานพัฒนาวิทยาศาสตร์และเทคโนโลยีแห่งชาติ สำนักงานนโยบายและแผนทรัพยากรธรรมชาติและสิ่งแวดล้อม สำนักงานสภาพัฒนาการเศรษฐกิจและสังคมแห่งชาติ กรมพัฒนาพลังงานทดแทนและอนุรักษ์พลังงาน มหาวิทยาลัยราชภัฏธนบุรี มหาวิทยาลัยเกษตรศาสตร์ ร่วมประชุม ผ่านระบบการประชุมทางไกล (โปรแกรม Zoom Meeting)
โดยในที่ประชุม ดร.อาทิตย์ พัฒนพงศ์ชัย วิศวกรเชี่ยวชาญ กรมส่งเสริมอุตสาหกรรม ได้นำเสนอแนวทางการกำหนดนโยบายของหน่วยงานที่เกี่ยวข้องกับอุตสาหกรรมสีเขียวเพื่อเชื่อมโยงกับเป้าหมายการพัฒนาที่ยั่งยืน (Sustainable Development Goal: SDGs) และแนวคิด BCG Model แนวทางการกำหนดนโยบาย Green GDP ให้สอดคล้องกับ SDGs การพัฒนาโครงการ Bio-economy และ Circular-economy ภายใต้กรอบ Green-economy การจัดทำข้อมูลตัวชี้วัด Green GDP ให้สอดคล้องกับ BCG Model และ SD Goal การแปลงผลกระทบสิ่งแวดล้อมทั้งบวกและลบให้อยู่ในรูปเศรษฐศาสตร์และแนวทางการประยุกต์ใช้ Green GDP ของกระทรวงอุตสาหกรรม
นอกจากนี้ รศ.ดร.เศรษฐ์ สัมภัตตะกุล มหาวิทยาลัยเชียงใหม่ ได้นำเสนอการใช้แพลตฟอร์มออนไลน์ในการจัดทำข้อมูลตัวชี้วัดผลิตภัณฑ์มวลรวมสีเขียว และจัดทำตัวชี้วัดสมรรถนะทางด้านสิ่งแวดล้อม นำเสนอโดย ดร.เอกพร นวภานันท์มหาวิทยาลัยเชียงใหม่
นอกจากนี้ ภายในงานผู้เข้าร่วมการประชุมเชิงปฏิบัติการฯ ยังได้มีโอกาสทดสอบระบบสำหรับการจัดทำข้อมูลตัวชี้วัดผลิตภัณฑ์มวลรวมสีเขียว (Green GDP) เพื่อให้ทราบวิธีการเข้าใช้งานและประมวลผล รวมถึงร่วมให้ข้อคิดเห็นเพื่อการพัฒนาระบบให้มีประสิทธิภาพ และแนวทางการต่อยอดการใช้งานของระบบในอนาคต

ที่มา : https://www.thaigov.go.th/news/contents/details/46014