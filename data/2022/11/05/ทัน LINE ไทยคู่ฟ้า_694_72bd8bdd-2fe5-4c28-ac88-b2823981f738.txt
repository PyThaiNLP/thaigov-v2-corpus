รัฐบาลไทย-ข่าวทำเนียบรัฐบาล-ครม. ปรับเกณฑ์ UCEP Plus ให้ผู้ป่วยโควิด กลุ่มสีเหลือง - แดง รักษาตัวในโรงพยาบาล เริ่ม 16 มี.ค. นี้


วันพุธที่ 9 มีนาคม 2565
ครม. ปรับเกณฑ์ UCEP Plus ให้ผู้ป่วยโควิด กลุ่มสีเหลือง - แดง รักษาตัวในโรงพยาบาล เริ่ม 16 มี.ค. นี้
.....
ที่ประชุม ครม. (8 มี.ค. 65) มีมติเห็นชอบปรับเกณฑ์รักษาป่วยฉุกเฉินวิกฤตโควิด-19 หรือ UCEP Plus (Universal Coverage for Emergency Patients Plus) โดยกำหนดให้ กลุ่มผู้ป่วยสีเหลือง (เสี่ยงอาการรุนแรง) และผู้ป่วยสีแดง (อาการรุนแรง) ให้สามารถเข้ารับการรักษาในโรงพยาบาลได้ทุกแห่ง โดยไม่กำหนดระยะเวลา 72 ชั่วโมงแรก
.
นอกจากนี้ ยังสามารถส่งต่อผู้ป่วยฉุกเฉินรุนแรงจากโรงพยาบาลหนึ่งไปเข้ารับการรักษาในหอผู้ป่วยฉุกเฉิน (ICU) ของอีกโรงพยาบาลได้ภายหลัง 72 ชั่วโมงแรกด้วย ซึ่งเป็นเกณฑ์ที่เพิ่มขึ้นมากกว่าโรคอื่น ๆ ตามนิยามเจ็บป่วยฉุกเฉินวิกฤต
.
ส่วนกลุ่มผู้ป่วยสีเขียว (อาการไม่รุนแรง) ไม่นับเป็นผู้ป่วยฉุกเฉินวิกฤต แต่สามารถเข้ารับการรักษาฟรีในโรงพยาบาลตามสิทธิของแต่ละคน เช่น สิทธิประกันสุขภาพถ้วนหน้า สิทธิประกันสังคม หรือสิทธิรักษาพยาบาลของข้าราชการ และเข้ารับการรักษาที่บ้านหรือชุมชนเป็นหลัก (HI/CI First) ซึ่งถือเป็นการกันเตียงให้ผู้ป่วยสีเหลืองและสีแดงได้รับการรักษาในโรงพยาบาลได้ดียิ่งขึ้น โดยให้มีผลบังคับใช้ตั้งแต่ 16 มี.ค. 65 เป็นต้นไป
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/52367