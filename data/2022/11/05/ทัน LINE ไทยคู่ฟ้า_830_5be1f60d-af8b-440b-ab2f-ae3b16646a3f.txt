รัฐบาลไทย-ข่าวทำเนียบรัฐบาล-ครม. อนุมัติ 2,054 ล้านบาท หนุนโครงการของสถาบันอุดมศึกษาของรัฐ 4 แห่ง ช่วยฟื้นฟูเศรษฐกิจฐานรากและชุมชน


วันเสาร์ที่ 23 เมษายน 2565
ครม. อนุมัติ 2,054 ล้านบาท หนุนโครงการของสถาบันอุดมศึกษาของรัฐ 4 แห่ง ช่วยฟื้นฟูเศรษฐกิจฐานรากและชุมชน
.....
ที่ประชุมครม. (19 เม.ย. 65) อนุมัติงบประมาณจำนวน 2,054.054 ล้านบาท เพื่อดำเนินโครงการช่วยเหลือภาคเกษตรที่ประสบปัญหาจากการแพร่ระบาดของโรคโควิด-19
.
เป็นการสนับสนุนโครงการของสถาบันอุดมศึกษาของรัฐ 4 แห่ง คือ มหาวิทยาลัยมหาสารคาม มหาวิทยาลัยเทคโนโลยีราชมงคล มหาวิทยาลัยแม่โจ้ และ มหาวิทยาลัยราชภัฏมหาสารคาม ประกอบด้วย 5 โครงการย่อย ดังนี้
.
- โครงการวิจัยเชิงปฏิบัติการส่งเสริมการพัฒนายกระดับทักษะอาชีพในภาคเกษตรกรรม เพื่อสร้างความเข้มแข็งของเศรษฐกิจฐานรากของชุมชน
.
-โครงการพัฒนาศักยภาพผู้ประกอบการผลิตภัณฑ์ชุมชน เพื่อฟื้นฟูเศรษฐกิจท้องถิ่นและชุมชน โดยมหาวิทยาลัยมหาสารคาม
.
- โครงการถ่ายทอดเทคโนโลยีและนวัตกรรมด้านเกษตรกรรมและสมุนไพร สร้างความมั่นคงทางอาหารและสุขภาพสู่ชุมชน
.
-โครงการส่งเสริมและพัฒนาอาชีพ ลดรายจ่าย เพิ่มรายได้แก่เกษตรกรไทยฝ่าวิกฤติโควิด 19 ด้วยเทคโนโลยีนวัตกรรม เกษตรสมัยใหม่ (Modern Agriculture -BCG)
.
-โครงการวิจัยและพัฒนาการสร้างอาชีพ สร้างรายได้เพื่อฟื้นฟู เศรษฐกิจฐานราก จากผลกระทบการระบาดของโรคโควิด-19 สู่การพัฒนาที่ยั่งยืน ในเขตพื้นที่ภาคตะวันออกเฉียงเหนือและภาคใต้
.
อ่านเพิ่มเติม คลิก https://www.thaigov.go.th/news/contents/details/53707
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/53851