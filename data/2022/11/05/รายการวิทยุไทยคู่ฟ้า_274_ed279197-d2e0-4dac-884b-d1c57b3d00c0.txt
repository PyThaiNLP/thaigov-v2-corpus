รัฐบาลไทย-ข่าวทำเนียบรัฐบาล-รัฐบาลเดินหน้านโยบาย มะเร็งรักษาทุกที่ สำหรับสิทธิบัตรทอง


วันอังคารที่ 15 กุมภาพันธ์ 2565
พิมพ์
รัฐบาลเดินหน้านโยบาย มะเร็งรักษาทุกที่ สำหรับสิทธิบัตรทอง
วันจันทร์ที่ 14 กุมภาพันธ์ 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลเดินหน้านโยบายมะเร็งรักษาทุกที่ ยกระดับคุณภาพชีวิตผู้ป่วยในสิทธิบัตรทองให้สามารถเลือกรับบริการได้จากสถานพยาบาลกว่า 190 แห่งทั่วประเทศโดยไม่ต้องใช้ใบส่งตัว กรณีเป็นผู้ป่วยเก่าของ รพ.แห่งนั้น สามารถรักษาต่อเนื่องได้เลย หากต้องการย้ายหน่วยบริการแจ้งความจำนงต่อหน่วยบริการเดิมซึ่งจะประสานส่งต่อไปยังหน่วยบริการใหม่ให้ สำหรับผู้ป่วยใหม่เมื่อได้รับการวินิจฉัยว่าเป็นมะเร็งสามารถปรึกษาแพทย์เพื่อเลือกหน่วยบริการที่มีความพร้อมในการรักษาและผู้ป่วยสะดวกเข้ารับบริการได้ โดยผู้ป่วยจะได้รับใบรับรองและประวัติเพื่อไปเลือกรับบริการ เพื่อให้ผู้ป่วยได้รับการรักษาอย่างรวดเร็ว เพิ่มโอกาสในการรักษาให้หายขาดได้มากขึ้น สอบถามเพิ่มเติมได้ที่ สายด่วน สปสช.1330 ตลอด 24 ชั่วโมง
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/51529