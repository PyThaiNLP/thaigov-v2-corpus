รัฐบาลไทย-ข่าวทำเนียบรัฐบาล-นายกฯ ยินดีและให้กำลังใจบอลไทย ทีมช้างศึก เข้าสู่รอบชิงชนะเลิศการแข่งขันฟุตบอลชิงแชมป์อาเซียน AFF Suzuki Cup 2020


วันจันทร์ที่ 27 ธันวาคม 2564
พิมพ์
นายกฯ ยินดีและให้กำลังใจบอลไทย ทีมช้างศึก เข้าสู่รอบชิงชนะเลิศการแข่งขันฟุตบอลชิงแชมป์อาเซียน AFF Suzuki Cup 2020
โฆษกรัฐบาลเผย นายกฯ ยินดีและให้กำลังใจบอลไทย ทีมช้างศึก เข้าสู่รอบชิงชนะเลิศการแข่งขันฟุตบอลชิงแชมป์อาเซียน AFF Suzuki Cup 2020
นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า พลเอกประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม รู้สึกยินดีกับทีมชาติไทย และชื่นชมการแข่งขัน แม้ว่าจะเสมอทีมชาติเวียดนาม ด้วยประตู 0 ต่อ 0 ในการแข่งขันฟุตบอลชิงแชมป์อาเซียน AFF Suzuki Cup 2020 (ฟุตบอล เอเอฟเอฟ ซูซูกิ คัพ 2020) ที่ประเทศสิงคโปร์ รอบรองชนะเลิศ นัดที่ 2 ซึ่งนับเป็นความสำเร็จหลังจากชนะทีมชาติเวียดนามในรอบรองชนะเลิศ นัดแรก ด้วยประตู 2-0 เมื่อวันที่ 23 ธันวาคม 2564 เอาชนะแชมป์เก่าอย่างเวียดนามด้วยคะแนนรวมสองนัด 2 – 0
โฆษกรัฐบาลกล่าวว่า นายกรัฐมนตรียินดีกับทีมชาติไทย สามารถเข้ารอบชิงชนะเลิศ ไปแข่งกับอินโดนีเซีย ในวันที่ 29 ธันวาคม 2564 นัดที่ 1 และวันที่ 1 มกราคม 2565 นัดที่ 2 และจะเป็นกำลังใจให้ทีมช้างศึกในการแข่งขันต่อไปด้วย ทั้งนี้ โฆษกรัฐบาลกล่าวเชิญชวนชาวไทยร่วมเป็นกำลังใจให้ทีมชาติไทยในการแข่งขันรอบชิงชนะเลิศที่กำลังจะมาถึงด้วย

ที่มา : https://www.thaigov.go.th/news/contents/details/49917