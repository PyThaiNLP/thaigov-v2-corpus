รัฐบาลไทย-ข่าวทำเนียบรัฐบาล-ดัชนีความเชื่อมั่นอนาคตเศรษฐกิจภูมิภาค (Thailand Regional Economic Sentiment Index: RSI) ประจำเดือนกรกฎาคม 2565


วันอังคารที่ 26 กรกฎาคม 2565
พิมพ์
ดัชนีความเชื่อมั่นอนาคตเศรษฐกิจภูมิภาค (Thailand Regional Economic Sentiment Index: RSI) ประจำเดือนกรกฎาคม 2565
ดัชนีความเชื่อมั่นอนาคตเศรษฐกิจภูมิภาค เดือนกรกฎาคม 2565 แสดงถึงความเชื่อมั่นทางเศรษฐกิจที่ดีขึ้นในอนาคต โดยเฉพาะอย่างยิ่งภาคตะวันออกและภาคตะวันตก จากความเชื่อมั่นทางเศรษฐกิจในภาคอุตสาหกรรมและภาคบริการ
“ดัชนีความเชื่อมั่นอนาคตเศรษฐกิจภูมิภาค เดือนกรกฎาคม 2565 แสดงถึงความเชื่อมั่นทางเศรษฐกิจที่ดีขึ้นในอนาคต โดยเฉพาะอย่างยิ่งภาคตะวันออกและภาคตะวันตก จากความเชื่อมั่นทางเศรษฐกิจในภาคอุตสาหกรรมและภาคบริการ เนื่องจากจำนวนนักท่องเที่ยวที่มีแนวโน้มเพิ่มขึ้นจากโครงการเราเที่ยวด้วยกัน เฟส 4 ส่วนขยาย และการจัดกิจกรรมส่งเสริมการท่องเที่ยวอย่างต่อเนื่อง”
นายพรชัย ฐีระเวช ผู้อำนวยการสำนักงานเศรษฐกิจการคลัง ในฐานะโฆษกกระทรวงการคลัง นายวุฒิพงศ์ จิตตั้งสกุล ที่ปรึกษาด้านเศรษฐกิจการคลัง สำนักงานเศรษฐกิจการคลัง ในฐานะรองโฆษกกระทรวงการคลัง และนายพิสิทธิ์ พัวพันธ์ ผู้อำนวยการสำนักนโยบายเศรษฐกิจมหภาค เปิดเผยดัชนีความเชื่อมั่นอนาคตเศรษฐกิจภูมิภาคประจำเดือนกรกฎาคม 2565 จากการประมวลผลข้อมูลการสำรวจภาวะเศรษฐกิจรายจังหวัดจากสำนักงานคลังจังหวัด 76 จังหวัดทั่วประเทศ สภาอุตสาหกรรมแห่งประเทศไทย และสภาหอการค้าแห่งประเทศไทย เพื่อจัดทำดัชนีความเชื่อมั่นอนาคตเศรษฐกิจภูมิภาค พบว่า “ดัชนีความเชื่อมั่นอนาคตเศรษฐกิจภูมิภาค เดือนกรกฎาคม 2565 แสดงถึงความเชื่อมั่นทางเศรษฐกิจที่ดีขึ้นในอนาคต โดยเฉพาะอย่างยิ่งภาคตะวันออกและภาคตะวันตก จากความเชื่อมั่นทางเศรษฐกิจในภาคอุตสาหกรรมและภาคบริการ เนื่องจากจำนวนนักท่องเที่ยวที่มีแนวโน้มเพิ่มขึ้นจากโครงการเราเที่ยวด้วยกัน เฟส 4 ส่วนขยาย และการจัดกิจกรรมส่งเสริมการท่องเที่ยวอย่างต่อเนื่อง”
ดัชนีความเชื่อมั่นอนาคตเศรษฐกิจภาคตะวันออกอยู่ที่ระดับ 73.7 ปรับเพิ่มขึ้นจากเดือนก่อนหน้าแสดงถึงความเชื่อมั่นเศรษฐกิจในอนาคตที่เพิ่มขึ้น โดยเป็นความเชื่อมั่นที่ดีขึ้นในภาคบริการ เนื่องจากมีการจัดกิจกรรมส่งเสริมการท่องเที่ยวอย่างต่อเนื่อง เพื่อดึงดูดนักท่องเที่ยวทั้งในประเทศและต่างประเทศ อีกทั้งยังมีความเชื่อมั่นเศรษฐกิจภาคอุตสาหกรรมในอนาคตที่ดีขึ้น เนื่องจากการผลิตเพื่อการส่งออกที่เพิ่มขึ้นต่อเนื่อง ดัชนีความเชื่อมั่นอนาคตเศรษฐกิจภาคใต้อยู่ที่ระดับ 71.5 แม้ปรับตัวลดลงจากเดือนก่อนหน้า แต่ยังสะท้อนถึงความเชื่อมั่นอนาคตเศรษฐกิจที่ดีขึ้นโดยเฉพาะ
ในภาคบริการ เนื่องจากโครงการเราเที่ยวด้วยกัน เฟส 4 ส่วนขยาย ทำให้จำนวนนักท่องเที่ยวในประเทศเพิ่มขึ้น ประกอบกับรัฐบาลมีการผ่อนคลายมาตรการควบคุมและป้องกันโรคติดเชื้อไวรัสโคโรนา 2019 ให้สอดคล้องกับสถานการณ์ และในภาคการจ้างงาน เนื่องจากผู้ประกอบการในพื้นที่กลับมาเปิดกิจการอย่างเต็มรูปแบบเพิ่มขึ้น ทำให้มีการจ้างงานเพิ่มขึ้น
ดัชนีความเชื่อมั่นอนาคตเศรษฐกิจของภาคตะวันตกอยู่ที่ระดับ 67.3 ปรับเพิ่มขึ้นจากเดือนก่อนหน้าแสดงถึงความเชื่อมั่นเศรษฐกิจในอนาคตที่เพิ่มขึ้น โดยเป็นความเชื่อมั่นที่ดีขึ้นในภาคบริการ เนื่องจากโครงการเราเที่ยวด้วยกัน เฟส 4 ส่วนขยาย ทำให้นักท่องเที่ยวในประเทศเพิ่มขึ้น และในภาคการลงทุน จากแนวโน้มการลงทุนที่เพิ่มขึ้นจากสถานการณ์การแพร่ระบาดของโรคติดเชื้อไวรัสโคโรนา 2019 ในพื้นที่ซึ่งมีแนวโน้มดีขึ้น ทำให้ผู้ประกอบการมีความมั่นใจในการลงทุนเพิ่มขึ้น ดัชนีความเชื่อมั่นอนาคตเศรษฐกิจของภาคตะวันออกเฉียงเหนืออยู่ที่ระดับ 64.6 สะท้อนความเชื่อมั่นอนาคตเศรษฐกิจที่ดีขึ้นโดยเฉพาะภาคการลงทุน เนื่องจากสถานการณ์การแพร่ระบาดของโรคติดเชื้อไวรัสโคโรนา 2019 ในพื้นที่มีแนวโน้มดีขึ้น และในภาคบริการเนื่องจาก มีการจัดกิจกรรมส่งเสริมการท่องเที่ยวในพื้นที่อย่างต่อเนื่อง ดัชนีความเชื่อมั่นอนาคตเศรษฐกิจภาคเหนืออยู่ที่ระดับ 60.7 สะท้อนถึงความเชื่อมั่นอนาคตเศรษฐกิจที่ดีขึ้นโดยเฉพาะในภาคเกษตร เนื่องจากเข้าสู่ฤดูกาลผลิตพืชเศรษฐกิจที่สำคัญ เช่น ข้าวและอ้อย เป็นต้น สำหรับภาคบริการ เนื่องจากในพื้นที่มีการจัดกิจกรรมส่งเสริมการท่องเที่ยวอย่างต่อเนื่อง ดัชนีความเชื่อมั่นอนาคตเศรษฐกิจภาคกลางอยู่ที่ระดับ 58.8 แสดงถึงความเชื่อมั่นเศรษฐกิจในอนาคตที่เพิ่มขึ้น โดยเป็นความเชื่อมั่นที่ดีขึ้นในภาคบริการ เนื่องจากจำนวนนักท่องเที่ยวในประเทศเพิ่มขึ้น จากโครงการเราเที่ยวด้วยกัน เฟส 4 ส่วนขยาย และในภาคการลงทุน จากการที่สถานการณ์การแพร่ระบาดของโรคติดเชื้อไวรัสโคโรนา 2019 ในพื้นที่มีแนวโน้มดีขึ้นต่อเนื่อง ทำให้ผู้ประกอบการมีความมั่นใจในการลงทุนเพิ่มขึ้น สำหรับดัชนีความเชื่อมั่นอนาคตเศรษฐกิจของ กทม. และปริมณฑลอยู่ที่ระดับ 53.8 ปรับเพิ่มขึ้นจากเดือนก่อนหน้าเล็กน้อย แสดงถึงความเชื่อมั่นเศรษฐกิจในอนาคตที่เพิ่มขึ้น โดยเป็นความเชื่อมั่นที่ดีขึ้นในภาคอุตสาหกรรมซึ่งมียอดคำสั่งซื้อจากทั้งในประเทศและต่างประเทศเพิ่มขึ้น และในภาคเกษตร เนื่องจากความต้องการสินค้าเกษตรของประชาชนในพื้นที่เพิ่มขึ้น อย่างไรก็ตาม ผู้ประกอบการมีความกังวลต่อราคาพลังงานและราคาวัตถุดิบที่ยังอยู่ในระดับสูง
ตารางสรุปดัชนีความเชื่อมั่นอนาคตเศรษฐกิจภูมิภาค ปี 2565 (ณ เดือนกรกฎาคม 2565)
กทม. และปริมณฑล        ภาคตะวันออก    ภาคตะวันออกเฉียงเหนือ    ภาคใต้        ภาคกลาง        ภาคเหนือ        ภาคตะวันตก
ดัชนีความเชื่อมั่น
อนาคตเศรษฐกิจภูมิภาค        53.8        73.7        64.6            71.5        58.8        60.7        67.3
ดัชนีแนวโน้มรายภาค
1) ภาคเกษตร            60.3        70.4        65.8            68.9        53.7        67.4        57.6
2) ภาคอุตสาหกรรม            62.1        77.2        60.1            64.6        59.3        51.8        66.8
3) ภาคบริการ            54.1        80.0        66.0            82.4        67.0        66.3        76.6
4) ภาคการจ้างงาน            49.3        69.8        64.3            71.4        54.5        59.5        67.7
5) ภาคการลงทุน            43.3        70.9        66.7            70.2        59.4        58.5        68.0
สำนักนโยบายเศรษฐกิจมหภาค  สำนักงานเศรษฐกิจการคลัง โทร. 0-2273-9020 ต่อ 3254

ที่มา : https://www.thaigov.go.th/news/contents/details/57270