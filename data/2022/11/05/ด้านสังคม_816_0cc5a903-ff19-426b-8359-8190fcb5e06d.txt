รัฐบาลไทย-ข่าวทำเนียบรัฐบาล-ดีอีเอส ร่วมสกมช. - หัวเว่ย ปั้นคนรุ่นใหม่แก้ปัญหาขาดแคลนกำลังคนด้านไซเบอร์


วันพฤหัสบดีที่ 11 พฤศจิกายน 2564
ดีอีเอส ร่วมสกมช. - หัวเว่ย  ปั้นคนรุ่นใหม่แก้ปัญหาขาดแคลนกำลังคนด้านไซเบอร์
ดีอีเอส ร่วมสกมช. - หัวเว่ย  ปั้นคนรุ่นใหม่แก้ปัญหาขาดแคลนกำลังคนด้านไซเบอร์
นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอีเอส) เป็นประธานงานแถลงข่าวประกาศทีมชนะการแข่งขัน Thailand Cyber Top Talent 2021 ณ ห้องประชุม MDES 1 ชั้น 9 กระทรวงดิจิทัลเพื่อเศรษฐกิจและสังคม  โดยกระทรวงดิจิทัลฯร่วมกับสำนักงานคณะกรรมการการรักษาความมั่นคงปลอดภัยไซเบอร์แห่งชาติ (สกมช.) และบริษัท หัวเว่ย เทคโนโลยี่ (ประเทศไทย) จํากัด จัดการแข่งขัน Thailand Cyber Top Talent 2021 เพื่อเป็นเวทีเฟ้นหาคนรุ่นใหม่ที่มีศักยภาพ เพื่อต่อยอดการพัฒนาทักษะป้อนเข้าสู่ตลาดแรงงงานด้านความปลอดภัยไซเบอร์ รองรับเป้าหมายการสร้างกำลังคนไซเบอร์ และแก้ปัญหาการขาดแคลนบุคลากรด้านนี้ในระยะยาว
สำหรับการแข่งขันดังกล่าว ซึ่งเสร็จสิ้นไปเมื่อวันที่ 30 ต.ค. ที่ผ่านมา ได้รับความสนใจอย่างมากมีผู้สมัครทั้งหมด 204 ทีม จำนวนกว่า 600 คน โดยมีผู้เข้าแข่งขันรอบ Final Round จำนวน 30 ทีม และมีผู้ชนะในระดับต่างๆ 3 ระดับ ได้แก่ ระดับมัธยมศึกษา หรือ Junior ระดับอุดมศึกษา หรือ Senior และระดับประชาชนทั่วไป (อายุไม่เกิน 30 ปี) หรือ Open โดยเงินรางวัลในการแข่งขันมีมูลค่ารวมกว่า 500,000 บาท พร้อมอุปกรณ์ IT และเกียรติบัตร ซึ่งถือเป็นเงินรางวัลสูงสุดของการแข่งขันทางด้านไซเบอร์ในประเทศไทย อีกทั้ง ผู้ชนะจากเวทีนี้ยังมีสิทธิเข้าร่วมการแข่งขัน Cyber Sea Games ซึ่งกำลังจะจัดขึ้นในวันที่ 26 พ.ย. นี้
**********************

ที่มา : https://www.thaigov.go.th/news/contents/details/48110