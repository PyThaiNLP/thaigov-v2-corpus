รัฐบาลไทย-ข่าวทำเนียบรัฐบาล-นายกรัฐมนตรีกล่าวอวยพรปีใหม่สื่อมวลชน ขอให้ช่วยเป็นส่วนสำคัญในการนำพาประเทศชาติไปข้างหน้า รักษาไว้ซึ่งจรรยาบรรณสื่อมวลชนเพื่อความรัก ความสามัคคีของคนไทย


วันอังคารที่ 28 ธันวาคม 2564
พิมพ์
นายกรัฐมนตรีกล่าวอวยพรปีใหม่สื่อมวลชน ขอให้ช่วยเป็นส่วนสำคัญในการนำพาประเทศชาติไปข้างหน้า รักษาไว้ซึ่งจรรยาบรรณสื่อมวลชนเพื่อความรัก ความสามัคคีของคนไทย
นายกรัฐมนตรีกล่าวอวยพรปีใหม่สื่อมวลชน ขอให้ช่วยเป็นส่วนสำคัญในการนำพาประเทศชาติไปข้างหน้า รักษาไว้ซึ่งจรรยาบรรณสื่อมวลชนเพื่อความรัก ความสามัคคีของคนไทย
วันนี้ (28 ธันวาคม 2564) พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม กล่าวอวยพรสื่อมวลชนเนื่องในโอกาสวันปีใหม่ พ.ศ. 2565 ที่จะมาถึงนี้ โดยนายกรัฐมนตรีขออาราธนาสิ่งศักดิ์สิทธิ์และพระบารมีของพระบาทสมเด็จพระเจ้าอยู่หัว สมเด็จพระนางเจ้าพระบรมราชินี และพระบรมวงศานุวงศ์ทุกพระองค์ อำนวยพรให้สื่อมวลชนทุกท่าน ทุกแขนง มีสุขภาพกายและสุขภาพใจที่แข็งแรง ประสบความสำเร็จดั่งที่ตั้งใจไว้ เพื่อเป็นส่วนสำคัญในการนำพาประเทศชาติ ประชาชน เดินไปข้างหน้าอย่างมั่นคงและยั่งยืนในฐานะสื่อกลางที่มีคุณภาพ พร้อมรักษาไว้ซึ่งจรรยาบรรณของสื่อมวลชนเพื่อความรัก ความสามัคคี ของคนไทย
.......................

ที่มา : https://www.thaigov.go.th/news/contents/details/49986