รัฐบาลไทย-ข่าวทำเนียบรัฐบาล-ดีอีเอส กำหนดทิศทางการดำเนินงานกองทุนดีอี ปี 2566 ใช้เทคโนโลยีดิจิทัลนำสู่กองทุนชั้นนำ มุ่งพัฒนาเศรษฐกิจ สังคมไทย


วันอังคารที่ 26 กรกฎาคม 2565
ดีอีเอส กำหนดทิศทางการดำเนินงานกองทุนดีอี ปี 2566 ใช้เทคโนโลยีดิจิทัลนำสู่กองทุนชั้นนำ มุ่งพัฒนาเศรษฐกิจ สังคมไทย
ดีอีเอส กำหนดทิศทางการดำเนินงานกองทุนดีอี ปี 2566 ใช้เทคโนโลยีดิจิทัลนำสู่กองทุนชั้นนำ มุ่งพัฒนาเศรษฐกิจ สังคมไทย
เมื่อวันที่ 25 กรกฎาคม 2565 นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคมพร้อมด้วยนางสาวอัจฉรินทร์  พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม นายภุชพงค์ โนดไธสงเลขาธิการคณะกรรมการดิจิทัล เพื่อเศรษฐกิจและสังคมแห่งชาติ และกรรมการผู้ทรงคุณวุฒิ เข้าร่วมประชุมการประชุมคณะกรรมการบริหารกองทุนพัฒนาดิจิทัลเพื่อเศรษฐกิจและสังคม ครั้งที่ 3/2565 (กองทุนดีอี)   โดยมี พลเอกประวิตรวงษ์สุวรรณ รองนายกรัฐมนตรี เป็นประธานฯ      การประชุมในครั้งนี้ คณะกรรมการบริหารกองทุนดีอี ได้รับทราบผลการดำเนินงานของกองทุนฯ ซึ่งสามารถดำเนินการได้ตามแผนที่วางไว้ มีโครงการที่ได้รับทุนไปตั้งแต่ปีงบประมาณพ.ศ. 2562  ถึงปัจจุบัน สามารถเบิกจ่ายเงินไปแล้วเกือบ 100 เปอร์เซ็นต์ อีกทั้งร่วมกันพิจารณาและให้ความเห็นชอบแผนปฏิบัติการระยะยาว (พ.ศ. 2566 – 2570) และร่วมกันกำหนด (ร่าง) กรอบนโยบายการให้ทุนประจำปีงบประมาณ พ.ศ. 2566 ใน 7 ด้าน ได้แก่ Digital Manpower : “การศึกษากับคนรุ่นใหม่ในยุคดิจิทัล”, Digital Government & Infrastructure : “รัฐบาลดิจิทัล”, Digital Agriculture : “เกษตรเชิงรุกด้วยนวัตกรรมดิจิทัล” Digital Technology : “เทคโนโลยีดิจิทัลในโลกอนาคต” , Digital Health : “เทคโนโลยีสุขภาพ”,Digital Security : “ความปลอดภัยในโลกดิจิทัล”,Digital Environment : “ดิจิทัลรักษ์สิ่งแวดล้อม” นอกจากนี้ กองทุนดีอีอยู่ระหว่างกระบวนการพิจารณาโครงการที่เสนอขอรับทุนประจำปีงบประมาณ พ.ศ. 2565 ภายใต้กรอบวงเงิน 2,500 ล้านบาทซึ่งหลังจากปิดรับข้อเสนอมีผู้ยื่นเข้ามากว่า 600 โครงการ ล้วนแล้วแต่เป็นโครงการที่น่าสนใจและเป็นประโยชน์
*************

ที่มา : https://www.thaigov.go.th/news/contents/details/57251