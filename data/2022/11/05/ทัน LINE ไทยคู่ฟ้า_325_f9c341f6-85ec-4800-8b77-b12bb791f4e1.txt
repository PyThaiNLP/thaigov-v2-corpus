รัฐบาลไทย-ข่าวทำเนียบรัฐบาล-เปิด 3 หลักเกณฑ์ เกิดผลข้างเคียงนักเรียน หลังฉีดวัคซีนโควิด ยื่นเรื่องรับเงินช่วยเหลือ สอบถามเพิ่มเติมสายด่วน สปสช. 1330


วันศุกร์ที่ 8 ตุลาคม 2564
เปิด 3 หลักเกณฑ์ เกิดผลข้างเคียงนักเรียน หลังฉีดวัคซีนโควิด ยื่นเรื่องรับเงินช่วยเหลือ สอบถามเพิ่มเติมสายด่วน สปสช. 1330
....
สำนักงานหลักประกันสุขภาพแห่งชาติ (สปสช.) จัดระบบช่วยเหลือเบื้องต้นให้กับเด็กนักเรียนอายุ 12 ปีขึ้นไป ที่ได้รับวัคซีนป้องกันโควิด-19 ชนิด mRNA หากเกิดอาการไม่พึงประสงค์หลังฉีดวัคซีน สามารถขอยื่นเรื่องรับเงินช่วยเหลือได้
.
อาการไม่พึงประสงค์ที่สังเกตได้ ซึ่งจะแสดงอาการในวันที่ 3 - 7 หลังจากได้รับวัคซีน เช่น หายใจไม่สะดวก รู้สึกเหนื่อย เจ็บหน้าอก ใจสั่น เป็นลมหมดสติ จุกแน่นท้องบริเวณลิ้นปี่ เป็นต้น
.
หลักเกณฑ์การจ่ายเงินช่วยเหลือเบื้องต้นแบ่งเป็น 3 ระดับ
1️⃣ มีอาการป่วยต้องรักษาต่อเนื่องจ่ายไม่เกิน 100,000 บาท
2️⃣ สูญเสียอวัยวะหรือพิการจนมีผลต่อการดำรงชีวิต จ่ายไม่เกิน 240,000 บาท
3️⃣ กรณีเสียชีวิตหรือทุพพลภาพถาวร จ่ายไม่เกิน 400,000 บาท
.
กรณีมีข้อสงสัย สอบถามเพิ่มเติมได้ที่ สายด่วน สปสช. 1330

ที่มา : https://www.thaigov.go.th/news/contents/details/46718