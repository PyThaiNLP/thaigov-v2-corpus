รัฐบาลไทย-ข่าวทำเนียบรัฐบาล-ครม. ไฟเขียว! แก้ไขกฎหมาย กยศ. หนุนให้ทุนการศึกษาแทนการให้กู้ยืม "สาขาที่ขาดแคลน - มุ่งส่งเสริมเป็นพิเศษ"


วันพฤหัสบดีที่ 23 ธันวาคม 2564
ครม. ไฟเขียว! แก้ไขกฎหมาย กยศ. หนุนให้ทุนการศึกษาแทนการให้กู้ยืม "สาขาที่ขาดแคลน - มุ่งส่งเสริมเป็นพิเศษ"
.....
นายธนกร วังบุญคงชนะ โฆษกประจำสำนักนายกรัฐมนตรี เผยว่า ครม. มีมติเห็นชอบร่างพระราชบัญญัติกองทุนเงินให้กู้ยืมเพื่อการศึกษา (ฉบับที่ ..) พ.ศ. ....
.
สาระสำคัญเป็นการแก้ไขเพิ่มเติมพระราชบัญญัติกองทุนเงินให้กู้ยืมเพื่อการศึกษา (กยศ.) โดยกำหนดให้คณะกรรมการ กยศ. อาจให้ทุนการศึกษาแทนการให้กู้ยืมเพื่อการศึกษาได้ ในกรณีสาขาวิชาขาดแคลนหรือสาขาวิชาที่กองทุนมุ่งส่งเสริมเป็นพิเศษ
.
รวมทั้งแก้ไขเพิ่มเติมบทบัญญัติต่าง ๆ ไม่ว่าจะเป็น หน้าที่และอำนาจของคณะกรรมการ กยศ. การให้กู้ยืมเพื่อการศึกษา และการชำระเงินคืน กยศ.
.
ข้อดี คือ เป็นการช่วยขยายโอกาสในการเข้าถึงเงินกู้ยืมเพื่อการศึกษาให้แก่นักเรียน/นักศึกษาที่ขาดแคลนทุนทรัพย์ และปรับเปลี่ยนการดำเนินงานของกองทุนให้กู้ยืมเพื่อการศึกษามีความคล่องตัวยิ่งขึ้น รวมทั้งยังจะมีกลไกให้ผู้กู้ยืมสามารถชำระเงินคืนกองทุนได้มากขึ้น
.
อ่านเพิ่มเติม คลิก https://www.thaigov.go.th/news/contents/details/49729
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/49804