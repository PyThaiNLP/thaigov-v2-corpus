รัฐบาลไทย-ข่าวทำเนียบรัฐบาล-ประเทศไทย โดยกระทรวงดิจิทัลฯ เป็นเจ้าภาพจัดการประชุมคณะทำงานร่วมอาเซียนด้านดิจิทัล ภายใต้ ADGSOM และ ATRC ประจำปี ๒๕๖๕


วันพุธที่ 27 กรกฎาคม 2565
ประเทศไทย โดยกระทรวงดิจิทัลฯ เป็นเจ้าภาพจัดการประชุมคณะทำงานร่วมอาเซียนด้านดิจิทัล ภายใต้ ADGSOM และ ATRC ประจำปี ๒๕๖๕
ประเทศไทย โดยกระทรวงดิจิทัลฯ เป็นเจ้าภาพจัดการประชุมคณะทำงานร่วมอาเซียนด้านดิจิทัล ภายใต้ ADGSOM และ ATRC ประจำปี ๒๕๖๕
ดร.ณัฐพล ณัฏฐสมบูรณ์ รองปลัดกระทรวงดิจิทัลเพื่อเศรษฐกิจและสังคม เข้าร่วมพิธีเปิดการประชุมและกล่าวต้อนรับคณะผู้แทนที่มาเข้าร่วมการประชุม 2022 ADGSOM - ATRC Joint Working Group ณ ห้องประชุม ๗๐๑ ชั้น ๗กระทรวงดิจิทัลเพื่อเศรษฐกิจและสังคม ผ่านระบบการประชุมทางไกล ประเทศไทย โดยกระทรวงดิจิทัลเพื่อเศรษฐกิจและสังคม ได้เป็นเจ้าภาพจัดการประชุมคณะทำงานร่วมอาเซียนด้านดิจิทัล ภายใต้ ADGSOM และ ATRC ประจำปี๒๕๖๕ (2022 ADGSOM - ATRC Joint Working Group Meeting) ซึ่งจัดขึ้นระหว่าง ๒๕ - ๒๗ กรกฎาคม ๒๕๖๕
การประชุมฯ ครั้งนี้ ประกอบด้วยผู้แทนจากประเทศสมาชิกอาเซียน เจ้าหน้าที่จากสำนักเลขาธิการอาเซียน ร่วมกับผู้อำนวยการศูนย์ไอซีทีอาเซียน และผู้แทนจากคู่เจรจา ได้แก่ สาธารณรัฐประชาชนจีน สาธารณรัฐเกาหลี อินเดียสหภาพยุโรป และสหภาพโทรคมนาคมระหว่างประเทศ (ITU)
การประชุมดังกล่าวจัดขึ้นเพื่อหารือการผลักดันผลลัพธ์สำคัญของการประชุมกรอบอาเซียนอื่น ๆ ที่เกี่ยวข้องการติดตามผลการดำเนินโครงการตามแผนแม่บทอาเซียนด้านดิจิทัล ค.ศ. ๒๐๒๕ (ASEAN Digital Master Plan 2025) และการพิจารณารายละเอียดข้อเสนอโครงการสำหรับดำเนินการในปี ๒๕๖๖ ซึ่งได้ให้ความสำคัญกับการเร่งการพัฒนาเศรษฐกิจดิจิทัลอย่างมั่นคงปลอดภัย เท่าเทียม ทั่วถึง และยั่งยืน การเตรียมพร้อมของภูมิภาคอาเซียนอาเซียนในการเปลี่ยนผ่านสู่ดิจิทัลที่ครอบคลุม ตลอดจนการหารือแผนงานความร่วมมือด้านดิจิทัลระหว่างอาเซียนกับคู่เจรจาปี ๒๕๖๖ อาทิ การจัดกิจกรรม China - ASEAN Training Courses for International Cooperation on Digital Economy และการประชุม China - ASEAN Digital Security Forum ของสาธารณรัฐประชาชนจีน การจัดทำบันทึกความเข้าใจระหว่างอาเซียนกับสหภาพโทรคมนาคมระหว่างประเทศว่าด้วยสาขาความร่วมมือด้านดิจิทัล และการร่วมพัฒนาดัชนีด้านดิจิทัลอาเซียน (ASEAN Digital Index) กับสหภาพยุโรป
************

ที่มา : https://www.thaigov.go.th/news/contents/details/57312