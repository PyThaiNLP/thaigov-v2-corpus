รัฐบาลไทย-ข่าวทำเนียบรัฐบาล-โฆษกรัฐบาลมั่นใจ นายกฯ-10 รมต.แจงศึกซักฟอกฉลุย เชื่อได้รับเสียงโหวตไว้วางใจครบทุกคน แจงพร้อมรับข้อเสนอแนะที่เป็นประโยชน์ไปพิจารณา


วันพุธที่ 15 มิถุนายน 2565
พิมพ์
โฆษกรัฐบาลมั่นใจ นายกฯ-10 รมต.แจงศึกซักฟอกฉลุย เชื่อได้รับเสียงโหวตไว้วางใจครบทุกคน แจงพร้อมรับข้อเสนอแนะที่เป็นประโยชน์ไปพิจารณา
โฆษกรัฐบาลมั่นใจ นายกฯ-10 รมต.แจงศึกซักฟอกฉลุย เชื่อได้รับเสียงโหวตไว้วางใจครบทุกคน แจงพร้อมรับข้อเสนอแนะที่เป็นประโยชน์ไปพิจารณา
วันนี้ (15 มิถุนายน 2565) นายธนกร วังบุญคงชนะ โฆษกประจำสำนักนายกรัฐมนตรี กล่าวถึงกรณีที่พรรคร่วมฝ่ายค้านยื่นญัตติขอเปิดอภิปรายไม่ไว้วางใจนายกรัฐมนตรี และรัฐมนตรีเป็นรายบุคคล รวมทั้งสิ้น 11 คนว่า ถือเป็นการทำหน้าที่ตามระบอบประชาธิปไตยของพรรคร่วมฝ่ายค้าน ผ่านกลไกของรัฐสภา ซึ่งเป็นเรื่องที่ดี และรัฐบาลจะใช้โอกาสนี้ชี้แจงทำความเข้าใจกับประชาชนในทุกนโยบายของรัฐบาลที่ถูกบิดเบือนหรือทำให้เกิดความสับสน ยืนยันว่า พล.อ.ประยุทธ์ จันทร์โอชา นายกฯ และรมว.กลาโหม รวมถึงรัฐมนตรีที่ถูกอภิปรายนั้น พร้อมชี้แจงทุกข้อสงสัยและทุกประเด็น ขอเพียงแค่ฝ่ายค้านอภิปรายโดยใช้ข้อเท็จจริงหรือหลักฐานต่างๆ ที่หามาได้ ไม่ใช่ใช้วาทกรรม เสียดสี สาดโคลน เพราะมีแต่จะเสียเวลาของประชาชนไปโดยเปล่าประโยชน์
"ยืนยันว่าท่านนายกฯ พร้อมชี้แจงต่อสภาฯ ให้สิ้นสงสัยในทุกประเด็นของฝ่ายค้าน เพราะมั่นใจว่ารัฐบาลบริหารประเทศด้วยความซื่อสัตย์สุจริต ไม่ปล่อยให้เกิดการทุจริตคอรัปชั่นอย่างมโหฬารเหมือนรัฐบาลที่ผ่านมา ส่วนรัฐมนตรีท่านอื่นๆ นั้นก็เตรียมข้อมูลชี้แจงพร้อมแล้ว ดังนั้น เชื่อว่ารัฐบาลจะสามารถชี้แจงได้อย่างชัดเจน และจะได้รับเสียงโหวตไว้วางใจทุกคนจากที่ประชุมสภาฯ อย่างแน่นอน อย่างไรก็ตาม ทุกข้อเสนอแนะที่เป็นประโยชน์นั้น รัฐบาลพร้อมนำไปพิจารณาเพื่อแก้ไขปรับปรุงต่อไป" นายธนกร กล่าว
..................

ที่มา : https://www.thaigov.go.th/news/contents/details/55738