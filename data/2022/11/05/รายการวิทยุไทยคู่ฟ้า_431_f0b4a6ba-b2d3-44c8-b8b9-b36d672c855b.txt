รัฐบาลไทย-ข่าวทำเนียบรัฐบาล-นายกฯ ชื่นชมเยาวชนไทยคว้าเหรียญคณิตศาสตร์โอลิมปิก ปี 2565


วันพุธที่ 20 กรกฎาคม 2565
พิมพ์
นายกฯ ชื่นชมเยาวชนไทยคว้าเหรียญคณิตศาสตร์โอลิมปิก ปี 2565
วันพุธที่ 20 กรกฎาคม 2565
ต่อจากนี้ไป ขอเชิญรับฟังไทยคู่ฟ้า ค่ะ
พลเอก ประยุทธ์ จันทร์โอชา นายกรัฐมนตรี ชื่นชมเยาวชนไทยที่สามารถคว้าเหรียญรางวัลจากการแข่งขันคณิตศาสตร์โอลิมปิกระหว่างประเทศ ครั้งที่ 63 ประจำปี 2565 ณ กรุงออสโล ประเทศนอร์เวย์ รวมถึงขอบคุณคณาจารย์ผู้คุมทีมที่ร่วมกันฝึกฝนและผลักดันเยาวชนจนประสบผลสำเร็จ โดยเยาวชนไทยเข้าร่วมการแข่งขันทั้งหมด 6 คน ได้รับรางวัลทุกคนประกอบด้วย 3 เหรียญทอง 2 เหรียญเงิน และ 1 เหรียญทองแดง ทำคะแนนรวม 193 คะแนน ส่งผลให้ไทยได้อันดับที่ 6 จาก 104 ประเทศ สะท้อนถึงคุณภาพการศึกษาไทยที่ทัดเทียมนานาประเทศ ทั้งนี้ รัฐบาลให้ความสำคัญกับการเสริมสร้างศักยภาพทรัพยากรมนุษย์อย่างต่อเนื่อง ตลอดจนเร่งสร้างอุตสาหกรรมสมัยใหม่เพื่อรองรับบุคลากรคุณภาพสูงในอนาคตด้วย
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/57064