รัฐบาลไทย-ข่าวทำเนียบรัฐบาล-เตือนภัย! แก๊งคอลเซ็นเตอร์ มาแนวใหม่ อ้างค้างชำระค่าปรับจราจร หลอกเอาเงินประชาชน


วันจันทร์ที่ 14 มีนาคม 2565
เตือนภัย! แก๊งคอลเซ็นเตอร์ มาแนวใหม่ อ้างค้างชำระค่าปรับจราจร หลอกเอาเงินประชาชน
.....
ในช่วงที่ผ่านมา อาชญากรรมในรูปแบบของ มิจฉาชีพแก๊งคอลเซ็นเตอร์ ใช้การแอบอ้างเป็นไปรษณีย์, DHL,ปปง. หรือหน่วยงานบังคับใช้กฎหมาย โดยอ้างว่าบัญชีธนาคารของเรามีส่วนเกี่ยวข้องกับการกระทำความผิด ต้องโอนเงินมาให้เจ้าหน้าที่ตรวจสอบ เพื่อแลกกับการช่วยเหลือต่าง ๆ
.
ล่าสุด พบว่ามิจฉาชีพได้เปลี่ยนวิธีการแอบอ้างเป็นเจ้าหน้าที่ตำรวจ โดยโทรศัพท์หลอกว่ามีการค้างชำระค่าปรับจราจร หากไม่ชำระตอนนี้จะถูกดำเนินคดีตามกฎหมาย ทำให้มีประชาชนหลงเชื่อได้รับความเสียหายเป็นจำนวนมาก
.
สำนักงานตำรวจแห่งชาติ ขอเตือนประชาชนอย่าหลงเชื่อโอนเงินให้ชำระค่าปรับจราจรเด็ดขาด และสามารถตรวจสอบด้วยตนเองว่ามีใบสั่งจราจรที่ค้างชำระค่าปรับหรือไม่ ผ่านทางเว็บไซต์ “ใบสั่งจราจรออนไลน์สำหรับประชาชน” https://ptm.police.go.th/ หรือสอบถามข้อมูลได้ที่ สายด่วนจราจร 1197
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/52506