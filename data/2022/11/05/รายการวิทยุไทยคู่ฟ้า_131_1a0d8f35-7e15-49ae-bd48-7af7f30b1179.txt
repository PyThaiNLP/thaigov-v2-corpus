รัฐบาลไทย-ข่าวทำเนียบรัฐบาล-ขยายเวลาลดเงินสมทบผู้ประกันตน ม.33 และ ม.39


วันเสาร์ที่ 25 กันยายน 2564
พิมพ์
ขยายเวลาลดเงินสมทบผู้ประกันตน ม.33 และ ม.39
วันเสาร์ที่ 25 กันยายน 2564
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลอนุมัติหลักการร่างกฎกระทรวงกำหนดอัตราเงินสมทบกองทุนประกันสังคม เพื่อขยายเวลาในการปรับลดอัตราการจ่ายเงินสมทบเข้ากองทุนประกันสังคมแก่ผู้ประกันตน ม.33 และ 39 เพิ่มอีก 3 เดือน ตั้งแต่วันที่ 1 ก.ย. – 30 พ.ย.2564 โดยมาตรา 33 ทั้งนายจ้างและผู้ประกันตนจากเดิมแต่ละฝ่ายส่งเงินสมทบร้อยละ 5 ลดเหลือร้อยละ 2.5 ของค่าจ้างผู้ประกันตน สำหรับผู้ประกันตนในมาตรา 39 ลดเงินสมทบลงจากเดือนละ 432 บาท เหลือ 235 บาท เพื่อบรรเทาความเดือดร้อนของนายจ้างและผู้ประกันตนจากสถานการณ์แพร่ระบาดของโรคโควิด-19 โดยจะช่วยให้ผู้ประกันตนมีเงินหมุนเวียนไว้ใช้จ่ายต่อไปได้รายละประมาณ 900 – 1,500 บาท และเป็นการเพิ่มสภาพคล่องแก่ผู้ประกอบการ
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/46192