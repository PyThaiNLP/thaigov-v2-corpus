รัฐบาลไทย-ข่าวทำเนียบรัฐบาล-ออมสิน คว้ารางวัล APEA 2021 “Corporate Excellence” ประเภทธุรกิจการเงิน


วันพฤหัสบดีที่ 1 กรกฎาคม 2564
พิมพ์
ออมสิน คว้ารางวัล APEA 2021 “Corporate Excellence” ประเภทธุรกิจการเงิน
ธนาคารออมสินได้รับรางวัล The Prestigious Asia Pacific Enterprise Awards (APEA) 2021 ในสาขา Corporate Excellence องค์กรที่การบริหารจัดการที่เป็นเลิศประเภทธุรกิจการเงิน ภายในงานประกาศผลรางวัล APEA 2021 จัดขึ้น ในรูปแบบ Virtual Platform
ธนาคารออมสิน ได้รับรางวัล The Prestigious Asia Pacific Enterprise Awards (APEA) 2021 ในสาขา Corporate Excellence องค์กรที่การบริหารจัดการที่เป็นเลิศประเภทธุรกิจการเงิน ภายในงานประกาศผลรางวัล APEA 2021 ซึ่ง Enterprise Asia องค์กรอิสระที่สนับสนุนการพัฒนาศักยภาพทางธุรกิจ เพื่อส่งเสริมผู้ประกอบการชั้นนำทั่วภูมิภาคเอเชียจัดขึ้น ในรูปแบบ Virtual Platform เมื่อวันที่ 30 มิถุนายน 2564
สำหรับรางวัลดังกล่าวเป็นรางวัลระดับภูมิภาคเอเชีย โดยมอบให้กับองค์กรที่มีการบริการจัดการที่เป็นเลิศ มีผลการดำเนินงานโดดเด่น สะท้อนถึงศักยภาพการดำเนินงานที่มีประสิทธิภาพ การบริหารงานเพื่อการเติบโตอย่างยั่งยืน และส่งเสริมการเรียนรู้เพื่อพัฒนาศักยภาพของพนักงานอย่างบูรณาการ ซึ่งถือเป็นรางวัลแห่งความสำเร็จและความภาคภูมิใจของธนาคารออมสิน กับการดำเนินงานเพื่อช่วยเหลือประชาชนฐานราก และผู้ประกอบการ SMEs ในการช่วยยกระดับรายได้ คุณภาพชีวิต และลดความเหลื่อมล้ำของสังคม ผ่านมาตรการต่างๆ ตามนโยบายของรัฐบาลได้อย่างมีประสิทธิภาพ ควบคู่ไปกับการดำเนินภารกิจเพื่อสังคมอย่างเป็นรูปธรรม

ที่มา : https://www.thaigov.go.th/news/contents/details/43325