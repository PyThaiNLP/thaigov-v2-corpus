รัฐบาลไทย-ข่าวทำเนียบรัฐบาล-รองเลขาธิการนายกรัฐมนตรี รับผลไม้ที่ส่งโดยไปรษณีย์ไทย โดยนายกรัฐมนตรีได้สั่งซื้อในโครงการ “เกษตรกร Happy” เพื่อส่งต่อไปยังโรงพยาบาลสนามของกทม. สธ. และ กห.


วันพฤหัสบดีที่ 5 สิงหาคม 2564
พิมพ์
รองเลขาธิการนายกรัฐมนตรี รับผลไม้ที่ส่งโดยไปรษณีย์ไทย โดยนายกรัฐมนตรีได้สั่งซื้อในโครงการ “เกษตรกร Happy”  เพื่อส่งต่อไปยังโรงพยาบาลสนามของกทม. สธ. และ กห.
รองเลขาธิการนายกรัฐมนตรี รับผลไม้ที่ส่งโดยไปรษณีย์ไทย โดยนายกรัฐมนตรีได้สั่งซื้อในโครงการ “เกษตรกร Happy”  เพื่อส่งต่อไปยังโรงพยาบาลสนามของกทม. สธ. และ กห.
วันนี้ 5 ส.ค. 64 เวลา  12.30 น. ณ ทำเนียบรัฐบาลนายประทีป กีรติเรขา รองเลขาธิการนายกรัฐมนตรี รับมอบมังคุดจากไปรษณีย์ไทย จำนวน 65 กล่อง ตามที่พลเอกประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม สั่งซื้อผลไม้ไทย ได้แก่ มังคุด เงาะ และลำไย จำนวน 1,000 กิโลกรัม ในโครงการ “เกษตรกร Happy”  เพื่อนำไปแจกจ่ายกับผู้ปฏิบัติงานด่านหน้าและจิตอาสา ในโรงพยาบาลสนามของกระทรวงสาธารณสุข กระทรวงกลาโหม และกรุงเทพมหานคร
ทั้งนี้ ผลไม้ทั้งหมด 125 กล่อง ประกอบด้วย มังคุด 65 กล่อง  เงาะ 30 กล่อง  ลำไย 30 กล่อง จะถูกจัดส่งไปโรงพยาบาลสนามของกรุงเทพมหานคร โรงพยาบาลสนามของกระทรวงสาธารณสุข  และโรงพยาบาลสนามของกระทรวงกลาโหม  อาทิ รพ.สนามราชพิพัฒน์ 1 รพ.สนามราชพิพัฒน์ 2   รพ.เอราวัณ 2  รพ.เอราวัณ 3  โรงพยาบาลบุษราคัม เป็นต้น
-----------------------

ที่มา : https://www.thaigov.go.th/news/contents/details/44484