รัฐบาลไทย-ข่าวทำเนียบรัฐบาล-สุดปัง! ปีนี้มีนักท่องเที่ยวเข้าไทยแล้วกว่า 1 ล้านคน ทำรายได้เพิ่ม 1,424% รัฐดันนโยบาย “Visit Thailand Year 2022 - 2023” ต่อเนื่อง


วันอังคารที่ 24 พฤษภาคม 2565
สุดปัง! ปีนี้มีนักท่องเที่ยวเข้าไทยแล้วกว่า 1 ล้านคน ทำรายได้เพิ่ม 1,424% รัฐดันนโยบาย “Visit Thailand Year 2022 - 2023” ต่อเนื่อง
.....
หลังรัฐบาลได้ประกาศเปิดประเทศอย่างเต็มรูปแบบเพื่อส่งเสริมการท่องเที่ยว กระตุ้นเศรษฐกิจ พบว่า ในช่วงเดือน ม.ค. – 22 พ.ค. 65 มีนักท่องเที่ยวเดินทางเข้าไทยแล้ว 1,016,103 ล้านคน เพิ่มขึ้นกว่าในช่วงเดียวกันของปี 64 ถึง 2,368% สร้างรายได้เพิ่มขึ้น 1,424% และคาดว่าในปี 65 นี้ อุตสาหกรรมการท่องเที่ยวไทยจะมีรายได้ในไม่ต่ำกว่า 1.3 - 1.8 ล้านล้านบาท
.
ซึ่งเป็นไปตามนโยบาย “ปีส่งเสริมท่องเที่ยวไทย 2565 - 2566 (Visit Thailand Year 2022 - 2023)” ที่รัฐบาลตั้งเป้าว่า ในไตรมาส 2 - 3 ของปี 65 จะกระตุ้นยอดนักท่องเที่ยวต่างชาติให้ไม่น้อยกว่า 300,000 คน/เดือน และไตรมาส 4 จะเพิ่มสูงขึ้นถึง 1,000,000 คน/เดือน สอดคล้องกับมติ ศบค. ล่าสุด ที่จะผ่อนปรนมาตรการเข้าประเทศเพิ่มเติม ให้นักท่องเที่ยวต่างชาติกรอกเฉพาะข้อมูลที่จำเป็น (วัคซีน ประกัน หนังสือเดินทาง) ในระบบ Thailand Pass เท่านั้น เริ่ม 1 มิ.ย. 65
.
อ่านเพิ่มเติม คลิก https://www.thaigov.go.th/news/contents/details/54861
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/54922