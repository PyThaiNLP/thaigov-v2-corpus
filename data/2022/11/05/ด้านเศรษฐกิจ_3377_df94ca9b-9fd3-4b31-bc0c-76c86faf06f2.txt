รัฐบาลไทย-ข่าวทำเนียบรัฐบาล-SME D Bank จัดโปรแกรมพัฒนาเอสเอ็มอีไทยตลอดเดือน เม.ย. 65 หนุนเสริมศักยภาพ สร้างรายได้ ขยายตลาด ยกระดับธุรกิจ


วันจันทร์ที่ 4 เมษายน 2565
พิมพ์
SME D Bank จัดโปรแกรมพัฒนาเอสเอ็มอีไทยตลอดเดือน เม.ย. 65 หนุนเสริมศักยภาพ สร้างรายได้ ขยายตลาด ยกระดับธุรกิจ
SME D Bank เดินหน้าภารกิจธนาคารเพื่อเอสเอ็มอีไทย จัด 6 โปรแกรมพัฒนาเสริมแกร่งตลอดเดือน เม.ย.65 ช่วยเสริมศักยภาพ เพิ่มรายได้ ขยายตลาด และยกระดับธุรกิจ สามารถปรับตัวลดผลกระทบจากปัจจัยภายนอก
นายโมกุล โปษยะพิสิษฐ์ รองกรรมการผู้จัดการ ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank เปิดเผยว่า จากสถานการณ์โควิด-19 รวมถึง สถานการณ์ระหว่างรัสเซียกับยูเครน ที่ยังไม่มีความชัดเจน  ส่งผลกระทบต่อเศรษฐกิจไทย ดังนั้น SME D Bank ธนาคารเพื่อเอสเอ็มอีไทย สนับสนุนผู้ประกอบการเอสเอ็มอีไทยเพิ่มศักยภาพสามารถปรับตัว รับมือการเปลี่ยนแปลงได้อย่างรวดเร็ว  ด้วยการจัดโปรแกรมพัฒนายกระดับธุรกิจ ช่วยเสริมศักยภาพ เพิ่มรายได้ ขยายตลาด ตลอดเดือนเมษายน 2565   ประกอบด้วย
1.โครงการ “E-learning SME D Academy” สิทธิพิเศษสำหรับลูกค้า SME D Bank มอบความรู้การทำ Content พร้อมช่วยโปรโมทสินค้าผ่านสื่อของ SME D Bank เช่น ถ่ายภาพและวิดีโอโปรโมทสินค้า อีกทั้ง พาจับคู่ธุรกิจ (Business Matching) สามารถแจ้งความประสงค์เข้าร่วมได้ตลอดเดือน เม.ย. 2565
2.สัมมนาออนไลน์ “Live ให้ปัง CF ไม่สะดุด กับระบบดูดออเดอร์ Upmesh” สอนการดึงดูดลูกค้าจากการไลฟ์สดผ่าน Facebook และ Instagram รวมถึงแนะนำแพลตฟอร์มที่จะช่วยบริหารจัดการสต็อก   จัดวันที่ 5 เม.ย.2565 เวลา 13.00-15.30 น.
3.สัมมนาออนไลน์ “ถูกและดีมีจริงกับ SME D Bank” (Re-Startธุรกิจ พลิกฟื้นท่องเที่ยวไทย) พบกับการถ่ายทอดประสบการณ์จากผู้เชี่ยวชาญด้านการท่องเที่ยว รู้แนวโน้มการท่องเที่ยวหลังโควิด-19 พร้อมเดินหน้าสร้างชุมชนต้นแบบ “โครงการเบตงหมื่นล้าน” จัดวันที่ 7 เม.ย.2565 เวลา 13.00-15.00 น.
4.สัมมนาออนไลน์ “สมุนไพรไทย สร้างธุรกิจไกลถึงต่างแดน” แนะนำการพัฒนาและยกระดับสมุนไพรไทยสู่ตลาดต่างประเทศ จัดวันที่ 21 เม.ย.2565 เวลา 13.00-16.30 น.
5.เวิร์คช้อป “Workshop เปิดตลาดออนไลน์ เพิ่มยอดขายปังกับ Thailandpostmart.com” แนะนำเครื่องมือนำสินค้าส่งผ่านไปรษณีย์ไทยถึงมือผู้บริโภค จัดวันที่ 25 เม.ย.2565 เวลา 13.30- 15.30 น.
6.หลักสูตร “SME Scale Up to Digital Transformation” มอบความรู้ยกระดับธุรกิจ พร้อมรับมือการเปลี่ยนแปลงที่เกิดขึ้นจากเทคโนโลยีดิจิทัล เปิดรับสมัครตั้งแต่วันนี้จนถึง 10 เม.ย. 2565
ลูกค้า SME D Bank และผู้ประกอบการเอสเอ็มอีทั่วไปที่สนใจ สมัครเข้าร่วม ฟรี!  สมัครและสอบถามข้อมูลเพิ่มเติมได้ที่ฝ่ายพัฒนาและสนับสนุนผู้ประกอบการ โทร.02-265-3775  , 02-265-4100 หรือ Call CENTER 1357

ที่มา : https://www.thaigov.go.th/news/contents/details/53252