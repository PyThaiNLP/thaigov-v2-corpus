รัฐบาลไทย-ข่าวทำเนียบรัฐบาล-ขยายโครงการคลินิกแก้หนี้ บรรเทาภาระประชาชน


วันอาทิตย์ที่ 22 สิงหาคม 2564
พิมพ์
ขยายโครงการคลินิกแก้หนี้ บรรเทาภาระประชาชน
วันเสาร์ที่ 10 กรกฎาคม 2564
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลเดินหน้าโครงการคลินิกแก้หนี้ เพื่อช่วยบรรเทาภาระหนี้สินแก่ประชาชนที่ได้รับผลกระทบจากการระบาดของโรคโควิด-19 โดยขยายระยะเวลามาตรการ “จ่ายค่างวดเท่าที่ไหว” ไปจนถึงเดือน ธ.ค. นี้ พร้อมทั้งปรับดอกเบี้ยเป็นอัตราเดียวร้อยละ 5 ต่อปี และให้ส่วนลดดอกเบี้ยร้อยละ 1-2 สำหรับเงินต้นเดือน ม.ค.2565 สำหรับคุณสมบัติผู้เข้าร่วมโครงการจะต้องเป็นบุคคลธรรมดาที่มีอายุไม่เกิน 70 ปี มียอดหนี้รวมไม่เกิน 2 ล้านบาท เป็นหนี้เสียบัตรเครดิต บัตรกดเงินสด และสินเชื่อส่วนบุคคลที่ไม่มีหลักประกัน ก่อนวันที่ 1 ก.พ.2564 ผู้สนใจศึกษารายละเอียดและสมัครผ่านทางช่องทางออนไลน์ได้ที่เว็บไซต์ www.คลินิกแก้หนี้.com หรือ ติดต่อสายด่วนชนะหนี้ 1443
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/44950