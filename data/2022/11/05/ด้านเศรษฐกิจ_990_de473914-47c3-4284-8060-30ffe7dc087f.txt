รัฐบาลไทย-ข่าวทำเนียบรัฐบาล-23 กันยายน 2564 สิ้นสุดการขยายเวลาการยื่นแบบภาษีเงินได้นิติบุคคล ภ.ง.ด.50 ภ.ง.ด.52๒ ภ.ง.ด.55 และ ภ.ง.ด.51 ผ่านทางออนไลน์


วันพุธที่ 22 กันยายน 2564
พิมพ์
23 กันยายน 2564 สิ้นสุดการขยายเวลาการยื่นแบบภาษีเงินได้นิติบุคคล ภ.ง.ด.50 ภ.ง.ด.52๒ ภ.ง.ด.55 และ ภ.ง.ด.51 ผ่านทางออนไลน์
กรมสรรพากรย้ำวันที่ 23 กันยายน 2564 สิ้นสุดการขยายเวลาการยื่นแบบและชำระภาษีเงินได้นิติบุคคล (ภ.ง.ด.50 ภ.ง.ด.52 และ ภ.ง.ด.55) รวมทั้ง ภ.ง.ด.51 โดยให้ยื่นผ่านระบบเครือข่ายอินเทอร์เน็ตที่ www.rd.go.th
กรมสรรพากรย้ำวันที่ 23 กันยายน 2564 สิ้นสุดการขยายเวลาการยื่นแบบและชำระภาษีเงินได้นิติบุคคล (ภ.ง.ด.50 ภ.ง.ด.52 และ ภ.ง.ด.55) สำหรับ บริษัท ห้างหุ้นส่วนนิติบุคคล มูลนิธิและสมาคม ที่มีรอบบัญชีเริ่มต้นวันที่ 1 เมษายน 2563 ถึงวันที่ 31 มีนาคม 2564 รวมทั้งสิ้นสุดการขยายเวลาการยื่นแบบและชำระภาษีเงินได้นิติบุคคลครึ่งปี (ภ.ง.ด.51) สำหรับรอบบัญชีที่เริ่มต้นวันที่ 1 มกราคม 2564 ถึงวันที่ 31 ธันวาคม 2564 โดยให้ยื่นผ่านระบบเครือข่ายอินเทอร์เน็ตที่ www.rd.go.th
นางสมหมาย ศิริอุดมเศรษฐ ที่ปรึกษาด้านยุทธศาสตร์การจัดเก็บภาษี (กลุ่มธุรกิจพลังงาน) ในฐานะโฆษกกรมสรรพากร กล่าวว่า“ตามที่กรมสรรพากรได้ขยายเวลาการยื่นแบบแสดงรายการ และชำระภาษีเงินได้นิติบุคคล (ภ.ง.ด.50 ภ.ง.ด.52 และ ภ.ง.ด.55) งบการเงินและแบบรายงานประจำปี (Disclosure Form) สำหรับ บริษัท ห้างหุ้นส่วนนิติบุคคล มูลนิธิและสมาคม ที่มีรอบระยะเวลาบัญชีเริ่มต้นวันที่ 1 เมษายน 2563 ถึงวันที่ 31 มีนาคม 2564 รวมทั้งขยายเวลาการยื่นแบบและชำระภาษีเงินได้นิติบุคคลครึ่งปี (ภ.ง.ด.51) สำหรับบริษัท หรือห้างหุ้นส่วนนิติบุคคล ที่มีรอบระยะเวลาบัญชีเริ่มต้นวันที่ 1 มกราคม 2564 ถึงวันที่ 31 ธันวาคม 2564 ซึ่งการขยายเวลาดังกล่าวจะสิ้นสุดในวันที่ 23 กันยายน 2564 โดยให้ยื่นแบบและชำระภาษีผ่านระบบเครือข่ายอินเทอร์เน็ตเท่านั้น จึงขอเชิญชวนให้บริษัท ห้างหุ้นส่วนนิติบุคคล มูลนิธิและสมาคม ที่มีรอบระยะเวลาบัญชีดังกล่าว ดำเนินการยื่นแบบฯ และชำระภาษีผ่านทางออนไลน์ที่ www.rd.go.th ภายในวันที่ 23 กันยายน 2564 โดยกรมสรรพากรมีระบบการยื่นแบบและชำระภาษีผ่านอินเทอร์เน็ต รองรับการยื่นแบบภาษีเงินได้นิติบุคคล และแบบรายงานประจำปีที่มีประสิทธิภาพ ช่วยให้การทำธุรกรรมภาษีที่บ้าน (TAX from Home) เป็นเรื่องง่าย สะดวก รวดเร็ว และปลอดภัย ช่วยลดความเสี่ยงจากการ ติดเชื้อไวรัสโคโรนา 2019 (COVID – 19)”
สอบถามรายละเอียดได้ที่สำนักงานสรรพากรทุกแห่งทั่วประเทศ หรือศูนย์สารนิเทศสรรพากร (RD Intelligence Center) โทร. 1161

ที่มา : https://www.thaigov.go.th/news/contents/details/46083