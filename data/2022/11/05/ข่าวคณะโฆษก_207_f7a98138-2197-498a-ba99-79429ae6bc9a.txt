รัฐบาลไทย-ข่าวทำเนียบรัฐบาล-นายกฯ ยินดีและขอบคุณทุกความมุ่งมั่น ของทีมนักกีฬาพาราลิมปิก โตเกียว 2020 และชื่นชมอีก 1 เหรียญทองแดง จากแบดมินตัน ในการแข่งขันวันสุดท้าย “Tokyo 2020 Paralympics”


วันอาทิตย์ที่ 5 กันยายน 2564
พิมพ์
นายกฯ ยินดีและขอบคุณทุกความมุ่งมั่น ของทีมนักกีฬาพาราลิมปิก โตเกียว 2020 และชื่นชมอีก 1 เหรียญทองแดง จากแบดมินตัน ในการแข่งขันวันสุดท้าย “Tokyo 2020 Paralympics”
นายกฯ ยินดีและขอบคุณทุกความมุ่งมั่น ของทีมนักกีฬาพาราลิมปิก โตเกียว 2020 และชื่นชมอีก 1 เหรียญทองแดง จากแบดมินตัน ในการแข่งขันวันสุดท้าย “Tokyo 2020 Paralympics”
วันนี้ (5 กันยายน 2564) นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ยินดีกับทีมนักแบดมินตัน อำนวย เวชวิฐาน และ สุจิรัตน์ ปุกคำ เจ้าของเหรียญทองแดง จากประเภทหญิงคู่ WH โดยแม้แบดมินตัน เพิ่งจะถูกบรรจุเข้าไปในพาราลิมปิกปีนี้เป็นครั้งแรก แต่ทีมชาติไทยกลับสามารถทำผลงานได้อย่างยอดเยี่ยมและคว้าชัยชนะมาได้ถึง 2 เหรียญรางวัล
รวมทั้งได้ขอบคุณทัพนักกีฬาไทยทุกประเภทกีฬาที่ทุ่มเทเพื่อชื่อเสียงของประเทศตลอดการแข่งขัน ทำหน้าที่อย่างเต็มที่ ถึงเเม้จะต้องเผชิญกับสถานการณ์การแพร่ระบาดของโควิด-19 ทำให้มีความเสี่ยงทางด้านร่างกาย เเละมีความกดดันทางจิตใจ มากยิ่งขึ้น เเต่ทัพนักกีฬาก็สามารถร่วมกันเอาชนะ ฟันฝ่าอุปสรรค เเละสร้างผลงานที่ยอดเยี่ยมในฐานะ “ทีมชาติไทย” นำพารอยยิ้มแห่งความสุข มาสู่ประชาชนได้เหมือนเช่นเคย
ตลอดจน ขอบคุณทีมงาน ภาคเอกชน และหน่วยงานรัฐบาลที่เกี่ยวข้อง ผู้อยู่เบื้องหลังการให้ความสนับสนุน การฝึกซ้อมและความสำเร็จทุกคน และขอบคุณประชาชน ที่ร่วมกันส่งแรงเชียร์ให้แก่นักกีฬา ได้มีแรงกายและกำลังใจสู้ศึก ตลอดระยะเวลาที่ผ่านมา (24 สิงหาคม – 5 กันยายน 2564) ใน พาราลิมปิกเกมส์ โตเกียว 2020
โฆษกประจำสำนักนายกรัฐมนตรี กล่าวเพิ่มเติม ในมหกรรมกีฬาครั้งที่ 16 ณ กรุงโตเกียว ประเทศญี่ปุ่น นี้ ทัพนักกีฬาทีมชาติไทย สามารถคว้ามาได้ 5 เหรียญทอง 5 เหรียญเงิน และ 8 เหรียญทองแดง รวมทั้งสิ้น 18 เหรียญ อยู่ในอันดับที่ 25

ที่มา : https://www.thaigov.go.th/news/contents/details/45541