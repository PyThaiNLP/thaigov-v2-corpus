รัฐบาลไทย-ข่าวทำเนียบรัฐบาล-“สาธิต” รับมอบถังออกซิเจนทางการแพทย์ สนับสนุนการดูแลผู้ป่วยในพื้นที่ห่างไกล


วันอังคารที่ 9 สิงหาคม 2565
“สาธิต” รับมอบถังออกซิเจนทางการแพทย์ สนับสนุนการดูแลผู้ป่วยในพื้นที่ห่างไกล
รัฐมนตรีช่วยว่าการกระทรวงสาธารณสุข รับมอบถังออกซิเจนทางการแพทย์พร้อมอุปกรณ์ จำนวน 24 ชุด รวมมูลค่า 144,000 บาท จากสมาคมส่งเสริมอาชีพสมุนไพรไทยจันทร์สว่าง เพื่อสนับสนุนการปฏิบัติงานของเจ้าหน้าที่ในการดูแลผู้ป่วยในพื้นที่ห่างไกล
รัฐมนตรีช่วยว่าการกระทรวงสาธารณสุข รับมอบถังออกซิเจนทางการแพทย์พร้อมอุปกรณ์ จำนวน 24 ชุด รวมมูลค่า 144,000 บาท จากสมาคมส่งเสริมอาชีพสมุนไพรไทยจันทร์สว่าง เพื่อสนับสนุนการปฏิบัติงานของเจ้าหน้าที่ในการดูแลผู้ป่วยในพื้นที่ห่างไกล
วันนี้ (9 สิงหาคม 2565) ที่ กระทรวงสาธารณสุข ดร.สาธิต ปิตุเตชะ รัฐมนตรีช่วยว่าการกระทรวงสาธารณสุข พร้อมคณะผู้บริหาร รับมอบถังออกซิเจนทางการแพทย์พร้อมอุปกรณ์ จำนวน 24 ชุด รวมมูลค่า 144,000 บาท จากสมาคมส่งเสริมอาชีพสมุนไพรไทยจันทร์สว่าง โดย นายสุพัฒน์ ธรรมเพชร ประธานกรรมการบริหาร บริษัทจันทร์สว่าง ดร.กัญยฐ์ชรฏ์ จันทร์สว่าง ธรรมเพชร นายกสมาคมส่งเสริมอาชีพสมุนไพรไทยจันทร์สว่าง และคณะ
“ขอขอบคุณสมาคมฯ ที่ช่วยสนับสนุนการดำเนินงานของกระทรวงสาธารณสุข ที่ผ่านมา ช่วงที่โรคโควิด 19 กำลังระบาด ก็ได้นำแอลกอฮอล์มาสนับสนุน สำหรับถังออกซิเจนที่นำมามอบให้ครั้งนี้ มีขนาดเล็ก เคลื่อนย้ายสะดวก เจ้าหน้าที่สามารถนำไปใช้ดูแลผู้ป่วยที่จำเป็นต้องได้รับออกซิเจนในพื้นที่ห่างไกลได้อย่างดี ซึ่งกระทรวงสาธารณสุขจะเร่งส่งมอบให้กับโรงพยาบาลส่งเสริมสุขภาพตำบลต่างๆ นำไปใช้ประโยชน์ในการดูแลผู้ป่วยต่อไป” ดร.สาธิตกล่าว
*********************************** 9 สิงหาคม 2565

ที่มา : https://www.thaigov.go.th/news/contents/details/57837