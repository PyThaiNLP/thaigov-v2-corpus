รัฐบาลไทย-ข่าวทำเนียบรัฐบาล-โฆษกรัฐบาลสวน “เสรีพิศุทธ์” ไปจำคำใครมาพูด ย้ำนายกฯ ไม่เคยบอก 4 เดือนคนจนหมดประเทศ วอนเมื่อไม่รู้จริงก็อย่าเสียดสี ยกตนข่มท่าน ให้ตัวเองต้องเสียราคา


วันจันทร์ที่ 16 พฤษภาคม 2565
พิมพ์
โฆษกรัฐบาลสวน “เสรีพิศุทธ์” ไปจำคำใครมาพูด ย้ำนายกฯ ไม่เคยบอก 4 เดือนคนจนหมดประเทศ วอนเมื่อไม่รู้จริงก็อย่าเสียดสี ยกตนข่มท่าน ให้ตัวเองต้องเสียราคา
โฆษกรัฐบาลสวน “เสรีพิศุทธ์” ไปจำคำใครมาพูด ย้ำนายกฯ ไม่เคยบอก 4 เดือนคนจนหมดประเทศ วอนเมื่อไม่รู้จริงก็อย่าเสียดสี ยกตนข่มท่าน ให้ตัวเองต้องเสียราคา
วันที่ 16 พฤษภาคม 2565 นายธนกร วังบุญคงชนะ โฆษกประจำสำนักนายกรัฐมนตรี กล่าวถึงกรณีที่ พล.ต.อ.เสรีพิศุทธ์ เตมียเวส หัวหน้าพรรคเสรีรวมไทย กล่าวพาดพิงนายกรัฐมนตรีว่า พูดในสิ่งที่ทำไม่ได้ หลังเคยบอก 4 เดือนคนจนจะหมดประเทศว่า พล.อ.ประยุทธ์ จันทร์โอชา นายกรัฐมนตรี และ รมว.กลาโหม ไม่เคยพูดว่าอีก 4 เดือนคนจนจะหมดประเทศ สามารถไปย้อนดูได้ พล.ต.อ.เสรีพิศุทธ์ไปเอาที่ไหนมาพูด การที่ท่านชอบย้ำนักหนาว่าตัวเองเป็นถึงอดีต ผบ.ตร. แต่กลับอ่านข่าวแบบลวก ๆ แล้วเอามาวิพากษ์วิจารณ์คนอื่นนั้น มีแต่จะทำให้ท่านเองถูกคนอื่นมองว่าไม่สมราคาคุย ท่านควรจะตรวจสอบให้ดีก่อนว่า ในข้อเท็จจริงแล้วท่านนายกฯ ได้พูดแบบนั้นจริงหรือไม่ ไม่ใช่รีบออกมาตีกิน เพื่อหวังเรียกความนิยมให้ตัวเองแบบนี้
“การแก้ไขปัญหาความยากจนที่กระทรวงมหาดไทยดำเนินการอยู่นั้นเป็นการแก้ปัญหาแบบพุ่งเป้า มีหลักเกณฑ์ ข้อมูลตัวเลข และเป้าหมายชัดเจนอยู่แล้ว หากสงสัยสามารถไปดูได้ ส่วนที่บอกว่ารัฐบาลเอาแต่กู้ ไม่มีการสร้างรายได้ให้ชาวบ้านนั้น พล.ต.อ.เสรีพิศุทธ์ไปจำคำพูดใครมาหรือไม่ เพราะน่าจะเป็นข้อมูลที่ผิดพลาด อย่างไรก็ตาม เข้าใจได้ว่าท่านเองก็ไม่มีความรู้เรื่องเศรษฐกิจ ดังนั้นก็ไม่ควรแสดงความเห็นเหมือนกับเป็นผู้รู้ แล้วมาเสียดสี ยกตนข่มผู้อื่นไปวัน ๆ นอกจากนี้ การอ้างว่าข้าราชการส่วนใหญ่ไม่เอา พล.อ.ประยุทธ์นั้น ไม่ทราบว่า พล.ต.อ.เสรีพิศุทธ์มโนไปเองหรือเปล่า เลิกหลอกตัวเองแล้วกลับสู่โลกแห่งความเป็นจริงได้แล้ว” นายธนกร กล่าว
...................

ที่มา : https://www.thaigov.go.th/news/contents/details/54611