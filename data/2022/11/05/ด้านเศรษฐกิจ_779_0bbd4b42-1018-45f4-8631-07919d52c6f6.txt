รัฐบาลไทย-ข่าวทำเนียบรัฐบาล-ไทย-สเปน หารือความร่วมมือด้านเกษตร


วันจันทร์ที่ 30 สิงหาคม 2564
ไทย-สเปน หารือความร่วมมือด้านเกษตร
ไทย-สเปน หารือความร่วมมือด้านเกษตร
ดร.ทองเปลว กองจันทร์ ปลัดกระทรวงเกษตรและสหกรณ์ หารือกับนายเอมิลิโอ เด มิเกล กาลาเบีย (H.E. Mr. Emilio De Miguel Calabia) เอกอัครราชทูตสเปนประจำประเทศไทย เพื่อขอรับการสนับสนุนจากไทย ให้แก่ ดร. (Gabriel Ferrero y de Loma-Osorio) ผู้สมัครของสเปน ในตำแหน่ง Chairperson of the Committee of World Food Security: CFS ผ่านระบบออนไลน์ โดยมี นายระพีภัทร์ จันทรศรีวงศ์ รองปลัดกระทรวงเกษตรและสหกรณ์ ดร.วนิดา กำเนิดเพ็ชร์ ผู้อำนวยการสำนักการเกษตรต่างประเทศ และ ดร.ธนวรรษ เทียนสิน อัครราชทูต (ฝ่ายเกษตร) ประจำกรุงโรม เข้าร่วมการหารือฯ
ปลัดกระทรวงเกษตรและสหกรณ์ กล่าวว่า ประเทศไทยมีความสนใจในความร่วมมือกับสเปน อาทิ สาขาการเกษตรและพลังงานทดแทน รวมถึงความร่วมมือด้านการบรรเทาผลกระทบจาก climate change และการลดปริมาณ food waste food loss รวมถึง biodiversity loss การพลิกโฉมระบบการผลิตอาหารและสินค้าเกษตรท่ามกลางวิกฤตการแพร่ระบาดของเชื้อไวรัสโควิด-19 ซึ่งทั้งหมดนี้เป็นประเด็นที่ถูกหยิบยกขึ้นมาหารือระหว่างการประชุม Pre Ministerial Food System Summit เมื่อเดือนกรกฎาคมที่ผ่านมา และสามารถขยายความร่วมมือแบบทวิภาคีด้านการเกษตรระหว่างกันได้อีกอย่างต่อเนื่อง
ทั้งนี้ จากการหารือในเบื้องต้น กระทรวงเกษตรฯ ขอให้ฝ่ายสเปนสนับสนุนการจัดทำกรอบการเจรจาเขตการค้าเสรีระหว่างไทยกับอียู (Thai – EU Free Trade Agreement) และความตกลงว่าด้วยความเป็นหุ้นส่วนและความร่วมมือรอบด้าน (Comprehensive Partnership and Cooperation Agreement: (PCA)) เพราะหากทั้งสองฝ่ายบรรลุข้อตกลงดังกล่าวจะเป็นการช่วยขยายความร่วมมือด้านการเกษตรและการค้าในหลากหลายสาขามากยิ่งขึ้น โดยฝ่านสเปนยินดีที่จะติดตามความคืบหน้าในประเด็นดังกล่าวกับคณะกรรมาธิการยุโรปด้านการเกษตรในโอกาสต่อไป

ที่มา : https://www.thaigov.go.th/news/contents/details/45327