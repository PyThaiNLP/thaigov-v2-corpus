รัฐบาลไทย-ข่าวทำเนียบรัฐบาล-กระทรวงเกษตรฯ เปิดการฝึกอบรมหลักสูตรวิทยาการเกษตรระดับสูง (วกส.) รุ่นที่ 1


วันเสาร์ที่ 15 มกราคม 2565
กระทรวงเกษตรฯ เปิดการฝึกอบรมหลักสูตรวิทยาการเกษตรระดับสูง (วกส.) รุ่นที่ 1
กระทรวงเกษตรฯ เปิดการฝึกอบรมหลักสูตรวิทยาการเกษตรระดับสูง (วกส.) รุ่นที่ 1 มุ่งเป้าเพิ่ม GDP ภาคการเกษตร ไทย  เร่งสร้างเครือข่ายผู้นำภาครัฐ เอกชน เกษตรกร และภาคประชาชน ยกระดับเศรษฐกิจการเกษตร ด้วยเทคโนโลยีสมัยใหม่
เมื่อวันที่ 14 มกราคม 2565 กระทรวงเกษตรและสหกรณ์ ด้วยพิธีเปิดการฝึกอบรมหลักสูตรวิทยาการเกษตรระดับสูง (วกส.) รุ่นที่ 1 (Agriculture and Cooperatives Executive Program : ACE) ณ ศูนย์น้ำอัจฉริยะ กรมชลประทาน (สามเสน) โดย ดร.จรัลธาดา กรรณสูต องคมนตรีในพระบาทสมเด็จพระเจ้าอยู่หัวมหาวชิราลงกรณ บดิทรเทพยวรางกูร เป็นประธานพิธีเปิดการอบรม และปาฐกถาพิเศษในหัวข้อ “กษัตริย์นักเกษตร” ดร.เฉลิมชัย ศรีอ่อน รัฐมนตรีว่าการกระทรวงเกษตรและสหกรณ์ ได้ปาฐกถาพิเศษ เปิดการฝึกอบรมหลักสูตรวิทยาการเกษตรระดับสูง (วกส.) รุ่นที่ 1และคุณธนินท์ เจียรวนนท์ประธานอาวุโส เครือเจริญโภคภัณฑ์ ปาฐกถาพิเศษ Vision from Leader:
ดร.ทองเปลว กองจันทร์ ปลัดกระทรวงเกษตรและสหกรณ์  กล่าวถึงวัตถุประสงค์การจัดหลักสูตร วกสที่เริ่มต้นจาก การลงนาม MOU บันทึกข้อตกลงความร่วมมือ 3 หน่วยงาน ได้แก่ 1.สำนักงานปลัดกระทรวงเกษตรและสหกรณ์ 2. มูลนิธิเกษตราธิการ และ 3. สำนักงานพัฒนาการวิจัยการเกษตร (องค์การมหาชน) และได้อธิบายถึงสาระสำคัญของหลักสูตร วกส ที่ครอบคลุม 6 มิติการเรียนรู้ ได้แก่ 1. Agriculture and Cooperatives Landscape 2. Agricultural Market Mechanisms 3. Technology and Innovation 4. Current Issues for Agriculture Development 5. Research for the Future และ6. Leadership and Sustainability
พร้อมแสดงความยินดีกับผู้เข้ารับการฝึกอบรม วกส รุ่นที่ 1 จำนวน 96 คน ( เข้าร่วมอบรมแบบHybrid ทั้ง On Site และ On Line ) ภายใต้มาตรการป้องกันโควิด 19 อย่างเคร่งครัด

ที่มา : https://www.thaigov.go.th/news/contents/details/50550