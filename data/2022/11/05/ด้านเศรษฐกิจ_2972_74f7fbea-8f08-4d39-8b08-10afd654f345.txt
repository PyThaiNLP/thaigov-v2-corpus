รัฐบาลไทย-ข่าวทำเนียบรัฐบาล-คณะกรรมาธิการคมนาคม ให้เกียรติมาเยี่ยม กรมการขนส่งทางราง


วันพุธที่ 23 กุมภาพันธ์ 2565
คณะกรรมาธิการคมนาคม ให้เกียรติมาเยี่ยม กรมการขนส่งทางราง
พร้อมหารือ และชี้แนะแนวทางการพัฒนาระบบขนส่งทางราง เพื่อให้เกิดประโยชน์สูงสุดกับประชาชน
คณะกรรมาธิการคมนาคม นำโดยพลเอกยอดยุทธ บุญญาธิการ ประคณะกรรมาธิการ พร้อมด้วยพลเอกธวัชชัย สมุทรสาคร รองประธานคณะกรรมาธิการ ที่ปรึกษากรรมาธิการ และคณะ ให้เกียติมาเยี่ยม กรมการขนส่งทางราง (ขร.) กระทรวงคมนาคม โดยมี นายพิเชฐ คุณาธรรมรักษ์ รองอธิบดีกรมการขนส่งทางราง ผู้บริหาร และเจ้าหน้าที่ ขร. ให้การต้อนรับ ณ ห้องประชุมมังคาสิลา อาคาร ณ ถลาง ขร. ในวันที่ 23 ก.พ. 65
สำหรับการมาเยี่ยมชมของคณะกรรมาธิการในครั้งนี้ ขร. ได้มีการนำเสนอข้อมูลต่าง ๆ ของหน่วยงาน อาทิเช่น โครงสร้างองค์กร จำนวนบุคลากร ภารกิจ/พันธกิจ สรุปการดำเนินงานที่ผ่านมา ปัญหาอุปสรรค ข้อขัดข้องในการดำเนินงาน ข้อพิจารณาเกี่ยวกับร่างพระราชบัญญัติการขนส่งทางราง พ.ศ. .... ปัญหาของโครงการด้านระบบราง และเรื่องต่าง ๆ ซึ่ง รองอธิบดีกรมการขนส่งทางราง ได้มีการนำเสนอถึงเป้าหมายขององค์กรที่จะต้องการดำเนินการผลักดันพระราขบัญัติการขนส่งทางราง พ.ศ. .... เพื่อให้เป็นกฎหมายในการใช้กำกับดูแลงานด้านระบบรางในฐานะ Regulator เพื่อให้ระบบขนส่งทางรางเกิดประสิทธิภาพ มีมาตรฐานเทียบเท่าระดับสากล เพื่อความสุขและความปลอดภัยในการเดินทางระบบรางของคนไทย
ทั้งนี้ คณะกรรมาธิการได้มีข้อชี้แนะในเรื่องต่าง ๆ ประกอบไปด้วย
1. การให้ ขร. ดำเนินการจัดทำแผนโครงข่ายครอบคลุมและมีการเชื่อมโยงกับระบรางอี่น หรือ Feeder ต่าง ๆ เพื่อความสะดวก สบายในการเข้าใช้บริการของประชาชน
2. ให้ ขร. พิจารณากำหนดอัตราค่าโดยสารของระบบขนส่งทางราง ที่ไม่เป็นภาระค่าใช้จ่ายของประชาชน เพื่อให้เกิดการใช้บริการได้อย่างทั่วถึงทุกกลุ่ม ทุกเพศ ทุกวัย
3. ให้ ขร. กำหนดมาตรฐานทั้งด้านการก่อสร้าง และด้านการบริการ เพื่อให้การดำเนินงานด้านระบบขนส่งทางรางมีคุณภาพเทียบเท่าระดับสากล
4. การส่งเสริมให้เกิดการเดินรถขนส่งทางรางอย่างเสรี เพื่อเพิ่มสัดส่วนการขนส่งทางราง
เพิ่มประสิทธิภาพและคุณภาพการใหบริการด้วยราคาที่เหมาะสม
คณะกรรมาธิการได้กล่าวชื่นชมผู้บริหาร และเจ้าหน้าที่ของ ขร. ที่มีจำนวนน้อย แต่สามารถปฏิบัติงาน/ภารกิจขนาดใหญ่ได้อย่างเต็มความสามารถ สมกับเป็นองค์กรกำกับดูแลระบบการขนส่งทางราง เพื่อยกระดับความปลอดภัยและคุณภาพการให้บริการระดับสากล

ที่มา : https://www.thaigov.go.th/news/contents/details/51869