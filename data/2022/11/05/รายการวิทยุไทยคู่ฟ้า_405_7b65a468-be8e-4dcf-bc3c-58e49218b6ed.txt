รัฐบาลไทย-ข่าวทำเนียบรัฐบาล-รัฐบาลเดินหน้าข้อตกลงด้านแรงงาน ส่งพยาบาลไปซาอุดีอาระเบีย


วันศุกร์ที่ 24 มิถุนายน 2565
พิมพ์
รัฐบาลเดินหน้าข้อตกลงด้านแรงงาน ส่งพยาบาลไปซาอุดีอาระเบีย
วันศุกร์ที่ 24 มิถุนายน 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลเดินหน้าความสัมพันธ์กับซาอุดีอาระเบียตามข้อตกลงความร่วมมือว่าด้วยการจัดหาแรงงาน โดยเปิดรับผู้จบการศึกษาพยาบาลศาสตร์ระดับปริญญาตรีขึ้นไป เพศหญิง อายุ 20 – 60 ปี สื่อสารภาษาอังกฤษได้ เพื่อปฏิบัติงานในตำแหน่ง พยาบาล หัวหน้าพยาบาล ผู้จัดการพยาบาล รวม 400 อัตรา ค่าจ้างอยู่ที่ 33,000 – 108,000 บาท โดยนายจ้างจ่ายค่าตั๋วเครื่องบินเที่ยวไปทำงานครั้งแรก ค่าที่พัก รถรับส่งระหว่างที่พักกับสถานที่ทำงาน ค่ารักษาพยาบาล และค่าประกันสุขภาพให้ ผู้สนใจยื่นใบสมัครได้ด้วยตนเองที่สำนักงานจัดหางานจังหวัดทุกแห่งทั่วประเทศ ตั้งแต่วันนี้ (24มิ.ย.) – 4 ก.ค.2565 สอบถามรายละเอียดได้ที่ สายด่วนกรมการจัดหางาน โทร 1694
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/55988