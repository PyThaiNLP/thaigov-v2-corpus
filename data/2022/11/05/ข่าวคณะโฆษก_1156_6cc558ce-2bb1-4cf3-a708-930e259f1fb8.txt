รัฐบาลไทย-ข่าวทำเนียบรัฐบาล-โฆษกรัฐบาล เผย นายกฯ ห่วง “ผู้สูงอายุ” แนะลูกหลาน พาผู้สูงอายุเข้ารับฉีดวัคซีน ลดโอกาสเสียชีวิต ป้องกันความเสี่ยง ก่อนช่วงเทศกาลสงกรานต์


วันเสาร์ที่ 5 มีนาคม 2565
พิมพ์
โฆษกรัฐบาล เผย นายกฯ ห่วง “ผู้สูงอายุ” แนะลูกหลาน พาผู้สูงอายุเข้ารับฉีดวัคซีน ลดโอกาสเสียชีวิต ป้องกันความเสี่ยง ก่อนช่วงเทศกาลสงกรานต์
โฆษกรัฐบาล เผย นายกฯ ห่วง “ผู้สูงอายุ” แนะลูกหลาน พาผู้สูงอายุเข้ารับฉีดวัคซีน ลดโอกาสเสียชีวิต ป้องกันความเสี่ยง ก่อนช่วงเทศกาลสงกรานต์
วันนี้ (5 มี.ค. 65) นายธนกร วังบุญคงชนะ โฆษกประจำสำนักนายกรัฐมนตรี  เผยพลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม มีความห่วงใยผู้สูงอายุที่มีอัตราการเสียชีวิตจากโควิด 19 สูงสุด โดยพบเกินครึ่งที่ติดเชื้อโควิด-19 และเสียชีวิตยังไม่ได้ฉีดวัคซีน   จึงขอแนะนำลูกหลานพาผู้สูงอายุเข้ารับฉีดวัคซีนและวัคซีนเข็มกระตุ้น เพื่อลดโอกาสเสียชีวิตในผู้ป่วยสูงอายุ    ทั้งนี้  จากการคาดการณ์ของกระทรวงสาธารณสุข แนวโน้มผู้ติดเชื้อโควิด-19 รายใหม่   จะขึ้นไปสูงสุดช่วงกลางเดือนเมษายนนี้  โดนอาจมีจำนวนสูงถึง  4-5 หมื่นคนต่อวัน ก่อนที่จะค่อย ๆ  ลดลงในปลายเดือน พ.ค.-มิ.ย. 65   นายกรัฐมนตรีจึงขอให้หน่วยงานที่เกี่ยวข้อง เร่งค้นหาผู้สูงอายุที่ยังไม่ได้ฉีดวัคซีน สร้างความรู้ สร้างแรงจูงใจ และกระตุ้นให้รับวัคซีน  เพื่อป้องกันความเสี่ยงและลดอาการรุนแรงหากรับเชื้อโควิด-19 โดยเฉพาะในช่วงเทศกาลสงกรานต์ ที่จะมีการเดินทางข้ามพื้นที่ การท่องเที่ยวและกิจกรรมต่างๆ จำนวน โดยเฉพาะลูกหลานจะที่จะกลับไปเยื่ยมครอบครัวของด้วย
สถานการณ์ผู้ติดเชื้อโควิด-19 รายใหม่ วันนี้ รวม 22,818 ราย จำแนกเป็นผู้ป่วยจากในประเทศ 22,681 รายผู้ป่วยมาจากต่างประเทศ 137 รายผู้ป่วยสะสม 78 1,379 ราย (ตั้งแต่ 1 มกราคม 2565) หายป่วยกลับบ้าน 18,462 ราย หายป่วยสะสม 580,997 ราย (ตั้งแต่ 1 มกราคม 2565)  ผู้ป่วยกำลังรักษา 232,147 รายเสียชีวิต 52 ราย ล่าสุดการให้บริการวัคซีน โควิด-19 สะสมอยู่ที่ 124,751,981 โดส เข็มที่ 1 ฉีดสะสม 53,910,002โดส เข็มที่ 2 ฉีดสะสม 49,837,116 โดส เข็มที่ 3 ฉีดสะสม 19,257,181 โดส เข็มที่ 4 ฉีดสะสม 1,747,619 โดส อย่างไรก็ตาม ทั่วโลกแล้ว 10,849ล้านโดส ใน 205 ประเทศ/เขตปกครอง โดยขณะนี้อัตราการฉีดล่าสุดรวมกันทั่วโลกที่ 33.2 ล้านโดสต่อวัน
__________

ที่มา : https://www.thaigov.go.th/news/contents/details/52213