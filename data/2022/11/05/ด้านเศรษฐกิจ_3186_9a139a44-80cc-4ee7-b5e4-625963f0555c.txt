รัฐบาลไทย-ข่าวทำเนียบรัฐบาล-รัฐมนตรีฯ สุริยะ เยี่ยมโรงงานพ่นสีแห่งใหม่ ของมิตซูบิชิ มอเตอร์ส ประเทศไทย ใช้เทคโนโลยีการพ่นสีที่ทันสมัย เป็นมิตรต่อสิ่งแวดล้อม ชลบุรี – 16 มีนาคม 2565: นายสุริยะ จึงรุ่งเรืองกิจ


วันพฤหัสบดีที่ 17 มีนาคม 2565
พิมพ์
รัฐมนตรีฯ สุริยะ เยี่ยมโรงงานพ่นสีแห่งใหม่ ของมิตซูบิชิ มอเตอร์ส ประเทศไทย ใช้เทคโนโลยีการพ่นสีที่ทันสมัย เป็นมิตรต่อสิ่งแวดล้อม  ชลบุรี – 16 มีนาคม 2565: นายสุริยะ จึงรุ่งเรืองกิจ
รัฐมนตรีฯ สุริยะ เยี่ยมโรงงานพ่นสีแห่งใหม่ ของมิตซูบิชิ มอเตอร์ส ประเทศไทย ใช้เทคโนโลยีการพ่นสีที่ทันสมัย เป็นมิตรต่อสิ่งแวดล้อม
รัฐมนตรีฯ สุริยะ เยี่ยมโรงงานพ่นสีแห่งใหม่ ของมิตซูบิชิ มอเตอร์ส ประเทศไทย ใช้เทคโนโลยีการพ่นสีที่ทันสมัย เป็นมิตรต่อสิ่งแวดล้อม
ชลบุรี – 16 มีนาคม 2565: นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม เข้าเยี่ยมชมและร่วมกล่าวแสดงความยินดีในงานเปิดตัวโรงงานพ่นสีระดับโลกแห่งใหม่ของบริษัท มิตซูบิชิ มอเตอร์ส (ประเทศไทย) จำกัด ในแหลมฉบัง จังหวัดชลบุรี เดินหน้ายกระดับศักยภาพการผลิตอย่างต่อเนื่อง ด้วยการใช้นวัตกรรมเทคโนโลยีที่ทันสมัยและเป็นมิตรกับสิ่งแวดล้อม ตอกย้ำเป้าหมายพันธกิจในการก้าวไปสู่การเป็นสังคมคาร์บอนสมดุลและความยั่งยืนของประเทศไทย
นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม กล่าวว่า ความยั่งยืนสำหรับภาคอุตสาหกรรมการผลิต การเจริญเติบโตทางเศรษฐกิจนั้น มีความสำคัญอย่างยิ่ง อย่างไรก็ตาม การเสริมสร้างความเข้มแข็งทางเศรษฐกิจต้องเกิดขึ้นควบคู่ไปกับการคำนึงถึงสิ่งแวดล้อม และการสร้างสมดุล รัฐบาลไทยจึงขับเคลื่อนแนวทางเศรษฐกิจ บีซีจี โมเดล ซึ่งตั้งอยู่บนหลักการเศรษฐกิจระดับชีวภาพ เศรษฐกิจหมุนเวียน และเศรษฐกิจสีเขียว เพื่อนำไปสู่การเติบโตอย่างยั่งยืนของประเทศ โดยได้ประกาศเป้าหมายระดับชาติเพื่อบรรลุเป้าหมายการเป็นสังคมคาร์บอนสมดุล (carbon neutrality) ภายในปี พ.ศ. 2593 และการปล่อยก๊าซเรือนกระจกสุทธิเป็นศูนย์ (Net-zero) ภายในปี พ.ศ. 2608 ด้วยเหตุผลนี้ การลงทุนในรถยนต์ไฟฟ้า (EV) ที่ใช้พลังงานสะอาดในการขับเคลื่อน จึงถือเป็นปัจจัยสำคัญในการบรรลุเป้าหมายของรัฐบาลไทย ประเทศไทยยินดีต้อนรับการลงทุนในอุตสาหกรรมสีเขียวและใช้พลังงานสะอาด กระทรวงอุตสาหกรรมพร้อมให้การสนับสนุนและส่งเสริมภาคเอกชนในการพัฒนาเทคโนโลยีและนวัตกรรมที่มุ่งลดผลกระทบเชิงลบต่อสิ่งแวดล้อม โดยมีเป้าหมายเพื่อผลักดันให้อุตสาหกรรมไทยก้าวเข้าสู่การเป็นอุตสาหกรรมที่เป็นมิตรต่อสิ่งแวดล้อมมากขึ้น
“ขอแสดงความยินดีเนื่องในโอกาสเปิดโรงงานพ่นสีแห่งใหม่ของบริษัท มิตซูบิชิ มอเตอร์ส (ประเทศไทย) จำกัด ในครั้งนี้ ซึ่งนับเป็นเรื่องที่น่าชื่นชม ที่โรงงานพ่นสีแห่งใหม่นี้ใช้เทคโนโลยีการพ่นสีที่ทันสมัย มีเป้าหมายเพื่อลดมลพิษ ลดของเสียให้น้อยที่สุด ใช้ทรัพยากรอย่างมีประสิทธิภาพสูงสุด และช่วยลดการปล่อยก๊าซเรือนกระจก และการร่วมส่งเสริมการอนุรักษ์พลังงานและการใช้พลังงานหมุนเวียน ตลอดจนลดการปล่อยก๊าซคาร์บอนไดออกไซด์จากการดำเนินกิจกรรมทางธุรกิจ ถือเป็นการดำเนินงานที่สอดคล้องกับเป้าหมายระดับชาติของรัฐบาลไทย”นายสุริยะกล่าว
ด้านนายทาคาโอะ คาโตะ ประธานเจ้าหน้าที่บริหาร มิตซูบิชิ มอเตอร์ส คอร์ปอเรชั่น กล่าวว่า โรงงานพ่นสีแห่งใหม่นี้ สอดคล้องกับแผนธุรกิจระยะกลางสำหรับปี 2563 – 2565 ของมิตซูบิชิ ที่ให้ความสำคัญกับประเทศไทยและประเทศอื่น ๆ ในเอเชียตะวันออกเฉียงใต้ ในฐานะตลาดยุทธศาสตร์สำคัญ ไม่เพียงแค่การขยายธุรกิจของบริษัทฯ ในระดับภูมิภาคและระดับโลกเท่านั้น แต่ยังหมายรวมถึงการเปลี่ยนแปลงธุรกิจของเราไปสู่อนาคตที่ยั่งยืน และเสริมสร้างศักยภาพการเติบโตอย่างต่อเนื่องให้แก่อุตสาหกรรมยานยนต์ของประเทศไทยและภูมิภาค โดยปัจจุบัน โรงงานที่แหลมฉบังมีกำลังการผลิตมากกว่า 400,000 คันต่อปี โดยรถยนต์ที่จะได้รับการพ่นสีในโรงงานพ่นสีแห่งใหม่นี้ ได้แก่ มิตซูบิชิ เอาท์แลนเดอร์ พีเอชอีวี, ไทรทัน และปาเจโร สปอร์ต
นายเออิอิชิ โคอิโตะ กรรมการผู้จัดการใหญ่ มิตซูบิชิ มอเตอร์ส ประเทศไทย กล่าวเสริมว่า “เรามีความมุ่งมั่นในการผลิตและจำหน่ายรถยนต์ที่พัฒนาขึ้นจากเทคโนโลยีของเรา มีความเป็นมิตรต่อสิ่งแวดล้อม มีคุณภาพสูง เพียบพร้อมด้วยสมรรถนะ ความปลอดภัย และความสะดวกสบาย โรงงานพ่นสีแห่งใหม่นี้ ถือเป็นส่วนของศูนย์การผลิตรถยนต์ที่มีการลงทุนมากที่สุด โดยมิตซูบิชิ มอเตอร์ส ทุ่มงบประมาณกว่า 3 พันล้านบาท ในการก่อสร้างโรงงานพ่นสีแห่งนี้ ซึ่งเป็นแผนการลงทุนระยะยาวในการผลิตและจัดจำหน่ายยานยนต์ที่เปี่ยมด้วยคุณภาพสีระดับโลก ในประเทศไทย และยังติดตั้งแผงโซลาร์เซลล์ เพื่อเป็นแหล่งพลังงานทางเลือก มีกำลังผลิตไฟฟ้าที่ 2 เมกะวัตต์ หากรวมกับที่ติดตั้งไปแล้วก่อนหน้านี้ที่โรงงานอีกแห่ง จะสามารถลดปริมาณคาร์บอนไดออกไซด์ได้ถึงปีละ 6,100 ตัน และบริษัท มิตซูบิชิ มอเตอร์ส ประเทศไทย จะยังคงเดินหน้าดำเนินการตามขั้นตอนต่าง ๆ เพื่อลดการปล่อยก๊าซคาร์บอนไดออกไซด์ในประเทศ รวมถึงพัฒนาโครงการที่สอดคล้องกับทิศทางความยั่งยืน ผ่านผลิตภัณฑ์ที่เป็นมิตรต่อสิ่งแวดล้อมและมีสมรรถนะการขับขี่ดีเยี่ยม”

ที่มา : https://www.thaigov.go.th/news/contents/details/52640