รัฐบาลไทย-ข่าวทำเนียบรัฐบาล-ปลัดกระทรวงยุติธรรม ประชุมคณะกรรมการสถาบันอนุญาโตตุลาการ ครั้งที่ ๕/๒๕๖๔ ผ่านระบบการประชุมทางไกล (Video Conference)


วันจันทร์ที่ 23 สิงหาคม 2564
พิมพ์
ปลัดกระทรวงยุติธรรม ประชุมคณะกรรมการสถาบันอนุญาโตตุลาการ ครั้งที่ ๕/๒๕๖๔ ผ่านระบบการประชุมทางไกล (Video Conference)
ปลัดกระทรวงยุติธรรม ประชุมคณะกรรมการสถาบันอนุญาโตตุลาการ ครั้งที่ ๕/๒๕๖๔ ผ่านระบบการประชุมทางไกล (Video Conference)
ในวันจันทร์ที่ ๒๓ สิงหาคม ๒๕๖๔ เวลา ๑๓.๓๐ น. ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานเปิดการประชุมคณะกรรมการสถาบันอนุญาโตตุลาการ ครั้งที่ ๕/๒๕๖๔ ผ่านระบบการประชุมทางไกล (Video Conference) โดยมี นายวัลลภ นาคบัว รองปลัดกระทรวงยุติธรรม นายพสิษฐ์ อัศววัฒนาพร ผู้อำนวยการสถาบันอนุญาโตตุลาการ และคณะกรรมการ เข้าร่วมประชุม
ที่ประชุมได้รับทราบผลการดำเนินงานสถาบันอนุญาโตตุลาการ ประกอบด้วย รายงานผลการตรวจสอบภายใน ไตรมาสที่ ๓/๒๕๖๔ และรายงานผลการปฏิบัติการควบคุมภายใน ปีงบประมาณ ๒๕๖๔ นอกจากนี้ ที่ประชุมได้พิจารณาแผนปฏิบัติการ ๕ ปี (พ.ศ.๒๕๖๓ – ๒๕๖๕) แผนปฏิบัติการประจำปี พ.ศ. ๒๕๖๕ และ งบประมาณประจำปี พ.ศ. ๒๕๖๕ การพิจารณาตั้งผู้ตรวจสอบบัญชี ประจำปี พ.ศ. ๒๕๖๕ แผนปฏิบัติการดิจิทัล ระยะ ๓ ปี (พ.ศ.๒๕๖๕ – ๒๕๖๗) รวมถึงการย้ายที่ทำการของสถาบันอนุญาโตตุลาการ

ที่มา : https://www.thaigov.go.th/news/contents/details/45080