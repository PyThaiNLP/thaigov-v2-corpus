รัฐบาลไทย-ข่าวทำเนียบรัฐบาล-นายกฯ แจงแผนฟื้นฟูบริษัท การบินไทยฯ อยู่ในเกณฑ์ที่เริ่มดีขึ้น ยืนยันการบินไทยยังเป็นสายการบินแห่งชาติของไทยตลอดไป


วันจันทร์ที่ 8 พฤศจิกายน 2564
พิมพ์
นายกฯ แจงแผนฟื้นฟูบริษัท การบินไทยฯ อยู่ในเกณฑ์ที่เริ่มดีขึ้น ยืนยันการบินไทยยังเป็นสายการบินแห่งชาติของไทยตลอดไป
นายกฯ แจงแผนฟื้นฟูบริษัท การบินไทยฯ อยู่ในเกณฑ์ที่เริ่มดีขึ้น ยืนยันการบินไทยยังเป็นสายการบินแห่งชาติของไทยตลอดไป
นายธนกร วังบุญคงชนะ โฆษกประจำสำนักนายกรัฐมนตรี เปิดเผยหลังการรับฟังการแถลงผลงานคณะกรรมการยุทธศาสตร์ด้านการพัฒนาจังหวัดชายแดนภาคใต้ (กพต.)  พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม เปิดเผยภารกิจในช่วงเช้าที่ผ่านมา ได้หารือร่วมกันระหว่างรัฐมนตรีและหน่วยงานที่เกี่ยวข้องเกี่ยวกับเรื่องการพำนักระยะยาว หรือ Long term Resident ในประเทศไทย ของผู้ที่จะต้องการเดินทางเข้ามาประเทศไทยหรือลงทุนในประเทศหลังรัฐบาลเปิดประเทศรับนักท่องเที่ยว ตั้งแต่วันที่ 1 พฤศจิกายน 2564 ซึ่งต้องมีการพิจารณาอย่างรอบด้านรวมถึงการที่จะมีเม็ดเงินที่จะเข้ามาในประเทศด้วยนอกจากนี้ ยังได้รับฟังความก้าวหน้าเกี่ยวกับการบริหารแผนฟื้นฟูบริษัท การบินไทย จำกัด (มหาชน) ซึ่งทุกอย่างอยู่ในเกณฑ์ที่เริ่มดีขึ้น เนื่องจากมีการปรับลดค่าใช้จ่ายรายเดือนลงควบคู่กับการปรับลดคนให้สอดคล้องกับหน้าที่และความจำเป็น ส่งผลให้ขณะนี้มีเงินหมุนเวียนพอสมควร โดยนายกรัฐมนตรียังยืนยันการบินไทยยังเป็นสายการบินแห่งชาติของไทยตลอดไป

ที่มา : https://www.thaigov.go.th/news/contents/details/47957