รัฐบาลไทย-ข่าวทำเนียบรัฐบาล-เร่ง ดูแลสุขภาพประชาชน จากเหตุโรงงานระเบิด


วันอังคารที่ 6 กรกฎาคม 2564
เร่ง ดูแลสุขภาพประชาชน จากเหตุโรงงานระเบิด
....
จากเหตุระเบิดและไฟไหม้โรงงานผลิตโฟม ใน ต.บางพลีใหญ่ อ.บางพลี จ.สมุทรปราการ รัฐบาลได้ส่งเจ้าหน้าที่อาชีวเวชกรรม รพ.บางพลี สำนักงานสาธารณสุขอำเภอบางพลี รพ.สต. และ อสม. ร่วมกับองค์กรปกครองส่วนท้องถิ่น ดูแลสุขภาพและอำนวยความสะดวกแก่ประชาชน ที่ศูนย์อพยพทั้ง 7 แห่ง
.
นอกจากนี้ ยังมีสำนักควบคุมป้องกันโรคที่ 6 และศูนย์อนามัยที่ 6 จ.ชลบุรี ลงพื้นที่คัดกรองสุขภาพประชาชน ที่ได้รับผลกระทบจากสารเคมี และให้ความรู้ในการดูแลตนเอง รวมถึงแนะนำด้านอนามัยสิ่งแวดล้อมในพื้นที่เกิดเหตุด้วย
.
สำหรับสารเคมีที่พบ คือ สไตรีนโมโนเมอร์ เมื่อเผาไหม้จะกลายเป็นก๊าซคาร์บอนมอกไซด์ ระคายเคืองต่อระบบหายใจ ลำคอ ปวดศีรษะ มึนงง อ่อนเพลีย คลื่นไส้ หากหายใจเข้าไปในเวลานาน แม้ความเข้มข้นต่ำ ก็อาจมีอาการทางสายตา การได้ยินเสื่อมลง การตอบสนองช้าลง ถ้าเข้าตา จะเคืองตา ถูกผิวหนัง จะระคายผิวหนัง เมื่อซึมเข้าผิวหนัง จะทำให้ผิวแดง แห้งและแตก
.
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/43496