รัฐบาลไทย-ข่าวทำเนียบรัฐบาล-รองปลัดฯ วรวรรณ เป็นประธานเปิดกิจกรรม “รวมพลังต้นกล้า รักษ์คลองอู่ตะเภา จังหวัดสงขลา”


วันจันทร์ที่ 1 สิงหาคม 2565
พิมพ์
รองปลัดฯ วรวรรณ เป็นประธานเปิดกิจกรรม “รวมพลังต้นกล้า รักษ์คลองอู่ตะเภา จังหวัดสงขลา”
รองปลัดฯ วรวรรณ เป็นประธานเปิดกิจกรรม “รวมพลังต้นกล้า รักษ์คลองอู่ตะเภา จังหวัดสงขลา”
จังหวัดสงขลา- วันนี้ (1 สิงหาคม 2565) นางวรวรรณ ชิตอรุณ รองปลัดกระทรวงอุตสาหกรรม เป็นประธานเปิดกิจกรรม “รวมพลังต้นกล้า รักษ์คลองอู่ตะเภา จังหวัดสงขลา” ภายใต้โครงการจิตอาสารักษ์แม่น้ำ เพื่อเฉลิมพระเกียรติฯ พระบาทสมเด็จพระวชิรเกล้าเจ้าอยู่หัว รัชกาลที่ 10 โดยมี นางสาวลัดดาวัลย์ สันติภิญโญเลิศ ผู้อำนวยการกองตรวจราชการ นายศิระ จันทร์เฉิด รักษาราชการนักวิทยาศาสตร์เชี่ยวชาญ กรมโรงงานอุตสาหกรรม และผู้บริหาร ข้าราชการ เข้าร่วม ณ วัดบางศาลาและโรงเรียนวัดบางศาลา ตำบลทุ่งลาน อำเภอคลองหอยโข่ง จังหวัดสงขลา
กระทรวงอุตสาหกรรม ได้มีการดำเนินการพัฒนาคลอง/แม่น้ำ ในพื้นที่ 10 จังหวัดทั่วประเทศ เพื่อร่วมเฉลิมพระเกียรติฯ พระบาทสมเด็จพระเจ้าอยู่หัว ภายใต้โครงการดังกล่าว มีกิจกรรมหลัก แบ่งเป็น 4 กลุ่ม คือ 1. การกำกับดูแลโรงงานบริเวณลุ่มน้ำ 2. การสร้างนวัตกรรมร่วมกับผู้ประกอบการจิตอาสา โดยมีผลผลิตที่สำคัญ เช่น ระบบบำบัดน้ำเสียชุมชน ทำให้ค่าน้ำผ่านเกณฑ์มาตรฐานก่อนระบายน้ำลงคลองแสนแสบ กังหันน้ำเติมอากาศพลังงานแสงอาทิตย์ พร้อมตะแกรงป้องกันขยะมูลฝอย ที่แก้ปัญหาขยะติดใบพัด สามารถยืดอายุการใช้งานเพิ่มขึ้น และเชื้อเพลิงชีวมวลอัดแท่งจากผักตบชวา โดยมีค่าพลังงานความร้อนที่สูง และนำมาใช้กับกลุ่มโรงงานในพื้นที่สมุทรสงคราม 3. การผลักดันเศรษฐกิจหมุนเวียน เช่น ติดตั้งถังดักไขมัน/ถังหมักรักษ์โลก เพื่อจัดการไขมันเศษอาหาร เสวียงรักษ์โลก เพื่อจัดการใบไม้ เศษไม้ ลดการเผาที่ทำให้เกิดฝุ่น PM 2.5 การจัดการน้ำมันเครื่องใช้แล้วจากเรือประมงนำไปรีไซเคิล และ 4. การจัดกิจกรรมร่วมกับประชาชนจิตอาสาในพื้นที่
สำหรับวัตถุประสงค์ กิจกรรมจิตอาสา “รวมพลังต้นกล้า รักษ์คลองอู่ตะเภา จังหวัดสงขลา” ในครั้งนี้ สืบเนื่องจาก ปัญหาคุณภาพน้ำคลองอู่ตะเภาในอดีตที่ผ่านมานั้น เกิดปัญหามลพิษทางน้ำจากหลายภาคส่วน ทั้งการเกษตร ยาฆ่าแมลง การระบายทิ้งเศษสิ่งปฏิกูลจากชุมชนบ้านเรือน และน้ำทิ้งจากโรงงาน ที่ไหลลงคลองอู่ตะเภา จนทำให้เกิดปัญหาปลาตาย น้ำเน่าเสีย ส่งผลกระทบเป็นวงกว้าง กระทรวงอุตสาหกรรม โดยกรมโรงงานอุตสาหกรรม จึงได้มีมาตรการเฝ้าระวังป้องกันปัญหาจากน้ำทิ้งโรงงาน และการตรวจวัดคุณภาพน้ำคลองอู่ตะเภาตลอดเวลา 24 ชั่วโมง ด้วยระบบตรวจวัดมลพิษระยะไกลในการควบคุมกำกับดูแลการระบายน้ำทิ้งโรงงาน (POMS) โดยในสงขลามีโรงงาน 18 โรงงาน ที่ต้องติดตั้ง ตรวจวัด และรายงานผลมายังกรมโรงงานอุตสาหกรรมตลอดเวลา ซึ่งจะทำให้ชาวคลองอู่ตะเภาได้รับรู้รับทราบคุณภาพน้ำคลองและข้อมูลคุณภาพน้ำทิ้งโรงงานทั้ง 18 โรงงานตลอดเวลา อันจะทำให้ชาวบ้านคลองอู่ตะเภา ได้รับทราบข้อมูลที่ถูกต้อง แม่นยำ รวดเร็วตลอดเวลา  ซึ่งจะก่อให้เกิดความเชื่อมั่น มั่นใจในการกำกับดูแลโรงงานของกรม ตลอดจนทำให้ผู้ประกอบการโรงงานมีความตระหนัก ระมัดระวังในการควบคุมดูแลระบบบำบัดน้ำเสียของโรงงาน อันเป็นการเสริมสร้างปลูกจิตสำนึกดูแลรักษาสิ่งแวดล้อม (CSR) และทำให้การประกอบกิจการโรงงานสามารถอยู่รวมกับชาวบ้านคลองอู่ตะเภาได้อย่างยั่งยืน
ทั้งนี้ ในปีนี้ กระทรวงอุตสาหกรรม ได้มีการดำเนินการพัฒนาคลอง/แม่น้ำ ในพื้นที่ 10 จังหวัดทั่วประเทศ เพื่อร่วมเฉลิมพระเกียรติฯ พระบาทสมเด็จพระเจ้าอยู่หัว ภายใต้โครงการดังกล่าว มีกิจกรรมหลัก แบ่งเป็น 4 กลุ่ม คือ 1. การกำกับดูแลโรงงานบริเวณลุ่มน้ำ 2. การสร้างนวัตกรรมร่วมกับผู้ประกอบการจิตอาสา โดยมีผลผลิตที่สำคัญ เช่น ระบบบำบัดน้ำเสียชุมชน ทำให้ค่าน้ำผ่านเกณฑ์มาตรฐานก่อนระบายน้ำลงคลองแสนแสบ กังหันน้ำเติมอากาศพลังงานแสงอาทิตย์ พร้อมตะแกรงป้องกันขยะมูลฝอย ที่แก้ปัญหาขยะติดใบพัด สามารถยืดอายุการใช้งานเพิ่มขึ้น และเชื้อเพลิงชีวมวลอัดแท่งจากผักตบชวา โดยมีค่าพลังงานความร้อนที่สูง และนำมาใช้กับกลุ่มโรงงานในพื้นที่สมุทรสงคราม 3. การผลักดันเศรษฐกิจหมุนเวียน เช่น ติดตั้งถังดักไขมัน/ถังหมักรักษ์โลก เพื่อจัดการไขมันเศษอาหาร เสวียงรักษ์โลก เพื่อจัดการใบไม้เศษไม้ ลดการเผาที่ทำให้เกิดฝุ่น PM 2.5 การจัดการน้ำมันเครื่องใช้แล้วจากเรือประมงนำไปรีไซเคิล และ 4. การจัดกิจกรรมร่วมกับประชาชนจิตอาสาในพื้นที่
นอกจากนี้ รองปลัดฯ วรวรรณ ได้มอบถังดักไขมันให้แก่ชุมชนเพื่อดำเนินการติดตั้งบริเวณตลาดคลองอู่ตะเภา จำนวน 20 ถัง มอบสเปรย์แอลกอฮอล์ อุปกรณ์การศึกษาและอุปกรณ์การเรียน หน้ากากอนามัยสำหรับเด็ก ให้กับนักเรียนโรงเรียนวัดบางศาลา พร้อมทั้งปลูกต้นทองอุไร ต้นสักทอง และปล่อยพันธุ์ปลาลงคลองอู่ตะเภา

ที่มา : https://www.thaigov.go.th/news/contents/details/57486