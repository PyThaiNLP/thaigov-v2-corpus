รัฐบาลไทย-ข่าวทำเนียบรัฐบาล-ผู้ตรวจราชการฯ ดีอีเอส  บรรยายพิเศษเรื่องสถานการณ์ข่าวปลอมของไทย


วันศุกร์ที่ 22 กรกฎาคม 2565
ผู้ตรวจราชการฯ ดีอีเอส  บรรยายพิเศษเรื่องสถานการณ์ข่าวปลอมของไทย
ผู้ตรวจราชการฯ ดีอีเอส  บรรยายพิเศษเรื่องสถานการณ์ข่าวปลอมของไทย
เมื่อวันที่ 21 กรกฎาคม 2565 พ.ต.อ.ดร.อัครพล บุณโยปัษฎัมภ์ ผู้ตรวจราชการกระทรวงดิจิทัลเพื่อเศรษฐกิจและสังคม  ร่วมเป็นวิทยากรบรรยายพิเศษสถานการณ์ข่าวปลอมของประเทศไทย ภายใต้โครงการอบรมสัมมนาเชิงปฏิบัติการการต่อต้านข่าวปลอมและความมั่นคง ผ่านระบบ Video Conference  จัดโดยศูนย์ต่อต้านข่าวปลอมและความมั่นคง สำนักงานตำรวจแห่งชาติ (ศตปค.ตร.) โดยมีหัวข้อบรรยายที่น่าสนใจ ได้แก่ ประชากรไทยกับการเข้าถึงเทคโนโลยีดิจิทัล
การจัดตั้งศูนย์ต่อต้านข่าวปลอมของประเทศไทย หลักเกณฑ์ในการพิจารณาข่าวปลอม วิธีการรับมือกับข่าวปลอมในฐานะประชาชนและในฐานะเจ้าหน้าที่ตำรวจ การวิเคราะห์แนวโน้มสถานการณ์ข่าวปลอม และข้อพึงระวังในการทำงานด้านข่าวปลอม เป็นต้น
ทั้งนี้เพื่อให้ความรู้แก่ผู้เข้าอบรม ซึ่งมีภารกิจหน้าที่เกี่ยวกับการรักษาความสงบภายในประเทศ รวมทั้งงานการข่าวถือเป็นงานด้านหนึ่งที่มีความสำคัญ จะต้องมีการบูรณาการในแนวความคิดและการปฏิบัติให้ได้ผลย่างเป็นรูปธรรม การจัดอบรมดังกล่าวได้จัดขึ้นระหว่างวันที่ 21-22 กรกฎาคม 2565  ณ  ศูนย์ฝึกอบรมพัฒนาบุคลากรและสวัสดิการสำนักงานตำรวจแห่งชาติ (โรงแรม Sea Sand sun Cha Am Resort ) อำเภอชะอำ จังหวัดเพชรบุรี
****************

ที่มา : https://www.thaigov.go.th/news/contents/details/57123