รัฐบาลไทย-ข่าวทำเนียบรัฐบาล-ตั้งสถานีอัดประจุไฟฟ้านำร่องสนับสนุนการใช้รถยนต์ไฟฟ้า


วันจันทร์ที่ 28 มีนาคม 2565
พิมพ์
ตั้งสถานีอัดประจุไฟฟ้านำร่องสนับสนุนการใช้รถยนต์ไฟฟ้า
วันจันทร์ที่ 28 มีนาคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลส่งเสริมการใช้พลังงานสะอาดและมุ่งมั่นที่จะผลักดันประเทศไทยสู่สังคมคาร์บอนต่ำ โดยดำเนินโครงการนำร่องสถานีอัดประจุไฟฟ้าสำหรับยานยนต์ไฟฟ้า ที่บริเวณลานจอดรถของสวนเบญจกิติ กทม. เปิดให้บริการตั้งแต่เวลา 05.00 – 20.00 น. นอกจากนี้ยังติดตั้งหัวชาร์จ จำนวน 20 หัว ณ ที่ทำการการไฟฟ้านครหลวงเขตต่าง ๆ ศูนย์ราชการแจ้งวัฒนะ 7-Eleven สาขาบ้านสวนลาซาล ศรีนครินทร์ และสาขา สน.บางขุนนนท์ ในอนาคตจะขยายการให้บริการไปยังสวนสาธารณะในพื้นที่ กทม. อีก 10 แห่ง รวม 20 หัวชาร์จ ลานจอดรถ และสถานที่ราชการอื่น ๆ ให้ครอบคลุมทุกการเดินทางของผู้ใช้งานรถยนต์ไฟฟ้า ทั้งนี้ ผู้ใช้รถยนต์ไฟฟ้าสามารถค้นหาสถานีอัดประจุไฟฟ้าได้ทางแอปพลิเคชัน MEA EV ของการไฟฟ้านครหลวง
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/53013