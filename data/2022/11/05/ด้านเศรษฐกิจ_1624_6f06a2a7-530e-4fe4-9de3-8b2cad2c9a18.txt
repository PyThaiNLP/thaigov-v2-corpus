รัฐบาลไทย-ข่าวทำเนียบรัฐบาล-การรถไฟฟ้าขนส่งมวลชนแห่งประเทศไทย ลงพื้นที่ติดตามการดำเนินงานด้านอาชีวอนามัย และความปลอดภัยในการก่อสร้าง โครงการรถไฟฟ้าสายสีส้ม


วันพุธที่ 3 พฤศจิกายน 2564
การรถไฟฟ้าขนส่งมวลชนแห่งประเทศไทย ลงพื้นที่ติดตามการดำเนินงานด้านอาชีวอนามัย และความปลอดภัยในการก่อสร้าง โครงการรถไฟฟ้าสายสีส้ม
ช่วงศูนย์วัฒนธรรมแห่งประเทศไทย - มีนบุรี (สุวินทวงศ์)  ตลอดจนติดตามปัญหาและอุปสรรคต่างๆ ในการปฏิบัติงาน
สำนักงานความปลอดภัย อาชีวอนามัย และสภาพแวดล้อมในการทำงาน การรถไฟฟ้าขนส่งมวลชนแห่งประเทศไทย (สปอ.รฟม.) กระทรวงคมนาคม ลงพื้นที่ติดตามผลการดำเนินงานด้านอาชีวอนามัย และความปลอดภัยในการก่อสร้างโครงการรถไฟฟ้าสายสีส้ม ช่วงศูนย์วัฒนธรรมแห่งประเทศไทย - มีนบุรี (สุวินทวงศ์)  ตลอดจนติดตามปัญหาและอุปสรรคต่างๆ ในการปฏิบัติงาน ณ พื้นที่ก่อสร้าง สถานี รฟม. สถานีรามคำแหง  สถานีแยกลำสาลี  สถานีสัมมากร  สถานีมีนบุรี  และอาคารจอดแล้วจร (Park&Ride) โดย สปอ.รฟม  ได้เน้นย้ำให้เจ้าหน้าที่ผู้ปฏิบัติงานทุกคนปฏิบัติตามมาตรการความปลอดภัยในการทำงานบนที่สูงและพื้นที่อับอากาศอย่างเคร่งครัด เพื่อความปลอดภัยแก่ตนเอง คนรอบข้างรวมถึงผู้สัญจรโดยรอบเป็นสำคัญ  รวมถึงตรวจสอบอุปกรณ์ในการปฏิบัติงานให้มีความพร้อมและปลอดภัยอยู่เสมอ เพื่อป้องกันอุบัติเหตุที่ไม่พึงประสงค์  ทั้งนี้ เพื่อให้สอดคล้องตามประกาศ “ปฏิญญาว่าด้วยความปลอดภัยในการก่อสร้างโครงการระบบรถไฟฟ้าขนส่งมวลชน Zero Fatal Accident” ณ วันที่ 4 พฤษภาคม 2561 สามารถ ติดตามข้อมูลข่าวสารโครงการรถไฟฟ้าสายสีส้มฯ ได้ที่เฟซบุ๊กแฟนเพจ โครงการรถไฟฟ้าสายสีส้ม เว็บไซต์โครงการ www.mrta-orangelineeast.com และ Line Official : OrangeLine

ที่มา : https://www.thaigov.go.th/news/contents/details/47769