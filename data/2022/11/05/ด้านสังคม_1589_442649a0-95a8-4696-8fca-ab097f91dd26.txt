รัฐบาลไทย-ข่าวทำเนียบรัฐบาล-ดีอีเอส ร่วม สพร. วางแนวทางการยกระดับทักษะดิจิทัลผู้บริหารฯระดับสูงและบุคลากรภาครัฐ ขับเคลื่อนนโยบายรัฐบาลดิจิทัลอย่างเป็นรูปธรรม


วันพุธที่ 25 พฤษภาคม 2565
ดีอีเอส ร่วม สพร. วางแนวทางการยกระดับทักษะดิจิทัลผู้บริหารฯระดับสูงและบุคลากรภาครัฐ ขับเคลื่อนนโยบายรัฐบาลดิจิทัลอย่างเป็นรูปธรรม
ดีอีเอส ร่วม สพร. วางแนวทางการยกระดับทักษะดิจิทัลผู้บริหารฯระดับสูงและบุคลากรภาครัฐ ขับเคลื่อนนโยบายรัฐบาลดิจิทัลอย่างเป็นรูปธรรม
เมื่อวันที่ 24 พฤษภาคม 2565  นางสาวสุกันยาณี ยะวิญชาญ  ผู้ตรวจราชการกระทรวงดิจิทัลเพื่อเศรษฐกิจและสังคม(ดีอีเอส) เข้าร่วมการประชุมหารือเกี่ยวกับข้อเสนอแนะแนวทางการยกระดับทักษะดิจิทัลของผู้บริหารเทคโนโลยีสารสนเทศระดับสูงและบุคลากรภาครัฐ จัดโดยสำนักงานพัฒนารัฐบาลดิจิทัล (องค์การมหาชน) หรือ สพร. เพื่อหารือข้อคิดเห็นจากหน่วยงานหลักที่เกี่ยวข้อง ได้แก่ สำนักงานข้าราชการพลเรือน (สำนักงาน ก.พ.) สำนักงานปลัดกระทรวงดิจิทัลฯ สป.ดศ. สำนักงานคณะกรรมการสำนักงานดิจิทัลเพื่อเศรษฐกิจและสังคมแห่งชาติ (สดช.)  ผ่าน Video Conference  โดยมีประเด็นหารือ อาทิ บทบาทหน้าที่ของหน่วยงานที่เกี่ยวข้องกับผู้บริหารเทคโนโลยีสารสนเทศระดับสูงภาครัฐ  การขึ้นทะเบียน และติดตามสถานะ DCIO การให้สำนักงาน ก.พ.บังคับใช้แนวทางของสำนักงานก.พ.ที่ระบุว่า DCIO ต้องมีความเข้าใจเรื่องดิจิทัลและผ่านการอบรมหลักสูตร GCIO หรือเทียบเท่าภายใน 1 ปี และเรื่องการเตรียมวัดระดับทักษะดิจิทัล ปรับหลักสูตร และเทียบโอน สำหรับ DCIO เป็นต้น  ทั้งนี้เนื่องจาก สพร.อยู่ระหว่างการศึกษาเพื่อจัดทำข้อเสนอแนะเชิงนโยบาย เรื่องแนวทางการยกระดับทักษะดิจิทัลของ DCIO รวมทั้งสพร.เล็งเห็นว่าผู้บริหารเทคโนโลยีสารสนเทศระดับสูงและบุคลากรภาครัฐเป็นส่วนสำคัญในการขับเคลื่อนนโยบายรัฐบาลดิจิทัลสู่ภาคปฏิบัติอย่างเป็นรูปธรรม
*******************

ที่มา : https://www.thaigov.go.th/news/contents/details/54977