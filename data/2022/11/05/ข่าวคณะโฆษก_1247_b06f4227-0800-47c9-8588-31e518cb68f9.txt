รัฐบาลไทย-ข่าวทำเนียบรัฐบาล-โฆษกรัฐบาล เผย “นายกฯ” ย้ำทุกคนปฏิบัติตนตามมาตรการป้องกันส่วนบุคคลขั้นสูงสุด ชื่นชมหน่วยงานรัฐและเอกชนร่วมมือกันสนับสนุนการฉีดวัคซีนฟรี


วันพฤหัสบดีที่ 17 มีนาคม 2565
พิมพ์
โฆษกรัฐบาล เผย  “นายกฯ” ย้ำทุกคนปฏิบัติตนตามมาตรการป้องกันส่วนบุคคลขั้นสูงสุด ชื่นชมหน่วยงานรัฐและเอกชนร่วมมือกันสนับสนุนการฉีดวัคซีนฟรี
โฆษกรัฐบาล เผย  “นายกฯ” ย้ำทุกคนปฏิบัติตนตามมาตรการป้องกันส่วนบุคคลขั้นสูงสุด ชื่นชมหน่วยงานรัฐและเอกชนร่วมมือกันสนับสนุนการฉีดวัคซีนฟรี
วันนี้ (17 มีนาคม 2565) นายธนกร วังบุญคงชนะ โฆษกประจำสำนักนายกรัฐมนตรี เปิดเผยพลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหมย้ำว่าภายใต้สถานการณ์การแพร่ระบาดของโรคติดเชื้อไวรัสโคโรนา 2019 (COVID-19) ของไทยขณะนี้ยังพบผู้ติดเชื้อรายใหม่เพิ่มขึ้นต่อเนื่องแม้ระดับอาการไม่รุนแรง ขอทุกคนให้ปฏิบัติตามมาตรการด้านสาธารณสุขส่วนบุคคลขั้นสูงสุดรวมทั้งให้เร่งเข้ารับการฉีดวัคซีนให้ครบตามเกณฑ์และวัคซีนเข้มกระตุ้นโดยเร็ว เพื่อลดอาการความรุนแรงจากการติดเชื้อและลดความเสี่ยงจากการเสียชีวิต พร้อมขอบคุณและชื่นชมขณะนี้หลายหน่วยงานทั้งภาครัฐและเอกชนร่วมมือกันสนับสนุนและสร้างภูมิคุ้มกัน ด้วยบริการฉีดวัคซีนฟรี ให้แก่ประชาชนทั่วไปด้วย ซึ่งเป็นสิ่งที่ดีในการที่จะร่วมกันสร้างภูมิคุ้มหมู่ของประเทศให้มากขึ้น เช่น บริษัท ทางด่วนและรถไฟฟ้ากรุงเทพ จำกัด (มหาชน) (BEM) ร่วมกับ การรถไฟฟ้าขนส่งมวลชนแห่งประเทศไทย (รฟม.) และบริษัท ช.การช่าง จำกัด (มหาชน) (CK) ร่วมกันบริการฉีดวัคซีน “Moderna” ฟรี ให้แก่ประชาชนทั่วไป จำนวน 3,000 คน ภายใต้โครงการ “BEM ห่วงใย สู้ภัยโควิด-19”
โฆษกประจำสำนักนายกรัฐมนตรี กล่าวอีกว่า คาดว่าในการประชุมศูนย์บริหารสถานการณ์โควิด -19  ที่นายกรัฐมนตรีจะเป็นประธาน ในวันพรุ่งนี้จะได้มีการนำข้อเสนอของภาคเอกชน  ผู้ประกอบการ เข้าพิจารณา รวมทั้งการจะมีการปรับมาตรการควบคุมการแพร่ระบาดโควิด-19 ที่เหมาะสมให้สอดคล้องกับสถานการณ์ด้วย สำหรับสถานการณ์การแพร่ระบาดของโรคติดเชื้อไวรัสโคโรนา 2019 (COVID-19) ในไทยวันนี้ (17 มีนาคม 2565) พบมีผู้ติดเชื้อรายใหม่รวม 25,456 ราย จำแนกเป็น ผู้ป่วยจากในประเทศ 25,417 ราย ผู้ป่วยมาจากต่างประเทศ 39 ราย รวมผู้ป่วยสะสม 1,052,663 ราย (ตั้งแต่ 1 มกราคม 2565) ขณะที่หายป่วยกลับบ้านแล้ว 22,217 ราย ทำให้หายป่วยสะสมอยู่ที่ 858,475 ราย (ตั้งแต่ 1 มกราคม 2565) โดยมีผู้ป่วยกำลังรักษา 225,134 ราย และเสียชีวิต 77 ราย
........................

ที่มา : https://www.thaigov.go.th/news/contents/details/52643