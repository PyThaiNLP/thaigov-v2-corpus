รัฐบาลไทย-ข่าวทำเนียบรัฐบาล-ธอส. ตะลุยแดนใต้ ขนสินเชื่อบ้านดอกเบี้ยปีแรก 2.60% ต่อปี ร่วมงานมหกรรมการเงินหาดใหญ่ ครั้งที่ 11


วันพฤหัสบดีที่ 2 ธันวาคม 2564
พิมพ์
ธอส. ตะลุยแดนใต้ ขนสินเชื่อบ้านดอกเบี้ยปีแรก 2.60% ต่อปี ร่วมงานมหกรรมการเงินหาดใหญ่  ครั้งที่ 11
ธอส. ร่วมงาน Money Expo Hatyai 2021 มหกรรมการเงินหาดใหญ่ ครั้งที่ 11 ระหว่างวันที่ 3-5 ธันวาคม 2564 ณ ศูนย์การค้าเซ็นทรัล เฟสติวัล หาดใหญ่ นำผลิตภัณฑ์ทางการเงินพิเศษมากมายนำเสนอให้กับชาวใต้ น
ธนาคารอาคารสงเคราะห์ (ธอส.) ร่วมงาน Money Expo Hatyai 2021 มหกรรมการเงินหาดใหญ่ ครั้งที่ 11 ระหว่างวันที่ 3-5 ธันวาคม 2564 ณ ศูนย์การค้าเซ็นทรัล เฟสติวัล หาดใหญ่ นำผลิตภัณฑ์ทางการเงินพิเศษมากมายนำเสนอให้กับชาวใต้ นำโดยสินเชื่อบ้านอัตราดอกเบี้ยพิเศษ คงที่ปีแรก 2.60% ต่อปี ฟรีค่าธรรมเนียมการยื่นกู้ ด้านเงินฝากพบกับสลากออมทรัพย์ ธอส. ชุดเกล็ดดาว หน่วยละ 5,000 บาท รับผลตอบแทนหน้าสลาก 0.50% ต่อปี เพิ่มจากเดิม 0.40% ต่อปี พร้อมโอกาสลุ้น 1 ล้านบาท 24 งวด และ เงินฝากออมทรัพย์ดอกเบี้ยพิเศษ New Flexi for Welfare and Corporate อัตราดอกเบี้ยสูงสุด 1.00% ต่อปี นอกจากนี้ยังคัดบ้านมือสอง หรือ GHB NPA คุณภาพดีทำเลเด่นหลากหลายประเภทในจังหวัดสงขลา และพื้นที่ใกล้เคียงจำนวน 745 รายการ มาจำหน่ายในราคาพิเศษ พร้อมส่วนลดสูงสุดถึง 50% จากราคาปกติ ราคาต่ำสุดเพียง 190,000 บาท ให้ผ่อนดาวน์อัตราดอกเบี้ย 0% นานสูงสุดถึง 48 เดือน
นายฉัตรชัย ศิริไล กรรมการผู้จัดการ ธนาคารอาคารสงเคราะห์ (ธอส.) เปิดเผยว่า เพื่อเป็นการเพิ่มโอกาสให้ประชาชนในจังหวัดสงขลา และจังหวัดใกล้เคียงในพื้นที่ภาคใต้ให้สามารถมีที่อยู่อาศัยเป็นของตนเองได้อย่างสะดวกยิ่งขึ้น พร้อมกับร่วมกระตุ้นเศรษฐกิจผ่านภาคอสังหาริมทรัพย์ในช่วงท้ายปี 2564 ธอส. จึงได้เข้าร่วมออกบูธในงาน Money Expo Hatyai 2021 มหกรรมการเงินหาดใหญ่ ครั้งที่ 11 โดยจัดโปรโมชั่นพิเศษประกอบด้วย 1.สินเชื่อบ้านอัตราดอกเบี้ยต่ำ คงที่ปีแรก 2.60% ต่อปี ปีที่ 2 MRR-3.35% ต่อปี(เท่ากับ 2.80% ต่อปี) ปีที่ 3 MRR-2.80% ต่อปี(เท่ากับ 3.35% ต่อปี) อัตราดอกเบี้ยเฉลี่ย 3 ปีแรกเพียง 2.917% ปีที่ 4 จนถึงตลอดอายุสัญญาเงินกู้ กรณีลูกค้าสวัสดิการ คิดอัตราดอกเบี้ย MRR – 1.00% ต่อปี และกรณีลูกค้ารายย่อย อัตราดอกเบี้ย
MRR-0.50% ต่อปี (คิดจากอัตราดอกเบี้ย MRR ธอส. ปัจจุบันเท่ากับ 6.150% ต่อปี) ผ่อนชำระได้นานสูงสุดถึง 40 ปี เงินงวดผ่อนชำระต่ำ เช่น กรณีกู้ 2 ล้านบาท ผ่อนชำระเริ่มต้นปีแรกเพียง 6,800 บาท/เดือน ให้กู้เพื่อซื้อ ปลูกสร้าง ต่อเติม ซ่อมแซม ไถ่ถอนจำนองจากสถาบันการเงินอื่น ชำระค่าเบี้ยประกันชีวิตคุ้มครองสินเชื่อวงเงินกู้(MRTA) และกู้เพิ่มเพื่อปลูกสร้าง ต่อเติม ขยาย และซ่อมแซม สำหรับที่อยู่อาศัยที่นำมาเป็นหลักประกันการกู้ที่อยู่ในพื้นที่จังหวัดสงขลา สุราษฎร์ธานี ภูเก็ต พังงา กระบี่ นครศรีธรรมราช ตรัง สตูล พัทลุง ยะลา ปัตตานี และนราธิวาส พิเศษ!! ฟรีค่าธรรมเนียมการยื่นกู้ จองสิทธิ์ภายในงานระหว่างวันที่ 3-5 ธันวาคม 2564 ยื่นคำขอกู้ระหว่างวันที่ 3 ธันวาคม2564 ถึงวันที่ 15 มกราคม 2565 และทำนิติกรรมภายในวันที่ 28 กุมภาพันธ์ 2565 พิเศษ!! ลูกค้าสินเชื่อที่ทำนิติกรรมภายในเวลาที่ธนาคารกำหนดและมีวงเงินทำนิติกรรมสูงสุด 10 อันดับแรก รับของที่ระลึกฟรี ดังนี้ วงเงินสูงสุดอันดับที่ 1-5 รับหม้อทอดไร้น้ำมัน ส่วนอันดับที่ 6-7 รับเครื่องชงกาแฟแบบหยดจาก Verasu และ Index livingmall Gift Voucher มูลค่า 500 บาท และอันดับที่ 8-10 รับ Index livingmall Gift Voucher มูลค่า 1,000 บาท
2.ผลิตภัณฑ์การออมผ่านสลากออมทรัพย์ ธอส. ชุดเกล็ดดาว หน่วยละ 5,000 บาท รับผลตอบแทนหน้าสลาก 0.50% ต่อปี จากเดิม 0.40% ต่อปี พร้อมโอกาสถูกรางวัลที่ 1 มูลค่ารางวัลละ 1,000,000 บาท และรางวัลอื่นๆ และรางวัลเลขท้าย 2 ตัว 3 ตัว และรางวัลเลขสลับเลขท้าย ได้ลุ้นต่อเนื่องนาน 24 เดือน คิดเป็นโอกาสถูกรางวัลใหญ่ 0.0045% พร้อมกันนี้ ยังมีเงินฝากอัตราดอกเบี้ยสูง กับผลิตภัณฑ์เงินฝากออมทรัพย์ดอกเบี้ยพิเศษ New Flexi for Welfare and Corporate สำหรับลูกค้าที่มีเงินเดือนประจำ จากหน่วยงานหรือบริษัท หากเปิดบัญชีและมียอดเงินฝากคงเหลือไม่เกิน 10 ล้านบาท จะได้รับอัตราดอกเบี้ย 0.75% ต่อปี พิเศษ!! หากเดือนใดไม่มีการถอนจะได้รับดอกเบี้ยบวกเพิ่ม 0.25% ต่อปี รวมรับอัตราดอกเบี้ยเงินฝากสูงสุด 1.00% ต่อปี และยังได้รับการยกเว้นภาษีเงินได้บุคคลธรรมดา พิเศษ!! ลูกค้าที่จองสิทธิ์เงินฝากออมทรัพย์ดอกเบี้ยพิเศษ New Flexi for Welfare and Corporate และ/หรือ จองสิทธิ์ซื้อสลากออมทรัพย์ ธอส. ชุดเกล็ดดาว ภายในงาน และเปิดบัญชี/ซื้อสลาก ในสาขาที่ธนาคารกำหนด ระหว่างวันที่ 3-12 ธันวาคม 2564 จะได้รับกระเป๋าผ้าพับอเนกประสงค์ 1 ราย ต่อ 1 ใบ ทันที
3.ทรัพย์ NPA หรือ บ้านมือสอง เพิ่มทางเลือกให้กับประชาชนที่ต้องการมีที่อยู่อาศัยในราคาที่คุ้มค่า จึงได้นำบ้านมือสอง หรือ GHB NPA คุณภาพดี ทำเลเด่น หลากหลายประเภทในจังหวัดหาดใหญ่ และพื้นที่ใกล้เคียงมาจำหน่าย 745 รายการ ทั้งประเภทบ้านเดี่ยว, บ้านแฝด, ทาวน์เฮ้าส์, อาคารพาณิชย์ ห้องชุด และที่ดินเปล่า ที่มีส่วนลดสูงสุด 50% โดยทรัพย์ที่มีราคาขายต่ำสุดเริ่มต้นเพียง 190,000 บาท ได้แก่ ทรัพย์ประเภทบ้านเดี่ยว 1 ชั้น ขนาดเนื้อที่ 328 ตารางวา ใน อ.ยะรัง จ.ปัตตานี  ขณะที่ทรัพย์เด่นทำเลดีที่น่าสนใจ ได้แก่ ทรัพย์ประเภทบ้านเดี่ยว 2 ชั้น เนื้อที่ 78.70 ตารางวา ตั้งอยู่ในพื้นที่ อ.เมือง จ.สงขลา ราคาขายเพียง 4,275,000 บาท พิเศษ!! ผู้ซื้อทรัพย์ NPA สามารถผ่อนดาวน์ดอกเบี้ย 0% ต่อปี นานสูงสุดถึง 48 เดือน ไม่เสียค่าประเมินราคาทรัพย์สิน และเข้าอยู่อาศัยในช่วงผ่อนดาวน์ได้เพียงชำระเงินประกันไม่ต่ำกว่า 1.5% ของราคาซื้ออีกด้วย (มาตรการผ่อนดาวน์เป็นไปตามหลักเกณฑ์ที่ธนาคารกำหนด)
ทั้งนี้ งาน Money Expo Hatyai 2021 มหกรรมการเงินหาดใหญ่ ครั้งที่ 11 จัดขึ้นระหว่างวันที่ 3-5 ธันวาคม 2564 ณ ศูนย์การค้าเซ็นทรัล เฟสติวัล หาดใหญ่ สอบถามรายละเอียดเพิ่มเติมได้ที่ ศูนย์ลูกค้าสัมพันธ์ (Call Center) โทร 0-2645-9000 หรือ www.ghbank.co.th และ Facebook Fanpage ธนาคารอาคารสงเคราะห์

ที่มา : https://www.thaigov.go.th/news/contents/details/48984