รัฐบาลไทย-ข่าวทำเนียบรัฐบาล-​ "เอกอัครราชทูตสาธารณรัฐสิงคโปร์เข้าเยี่ยมคำนับปลัดกระทรวงกลาโหมเพื่อแสดงความยินดีในโอกาสเข้ารับหน้าที่"


วันอังคารที่ 26 เมษายน 2565
​ "เอกอัครราชทูตสาธารณรัฐสิงคโปร์เข้าเยี่ยมคำนับปลัดกระทรวงกลาโหมเพื่อแสดงความยินดีในโอกาสเข้ารับหน้าที่"
ในวันอังคาร ที่ ๒๖ เมษายน ๒๕๖๕ นาย Kevin Cheok (เควิน ฉ็อก) เอกอัครราชทูตสาธารณรัฐสิงคโปร์ประจำประเทศไทย เข้าเยี่ยมคำนับ พลเอก วรเกียรติ รัตนานนท์ ปลัดกระทรวงกลาโหม
ณ ห้องพระบารมีปกเกล้า ในศาลาว่าการกลาโหม เพื่อแสดงความยินดีในโอกาสที่ปลัดกระทรวงกลาโหมเข้ารับหน้าที่
โดยความร่วมมือของไทยและสิงคโปร์ จะเป็นการพัฒนาไปสู่ความร่วมมือในหลายมิติ อาทิ ด้านสาธารณสุข การเปิดพรมแดน ความร่วมมือเพื่อพัฒนาเมืองอัจฉริยะ การพัฒนาอย่างยั่งยืน เศรษฐกิจสีเขียวตามแนวคิด BCG Model (Bio-Circular-Green Economy) ของไทย กับ Green Plan 2030 ของสิงคโปร์ ตลอดจน Digital Economy
การเข้าเยี่ยมคำนับในครั้งนี้นับเป็นโอกาสอันดีที่จะได้พบปะทำความรู้จัก และสร้างความคุ้นเคยกับผู้แทนของต่างประเทศที่ประจำอยู่ในประเทศไทย รวมทั้งร่วมหารือเกี่ยวกับแนวทางในการพัฒนาความสัมพันธ์และความร่วมมือทางทหารตลอดจนแลกเปลี่ยนข้อคิดเห็นในประเด็นต่างๆ ที่มีความสนใจร่วมกัน ซึ่งจะมีส่วนช่วยกระชับความสัมพันธ์ระหว่างทั้งสองประเทศให้แน่นแฟ้นยิ่งขึ้น

ที่มา : https://www.thaigov.go.th/news/contents/details/53937