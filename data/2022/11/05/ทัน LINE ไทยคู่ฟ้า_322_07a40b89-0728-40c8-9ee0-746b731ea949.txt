รัฐบาลไทย-ข่าวทำเนียบรัฐบาล-ครม. เคาะมาตรการรักษาระดับการจ้างงานธุรกิจ SMEs จ่ายเงินอุดหนุนนายจ้าง 3,000 บาท/คน นาน 3 เดือน


วันศุกร์ที่ 8 ตุลาคม 2564
ครม. เคาะมาตรการรักษาระดับการจ้างงานธุรกิจ SMEs จ่ายเงินอุดหนุนนายจ้าง 3,000 บาท/คน นาน 3 เดือน
....
ที่ประชุมครม. (5 ต.ค.) เห็นชอบหลักการโครงการส่งเสริมและรักษาระดับการจ้างงานในธุรกิจ SMEs เพื่อช่วยเหลือผู้ประกอบการในการส่งเสริมและรักษาระดับการจ้างงาน ตลอดจนสร้างความแข็งแรงให้แก่ธุรกิจ
.
โดยรัฐบาลจะจ่ายเงินอุดหนุนให้กับนายจ้างภาคเอกชนที่อยู่ในระบบประกันสังคมจำนวน 3,000 บาท/คน/เดือน เป็นเวลา 3 เดือน โดยลงทะเบียนเข้าร่วมโครงการในเดือนต.ค. 64 และรับเงินอุดหนุน (ตั้งแต่พ.ย. 64 – ม.ค. 65)
.
เงื่อนไขคือ ต้องเป็นนายจ้างในระบบประกันสังคม ที่มีลูกจ้างเป็นผู้ประกันตน ม.33 สัญชาติไทยไม่เกิน 200 คน มีการส่งเงินสมทบกองทุนประกันสังคม และจะต้องรักษาการจ้างงานไม่ต่ำกว่าร้อยละ 95 ในกรณีมีการจ้างงานเพิ่มขึ้น จะได้รับเงินอุดหนุนเพิ่มตามการจ้างงานจริง ไม่เกินร้อยละ 5 ของจำนวนลูกจ้างสัญชาติไทย ณ วันเริ่มโครงการ
.
มาตรการนี้คาดว่าจะรักษาระดับการจ้างงานธุรกิจ SMEs ที่มีลูกจ้างไม่เกิน 200 คน จํานวน 480,122 แห่ง และรักษาการจ้างงานลูกจ้างได้จำนวน 5,040,176 คน
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/46715