รัฐบาลไทย-ข่าวทำเนียบรัฐบาล-โฆษกรัฐบาล เผย นายกฯ สั่งปูพรมฉีดวัคซีนให้ผู้สูงอายุและกลุ่ม 608 ก่อนช่วงเทศกาลสงกรานต์ โดยสธ. จัดโครงการ SAVE 608


วันเสาร์ที่ 26 มีนาคม 2565
พิมพ์
โฆษกรัฐบาล เผย นายกฯ สั่งปูพรมฉีดวัคซีนให้ผู้สูงอายุและกลุ่ม  608   ก่อนช่วงเทศกาลสงกรานต์  โดยสธ. จัดโครงการ SAVE 608
โฆษกรัฐบาล เผย นายกฯ สั่งปูพรมฉีดวัคซีนให้ผู้สูงอายุและกลุ่ม  608   ก่อนช่วงเทศกาลสงกรานต์  โดยสธ. จัดโครงการ SAVE 608  ระหว่าง 21-31 มีนาคม นี้ เพื่อรณรงค์ฉีดวัคซีนให้มากที่สุด  ขณะที่ผู้ติดเชื้อรายใหม่ 26,234 ราย ATK  21,697  ราย  เสียชีวิต 67 ราย
วันนี้ (26  มี.ค. 65) นายธนกร วังบุญคงชนะ โฆษกประจำสำนักนายกรัฐมนตรี เผย พล.อ.ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม กำชับกระทรวงสาธารณสุขและหน่วยงานที่เกี่ยวข้องเร่งประชาสัมพันธ์สื่อสารทำความเข้าใจกลุ่มเสี่ยง 608 ให้ได้รับวัคซีนในวงกว้าง พร้อมให้ปูพรมฉีดวัคซีน โดยตั้งเป้าฉีดเข็มกระตุ้นแก่ผู้สูงอายุให้ได้รับวัคซีนอย่างน้อย 70% ก่อนช่วงเทศกาลสงกรานต์  โดยกระทรวงสาธารณสุขจัดโครงการที่จัดรณรงค์ฉีดวัคซีนในกลุ่ม 608 เรียกว่า SAVE  608  ใช้เวลาทั้งหมด 10 วันเริ่มตั้งแต่วันที่ 21 ถึง 31 มีนาคมเพื่อให้ผู้สูงอายุได้รับวัคซีนอย่างเต็มที่  โดยมีการเตรียมวัคซีนประมาณ 3 ล้านโดส สำหรับกิจกรรมบริการฉีดวัคซีนแบบเชิงรับและเชิงรุกก่อนเทศกาลสงกรานต์    ด้วยสถานการณ์โควิด-19 ขณะนี้  วัคซีนที่มีอยู่ในขณะนี้มีเพียงพอ
สำหรับสถานการณ์การแพร่ระบาดของโรคติดเชื้อไวรัสโคโรนา 2019 (COVID-19) ในไทยวันนี้ ( 26 มีนาคม 2565)  พบมีผู้ติดเชื้อรายใหม่ รวม 26,234 ราย จำแนกเป็น ผู้ป่วยจากในประเทศ 26,198 ราย
ผู้ป่วยมาจากต่างประเทศ 36 ราย  หายป่วยกลับบ้าน 20,013 ราย
เสียชีวิต 67 ราย จำนวนผู้ป่วยปอดอักเสบรักษาตัวอยู่ในโรงพยาบาล 1,615 ราย  ขณะที่ยอดการฉีดวัคซีนโควิด-19 วันนี้  รวมฉีดสะสม อยู่ที่ 128,637,173 โดส  เข็มที่ 1 ฉีดสะสม 55,281,158 โดส เข็มที่ 2 ฉีดสะสม 50,220,477 โดส เข็มที่ 3 ฉีดสะสม 21,059,428 โดส และเข็มที่ 4 ฉีดสะสม  2,076,110 โดส
.......

ที่มา : https://www.thaigov.go.th/news/contents/details/52962