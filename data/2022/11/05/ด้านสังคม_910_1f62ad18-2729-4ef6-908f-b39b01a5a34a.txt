รัฐบาลไทย-ข่าวทำเนียบรัฐบาล-"ปลัดกระทรวงกลาโหมตรวจเยี่ยมกิจกรรมบริจาคโลหิตถวายเป็นพระราชกุศล เนื่องในวันคล้ายวันพระบรมราชสมภพของพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร"


วันพฤหัสบดีที่ 2 ธันวาคม 2564
"ปลัดกระทรวงกลาโหมตรวจเยี่ยมกิจกรรมบริจาคโลหิตถวายเป็นพระราชกุศล เนื่องในวันคล้ายวันพระบรมราชสมภพของพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร"
ในวันนี้ ห้องพินิตประชานาถ ในศาลาว่าการกลาโหม​ พลเอก วรเกียรติ รัตนานนท์ ปลัดกระทรวงกลาโหม​ และพันตำรวจเอกหญิง อังศุวรรณ รัตนานนท์ นายกสมาคมภริยาข้าราชการสำนักงานปลัดกระทรวงกลาโหม
​ได้เดินทางมาตรวจเยี่ยมและขอบคุณกำลังพลที่ร่วมบริจาค​โลหิต ถวายเป็นพระราชกุศล เนื่องในวันคล้ายวันพระบรมราชสมภพของพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร​ วันที่​ ๕ ธันวาคม​ ๒๕๖๔
ในโอกาสนี้​ ปลัดกระทรวงกลาโหม​, นายกสมาคมภริยา​ข้าราชการสำนักงานปลัดกระทรวงกลาโหม และรองปลัดกระทรวงกลาโหม​ ร่วมบริจาคโลหิต​ โดยเป็นการบริจาคโลหิตให้กับสาขาบริจาคโลหิตแห่งชาติ สถาบันพยาธิวิทยา ศูนย์อำนวยการพระมงกุฎเกล้า เพื่อนำโลหิตที่รับบริจาคไปช่วยเหลือทหาร ตำรวจ อาสาสมัคร และบุคคลพลเรือนที่ได้รับบาดเจ็บจากการปฏิบัติหน้าที่ รวมทั้งประชาชนทั่วไป ซึ่งสถานการณ์ปัจจุบันได้รับผลกระทบจากการแพร่ระบาดของโรคติดเชื้อไวรัสโคโรนา ๒๐๑๙ (COVID-19) ทำให้โลหิตมีไม่เพียงพอและขาดแคลน
ทั้งนี้ในกิจกรรมดังกล่าว มีกำลังพลกว่า ๑๔๐ นาย ร่วมบริจาคโลหิต​เพื่อถวายเป็นพระราชกุศลและน้อมสำนึกในพระมหากรุณาธิคุณอันหาที่สุดมิได้
#สำนักงานปลัดกระทรวงกลาโหม
#บริจาคโลหิต

ที่มา : https://www.thaigov.go.th/news/contents/details/48995