รัฐบาลไทย-ข่าวทำเนียบรัฐบาล-สปสช. เผย รพ.เอกชนกว่า 100 แห่ง พร้อมดูแลผู้ป่วยโควิด-19 กลุ่มสีเขียว เพิ่มความสะดวกและเข้าถึงบริการ ลดความแออัดใน รพ.รัฐ


วันอาทิตย์ที่ 24 เมษายน 2565
สปสช. เผย รพ.เอกชนกว่า 100 แห่ง พร้อมดูแลผู้ป่วยโควิด-19 กลุ่มสีเขียว เพิ่มความสะดวกและเข้าถึงบริการ ลดความแออัดใน รพ.รัฐ
.....
สำนักงานหลักประกันสุขภาพแห่งชาติ (สปสช.) เผยว่าปัจจุบันมีโรงพยาบาลเอกชน (นอกระบบบัตรทอง) กว่า 100 แห่ง เข้าร่วมดูแลผู้ป่วยโควิด-19 กลุ่มสีเขียว
.
โดยโรงพยาบาลเอกชนกลุ่มนี้ จะให้บริการผู้ป่วยโควิด-19 สีเขียว ที่มีอาการดังต่อไปนี้
.
-มีไข้อุณหภูมิ 37.5 องศาเซลเซียสขึ้นไป
-จมูกไม่ได้กลิ่น ลิ้นไม่รู้รส เจ็บคอ ไอ มีน้ำมูก มีผื่น ถ่ายเหลว ตาแดง
.
ซึ่งผู้ป่วยจะได้รับการคัดกรอง เพื่อแยกกลุ่มอาการก่อน "หากเข้าเกณฑ์โควิด-19 กลุ่มสีเขียว" จะเข้าสู่ระบบการรักษาและดูแล ทั้งนี้ รพ.เอกชน จะให้การรักษาผู้ป่วยโควิด-19 กลุ่มสีเขียว มีผลย้อนหลังตั้งแต่วันที่ 16 มี.ค. 65 ที่ผ่านมา
.
นอกจากผู้ป่วยโควิด-19 กลุ่มสีเขียวสิทธิบัตรทอง 30 บาท หรือสิทธิ สปสช. สามารถไปใช้บริการได้แล้วนั้น
.
ผู้ป่วยสิทธิข้าราชการที่เบิกจากกรมบัญชีกลางก็สามารถไปรักษาได้ที่โรงพยาบาลเอกชนกลุ่มนี้ได้ รวมทั้งผู้ป่วยสิทธิพนักงานองค์กรปกครองส่วนท้องถิ่น
.
สำหรับรายชื่อโรงพยาบาลเอกชนที่แจ้งความประสงค์เข้าร่วมให้บริการผู้ป่วยโควิด-19 กลุ่มสีเขียว สามารถตรวจสอบรายชื่อได้ที่ https://www.nhso.go.th/page/privatehospital_green
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/53859