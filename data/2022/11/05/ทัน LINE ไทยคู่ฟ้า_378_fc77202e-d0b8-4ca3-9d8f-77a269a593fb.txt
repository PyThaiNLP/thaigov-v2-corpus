รัฐบาลไทย-ข่าวทำเนียบรัฐบาล-นายกฯ ชื่นชม "นักเรียนไทย" คว้าเหรียญทองสิ่งประดิษฐ์ระดับโลก IWA 2021 เพื่อคนพิการ


วันพุธที่ 10 พฤศจิกายน 2564
นายกฯ ชื่นชม "นักเรียนไทย" คว้าเหรียญทองสิ่งประดิษฐ์ระดับโลก IWA 2021 เพื่อคนพิการ
....
นางสาวรัชดา ธนาดิเรก รองโฆษกประจำสำนักนายกรัฐมนตรี เผยว่า นายกรัฐมนตรีได้แสดงความชื่นชมนักเรียนไทย 3 ราย ประกอบด้วย นางสาวพรพิสุทธิ์ ชินอมรพงษ์ นางสาวฤทัยชนก แสงเงินอ่อน และนางสาวรมณ เจียมกิม นักเรียนชั้นมัธยมศึกษาปีที่ 6 โรงเรียนวิทยาศาสตร์จุฬาภรณราชวิทยาลัย ที่สามารถคว้าเหรียญทอง จากการประกวดสิ่งประดิษฐ์ระดับนานาชาติ ในงาน The Innovation Week in Africa (IWA 2021)
.
สำหรับผลงานดังกล่าว เป็นการพัฒนากระเบื้องทางเท้าสำหรับผู้พิการทางสายตา (เบรลล์บล็อก) จากขยะกล่องนมและยา ซึ่งการนำผลิตภัณฑ์ที่ได้จากการรีไซเคิลมาช่วยดูแลคนพิการนี้ นอกจากจะช่วยลดต้นทุนในการผลิตกระเบื้องทางเท้าแล้ว ยังช่วยลดก๊าซเรือนกระจกที่เป็นสาเหตุของภาวะโลกร้อนได้
อ่านเพิ่มเติม คลิก https://www.thaigov.go.th/news/contents/details/47970
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/48023