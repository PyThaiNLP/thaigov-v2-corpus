รัฐบาลไทย-ข่าวทำเนียบรัฐบาล-นายกฯ เยือนอีสาน “สกลนคร” ติดตามความก้าวหน้าโครงการต่าง ๆ ตามนโยบายรัฐบาล 15 มิ.ย. 65


วันอังคารที่ 14 มิถุนายน 2565
นายกฯ เยือนอีสาน “สกลนคร” ติดตามความก้าวหน้าโครงการต่าง ๆ ตามนโยบายรัฐบาล 15 มิ.ย. 65
.....
พลเอก ประยุทธ์ จันทร์โอชา นายกรัฐมนตรีมีภารกิจลงพื้นที่ตรวจราชการ จ.สกลนคร ในวันพุธที่ 15 มิ.ย. 65 เพื่อติดตามความก้าวหน้าโครงการต่าง ๆ ตามนโยบายรัฐบาล เช่น การแก้ไขปัญหาความยากจนและพัฒนาคนทุกช่วงวัยแบบชี้เป้า (TPMAP), การเป็นศูนย์กลางสมุนไพร ณ โรงพยาบาลพระอาจารย์ฝั่น อาจาโร และตรวจเยี่ยมโครงการพระราชดำริ ณ ศูนย์การพัฒนาภูพานอันเนื่องมาจากพระราชดำริ เป็นต้น
.
นอกจากนี้ นายกฯ จะไปพบปะพร้อมให้กำลังใจเกษตรกรผู้เลี้ยงโค 2 กลุ่ม คือกลุ่มโคขุนภูไทและกลุ่มโคขุนโพนยางคำ ณ บ้านท่าเยี่ยม และกลุ่มผู้ผลิตย้อมครามสกล ณ ถนนผ้าคราม ซึ่งการลงพื้นที่ของนายกฯ ในครั้งนี้ เป็นส่วนหนึ่งในการขับเคลื่อนโครงการต่าง ๆ เพื่อให้ผลการดำเนินงานสำเร็จเป็นรูปธรรมตามเป้าหมาย
.
จากผลการดำเนินงานที่ผ่านมา ส่งผลให้ จ.สกลนครมีจำนวนประชากรกลุ่ม TPMAP จำนวน 12,261 คน ซึ่งลดลงจากปี 61 ที่มีจำนวน 22,922 คน แสดงให้เห็นว่า การนำนโยบายของรัฐบาลไปปฏิบัติสามารถทำให้ประชาชนกลุ่ม TPMAP มีแนวโน้มลดลงได้จริง
.
อ่านเพิ่มเติม คลิก https://www.thaigov.go.th/news/contents/details/55675
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/55708