รัฐบาลไทย-ข่าวทำเนียบรัฐบาล-ปฐมฤกษ์!! รถไฟสายจีน-ลาว ขนสินค้าเกษตรไทยขบวนแรกออกจากสถานีเวียงจันทน์บ่าย 3 วันนี้แล้ว


วันพฤหัสบดีที่ 27 มกราคม 2565
ปฐมฤกษ์!! รถไฟสายจีน-ลาว ขนสินค้าเกษตรไทยขบวนแรกออกจากสถานีเวียงจันทน์บ่าย 3 วันนี้แล้ว
ปฐมฤกษ์!! รถไฟสายจีน-ลาว ขนสินค้าเกษตรไทยขบวนแรกออกจากสถานีเวียงจันทน์บ่าย 3 วันนี้แล้ว
นายอลงกรณ์ พลบุตร ที่ปรึกษารัฐมนตรีว่าการกระทรวงเกษตรและสหกรณ์ ในฐานะประธานคณะทำงานจัดทำแผนแก้ไขปัญหาผลไม้เศรษฐกิจล่วงหน้าทั้งระบบ แถลงวันนี้ (27 ม.ค.) ณ ด่านพรมแดนสะพานมิตรภาพไทย-ลาว แห่งที่ 1 จังหวัดหนองคายว่า ตามที่ได้มีการหารือก่อนหน้านี้ร่วมกับท่านเอกอัครราชทูตลาวประจำประเทศไทย เกี่ยวกับความร่วมมือระหว่างไทย-ลาว เรื่องการขนส่งสินค้าผ่านแดนจากไทยไปจีน บนเส้นทางรถไฟสายจีน-ลาว เพื่อเตรียมความพร้อมสำหรับการขนส่งสินค้าเกษตรอื่นๆ โดยเฉพาะผลไม้ที่ใกล้จะถึงฤดูกาลผลิตปี 2565 เริ่มตั้งแต่เดือนมีนาคมนี้  ในวันนี้ขบวนรถไฟขนส่งสินค้าเกษตรของไทยล็อตแรก จำนวน 20 ตู้คอนเทนเนอร์ โดยรถไฟสายจีน-ลาว จากสถานีรถไฟเวียงจันทน์ใต้ สู่ด่านรถไฟโมฮ่าน ของมณฑลยูนนานไปยังมหานครฉงชิ่ง ได้ออกเดินทางตามเวลาในประเทศไทย 15.00 น. นับเป็นขบวนสินค้าปฐมฤกษ์ของไทย แม้จะล่าช้ากว่ากำหนดเดิม 1 วัน แต่ก็สามารถเปิดบริการได้เป็นขบวนแรก ถือเป็นส่วนหนึ่งของโครงการอีสานเกตเวย์  เชื่อมอีสาน เชื่อมโลก ด้วยเส้นทางรถไฟจีน-ลาว ตามนโยบายของ ดร.เฉลิมชัย ศรีอ่อน รัฐมนตรีว่าการกระทรวงเกษตรและสหกรณ์ และนายจุรินทร์ ลักษณวิศิษฐ์ รองนายกรัฐมนตรีและรัฐมนตรีว่าการกระทรวงพาณิชย์ และการบูรณาการทำงานความร่วมมือจากทุกภาคส่วน.

ที่มา : https://www.thaigov.go.th/news/contents/details/50972