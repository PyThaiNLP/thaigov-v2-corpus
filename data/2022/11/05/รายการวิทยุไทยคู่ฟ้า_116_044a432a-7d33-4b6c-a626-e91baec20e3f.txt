รัฐบาลไทย-ข่าวทำเนียบรัฐบาล-นำร่องแจกฟ้าทะลายโจร 1 ล้านต้น แก่เกษตรกร 100,000 ราย


วันศุกร์ที่ 10 กันยายน 2564
พิมพ์
นำร่องแจกฟ้าทะลายโจร 1 ล้านต้น แก่เกษตรกร 100,000 ราย
วันศุกร์ที่ 10 กันยายน 2564
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลนำร่องแจกฟ้าทะลายโจร 1 ล้านต้นแก่เกษตรกรในเขตปฏิรูปที่ดินจำนวน 100,000 รายทั่วประเทศ พร้อมสนับสนุนองค์ความรู้ในการปลูกและการใช้ประโยชน์ที่ถูกต้องให้เกษตรกรนำไปใช้ในการดูแลสุขภาพช่วงการระบาดของโรคโควิด-19 และเป็นการเตรียมความพร้อมของเกษตรกรและเครือข่ายเพื่อยกระดับการพัฒนาฟ้าทะลายโจรสู่ภาคอุตสาหกรรมต่อไป โดยรัฐบาลสนับสนุนโครงสร้างพื้นฐานที่จำเป็น เช่น การตรวจธาตุอาหารในดินและน้ำ การบริหารทรัพยากรอย่างเป็นระบบมีคุณภาพและประสิทธิภาพ เป็นต้น ทั้งนี้ รัฐบาลมุ่งเน้นการพัฒนาสมุนไพรไทยทั้งระบบแบบครบวงจร เพื่อความมั่นคงทางเศรษฐกิจของเกษตรกรและความมั่นคงด้านสุขภาพของประชาชนอย่างยั่งยืน
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/45615