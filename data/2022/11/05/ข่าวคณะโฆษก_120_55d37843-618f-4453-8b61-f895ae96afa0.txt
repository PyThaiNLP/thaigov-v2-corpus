รัฐบาลไทย-ข่าวทำเนียบรัฐบาล-โฆษกรัฐบาลวอนผู้ชุมนุมนึกถึงบ้านเมือง หลังราชกิจจานุเบกษาเผยแพร่ประกาศ ฯ ห้ามชุมนุม มีความผิดจำคุก 2 ปี ปรับ 40,000 บาท


วันพฤหัสบดีที่ 5 สิงหาคม 2564
พิมพ์
โฆษกรัฐบาลวอนผู้ชุมนุมนึกถึงบ้านเมือง  หลังราชกิจจานุเบกษาเผยแพร่ประกาศ ฯ ห้ามชุมนุม มีความผิดจำคุก 2 ปี ปรับ 40,000 บาท
โฆษกรัฐบาลวอนผู้ชุมนุมนึกถึงบ้านเมือง  หลังราชกิจจานุเบกษาเผยแพร่ประกาศ ฯ ห้ามชุมนุม มีความผิดจำคุก 2 ปี ปรับ 40,000 บาท
วันนี้ (5 ส.ค.64) นายอนุชา บูรพชัยศรี โฆษกประจำสำนักนายกรัฐมนตรี  วอนผู้ที่จะเข้าร่วมกิจกรรมหรือชุมนุมทางการเมืองห่วงใยความปลอดภัยของตนเอง ครอบครัว ชุมชนและบุคคลอื่นทั่วไป รวมทั้งยังมีความผิดทางอาญาโทษจำคุกไม่เกิน 2 ปี หรือปรับไม่เกิน 40,000 บาท หรือทั้งจำทั้งปรับ ตามที่เว็บไซต์ราชกิจจานุเบกษาเผยแพร่ประกาศหัวหน้าผู้รับผิดชอบในการแก้ไขสถานการณ์ฉุกเฉินในส่วนที่เกี่ยวข้องกับความมั่นคง  เรื่อง การห้ามชุมนุม การทำกิจกรรม การมั่วสุม ที่ก่อให้เกิดการแพร่ระบาดของโรคติดเชื้อไวรัสโคโรนา 2019 (โควิด-19)  ฉบับที่ 9 ได้ มีผลตั้งแต่วันที่ 3 สิงหาคม 2564
โฆษกประจำสำนักนายกรัฐมนตรียังเปิดเผยว่า ขณะนี้ ยังอยู่ในข้อกำหนดของการบริหารสถานการณ์ในฉุกเฉิน ห้ามการรวมกลุ่มและจำกัดการเคลื่อนที่ของบุคคล เพื่อควบคุมการแพร่ระบาดโควิด-19  ซึ่งกระทรวงสาธารณสุขได้แจ้งเตือนตลอดว่า การที่มีบุคคลจำนวนมากมารวมตัว ยิ่งเพิ่มโอกาสในการแพร่/รับเชื้อไวรัส โควิด-19 และอาจจะนำปสู่การแพร่ระบาดในครอบครัวหรือชุมชนมากยิ่งขึ้น ทำให้การป้องกันและควบคุมการแพร่ระบาดโควิด-19 มีปัจจัยเสี่ยงเพิ่มมากขึ้น   อย่างไรก็ตาม รัฐบาลขอยืนยันว่า ประชาชนยังคงมีสิทธิและเสรีภาพในการแสดงออกทางการเมืองอย่างสุจริต และยังสามารถแจ้งข้อร้องเรียนเบาแสะการกระทำผิดถึงนายกรัฐมนตรีโดยตรงผ่านช่องทาง 1111  ด้วยจึงอยากขอความร่วมมือจากกลุ่มผู้ชุมนุมรวมทั้งผู้ที่จะเข้าร่วมการชุมนุมอีกครั้ง ให้คำนึงถึงประเทศชาติและความพยายามของทุกฝ่ายในการควบคุมการแพร่ระบาดไวรัสโควิด-19  เพราะทุกคนคือคนไทย และขอขอบคุณประชาชนส่วนใหญ่ที่ให้ความร่วมมือกับมาตรการต่าง ๆ ที่ทางศบค.ประกาศออกมาแล้วก่อนหน้านี้
————

ที่มา : https://www.thaigov.go.th/news/contents/details/44472