รัฐบาลไทย-ข่าวทำเนียบรัฐบาล-ครม.เคาะ! เสริมสภาพคล่องโรงรับจำนำรัฐ 500 ล้าน สอดรับความต้องการประชาชน


วันอังคารที่ 2 สิงหาคม 2565
พิมพ์
ครม.เคาะ! เสริมสภาพคล่องโรงรับจำนำรัฐ 500 ล้าน สอดรับความต้องการประชาชน
ครม.เคาะ! เสริมสภาพคล่องโรงรับจำนำรัฐ 500 ล้าน สอดรับความต้องการประชาชน
นางสาวรัชดา ธนาดิเรก รองโฆษกประจำสำนักนายกรัฐมนตรี เปิดเผยหลังการประชุมคณะรัฐมนตรี (ครม.) เมื่อวันที่ 2 สิงหาคม 2565 ว่า ครม.เห็นชอบให้กระทรวงการพัฒนาสังคมและความมั่นคงของมนุษย์ต่ออายุสัญญากู้เบิกเงินเกินบัญชีจากธนาคารออมสิน วงเงิน 500 ล้านบาท ของสำนักงานธนานุเคราะห์ ออกไปอีก 2 ปี ตั้งแต่วันที่ 1 ตุลาคม 2565 – 30 กันยายน 2567 โดยกระทรวงการคลังไม่ค้ำประกัน เพื่อเป็นเงินทุนสำรองหมุนเวียนในการรับจำนำและเสริมสภาพคล่องกิจการโรงรับจำนำภายใต้การกำกับดูแลของรัฐ สอดรับกับสภาวะเศรษฐกิจในปัจจุบันที่ส่งผลกระทบต่อค่าครองชีพที่ปรับตัวสูงขึ้น ทำให้ประชาชนมาใช้บริการรับจำนำอย่างต่อเนื่อง

ที่มา : https://www.thaigov.go.th/news/contents/details/57541