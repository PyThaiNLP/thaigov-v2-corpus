รัฐบาลไทย-ข่าวทำเนียบรัฐบาล-การรถไฟแห่งประเทศไทย จัดงาน “SRT’s Next Chapter Starts Today with Us All” ร่วมระดมแลกเปลี่ยนความเห็นจากผู้บริหารของการรถไฟฯ เพื่อกำหนดบทบาท และทิศทางการขับเคลื่อนองค์กรสู่การเติบโต


วันจันทร์ที่ 20 ธันวาคม 2564
การรถไฟแห่งประเทศไทย จัดงาน “SRT’s Next Chapter Starts Today with Us All” ร่วมระดมแลกเปลี่ยนความเห็นจากผู้บริหารของการรถไฟฯ เพื่อกำหนดบทบาท และทิศทางการขับเคลื่อนองค์กรสู่การเติบโต
การรถไฟแห่งประเทศไทย จัดงาน “SRT’s Next Chapter Starts Today with Us All” ร่วมระดมแลกเปลี่ยนความเห็นจากผู้บริหารของการรถไฟฯ เพื่อกำหนดบทบาท และทิศทางการขับเคลื่อนองค์กรสู่การเติบโตในอนาคตอย่างยั่งยืน ณ โรงแรม สยาม แอ็ท สยาม ดีไซน์ โฮเต็ล กรุงเทพฯ
เมื่อวันที่ 17 ธันวาคม 2564 เวลา 09.00 - 16.30 น. นายนิรุฒ มณีพันธ์ ผู้ว่าการรถไฟแห่งประเทศไทย ได้ให้เกียรติร่วมกล่าวบรรยายภายในงานสัมมนาระดมความคิดเห็นผู้บริหาร ภายใต้แนวคิด “SRT’s Next Chapter Starts Today with Us All” ณ โรงแรม สยาม แอ็ท สยาม ดีไซน์ โฮเต็ล กรุงเทพฯ โดยการรถไฟฯ ได้จัดขึ้นเพื่อร่วมระดมแลกเปลี่ยนความเห็นของผู้บริหารภายในองค์กร เพื่อกำหนดบทบาท และทิศทางการขับเคลื่อนองค์กรสู่การเติบโตในอนาคตได้อย่างยั่งยืน
นายเอกรัช ศรีอาระยันพงษ์ ผู้อำนวยการศูนย์ประชาสัมพันธ์ การรถไฟแห่งประเทศไทย เปิดเผยว่า การจัดงานสัมมนาระดมความเห็นครั้งนี้ ได้จัดขึ้นตามนโยบายของนายนิรุฒ มณีพันธ์ ผู้ว่าการรถไฟฯ ที่ต้องการเปิดรับฟังมุมมองจากผู้บริหาร ให้เข้ามามีส่วนรวมในการกำหนดบทบาท ทิศทางขององค์กรในการก้าวสู่อนาคต พร้อมกับได้รับเกียรติจากผู้ว่าการรถไฟฯ ในการร่วมบรรยายแสดงวิสัยทัศน์ พันธกิจ ทิศทางนโยบายของการรถไฟแห่งประเทศไทย (รฟท.) กระทรวงคมนาคม ในการเป็นผู้ให้บริการแพลตฟอร์ม เชื่อมต่อการเดินทางและการขนส่งที่มุ่งตอบสนองความต้องการของผู้ใช้บริการในทุกระดับ
ควบคู่กับการสร้างภูมิคุ้มกันภายในองค์กร ให้สามารถเตรียมพร้อมรองรับการเปลี่ยนแปลงและความไม่แน่นอนที่อาจเกิดขึ้นในอนาคต ตลอดจนแนวทางการพัฒนาต่อยอดภารกิจ บทบาทของ รฟท. โดยเน้นการเพิ่มขีดความสามารถทางการแข่งขันในทุกมิติ เพื่อตอบสนองความต้องการผู้มีส่วนได้ส่วนเสียแต่ละภาคส่วนได้อย่างมีประสิทธิภาพสูงสุด
นอกจากนี้ ภายในงานยังได้หารือกำหนดแนวทางการขับเคลื่อนองค์กร โดยมีการระดมความคิดเห็นจากผู้บริหาร เพื่อกำหนดเป้าหมายการดำเนินงาน ในแต่ละระยะของแต่ละกลุ่มธุรกิจ ตามวิสัยทัศน์ พันธกิจ และแนวทางที่ รฟท. มุ่งหวัง ขณะเดียวกัน ยังร่วมกันกำหนดวิสัยทัศน์ พันธกิจ และเป้าหมายขององค์กรในระยะสั้น ระยะกลาง ระยะยาว ที่สอดคล้องกับสภาพแวดล้อมในอนาคตและสภาวะปัจจุบัน ภายใต้การดำเนินการโครงการจัดทำแผนวิสาหกิจการ รฟท. ซึ่งข้อมูลที่ได้จากการระดมความคิดจะถูกนำไปใช้รวบรวม วิเคราะห์สำหรับการจัดทำแผนฟื้นฟู รฟท. ปี 2566-2570 ต่อไป
Facebook ทีมพีอาร์การรถไฟแห่งประเทศไทย (red arrow right)https://www.facebook.com/129946050353608/posts/5296915586989936/?d=n
INSTAGRAM SRT OFFICIAL (red arrow right) https://www.instagram.com/p/CXn8lioBBeA/?utm_medium=copy_link
Twitter SRT OFFICIAL @PR_SRT (red arrow right)https://www.facebook.com/129946050353608/posts/5296915586989936/?d=n

ที่มา : https://www.thaigov.go.th/news/contents/details/49645