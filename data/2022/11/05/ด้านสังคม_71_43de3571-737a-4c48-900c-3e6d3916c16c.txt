รัฐบาลไทย-ข่าวทำเนียบรัฐบาล-คนไทยไม่ทิ้งกัน! ภาคเอกชนปันน้ำใจสู่ สป. มอบตู้ควบคุมอุณหภูมิเก็บวัคซีนโควิด-19


วันจันทร์ที่ 28 มิถุนายน 2564
คนไทยไม่ทิ้งกัน! ภาคเอกชนปันน้ำใจสู่ สป. มอบตู้ควบคุมอุณหภูมิเก็บวัคซีนโควิด-19
สำนักงานปลัดกระทรวงกลาโหม รับมอบตู้เก็บวัคชีนโควิด-19 จากภาคเอกชน
เพื่อนำส่งมอบให้โรงพยาบาลเหล่าทัพ ที่ปฏิบัติงานป้องกันและแก้ไขการแพร่ระบาดของโรคโควิด-19 โดยมี พลเอก ชูชาติ บัวขาว รองปลัดกระทรวงกลาโหม เป็นประธานในพิธีการรับมอบตู้เก็บวัคชีนและอุปกรณ์ในการเก็บรักษาวัคซีน โควิด-19 จากบริษัท ไทยเบฟเวอเรจ จำกัด (มหาชน) และกลุ่มอุตสาหกรรมไฟฟ้าอิเล็กทรอนิกส์และโทรคมนาคม สภาอุตสาหกรรมแห่งประเทศไทย
สำหรับตู้เก็บวัคซีนโควิด-19 นี้ได้ส่งมอบต่อให้กับหน่วยราชการในสังกัดกระทรวงกลาโหม และโรงพยาบาลเหล่าทัพ ได้แก่ โรงงานเภสัชกรรมทหาร ศูนย์การอุตสาหกรรมป้องกันประเทศและพลังงานทหาร โรงพยาบาลค่ายจักรพงษ์ โรงพยาบาลอาภากรเกียรติวงศ์ ฐานทัพเรือสัตหีบ และโรงพยาบาลทหารอากาศ ดอนเมือง โดยจะนำตู้เก็บรักษาวัคซีนโควิด-19 นี้ไปใช้ในภารกิจป้องกันและแก้ไขการแพร่ระบาดของโรคโควิด-19 ที่กำลังเป็นปัญหาอยู่ในปัจจุบัน

ที่มา : https://www.thaigov.go.th/news/contents/details/43163