รัฐบาลไทย-ข่าวทำเนียบรัฐบาล-กระทรวงยุติธรรม ประชุมคณะอนุกรรมการ ปฏิรูปตัวชี้วัดประสิทธิภาพกระบวนการยุติธรรมทางอาญา ครั้งที่ ๒/๒๕๖๔


วันศุกร์ที่ 3 กันยายน 2564
พิมพ์
กระทรวงยุติธรรม ประชุมคณะอนุกรรมการ ปฏิรูปตัวชี้วัดประสิทธิภาพกระบวนการยุติธรรมทางอาญา ครั้งที่ ๒/๒๕๖๔
กระทรวงยุติธรรม ประชุมคณะอนุกรรมการปฏิรูปตัวชี้วัดประสิทธิภาพกระบวนการยุติธรรมทางอาญา ครั้งที่ ๒/๒๕๖๔
ในวันจันทร์ที่ ๓๐ สิงหาคม ๒๕๖๔ เวลา ๐๙.๐๐ น. ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมคณะอนุกรรมการปฏิรูปตัวชี้วัดประสิทธิภาพกระบวนการยุติธรรมทางอาญา ครั้งที่ ๒/๒๕๖๔ ผ่านระบบการประชุมทางไกล (Video Conference) โดยมี พันตำรวจโท พงษ์ธร ธัญญสิริ ผู้อำนวยการสำนักงานกิจการยุติธรรม และนายไชยวัฒน์ ร่างเล็ก รองผู้อำนวยการสำนักงานกิจการยุติธรรม เข้าร่วมประชุม เพื่อพิจารณา (ร่าง) ข้อเสนอการปฏิรูปประสิทธิภาพกระบวนการยุติธรรมทางอาญาโดยใช้การประเมินด้วยตัวชี้วัด เพื่อนำเสนอต่อคณะรัฐมนตรี
โดยที่ประชุมมีมติให้ดำเนินการ ดังนี้ ๑. สอบทานผลการจัดเก็บข้อมูลตัวชี้วัดฯ จากหน่วยงานที่เกี่ยวข้องอีกครั้ง เพื่อความครบถ้วนสมบูรณ์ของข้อมูล  ๒. วิเคราะห์ผลการจัดเก็บข้อมูลตัวชี้วัดฯ ให้ครอบคลุมในทุกประเด็นที่เกี่ยวข้อง โดยพิจารณาองค์ประกอบทั้งภายในและภายนอกที่มีผลต่อตัวชี้วัดนั้น ๆ เพื่อนำไปสู่ข้อเสนอเพื่อการพัฒนากระบวนการยุติธรรมทางอาญาอย่างเป็นรูปธรรมและใช้ประกอบการกำหนดนโยบายด้านกระบวนการยุติธรรมทางอาญาต่อไป และ ๓. ทบทวนรายละเอียดตัวชี้วัดฯ วิธีการจัดเก็บข้อมูลที่ดำเนินการอยู่ในปัจจุบัน ว่ามีความสอดคล้องกับตัวชี้วัดในแผนระดับต่าง ๆ และตัวชี้วัดในระดับสากลแล้วหรือไม่ เพื่อนำไปสู่การพัฒนา ปรับปรุง ตัวชี้วัดฯ วิธีการจัดเก็บให้สอดคล้องกับแผนระดับต่าง ๆ และตัวชี้วัดในระดับสากล  ทั้งนี้ ที่ประชุม ให้นำเสนอผลการดำเนินการดังกล่าวในการประชุมครั้งต่อไป

ที่มา : https://www.thaigov.go.th/news/contents/details/45333