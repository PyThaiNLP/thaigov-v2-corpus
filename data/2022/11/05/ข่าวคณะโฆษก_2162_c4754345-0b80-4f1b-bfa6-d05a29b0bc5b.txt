รัฐบาลไทย-ข่าวทำเนียบรัฐบาล-โฆษกรัฐบาลเผย “นายกฯ” ห่วงใยสุขภาพประชาชนช่วงหน้าฝน เพิ่มปัจจัยเสี่ยงโรคติดเชื้อทางเดินหายใจ โควิด-19 และไข้หวัดใหญ่ แพร่ง่ายขึ้น แนะสังเกตตนเอง หากเข้าข่ายให้รีบตรวจ ATK


วันพุธที่ 10 สิงหาคม 2565
พิมพ์
โฆษกรัฐบาลเผย “นายกฯ” ห่วงใยสุขภาพประชาชนช่วงหน้าฝน  เพิ่มปัจจัยเสี่ยงโรคติดเชื้อทางเดินหายใจ โควิด-19 และไข้หวัดใหญ่ แพร่ง่ายขึ้น แนะสังเกตตนเอง หากเข้าข่ายให้รีบตรวจ ATK
โฆษกรัฐบาลเผย "นายกฯ" ห่วงใยสุขภาพประชาชนช่วงหน้าฝน  เพิ่มปัจจัยเสี่ยงโรคติดเชื้อทางเดินหายใจ โควิด-19 และไข้หวัดใหญ่ แพร่ง่ายขึ้น แนะสังเกตตนเอง หากเข้าข่ายให้รีบตรวจ ATK ยึดปฏิบัติ Universal Prevention
วันนี้ (10 ส.ค.65) นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่าขณะนี้ในหลายพื้นที่ของประเทศไทย มีฝนตกหนัก ซึ่งอาจส่งผลทำให้ประชาชนเจ็บป่วยหรือไม่สบายจากโรคทางเดินหายใจทั้ง โควิด-19 และไข้หวัดใหญ่ได้ง่าย พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ฝากความห่วงใยแนะประชาชนให้ดูแลรักษาสุขภาพตนให้แข็งแรงอยู่เสมอ และให้หมั่นเฝ้าสังเกตอาการตนเองอย่างใกล้ชิดหากรู้สึกไม่สบาย เช่น มีอาการอ่อนเพลีย เหนื่อย ไอแห้ง เจ็บคอ มีไข้  มีน้ำมูก ปวดศีรษะ เวียนศีรษะ คลื่นไส้ ปวดเมื่อยตามร่างกาย  เบื้องต้นให้รีบตรวจ ATK ก่อน เพื่อตรวจสอบว่าเป็นโรคโควิด-19  หรือไม่ เพื่อจะได้เข้าสู่กระบวนการรักษาได้อย่างทันท่วงที ขณะเดียวกันก็ขอให้ประชาชนรีบเข้ารับการฉีดวัคซีนเข็มกระตุ้นให้ครอบคลุมมากขึ้น และให้ใช้ชีวิตประจำวันยึดหลักการปฏิบัติตาม Universal Prevention  โดยเฉพาะการสวมหน้ากากอนามัย 100% ไม่ใช้ของใช้ส่วนตัวร่วมกับผู้อื่น กินอาหารร้อนปรุงสุกและใช้ช้อนกลาง เพื่อให้สามารถอยู่ร่วมกับโควิด-19 อย่างปลอดภัย และยังสามารถป้องกันโรคฝีดาษวานรได้อีกด้วย
สำหรับสถานการณ์การแพร่ระบาดของโควิด-19 วันนี้ พบผู้ติดเชื้อโควิด-19 ผู้ป่วยรายใหม่ (รักษาตัวใน โรงพยาบาล) จำนวน 2,335 ราย โดยเป็นผู้ป่วยในประเทศทั้งหมด จำนวน 2,335 ราย รวมผู้ป่วยสะสม 2,388,306 ราย (ตั้งแต่ 1 มกราคม 2565) ขณะที่หายป่วยกลับบ้าน จำนวน 2,151 ราย รวมหายป่วยสะสม 2,390,453 ราย (ตั้งแต่ 1 มกราคม 2565) โดยมีผู้ป่วยกำลังรักษา 21,099 ราย และเสียชีวิต 32 ราย รวมเสียชีวิตสะสม 9,997 ราย (ตั้งแต่ 1 มกราคม 2565) ทั้งนี้จำนวนผู้ป่วยปอดอักเสบรักษาตัวอยู่ในโรงพยาบาล จำนวน 928 ราย
ส่วนภาพรวมการฉีดวัคซีนโควิด-19 สรุปจำนวนผู้ที่ได้รับวัคซีนสะสม ตั้งแต่ (28 ก.พ. 2564 - 8 ส.ค. 2565 รวมทั้งสิ้น 141,963,122 โดส (ซึ่งรวมยอดสะสมการให้บริการฉีดวัคซีนโควิด - 19 แก่กลุ่มเด็กอายุ 5 - 11 ปี ตั้งแต่วันที่ 1 ก.พ. - 8 ส.ค. 2565 จำนวน 5,587,921 โดส) จำแนกเป็นผู้ที่ได้รับวัคซีนเข็มที่ 1 จำนวน 57,170,985 โดส วัคซีนเข็มที่ 2 จำนวน 53,565,533 โดส และวัคซีนเข็มที่ 3 (ขึ้นไป) จำนวน 34,226,604 โดส
------------------

ที่มา : https://www.thaigov.go.th/news/contents/details/57850