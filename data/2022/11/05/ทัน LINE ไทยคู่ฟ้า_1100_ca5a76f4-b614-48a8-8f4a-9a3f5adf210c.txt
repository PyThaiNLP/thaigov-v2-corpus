รัฐบาลไทย-ข่าวทำเนียบรัฐบาล-ไทยครองอันดับ 1 ของโลก ด้านสถานบริการเพื่อสุขภาพ (Wellness Retreats) พร้อมเร่งยกระดับการท่องเที่ยวเชิงสุขภาพสู่สากล


วันอังคารที่ 23 สิงหาคม 2565
ไทยครองอันดับ 1 ของโลก ด้านสถานบริการเพื่อสุขภาพ (Wellness Retreats) พร้อมเร่งยกระดับการท่องเที่ยวเชิงสุขภาพสู่สากล
.....
พล.อ.ประยุทธ์ จันทร์โอชา นายกรัฐมนตรี และ รมว.กลาโหม ยินดีที่เว็บไซต์ Travel Daily News เว็บไซต์ท่องเที่ยวยอดนิยมที่สำรวจแหล่งท่องเที่ยวในภูมิภาคเอเชียและแปซิฟิก เผยผลสำรวจของ TripAdvisor และ Slingo ที่จัดอันดับให้ประเทศไทยเป็นอันดับ 1 ของโลก ด้านสถานบริการเพื่อสุขภาพ (Wellness Retreats) ขณะที่ด้านกิจกรรมเชิงสุขภาพที่ได้รับความนิยม (Highest-rated wellness activities) ไทยอยู่อันดับที่ 2
.
ประเทศไทยนับเป็นจุดหมายปลายทางของนักท่องเที่ยวที่สนใจการท่องเที่ยวเชิงสุขภาพ โดยได้รับการขนานนามเป็น “เมืองหลวงของสปาแห่งทวีปเอเชีย” รวมถึงเป็นแหล่งยอดนิยมของนักท่องเที่ยวทั่วโลกที่ต้องการใช้สถานบริการเพื่อสุขภาพที่หรูหราและมีคุณภาพ
.
นายกฯ ชื่นชมการทำงานของทุกภาคส่วนที่ช่วยกันกระตุ้นเศรษฐกิจ โดยเฉพาะการสนับสนุนกิจกรรมด้านการท่องเที่ยว ซึ่งรัฐบาลได้กำหนดนโยบายให้สอดคล้องกับกระแสความนิยมของนักท่องเที่ยว และการท่องเที่ยวเชิงสุขภาพเป็นรูปแบบการท่องเที่ยวที่ไทยมีศักยภาพรองรับในทุกด้าน
.
อ่านเพิ่มเติม คลิก https://www.thaigov.go.th/news/contents/details/58252
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/58326