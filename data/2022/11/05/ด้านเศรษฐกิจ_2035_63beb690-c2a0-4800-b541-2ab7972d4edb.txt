รัฐบาลไทย-ข่าวทำเนียบรัฐบาล-กรมทางหลวงชนบทรายงานสถานการณ์ถนนที่ได้รับผลกระทบจากอุทกภัยในจังหวัดนครศรีธรรมราช ประจำวันที่ 30 พฤศจิกายน 2564 เวลา 17.00 น.สัญจรผ่านได้ 1 สายทาง


วันอังคารที่ 30 พฤศจิกายน 2564
กรมทางหลวงชนบทรายงานสถานการณ์ถนนที่ได้รับผลกระทบจากอุทกภัยในจังหวัดนครศรีธรรมราช ประจำวันที่ 30 พฤศจิกายน 2564 เวลา 17.00 น.สัญจรผ่านได้ 1 สายทาง
กรมทางหลวงชนบท (ทช.) กระทรวงคมนาคม โดยสำนักบำรุงทาง รายงานถึงสถานการณ์อุทกภัยประจำวันที่ 30 พฤศจิกายน 2564 เวลา 17.00 น. ว่า มีถนนทางหลวงชนบทที่ประสบอุทกภัยในพื้นที่จังหวัดนครศรีธรรมราช สามารถสัญจรผ่านได้ 1 สายทาง
กรมทางหลวงชนบท (ทช.) กระทรวงคมนาคม โดยสำนักบำรุงทาง รายงานถึงสถานการณ์อุทกภัยในวันที่ 30 พฤศจิกายน 2564 เวลา 17.00 น. ว่ามีถนนทางหลวงชนบทที่ประสบอุทกภัยในพื้นที่จังหวัดนครศรีธรรมราช บนถนนทางหลวงชนบทสาย นศ.4021 แยกทางหลวงแผ่นดินหมายเลข 4151 - บ้านบางคลุ้ง อำเภอเชียรใหญ่ และชะอวด จังหวัดนครศรีธรรมราช บริเวณ กม. ที่ 10+000 - 10+900 น้ำท่วมสูง 15 เซนติเมตร และบริเวณ 14+900 - 16+750 น้ำท่วมสูง 35 เซนติเมตร  ปัจจุบันยานพาหนะสามารถสัญจรผ่านได้แล้ว โดยเจ้าหน้าที่ได้ดำเนินการติดตั้งป้ายเตือน พร้อมอุปกรณ์อำนวยความปลอดภัย เพื่อให้ประชาชนใช้ความระมัดระวังในการสัญจรในเส้นทางดังกล่าว
ทั้งนี้ ทช. ได้ดำเนินการติดตั้งป้ายเตือน ป้ายแนะนำเส้นทางเลี่ยงบริเวณสายทางที่ได้รับผลกระทบจากอุทกภัยเรียบร้อยแล้ว พร้อมทั้งได้จัดเจ้าหน้าที่ติดตามสถานการณ์อุทกภัยอย่างใกล้ชิด เพื่อเข้าช่วยเหลือประชาชนและฟื้นฟูสายทางที่ได้รับผลกระทบอย่างเร่งด่วน ตามนโยบายของนายศักดิ์สยาม ชิดชอบ รัฐมนตรีว่าการกระทรวงคมนาคม หากเกิดเหตุอุทกภัยบริเวณสายทางสามารถแจ้งเหตุได้ที่สายด่วนกรมทางหลวงชนบทโทร. 1146

ที่มา : https://www.thaigov.go.th/news/contents/details/48912