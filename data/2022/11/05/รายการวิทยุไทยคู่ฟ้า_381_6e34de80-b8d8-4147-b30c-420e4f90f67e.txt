รัฐบาลไทย-ข่าวทำเนียบรัฐบาล-นายกรัฐมนตรี ต้อนรับ นายกรัฐมนตรี สปป.ลาว กระชับสัมพันธ์แน่นแฟ้น


วันอังคารที่ 31 พฤษภาคม 2565
พิมพ์
นายกรัฐมนตรี ต้อนรับ นายกรัฐมนตรี สปป.ลาว กระชับสัมพันธ์แน่นแฟ้น
วันอังคารที่ 31 พฤษภาคม 2565
ต่อจากนี้ไป ขอเชิญรับฟังไทยคู่ฟ้า ค่ะ
พลเอก ประยุทธ์ จันทร์โอชา นายกรัฐมนตรี เตรียมให้การต้อนรับนายกรัฐมนตรีสาธารณรัฐประชาธิปไตยประชาชนลาวในฐานะแขกของรัฐบาล ในวันพรุ่งนี้(1มิ.ย.65) โดยจะหารือทวิภาคีเพื่อกระชับความสัมพันธ์ระหว่าง 2 ประเทศให้แน่นแฟ้น พร้อมร่วมกำหนดวิสัยทัศน์ในการขับเคลื่อนความสัมพันธ์ ฟื้นฟูเศรษฐกิจ และเสริมสร้างความเข็มแข็งในการรับมือความผันผวนของสถานการณ์ระหว่างประเทศ เช่น ส่งเสริมการค้าการลงทุน ส่งเสริมการไปมาหาสู่ระหว่างประชาชน และอำนวยความสะดวกในการขนส่งสินค้าระหว่างกัน เพื่อสนับสนุนเศรษฐกิจและความเป็นอยู่ของประชาชนในพื้นที่ชายแดน รวมถึงส่งเสริมความเชื่อมโยงในภูมิภาคและการพัฒนาโครงสร้างพื้นฐานโดยเฉพาะการเชื่อมต่อรถไฟลาว-จีนกับระบบรางของไทยด้วย
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/55214