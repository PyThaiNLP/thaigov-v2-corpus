รัฐบาลไทย-ข่าวทำเนียบรัฐบาล-ครม. อนุมัติ 2,021 ล้านบาท จ่ายค่ารักษาพยาบาล - ฉีดวัคซีน กลุ่มบุคคลไร้สถานะและสิทธิ


วันจันทร์ที่ 8 สิงหาคม 2565
ครม. อนุมัติ 2,021 ล้านบาท จ่ายค่ารักษาพยาบาล - ฉีดวัคซีน กลุ่มบุคคลไร้สถานะและสิทธิ
.....
ที่ประชุม ครม. (2 ส.ค. 65) เห็นชอบกรอบวงเงิน 2,021.4692 ล้านบาท เพื่อเป็นค่าใช้จ่ายในการบรรเทา แก้ไขปัญหา และเยียวยาผู้ที่ได้รับผลกระทบจากการระบาดของโรคโควิด-19 ให้กับหน่วยบริการ ที่ตรวจรักษาพยาบาลกลุ่มบุคคลที่มีปัญหาสถานะ/ไม่ใช่คนไทย เพื่อป้องกันและลดการแพร่กระจายของโรคสู่คนไทยจากการเปิดประเทศและเตรียมการสู่โรคประจำถิ่น ซึ่งได้ดำเนินการไปแล้วในช่วงเดือน ต.ค. 64 – มิ.ย. 65
.
แบ่งเป็น ค่ารักษาพยาบาลแก่กลุ่มผู้ไร้สิทธิการรักษาพยาบาลโควิด-19 วงเงิน 1,923.1426 ล้านบาท และโครงการค่าฉีดวัคซีนกลุ่มบุคคลที่มีปัญหาสถานะและสิทธิ รวมทั้งผู้ที่ไม่ใช่ประชาชนไทย วงเงิน 98.3266 ล้านบาท
.
กลุ่มเป้าหมายที่รักษา เช่น คนต่างด้าวไร้สิทธิเบิกค่ารักษาพยาบาล - ผู้ไร้สัญชาติ - ผู้มีประกันสุขภาพคนต่างด้าว - แรงงานต่างด้าว เนื่องจากสิทธิประโยชน์ไม่ครอบคลุมการรักษาโรคโควิด-19 รวมถึงผู้ที่มีอาการไม่พึงประสงค์จากการฉีดวัคซีน
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/57755