รัฐบาลไทย-ข่าวทำเนียบรัฐบาล-ครม. อนุมัติโครงการยกระดับเศรษฐกิจฐานรากระดับจังหวัดด้วยวิทยาศาสตร์ เทคโนโลยี และนวัตกรรม สร้างรายได้ 60 ลบ./ปี


วันจันทร์ที่ 11 เมษายน 2565
ครม. อนุมัติโครงการยกระดับเศรษฐกิจฐานรากระดับจังหวัดด้วยวิทยาศาสตร์ เทคโนโลยี และนวัตกรรม สร้างรายได้ 60 ลบ./ปี
.....
ที่ประชุม ครม. อนุมัติโครงการยกระดับเศรษฐกิจฐานรากระดับจังหวัดด้วยวิทยาศาสตร์ เทคโนโลยี และนวัตกรรม กรอบวงเงิน 35.69 ล้านบาท ตั้งเป้าถ่ายทอดเทคโนโลยีสู่ภูมิภาค ก่อให้เกิดการลงทุนของเกษตรกร - ผู้ประกอบการแปรรูปสินค้าเกษตรเป็นผลิตภัณฑ์นวัตกรรม สร้างรายได้ให้ประชาชนในระดับภูมิภาคและท้องถิ่นราว 60 ล้านบาท/ปี และเกิดผลิตภัณฑ์แปรรูปสินค้าเกษตรมูลค่าเพิ่ม 40 ล้านบาท/ปี
.
กลุ่มเป้าหมาย คือ เกษตรกร 4,250 ราย ใน 8 จังหวัด ได้แก่ จันทบุรี ชุมพร ปทุมธานี พังงา เพชรบูรณ์ สกลนคร สมุทรสงคราม และอุดรธานี เริ่มดำเนินการ มี.ค. - ธ.ค. 65 ด้วย 2 กิจกรรมหลัก ได้แก่ 1) การปรับปรุงกระบวนการผลิตให้มีประสิทธิภาพยิ่งขึ้น และ 2) การส่งเสริมการจัดทำสารสกัดเพิ่มมูลค่า ซึ่งจะปรับตามวัตถุดิบ ความพร้อมของบุคลากรและพื้นที่ดำเนินโครงการ
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/53501