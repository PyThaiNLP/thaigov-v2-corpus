รัฐบาลไทย-ข่าวทำเนียบรัฐบาล-ครม.เห็นชอบให้วันที่ 3 เมษายน ของทุกปี เป็น “วันน้ำบาดาลแห่งชาติ”


วันอังคารที่ 21 มิถุนายน 2565
พิมพ์
ครม.เห็นชอบให้วันที่ 3 เมษายน ของทุกปี เป็น “วันน้ำบาดาลแห่งชาติ”
ครม.เห็นชอบให้วันที่ 3 เมษายน ของทุกปี เป็น “วันน้ำบาดาลแห่งชาติ”
นางสาวรัชดา ธนาดิเรก รองโฆษกประจำสำนักนายกรัฐมนตรี เปิดเผยหลังการประชุมคณะรัฐมนตรี (ครม.) เมื่อวันที่ 21 มิถุนายน 2565 ว่า ครม.เห็นชอบให้วันที่ 3 เมษายน ของทุกปี เป็น “วันน้ำบาดาลแห่งชาติ” เพื่อใช้ในการรณรงค์เผยแพร่ประชาสัมพันธ์ให้ทุกภาคส่วนได้น้อมรำลึกและซาบซึ้งในพระมหากรุณาธิคุณของสถาบันพระมหากษัตริย์กับการอนุรักษ์ทรัพยากรน้ำบาดาล และร่วมกันสืบสานพระราชปณิธานในการร่วมดูแล รักษา ปกป้องทรัพยากรน้ำบาดาลให้เกิดความยั่งยืนตลอดไป ซึ่งการใช้น้ำบาดาลเริ่มต้นตั้งแต่สมัยรัชกาลที่ 5 มีการเจาะน้ำบาดาลบ่อแรกของประเทศ ณ โรงพยาบาลเทียนหัว ย่านเยาวราช กรุงเทพมหานคร ทั้งนี้ วันที่ 3 เมษายน 2565 เป็นวันที่พระบาทสมเด็จพระวชิรเกล้าเจ้าอยู่หัว รัชกาลที่ 10 และสมเด็จพระนางเจ้าฯ พระบรมราชินี เสด็จพระราชดำเนินไปทรงเปิดโครงการจัดหาน้ำบาดาลขนาดใหญ่แก้ปัญหาภัยแล้งอันเนื่องมาจากพระราชดำริ ตำบลหนองฝ้าย อำเภอเลาขวัญ จังหวัดกาญจนบุรี

ที่มา : https://www.thaigov.go.th/news/contents/details/55964