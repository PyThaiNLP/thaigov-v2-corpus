รัฐบาลไทย-ข่าวทำเนียบรัฐบาล-คลังร่วมแก้ปัญหาเตียงขาด มอบพื้นที่หน่วยงานในสังกัดทำสถานที่ดูแลผู้ป่วย Covid-19


วันศุกร์ที่ 23 กรกฎาคม 2564
พิมพ์
คลังร่วมแก้ปัญหาเตียงขาด มอบพื้นที่หน่วยงานในสังกัดทำสถานที่ดูแลผู้ป่วย Covid-19
กระทรวงการคลังขอให้หน่วยงานในสังกัดกระทรวงการคลังทุกแห่งที่มีพื้นที่ หรืออาคารที่ไม่ได้ใช้ประโยชน์ในช่วงนี้ เช่น อาคารศูนย์ฝึกอบรมของกรมจัดเก็บภาษี เป็นต้น พิจารณาสำรวจและดำเนินการนำพื้นที่ หรืออาคารดังกล่าว ไปใช้ร่วมสนับสนุนการทำงานด้านสาธารณส
นายกฤษฎา จีนะวิจารณะ ปลัดกระทรวงการคลัง เปิดเผยว่า เนื่องจากสถานการณ์การแพร่ระบาดของโรคติดเชื้อไวรัสโคโรนา 2019 (COVID-19) และข้อจำกัดด้านการจัดหาสถานพยาบาลในปัจจุบัน กระทรวงการคลังจึงได้ขอให้หน่วยงานในสังกัดกระทรวงการคลังทุกแห่งที่มีพื้นที่ หรืออาคารที่ไม่ได้ใช้ประโยชน์ในช่วงนี้ เช่น อาคารศูนย์ฝึกอบรมของกรมจัดเก็บภาษี เป็นต้น พิจารณาสำรวจและดำเนินการนำพื้นที่ หรืออาคารดังกล่าว ไปใช้ร่วมสนับสนุนการทำงานด้านสาธารณสุขของหน่วยงานภาครัฐ เช่น จัดเป็นสถานที่ดูแลผู้ป่วยแบบ Home Isolation โรงพยาบาลสนามหรือพื้นที่ให้บริการฉีดวัคซีน เป็นต้น
“ตอนนี้เป็นเวลาที่ทุกฝ่ายต้องช่วยเหลือกันเพื่อให้ประเทศกลับมาอยู่ในสถานการณ์ปกติให้เร็วที่สุด ผมจึงได้ขอทุกหน่วยงานในสังกัดทั้งส่วนราชการและรัฐวิสาหกิจหรือหน่วยงานของรัฐอื่นๆ ในสังกัด ที่มีสถานที่ในลักษณะดังกล่าว ให้รีบดำเนินการตรวจสอบความเป็นไปได้ในการใช้อาคาร พื้นที่ หรือสถานที่ของตนในการรองรับผู้ป่วย และประสานหน่วยงานด้านสาธารณสุขเรื่องรายละเอียดในการดำเนินการต่อไป ซึ่งในเบื้องต้น ขณะนี้ กรมสรรพากรและกรมสรรพสามิต ได้ดำเนินการเจรจาใช้พื้นที่ของตนเป็นสถานที่รองรับคัดแยกหรือ  home  isolation ตามความเหมาะสมไปบ้างแล้ว”
สำนักงานปลัดกระทรวงการคลัง
โทร. 02-126-5800

ที่มา : https://www.thaigov.go.th/news/contents/details/44048