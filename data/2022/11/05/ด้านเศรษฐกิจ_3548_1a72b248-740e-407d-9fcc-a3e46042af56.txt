รัฐบาลไทย-ข่าวทำเนียบรัฐบาล-ธ.ก.ส. จับมือไปรษณีย์ไทยเพิ่มช่องทางการถอนเงินสด


วันศุกร์ที่ 22 เมษายน 2565
พิมพ์
ธ.ก.ส. จับมือไปรษณีย์ไทยเพิ่มช่องทางการถอนเงินสด
ธ.ก.ส.ร่วมกับไปรษณีย์ไทย อำนวยความสะดวกให้ลูกค้าผู้ถือบัตรเดบิต ธ.ก.ส. ในการเข้าถึงช่องทางการถอนเงินที่ง่ายและหลากหลายมากขึ้น โดยไม่จำเป็นต้องเดินทางไปสาขา ด้วยบริการถอนเงินสดผ่านเครื่องรับชำระเงิน (EDC Cash Out) ที่เคาน์เตอร์ไปรษณีย์ไทย
ธนาคารเพื่อการเกษตรและสหกรณ์การเกษตร (ธ.ก.ส.) ร่วมมือกับบริษัท ไปรษณีย์ไทย จำกัด เปิดอำนวยความสะดวกให้ลูกค้าผู้ถือบัตรเดบิต ธ.ก.ส. ในการเข้าถึงช่องทางการถอนเงินที่ง่ายและหลากหลายมากขึ้น โดยไม่จำเป็นต้องเดินทางไปสาขา ด้วยบริการถอนเงินสดผ่านเครื่องรับชำระเงิน (EDC Cash Out) ที่เคาน์เตอร์ไปรษณีย์ไทยในวงเงินสูงสุดไม่เกิน 5,000 บาทต่อวัน และทุก ๆ การถอนเงินมีค่าธรรมเนียม 10 บาทต่อรายการ ซึ่งรวมอยู่ในวงเงินดังกล่าว ลูกค้าสามารถใช้บริการได้ที่ไปรษณีย์ไทย ทุกสาขาทั่วประเทศใกล้บ้าน ตั้งแต่บัดนี้เป็นต้นไป

ที่มา : https://www.thaigov.go.th/news/contents/details/53823