รัฐบาลไทย-ข่าวทำเนียบรัฐบาล-สนับสนุนเกษตรกรตัดอ้อยสด ลดการเผาในภาคการเกษตร


วันพุธที่ 23 มิถุนายน 2564
พิมพ์
สนับสนุนเกษตรกรตัดอ้อยสด ลดการเผาในภาคการเกษตร
วันอังคารที่ 18 พฤษภาคม 2564
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลดำเนินมาตรการแก้ไขปัญหาอ้อยไฟไหม้ โดยมีเป้าหมายลดการเผาจากภาคเกษตรกรรม เพื่อลดปัญหาหมอกควันและฝุ่น PM 2.5 ในระยะยาว เช่น ลดการรับอ้อยไฟไหม้เข้าโรงงานโดยให้หมดไปภายในฤดูการผลิตปี 2566/67 ปรับอ้อยไฟไหม้ต้นละ 30 บาท กำหนดโทษปรับแก่โรงงานที่รับอ้อยไฟไหม้จำนวนมากเกินเกณฑ์ จัดลำดับให้อ้อยตัดสดได้เข้าหีบก่อน จัดหาเครื่องสางใบอ้อยให้เกษตรกรยืมเพื่อเพิ่มความสะดวกในการตัดอ้อยสด รับซื้อใบอ้อยเพื่อลดการเผาและเพิ่มรายได้ให้แก่เกษตรกร นอกจากนี้ ยังได้อนุมัติเงินช่วยเหลือให้แก่เกษตรกรชาวไร่อ้อยที่ตัดอ้อยสดคุณภาพดีไม่ถูกไฟไหม้ส่งให้แก่โรงงาน ในอัตรา 120 บาทต่อตัน เพื่อเป็นทุนหมุนเวียนในการดำรงชีพอีกด้วย
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/43000