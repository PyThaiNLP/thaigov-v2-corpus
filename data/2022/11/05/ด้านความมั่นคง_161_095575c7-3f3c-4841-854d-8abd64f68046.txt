รัฐบาลไทย-ข่าวทำเนียบรัฐบาล-รมว.เฮ้ง ส่งทีมคณะที่ปรึกษา มอบถุงยังชีพแก่สมาคมแท็กซี่ 4 แห่ง บรรเทาความเดือดร้อนจากโควิด-19


วันพฤหัสบดีที่ 12 สิงหาคม 2564
รมว.เฮ้ง ส่งทีมคณะที่ปรึกษา มอบถุงยังชีพแก่สมาคมแท็กซี่ 4 แห่ง บรรเทาความเดือดร้อนจากโควิด-19
รัฐมนตรีว่าการกระทรวงแรงงาน มอบหมายให้ คณะที่ปรึกษารัฐมนตรีว่าการกระทรวงแรงงาน มอบถุงยังชีพแก่สมาคมแท็กซี่ 4 แห่ง บรรเทาความเดือดร้อนจากโควิด-19
เมื่อวันที่ 12 สิงหาคม 2564 นายสุชาติ ชมกลิ่น รัฐมนตรีว่าการกระทรวงแรงงาน มอบหมายให้ ดร.จำลอง ช่วยรอด คณะที่ปรึกษารัฐมนตรีว่าการกระทรวงแรงงาน ลงพื้นที่มอบถุงยังชีพ จำนวน 3,000 ชุด แก่สมาคมแท็กซี่ 4 สมาคม ประกอบด้วย สมาคมประสานงานรถรับจ้างสุวรรณภูมิ สมาคมแท็กซี่สาธารณะไทย สมาคมแท็กซี่ยานยนต์ไฟฟ้า และสมาคมผู้ขับรถแท็กซี่สาธารณะ เพื่อให้แต่ละสมาคมนำไปส่งมอบช่วยเหลือครอบครัวคนขับรถแท็กซี่ที่ได้รับผลกระทบจากสถานการณ์การแพร่ระบาดของโควิด-19 โดยมี นายนันทชัย ปัญญาสุรฤทธิ์ รองอธิบดีกรมการจัดหางาน เจ้าหน้าที่กระทรวงแรงงาน เจ้าหน้าที่การท่าอากาศยานสุวรรณภูมิ​ เป็นตัวแทนมอบในครั้งนี้ด้วย
ดร.จำลอง กล่าวว่า ในวันนี้ กระทรวงแรงงาน ภายใต้การนำของท่านสุชาติ ชมกลิ่น รมว.แรงงาน ได้เห็นความยากลำบากและความเดือดร้อนของพี่น้องผู้ใช้แรงงานจากผลกระทบโควิด-19 จึงมอบหมายให้ผมลงพื้นที่มายังสมาคมแท็กซี่ทั้ง 4 แห่ง เพื่อมอบถุงยังชีพจำนวน 3,000 ชุด ร่วมเป็นส่วนหนึ่งเดินเคียงข้างสังคมให้รอดพ้นสถานการณ์นี้ไปด้วยกัน และบรรเทาความเดือดร้อนของครอบครัวคนขับรถแท็กซี่ที่ได้รับผลกระทบจากการแพร่ระบาดของโควิด-19 ตามเจตนารมณ์ของรัฐบาลที่จะไม่ทิ้งใครไว้ข้างหลัง
“ผู้ที่มารับถุงยังชีพต่างกล่าวขอบพระคุณท่านพล.อ.ประยุทธ์ จันทร์โอชา นายกรัฐมนตรี และ ท่านรัฐมนตรีว่าการกระทรวงแรงงาน นายสุชาติ ชมกลิ่น ที่มอบข้าวสาร 3,000 ถุง บะหมี่กึ่งสำเร็จรูป ปลากระป๋อง หน้ากากอนามัย ให้กับสมาชิกสมาคมแท๊กซี่ทั้ง 4 สมาคม จุดหลักที่สุวรรณภูมิ​ หลักสี่ บางเขน และด้านฝั่งธน แต่ก็ยังไม่เพียงพอกับความต้องการของสมาชิกที่มารอรับ คณะกรรมการบริหารทั้ง 4 สมาคมจึงขอเพิ่มเติมอีก 3,000 ชุด ตามที่ได้ขอไป 6,000 ชุดเพื่อที่จะแจกให้กับสมาชิกที่วิ่งรถช่วงบ่ายต่อไป ดร.จำลอง กล่าวในท้ายสุด

ที่มา : https://www.thaigov.go.th/news/contents/details/44697