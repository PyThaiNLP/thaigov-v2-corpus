รัฐบาลไทย-ข่าวทำเนียบรัฐบาล-โครงการพักหนี้ SMEs โรงแรมและที่พัก


วันเสาร์ที่ 3 กรกฎาคม 2564
พิมพ์
โครงการพักหนี้ SMEs โรงแรมและที่พัก
วันศุกร์ที่ 2 กรกฎาคม 2564
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลจัดทำโครงการพักหนี้ ให้แก่ผู้ประกอบการ SMEs กลุ่มโรงแรมและที่พัก โดยยกเว้นการชำระเงินต้นและดอกเบี้ย เป็นเวลา 6 เดือน ตั้งแต่เดือน ก.ค. - ธ.ค. 2564 สำหรับคุณสมบัติของผู้เข้าร่วมมาตรการ จะต้องเป็นกิจการ SME ประเภทโรงแรม รีสอร์ต เกสต์เฮาส์ และเซอร์วิสอพาร์ตเมนต์ เป็นลูกค้าสินเชื่อธุรกิจ SMEs ที่มีวงเงินสินเชื่อรวมไม่เกิน 250 ล้านบาท มีหนี้ค้างชำระไม่เกิน 90 วัน และสถานะบัญชีปกติไม่เป็น NPLs ผู้ที่สนใจแจ้งความประสงค์เข้าร่วมโครงการได้ที่ธนาคารออมสินทุกสาขาทั่วประเทศ หรือ ศูนย์สินเชื่อธุรกิจลูกค้า SMEs ที่ใช้บริการอยู่ ภายในวันที่ 23 ก.ค. นี้ ทั้งนี้ รัฐบาลมุ่งหวังบรรเทาความเดือดร้อนแก่ผู้ประกอบการโรงแรมและที่พักซึ่งเป็นหนึ่งในกลุ่มผู้ได้รับผลกระทบจากการแพร่ระบาดโรคโควิดในครั้งนี้
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/43346