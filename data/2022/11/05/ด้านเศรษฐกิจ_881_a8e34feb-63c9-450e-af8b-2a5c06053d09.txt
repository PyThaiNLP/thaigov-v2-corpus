รัฐบาลไทย-ข่าวทำเนียบรัฐบาล-การอภิปรายในการสัมมนาวิชาการประจำปี Energy Symposium 2021 Special! (Webinar)


วันพฤหัสบดีที่ 9 กันยายน 2564
พิมพ์
การอภิปรายในการสัมมนาวิชาการประจำปี Energy Symposium 2021 Special! (Webinar)
รองปลัดฯ ภานุวัฒน์ ร่วมการอภิปรายในการสัมมนาวิชาการประจำปี Energy Symposium 2021 Special! (Webinar)
วันนี้ (9 กันยายน 2564) นายภานุวัฒน์ ตริยางกูรศรี รองปลัดกระทรวงอุตสาหกรรม ร่วมการอภิปรายในการสัมมนาวิชาการประจำปี Energy Symposium 2021 Special ! เรื่อง “การปรับตัวของอุตสาหกรรมไทยในยุค Energy Transition to Sustainability” (How to drive…How to make it happen) ในรูปแบบ Online ผ่าน Zoom Webinar
Energy Symposium 2021 เป็นงานสัมมนาวิชาการประจำปี จัดโดย สภาอุตสาหกรรมแห่งประเทศไทย (ส.อ.ท.) ซึ่งในปีนี้ จัดในรูปแบบออนไลน์ ให้กับสมาชิกสภาอุตสาหกรรมแห่งประเทศไทย และผู้สนใจทั่วไป  เพื่อให้ผู้ประกอบการรับทราบถึงนโยบายด้านพลังงานที่เกิดขึ้น หลังจากสถานการณ์โควิดครั้งนี้ เพื่อให้สามารถปรับตัวรับรูปแบบ New Normal ในปัจจุบัน โดยการบรรยายพิเศษได้รับเกียรติจาก นายสุพัฒนพงษ์ พันธ์มีเชาว์ รองนายกรัฐมนตรี และรัฐมนตรีว่าการกระทรวงพลังงาน จากนั้น จะเป็นการอภิปราย 3 หัวข้อในประเด็นต่าง ๆ ของวิทยากรผู้ทรงคุณวุฒิด้านพลังงานและสิ่งแวดล้อม ทั้งจากผู้บริหารภาครัฐและผู้บริหารบริษัทชั้นนำของไทย โดยมีประเด็นอภิปราย ดังนี้  การอภิปรายช่วงที่ 1 หัวข้อ “Energy Transition to Sustainability” การอภิปรายช่วงที่ 2 หัวข้อ “การปรับตัวของ Energy Supply Side เพื่อความยั่งยืน” การอภิปรายช่วงที่ 3 หัวข้อ “การปรับตัวของผู้ประกอบการเพื่อความยั่งยืน”

ที่มา : https://www.thaigov.go.th/news/contents/details/45683