รัฐบาลไทย-ข่าวทำเนียบรัฐบาล-“มหาดไทย” ยกระดับรับมือโควิดหลังสงกรานต์ทั่วประเทศ แนะ ปชช. เฝ้าระวัง - ตรวจ ATK - ฉีดวัคซีนเข็มกระตุ้น


วันจันทร์ที่ 18 เมษายน 2565
“มหาดไทย” ยกระดับรับมือโควิดหลังสงกรานต์ทั่วประเทศ แนะ ปชช. เฝ้าระวัง - ตรวจ ATK - ฉีดวัคซีนเข็มกระตุ้น
.....
กระทรวงมหาดไทย แจ้งผู้ว่าราชการจังหวัดทุกจังหวัดเตรียมพร้อมมาตรการเฝ้าระวังและป้องกันการแพร่ระบาดของโรคโควิด-19 หลังเทศกาลสงกรานต์ 2565 ที่ประชาชนได้มีการรวมกลุ่มและอาจเกิดการระบาดของโรคโควิด-19 ได้ พร้อมเน้นย้ำให้ประชาชนระมัดระวังตนเอง ปฏิบัติตามหลัก Universal Prevention เพื่อความปลอดภัยของตนเองและครอบครัว
.
โดยขอให้ กทม. และทุกจังหวัดดำเนินการ ดังนี้
1.ประชาสัมพันธ์ขอความร่วมมือทุกภาคส่วน ให้ทุกคนที่ร่วมกิจกรรมและเดินทางในช่วงสงกรานต์ เฝ้าระวังสังเกตอาการของตนเองและครอบครัว 7 - 10 วัน และปฏิบัติตามมาตรการ DMHTA อย่างเคร่งครัด หากมีอาการหรือมีความเสี่ยงต้องตรวจด้วย ATK ทันที รวมถึงอาจใช้มาตรการ Work From Home
2.จัดบริการตรวจ ATK ให้ประชาชนอย่างทั่วถึง สะดวก รวดเร็ว
3.ยกระดับแผนการเตรียมความพร้อมรองรับผู้ป่วยติดเชื้อโรคโควิด-19 ระดับต่าง ๆ ให้สามารถอำนวยความสะดวกประชาชนได้อย่างมีประสิทธิภาพ ทั้งการรับแจ้ง การคัดกรอง การบริหารจัดการการรักษาที่บ้าน ชุมชน รพ. ระดับต่าง ๆ
4.รณรงค์ให้กลุ่มเสี่ยง 608 ได้แก่ ผู้สูงอายุ 60 ปีขึ้นไป/ ผู้มีโรคประจำตัวใน 7 กลุ่ม/ หญิงตั้งครรภ์ ระมัดระวังตนเองและรับการฉีดวัคซีนเข็มกระตุ้นอย่างต่อเนื่อง
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/53681