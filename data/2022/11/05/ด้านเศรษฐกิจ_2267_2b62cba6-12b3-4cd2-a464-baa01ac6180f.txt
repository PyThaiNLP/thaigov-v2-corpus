รัฐบาลไทย-ข่าวทำเนียบรัฐบาล-ปลัดฯ กอบชัย ประชุมหารือร่วมกับกระทรวง METI ประเทศญี่ปุ่น


วันศุกร์ที่ 17 ธันวาคม 2564
พิมพ์
ปลัดฯ กอบชัย ประชุมหารือร่วมกับกระทรวง METI ประเทศญี่ปุ่น
นายกอบชัย สังสิทธิสวัสดิ์ ปลัดกระทรวงอุตสาหกรรมร่วมประชุมกับ Mr.Hirose Naoshi, Vice-Minister for International Affair ,Ministry of Economy,Trade and Industry (METI) ประเทศญี่ปุ่น
ปลัดฯ กอบชัย ประชุมหารือร่วมกับกระทรวง METI ประเทศญี่ปุ่น
วันนี้ (16 ธันวาคม 2564) นายกอบชัย สังสิทธิสวัสดิ์ ปลัดกระทรวงอุตสาหกรรมร่วมประชุมกับ Mr.Hirose Naoshi, Vice-Minister for International Affair ,Ministry of Economy,Trade and Industry (METI) ประเทศญี่ปุ่น ผ่านระบบอิเล็กทรอนิกส์ โดยหารือในประเด็นแนวทางความร่วมมือด้านการลงทุนระหว่างเอเชียกับประเทศญี่ปุ่น กรอบแนวทางความร่วมมือระหว่างกระทรวงอุตสาหกรรม และกระทรวง METI ประเทศญี่ปุ่น อาทิ แนวคิดเศรษฐกิจ BCG  รวมถึงประเด็นความยืดหยุ่นในห่วงโซ่อุปทานปรับตัวอย่างเหมาะสมยุค New Normal พร้อมทั้งการส่งเสริมการผลิตที่สามารถสร้างสายพานการผลิตและมูลค่าเพิ่มจากการสร้างพันธมิตรทางการค้ากับประเทศในภูมิภาค ตลอดจนแนวทาง ในการบูรณาการ แผนงานที่เกี่ยวข้องกับหน่วยงานต่าง ๆ ทั้งในประเทศและต่างประเทศ เพื่อสร้างความเชื่อมั่นให้กับนักลงทุนไทยและนักลงทุนต่างชาติ โดยมีนายภานุวัฒน์ ตริยางกูรศรี  รองปลัดกระทรวงอุตสาหกรรม นายณัฐพล รังสิตพล อธิบดีกรมส่งเสริมอุตสาหกรรม นายวันชัย พนมชัย อธิบดีกรมโรงงานอุตสาหกรรม และนายนิรันดร์ ยิ่งมหิศรานนท์ อธิบดีกรมอุตสาหกรรมพื้นฐานและการเหมืองแร่ และผู้บริหารระดับสูงของกระทรวงอุตสาหกรรม เข้าร่วมประชุมด้วย ณ ห้องประชุม อก. 1 ชั้น 2 สำนักงานปลัดกระทรวงอุตสาหกรรม

ที่มา : https://www.thaigov.go.th/news/contents/details/49549