รัฐบาลไทย-ข่าวทำเนียบรัฐบาล-รมว.ยุติธรรม ประชุมติดตามการดำเนินงานของหน่วยงานในสังกัดกระทรวงยุติธรรม ผ่านระบบการประชุมทางไกล (Video Conference)


วันพฤหัสบดีที่ 23 กันยายน 2564
พิมพ์
รมว.ยุติธรรม ประชุมติดตามการดำเนินงานของหน่วยงานในสังกัดกระทรวงยุติธรรม ผ่านระบบการประชุมทางไกล (Video Conference)
รมว.ยุติธรรม ประชุมติดตามการดำเนินงานของหน่วยงานในสังกัดกระทรวงยุติธรรม ผ่านระบบการประชุมทางไกล (Video Conference)
ในวันพุธที่ ๒๒ กันยายน ๒๕๖๔ เวลา ๐๙.๓๐ น. ณ ห้องประชุม ๑๐ - ๐๑ ชั้น ๑๐ อาคารกระทรวงยุติธรรม นายสมศักดิ์ เทพสุทิน รัฐมนตรีว่าการกระทรวงยุติธรรม เป็นประธานการประชุมผู้บริหารกระทรวงยุติธรรม ครั้งที่ ๑๔/๒๕๖๔ โดยมี ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม ว่าที่ร้อยตรี ธนกฤต จิตรอารีย์รัตน์ เลขานุการรัฐมนตรีว่าการกระทรวงยุติธรรม นางสาวณัฐธ์ภัสส์ ยงใจยุทธ ผู้ช่วยรัฐมนตรีประจำกระทรวงยุติธรรม นายธนวัชร นิติกาญจนา ที่ปรึกษารัฐมนตรีว่าการกระทรวงยุติธรรม พร้อมด้วยคณะผู้บริหารของหน่วยงานในสังกัดกระทรวงยุติธรรม เข้าร่วมฯ
โดยที่ประชุมได้รับทราบรายงานผลการเบิกจ่ายงบประมาณกระทรวงยุติธรรม การจัดหาวัคซีนและเวชภัณฑ์ในการป้องกันและรักษาผู้ต้องขัง การเตรียมความพร้อมในการบังคับใช้ประมวลกฎหมายยาเสพติด และความคืบหน้าร่างพระราชบัญญัติป้องกันการกระทำผิดซ้ำของผู้กระทำผิดคดีอุกฉกรรจ์ ที่ใช้ความรุนแรง พ.ศ. .... รวมทั้งหารือแนวทางการขับเคลื่อนงานในภารกิจด้านต่าง ๆ ของหน่วยงานในสังกัดกระทรวงยุติธรรม

ที่มา : https://www.thaigov.go.th/news/contents/details/46116