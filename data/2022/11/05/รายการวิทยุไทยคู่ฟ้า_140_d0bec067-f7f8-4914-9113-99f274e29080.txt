รัฐบาลไทย-ข่าวทำเนียบรัฐบาล-ใช้สิทธิ คนละครึ่ง-ยิ่งใช้ยิ่งได้ ผ่านฟู้ดเดลิเวอรี่


วันจันทร์ที่ 4 ตุลาคม 2564
พิมพ์
ใช้สิทธิ คนละครึ่ง-ยิ่งใช้ยิ่งได้ ผ่านฟู้ดเดลิเวอรี่
วันจันทร์ที่ 4 กันยายน 2564
ต่อจากนี้ไป ขอเชิญรับฟังไทยคู่ฟ้า ค่ะ
วันนี้ (4 ต.ค.64) เป็นวันแรกที่รัฐบาลเปิดระบบให้ประชาชนสามารถใช้สิทธิโครงการคนละครึ่ง และยิ่งใช้ยิ่งได้ ในการซื้ออาหารและเครื่องดื่มผ่านแพลตฟอร์มฟู้ดเดลิเวอรี่ โดยเข้าแอปพลิเคชัน “เป๋าตัง” กดที่แบนเนอร์ “ฟู้ดเดลิเวอรี่” ซึ่งอยู่ในหน้าหลักหรือหน้าใช้สิทธิโครงการ เลือกเมนู“สั่งผ่านฟู้ดเดลิเวอรี่แพลตฟอร์ม” แล้วเลือกผู้ให้บริการ หรือ กด “ค้นหาเมนูหรือร้านอาหาร” เพื่อเลือกซื้ออาหาร ระบบจะเชื่อมไปยังแอปพลิเคชันของฟู้ดเดลิเวอรี่ เพื่อสั่งอาหารจากร้านที่เข้าร่วมโครงการโดยผู้ซื้อจะต้องชำระค่าส่งก่อนจากนั้นจะได้รับการแจ้งเตือนใน g-Wallet ให้กดปุ่มชำระเงิน ซึ่งจะต้องดำเนินการภายใน 5 นาที ทั้งนี้ โครงการสนับสนุนเฉพาะค่าอาหารและเครื่องดื่มเท่านั้นไม่ครอบคลุมค่าใช้จ่ายอื่น โดยประชาชนใช้จ่ายได้ถึงวันที่ 31 ธ.ค.64
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/46503