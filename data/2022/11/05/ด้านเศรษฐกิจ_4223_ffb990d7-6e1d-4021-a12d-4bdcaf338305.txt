รัฐบาลไทย-ข่าวทำเนียบรัฐบาล-ขสมก. เดินหน้าตามแผนแก้ปัญหารถรอนาน ตามนโยบายรัฐมนตรีว่าการกระทรวงคมนาคม


วันเสาร์ที่ 25 มิถุนายน 2565
ขสมก. เดินหน้าตามแผนแก้ปัญหารถรอนาน ตามนโยบายรัฐมนตรีว่าการกระทรวงคมนาคม
สั่งการให้ ขสมก. เร่งตรวจสอบและแก้ไขทันที โดยมิให้เกิดผลกระทบกับประชาชน
วันที่ 24 มิ.ย.65 เวลา 14.00 น. นายกิตติกานต์ จอมดวง จารุวรพลกุล ผู้อำนวยการอองค์การขนส่งมวลชนกรุงเทพ (ขสมก.) กระทรวงคมนาคม  ได้จัดแถลงข่าวและตอบคำถามสื่อมวลชน เรื่องความคืบหน้าการแก้ไขปัญหารถโดยสารขาดระยะ ในชั่วโมงเร่งด่วน  โดยผู้อำนวยการองค์การขนส่งมวลชนกรุงเทพ ได้บรรยายขั้นตอนการแก้ไขปัญหารถโดยสารขาดระยะ  เริ่มจากการออกพื้นที่สำรวจปัญหาการให้บริการ ณ อู่จอดรถและป้ายหยุดรถโดยสารต่าง ๆ เจอ  การเกลี่ยรถ เกลี่ยคนในช่วงบ่าย ไปให้บริการในช่วงเย็น ที่มีผู้ใช้บริการหนาแน่น รื้อ การกำหนดจุดตัดเสริมให้มีความเหมาะสมในแต่ละเส้นทาง เพื่อเพิ่มรอบการหมุนเวียนรถมาให้บริการประชาชนได้อย่างมีประสิทธิภาพ  ตลอดจนปรับแผนการเดินรถให้เหมาะสมในแต่ละวัน ตามสถานการณ์จริง ใช้ โดยมีผู้บริหารองค์การ บัสแฟน และสื่อมวลชนเข้าร่วมรับฟัง ณ ห้องประชุม 1 ชั้น 5 สำนักงานใหญ่ ขสมก.

ที่มา : https://www.thaigov.go.th/news/contents/details/56133