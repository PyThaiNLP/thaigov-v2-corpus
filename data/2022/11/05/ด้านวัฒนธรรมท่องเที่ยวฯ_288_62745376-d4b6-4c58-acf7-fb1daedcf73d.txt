รัฐบาลไทย-ข่าวทำเนียบรัฐบาล-วธ.มอบโล่รางวัลยกย่องเชิดชูเกียรติผู้ทำคุณประโยชน์ต่อวธ. สวจ.ดีเด่นปี 64–สวจ.ผลิตสื่อประชาสัมพันธ์ป้องกันโควิด-19 วัฒนธรรมวินิตและสื่อสร้างสรรค์“รากไทย”แก่เด็ก เยาวชน


วันพฤหัสบดีที่ 23 ธันวาคม 2564
วธ.มอบโล่รางวัลยกย่องเชิดชูเกียรติผู้ทำคุณประโยชน์ต่อวธ. สวจ.ดีเด่นปี 64–สวจ.ผลิตสื่อประชาสัมพันธ์ป้องกันโควิด-19 วัฒนธรรมวินิตและสื่อสร้างสรรค์“รากไทย”แก่เด็ก เยาวชน
วธ.มอบโล่รางวัลยกย่องเชิดชูเกียรติผู้ทำคุณประโยชน์ต่อวธ. สวจ.ดีเด่นปี 64–สวจ.ผลิตสื่อประชาสัมพันธ์ป้องกันโควิด-19 วัฒนธรรมวินิตและสื่อสร้างสรรค์“รากไทย”แก่เด็ก เยาวชน เครือข่ายศิลปวัฒนธรรม รวมพลังขับเคลื่อนงานด้านศาสนา ศิลปะและวัฒนธรรมตามนโยบายรัฐบาล
วธ.มอบโล่รางวัลยกย่องเชิดชูเกียรติผู้ทำคุณประโยชน์ต่อวธ. สวจ.ดีเด่นปี 64–สวจ.ผลิตสื่อประชาสัมพันธ์ป้องกันโควิด-19 วัฒนธรรมวินิตและสื่อสร้างสรรค์“รากไทย”แก่เด็ก เยาวชน เครือข่ายศิลปวัฒนธรรม รวมพลังขับเคลื่อนงานด้านศาสนา ศิลปะและวัฒนธรรมตามนโยบายรัฐบาล และวธ.
วันที่ 23 ธันวาคม 2564 นายอิทธิพล คุณปลื้ม รัฐมนตรีว่าการกระทรวงวัฒนธรรม เป็นประธานพิธีมอบโล่เชิดชูเกียรติผู้ทำคุณประโยชน์ต่อกระทรวงวัฒนธรรม สำนักงานวัฒนธรรมจังหวัดดีเด่น ประจำปีงบประมาณ พ.ศ.2564 รางวัลสวจ.ที่มีผลงานสื่อประชาสัมพันธ์สร้างการรับรู้ ความเข้าใจที่ถูกต้องเกี่ยวกับการเฝ้าระวัง ป้องกัน และควบคุมโรคติดเชื้อไวรัสโคโรนา 2019 (โควิด-19) รางวัลประกาศเกียรติคุณ “วัฒนธรรมวินิต” เนื่องในงานวันเด็กแห่งชาติ ประจำปี ๒๕๖๔ เฉพาะกรุงเทพฯ และรางวัลสื่อสร้างสรรค์ หัวข้อ “รากไทย” โดยมีนางยุพา ทวีวัฒนะกิจบวร ปลัดกระทรวงวัฒนธรรม ผู้บริหารกระทรวงวัฒนธรรม ผู้บริหารสวจ. เครือข่ายทางศาสนา ศิลปะและวัฒนธรรม เด็กและเยาวชนที่ได้รับรางวัล เข้าร่วม ณ หอประชุมใหญ่ ศูนย์วัฒนธรรมแห่งประเทศไทย กรุงเทพฯ
นายอิทธิพล กล่าวว่า กระทรวงวัฒนธรรม(วธ.) ได้น้อมนำพระปฐมบรมราชโองการในพระบาทสมเด็จพระเจ้าอยู่หัว ในการสืบสาน รักษา และต่อยอด มาเป็นแนวทางดำเนินงานในการขับเคลื่อนงานวัฒนธรรมของชาติ ภายใต้กรอบยุทธศาสตร์ชาติ ระยะ 20 ปี นโยบายรัฐบาลและนโยบายของวธ. ในการนำวัฒนธรรมมาสร้างคนดี สร้างสังคมดี และสร้างมูลค่าทางเศรษฐกิจเพื่อเป็นฐานรากในการพัฒนาประเทศอย่างยั่งยืน เพื่อยกย่องเชิดชูเกียรติผู้ทำคุณประโยชน์ต่อวธ. เด็กหรือเยาวชน บุคคล และนิติบุคคลหรือคณะบุคคลที่มีผลงานส่งเสริม สนับสนุนการขับเคลื่อนนโยบายของรัฐบาลและวธ.ในการดำเนินงานด้านศาสนา ศิลปะ วัฒนธรรม การถ่ายทอดองค์ความรู้หรือสร้างนวัตกรรมทางวัฒนธรรมที่โดดเด่นเป็นที่ประจักษ์ ดังนั้น วธ.จึงได้คัดเลือกผู้ทำคุณประโยชน์ต่อวธ. และมอบรางวัล “วัฒนคุณาธร” ซึ่งวธ.ดำเนินการมาตั้งแต่ปี พ.ศ.2550 ต่อเนื่องมาถึงปัจจุบัน
รัฐมนตรีว่าการกระทรวงวัฒนธรรม กล่าวอีกว่า ผู้ทำคุณประโยชน์ต่อวธ.ระดับประเทศ ประจำปีงบประมาณ พ.ศ. 2564 มี 3 ประเภท จำนวนทั้งหมด 381 รางวัล ดังนี้ 1.ประเภทเด็กหรือเยาวชน 137 ราย/รูป  เช่น ด.ช.รวินทร์ เกษแดงสกลวุฒิ จ.ชุมพร ด.ญ.กวีเนตร วิเศษ จ.จันทบุรี น.ส.นูร์อามีรา ปิยนรา จ.นราธิวาส น.ส.ปรางค์วลัย โศภารักษ์ จ.สมุทรปราการ นายธีรพงษ์ ผิวผ่อง จ.เชียงราย น.ส.สุรัมภา ลีวัฒนาโชค จ.กระบี่ นายชินวัฒน์ อรัญทม จ.ศรีสะเกษ 2. ประเภทบุคคล 120 ราย/รูป เช่น พระราชรัตนสุธี จ.พิษณุโลก พระครูไพจิตรธรรมภรณ์ จ.พะเยา นางนัยนา อังคุตรานนท์ จ.กาญจนบุรี ผศ.ชยารัฐ จุลสุคนธ์ จ.นครราชสีมา นายจตุพล ขวัญแสง จ.ยะลา และ 3.ประเภทนิติบุคคลหรือคณะบุคคล 124 แห่งหรือคณะ เช่น โรงเรียนบุญนาค จ. เชียงราย สภาเด็กและเยาวชนตำบลเสาเภา จ.นครศรีธรรมราช วัดตะโก จ.พระนครศรีอยุธยา สภาวัฒนธรรมอำเภอลับแล จ.อุตรดิตถ์ สมาคมส่งเสริมผ้าไทยจังหวัดขอนแก่น จ.ขอนแก่น สถานีวิทยุกระจายเสียงแห่งประเทศไทยจังหวัดหนองบัวลำภู จ.หนองบัวลำภู ชุมชนคุณธรรมวัดมงคลนิมิตร จ.ภูเก็ต นอกจากนี้ วธ.ได้คัดเลือกสำนักงานวัฒนธรรมจังหวัด (สวจ.) ดีเด่นประจำปีงบประมาณ พ.ศ. ๒๕๖๔ ซึ่งปีนี้มี 8 จังหวัด ได้แก่ สวจ.เชียงราย สวจ.พังงา สวจ.สุราษฎร์ธานี สวจ.กาฬสินธุ์ สวจ.แพร่ สวจ.บุรีรัมย์ สวจ.นครนายกและสวจ.หนองบัวลำภู เพื่อยกช่องเชิดชูเกียรติสวจ.ที่มีความโดดเด่น ความสามารถในการบริหารจัดการองค์กรและแปลงนโยบายของรัฐบาลและวธ.ไปสู่ปฏิบัติ
นายอิทธิพล กล่าวต่อไปว่า ขณะเดียวกันวธ.ได้คัดเลือกสวจ.ที่มีผลงานสื่อประชาสัมพันธ์สร้างการรับรู้ ความเข้าใจที่ถูกต้องเกี่ยวกับการเฝ้าระวัง ป้องกัน และควบคุมโรคติดเชื้อไวรัสโคโรนา 2019 (โควิด-19) โดยใช้หลักศาสนา เศรษฐกิจพอเพียง และวิถีวัฒนธรรมสร้างภูมิคุ้มกันในการดำเนินชีวิตท่ามกลางสถานการณ์การแพร่ระบาดของโรคโควิด-19 จำนวน ๙ จังหวัด แบ่งออกเป็น 2 ประเภทคือ อินโฟกราฟิก 5 รางวัล ได้แก่ รางวัลชนะเลิศ สวจ.ปทุมธานี รางวัลรองชนะเลิศอันดับ 1 สวจ.ขอนแก่น รางวัลรองชนะเลิศอันดับ 2 สวจ.พังงา รางวัลชมเชย 2 รางวัลคือ  สวจ.ฉะเชิงเทราและสวจ.ระนอง ประเภทคลิปวิดีโอ 4 รางวัล ได้แก่ รางวัลชนะเลิศ สวจ.ตราด รางวัลรองชนะเลิศอันดับ 1 สวจ.ยโสธร รางวัลรองชนะเลิศอันดับ 2 มี 2 รางวัลคือ สวจ.สุราษฎร์ธานีและสวจ.ปทุมธานี   อีกทั้งมอบรางวัลประกาศเกียรติคุณ “วัฒนธรรมวินิต” เนื่องในงานวันเด็กแห่งชาติ ประจำปี ๒๕๖๔ เฉพาะกรุงเทพฯ จำนวน ๖ รางวัล ได้แก่ ด.ญ.ฉัตรปวีณ์ รชตดำรงกุล ด.ช.ทัตถนู ยังเขียวสด ด.ญ.ปานชีวา มนต์สิริ ด.ญ.เพชร เพชรทอง น.ส.วรพรรณ ศิริพรและนายอินทัช โมนยะกุล รวมทั้งมอบรางวัลกิจกรรมประกวดสื่อสร้างสรรค์ หัวข้อ “รากไทย” 7 รางวัล ได้แก่ รางวัลชนะเลิศ ผลงาน “ไทยเบสิก” รางวัลรองชนะเลิศอันดับ 1 ผลงาน “# รู้รักรากไทย” รางวัลรองชนะเลิศอันดับ 2 ผลงาน “มื้อปันสุข เมนูปันใจ” รางวัลชมเชย 3 รางวัลคือ ผลงาน “Old-New” ผลงาน “ดินเชื่อมฟ้า”และผลงาน “ลิขิตไท(Destiny Of Art)” และรางวัล Popular Vote ผลงาน “กระทงสาย ตำนานเหนือลำน้ำ” รวมทั้งหมด 22 รางวัล  ทั้งนี้ การมอบรางวัลในครั้งนี้ปฏิบัติตามมาตรการป้องกันการแพร่ระบาดของโควิด-19 ของกระทรวงสาธารณสุขอย่างเคร่งครัด
นายอิทธิพล กล่าวด้วยว่า วธ.ขอแสดงความยินดีและชื่นชมต่อสวจ.ดีเด่น สวจ.ที่ผลิตสื่อสร้างการรับรู้ ความเข้าใจที่ถูกต้องเพื่อป้องกันโควิด-19 เครือข่ายทางศาสนา ศิลปะและวัฒนธรรม รวมทั้งเด็กและเยาวชนที่ได้รับรางวัล ซึ่งการมอบรางวัลเพื่อสร้างขวัญกำลังใจ ความภาคภูมิใจให้แก่บุคคลและองค์กรภาคีเครือข่ายที่ได้ร่วมเป็นพลังสำคัญขับเคลื่อนการพัฒนาและอนุรักษ์สืบสานมรดกทางศิลปวัฒนธรรมของท้องถิ่นและประเทศ อีกทั้งยกย่องเชิดชูเกียรติเด็กที่มีความประพฤติดี มีคุณธรรมในการดำเนินชีวิต และรณรงค์เสริมสร้างค่านิยม จิตสำนึกและวิถีชีวิตที่ดีงามให้เกิดขึ้นในสังคมไทย รวมทั้งสนับสนุนการผลิตและเผยแพร่สื่อปลอดภัยและสร้างสรรค์ ทั้งนี้ วธ.จะร่วมกับหน่วยงานต่างๆและเครือข่ายทางศาสนา ศิลปะและวัฒนธรรมขับเคลื่อนโมเดลเศรษฐกิจใหม่ BCG และผลักดัน “Soft Power” ความเป็นไทย รวมทั้งนโยบายของวธ.ในการนำวัฒนธรรมมาสร้างคนดี สังคมดี และนำทุนทางวัฒนธรรมมาต่อยอดเพิ่มมูลค่าทางเศรษฐกิจ สร้างรายได้แก่ชุมชนและประเทศ เพื่อพัฒนาสังคมและเศรษฐกิจของประเทศให้มีความมั่นคง มั่งคั่งและยั่งยืน

ที่มา : https://www.thaigov.go.th/news/contents/details/49829