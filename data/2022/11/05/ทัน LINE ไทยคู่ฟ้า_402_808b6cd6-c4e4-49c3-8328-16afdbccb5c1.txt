รัฐบาลไทย-ข่าวทำเนียบรัฐบาล-ชวนรู้จัก “ชะลอม” ตราสัญลักษณ์การเป็นเจ้าภาพเอเปค ปี 2565 ของไทย


วันศุกร์ที่ 19 พฤศจิกายน 2564
ชวนรู้จัก “ชะลอม” ตราสัญลักษณ์การเป็นเจ้าภาพเอเปค ปี 2565 ของไทย
....
เปิดตัวไปแล้วกับตราสัญลักษณ์ “ชะลอม” สำหรับการเป็นเจ้าภาพของไทยในการประชุมผู้นำเขตเศรษฐกิจเอเปคและการประชุมที่เกี่ยวข้อง ปี 2565 หลังจากที่ พล.อ.ประยุทธ์ จันทร์โอชา นายกรัฐมนตรี และ รมว.กลาโหม ได้ประกาศการเป็นเจ้าภาพเอเปคฯ ต่อจากนิวซีแลนด์ เมื่อวันที่ 12 พ.ย. 64 ภายใต้หัวข้อ “เปิดกว้างสร้างสัมพันธ์ เชื่อมโยงกัน สู่สมดุล”
.
ตราสัญลักษณ์ “ชะลอม” เป็นแนวคิดเส้นตอกไม้ไผ่ที่สอดประสานกันเป็นภาชนะ สัญลักษณ์การค้าขายของไทย และการสานที่มีความแข็งแรง คงทน เปรียบเสมือนความร่วมมือของสมาชิกเอเปค ออกแบบโดยนายชวนนท์ วงศ์ตระกูลจง นิสิตจุฬาลงกรณ์มหาวิทยาลัย
.
การเป็นเจ้าภาพเอเปค ปี 2565 นับเป็นโอกาสสำคัญของไทยที่จะได้แสดงบทบาทนำในการขับเคลื่อน กำหนดนโยบาย และทิศทางของภูมิภาคให้เป็นที่ประจักษ์ต่อประชาคมโลก รวมทั้งเป็นการขับเคลื่อนการฟื้นฟูประเทศจากวิกฤตโรคโควิด-19 ไปสู่อนาคตอีกด้วย
#ไทยคู่ฟ้า #ร่วมต้านโควิด19
-------------------
อัลบั้มภาพ
ข่าวที่เกี่ยวข้อง
รัฐบาลเข้ม...
แจ้งเตือน...
อย่าแชร์...
กรุงเทพฯ...
ปลื้ม...

ที่มา : https://www.thaigov.go.th/news/contents/details/48458