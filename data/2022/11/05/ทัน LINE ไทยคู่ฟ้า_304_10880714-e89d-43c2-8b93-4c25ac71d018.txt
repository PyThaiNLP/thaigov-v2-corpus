รัฐบาลไทย-ข่าวทำเนียบรัฐบาล-นายกฯ ห่วงผู้ประสบภัยน้ำท่วม สั่งกองทัพ ระดมกำลังพล – เครื่องมือช่าง เร่งช่วยเหลือ


วันพฤหัสบดีที่ 30 กันยายน 2564
นายกฯ ห่วงผู้ประสบภัยน้ำท่วม สั่งกองทัพ ระดมกำลังพล – เครื่องมือช่าง เร่งช่วยเหลือ
....
พลโท คงชีพ ตันตระวาณิชย์ โฆษกกระทรวงกลาโหม เผย พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ห่วงสถานการณ์อุทกภัยที่ส่งผลกระทบกับประชาชนต่อเนื่องเป็นวงกว้าง จึงได้ย้ำสั่งการให้ทุกเหล่าทัพ ติดตามสถานการณ์สภาพอากาศ พร้อมทั้งระดมเครื่องมือช่างและกระจายกำลังลงไปสนับสนุนช่วยเหลือบรรเทาความเดือดร้อนของประชาชนที่ได้รับผลกระทบในพื้นที่ 27 จังหวัด ให้ครอบคลุมและทั่วถึง
.
ตั้งแต่ 23 ก.ย. 64 จนถึงปัจจุบัน ทุกเหล่าทัพได้จัดกำลังพล เครื่องมือช่างและยุทโธปกรณ์ กระจายลงพื้นที่ ช่วยเหลือประชาชน ตั้งแต่ขนย้ายสิ่งของขึ้นที่สูง เคลื่อนย้ายเด็ก คนชราและผู้ป่วยไปยังพื้นที่ปลอดภัย จัดชุดแพทย์เคลื่อนที่ แจกจ่ายถุงยังชีพ ขุดลอกคูคลองเปิดเส้นทางระบายน้ำ การจัดรถอำนวยความสะดวกในการสัญจร และรถครัวสนามประกอบอาหารแจกจ่ายผู้ประสบภัย เป็นต้น
.
กรณีที่ยังมีประชาชนที่ได้รับความเดือดร้อนและต้องการความช่วยเหลือเร่งด่วน สามารถติดต่อขอรับความช่วยเหลือได้ในทุกหน่วยทหารในพื้นที่
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/46425