รัฐบาลไทย-ข่าวทำเนียบรัฐบาล-พบปะหารือ


วันศุกร์ที่ 27 พฤษภาคม 2565
พบปะหารือ
พบปะหารือ
นายประภัตร โพธสุธน รัฐมนตรีช่วยว่าการกระทรวงเกษตรและสหกรณ์ได้รับมอบหมายจาก ดร.เฉลิมชัย ศรีอ่อน รัฐมนตรีว่าการกระทรวงเกษตรและสหกรณ์เข้าร่วมงานเลี้ยงอาหารค่ำ ซึ่งจัดโดย นายเก-ออร์ค ชมิท (Mr. Georg Schmidt) เอกอัครราชทูตสหพันธ์สาธารณรัฐเยอรมนีประจำประเทศไทยโดยมีนายพิศาล พงศาพิชณ์ เลขาธิการสำนักงานมาตรฐานสินค้าเกษตรและอาหารแห่งชาติ ดร.วนิดา กำเนิดเพ็ชร์ ผู้อำนวยการสำนักการเกษตรต่างประเทศ และผู้แทนจากกรมปศุสัตว์ กรมวิชาการเกษตร กรมส่งเสริมการเกษตร สำนักงานมาตรฐานสินค้าเกษตรและอาหารแห่งชาติ และกรมชลประทานเข้าร่วม
ทั้งนี้ เอกอัครราชทูตฯ ได้กล่าวขอบคุณกระทรวงเกษตรและสหกรณ์ที่ได้เป็นเจ้าภาพร่วมกับ German Agriculture Society (DLG) และกระทรวงอาหารและเกษตรแห่งสหพันธ์สาธารณรัฐเยอรมนี(BMEL)ในการจัดงาน AGRITECHNICA ASIA & HORTI ASIA 2022 และร่วมจัดแสดงเทคโนโลยีและนวัตกรรมเกษตรไทย ในโซน Thailand Smart Farming Pavilion ซึ่งจัดระหว่างวันที่ 25-27 พฤษภาคม 2565 ณ ศูนย์นิทรรศการและการประชุมไบเทค บางนา กรุงเทพ
ในโอกาสนี้ รมช.ประภัตร ยังได้พบปะหารือกับ ดร.เจิ่น แทงห์ นาม รัฐมนตรีช่วยว่าการกระทรวงเกษตรและพัฒนาชนบท สาธารณรัฐสังคมนิยมเวียดนาม และได้แลกเปลี่ยนแนวทางความร่วมมือ และกระชับความสัมพันธ์ระหว่างไทยและเวียดนาม

ที่มา : https://www.thaigov.go.th/news/contents/details/55082