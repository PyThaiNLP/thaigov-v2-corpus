รัฐบาลไทย-ข่าวทำเนียบรัฐบาล-ไทยครองแชมป์โลกส่งออกยางพารา


วันพุธที่ 9 มีนาคม 2565
พิมพ์
ไทยครองแชมป์โลกส่งออกยางพารา
วันอังคารที่ 8 มีนาคม 2565
ต่อจากนี้ไป ขอเชิญรับฟังไทยคู่ฟ้า ค่ะ
ประเทศไทยครองแชมป์ส่งออกยางพาราเป็นอันดับ 1 ของโลก และส่งออกผลิตภัณฑ์จากยางเป็นอันดับที่ 4 ของโลก โดยปี 2564 ที่ผ่านมา ไทยส่งออกยางพาราและผลิตภัณฑ์จากยางสู่ตลาดโลก มูลค่ารวมกว่า 20,059 ล้านเหรียญสหรัฐ ขยายตัวจากปีก่อนร้อยละ 28.3 มีตลาดส่งออกสำคัญ คือ สหรัฐอเมริกา จีน มาเลเซีย ญี่ปุ่น และเกาหลีใต้ โดยร้อยละ 48.6 เป็นการส่งออกผ่านความตกลงการค้าเสรี FTA คิดเป็นมูลค่า 9,762 ล้านเหรียญสหรัฐ สำหรับปีนี้ ยังมีความตกลง RCEP เพิ่มเข้ามาส่งผลให้ประเทศคู่ค้ามีมาตรการภาษีนำเข้าที่เอื้อประโยชน์ต่อกันมากขึ้น เช่น จีนทยอยลดภาษีสินค้ายางสังเคราะห์ให้ไทยจนเหลือ 0 ในปี 2584 และเกาหลีใต้ทยอยลดภาษีนำเข้าเส้นด้ายยางจนเหลือ 0 ในปี 2580
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/52293