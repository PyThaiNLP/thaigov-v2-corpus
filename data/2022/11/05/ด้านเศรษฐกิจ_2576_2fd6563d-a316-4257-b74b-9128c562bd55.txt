รัฐบาลไทย-ข่าวทำเนียบรัฐบาล-ลูกค้า ธอส. ลงทะเบียนเข้ามาตรการปรับโครงสร้างหนี้อย่างยั่งยืนแล้วกว่า 53,280 ล้านบาท ปิดลงทะเบียน 2 มาตรการ (M18 และ M19) วันที่ 25 มกราคมนี้


วันศุกร์ที่ 14 มกราคม 2565
พิมพ์
ลูกค้า ธอส. ลงทะเบียนเข้ามาตรการปรับโครงสร้างหนี้อย่างยั่งยืนแล้วกว่า 53,280 ล้านบาท ปิดลงทะเบียน 2 มาตรการ (M18 และ M19) วันที่ 25 มกราคมนี้
ลูกค้า ธอส.ามารถลงทะเบียนแจ้งความประสงค์เข้าร่วม “มาตรการปรับปรุงโครงสร้างหนี้อย่างยั่งยืน” ตั้งแต่วันที่ 24 ธันวาคม 2564 ล่าสุด ณ วันที่ 11 มกราคม 2565 มีลูกค้าลงทะเบียนแจ้งความประสงค์แล้วจำนวน 50,592 บัญชี เงินต้นคงเหลือ 53,280 ล้านบาท
ธนาคารอาคารสงเคราะห์ เผยภายหลังเปิดให้ลูกค้าเดิมที่ยังอยู่ระหว่างการใช้มาตรการความช่วยเหลือผู้ที่ได้รับผลกระทบด้านรายได้จาก COVID-19 หากความสามารถในการผ่อนชำระหนี้ยังไม่เป็นปกติ และจำเป็นต้องลดค่าใช้จ่ายในระยะยาวด้วยการปรับปรุงโครงสร้างหนี้ สามารถลงทะเบียนแจ้งความประสงค์เข้าร่วม “มาตรการปรับปรุงโครงสร้างหนี้อย่างยั่งยืน” ตั้งแต่วันที่ 24 ธันวาคม 2564 ล่าสุด ณ วันที่ 11 มกราคม 2565 มีลูกค้าลงทะเบียนแจ้งความประสงค์แล้วจำนวน 50,592 บัญชี เงินต้นคงเหลือ 53,280 ล้านบาท โดย ธอส. ยังคงเปิดให้ลูกค้าลงทะเบียนแจ้งความประสงค์เข้าร่วมมาตรการที่ 18 [M18] สำหรับลูกค้ารายย่อยที่มีสถานะบัญชีปกติ และมาตรการที่ 19 [M19] สำหรับลูกค้าผู้ประกอบการสินเชื่อแฟลต ถึงวันที่ 25 มกราคม 2565 ขณะที่มาตรการที่ 17[M17] สำหรับลูกค้ารายย่อยสถานะ NPL และลูกค้า NPL ที่อยู่ระหว่างการปรับโครงสร้างหนี้ สามารถลงทะเบียนแจ้งความประสงค์ได้ถึงวันที่ 30 มิถุนายน 2565 นี้ ผ่านทาง Application : GHB ALL หรือ GHB Buddy บน Application Line หรือ www.ghbank.co.th หรือ สาขาทั่วประเทศ สอบถามรายละเอียดเพิ่มเติมหรือติดตามข้อมูลข่าวสารของธนาคารได้ที่ศูนย์ลูกค้าสัมพันธ์ (Call Center) โทร 0-2645-9000 หรือ www.ghbank.co.th, Facebook Fanpage ธนาคารอาคารสงเคราะห์ และ  Application : GHB ALL
https://www.ghbank.co.th/news/detail/public-relations/press-14-01-2022

ที่มา : https://www.thaigov.go.th/news/contents/details/50518