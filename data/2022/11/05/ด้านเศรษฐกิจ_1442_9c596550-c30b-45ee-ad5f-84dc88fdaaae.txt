รัฐบาลไทย-ข่าวทำเนียบรัฐบาล-กรมสรรพากรเตือนอย่าหลงเชื่ออีเมลปลอมการแจ้งคืนภาษี


วันพฤหัสบดีที่ 21 ตุลาคม 2564
พิมพ์
กรมสรรพากรเตือนอย่าหลงเชื่ออีเมลปลอมการแจ้งคืนภาษี
กรมสรรพากรเตือนอย่าหลงเชื่ออีเมลปลอมการแจ้งคืนภาษี ซึ่งมีอีเมลส่งถึงผู้เสียภาษีแจ้งว่ากรมสรรพากรได้โอนเงินคืนภาษีจำนวนหนึ่ง เข้าบัญชีธนาคารทางอินเทอร์เน็ตของผู้เสียภาษี
นางสมหมาย ศิริอุดมเศรษฐ ที่ปรึกษาด้านยุทธศาสตร์การจัดเก็บภาษี (กลุ่มธุรกิจพลังงาน) ในฐานะโฆษกกรมสรรพากร เปิดเผยว่า “ตามที่มีอีเมลส่งถึงผู้เสียภาษีแจ้งว่า กรมสรรพากรได้โอนเงินคืนภาษีจำนวนหนึ่ง เข้าบัญชีธนาคารทางอินเทอร์เน็ตของผู้เสียภาษี โดยมีเงื่อนไขให้ยอมรับคำขอกองทุนภาษี หลังจากนั้นเงินภาษีจะถูกโอนเข้าบัญชีของผู้เสียภาษีภายใน 1 - 2 วันทำการ นั้น
กรมสรรพากร ขอยืนยันว่าอีเมลดังกล่าวเป็นอีเมลปลอม โปรดอย่าหลงเชื่อและทำตามเป็นอันขาด ซึ่งอาจจะทำให้ท่านสูญเสียทรัพย์สินหรือเกิดความเสียหายได้ หากมีข้อสงสัยสามารถสอบถามรายละเอียดเพิ่มเติมได้ที่สำนักงานสรรพากรทุกแห่งทั่วประเทศหรือศูนย์สารนิเทศสรรพากร (RD Intelligence Center) โทร. 1161”

ที่มา : https://www.thaigov.go.th/news/contents/details/47273