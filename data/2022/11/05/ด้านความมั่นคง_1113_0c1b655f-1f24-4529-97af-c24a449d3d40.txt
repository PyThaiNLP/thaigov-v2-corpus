รัฐบาลไทย-ข่าวทำเนียบรัฐบาล-ความสัมพันธ์ไทยกับสาธารณรัฐเช็กคืบหน้าเป็นรูปธรรมด้านความร่วมมือทางการทหารและอุตสาหกรรมป้องกันประเทศ


วันจันทร์ที่ 30 พฤษภาคม 2565
ความสัมพันธ์ไทยกับสาธารณรัฐเช็กคืบหน้าเป็นรูปธรรมด้านความร่วมมือทางการทหารและอุตสาหกรรมป้องกันประเทศ
วันศุกร์ ที่27 พ.ค.65 พล.อ.ชัยชาญ ช้างมงคล รมช.กห.ให้การต้อนรับ นาย Marek Libricky (มาเร็ก ลิบชีตซกี) ออท. สาธารณรัฐเช็ก/ไทยในโอกาสเข้าเยี่ยมอำลา
โดยทั้งสองฝ่าย หารือร่วมกันในการยกระดับความสัมพันธ์ทางการทหาร และการแลกเปลี่ยนข่าวสาร ด้านความมั่นคงรวมทั้งการติดต่อสื่อสารระหว่างกันและความร่วมมือด้านอุตสาหกรรมป้องกันประเทศ
รมช.กห กล่าวต้อนรับและ ชื่นชมความสัมพันธ์อันดีและราบรื่นระหว่างไทยเช็ก ตั้งแต่มีการสถาปนาความสัมพันธ์ซึ่งจะครบรอบ 50 ปีในปี 2567 ทั้งในด้านการเมือง การค้าการลงทุนการท่องเที่ยว ด้านการศึกษา การสาธารณสุขและอุตสาหกรรมป้องกันประเทศ ซึ่งอุตสาหกรรมป้องกันประเทศนี้ถือเป็นอุตสาหกรรมเป้าหมายของไทย ซึ่งจะได้มีการแลกเปลี่ยนความรู้ งานวิจัยและพัฒนาอุตสาหกรรมดังกล่าวร่วมกัน
ทาง ออท. สาธารณรัฐเช็ก/ไทยได้ขอบคุณในการต้อนรับอย่างเป็นกันเอง และขอบคุณความไว้เนื้อเชื่อใจที่ไทยมีให้กับสาธารณรัฐเช็กเสมอมา และในช่วง2-3ปีมานี้สามารถขยายความร่วมมือในด้านต่างๆได้มากขึ้น และมีการพบปะกันระหว่างนายกรัฐมนตรีของไทยกับประธานาธิบดีของเช็ก ซึ่งเป็นการสร้างความไว้ใจซึ่งกันอันจะนำมาซึ่งการขยายความร่วมมือที่มีอยู่ให้กว้างขวางมากขึ้น และขอขอบคุณความริเริ่มของไทยในด้านอุตสาหกรรมป้องกันประเทศ ในความร่วมมือในด้านต่างๆ ที่มีความก้าวหน้าเป็นรูปธรรมทั้งในส่วนรัฐต่อรัฐ และการส่งเสริมการลงทุนของภาคเอกชน นอกจากนี้ยังจะมีความร่วมมือที่จะเกิดขึ้นในอนาคต ทั้งกิจการด้านอวกาศ อาหาร โรคระบาด ซึ่งเช็กให้ความสำคัญกับไทยเพราะเห็นว่าไทยมีความเชี่ยวชาญในเรื่องดังกล่าว อาทิ ทางอาหารและโรคระบาด ซึ่งข้อตกลงความร่วมมือที่มีอยู่ระหว่าง2ประเทศถือว่ามีประโยชน์มากในการที่จะสามารถขยายความร่วมมือให้มากขึ้นโดยเฉพาะทางด้านการทหาร
#สำนักงานปลัดกระทรวงกลาโหม #กองบัญชาการกองทัพไทย #กองทัพบก #กองทัพเรือ #กองทัพอากาศ #สำนักงานตำรวจแห่งชาติ

ที่มา : https://www.thaigov.go.th/news/contents/details/55137