รัฐบาลไทย-ข่าวทำเนียบรัฐบาล-เตือน! พายุโซนร้อน “มู่หลาน” 11 - 13 ส.ค. 65 ภาคเหนือ - อีสาน - ตะวันออก เสี่ยงฝนตกหนัก น้ำท่วมฉับพลัน น้ำป่าไหลหลาก แจ้งเหตุ - ขอความช่วยเหลือ โทร. 1784


วันพุธที่ 10 สิงหาคม 2565
เตือน! พายุโซนร้อน “มู่หลาน” 11 - 13 ส.ค. 65 ภาคเหนือ - อีสาน - ตะวันออก เสี่ยงฝนตกหนัก น้ำท่วมฉับพลัน น้ำป่าไหลหลาก แจ้งเหตุ - ขอความช่วยเหลือ โทร. 1784
.....
กรมอุตุนิยมวิทยา ออกประกาศ “พายุโซนร้อนมู่หลาน” ซึ่งคาดว่าจะเคลื่อนขึ้นฝั่งบริเวณประเทศเวียดนามตอนบนในวันที่ 11 ส.ค. 65 ส่งผลให้ประเทศไทยมีฝนตกหนักถึงหนักมากบางแห่งบริเวณภาคเหนือ ภาคตะวันออกเฉียงเหนือ และภาคตะวันออก ในช่วงวันที่ 11 – 13 ส.ค. 65 ดังนี้
.
11 ส.ค. 65
ภาคเหนือ : จ.เชียงใหม่ ลำพูน ลำปาง เชียงราย พะเยา น่าน แพร่ และอุตรดิตถ์
ภาคตะวันออกเฉียงเหนือ : จ.เลย หนองบัวลำภู หนองคาย บึงกาฬ อุดรธานี สกลนคร นครพนม ขอนแก่น กาฬสินธุ์ และมุกดาหาร
ภาคตะวันออก : จ.นครนายก ปราจีนบุรี สระแก้ว ระยอง จันทบุรี และตราด
.
12 ส.ค. 65
ภาคเหนือ : จ.แม่ฮ่องสอน เชียงใหม่ เชียงราย ลำพูน ลำปาง พะเยา น่าน แพร่ อุตรดิตถ์ พิษณุโลกตาก สุโขทัย และเพชรบูรณ์
ภาคตะวันออกเฉียงเหนือ : จ.เลย หนองบัวลำภู หนองคาย ขอนแก่น อุดรธานี บึงกาฬ สกลนคร และนครพนม
ภาคตะวันออก : จ.นครนายก ปราจีนบุรี ชลบุรี ระยอง จันทบุรี และตราด
.
13 ส.ค. 65
ภาคเหนือ : จ.แม่ฮ่องสอน เชียงใหม่ เชียงราย ลำพูน ลำปาง พะเยา น่าน แพร่ อุตรดิตถ์ พิษณุโลกตาก สุโขทัย และเพชรบูรณ์
.
ขอให้ประชาชนบริเวณดังกล่าวระวังอันตรายจากฝนตกหนักและฝนที่ตกสะสม ซึ่งอาจเกิดน้ำท่วมฉับพลันและน้ำป่าไหลหลาก โดยเฉพาะพื้นที่ลาดเชิงเขาใกล้ทางน้ำไหลผ่านและพื้นที่ลุ่ม โดยสามารถติดตามประกาศจากกรมอุตุนิยมวิทยาได้ที่ http://www.tmd.go.th หรือ โทร. 0-2399-4012-13 และ 1182 ตลอด 24 ชม. และแจ้งเหตุขอความช่วยเหลือได้ที่ LINE “ปภ.รับแจ้งเหตุ1784” @1784DDPM หรือสายด่วนนิรภัย 1784
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/57876