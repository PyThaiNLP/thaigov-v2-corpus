รัฐบาลไทย-ข่าวทำเนียบรัฐบาล-โฆษกรัฐบาลเผย เปิดขายสลากดิจิทัลวันแรก 5 ล้านฉบับ ผ่านแอป “เป๋าตัง” คึกคัก ประชาชนตอบรับดี คาดขายหมดภายใน 5-7 วัน


วันพฤหัสบดีที่ 2 มิถุนายน 2565
พิมพ์
โฆษกรัฐบาลเผย เปิดขายสลากดิจิทัลวันแรก 5 ล้านฉบับ ผ่านแอป “เป๋าตัง” คึกคัก ประชาชนตอบรับดี คาดขายหมดภายใน 5-7 วัน
โฆษกรัฐบาลเผย เปิดขายสลากดิจิทัลวันแรก 5 ล้านฉบับ ผ่านแอป “เป๋าตัง” คึกคัก ประชาชนตอบรับดี คาดขายหมดภายใน 5-7 วัน
นายธนกร วังบุญคงชนะ โฆษกประจำสำนักนายกรัฐมนตรี เปิดเผยภาพรวมการขายสลากดิจิทัลวันแรก ผ่านแอป “เป๋าตัง” เริ่มตั้งแต่เวลา 06.00 น. ระบบเป็นไปได้ดี ไม่มีเกิดปัญหาอย่างที่หลายฝ่ายกังวล ยอดการขายสลากกินแบ่งรัฐบาลภายใน 1 ชั่วโมง มีสลากฯ ขายได้แล้วจำนวน 79,800 ใบ เฉลี่ยความรวดเร็วจากการขายสลากฯ สามารถขายสลากฯ ได้จำนวน 1,330 ใบ  ทุก 10 นาที  จากร้านค้า 10,104 ร้าน จากร้านค้าในระบบทั้งหมด 10,354 ร้าน
นายธนกรฯ กล่าว่า จากการประเมินความต้องการซื่อสลากผ่านแอป “เป๋าตัง” ซึ่งมีสลากอยู่ในระบบจำนวน 5 ล้านใบเศษ ถ้าสามารถขายสลากฯ ได้ดังข้างต้น คาดว่าสลากฯ จะขายหมดภายใน 5-7 วัน ซึ่งจะทำให้สลากฯขายหมดเร็วกว่าการเดินขายปกติ ถือได้ว่าได้รับการตอบรับจากผู้ซื้อสลากฯ เป็นอย่างดี
“พลเอก ประยุทธ์ จันทร์โอชา นายกรัฐมนตรี พอใจต่อภาพรวมการขายสลากดิจิทัล ขอบคุณผู้ที่มีส่วนเกี่ยวข้อง และทุกภาคส่วนที่ช่วยกันขับเคลื่อนเดินหน้าแก้ไขปัญหาการขายสลากฯ แพงจนสำเร็จเป็นรูปธรรม ในระยะต่อไปขอให้ช่วยกันผลักดันให้สลากฯ อยู่ในระบบแอป “เป๋าตัง” ให้เพิ่มมากขึ้น รองรับความต้องการซื้อของประชาชน พร้อมกับเน้นย้ำระบบแอพพลิเคชันอย่าให้เกิดปัญหา ทั้งการซื้อ ขาย และขึ้นเงินเมื่อถูกรางวัลสลาก” นายธนกรฯ กล่าว
.........................

ที่มา : https://www.thaigov.go.th/news/contents/details/55308