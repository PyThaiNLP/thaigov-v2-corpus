รัฐบาลไทย-ข่าวทำเนียบรัฐบาล-สนามบินสมุย ได้รับใบรับรองการดำเนินงานสนามบินสาธารณะจาก กพท.


วันอังคารที่ 23 สิงหาคม 2565
สนามบินสมุย ได้รับใบรับรองการดำเนินงานสนามบินสาธารณะจาก กพท.
ในวันที่ 22 สิงหาคม 2565 ณ ห้องประชุมอู่ตะเภา  กพท.
สำนักงานการบินพลเรือนแห่งประเทศไทย (กพท.) กระทรวงคมนาคม โดยนายสุทธิพงษ์ คงพูล ผู้อำนวยการ กพท.  มอบใบรับรองการดำเนินงานสนามบินสาธารณะของสนามบินสมุย ให้บริษัท การบินกรุงเทพ จำกัด (มหาชน) โดยมี นายพุฒิพงศ์ ปราสาททองโอสถ กรรมการผู้อำนวยการใหญ่
บริษัท การบินกรุงเทพ จำกัด (มหาชน)  เป็นผู้รับมอบใบรับรองฯ ในวันที่ 22 สิงหาคม 2565 ณ ห้องประชุมอู่ตะเภา สำนักงานการบินพลเรือนแห่งประเทศไทย
ใบรับรองการดำเนินงานสนามบินสาธารณะ (Public Aerodrome Aerodrome Operating Certificate: PAOC) จากสำนักงานการบินพลเรือนแห่งประเทศไทยเป็นเอกสารที่ออกให้กับเจ้าของหรือผู้ดำเนินการสนามบินที่ได้รับอนุญาตในการเปิดให้ บริการแก่สาธารณะ สามารถยืนยันได้ถึงมาตรฐานความปลอดภัยของสนามบินสมุย ซึ่งเป็นสนามบินสาธารณะแห่งที่สามและสนามบินนานาชาติ แห่งที่สองที่ได้รับมอบใบรับรองนี้ภายหลังการจัดตั้งสำนักงานการบินพลเรือนแห่งประเทศไทย โดยเป็นการพิจารณาด้วยกระบวนการตามมาตรฐานสากล

ที่มา : https://www.thaigov.go.th/news/contents/details/58320