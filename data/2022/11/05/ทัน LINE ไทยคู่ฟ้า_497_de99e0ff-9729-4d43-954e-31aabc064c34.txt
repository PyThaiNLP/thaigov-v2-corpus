รัฐบาลไทย-ข่าวทำเนียบรัฐบาล-ดีเดย์ 1 ม.ค. 65 สิทธิบัตรทองรักษาที่หน่วยปฐมภูมิไหนก็ได้ ครอบคลุมทั่วประเทศ


วันศุกร์ที่ 31 ธันวาคม 2564
ดีเดย์ 1 ม.ค. 65 สิทธิบัตรทองรักษาที่หน่วยปฐมภูมิไหนก็ได้ ครอบคลุมทั่วประเทศ
.....
บอร์ด สปสช. ยกระดับการบริการ ให้ประชาชนสิทธิบัตรทองที่เจ็บป่วยและมีเหตุจำเป็น สามารถไปรักษากับหมอประจำครอบครัวที่หน่วยบริการปฐมภูมิไหนก็ได้ ล่าสุดขยายพื้นที่ครอบคลุมทั่วประเทศ โดยเพิ่มอีก 8 เขตสุขภาพ ได้แก่ เขต 1 เชียงใหม่ เขต 2 พิษณุโลก เขต 3 นครสวรรค์ เขต 4 สระบุรี เขต 5 ราชบุรี เขต 6 ระยอง เขต 11 สุราษฎร์ธานี และเขต 12 สงขลา มีผลตั้งแต่วันที่ 1 ม.ค. 65 เป็นต้นไป
.
ก่อนหน้านี้ได้นำร่องไปแล้วใน 5 เขตพื้นที่ คือ เขต 9 นครราชสีมา เขต 13 กทม. เขต 7 ขอนแก่น เขต 8 อุดรธานี และเขต 10 อุบลราชธานี ซึ่งได้รับการตอบรับจากประชาชนอย่างมาก เนื่องจากประชาชนสามารถเข้าถึงบริการในระบบบัตรทองได้มากขึ้น จากเดิมที่ใช้สิทธิได้เพียงในหน่วยบริการประจำหรือหน่วยบริการปฐมภูมิในเครือข่ายเท่านั้น
.

ที่มา : https://www.thaigov.go.th/news/contents/details/50095