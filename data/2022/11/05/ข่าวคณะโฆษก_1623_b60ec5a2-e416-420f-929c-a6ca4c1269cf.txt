รัฐบาลไทย-ข่าวทำเนียบรัฐบาล-​โฆษกรัฐบาลเผย นายกฯ เตรียมเดินทางร่วม Nikkei Forum พร้อมแสดงวิสัยทัศน์ในการประชุมฯ เพื่อความร่วมมือในการรับมือ และก้าวข้ามผ่านความท้าทายร่วมกัน


วันอังคารที่ 24 พฤษภาคม 2565
พิมพ์
​โฆษกรัฐบาลเผย นายกฯ เตรียมเดินทางร่วม Nikkei Forum พร้อมแสดงวิสัยทัศน์ในการประชุมฯ เพื่อความร่วมมือในการรับมือ และก้าวข้ามผ่านความท้าทายร่วมกัน
​โฆษกรัฐบาลเผย นายกฯ เตรียมเดินทางร่วม Nikkei Forum พร้อมแสดงวิสัยทัศน์ในการประชุมฯ เพื่อความร่วมมือในการรับมือ และก้าวข้ามผ่านความท้าทายร่วมกัน
วันนี้ (24 พฤษภาคม 2565) นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและคณะ ซึ่งประกอบด้วยบุคคลสำคัญ อาทิ นายอาคม เติมพิทยาไพสิฐ รัฐมนตรีว่าการกระทรวงการคลัง และนายดนุชา พิชยนันท์ เลขาธิการสภาพัฒนาการเศรษฐกิจและสังคมแห่งชาติ มีกำหนดการเข้าร่วมการประชุม International Conference on the Future of Asia (Nikkei Forum) ครั้งที่ 27 ระหว่างวันที่ 26-27 พฤษภาคม 2565 ณ กรุงโตเกียว ประเทศญี่ปุ่น ตามคำเชิญของบริษัท Nikkei ซึ่งถือเป็นการเข้าร่วมประชุมด้วยตนเองเป็นครั้งแรก และเป็นการเข้าร่วมการประชุมฯ ในรอบ 9 ปีของนายกรัฐมนตรีของไทยที่ญี่ปุ่น
โดยในการประชุมฯ ครั้งนี้ จะมีผู้แทนระดับสูงของประเทศต่าง ๆ เข้าร่วมการประชุมครั้งนี้ด้วย อาทิ นายกรัฐมนตรีสิงคโปร์ รองนายกรัฐมนตรีเวียดนาม และอดีตนายกรัฐมนตรีมาเลเซีย (ดร. มหาธีร์ โมฮัมหมัด) เป็นต้น และนายกรัฐมนตรีจะใช้โอกาสนี้ในการแสดงวิสัยทัศน์ของไทยในการรับมือกับความท้าทายและความชะงักงันของภูมิภาคเอเชีย และไทย และการก้าวข้ามสถานการณ์ความท้าทายเหล่านี้ โดยทุกฝ่ายต้องทำงานร่วมกัน เพื่อภูมิภาคเอเชียที่จะยังคงเข้มแข็งต่อไป
โดยการเยือนประเทศญี่ปุ่นครั้งนี้ นายรัฐมนตรียังจะได้พบหารือกับนายคิชิดะ ฟูมิโอะ นายกรัฐมนตรีญี่ปุ่นอีกครั้ง หลังจากที่นายกรัฐมนตรีญี่ปุ่นเยือนไทยอย่างเป็นทางการเมื่อวันที่ 1-2 พฤษภาคม 2565

ที่มา : https://www.thaigov.go.th/news/contents/details/54915