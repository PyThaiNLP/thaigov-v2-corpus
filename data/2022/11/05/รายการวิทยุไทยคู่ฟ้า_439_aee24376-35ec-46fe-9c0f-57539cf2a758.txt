รัฐบาลไทย-ข่าวทำเนียบรัฐบาล-รัฐบาล อนุมัติ คนละครึ่ง เฟส 5 และเงินช่วยเหลือผู้มีรายได้น้อย


วันจันทร์ที่ 1 สิงหาคม 2565
รัฐบาล อนุมัติ คนละครึ่ง เฟส 5 และเงินช่วยเหลือผู้มีรายได้น้อย
วันพฤหัสบดีที่ 28 กรกฎาคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลกระตุ้นการใช้จ่ายภายในประเทศ โดยอนุมัติโครงการคนละครึ่ง ระยะที่ 5 กรอบวงเงินรวม 21,200 ล้านบาท ให้ประชาชนใช้สิทธิได้ในช่วงวันที่ 1 ก.ย.- 31 ต.ค.2565 ในรูปแบบร่วมจ่ายร้อยละ 50 ของค่าสินค้าและบริการที่เข้าร่วมโครงการ ไม่เกิน 150 บาท/คน/วัน รวมไม่เกิน 800 บาท/คน ตลอดระยะเวลาโครงการ โดยจะเริ่มเปิดให้ประชาชนและผู้ประกอบการร้านค้ายืนยันการเข้าร่วมโครงการช่วงเดือน ส.ค.2565 นอกจากนี้ ยังแบ่งเบาภาระค่าครองชีพของผู้มีรายได้น้อย โดยอนุมัติวงเงินให้ผู้มีบัตรสวัสดิการแห่งรัฐ และผู้ต้องการความช่วยเหลือเป็นพิเศษ คนละ 200 บาท/เดือน เป็นเวลา 2 เดือน คือ ก.ย.- ต.ค. รวม 400 บาท/คน สามารถใช้ซื้อสินค้าอุปโภคบริโภคได้ในร้านธงฟ้าและร้านค้าที่ร่วมโครงการคนละครึ่ง
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/57470