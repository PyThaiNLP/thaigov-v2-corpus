รัฐบาลไทย-ข่าวทำเนียบรัฐบาล-ดีอีเอส ชู Platform พื้นฐานรองรับ Digital Government พร้อมก้าวสู่เศรษฐกิจดิจิทัลเต็มรูปแบบ


วันพฤหัสบดีที่ 18 พฤศจิกายน 2564
ดีอีเอส ชู Platform พื้นฐานรองรับ Digital Government พร้อมก้าวสู่เศรษฐกิจดิจิทัลเต็มรูปแบบ
ดีอีเอส ชู Platform พื้นฐานรองรับ Digital Government พร้อมก้าวสู่เศรษฐกิจดิจิทัลเต็มรูปแบบ
เมื่อวันที่ 17 พฤศจิกายน 2564 นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม ร่วมบรรยายในงาน Powering Digital Thailand 2022 พลิกฟื้นเศรษฐกิจประเทศ จัดงานโดยบริษัท หัวเว่ย เทคโนโลยี่ (ประเทศไทย) จำกัด ร่วมมือกับ บริษัท บางกอกโพสต์ จำกัด (มหาชน) มูลนิธิอาเซียน และพาร์ทเนอร์ทั้งภาครัฐและเอกชนในอุตสาหกรรมไอซีทีอีกกว่า 60 รายทั่วไทย ณ บางกอกคอนเวนชั่นเซ็นเตอร์ A2 ชั้น 22 โรงแรมเซ็นทารา แกรนด์ แอท เซ็นทรัลเวิลด์ ในการนี้ ปลัดกระทรวงดิจิทัลฯ กล่าวถึง Platform พื้นฐานรองรับ Digital Government ที่รัฐบาลพัฒนาขึ้นมารองรับการทำธุรกรรมต่างๆ ในรูปแบบดิจิทัล รวมถึงมาตรฐานและกฎระเบียบที่เอื้อต่อการปรับเปลี่ยนไปสู่เศรษฐกิจดิจิทัลเต็มรูปแบบ อาทิ e-signature Digital ID e-meeting e-document e-licensing  e-voting เป็นต้น ภายในงานดังกล่าวยังได้จัดแสดงเทคโนโลยีไฮไลท์ เช่น คลาวด์เพื่อการเกษตร นวัตกรรม AI เพื่ออุตสาหกรรมการผลิต และเทคโนโลยีดิจิทัลเพื่อพลังงานสะอาด สำหรับประยุกต์ใช้กับประเทศไทยในการเปลี่ยนผ่านสู่ยุคดิจิทัล
********************

ที่มา : https://www.thaigov.go.th/news/contents/details/48434