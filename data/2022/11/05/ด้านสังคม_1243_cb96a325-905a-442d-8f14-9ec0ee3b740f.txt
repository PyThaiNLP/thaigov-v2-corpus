รัฐบาลไทย-ข่าวทำเนียบรัฐบาล-รมว.พม. เตรียมควงเชฟชุมพล ลุยร้านโกดังชาบู สอนกลยุทธ์ใหม่ หลังกลับมาเปิดร้านอีกครั้ง


วันอังคารที่ 22 กุมภาพันธ์ 2565
รมว.พม. เตรียมควงเชฟชุมพล ลุยร้านโกดังชาบู สอนกลยุทธ์ใหม่ หลังกลับมาเปิดร้านอีกครั้ง
รมว.พม. เตรียมควงเชฟชุมพล ลุยร้านโกดังชาบู สอนกลยุทธ์ใหม่ หลังกลับมาเปิดร้านอีกครั้ง
วันนี้ (22 ก.พ. 65 ) นายจุติ ไกรฤกษ์ รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) เปิดเผยว่า พรุ่งนี้ (23 ก.พ. 65) จะเดินทางไปลงพื้นที่ ณ ร้านโกดังชาบู ย่านตลาดพลู เขตธนบุรี กรุงเทพฯ พร้อมนำเชฟชุมพล แจ้งไพร ไปสอนทำอาหารเมนูพิเศษและให้คำปรึกษาแนะนำกับทางร้าน พร้อมทั้งติดตามความคืบหน้าการช่วยเหลือ หลังจากที่นำทีมผู้บริหารและเจ้าหน้าที่กระทรวง พม. เข้าไปช่วยเหลือในเรื่องต่างๆ ตั้งแต่วันที่ 3 ก.พ. ที่ผ่านมา
เชฟชุมพล กล่าวว่า พรุ่งนี้ ทางร้านไม่ต้องเตรียมวัตถุดิบอะไร โดยอาจใช้วัตถุดิบที่ร้านมีอยู่แล้ว อีกทั้งจะขอเข้าไปให้คำแนะนำเรื่องการคิดต้นทุนและราคาอาหาร เป็นต้น
นายจุติ กล่าวเพิ่มเติมว่า ระยะเวลา 2 สัปดาห์กว่า กระทรวง พม. ได้เร่งเข้าไปช่วยแก้ปัญหาครอบครัวนางสาวมธุรา อดเหนียว (แก้ว) เจ้าของร้านโกดังชาบู ออกมาไลฟ์สดปิดกิจการทั้งน้ำตา ไม่ว่าจะเป็นการช่วยแก้ปัญหาเรื่องการชำระหนี้สิน ค่าไฟฟ้าที่ค้างชำระ อาการป่วยซึมเศร้าของสามี และการช่วยเหลือเงินสงเคราะห์สำหรับสมาชิก 4 คน จนกระทั่งร้านกลับมาให้บริการอีกครั้งเมื่อวันที่ 11 ก.พ. ที่ผ่านมา

ที่มา : https://www.thaigov.go.th/news/contents/details/51809