รัฐบาลไทย-ข่าวทำเนียบรัฐบาล-ดีอีเอส ร่วมประชุมคณะอนุกรรมการฯ ติดตามความก้าวหน้าการประกวดตราสัญลักษณ์ -การจัดทำร่างวีดิทัศน์การรับมอบตำแหน่งเจ้าภาพเอเปคของไทย


วันจันทร์ที่ 20 กันยายน 2564
ดีอีเอส ร่วมประชุมคณะอนุกรรมการฯ ติดตามความก้าวหน้าการประกวดตราสัญลักษณ์ -การจัดทำร่างวีดิทัศน์การรับมอบตำแหน่งเจ้าภาพเอเปคของไทย
ดีอีเอส ร่วมประชุมคณะอนุกรรมการฯ ติดตามความก้าวหน้าการประกวดตราสัญลักษณ์ -การจัดทำร่างวีดิทัศน์การรับมอบตำแหน่งเจ้าภาพเอเปคของไทย
เมื่อวันที่ 20 กันยายน 2564 นางปิยนุช วุฒิสอน ผู้ตรวจราชการกระทรวงดิจิทัลเพื่อเศรษฐกิจและสังคม เป็นผู้แทนปลัดกระทรวงดิจิทัลเพื่อเศรษฐกิจและสังคม เข้าร่วมการประชุมคณะอนุกรรมการด้านประชาสัมพันธ์เพื่อเตรียมการจัดการประชุมผู้นำเขตเศรษฐกิจเอเปคและการประชุมที่เกี่ยวข้อง ในช่วงที่ประเทศไทยเป็นเจ้าภาพจัดการประชุมเอเปค ปีพ.ศ. 2565 ครั้งที่ 3/2564 ผ่านระบบการประชุมทางไกล ณ ห้องประชุม 702 ชั้น 7 กระทรวงดิจิทัลเพื่อเศรษฐกิจและสังคม โดยมีรัฐมนตรีประจำสำนักนายกรัฐมนตรี (นายอนุชา นาคาศัย) เป็นประธานการประชุมฯ
การประชุมดังกล่าวได้จัดขึ้นเพื่อพิจารณาติดตามความก้าวหน้าของการจัดประกวดตราสัญลักษณ์ (Logo) การเป็นเจ้าภาพจัดการประชุมเอเปคของไทย ในปี พ.ศ. 2565 การจัดทำร่างวีดิทัศน์การรับมอบตำแหน่งเจ้าภาพเอเปคของไทย ในปี พ.ศ. 2564 (APEC Handover Video) และความคืบหน้าการดำเนินงานด้านการประชาสัมพันธ์ของหน่วยงานในคณะอนุกรรมการฯ
**********

ที่มา : https://www.thaigov.go.th/news/contents/details/46025