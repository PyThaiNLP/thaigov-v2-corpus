รัฐบาลไทย-ข่าวทำเนียบรัฐบาล-ดีอีเอส หนุนดีป้าปั้นหลักสูตรนักบริหารรุ่นใหม่ เสริมศักยภาพกำกับดูแลองค์กรยุคดิจิทัล


วันจันทร์ที่ 28 มีนาคม 2565
ดีอีเอส หนุนดีป้าปั้นหลักสูตรนักบริหารรุ่นใหม่ เสริมศักยภาพกำกับดูแลองค์กรยุคดิจิทัล
ดีอีเอส หนุนดีป้าปั้นหลักสูตรนักบริหารรุ่นใหม่ เสริมศักยภาพกำกับดูแลองค์กรยุคดิจิทัล
“เนวินธุ์” ผู้ช่วยรัฐมนตรีประจำกระทรวงดิจิทัลฯ ปลื้มดีป้า หน่วยงานในสังกัดจับมือ TMA เปิดตัวหลักสูตร The  Cullinan  : The Making of the Digital Board เสริมศักยภาพกรรมการกำกับองค์กรยุคดิจิทัล หนุนเป้าหมายการเพิ่มโอกาสด้านเศรษฐกิจดิจิทัลของประเทศ
นายเนวินธุ์ ช่อชัยทิพฐ์  ผู้ช่วยรัฐมนตรีประจำกระทรวงดิจิทัลเพื่อเศรษฐกิจและสังคม (ดีอีเอส) กล่าวระหว่างร่วมงานเปิดตัวหลักสูตร The Cullinan : The Making of the Digital Board วันนี้ (28 มี.ค.65) ว่า สำนักงานส่งเสริมเศรษฐกิจดิจิทัล (ดีป้า) หน่วยงานในสังกัดดีอีเอส ได้จับมือสมาคมการจัดการธุรกิจแห่งประเทศไทย (TMA) เปิดตัวหลักสูตรนี้ขึ้น เพื่อส่งเสริมและสนับสนุนให้ผู้บริหารองค์กรในระดับคณะกรรมการ สามารถแสดงบทบาทในการกำกับดูแลการเปลี่ยนผ่านองค์กรในแง่ดิจิทัล (Digital Transformation) ได้อย่างมีประสิทธิภาพ ถือเป็นหลักสูตรสำหรับกรรมการที่มีเนื้อหาที่จำเป็นทางด้านดิจิทัลอย่างครบถ้วนที่จัดขึ้นเป็นครั้งแรกในประเทศไทย
โดยกลุ่มเป้าหมายจะเป็นผู้บริหารทั้งจากภาครัฐ และภาคเอกชน ซึ่งถือว่ามีบทบาทสำคัญที่จะช่วยให้องค์กรขับเคลื่อนได้สำเร็จ พร้อมรับมือกับความเปลี่ยนแปลงในยุค Digital Transformation เนื่องจากมีหน้าที่ในการกำหนดทิศทางและกำกับดูแลการดำเนินงานขององค์กร ให้เข้าใจถึงความเปลี่ยนแปลงและผลกระทบของเทคโนโลยี ที่มีต่อการดำเนินธุรกิจและการดำเนินงานขององค์กร แนวทาง และกระบวนการในในการขับเคลื่อนให้เกิดการปรับเปลี่ยนได้อย่างราบรื่น และประสบความสำเร็จ
ทั้งนี้ คาดหวังว่าคณะกรรมการกำกับองค์กรที่ผ่านหลักสูตรนี้ จะมีส่วนสำคัญในการขับเคลื่อนองค์กรไทยให้มีการปรับเปลี่ยนสู่องค์กรดิจิทัล (Digital Transformation)  อันจะส่งผลให้ประเทศไทยสามารถก้าวสู่เศรษฐกิจสังคมดิจิทัลได้ตามเป้าหมายที่วางไว้
“จากเป้าหมายของประเทศไทยที่จะพัฒนาสู่เศรษฐกิจดิจิทัล ที่จะต้องมีความเข้าใจที่ตรงกันในทุกภาคส่วน ทั้งภาครัฐที่เป็นผู้กำหนดนโยบาย สร้างสภาพแวดล้อมและโครงสร้างพื้นฐานที่จำเป็นเพื่ออำนวยความสะดวกในการเปลี่ยนผ่าน และภาคเอกชนที่เป็นกลไกขับเคลื่อนเศรษฐกิจ ทำให้การเสริมสร้างความรู้ของผู้เกี่ยวข้องโดยเฉพาะอย่างยิ่งในระดับนโยบายมีความจำเป็นเป็นอย่างยิ่ง” นายเนวินธุ์กล่าว
นายณัฐพล นิมมานพัชรินทร์  ผู้อำนวยการใหญ่สำนักงานส่งเสริมเศรษฐกิจดิจิทัล (ดีป้า) กล่าวว่า ภาคธุรกิจถือเป็นหัวใจของการขับเคลื่อนเศรษฐกิจ ในขณะที่ภาครัฐเป็นผู้สนับสนุนส่งเสริม ดังนั้นการสนับสนุนให้คณะกรรมการกำกับองค์กร ซึ่งเป็นผู้มีบทบาทสำคัญขององค์กร มีความเข้าใจถึงความเปลี่ยนแปลงด้านเทคโนโลยีและสภาพแวดล้อมในการดำเนินธุรกิจในโลกยุคใหม่ ก็จะช่วยให้สามารถทำงานร่วมกับฝ่ายจัดการในการกำหนดกลยุทธ์  นโยบาย  แผนงาน  และงบประมาณขององค์กรเพื่อให้เกิดการนำเทคโนโลยีและนวัตกรรมมายกระดับความสามารถในการแข่งขันขององค์กร
สำหรับหลักสูตร “The Cullinan: The Making of the Digital Board” ครอบคลุมเนื้อหาตั้งแต่สภาพแวดล้อมการทำธุรกิจในโลกยุคใหม่ ที่เกิดจากการพัฒนาแบบก้าวกระโดดของเทคโนโลยี แนวคิดและกระบวนการในการtransform องค์กรสู่ดิจิทัล และบทบาทของกรรมการในการขับเคลื่อนและสนับสนุนให้การ transform ประสบความสำเร็จ โดยกำหนดเป็นหัวข้อต่างๆ รวม 10 หัวข้อ ที่ได้รับการออกแบบให้ตอบสนองต่อประเด็นหลักทั้งสามประเด็นนี้โดยจะมีการอบมรมในระหว่างเดือนพฤษภาคม-สิงหาคม และในเดือนกันยายน 2565 ผู้เข้าร่วมหลักสูตรจะเดินทางไปศึกษาดูงานด้านเทคโนโลยี อาทิ Smart City, Smart Mobility, Digital Ventures ในองค์กรต่างๆ ในประเทศเยอรมัน
*************

ที่มา : https://www.thaigov.go.th/news/contents/details/53005