รัฐบาลไทย-ข่าวทำเนียบรัฐบาล-ปลัดฯ กอบชัย เป็นประธานการประชุมผู้บริหารกระทรวงอุตสาหกรรม


วันพุธที่ 29 ธันวาคม 2564
พิมพ์
ปลัดฯ กอบชัย เป็นประธานการประชุมผู้บริหารกระทรวงอุตสาหกรรม
นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานการประชุมผู้บริหารกระทรวงอุตสาหกรรม
ปลัดฯ กอบชัย เป็นประธานการประชุมผู้บริหารกระทรวงอุตสาหกรรม
วันนี้ (29 ธันวาคม 2564) นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานการประชุมผู้บริหารกระทรวงอุตสาหกรรม โดยมี นายจุลพงษ์ ทวีศรี นายภานุวัฒน์ ตริยางกูรศรี รองปลัดกระทรวงอุตสาหกรรม นายวิษณุ ทับเที่ยง นายสมพล โนดไธสง นายใบน้อย สุวรรณชาตรี นายธนะ อัลภาชน์ นายวีระกิตต์ รันทกิจธนวัชร์ ผู้ตรวจราชการกระทรวงอุตสาหกรรม และคณะผู้บริหาร เข้าร่วม ณ ห้องประชุม อก.1 สำนักงานปลัดกระทรวงอุตสาหกรรม สำหรับ การประชุมดังกล่าว เป็นการแจ้งเพื่อทราบ กำหนดการพิธีทำบุญตักบาตรวันขึ้นปีใหม่ พ.ศ. 2565 ของกระทรวงอุตสาหกรรม ในวันที่ 6 มกราคม 2565 พร้อมทั้ง ขอความร่วมมือดำเนินการตามมาตรการป้องกันการแพร่ระบาดของโรคโควิด-19 โดยกำชับให้ทุกหน่วยงานปฏิบัติตามมาตรการที่เกี่ยวข้องอย่างเคร่งครัด และรับทราบแผนการดำเนินงานประจำปีงบประมาณ 2565 ของสำนักงานเศรษฐกิจอุตสาหกรรม และสำนักงานอ้อยและน้ำตาลทราย

ที่มา : https://www.thaigov.go.th/news/contents/details/50031