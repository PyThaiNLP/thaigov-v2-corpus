รัฐบาลไทย-ข่าวทำเนียบรัฐบาล-“ศุลกากรท่าเรือกรุงเทพ” ติวเข้ม จนท. รองรับการขยายตัวทางเศรษฐกิจ


วันจันทร์ที่ 1 พฤศจิกายน 2564
พิมพ์
“ศุลกากรท่าเรือกรุงเทพ” ติวเข้ม  จนท. รองรับการขยายตัวทางเศรษฐกิจ
หลังรัฐบาลเปิดประเทศ..เน้นอำนวยความสะดวกผู้ประกอบการและปกป้องสังคม
นางนิภาวรรณ ใยบัวเทศ รักษาราชการแทนผู้อำนวยการสำนักงานศุลกากรท่าเรือกรุงเทพ เป็นประธานเปิดการอบรมและมอบเกียรติบัตรแก่ผู้เข้ารับการอบรมหลักสูตรเรื่อง "บทบาทหน้าที่และความรับผิดชอบที่มีต่อระบบตรวจสอบตู้สินค้าด้วยเครื่องเอกซเรย์"
จัดขึ้นด้วยความร่วมมือระหว่างศูนย์เอกซเรย์และเทคโนโลยีศุลกากร สำนักงานศุลกากรท่าเรือกรุงเทพ โดย นายประสิทธิ์ ดีจงเจริญ ผอ.ศูนย์เอกซเรย์ฯ นายจรัญวัฒน์ ใยนิรัตน์ หน.ฝ่ายฯ 1 น.ส.กรกช เทียนส่องแสง หน.ฝ่ายฯ 2 ร่วมกับ ส่วนเทคโนโลยีการควบคุมทางศุลกากร ศูนย์ประมวลข้อมูลการข่าวทางศุลกากร โดยนายศักรินทร์ บวรรุ่งสิริกุล ผอ.ส่วนเทคโนโลยีฯ
นายประสิทธิ์ เปิดเผยว่าโครงการดังกล่าวเป็นไปตามนโยบายของ นายพชร อนันตศิลป์ อธิบดีกรมศุลกากร นายกิตติ สุทธิสัมพันธ์ ที่ปรึกษาด้านการพัฒนาและบริหารการจัดเก็บภาษี นายพงศ์เทพ บัวทรัพย์ ผู้อำนวยการกองสืบสวนและปราบปราม  โดยมีวัตถุประสงค์เพื่อเพิ่มศักยภาพในการตรวจสอบตู้สินค้าด้วยเครื่องเอกซเรย์ เพื่อรองรับการขยายตัวทางเศรษฐกิจหลังรัฐบาลเปิดประเทศ อันเป็นการอำนวยความสะดวกให้กับผู้ประกอบการนำเข้าส่งออก ควบคู่ไปกับการควบคุมทางศุลกากรและการปกป้องสังคมอย่างเต็มประสิทธิภาพ ก่อให้เกิดประโยชน์สูงสุดแก่ทางราชการและประชาชนที่มาใช้บริการ..

ที่มา : https://www.thaigov.go.th/news/contents/details/47663