รัฐบาลไทย-ข่าวทำเนียบรัฐบาล-เลขานุการรัฐมนตรีว่าการกระทรวงอุตสาหกรรม เป็นประธานในพิธีมอบรางวัล Thailand's Smart Awards ครั้งที่ 3


วันพฤหัสบดีที่ 30 มิถุนายน 2565
พิมพ์
เลขานุการรัฐมนตรีว่าการกระทรวงอุตสาหกรรม เป็นประธานในพิธีมอบรางวัล Thailand's Smart Awards ครั้งที่ 3
เลขานุการรัฐมนตรีว่าการกระทรวงอุตสาหกรรม เป็นประธานในพิธีมอบรางวัล Thailand's Smart Awards ครั้งที่ 3
วันนี้ (29 มิถุนายน 2565) นายกฤชนนท์ อัยยปัญญา เลขานุการรัฐมนตรีว่าการกระทรวงอุตสาหกรรม เป็นประธานในพิธีมอบรางวัล Thailand's Smart Awards  ครั้งที่ 3 ซึ่งจัดขึ้นเพื่อเป็นกำลังใจแก่องค์กร หรือบุคคล และผลิตภัณฑ์ ที่มีผลการดำเนินงานยอดเยี่ยมและโดดเด่นในด้านต่าง ๆ ที่สามารถยกระดับปรับตัวทางธุรกิจให้เหมาะสมกับสถานการณ์ได้ และมีนายภาสกร ชัยรัตน์ รองอธิบดีกรมส่งเสริมอุตสาหกรรม ร่วมเป็นเกียรติ ณ โรงแรมแบงค็อก แมริออท สุขุมวิท (สุขุมวิท 57)
ทั้งนี้ เลขานุการรัฐมนตรีว่าการกระทรวงอุตสาหกรรม ได้กล่าวปาฐกถาพิเศษในหัวข้อ "ส่องเทรนอุตสาหกรรมขับเคลื่อนเศรษฐกิจ 2022"
ในตอนหนึ่งว่า การปรับตัวของภาคธุรกิจอุตสาหกรรมให้สอดรับกับเทรนด์สำคัญที่ขับเคลื่อนเศรษฐกิจในปี 2022 ผนวกกับสถานการณ์โควิด-19 ที่คลี่คลายไปในทางที่ดีขึ้น ทำให้เห็นโอกาสของภาคอุตสาหกรรมไทยในการกลับมาเติบโตได้อีกครั้ง โดยกระทรวงอุตสาหกรรม จะร่วมเป็นอีกหนึ่งกลไกที่ช่วยส่งเสริม สนับสนุนให้ภาคเศรษฐกิจอุตสาหกรรมไทยก้าวไปข้างหน้าอย่างเข้มแข็งและมั่นคง ด้วยการดำเนินงานสำคัญที่สอดคล้องกับนโยบายรัฐบาล เช่น การพัฒนาอุตสาหกรรมตามโมเดลเศรษฐกิจ BCG  การพัฒนาอุตสาหกรรมเป้าหมายที่มีศักยภาพ (S-Curve) และการขับเคลื่อนการพัฒนาอุตสาหกรรมยานยนต์ไฟฟ้า เป็นต้น

ที่มา : https://www.thaigov.go.th/news/contents/details/56339