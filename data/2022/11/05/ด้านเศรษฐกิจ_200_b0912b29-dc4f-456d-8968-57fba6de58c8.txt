รัฐบาลไทย-ข่าวทำเนียบรัฐบาล-กรมทางหลวงชนบท พัฒนาถนนชายแดนใต้ 2.5 กิโลเมตร ยกระดับคุณภาพชีวิตชาวอัยเยอร์เวง อำเภอเบตง จังหวัดยะลา


วันพุธที่ 30 มิถุนายน 2564
กรมทางหลวงชนบท พัฒนาถนนชายแดนใต้ 2.5 กิโลเมตร ยกระดับคุณภาพชีวิตชาวอัยเยอร์เวง อำเภอเบตง จังหวัดยะลา
กรมทางหลวงชนบท (ทช.) กระทรวงคมนาคม ดำเนินโครงการก่อสร้างถนนในพื้นที่จังหวัดชายแดนภาคใต้ถนนทางหลวงชนบทสายหินขาว ตำบลอัยเยอร์เวง อำเภอเบตง จังหวัดยะลา เพื่อยกระดับมาตรฐานทางหลวงชนบท ส่งเสริมการเดินทางและเพิ่มคุณภาพชีวิตที่ดีให้กับประชาชน
กรมทางหลวงชนบท (ทช.) กระทรวงคมนาคม ดำเนินโครงการก่อสร้างถนนในพื้นที่จังหวัดชายแดนภาคใต้ถนนทางหลวงชนบทสายหินขาว ตำบลอัยเยอร์เวง อำเภอเบตง จังหวัดยะลา เพื่อยกระดับมาตรฐานทางหลวงชนบท ส่งเสริมการเดินทางและเพิ่มคุณภาพชีวิตที่ดีให้กับประชาชน สอดรับนโยบายของนายศักดิ์สยาม ชิดชอบ รัฐมนตรีว่าการกระทรวงคมนาคม
นายปฐม เฉลยวาเรศ อธิบดีกรมทางหลวงชนบท เปิดเผยว่า เดิมประชาชนชาวตำบลอัยเยอร์เวงและประชาชนละแวกใกล้เคียงต้องเดินทางด้วยความยากลำบาก การขนส่งพืชผลทางการเกษตรส่งออกสู่ตลาดเป็นไปด้วยความล่าช้า ไม่ได้รับความสะดวกปลอดภัย ทั้งนี้ เพื่อเป็นการพัฒนาคุณภาพชีวิต บรรเทาความเดือดร้อนให้กับประชาชนในพื้นที่ให้สามารถเดินทางได้อย่างสะดวกและปลอดภัย ขนส่งผลผลิตทางการเกษตร (ทุเรียน ลองกอง) ได้อย่างรวดเร็ว รวมถึงส่งเสริมการท่องเที่ยวเข้าสู่น้ำตกหินขาว เนื่องจากถนนสายดังกล่าวเป็นเส้นทางเข้าสู่สร้างถนนทางหลวงชนบทสายหินขาว ตำบลอัยเยอร์เวง อำเภอเบตง จังหวัดยะลา ระยะทาง 2.5 กิโลเมตร โดยก่อสร้างผิวจราจรเป็นถนนลาดยางแอสฟัลติกคอนกรีต ขนาด 2 ช่องจราจร ผิวจราจรกว้าง 6 เมตร พร้อมก่อสร้างโครงสร้างรางระบายน้ำ ติดตั้งเครื่องหมายจราจร และสิ่งอำนวยความสะดวก ซึ่งขณะนี้โครงการดังกล่าวอยู่ระหว่างการก่อสร้างชั้นพื้นทาง ปัจจุบันมีความก้าวหน้าไปแล้วกว่าร้อยละ 50 คาดว่าจะก่อสร้างแล้วเสร็จในเดือนกรกฎาคม 2564

ที่มา : https://www.thaigov.go.th/news/contents/details/43271