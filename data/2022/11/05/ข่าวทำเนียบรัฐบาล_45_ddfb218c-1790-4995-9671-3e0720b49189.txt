รัฐบาลไทย-ข่าวทำเนียบรัฐบาล-“ธนกร”ลงพื้นที่นำเงินเดือนจัดซื้ออาหารกล่องแจกชาวบ้านสู้โควิด ลั่นทุกฝ่ายต้องช่วยกันอย่ามัวแต่โทษกันไปมา พร้อมให้กำลังใจบุคลากรทางการแพทย์ ย้ำ “บิ๊กตู่” กำชับทุกฝ่ายทำงานเต็มที่


วันพฤหัสบดีที่ 29 กรกฎาคม 2564
พิมพ์
“ธนกร”ลงพื้นที่นำเงินเดือนจัดซื้ออาหารกล่องแจกชาวบ้านสู้โควิด ลั่นทุกฝ่ายต้องช่วยกันอย่ามัวแต่โทษกันไปมา  พร้อมให้กำลังใจบุคลากรทางการแพทย์ ย้ำ “บิ๊กตู่” กำชับทุกฝ่ายทำงานเต็มที่
“ธนกร”ลงพื้นที่นำเงินเดือนจัดซื้ออาหารกล่องแจกชาวบ้านสู้โควิด ลั่นทุกฝ่ายต้องช่วยกันอย่ามัวแต่โทษกันไปมา  พร้อมให้กำลังใจบุคลากรทางการแพทย์ ย้ำ “บิ๊กตู่” กำชับทุกฝ่ายทำงานเต็มที่
วันที่ 29 ก.ค.64 นายธนกร วังบุญคงชนะ เลขานุการรัฐมนตรีประจำสำนักนายกรัฐมนตรี ในฐานะโฆษกประจำศูนย์บริหารสถานการณ์เศรษฐกิจจากผลกระทบจากการระบาดของโรคติดเชื้อไวรัสโคโรนา 2019 (ศบศ.) เปิดเผยว่า จากการที่ตนได้สละเงินเดือนจำนวน 3 เดือนเพื่อนำเงินไปช่วยเหลือประชาชนที่ได้รับผลกระทบจากโควิด-19 นั้น วันนี้ตนและดร. แคทลีน มาลีนนท์ ประธานเจ้าหน้าที่บริหารไทยโซล่าร์ เอนเนอร์ยี่ จำกัด (มหาชน) ได้นำเงินเดือนไปจัดซื้ออาหารกล่องเพื่อไปแจกจ่ายให้กับพี่น้องประชาชนและบุคลากรทางการแพทย์ผ่านทางสถาบันบำราศนราดูร โดยมี จ่าเอก รังสรรค์ ถามูลแสน รองผู้อำนวยการฝ่ายอำนวยการ สถาบันบำราศนราดูร เป็นผู้รับมอบ ทั้งนี้ตนก็ได้ไปจัดซื้อจากผู้ประกอบการร้านอาหารที่ได้รับผลกระทบจากโควิด-19 โดยตนจะทยอยจัดซื้อข้าวกล่องไปแจกให้กับพี่น้องประขาชนอย่างต่อเนื่อง นอกจากนั้นตนจะชวนเพื่อน ๆ ที่สนิทมาช่วยกันทำโครงการนี้ต่อไปเรื่อย ๆ อย่างน้อยจะเป็นการบรรเทาความเดือดร้อนของประชาชนส่วนหนึ่ง อย่างไรก็ตามตนขอเป็นกำลังใจให้กับบุคลากรทางการแพทย์และพี่น้องประชาชนทั่วประเทศขอให้ทุกฝ่ายช่วยกันตนมั่นใจว่าเราจะผ่านมันไปได้อย่างแน่นอน
นายธนกร กล่าวว่า ในส่วนการแก้ปัญหาโควิด-19 นั้น ทาง พล.อ.ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ได้ติดตามการทำงานอย่างใกล้ชิด แม้ว่าอาจจะติดขัดบ้างแต่ท่านนายกฯ ก็จะสั่งการแก้ปัญหาในทันที โดยขณะนี้แม้ว่าตัวเลขผู้ติดเชื้อจะเพิ่มมากขึ้น แต่ตัวเลขผู้หายป่วยก็เพิ่มมากขึ้นเช่นเดียวกัน การบริหารจัดการเข้าระบบแล้ว ไม่ว่าจะเป็นการจัดหาวัคซีน การฉีดวัคซีน การรักษาผู้ป่วย การเยียวยา ซึ่ง พล.อ.ประยุทธ์ ได้สั่งกำชับทุกฝ่ายให้ทำงานแบบบูรณาการ สั่งทุกหน่วยงานช่วยกันอย่างเต็มที่ ลดขั้นตอนที่เป็นอุปสรรค เพราะฉะนั้นตนมั่นใจว่าอีกไม่นานสถานการณ์จะคลี่คลาย โดยเฉพาะในส่วนของ กทม. ขณะนี้ฉีดวัคซีนไปแล้ว 50 เปอร์เซ็นต์ของจำนวนประชาชน เมื่อฉีดครบ 70 เปอร์เซ็นต์ตามเป้าทุกอย่างจะดีขึ้นอย่างแน่นอน อย่างไรก็ตามตนไม่อยากเห็นการตำหนิหรือโทษกันไปมา หรือการบิดเบือนสร้างเฟคนิวส์สร้างความสับสนให้กับประชาชน วันนี้ทุกฝ่ายจะต้องมาช่วยกันเพื่อนำประเทศไปสู่ความเป็นปกติสุข

ที่มา : https://www.thaigov.go.th/news/contents/details/44251