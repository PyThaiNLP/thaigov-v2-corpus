รัฐบาลไทย-ข่าวทำเนียบรัฐบาล-ดีอีเอส เตือนข่าวปลอมไปเลือกตั้งนายกและสมาชิกสภา อบต. วันที่ 28 พ.ย. 64 ต้องฉีดวัคซีนป้องกันโควิด-19 แล้ว


วันพุธที่ 24 พฤศจิกายน 2564
ดีอีเอส เตือนข่าวปลอมไปเลือกตั้งนายกและสมาชิกสภา อบต. วันที่ 28 พ.ย. 64 ต้องฉีดวัคซีนป้องกันโควิด-19 แล้ว
ดีอีเอส เตือนข่าวปลอมไปเลือกตั้งนายกและสมาชิกสภา อบต. วันที่ 28 พ.ย. 64 ต้องฉีดวัคซีนป้องกันโควิด-19 แล้ว
นางสาวนพวรรณ หัวใจมั่น โฆษกกระทรวงดิจิทัลเพื่อเศรษฐกิจและสังคมฝ่ายการเมือง กล่าวว่า  ตามที่มีการเผยแพร่ข้อมูลเกี่ยวกับประเด็นเรื่อง ไปเลือกตั้งนายกและสมาชิกสภา อบต. วันที่ 28 พ.ย. 64 ต้องฉีดวัคซีนป้องกันโควิด-19 แล้ว ทางศูนย์ต่อต้านข่าวปลอมได้ดำเนินการตรวจสอบข้อเท็จจริงกับทาง สำนักงานคณะกรรมการการเลือกตั้ง พบว่าประเด็นดังกล่าวนั้น เป็นข้อมูลเท็จ
โดยทางสำนักงานคณะกรรมการการเลือกตั้ง ได้ชี้แจงว่า ตามมาตราการกับทางกรมควบคุมโรค จะมีแค่เจ้าหน้าคอยวัดอุณหภูมิ หากมีประชาชนที่มีอุณหภูมิเกินกว่ามาตราฐานจะมีการจับแยก และมีการเตรียมหน้ากากอนามัย พร้อมแอลกอฮอล์ ให้สำหรับประชาชนชนที่ลืม ทั้งนี้อธิบดีกรมควบคุมโรค ได้แนะนำวิธีการเตรียมความพร้อมก่อนออกไปใช้สิทธิเลือกตั้งอบต. เพื่อป้องกันการติดเชื้อโควิด-19 ด้วยการสวมหน้ากากอนามัยตลอดเวลา ล้างมือด้วยเจลแอกอฮอล์หลังสัมผัสสิ่งของ และเว้นระยะห่าง
ดังนั้นขอให้ประชาชนอย่าหลงเชื่อข้อมูลดังกล่าว และขอความร่วมมือไม่ส่ง หรือแชร์ข้อมูลดังกล่าวต่อในช่องทางสื่อสังคมออนไลน์ต่างๆ และเพื่อให้ประชาชนได้รับข้อมูลข่าวสารจากสำนักงานคณะกรรมการการเลือกตั้ง สามารถติดตามได้ที่เว็บไซต์ www.ect.go.th หรือโทร. 02 1418888 นอกจากนี้สามารถติดตามและแจ้งเบาะแสข่าวปลอม ได้ผ่านช่องทางต่างๆ ของศูนย์ต่อต้านข่าวปลอม ดังนี้ ไลน์ @antifakenewscenter  เว็บไซต์ https://www.antifakenewscenter.com/ ทวิตเตอร์ https://twitter.com/AFNCThailand และช่องทางโทรศัพท์โทรสายด่วน GCC 1111 ต่อ 87
**********************

ที่มา : https://www.thaigov.go.th/news/contents/details/48661