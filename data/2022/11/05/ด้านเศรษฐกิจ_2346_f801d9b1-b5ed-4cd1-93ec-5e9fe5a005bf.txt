รัฐบาลไทย-ข่าวทำเนียบรัฐบาล-ธ.ก.ส. มอบทุนเดินทางไปประกอบพิธีฮัจญ์และอุมเราะฮ์ ครั้งที่ 9


วันพุธที่ 22 ธันวาคม 2564
พิมพ์
ธ.ก.ส. มอบทุนเดินทางไปประกอบพิธีฮัจญ์และอุมเราะฮ์ ครั้งที่ 9
ธ.ก.ส. จัดมหกรรมส่งต่อความดีกองทุนธนาคารอิสลาม ธ.ก.ส. ครั้งที่ 9 พร้อมมอบทุนเดินทางแก่ผู้ที่ฝากเงินโครงการเงินฝากรักษาทรัพย์ร่วมกิจกรรมรับทุนฮัจญ์และอุมเราะฮ์ เพื่อไปประกอบพิธีกรรมทางศาสนา ณ นครเมกกะ ประเทศซาอุดิอาระเบีย รวมจำนวน 51 ทุน มูลค่ารวมกว่า
นายสุรชัย รัศมี รองผู้จัดการธนาคารเพื่อการเกษตรและสหกรณ์การเกษตร (ธ.ก.ส.) ร่วมงาน “มหกรรมส่งต่อความดีกองทุนธนาคารอิสลาม ธ.ก.ส. ครั้งที่ 9” เพื่อมอบทุนเดินทางไปประกอบพิธีฮัจญ์และอุมเราะฮ์ แก่ผู้ที่ฝากเงินตามโครงการเงินฝากรักษาทรัพย์ร่วมกิจกรรมรับทุนฮัจญ์และอุมเราะฮ์ ซึ่งเป็นผลิตภัณฑ์เงินฝากของ ธ.ก.ส. ที่ดำเนินการสอดคล้องตามหลักศาสนาอิสลาม โดยมีนางสาวสุนีย์รัตน์ ภู่ขำ นายอำเภอบ้านแหลม เป็นประธานเปิดงาน เมื่อวันที่ 21 ธันวาคม 2564 ณ มัสยิดฮิดายะห์ตุ้ลมุตตะกีน ตำบลท่าแร้งออก อำเภอบ้านแหลม จังหวัดเพชรบุรี
สำหรับผู้ที่มีสิทธิ์ได้รับทุนเดินทาง ต้องเป็นผู้ที่ฝากเงินประเภทเงินฝากรักษาทรัพย์ ซึ่งเป็นผลิตภัณฑ์เงินฝากที่ดำเนินการถูกต้องตามหลักศาสนาอิสลามที่เปิดให้บริการมาตั้งแต่ปี 2542 โดยธนาคารไม่ได้จ่ายผลตอบแทนในรูปแบบดอกเบี้ย แต่ได้มอบเป็นสิทธิ์รับทุนเดินทางเพื่อไปประกอบพิธีฮัจญ์และอุมเราะฮ์ ณ นครมักกะห์ ประเทศซาอุดิอาระเบีย โดยต้องมียอดเงินฝากทุก ๆ 2,000 บาท และฝากติดต่อกันไม่น้อยกว่า 3 เดือน จะได้รับสิทธิ์ร่วมรับทุนเดินทาง จำนวน 1 สิทธิ์ และกรณีฝากต่อเนื่อง 6 เดือน จะได้รับสิทธิ์เพิ่ม 2 สิทธิ์ ระยะเวลาตั้งแต่ 1 เมษายน – 31 มีนาคม ของปีถัดไป
นายสุรชัย กล่าวอีกว่า ในปีนี้ ธ.ก.ส. ได้มอบทุนเดินทางรวมจำนวน 51 ทุน จากสิทธิ์ทั้งหมด จำนวน 1,664,268 สิทธิ์ ของผู้ฝากเงินระหว่างวันที่ 1 เมษายน 2563 – 31 มีนาคม 2564 โดยแบ่งเป็นทุนเดินทางไปประกอบพิธีฮัจญ์ จำนวน 23 ทุน และ ทุนเดินทางไปประกอบพิธีอุมเราะฮ์ จำนวน 28 ทุน รวมมูลค่าทุนเดินทางกว่า 7 ล้านบาท
ที่ผ่านมา ธ.ก.ส. ได้จัดกิจกรรมมอบทุนเดินทางมาแล้ว 8 ครั้ง ได้ส่งมอบทุนเดินทางไปประกอบพิธีกรรมทางศาสนาอิสลามไปแล้วกว่า 437 ทุน แบ่งเป็นทุนประกอบพิธีฮัจญ์ จำนวน 149 ทุน และทุนประกอบพิธีอุมเราะฮ์ จำนวน 288 ทุน สำหรับผู้ที่สนใจผลิตภัณฑ์เงินฝากรักษาทรัพย์หรือผลิตภัณฑ์อื่น ๆ   ในระบบธนาคารอิสลามของ  ธ.ก.ส. สามารถติดต่อสอบถามรายละเอียดได้ที่ ธ.ก.ส. ทุกสาขา หรือที่ Call Center 02 555 0555.

ที่มา : https://www.thaigov.go.th/news/contents/details/49780