รัฐบาลไทย-ข่าวทำเนียบรัฐบาล-นายกฯ รับทราบข้อกังวล "ภาษีคริปโตฯ" มอบกรมสรรพากรชี้แจงแนวทาง "การคิดภาษี - ยื่นภาษี" ให้ชัดเจน


วันจันทร์ที่ 10 มกราคม 2565
นายกฯ รับทราบข้อกังวล "ภาษีคริปโตฯ" มอบกรมสรรพากรชี้แจงแนวทาง "การคิดภาษี - ยื่นภาษี" ให้ชัดเจน
.....
กรณีกรมสรรพากรได้กำหนดให้ผู้ที่มีกำไรจากการขายสินทรัพย์ดิจิทัลต้องยื่นแบบเสียภาษี (การเสียภาษีคริปโตเคอเรนซี) อาจจะสร้างอุปสรรคต่อการพัฒนาตลาดการเงินสมัยใหม่ รวมทั้งไม่เอื้อให้สตาร์ทอัพกลุ่มฟินเทคเข้ามาลงทุนในประเทศไทย
.
จากปัญหาดังกล่าว นายกรัฐมนตรีได้รับทราบถึงข้อกังวลของหลายฝ่ายแล้ว และได้มอบหมายให้กรมสรรพากร กระทรวงการคลังดำเนินการชี้แจงให้เกิดความชัดเจนต่อไป
.
ทั้งนี้ รัฐบาลได้ติดตามการเติบโตของตลาดสินทรัพย์ดิจิทัลมาโดยตลอด และไม่ปฏิเสธการพัฒนาตลาดสินทรัพย์ดิจิทัล มุ่งหวังให้ผู้ลงทุนมีความเข้าใจ รู้เท่าทันในระดับที่มากและกว้างขวางพอ
.
พร้อมวางเกณฑ์การกำกับที่ดีและมีนโยบายการสนับสนุนด้านต่าง ๆ รวมถึงเรื่องของภาษีไปพร้อมกัน เพื่อเป็นประโยชน์ต่อระบบเศรษฐกิจสูงสุด
.
อ่านเพิ่มเติม คลิก https://www.thaigov.go.th/news/contents/details/50366
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/50384