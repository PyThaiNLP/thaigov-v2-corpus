รัฐบาลไทย-ข่าวทำเนียบรัฐบาล-นายกฯ ติดตามความคืบหน้าหลังหารือภาคเอกชนสหรัฐฯ ย้ำไทยให้ความสำคัญกับการลงทุนของภาคเอกชนต่างประเทศ


วันเสาร์ที่ 30 เมษายน 2565
นายกฯ ติดตามความคืบหน้าหลังหารือภาคเอกชนสหรัฐฯ ย้ำไทยให้ความสำคัญกับการลงทุนของภาคเอกชนต่างประเทศ
.....
พล.อ.ประยุทธ์ จันทร์โอชา นายกรัฐมนตรี และ รมว.กลาโหม ติดตามความก้าวหน้าภายหลังการหารือกับ คณะนักธุรกิจจากสภาธุรกิจสหรัฐฯ - อาเซียน (U.S. - ASEAN Business Council: USABC) 49 บริษัท เมื่อวันที่ 29 พ.ย. 64 ที่ผ่านมา ซึ่งถือเป็นคณะใหญ่ที่สุดในประวัติศาสตร์ โดยย้ำว่า รัฐบาลให้ความสำคัญกับการมีส่วนร่วมของภาคส่วนต่าง ๆ ในการขับเคลื่อนเศรษฐกิจ ซึ่งการลงทุนของภาคเอกชนต่างประเทศถือเป็นส่วนสำคัญ และเป็นแรงขับเคลื่อนเศรษฐกิจไทยให้ขยายตัว ท่ามกลางสถานการณ์ที่โลกกำลังเผชิญกับความท้าทาย
.
นายกรัฐมนตรีได้ชี้แจงนโยบายของรัฐบาลที่มีความพร้อมของปัจจัยพื้นฐานที่เอื้อต่อการลงทุน ซึ่งการที่มีหลายบริษัทที่เข้าร่วมหารือเป็นครั้งแรก สะท้อนว่าไทยอยู่ในเรดาร์ของนักลงทุน ต่างชาติเห็นถึงศักยภาพทางเศรษฐกิจของไทย ซึ่งจะเป็นประโยชน์ต่อการเจริญเติบโตทางเศรษฐกิจอย่างยั่งยืน โดยเฉพาะภายหลังสถานการณ์โรคโควิด-19 พร้อมขอบคุณทุกภาคส่วนที่ร่วมกันทำงาน และขอให้เชื่อมั่นว่าไทยให้ความสำคัญกับเศรษฐกิจ - การลงทุนระหว่างประเทศ เพื่อการพัฒนาแห่งอนาคตที่เปิดกว้าง เชื่อมโยง สมดุล และยั่งยืน
.
อ่านเพิ่มเติม คลิก https://www.thaigov.go.th/news/contents/details/54052
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/54100