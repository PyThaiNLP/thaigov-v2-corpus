รัฐบาลไทย-ข่าวทำเนียบรัฐบาล-โฆษกรัฐบาลชี้ ทิศทางการเมืองปี 65 นายกฯ พารัฐบาลฝ่าทุกวิกฤตอย่างมั่นคง มุ่งช่วยเหลือประชาชนทุกด้าน ย้ำ “นายกฯ” เดินหน้าพลิกโฉมประเทศ แก้ปัญหาให้ประชาชน ไม่สนเกมส์การเมือง


วันอาทิตย์ที่ 2 มกราคม 2565
พิมพ์
โฆษกรัฐบาลชี้ ทิศทางการเมืองปี 65 นายกฯ พารัฐบาลฝ่าทุกวิกฤตอย่างมั่นคง มุ่งช่วยเหลือประชาชนทุกด้าน ย้ำ “นายกฯ” เดินหน้าพลิกโฉมประเทศ แก้ปัญหาให้ประชาชน ไม่สนเกมส์การเมือง
โฆษกรัฐบาลชี้ ทิศทางการเมืองปี 65 นายกฯ พารัฐบาลฝ่าทุกวิกฤตอย่างมั่นคง มุ่งช่วยเหลือประชาชนทุกด้าน ย้ำ “นายกฯ” เดินหน้าพลิกโฉมประเทศ แก้ปัญหาให้ประชาชน ไม่สนเกมส์การเมือง
วันที่ 2 ม.ค. 65 นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า สำหรับทิศทางการทำงานของรัฐบาลในปี 2565 นั้น พล.อ.ประยุทธ์ จันทร์โอชา นายกรัฐมนตรี และรัฐมนตรีว่าการกระทรวงกลาโหม จะยังคงทุ่มเททำงานเพื่อแก้ไขปัญหาความเดือดร้อนให้กับประชาชนอย่างต่อเนื่อง รวมถึงการต่อยอดนโยบายของรัฐบาล เพื่อพลิกโฉมประเทศในทุกด้าน ทั้งนี้ ที่ผ่านมาแม้ว่ารัฐบาลต้องเผชิญกับวิกฤตเศรษฐกิจโลก และโควิด-19 แต่ด้วยความร่วมมืออย่างดีจากประชาชนคนไทยทั้งประเทศ จึงทำให้เราผ่านวิกฤตมาได้อย่างมั่นคงจนนานาชาติต่างให้การยอมรับ
“ในปี 2565 ท่านนายกฯ จะยังคงทุ่มเททำงานอย่างหนักเพื่อประชาชน เดินหน้าแก้ไขปัญหาเพื่อพลิกโฉมประเทศ โดยไม่สนเกมส์การเมืองใด ๆ ขอมุ่งทำงานอย่างเดียว ดังนั้น ผมเชื่อว่า ด้วยความมุ่งมั่นทุ่มเททำงานของท่านนายกฯ และความเข้าใจอันดีต่อกันในพรรคร่วมรัฐบาล จะนำพาประเทศผ่านวิกฤตต่าง ๆ ไปได้อย่างมั่นคง ส่งผลให้รัฐบาลเดินหน้าทำงานเพื่อประชาชนได้ครบเทอม จนได้รับการยอมรับ รวมถึงความไว้วางใจจากประชาชนต่อไป” นายธนกร กล่าว

ที่มา : https://www.thaigov.go.th/news/contents/details/50149