รัฐบาลไทย-ข่าวทำเนียบรัฐบาล-ศบค.กำชับเข้มมาตรการ COVID Free Setting และ 2U ตลอดสงกรานต์


วันอังคารที่ 12 เมษายน 2565
พิมพ์
ศบค.กำชับเข้มมาตรการ COVID Free Setting และ 2U ตลอดสงกรานต์
วันเสาร์ที่ 9 เมษายน 2565
ต่อจากนี้ไป ขอเชิญรับฟังไทยคู่ฟ้า ค่ะ
ศบค. มอบหมายให้คณะกรรมการโรคติดต่อจังหวัด ประเมิน กำกับ เฝ้าระวัง และควบคุมการปฏิบัติตามมาตรการ COVID Free Setting ในการจัดกิจกรรมรวมกลุ่มช่วงเทศกาลสงกรานต์ และกิจการต่าง ๆ ที่มีคนไปรวมตัวจำนวนมาก เช่น ท่าอากาศยาน สถานีขนส่ง ร้านอาหาร ตลาด ศาสนสถาน สถานที่ท่องเที่ยว และเน้นมาตรการ 2U คือ Universal Prevention ทุกคนป้องกันตนเอง สวมหน้ากากอนามัย เว้นระยะห่าง ลดโอกาสเสี่ยงจากการรับประทานอาหารร่วมกันเป็นเวลานาน และ Universal Vaccination ฉีดวัคซีนป้องกันโรคโควิด-19 แก่ประชาชนทุกกลุ่มอายุก่อนเทศกาลสงกรานต์ โดยเฉพาะผู้สูงอายุและผู้มีโรคเรื้อรัง พร้อมจัดเตรียมแผนเผชิญเหตุไว้รองรับหากเกิดการระบาดเพิ่มขึ้น ระหว่าง หรือ หลัง เทศกาล
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/53532