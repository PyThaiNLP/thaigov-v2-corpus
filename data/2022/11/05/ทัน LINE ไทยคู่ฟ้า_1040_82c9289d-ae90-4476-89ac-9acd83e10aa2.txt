รัฐบาลไทย-ข่าวทำเนียบรัฐบาล-เปิดความแตกต่างโครงการรถไฟความเร็วสูงไทย - จีน VS โครงการรถไฟลาว - จีน


วันศุกร์ที่ 22 กรกฎาคม 2565
เปิดความแตกต่างโครงการรถไฟความเร็วสูงไทย - จีน VS โครงการรถไฟลาว - จีน
.....
กรมการขนส่งทางราง เผยความแตกต่างระหว่างโครงการรถไฟความเร็วสูงไทย - จีน กับโครงการรถไฟลาว - จีน ดังนี้“โครงการรถไฟความเร็วสูงไทย - จีน” ไทยลงทุนและดำเนินการก่อสร้างเอง 100% จีน ช่วยงานโยธา คือ ออกแบบ ควบคุมงาน ติดตั้งระบบไฟฟ้าและเครื่องกล เป็นรถไฟทางคู่ตลอดเส้นทาง รองรับความเร็วสูงสุด 250 กม./ชม. ต้นทุน กม.ละ 358 ล้านบาท
.
ส่วน“โครงการรถไฟลาว - จีน” เป็นการร่วมลงทุนระหว่างลาว 30% จีน 70% เป็นรถไฟทางเดี่ยว ความเร็วสูงสุด 160 กม./ชม. ต้นทุน กม. ละ 480 ล้านบาท
.
แม้ไทยจะก่อสร้างได้ช้ากว่าลาวซึ่งให้สัมปทานแก่จีนรับเหมาก่อสร้างแบบเบ็ดเสร็จ แต่วิธีการนี้ทำให้ไทยมีอิสระในการกำหนดแผนการเดินรถ ไม่เสียสิทธิ์การใช้พื้นที่ข้างทาง และจ้างพนักงานทั้งหมดเป็นคนไทยได้ตั้งแต่วันแรกที่เปิดให้บริการเดินรถ
.
ปัจจุบันรถไฟความเร็วสูงไทย - จีน ระยะที่ 1 ช่วง กทม. - นครราชสีมา อยู่ระหว่างก่อสร้าง คาดว่าจะเปิดให้บริการในปี 2569/ ระยะที่ 2 ช่วงนครราชสีมา - หนองคาย คาดว่าจะเสนอ ครม. ในปี 2565 และเปิดให้บริการปี 2571 นอกจากนี้ ยังมีโครงการรถไฟทางคู่ ช่วงขอนแก่น - หนองคาย อยู่ระหว่างเสนอ ครม. พิจารณา คาดว่าจะเปิดให้บริการในปี 2569 โดยมีคณะกรรมการบูรณาการการเชื่อมโยงทางรถไฟระหว่างไทย - ลาว - จีน ดูแลการเชื่อมโยงเส้นทางรถไฟระหว่าง 3 ประเทศให้ไทยได้รับประโยชน์สูงสุด
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/57137