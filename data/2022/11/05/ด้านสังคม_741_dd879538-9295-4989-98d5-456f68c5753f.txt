รัฐบาลไทย-ข่าวทำเนียบรัฐบาล-สำนักนายกรัฐมนตรีส่งต่อเงินบริจาคจากคิงเพาเวอร์ สนับสนุน อว. ในการวิจัยและพัฒนาคิดค้นวัคซีนป้องกันโรคติดเชื้อไวรัสโคโรนา 2019 กับโครงการ ChulaCov19


วันพุธที่ 27 ตุลาคม 2564
สำนักนายกรัฐมนตรีส่งต่อเงินบริจาคจากคิงเพาเวอร์ สนับสนุน อว. ในการวิจัยและพัฒนาคิดค้นวัคซีนป้องกันโรคติดเชื้อไวรัสโคโรนา 2019 กับโครงการ ChulaCov19
สำนักนายกรัฐมนตรีส่งต่อเงินบริจาคจากคิงเพาเวอร์ สนับสนุน อว. ในการวิจัยและพัฒนาคิดค้นวัคซีนป้องกันโรคติดเชื้อไวรัสโคโรนา 2019 กับโครงการ ChulaCov19
25 ตุลาคม 2564 ณ ทำเนียบรัฐบาล /พลเอกประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม เป็นประธานมอบเงินบริจาคบัญชี "สำนักงานปลัดสำนักนายกรัฐมนตรีเพื่อรับบริจาคสนับสนุนการแก้ไขปัญหาโรคติดเชื้อไวรัสโคโรนา 2019 (COVID-19)" ซึ่งได้รับมาจากการจัดจำหน่ายเสื้อสโมสรฟุตบอลเลสเตอร์ซิตี้ภายใต้โครงการ THAILAND SMILES WITH YOU ของบริษัท คิงเพาเวอร์ อินเตอร์เนชั่นแนล จำกัด ให้แก่กระทรวงการอุดมศึกษา วิทยาศาสตร์ วิจัยและนวัตกรรม (โครงการ ChulaCov19) เป็นจำนวนทั้งสิ้น 15,050,000 บาท โดยมีศาสตราจารย์พิเศษ ดร.เอนก เหล่าธรรมทัศน์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม
นอกจากนั้น ยังได้รับเกียรติจากนายวิษณุ เครืองาม รองนายกรัฐมนตรี นายอนุชา นาคาศัย รัฐมนตรีประจำสำนักนายกรัฐมนตรี นายดิสทัต โหตระกิตย์ เลขาธิการนายกรัฐมนตรี นายธีรภัทร ประยูรสิทธิ ปลัดสำนักนายกรัฐมนตรี ศาสตราจารย์ ดร. นายแพทย์ สิริฤกษ์ ทรงศิวิไล ปลัดกระทรวงการอุดมศึกษา วิทยาศาสตร์ วิจัยและนวัตกรรม ศ.ดร.บัณฑิต เอื้ออาภรณ์ อธิการบดี จุฬาลงกรณ์มหาวิทยาลัย รศ.นพ.ฉันชาย สิทธิพันธุ์ คณบดีคณะแพทยศาสตร์ จุฬาลงกรณ์มหาวิทยาลัย ศ.นพ.เกียรติ รักษ์รุ่งธรรม ผู้อำนวยการบริหารโครงการพัฒนาวัคซีนโควิด-19 ศูนย์วิจัยวัคซีน คณะแพทยศาสตร์ จุฬาลงกรณ์มหาวิทยาลัย และผู้แทน ผู้อำนวยการสถาบันวัคซีนแห่งชาติ เข้าร่วมพิธีฯ ดังกล่าว

ที่มา : https://www.thaigov.go.th/news/contents/details/47442