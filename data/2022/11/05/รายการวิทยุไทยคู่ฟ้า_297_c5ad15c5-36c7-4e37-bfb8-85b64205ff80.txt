รัฐบาลไทย-ข่าวทำเนียบรัฐบาล-รัฐบาลลดภาษีน้ำมันเชื้อเพลิงผลิตไฟฟ้า ส่งผลให้ค่าไฟฟ้าลด 1-1.5 บาท


วันพุธที่ 9 มีนาคม 2565
รัฐบาลลดภาษีน้ำมันเชื้อเพลิงผลิตไฟฟ้า ส่งผลให้ค่าไฟฟ้าลด 1-1.5 บาท
วันพุธที่ 9 มีนาคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลบรรเทาภาระค่าไฟฟ้าแก่ประชาชนทั่วประเทศ โดยอนุมัติปรับลดอัตราภาษีสรรพสามิตสินค้าน้ำมันดีเซลที่มีปริมาณกำมะถันเกินและไม่เกินร้อยละ 0.005 โดยน้ำหนัก หรือ น้ำมันดีเซล บี0 และน้ำมันเตา ให้เหลือจัดเก็บในอัตราเท่ากับ 0 ถึงวันที่ 15 ก.ย.2565 ซึ่งจะส่งผลให้ค่าใช้จ่ายด้านไฟฟ้าของประชาชนลดลงประมาณ 1 – 1.50 บาทต่อหน่วย เป็นระยะเวลา 6 เดือน ทั้งนี้ ในปัจจุบันการไฟฟ้าฝ่ายผลิตแห่งประเทศไทยใช้น้ำมันดีเซลบี0 และน้ำมันเตา เป็นเชื้อเพลิงในการผลิตไฟฟ้าทดแทนก๊าซธรรมชาติที่ราคาในตลาดโลกปรับตัวสูงขึ้นอย่างต่อเนื่อง การปรับลดภาษีสรรพสามิตของสินค้าน้ำมันและผลิตภัณฑ์น้ำมันในครั้งนี้จึงเป็นการช่วยลดอัตราค่าไฟฟ้าโดยปรับลดที่ต้นทุนการผลิตไฟฟ้าโดยตรง
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/52370