รัฐบาลไทย-ข่าวทำเนียบรัฐบาล-ศบค.อนุญาตเปิดสถานบันเทิงในพื้นที่สีฟ้าและสีเขียว เริ่ม 1 มิ.ย.65


วันอังคารที่ 24 พฤษภาคม 2565
ศบค.อนุญาตเปิดสถานบันเทิงในพื้นที่สีฟ้าและสีเขียว เริ่ม 1 มิ.ย.65
วันเสาร์ที่ 21 พฤษภาคม 2565
ต่อจากนี้ไป ขอเชิญรับฟังไทยคู่ฟ้า ค่ะ
ศบค.เห็นชอบให้สถานบริการ สถานบันเทิง ผับ บาร์ คาราโอเกะ หรือสถานที่ที่มีลักษณะคล้ายกัน ที่ขึ้นทะเบียนสถานบริการหรือสถานประกอบการ และได้รับอนุญาตจากคณะกรรมการโรคติดต่อจังหวัด ในพื้นที่สีฟ้า 17 จังหวัด และสีเขียว 14 จังหวัด เปิดให้บริการได้ตั้งแต่วันที่ 1 มิ.ย.2565 เป็นต้นไป โดยจำกัดเวลาเปิดให้บริการรวมถึงจำหน่ายและบริโภคเครื่องดื่มแอลกอฮอล์ได้ไม่เกินเวลา 24.00 น. งดบริการเครื่องดื่มที่มีการใช้แก้วร่วมกัน งดกิจกรรมส่งเสริมการขายเครื่องดื่มแอลกอฮอล์ พนักงานทุกคนต้องได้รับวัคซีนเข็มกระตุ้น มีการตรวจคัดกรองความเสี่ยงด้วย Thai Save Thai ทุกวัน ตรวจด้วย ATK ทุก 7 วัน ปฏิบัติตามมาตรการ Covid Free Setting และ Universal Prevention อย่างเคร่งครัด
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/54814