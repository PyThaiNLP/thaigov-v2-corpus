รัฐบาลไทย-ข่าวทำเนียบรัฐบาล-ครม.เห็นชอบแต่งตั้งกรรมการผู้แทนพิเศษของรัฐบาลในการแก้ปัญหาจังหวัดชายแดนใต้เพิ่มเติม


วันจันทร์ที่ 24 มกราคม 2565
พิมพ์
ครม.เห็นชอบแต่งตั้งกรรมการผู้แทนพิเศษของรัฐบาลในการแก้ปัญหาจังหวัดชายแดนใต้เพิ่มเติม
ครม.เห็นชอบแต่งตั้งกรรมการผู้แทนพิเศษของรัฐบาลในการแก้ปัญหาจังหวัดชายแดนใต้เพิ่มเติม
วันนี้ (24 ม.ค. 65)  นางสาวไตรศุลี ไตรสรณกุล รองโฆษกประจำสำนักนายกรัฐมนตรี กล่าวว่า ที่ประชุมคณะรัฐมนตรี (ครม.) วันที่ 24 ม.ค. 2565 มีมติเห็นชอบตามที่สำนักงานสภาความมั่นคงแห่งชาติเสนอ แต่งตั้ง นางสาวรัชดา ธนาดิเรก รองโฆษกประจำสำนักนายกรัฐมนตรี เป็นกรรมการผู้แทนพิเศษของรัฐบาลในการแก้ปัญหาจังหวัดชายแดนใต้ ในด้านประสานการมีส่วนร่วม เพื่อจะมีส่วนช่วยสนับสนุนในการประสานความร่วมมือกับทุกภาคส่วน โดยเฉพาะอย่างยิ่งการขับเคลื่อนบทบาทสตรีในพื้นที่จังหวัดใช้แดนภาคใต้
น.ส.ไตรศุลี กล่าวว่า การแต่งตั้งครั้งนี้ เป็นการแต่งตั้งเพิ่มเติม จากที่ ครม. ได้เห็นชอบการแต่งคณะกรรมการผู้แทนพิเศษฯ เมื่อ 28 ธ.ค. 2564 ประกอบด้วย 1.พล.อ.ชัยชาญ ช้างมงคล ประธานกรรมการ 2. พล.อ.พรศักดิ์ พูลสวัสดิ์ กรรมการ (ด้านความมั่นคง) 3 นายปณิธาน วัฒนายากร กรรมการ (ด้านการต่างประเทศ) 4.นายการุณ สกุลประดิษฐ์ กรรมการ (ด้านการศึกษา) 5.นายเชื่อง ชาตอริยะกุล กรรมการ (ด้านเศรษฐกิจ) 6.นายดลเดช พัฒนรัฐ กรรมการ (ด้านสังคมพหุวัฒนธรรม)
สำหรับประวัติการทำงานของนางสาวรัชดา ก่อนหน้าที่จะเป็นรองโฆษกประจำสำนักนายกรัฐมนตรี เคยเป็นสมาชิกสภาผู้แทนราษฎร 2 สมัย มีตำแหน่งรองประธานคณะกรรมาธิการการต่างประเทศ รองประธานคณะอนุกรรมาธิการพิจารณาศึกษาความสัมพันธ์ระหว่างประเทศไทยกับกลุ่มประชาชาติมุสลิม และยังได้ทำงานร่วมกับเครือข่ายภาคประชาสังคม ด้านสตรี เยาวชน ต่อต้านการค้ามนุษย์ และกับเครือข่ายต่างประเทศ อาทิ รองประธานกลุ่มการเมืองงานด้านสตรี สภาเสรีภาพและประชาธิปไตยแห่งเอเชีย (Council of Asian Liberals and Democrats) กรรมการสิทธิมนุษยชนองค์กรเสรีนิยมสากล (Liberal International Human Rights Committee) สมาชิกเครือข่าย International Panel of Parliamentarians for Freedom of Religion or Belief (IPPFoRB) ทำงานร่วมกับ DCAF Geneva Centre for Security Sector Governance และก่อนเป็นสมาชิกสภาผู้แทนราษฎร เคยเป็นอาจารย์สอนอยู่ที่มหาวิทยาลัยมหิดล

ที่มา : https://www.thaigov.go.th/news/contents/details/50828