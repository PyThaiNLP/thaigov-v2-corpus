รัฐบาลไทย-ข่าวทำเนียบรัฐบาล-รัฐบาลเปิดสถานีกลางบางซื่อแล้ว สำหรับกลุ่มผู้สูงอายุและกลุ่ม 7 โรคเสี่ยงใน กทม.ที่ถูกเลื่อนนัด โทรแจ้งเข้ารับการฉีดวัคซีนโควิด-19 เพื่อนัดวันเวลาฉีด รองรับ 2,000 คนต่อวัน


วันพฤหัสบดีที่ 17 มิถุนายน 2564
พิมพ์
รัฐบาลเปิดสถานีกลางบางซื่อแล้ว สำหรับกลุ่มผู้สูงอายุและกลุ่ม 7 โรคเสี่ยงใน กทม.ที่ถูกเลื่อนนัด โทรแจ้งเข้ารับการฉีดวัคซีนโควิด-19 เพื่อนัดวันเวลาฉีด รองรับ 2,000 คนต่อวัน
รัฐบาลเปิดสถานีกลางบางซื่อแล้ว สำหรับกลุ่มผู้สูงอายุและกลุ่ม 7 โรคเสี่ยงใน กทม.ที่ถูกเลื่อนนัด โทรแจ้งเข้ารับการฉีดวัคซีนโควิด-19 เพื่อนัดวันเวลาฉีด รองรับ 2,000 คนต่อวัน
วันที่ 17 มิถุนายน 2564 นายอนุชา บูรพชัยศรี โฆษกประจำสำนักนายกรัฐมนตรี เปิดเผยว่า กลุ่มผู้สูงอายุ และผู้มี 7 กลุ่มโรคกลุ่มเรื้อรัง ที่ลงทะเบียนในระบบ “หมอพร้อม” ในเขตกรุงเทพมหานคร แต่ถูกเลื่อนนัดออกไปก่อนนั้น สามารถติดต่อนัดฉีดวัคซีนโควิด-19 ได้ใหม่ที่ศูนย์ฉีดวัคซีนกลางสถานีกลางบางซื่อ ผ่านระบบคอลเซ็นเตอร์ “หมอพร้อม” ที่หมายเลข 02-792-2333 ซึ่งมีเกือบ 200 คู่สาย ทั้งนี้ ได้เตรียมวัคซีนเพื่อฉีดกลุ่มเปราะบางกลุ่มนี้โดยเฉพาะ โดยตั้งเป้ารองรับได้ 2,000 คน/วัน
โฆษกประจำสำนักนายกรัฐมนตรียังเปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ในฐานะผู้อำนวยการศูนย์บริหารสถานการณ์โควิด-19  มีความห่วงใยกลุ่มผู้สูงวัย และผู้ที่มี 7 กลุ่มโรคเรื้อรัง ซึ่งเป็นกลุ่มที่ควรได้รับวัคซีนโควิด-19 เป็นลำดับแรก รวมทั้งกรุงเทพมหานครยังจัดอยู่ในพื้นที่ที่ยังคงมีการแพร่ระบาดหนักของโควิด-19 ดังนั้นเพื่อลดความเสี่ยงในการป่วยแล้อาจมีอาการรุนแรงจนถึงเสียชีวิตได้ จึงมอบหมายให้หน่วยงานที่เกี่ยวข้อง เร่งช่วยเหลือและให้การสนับสนุนเพื่อให้บุคคลกลุ่มนี้ได้รับการฉีดวัคซีนโดยเร็วภายใน 2 เดือนนี้  สำหรับผู้ที่ลงทะเบียนผ่านหมอพร้อมในพื้นที่กรุงเทพมหานคร และไม่ได้รับแจ้งว่ามีการเลื่อนนัดจากโรงพยาบาลที่ได้ลงทะเบียนไว้แล้วนั้น ก็ยังคงสามารถเข้ารับบริการฉีดวัคซีนในวัน เวลา และโรงพยาบาลเดิมได้ตามปกติ
“สำหรับการกระจายวัคซีนในครึ่งหลังของเดือนมิถุนายนนี้ ทราบจากหน่วยงานที่เกี่ยวข้องว่า จะสามารถจัดส่งวัคซีนและกระจายได้ตามแผน อย่างไรก็ตาม รัฐบาลจะเร่งจัดหาวัคซีนเข้ามาเพิ่มเติมอย่างต่อเนื่องทั้งจากผู้ผลิตรายเดิมและรายใหม่ ๆ เพื่อให้เพียงพอในการฉีดวัคซีนให้กับประชาชน และนำไปสู่การมีภูมิคุ้มกันหมู่ และเพื่อเดินหน้าไปสู่เป้าหมายการเปิดประเทศภายใน 120 วัน ตามนโยบายของนายกรัฐมนตรี” นายอนุชา กล่าว

ที่มา : https://www.thaigov.go.th/news/contents/details/42805