รัฐบาลไทย-ข่าวทำเนียบรัฐบาล-รัฐบาลเร่งช่วยเหลือเกษตรกรประสบภัยน้ำท่วม


วันอังคารที่ 30 สิงหาคม 2565
พิมพ์
รัฐบาลเร่งช่วยเหลือเกษตรกรประสบภัยน้ำท่วม
วันอาทิตย์ที่ 28 สิงหาคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลพร้อมช่วยเหลือบรรเทาความเดือดร้อนแก่เกษตรกรที่ประสบภัยน้ำท่วมพื้นที่ทำการเกษตร
จากเหตุพายุดีเปรสชันมู่หลานและร่องมรสุมพาดผ่านประเทศเมียนมาและภาคเหนือตอนบนของประเทศไทย
โดยเร่งสำรวจความเสียหายและฟื้นฟูเยียวยาให้สถานการณ์กลับสู่ภาวะปกติโดยเร็ว
สำหรับเกณฑ์การให้ความช่วยเหลือเป็นไปตามระเบียบกระทรวงการคลังว่าด้วยเงินทดรองราชการ
เพื่อช่วยเหลือผู้ประสบภัยพิบัติกรณีฉุกเฉิน พ.ศ.2562 ได้แก่ พื้นที่ปลูกข้าว 1,340 บาท/ไร่ พืชไร่และพืชผัก
1,980 บาท/ไร่ ไม้ผลไม้ยืนต้นและอื่น ๆ 4,048 บาท/ไร่ ตามพื้นที่ที่เสียหายจริงไม่เกินครัวเรือนละ 30 ไร่
นอกจากนี้ ยังเตรียมแจกพันธุ์พืชและเชื้อราไตรโคเดอร์มาซึ่งเป็นเชื้อราดีไว้กำจัดเชื้อราไม่ดี
ให้แก่เกษตรกรหลังน้ำลดด้วย
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/58425