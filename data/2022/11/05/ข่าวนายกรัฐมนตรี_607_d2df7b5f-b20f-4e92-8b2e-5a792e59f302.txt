รัฐบาลไทย-ข่าวทำเนียบรัฐบาล-นายกรัฐมนตรีสักการะพระบรมราชานุสาวรีย์สมเด็จพระนเรศวรมหาราช พร้อมผูกผ้าพระเจดีย์ยุทธหัตถี เพื่อความเป็นสิริมงคลในโอกาสเดินทางตรวจราชการ จ.กาญจนบุรี


วันพฤหัสบดีที่ 4 สิงหาคม 2565
พิมพ์
นายกรัฐมนตรีสักการะพระบรมราชานุสาวรีย์สมเด็จพระนเรศวรมหาราช พร้อมผูกผ้าพระเจดีย์ยุทธหัตถี เพื่อความเป็นสิริมงคลในโอกาสเดินทางตรวจราชการ จ.กาญจนบุรี
นายกรัฐมนตรีสักการะพระบรมราชานุสาวรีย์สมเด็จพระนเรศวรมหาราช พร้อมผูกผ้าพระเจดีย์ยุทธหัตถี เพื่อความเป็นสิริมงคลในโอกาสเดินทางตรวจราชการ จ.กาญจนบุรี
นายธนกร วังบุญคงชนะ โฆษกประจำสำนักนายกรัฐมนตรีเผยว่า วันนี้ (4 ส.ค. 65) เวลา 11.25 น. ณ พระบรมราชานุสาวรีย์สมเด็จพระนเรศวรมหาราช ต.ดอนเจดีย์ อ.พนมทวน จ.กาญจนบุรี ในโอกาสการเดินทางลงพื้นที่ตรวจราชการ จ.กาญจนบุรี พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม พร้อมคณะ สักการะพระบรมราชานุสาวรีย์สมเด็จพระนเรศวรมหาราชขณะทรงพระคชาธารออกศึก ซึ่งเป็นอนุสรณ์สถานที่่ระลึกถึงคุณงามความดีที่พระนเรศวรได้ทำไว้ เพื่อปกป้องแผ่นดินไทยไว้ให้ลูกหลาน โดยนายกรัฐมนตรีได้ผูกผ้าสามสีพระเจดีย์ยุทธหัตถีที่เชื่อกันว่าสร้างขึ้นในครั้งที่สมเด็จพระนเรศวรมหาราชทรงกระทำยุทธหัตถีชนะสมเด็จพระมหาอุปราชากษัตริย์แห่งพม่า จากนั้น นายกรัฐมนตรีสักการะพระบรมรูปสมเด็จพระนเรศวรมหาราช พระสุพรรณกัลยา และพระเอกาทศรถ โดยมีข้าราชการส่วนท้องถิ่น นักเรียนและประชาชนให้การต้อนรับ
ภายหลังการสักการะฯ นายกรัฐมนตรีได้เดินทักทายผู้ที่มารอต้อนรับ พร้อมถ่ายภาพร่วมกับประชาชนอย่างเป็นกันเอง สร้างความประทับใจให้กับประชาชนชาวจังหวัดกาญจนบุรี โดยประชาชนได้ส่งเสียงรักลุงตู่ ลุงตู่สู้ ๆ นอกจากนี้ ยังมีนายไชยพงษ์ แสนดี เจ้าของปางช้าง อ.ไทรโยค จ.กาญจนบุรี กล่าวอวยพรขอให้นายกรัฐมนตรี “มีความหนักแน่นเหมือนหิน  สร้างความหนักแน่นสามัคคีเพื่อประเทศชาติและคนไทย” และนายกรัฐมนตรีได้กล่าวกับนักเรียนว่า ขอให้ตั้งใจเรียนหนังสือ เพื่อสร้างอนาคต นำพาประเทศชาติให้เจริญต่อไป

ที่มา : https://www.thaigov.go.th/news/contents/details/57624