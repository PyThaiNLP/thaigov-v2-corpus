รัฐบาลไทย-ข่าวทำเนียบรัฐบาล-นายกฯ สั่งปรับแผนรับมือ "เหตุก่อกวนในพื้นที่ชายแดนใต้" เร่งตรวจสอบและจับกุมผู้กระทำผิดโดยเร็ว


วันจันทร์ที่ 31 มกราคม 2565
นายกฯ สั่งปรับแผนรับมือ "เหตุก่อกวนในพื้นที่ชายแดนใต้" เร่งตรวจสอบและจับกุมผู้กระทำผิดโดยเร็ว
.....
นายธนกร วังบุญคงชนะ โฆษกประจำสำนักนายกรัฐมนตรี เผยว่า นายกรัฐมนตรีรับทราบรายงานเหตุการณ์ที่คนร้ายลอบวางระเบิดแสวงเครื่องขนาดเล็กบรรจุกระป๋องสเปรย์และกล่องกระดาษ จำนวน 15 จุด 17 ลูก ในพื้นที่ อ.เมือง จ.ยะลา เมื่อวันที่ 29 ม.ค. ที่ผ่านมา
.
ได้สั่งการตรงไปยังกองอำนวยการรักษาความมั่นคงภายใน ภาค 4 ส่วนหน้า เร่งตรวจสอบและจับกุมผู้กระทำผิดมาดำเนินคดี ขณะนี้เจ้าหน้าที่ที่เกี่ยวข้องได้ทำการเก็บรวบรวมวัตถุพยาน ภาพจากกล้องวงจรปิด และเร่งติดตามตัวคนร้าย เพื่อนำมาดำเนินคดีตามกฎหมาย
.
นอกจากนี้ ได้กำชับฝ่ายความมั่นคงในพื้นที่ ให้ปรับแผนวางมาตรการรักษาความปลอดภัย และบูรณาการทำงานร่วมกับหน่วยงานระดับพื้นที่ทั้งฝ่ายปกครอง ภาคเอกชน และภาคประชาชน พร้อมรายงานสถานการณ์อย่างต่อเนื่อง
.
อ่านเพิ่มเติม คลิก https://www.thaigov.go.th/news/contents/details/51056
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/51074