รัฐบาลไทย-ข่าวทำเนียบรัฐบาล-นฤมล มอบข้าวกล่องทีมจิตอาสา ส่งกำลังใจผู้ปฏิบัติหน้าที่ดูแลผู้ป่วยโควิด


วันเสาร์ที่ 31 กรกฎาคม 2564
นฤมล มอบข้าวกล่องทีมจิตอาสา ส่งกำลังใจผู้ปฏิบัติหน้าที่ดูแลผู้ป่วยโควิด
รมช.แรงงงาน ส่งทีมมอบข้าวกล่องทีมจิตอาสา เพื่อขอบคุณและร่วมเป็นกำลังใจในปฏิบัติหน้าที่ดูแลผู้ป่วยโควิด
วันที่ 31 กรกฎาคม 2564 ศาสตราจารย์ นฤมล ภิญโญสินวัฒน์ รัฐมนตรีช่วยว่าการกระทรวงแรงงาน เปิดเผยว่า จากสถานการณ์การแพร่ระบาดของโควิด-19 ระลอกนี้ ที่มีจำนวนผู้ติดเชื้อเพิ่มมากขึ้นอย่างต่อเนื่อง ซึ่งได้ส่งผลกระทบไปยังพี่น้องประชาชนหลายกลุ่ม จึงได้มอบหมายให้ทีมงานลงพื้นทีมมอบข้าวกล่องอย่างต่อเนื่อง ซึ่งที่ผ่านมาได้นำไปมอบให้กับแคมป์คนงานก่อสร้าง บุคลกรทางการแพทย์ทั้งโรงพยาบาลหลักและโรงพยาบาลสนาม ขณะนี้ได้ขยายไปยังกลุ่มเป้าหมายอื่น ในครั้งนี้ได้มอบให้แก่ศูนย์การเคลื่อนย้าย กองทัพบก และกลุ่มจิตอาสาที่ปฏิบัติหน้าที่ดูแลประสานงาน ให้ความช่วยเหลือผู้ป่วยโควิด-19
“ขอบคุณในน้ำใจและความเสียสละของทีมจิตอาสาที่มีต่อพี่น้องประชาชนชาวไทยทุกคน เชื่อเป็นอย่างยิ่งว่าความร่วมมือที่เกิดขึ้นจากทุกภาคส่วน จะทำให้สถานการณ์จะค่อย ๆ ดีขึ้นและผ่านพ้นวิกฤตินี้ไปได้อย่างแน่นอน” รมช.แรงงาน กล่าวทิ้งท้าย

ที่มา : https://www.thaigov.go.th/news/contents/details/44300