รัฐบาลไทย-ข่าวทำเนียบรัฐบาล-รัฐบาลเร่งขับเคลื่อน "เมืองอัจฉริยะ (Smart City)" ยกระดับการบริหารจัดการเมือง สอดคล้องกับยุทธศาสตร์ชาติ 20 ปี


วันศุกร์ที่ 31 ธันวาคม 2564
รัฐบาลเร่งขับเคลื่อน "เมืองอัจฉริยะ (Smart City)" ยกระดับการบริหารจัดการเมือง สอดคล้องกับยุทธศาสตร์ชาติ 20 ปี
.....
โครงการเมืองอัจฉริยะ เป็นโครงการที่รัฐบาลเร่งขับเคลื่อนเพื่อเพิ่มคุณภาพชีวิตให้กับคนไทย และจากความร่วมมือของทุกฝ่าย ล่าสุด ได้มีเมือง/พื้นที่ที่ผ่านเกณฑ์ จนได้รับมอบตราสัญลักษณ์เมืองอัจฉริยะประเทศไทย จากพลเอก ประวิตร วงษ์สุวรรณ รองนายกรัฐมนตรี จำนวนกว่า 15 เมือง
.
โดย 15 เมืองอัจฉริยะดังกล่าว ถือว่าเป็นต้นแบบของเมืองที่ได้ดำเนินการจนเป็นรูปธรรมอย่างชัดเจน ประกอบด้วย
1. ขอนแก่นเมืองอัจฉริยะ
2. ฉะเชิงเทรา เมืองน่าอยู่ น่าเที่ยว น่าลงทุน
3. ภูเก็ตเมืองอัจฉริยะ
4. เมืองศรีตรัง
5. การพัฒนาเมืองอัจฉริยะเพื่อสนับสนุนการพัฒนาพื้นที่โดยรอบคลองผดุงกรุงเกษม
6. เมืองอัจฉริยะย่านพระราม 4
7. สามย่านสมาร์ทซิตี้
8. การพัฒนาเมืองเก่าอย่างชาญฉลาด เทศบาลนครเชียงใหม่
9. เมืองอัจฉริยะเพื่อความเป็นเลิศที่ยั่งยืนสู่ชุมชน พื้นที่มหาวิทยาลัยเชียงใหม่และพื้นที่ประกอบ
10. เมืองแม่เมาะน่าอยู่ จ.ลำปาง
11. ยะลาเมืองอัจฉริยะเพื่อการมีส่วนร่วมของประชาชน
12. นครสวรรค์สมาร์ทซิตี้
13. แสนสุขสมาร์ทซิตี้ จ.ชลบุรี
14. เมืองอัจฉริยะวังจันทร์วัลเลย์ จ.ระยอง
15. เมืองอัจฉริยะมักกะสัน เพื่อสนับสนุนบริการรถไฟของโครงการรถไฟความเร็วสูงเชื่อมสามสนามบิน
.
การดำเนินโครงการดังกล่าว สอดคล้องกับเป้าหมายยุทธศาสตร์ชาติ 20 ปี ที่ต้องการให้เกิดการกระจายศูนย์กลางความเจริญทางเศรษฐกิจและสังคม ซึ่งจะช่วยลดความเหลื่อมล้ำในทุกมิติ อันจะส่งผลให้ประเทศไทยมีความมั่นคง มั่งคั่ง และยั่งยืน
.
อ่านเพิ่มเติม คลิก https://www.thaigov.go.th/news/contents/details/49855
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/50096