รัฐบาลไทย-ข่าวทำเนียบรัฐบาล-“ศุลกากร” เปิดแคมเปญ “ท้ารบสยบไพรี” ตรวจเข้ม ป้องกันลักลอบขนยาเสพติด


วันศุกร์ที่ 25 มีนาคม 2565
“ศุลกากร” เปิดแคมเปญ “ท้ารบสยบไพรี” ตรวจเข้ม ป้องกันลักลอบขนยาเสพติด
.....
รัฐบาลโดยกรมศุลกากร เดินหน้าป้องกันการลักลอบขนยาเสพติดและสินค้าผิดกฎหมายอย่างเต็มที่ เพื่อให้ผู้ที่ประกอบธุรกิจอย่างสุจริตได้รับผลกระทบน้อยที่สุดในการส่งออกสินค้า ตามนโยบายสร้างความสมดุลระหว่างการอำนวยความสะดวกทางการค้าและการควบคุมทางศุลกากร รวมถึงสร้างความเชื่อมั่นในเวทีการค้าระหว่างประเทศ
.
ล่าสุด สำนักงานศุลกากรท่าเรือกรุงเทพ (สทก.) เปิดยุทธการ “สทก. ท้ารบสยบไพรี” ปิดล้อมและตรวจค้นหีบห่อ - ยานพาหนะที่เข้ามาในเขตท่าเรือกรุงเทพ เพื่อป้องกันและปราบปรามเครือข่ายลักลอบขนยาเสพติดอย่างต่อเนื่อง หลังในช่วงปีที่ผ่านมาตรวจยึดยาเสพติดได้เป็นจำนวนมาก อาทิ ยาไอซ์ มูลค่ากว่า 3,000 ล้านบาท ก่อนส่งไปไต้หวัน ในเดือน ธ.ค. 64 ซึ่งเป็นการกระทำผิดตาม พ.ร.บ.ศุลกากร พ.ศ. 2560 และประมวลกฎหมายยาเสพติด พ.ศ. 2564
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/52923