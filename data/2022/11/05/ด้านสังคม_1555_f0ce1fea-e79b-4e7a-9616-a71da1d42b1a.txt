รัฐบาลไทย-ข่าวทำเนียบรัฐบาล-ดีอีเอส จัดอบรมเตรียมความพร้อมประเมินตามตัวชี้วัด PMQA 4.0


วันพุธที่ 18 พฤษภาคม 2565
ดีอีเอส จัดอบรมเตรียมความพร้อมประเมินตามตัวชี้วัด PMQA 4.0
ดีอีเอส จัดอบรมเตรียมความพร้อมประเมินตามตัวชี้วัด PMQA 4.0
เมื่อวันที่ 18 พฤษภาคม 2565 นายเวทางค์ พ่วงทรัพย์ รองปลัดกระทรวงดิจิทัลเพื่อเศรษฐกิจและสังคม เป็นประธานเปิดโครงการประเมินสถานะการเป็นระบบราชการ 4.0 โดยมี ว่าที่เรืออากาศตรี ผศ.ดร.ธนธัส ทัพมงคล บรรยายให้ความรู้ การประเมินสถานการณ์เป็นระบบราชการ 4.0  ภายใต้หัวข้อ  เกณฑ์การประเมินสถานะการเป็นระบบราชการ4.0 ประกอบด้วย ลักษณะสำคัญองค์การ หมวด 1 การนำองค์การ  และหมวด 2 การวางแผนเชิงยุทธศาสตร์ เป็นต้นโดยมีนางสาวสุกันยาณี ยะวิญชาญ ผู้ตรวจราชการกระทรวงดิจิทัลเพื่อเศรษฐกิจและสังคม เจ้าหน้าที่ ข้าราชการของกระทรวงดิจิทัลฯ เข้าร่วม ณ ห้องประชุม 803 ชั้น 8 สำนักงานปลัดกระทรวงดิจิทัลเพื่อเศรษฐกิจและสังคม
ทั้งนี้เพื่อเตรียมความพร้อมในการประเมินสถานะของหน่วยงานภาครัฐในการเป็นระบบราชการ 4.0 สำหรับการประเมินตามตัวชี้วัด ปี 2565 (ประเมินตามตัวชี้วัด PMQA 4.0) จะเปิดให้หน่วยงานประเมินระหว่างวันที่ 1 พฤษภาคม 2565 - 30 มิถุนายน 2565 และสำนักงาน ก.พ.ร. จะดำเนินการส่งเอกสารฯ ให้ทางผู้ตรวจประเมินดำเนินการต่อไป
***********

ที่มา : https://www.thaigov.go.th/news/contents/details/54712