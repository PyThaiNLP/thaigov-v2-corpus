รัฐบาลไทย-ข่าวทำเนียบรัฐบาล-เตือน! 14 จังหวัดภาคใต้ ฝนตกหนัก เสี่ยงน้ำท่วมฉับพลัน – น้ำป่าไหลหลาก


วันจันทร์ที่ 29 พฤศจิกายน 2564
เตือน! 14 จังหวัดภาคใต้ ฝนตกหนัก เสี่ยงน้ำท่วมฉับพลัน – น้ำป่าไหลหลาก
....
วันนี้ กรมอุตุนิยมวิทยาออกประกาศเตือน “ฝนตกหนักถึงหนักมากบริเวณภาคใต้และคลื่นลมแรงบริเวณอ่าวไทย” ซึ่งมีผลกระทบถึงวันที่ 1 ธ.ค. 64 เนื่องจากมีร่องมรสุมพาดผ่านภาคใต้บริเวณ จ.ชุมพร สุราษฎร์ธานี นครศรีธรรมราช พัทลุง สงขลา ปัตตานี ยะลา นราธิวาส ระนอง พังงา ภูเก็ต กระบี่ ตรัง และสตูล ส่งผลให้มีฝนเพิ่มขึ้น และมีฝนตกหนักถึงหนักมากบางแห่ง
.
จึงขอให้ประชาชนในพื้นที่ดังกล่าวระวังอันตรายจากฝนตกหนักและฝนที่ตกสะสม ซึ่งอาจเกิดน้ำท่วมฉับพลันและน้ำป่าไหลหลากได้ รวมถึงประชาชนที่อาศัยบริเวณชายฝั่งโปรดระวังอันตรายจากคลื่นลมแรงที่พัดเข้าหาฝั่ง และเดินเรือด้วยความระมัดระวัง
.
และสามารถติดตามประกาศและข้อมูลการพยากรณ์อากาศ ได้ที่ http://www.tmd.go.th/ หรือ โทร. 0-2399-4012-13 และ 1182 ตลอด 24 ชม.
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/48827