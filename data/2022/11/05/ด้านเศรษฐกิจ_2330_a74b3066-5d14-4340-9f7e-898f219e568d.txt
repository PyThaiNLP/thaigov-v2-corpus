รัฐบาลไทย-ข่าวทำเนียบรัฐบาล-​รมว.สุริยะ ร่วมหารือประเด็นการมีส่วนร่วมของประชาชน กับคณะกรรมาธิการการพัฒนาการเมือง การสื่อสารมวลชน และการมีส่วนร่วมของประชาชน


วันพุธที่ 22 ธันวาคม 2564
พิมพ์
​รมว.สุริยะ ร่วมหารือประเด็นการมีส่วนร่วมของประชาชน กับคณะกรรมาธิการการพัฒนาการเมือง การสื่อสารมวลชน และการมีส่วนร่วมของประชาชน
นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม ให้นายณัฐชา บุญไชยอินสวัสดิ์ ประธานคณะกรรมาธิการการพัฒนาการเมือง การสื่อสารมวลชน และการมีส่วนร่วมของประชาชน และคณะ เข้าพบ
รมว.สุริยะ ร่วมหารือประเด็นการมีส่วนร่วมของประชาชน กับคณะกรรมาธิการการพัฒนาการเมือง การสื่อสารมวลชน และการมีส่วนร่วมของประชาชน
วันนี้ (21 ธ.ค. 64) นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม ให้นายณัฐชา บุญไชยอินสวัสดิ์ ประธานคณะกรรมาธิการการพัฒนาการเมือง การสื่อสารมวลชน และการมีส่วนร่วมของประชาชน และคณะ เข้าพบเพื่อรับฟังและแลกเปลี่ยนข้อมูล ข้อเท็จจริง และความเห็นในประเด็นเกี่ยวกับนโยบาย โครงการ แผนงาน กิจกรรมการขับเคลื่อนด้านการมีส่วนร่วมของประชาชน และช่องทางการสื่อสารที่เปิดโอกาสให้ประชาชนเข้ามามีส่วนร่วม รวมถึงกระบวนการรับและพิจารณาเรื่องร้องต่างๆ ในหน่วยงานภายใต้การกำกับดูแลของกระทรวงอุตสาหกรรม โดยมีนายสุชาติ ไตรแสงรุจิระ ที่ปรึกษารัฐมนตรีว่าการกระทรวงอุตสาหกรรม นายกฤชนนท์ อัยยปัญญา เลขานุการรัฐมนตรีว่าการกระทรวงอุตสาหกรรม นางวรวรรณ ชิตอรุณ รองปลัดกระทรวงอุตสาหกรรม พร้อมด้วยผู้บริหารระดับสูงของกระทรวงอุตสาหกรรมเข้าร่วมด้วย ณ ห้อง อก.1 ชั้น 2 อาคารสำนักงานปลัดกระทรวงอุตสาหกรรม
ทั้งนี้ กระทรวงอุตสาหกรรม เปิดช่องทางให้ประชาชนและผู้ประกอบการ สามารถเข้ามามีส่วนร่วม ในกระบวนการตรวจสอบและแจ้งเรื่องร้องเรียนโรงงานต่างๆ ผ่านทุกช่องทางของกระทรวงอุตสาหกรรม อาทิ เว็บไซต์กระทรวงอุตสาหกรรม facebook หรือผ่านทางสำนักงานอุตสาหกรรมจังหวัดทั่วประเทศ

ที่มา : https://www.thaigov.go.th/news/contents/details/49746