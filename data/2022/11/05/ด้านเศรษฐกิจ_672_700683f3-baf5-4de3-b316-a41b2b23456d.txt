รัฐบาลไทย-ข่าวทำเนียบรัฐบาล-กรมทางหลวงชนบท ซ่อมสร้างผิวทางลาดยางและปรับปรุงผิวทางลาดยางเดิมนำกลับมาใช้ใหม่ เน้นประหยัดเวลา คุ้มค่าตามหลักวิศวกรรม สามารถเปิดใช้งานได้ทันทีเมื่อดำเนินการแล้วเสร็จ


วันพฤหัสบดีที่ 19 สิงหาคม 2564
กรมทางหลวงชนบท ซ่อมสร้างผิวทางลาดยางและปรับปรุงผิวทางลาดยางเดิมนำกลับมาใช้ใหม่ เน้นประหยัดเวลา คุ้มค่าตามหลักวิศวกรรม สามารถเปิดใช้งานได้ทันทีเมื่อดำเนินการแล้วเสร็จ
กรมทางหลวงชนบท (ทช.) กระทรวงคมนาคม ดำเนินโครงการซ่อมสร้างผิวทางลาดยางและปรับปรุงผิวทางลาดยางเดิม นำกลับมาใช้ใหม่ (HOT MIX In - Place Recycling แบบ RE - Paving) เพื่อให้การดำเนินงานซ่อมและปรับปรุงผิวทางเป็นไปด้วยความรวดเร็ว ประหยัดเวลาและคุัมค่า
กรมทางหลวงชนบท (ทช.) กระทรวงคมนาคม ดำเนินโครงการซ่อมสร้างผิวทางลาดยางและปรับปรุงผิวทางลาดยางเดิม นำกลับมาใช้ใหม่ (HOT MIX In - Place Recycling แบบ RE - Paving) เพื่อให้การดำเนินงานซ่อมและปรับปรุงผิวทางเป็นไปด้วยความรวดเร็ว ประหยัดเวลา คุ้มค่าตามหลักวิศวกรรม ซึ่งเมื่อก่อสร้างแล้วเสร็จจะสามารถเปิดใช้การจราจรได้ทันที ส่งผลกระทบต่อการจราจรในพื้นที่น้อยที่สุด สอดรับกับนโยบายของนายศักดิ์สยาม ชิดชอบ รัฐมนตรีว่าการกระทรวงคมนาคม
นายปฐม เฉลยวาเรศ อธิบดีกรมทางหลวงชนบท เปิดเผยว่า ปัจจุบัน ทช. ได้ดำเนินการด้วยวิธีการซ่อมบำรุงด้วยวิธีซ่อมสร้างผิวทางลาดยางและปรับปรุงผิวทางลาดยางเดิมนำกลับมาใช้ใหม่ (HOT MIX In - Place Recycling แบบ RE - Paving) บนถนนทางหลวงชนบทสาย นย. 2011 แยกทางหลวงแผ่นดินหมายเลข 33 - บ้านพรหมณี อำเภอเมือง จังหวัดนครนายก เป็นเส้นทางที่ ทช. ได้อนุญาตให้ บริษัท ปตท. จำกัด (มหาชน) ดำเนินการก่อสร้างโครงการท่อส่งก๊าซธรรมชาติเส้นที่ 4 (ระยอง - แก่งคอย) ในเขตทางของ ทช. ปัจจุบันได้ดำเนินการแล้วเสร็จ ซึ่งพาดผ่านเส้นทางที่อยู่ในความดูแลของแขวงทางหลวงชนบทนครนายก จำนวน 3 สายทาง ได้แก่ ถนนทางหลวงชนบทสาย นย. 2011 กม. ที่ 0+000 - กม. ที่ 10+094 ระยะทางประมาณ 10 กิโลเมตร ถนนทางหลวงชนบทสาย นย. 2003 กม. ที่ 0+800 - กม. ที่ 4+250 ระยะทางประมาณ 3.5 กิโลเมตร และถนนทางหลวงชนบทสาย นย.2013 (ลอดผ่าน) ทั้งนี้ ทช. ได้ตรวจสอบพบว่าถนนทางหลวงชนบทสาย นย.2011 ได้รับผลกระทบจากการวางท่อก๊าซธรรมชาติ ทช. จึงได้สรุปแนวทางการซ่อมบำรุงถนนทางหลวงชนบทสาย นย. 2011 โดยกำหนดรูปแบบวิธีการซ่อมบำรุงด้วยวิธีซ่อมสร้างผิวทางลาดยางและปรับปรุงผิวทางลาดยางเดิมนำกลับมาใช้ใหม่ (HOT MIX In – Place Recycling แบบ RE - Paving) ซึ่งวิธีดังกล่าวเป็นวิธีที่ถูกต้องตามหลักวิชาการ มีความคุ้มค่า ไม่ส่งผลกระทบต่อแนวท่อก๊าซที่วางอยู่ในสายทาง การดำเนินงานเป็นไปด้วยความรวดเร็ว ประหยัดเวลา สามารถเปิดใช้การจราจรได้ทันทีเมื่อดำเนินการแล้วเสร็จ เนื่องจากสายทางดังกล่าวเป็นเส้นทางการขนส่งสินค้าเชื่อมระหว่างอำเภอองครักษ์ จังหวัดนครนายก กับ อำเภอบางน้ำเปรี้ยว จังหวัดฉะเชิงเทรา ส่งผลให้มีปริมาณการจราจรสูงถึง 8,300 คัน/วัน ขณะนี้โครงการดังกล่าวมีความก้าวหน้าไปแล้วกว่าร้อยละ 49 คาดว่าจะดำเนินการแล้วเสร็จประมาณปลายปี 2564 โดยใช้งบประมาณที่ได้รับการสนับสนุนจาก ปตท.
นอกจากนี้ ทช. ยังได้ดำเนินการซ่อมสร้างผิวทางแอสฟัลท์คอนกรีต โดยวิธี Pavement In - Place Recyling และปรับปรุงผิวทางลาดยางเดิม นำกลับมาใช้ใหม่ ด้วยวิธี HOT MIX In - Place Recycling บนถนนทางหลวงชนบทสาย ชม. 3035 แยกทางหลวงแผ่นดินหมายเลข 108 - บ้านร้อยจันทร์ อำเภอสันป่าตอง หางดง จังหวัดเชียงใหม่ แล้วเสร็จและเปิดให้ประชาชนได้ใช้สัญจรเรียบร้อยแล้วเมื่อเดือนกรกฎาคม 2564 ที่ผ่านมา

ที่มา : https://www.thaigov.go.th/news/contents/details/44905