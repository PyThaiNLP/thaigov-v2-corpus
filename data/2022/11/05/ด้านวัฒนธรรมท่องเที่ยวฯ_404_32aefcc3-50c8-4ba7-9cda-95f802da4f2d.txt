รัฐบาลไทย-ข่าวทำเนียบรัฐบาล-ฉลองครบรอบ 160 ปีความสัมพันธ์ไทย-เยอรมนี วธ.ร่วมจุฬาฯ-สถาบันเกอเธ่จัดโครงการฉายภาพยนตร์เงียบ เรื่อง ช้างประกอบการแสดงดนตรีสดโดยวงฟองน้ำและกิจกรรมเสวนา วันที่ 6-8 พ.ค.นี้


วันเสาร์ที่ 7 พฤษภาคม 2565
พิมพ์
ฉลองครบรอบ 160 ปีความสัมพันธ์ไทย-เยอรมนี วธ.ร่วมจุฬาฯ-สถาบันเกอเธ่จัดโครงการฉายภาพยนตร์เงียบ เรื่อง ช้างประกอบการแสดงดนตรีสดโดยวงฟองน้ำและกิจกรรมเสวนา วันที่ 6-8 พ.ค.นี้
ฉลองครบรอบ 160 ปีความสัมพันธ์ไทย-เยอรมนี วธ.ร่วมจุฬาฯ-สถาบันเกอเธ่จัดโครงการฉายภาพยนตร์เงียบ เรื่อง ช้างประกอบการแสดงดนตรีสดโดยวงฟองน้ำและกิจกรรมเสวนา วันที่ 6-8 พ.ค.นี้ ณ โรงภาพยนตร์ลิโด้
ฉลองครบรอบ 160 ปีความสัมพันธ์ไทย-เยอรมนี วธ.ร่วมจุฬาฯ-สถาบันเกอเธ่จัดโครงการฉายภาพยนตร์เงียบ เรื่อง ช้างประกอบการแสดงดนตรีสดโดยวงฟองน้ำและกิจกรรมเสวนา วันที่ 6-8 พ.ค.นี้ ณ โรงภาพยนตร์ลิโด้ กระชับสัมพันธ์สองชาติให้แน่นแฟ้นยิ่งขึ้น
วันที่ 6 พฤษภาคม 2565 นายอิทธิพล คุณปลื้ม รัฐมนตรีว่าการกระทรวงวัฒนธรรม เป็นประธานเปิดโครงการฉายภาพยนตร์เงียบ เรื่อง ช้างประกอบการแสดงดนตรีสดโดยวงฟองน้ำ โดยมีนายเกออร์ก ชมิดท์ เอกอัครราชทูตสหพันธ์สาธารณรัฐเยอรมนีประจำประเทศไทย นางยุถิกา อิศรางกูร ณ อยุธยา รองปลัดกระทรวงวัฒนธรรม นางมาเร็น นีไมเออร์ ผู้อำนวยการสถาบันเกอเธ่ ประเทศไทย ศ.ดร.บุษกร บิณฑสันต์ คณบดีคณะศิลปกรรมศาสตร์ จุฬาลงกรณ์มหาวิทยาลัย ผู้บริหารกระทรวงวัฒนธรรมและจุฬาลงกรณ์มหาวิทยาลัย คณะทูตานุทูต นายธีรดล แกสตัน ทายาทของนายบรูซ แกสตัน ผู้แทนหน่วยงานที่เกี่ยวข้อง แขกผู้มีเกียรติ และสื่อมวลชนเข้าร่วม ณ โรงภาพยนตร์ลิโด้  กรุงเทพฯ
นายอิทธิพล กล่าวว่า กระทรวงวัฒนธรรม (วธ.) ร่วมกับคณะศิลปกรรมศาสตร์ จุฬาลงกรณ์มหาวิทยาลัยโดยศูนย์ปฏิบัติการศิลปกรรมดิจิทัลและสถาบันเกอเธ่ประจำประเทศไทย จัดกิจกรรมเฉลิมฉลองในโอกาสครบรอบ 160 ปี การสถาปนาความสัมพันธ์ทางการทูตระหว่างไทยและเยอรมนี ในปี พ.ศ. 2565 โดยจัดโครงการฉายภาพยนตร์เงียบเรื่องช้างประกอบการแสดงดนตรีสดโดยวงฟองน้ำและกิจกรรมเสวนาหัวข้อ “การสร้างสรรค์ดนตรี ดนตรีดิจิทัลประกอบการฉายภาพยนตร์เงียบ” ระหว่างวันที่ 6-8 พฤษภาคม 2565 ณ โรงภาพยนตร์ลิโด้ กรุงเทพฯ ซึ่งกิจกรรมนี้เป็นการแสดงดนตรีสดที่ผสมผสานดนตรีไทยและดนตรีตะวันตกผ่านเทคนิคการประพันธ์ดนตรีในแบบศตวรรษที่ 20 ปัจจุบันภาพยนตร์เงียบเรื่องช้างได้รับการถือครองลิขสิทธิ์ เพื่อฉายในประเทศไทยโดยสถาบันเกอเธ่ประจำประเทศไทย
รัฐมนตรีว่าการกระทรวงวัฒนธรรม กล่าวอีกว่า  การจัดกิจกรรมครั้งนี้เป็นการเชื่อมโยงสุนทรียศาสตร์ด้านภาพยนตร์และดนตรีเข้ากับเทคโนโลยีสมัยใหม่ นอกจากเป็นการต่อยอดองค์ความรู้ความเข้าใจด้านศิลปกรรมดิจิทัลให้แก่ผู้ชมแล้ว ยังสามารถสร้างแรงบันดาลใจให้แก่ศิลปินยุคใหม่และบุคลากรในอุตสาหกรรมสร้างสรรค์ รวมถึงส่งเสริมความสัมพันธ์อันดีระหว่างไทยและเยอรมนีที่มีมายาวนาน 160 ปี ทำให้ทั้งสองประเทศได้พัฒนาความสัมพันธ์อันดีและความร่วมมือด้านวัฒนธรรมระหว่างกัน ก่อให้เกิดความใกล้ชิดและมีความสัมพันธ์อันแน่นแฟ้นยิ่งขึ้น นอกจากนี้ ยังเป็นการสนับสนุนนโยบายรัฐบาลในการผลักดัน “Soft Power” ความเป็นไทย เช่น ดนตรี ภาพยนตร์ ศิลปะการแสดงไปสู่ระดับสากลด้วย
ทั้งนี้ ภาพยนตร์ช้าง (Chang: A Drama of the Wilderness) เป็นภาพยนตร์ของชาวต่างประเทศที่เข้ามาถ่ายทำในประเทศไทย โดยบริษัท พาราเมาท์ เมื่อปีพ.ศ. 2468 ใช้เวลาถ่ายถึง 1 ปีครึ่งที่จังหวัดน่าน แพร่ พัทลุง สงขลา ตรัง สุราษฎร์ธานีและชุมพร โดยมีพระเจ้าวรวงศ์เธอ พระองค์เจ้าอนุสรมงคลการ ร่วมงานสร้างและเป็นภาพยนตร์ขาว-ดำและเป็นภาพยนตร์เงียบ มีคำบรรยายปรากฏเป็นระยะ ซึ่งการถ่ายทำได้แล้วเสร็จออกฉายเมื่อปีพ.ศ. 2470 ที่สหรัฐอเมริกาโดยได้รับความสนใจอย่างมาก ต่อมาได้รับการเสนอชื่อเข้าประกวดรางวัลออสการ์ครั้งที่ 1 ประจำปี พ.ศ. 2470 ในสาขาภาพยนตร์ยอดเยี่ยม
ส่วนเพลงประกอบภาพยนตร์เงียบเรื่องช้างได้รับการสร้างสรรค์โดยวงฟองน้ำ นำโดยนายบรูซ แกสตัน เมื่อปี พ.ศ. 2526 ซึ่งนายบรูซเป็นศิลปินชาวต่างชาติคนแรกและคนเดียวที่ได้รับรางวัลศิลปินศิลปาธรกิตติคุณ สาขาคีตศิลป์ ประจำปี พ.ศ. 2552 จากวธ.พร้อมด้วยนายไกวัล กุลวัฒโนทัย นายประสาร วงศ์วิโรจน์รักษ์และนายอานันท์ นาคคง ได้ร่วมกันทดลองเทคนิคเสียงสมัยใหม่ ดนตรีไทยและเครื่องดนตรีไฟฟ้า ตลอดจนการสร้างเครื่องดนตรีขึ้นมาใหม่เพื่อสร้างเสียงและบรรยากาศในภาพยนตร์ นับเป็นความก้าวหน้าในการผสมผสานเทคโนโลยีในการสร้างสรรค์ดนตรีประกอบภาพยนตร์เงียบที่หาชมได้ยากในปัจจุบัน

ที่มา : https://www.thaigov.go.th/news/contents/details/54317