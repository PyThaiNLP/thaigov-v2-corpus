รัฐบาลไทย-ข่าวทำเนียบรัฐบาล-เจ๋ง! ไทยติดระดับโลก ลดเชื้อ HIV - ซิฟิลิส จากแม่สู่ลูก


วันพฤหัสบดีที่ 17 มิถุนายน 2564
เจ๋ง! ไทยติดระดับโลก ลดเชื้อ HIV - ซิฟิลิส จากแม่สู่ลูก
....
ถือเป็นข่าวดี ที่ประเทศไทยได้รับการประกาศรับรองคุณภาพความสำเร็จในการยุติการถ่ายทอดเชื้อ HIV และซิฟิลิสจากแม่สู่ลูก เป็นครั้งที่ 3 และยังได้รับรางวัลจากองค์การอนามัยโลกอีกด้วย
.
ถือว่าเป็นประเทศที่ 2 ของโลกที่ได้ประกาศความสำเร็จดังกล่าว ในเวทีการประชุม Global Validation Advisory Committee ณ นครเจนีวา ประเทศสวิสเซอร์แลนด์
.
ต่อจากนี้ไป รัฐบาลจะดำเนินการดูแลควบคุมป้องกันอย่างต่อเนื่อง เพื่อให้เด็กทารกที่เกิดจากแม่ติดเชื้อ HIV มีความปลอดภัยเพิ่มขึ้น
.
โดยช่วงเวลาที่ผ่าน สามารถป้องกันเด็กที่เกิดจากแม่ที่ติดเชื้อ HIV ขณะตั้งครรภ์ ได้ปีละประมาณ 3,500 คน ทำให้มีเด็กทารกที่ติดเชื้อ HIV ต่ำกว่า 50 รายต่อปี
.
ระยะต่อไป จะเร่งพัฒนาระบบฐานข้อมูลสำหรับการติดตามสถานการณ์การแพร่ของโรคให้ครอบคลุมมากขึ้น เพื่อให้บรรลุเป้าหมายที่ว่า ภายในปี 2573 จะต้องลดการติดเชื้อรายใหม่ให้ต่ำกว่า 1,000 ราย
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/42808