รัฐบาลไทย-ข่าวทำเนียบรัฐบาล-นายกฯ มอบ “นิชา”รองเลขาธิการนายกรัฐมนตรี เป็นผู้แทนแสดงความยินดีกับ นพ.ยงฯ ในโอกาสได้รับรางวัลนักเวชศาสตร์ป้องกันดีเด่นระดับชาติ


วันศุกร์ที่ 18 มีนาคม 2565
พิมพ์
นายกฯ มอบ “นิชา”รองเลขาธิการนายกรัฐมนตรี เป็นผู้แทนแสดงความยินดีกับ นพ.ยงฯ ในโอกาสได้รับรางวัลนักเวชศาสตร์ป้องกันดีเด่นระดับชาติ
นายกฯ มอบ “นิชา”รองเลขาธิการนายกรัฐมนตรี เป็นผู้แทนแสดงความยินดีกับ นพ.ยงฯ ในโอกาสได้รับรางวัลนักเวชศาสตร์ป้องกันดีเด่นระดับชาติ
นายธนกร วังบุญคงชนะ โฆษกประจำสำนักนายกรัฐมนตรี เปิดเผยว่า วันที่ 17 มีนาคม พ.ศ. 2565 พลเอก ประยุทธ์ จันทร์โอชา นายกรัฐมนตรีมอบหมายรองเลขาธิการนายกรัฐมนตรีฝ่ายบริหาร (นางนิชา หิรัญบูรณะ ธุวธรรม) นำแจกันดอกไม้มอบแสดงความยินดีแก่ ศาสตราจารย์นายแพทย์ยง ภู่วรวรรณ หัวหน้าศูนย์เชี่ยวชาญเฉพาะทางด้านไวรัสวิทยาคลินิก คณะแพทยศาสตร์ จุฬาลงกรณ์มหาวิทยาลัย ณ ตึก สก. ชั้น 9 โรงพยาบาลจุฬาลงกรณ์  ในโอกาสที่ได้รับรางวัลนักเวชศาสตร์ป้องกันดีเด่นระดับชาติ โดยเข้ารับรางวัลจาก ศ.เกียรติคุณ นพ.เกษม วัฒนชัย องคมนตรี ในพิธีเปิดการประชุมวิชาการ ประจำปี 2564 เรื่อง “การควบคุมป้องกันโรคเชื้อไวรัสโคโรนา 2019” จัดโดยสมาคมเวชศาสตร์ป้องกันแห่งประเทศไทย กรมสนับสนุนบริการคุณภาพ กรมสุขภาพจิต และกรมควบคุมโรค เมื่อวันอาทิตย์ที่ 13 มีนาคม 2565 ณ ห้องประชุมชั้น 9 กรมสนับสนุนบริการคุณภาพ กระทรวงสาธารณสุข

ที่มา : https://www.thaigov.go.th/news/contents/details/52674