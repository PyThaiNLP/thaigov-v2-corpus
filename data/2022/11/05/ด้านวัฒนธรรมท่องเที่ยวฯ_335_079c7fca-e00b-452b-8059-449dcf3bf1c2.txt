รัฐบาลไทย-ข่าวทำเนียบรัฐบาล-กมธ.พัฒนาการเมืองฯ สภาผู้แทนราษฎรหนุนวธ.ขับเคลื่อนงานศิลปวัฒนธรรม แนะส่งเสริมการมีส่วนร่วมของชุมชน ประชาชน เด็กและเยาวชนให้เข้มแข็งมากขึ้นโดยเฉพาะระดับพื้นที่


วันศุกร์ที่ 25 กุมภาพันธ์ 2565
กมธ.พัฒนาการเมืองฯ สภาผู้แทนราษฎรหนุนวธ.ขับเคลื่อนงานศิลปวัฒนธรรม   แนะส่งเสริมการมีส่วนร่วมของชุมชน ประชาชน เด็กและเยาวชนให้เข้มแข็งมากขึ้นโดยเฉพาะระดับพื้นที่
กมธ.พัฒนาการเมืองฯ สภาผู้แทนราษฎรหนุนวธ.ขับเคลื่อนงานศิลปวัฒนธรรม
แนะส่งเสริมการมีส่วนร่วมของชุมชน ประชาชน เด็กและเยาวชนให้เข้มแข็งมากขึ้นโดยเฉพาะระดับพื้นที่
กมธ.พัฒนาการเมืองฯ สภาผู้แทนราษฎรหนุนวธ.ขับเคลื่อนงานศิลปวัฒนธรรม
แนะส่งเสริมการมีส่วนร่วมของชุมชน ประชาชน เด็กและเยาวชนให้เข้มแข็งมากขึ้นโดยเฉพาะระดับพื้นที่
นายอิทธิพล คุณปลื้ม รัฐมนตรีว่าการกระทรวงวัฒนธรรม เปิดเผยว่า เมื่อเร็วๆ นี้ ได้ร่วมกับนายณัฐชา บุญไชยอินสวัสดิ์ ประธานกรรมาธิการ (กมธ.) การพัฒนาการเมือง การสื่อสารมวลชนและการมีส่วนร่วมของประชาชน สภาผู้แทนราษฎร เป็นประธานการประชุมร่วมระหว่างผู้บริหารระดับสูงกระทรวงวัฒนธรรม (วธ.) กับคณะกมธ.การพัฒนาการเมืองฯ ณ ศูนย์การประชุมกระทรวงวัฒนธรรม ชั้น 8 กระทรวงวัฒนธรรม กรุงเทพฯและผ่านระบบประชุมทางไกลออนไลน์ (Zoom Meeting) โดยวธ.ได้แจ้งต่อคณะกมธ.การพัฒนาการเมืองฯ ได้รับทราบผลการดำเนินงานของกระทรวงวัฒนธรรม (วธ.) ในปี 2564 และนโยบายของ วธ. ในปี 2565 และปี 2566 - 2570 ที่ได้ปรับบทบาทและวิสัยทัศน์ของวธ.จากกระทรวงสังคมไปสู่กระทรวงสังคมกึ่งเศรษฐกิจโดยขับเคลื่อนงานด้านวัฒนธรรมภายใต้แนวคิด “เศรษฐกิจวัฒนธรรม สร้างรายได้ เสริมคุณค่า พัฒนาสังคม”เพื่อให้วัฒนธรรม“ทำดี ทำงาน ทำเงิน” โดยมุ่งสืบสาน รักษาและต่อยอดงานศิลปวัฒนธรรมของชาติอย่างยั่งยืน และส่งเสริม Soft Power ความเป็นไทยเพิ่มมูลค่าเศรษฐกิจสร้างสรรค์ เพื่อสร้างงาน สร้างรายได้สู่ชุมชนเสริมสร้างเศรษฐกิจฐานรากให้มีความเข้มแข็งตามนโยบายของรัฐบาล
รัฐมนตรีว่าการกระทรวงวัฒนธรรม กล่าวอีกว่า ขณะเดียวกันวธ.ส่งเสริมให้ประชาชนเข้ามามีส่วนร่วมขับเคลื่อนงานศิลปวัฒนธรรมผ่านสภาวัฒนธรรมทุกระดับและเครือข่ายทางวัฒนธรรมที่ปัจจุบันมี 11 เครือข่าย 59,006 องค์กรและบุคลากรกว่า 104,757 คน รวมถึงดำเนินโครงการต่างๆ เช่น ชุมชนคุณธรรมน้อมนำหลักปรัชญาของเศรษฐกิจพอเพียงขับเคลื่อนด้วยพลังบวรที่มีกว่า 25,000 ชุมชนทั่วประเทศ การขับเคลื่อนงานเทศกาลและประเพณีท้องถิ่นสู่ระดับชาติและนานาชาติ การแสดงศิลปกรรมร่วมสมัยนานาชาติ (Thailand Biennale Korat) การพัฒนาผลิตภัณฑ์วัฒนธรรมชุมชนไทย (Community Cultural Product of Thailand : CCPOT) สู่สากล โครงการเที่ยวชุมชน ยลวิถี โครงการเครือข่ายอาสาสมัครท้องถิ่นในการดูแลรักษามรดกศิลปวัฒนธรรม เป็นต้น รวมถึงส่งเสริมการผลิตสื่อปลอดภัยและสร้างสรรค์และการเฝ้าระวังทางวัฒนธรรม นอกจากนี้ วธ.มีช่องทางการสื่อสารและเปิดโอกาสให้ประชาชนมีส่วนร่วม รับฟังข้อเสนอแนะ ข้อร้องเรียนผ่านศูนย์ปฏิบัติการต่อต้านการทุจริต สายด่วนวัฒนธรรม 1765 และเว็บไซต์ของหน่วยงานสังกัด วธ.ด้วย
รัฐมนตรีว่าการกระทรวงวัฒนธรรม กล่าวอีกว่า คณะกมธ.การพัฒนาการเมืองฯ ได้มีข้อคิดเห็นพร้อมให้การสนับสนุนการขับเคลื่อนงานศิลปวัฒนธรรมของวธ.อย่างเต็มที่และมีข้อเสนอแนะต่อวธ. โดยขอให้ส่งเสริมการมีส่วนร่วมของชุมชน ประชาชน เด็กและเยาวชนในการขับเคลื่อนงานและอนุรักษ์มรดกทางศิลปวัฒนธรรมให้เข้มแข็งมากยิ่งขึ้นโดยเฉพาะระดับพื้นที่ในจังหวัดต่างๆ รวมถึงเปิดโอกาสให้เยาวชนคนรุ่นใหม่ได้เรียนรู้ศิลปะร่วมสมัยและแสดงออกความคิดสร้างสรรค์ผ่านโครงการต่างๆ อาทิ โครงการพัฒนานักออกแบบรุ่นใหม่ โครงการการแสดงศิลปกรรมร่วมสมัยนานาชาติ (Thailand Biennale) โครงการเครือข่ายอาสาสมัครท้องถิ่นในการดูแลรักษามรดกศิลปวัฒนธรรม โครงการพัฒนาสื่อปลอดภัยและสร้างสรรค์ รวมทั้งการสนับสนุนพิพิธภัณฑ์และศูนย์เรียนรู้ศิลปวัฒนธรรมภายในท้องถิ่นที่ดำเนินการโดยชุมชนและประชาชนให้มีความเข้มแข็งมากขึ้น เพื่อสร้างความเข้มแข็งในการอนุรักษ์ศิลปวัฒนธรรมระดับท้องถิ่น เผยแพร่ความรู้และสร้างรายได้สู่ชุมชนและประชาชน

ที่มา : https://www.thaigov.go.th/news/contents/details/51935