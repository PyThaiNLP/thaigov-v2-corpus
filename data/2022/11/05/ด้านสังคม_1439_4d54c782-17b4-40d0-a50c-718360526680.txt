รัฐบาลไทย-ข่าวทำเนียบรัฐบาล-ปลัด พม. อ้าแขนรับผู้ถูกล่วงละเมิดฯ พร้อมรับฟังและปรึกษาได้ตลอดเวลา


วันจันทร์ที่ 18 เมษายน 2565
ปลัด พม. อ้าแขนรับผู้ถูกล่วงละเมิดฯ พร้อมรับฟังและปรึกษาได้ตลอดเวลา
ปลัด พม. อ้าแขนรับผู้ถูกล่วงละเมิดฯ พร้อมรับฟังและปรึกษาได้ตลอดเวลา
วันนี้ (18 เม.ย. 65) นางพัชรี อารยะกุล ปลัดกระทรวงการพัฒนาสังคมและความมั่นคงของมนุษย์ (ปลัด พม.) เปิดเผยว่า จากกรณีการนำเสนอข่าวการล่วงละเมิดทางเพศของนักการเมืองนั้น เรื่องนี้เป็นหน้าที่และอำนาจตามกฎหมายของกระทรวง พม. โดยกรมกิจการสตรีและสถาบันครอบครัว (สค.) ที่จะดูแลทุกฝ่ายอย่างเป็นธรรม ทั้งนี้ นายจุติ ไกรฤกษ์ รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) ได้ให้นโยบายมาโดยตลอด ว่าให้ปฏิบัติตามกฎหมาย โดยไม่ต้องเกรงกลัวว่าใครมีอิทธิพลอย่างไร และต้องดูแลผู้เสียหาย ทั้งด้านกฎหมายและจิตวิทยาอย่างเต็มที่ โดยให้โอกาสทางกระบวนการยุติธรรมอย่างเท่าเทียมกัน
นางพัชรี กล่าวต่อไปว่า เราจะไม่ด่วนตัดสินใคร ต้องเป็นไปตามกระบวนการยุติธรรม และให้ความบายใจต่อผู้ถูกละเมิด โดยให้มาปรึกษากับปลัดกระทรวง พม. หรืออธิบดีกรมกิจการสตรีและสถาบันครอบครัวได้แบบปลอดภัย ซึ่งเราจะรักษาความลับให้กับทุกคน ทั้งนี้ หากท่านใดต้องการความช่วยเหลือ สามารถติดต่อได้ที่ เพจ Facebook: ปลัดพัชรี และ Facebook: pacharee arayakul ได้ตลอดเวลา

ที่มา : https://www.thaigov.go.th/news/contents/details/53675