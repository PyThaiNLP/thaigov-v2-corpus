รัฐบาลไทย-ข่าวทำเนียบรัฐบาล-ดีเดย์! กรุงไทยเปิดจองหุ้นกู้อนุพันธ์แฝง “กรุงไทย J.P. Morgan MOZAIC XRP” 9-13 พ.ค.นี้


วันจันทร์ที่ 9 พฤษภาคม 2565
พิมพ์
ดีเดย์! กรุงไทยเปิดจองหุ้นกู้อนุพันธ์แฝง “กรุงไทย J.P. Morgan MOZAIC XRP” 9-13 พ.ค.นี้
ธนาคารกรุงไทยเปิดจองหุ้นกู้อนุพันธ์แฝง “กรุงไทย J.P. Morgan MOZAIC XRP” 9-13 พฤษภาคมนี้ ชูจุดเด่นลงทุนในสินทรัพย์หลากหลาย กระจายความเสี่ยง สร้างผลตอบแทนทุกสภาวะตลาด คุ้มครองเงินต้น 100% ตอบโจทย์ลงทุนฝ่าวิกฤตเศรษฐกิจ
นายรวินทร์ บุญญานุสาสน์ รองกรรมการผู้จัดการใหญ่ สายงานธุรกิจตลาดเงินตลาดทุน ธนาคารกรุงไทย เปิดเผยว่า กรุงไทยในฐานะธนาคารชั้นนำของไทย มุ่งมั่นพัฒนาผลิตภัณฑ์การเงินและการลงทุนใหม่ๆ อย่างต่อเนื่อง เพื่อตอบโจทย์ความต้องการของลูกค้าทุกกลุ่ม โดยระหว่างวันที่ 9-13 พฤษภาคม 2565 ธนาคารได้เปิดจองหุ้นกู้อนุพันธ์แฝง “กรุงไทย J.P.Morgan MOZAIC XRP” จ่ายผลตอบแทนอ้างอิงกับดัชนีกลุ่ม J.P. Morgan MOZAIC XRP ซึ่งเป็นดัชนีที่เข้าลงทุนในสินทรัพย์ทั่วโลกที่หลากหลาย อาทิ พันธบัตร หุ้นกู้ หุ้น ทองคำ น้ำมัน และสกุลเงินหลักของโลก โดยมีจุดเด่นด้านกลยุทธ์กระจายความเสี่ยง มุ่งสร้างผลตอบแทนต่อเนื่องในทุกสภาวะตลาดที่เปลี่ยนแปลง และคุ้มครองเงินต้น 100% เมื่อถือจนครบกำหนด
จากวิกฤตราคาพลังงานที่เพิ่มสูงขึ้น ภาวะเงินเฟ้อ และการแพร่ระบาดของโควิด-19 ที่เป็นปัจจัยเสี่ยงต่อเศรษฐกิจโลก และเกิดความกังวลว่าทั่วโลกจะประสบปัญหา Stagflation หรือภาวะเงินเฟ้อสูง แต่เศรษฐกิจเติบโตได้น้อย ซึ่งเป็นเรื่องท้าทายสำหรับนักลงทุนที่รอจังหวะเข้าลงทุนในสินทรัพย์ใดสินทรัพย์หนึ่ง อาทิ หุ้น ตราสารหนี้ ราคาสินค้าโภคภัณฑ์ ที่มีความผันผวนสูงมากในช่วงที่ผ่านมา ธนาคารกรุงไทย จึงได้นำเสนอหุ้นกู้อนุพันธ์แฝงของธนาคาร ประเภทคุ้มครองเงินต้น “กรุงไทย J.P. Morgan MOZAIC XRP” อายุ 3 ปี ความเสี่ยงระดับ 4 โดยมีค่าผลตอบแทนเฉลี่ยจากข้อมูลดัชนีในอดีต ประมาณ 5.02% ต่อปี (ก่อนการแปลงค่าเงิน) เสนอขายแก่นักลงทุนรายใหญ่ และนักลงทุนสถาบันขั้นต่ำ 5 ล้านบาทต่อราย โดยหุ้นกู้อนุพันธ์แฝงรุ่นนี้ จะจ่ายผลตอบแทนอ้างอิงกับดัชนีกลุ่ม J.P. Morgan MOZAIC XRP (MOZAIC XRP) ซึ่งเป็นดัชนีที่กระจายการลงทุนในหลากหลายสินทรัพย์ ทั่วโลก อาทิ พันธบัตร หุ้นกู้ หุ้น สินค้าโภคภัณฑ์ (เช่น ทองคำ น้ำมัน) และสกุลเงินหลักของโลก โดยมีจุดเด่นด้านกลยุทธ์กระจายความเสี่ยง มุ่งสร้างผลตอบแทนในทุกสภาวะตลาดที่เปลี่ยนแปลง ซึ่งนับตั้งแต่ต้นปีที่ผ่านมา ถึงแม้ตลาดผันผวนหนัก ทั้งหุ้น และตราสารหนี้ ให้ผลตอบแทนติดลบ แต่ดัชนียังสามารถทำผลตอบแทนเป็นบวกได้ประมาณ 3% จากกลยุทธ์กระจายการลงทุนและการปรับพอร์ตต่อเนื่อง
“สินทรัพย์แต่ละประเภทจะให้ผลตอบแทนที่ดีในภาวะตลาดที่ต่างกัน หากเศรษฐกิจเติบโต เงินเฟ้อไม่สูงมาก การลงทุนในหุ้นจะให้ผลตอบแทนที่ดี แต่หากเศรษฐกิจชะลอตัว การลงทุนในตราสารหนี้ เช่น พันธบัตร จะเป็นทางเลือกที่เหมาะสมกว่า ซึ่งในภาวะตลาดที่ผันผวน และความไม่แน่นอนของเศรษฐกิจโลกในปัจจุบัน นักลงทุนควรกระจายลงทุนในสินทรัพย์ที่หลากหลาย เพื่อกระจายความเสี่ยง โดยดัชนีกลุ่ม J.P. Morgan MOZAIC XRP ที่ธนาคารคัดเลือกมาในครั้งนี้ มีกลยุทธ์แบบกระจายการลงทุน และปรับสัดส่วนการลงทุนสม่ำเสมอ เพื่อพร้อมรับตลาดที่ผันผวน และมุ่งสร้างผลตอบแทนต่อเนื่องในทุกสภาวะตลาด โดยธนาคารคุ้มครองเงินต้นให้เต็มจำนวน เมื่อถือครองจนครบกำหนด และไม่มีค่าธรรมเนียมการจัดการ”
ทั้งนี้ ธนาคารเปิดจองหุ้นกู้อนุพันธ์แฝง “กรุงไทย J.P. Morgan MOZAIC XRP” ระหว่างวันที่ 9-13 พฤษภาคม 2565 เสนอขายแก่นักลงทุนรายใหญ่ และนักลงทุนสถาบัน โดยผู้ที่สนใจสามารถศึกษารายละเอียดได้ที่ www.krungthai.com ติดต่อสอบถามรายละเอียดเพิ่มเติมได้ที่ 02-208-4691, 02-208-4673, 02-208-4818 หรือสแกน QR Code ด้านล่างเพื่อกรอกข้อมูลให้เจ้าหน้าที่ติดต่อกลับ

ที่มา : https://www.thaigov.go.th/news/contents/details/54363