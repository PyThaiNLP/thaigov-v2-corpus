รัฐบาลไทย-ข่าวทำเนียบรัฐบาล-ครม. อนุมัติ 3,995 ล้านบาท จัดหายาโควิด-19 เพื่อหน่วยบริการสุขภาพทุกระดับ


วันจันทร์ที่ 18 กรกฎาคม 2565
พิมพ์
ครม. อนุมัติ 3,995 ล้านบาท จัดหายาโควิด-19  เพื่อหน่วยบริการสุขภาพทุกระดับ
ครม. อนุมัติ 3,995 ล้านบาท จัดหายาโควิด-19  เพื่อหน่วยบริการสุขภาพทุกระดับ
วันที่ 18 กรกฎาคม 2565 นายธนกร วังบุญคงชนะ โฆษกประจำสำนักนายกรัฐมนตรี แถลงมติคณะรัฐมนตรี เห็นชอบโครงการจัดหายารักษาผู้ป่วยโควิด-19  กรอบวงเงิน 3,995.2708 ล้านบาท  ระยะเวลาดำเนินงาน 3 เดือน (ก.ค. -ก.ย. 65)  แบ่งเป็นสำหรับซื้อยาและเวชภัณฑ์ทางการแพทย์  (ของใหม่) ได้แก่  Favipiravia/Molnupiravia  เฉลี่ย 27 ล้านเม็ด/เดือน (จำนวน 1,296.00  ล้านบาท) และ  Remdesivir จำนวน 57,000 vial/เดือน (จำนวน 21.96 ล้านบาท)  วงเงินรวม 1,317.96 ล้านบาท  รวมทั้งเป็นการแบ่งค้างชำระ สำหรับ Favipiravia/Molnupiravia  165 ล้านเม็ด (จำนวน 2,653.81 ล้านบาท) และค่าชุดตรวจ ATK จำนวน 1 ล้านชุด  (จำนวน  23.50 ล้านบาท) ของเดือน มี.ค.- มิ.ย. 65 รวมวงเงิน 2,677.31 ล้านบาท
ทั้งนี้ โครงการจัดหายารักษาผู้ป่วยโรคโควิด-19  และวัสดุอุปกรณ์ทางการแพทย์สำหรับ เตรียมความพร้อมในการรับมือและป้องกันโรคโควิด-19 และดูแลรักษาผู้ติดเชื้อโควิด-19  สนับสนุนการปฏิบัติงานของบุคลากรทางการแพทย์ ในการรักษาผู้ติดเชื้อโควิด-19 ได้อย่างปลอดภัยในหน่วยบริการสุขภาพทุกระดับ

ที่มา : https://www.thaigov.go.th/news/contents/details/56979