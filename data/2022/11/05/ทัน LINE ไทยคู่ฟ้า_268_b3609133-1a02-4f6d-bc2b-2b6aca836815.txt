รัฐบาลไทย-ข่าวทำเนียบรัฐบาล-ครม. อนุมัติงบกลางกว่า 2,900 ล้านบาท พัฒนาเศรษฐกิจฐานราก 1,766 โครงการใน 10 จังหวัด พร้อมขยายเพิ่ม 14 จังหวัด


วันพฤหัสบดีที่ 9 กันยายน 2564
ครม. อนุมัติงบกลางกว่า 2,900 ล้านบาท พัฒนาเศรษฐกิจฐานราก 1,766 โครงการใน 10 จังหวัด พร้อมขยายเพิ่ม 14 จังหวัด
....
ที่ประชุม ครม. (7 ก.ย. 64) อนุมัติงบกลางรายการเงินสำรองจ่ายเพื่อกรณีฉุกเฉินหรือจำเป็นประจำปีงบประมาณ 2564 เพื่อดำเนินโครงการพัฒนาและเสริมสร้างความเข้มแข็งของเศรษฐกิจฐานราก ครั้งที่ 3 จำนวน 1,766 โครงการ วงเงินรวม 2,909 ล้านบาท
.
ระยะเวลาโครงการฯ ตั้งแต่เดือน ส.ค. - ธ.ค. 2564 ใน 10 จังหวัด ได้แก่ แพร่ พิษณุโลก ตาก สุโขทัย ร้อยเอ็ด สุรินทร์ อำนาจเจริญ อยุธยา ปราจีนบุรี และสระแก้ว คาดว่าจะทำให้เกิดการจ้างงานจำนวน 29,765 คน และมีผู้ได้รับประโยชน์ราว 3.54 ล้านคน
.
ในการประชุมคราวนี้ ยังได้เห็นชอบในหลักการสำหรับดำเนินโครงการฯ ครั้งที่ 4 จำนวน 1,434 โครงการ วงเงินรวม 3,753 ล้านบาท ใน 14 จังหวัด ได้แก่ พะเยา น่าน อุตรดิตถ์ เลย นครพนม บุรีรัมย์ อุบลราชธานี ศรีสะเกษ ลพบุรี อ่างทอง สมุทรสงคราม สมุทรสาคร นครนายก และยะลาทั้งนี้ หน่วยงานที่เกี่ยวข้องจะได้จัดทำรายละเอียดอีกครั้ง เพื่อเสนอขอรับงบประมาณจาก ครม. ต่อไป
.
อ่านเพิ่มเติม คลิก https://www.thaigov.go.th/news/contents/details/45595
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/45678