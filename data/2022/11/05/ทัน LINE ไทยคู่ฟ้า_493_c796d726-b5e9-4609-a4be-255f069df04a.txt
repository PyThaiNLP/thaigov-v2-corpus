รัฐบาลไทย-ข่าวทำเนียบรัฐบาล-นายกฯ พอใจ ดัชนีความเชื่อมั่น SMEs พ.ย.64 ที่ 50.5 เพิ่มเกินฐานครั้งแรก ตั้งแต่โควิดรอบล่าสุด


วันอาทิตย์ที่ 26 ธันวาคม 2564
นายกฯ พอใจ ดัชนีความเชื่อมั่น SMEs พ.ย.64 ที่ 50.5 เพิ่มเกินฐานครั้งแรก ตั้งแต่โควิดรอบล่าสุด
.....
พล.อ.ประยุทธ์ จันทร์โอชา นายกรัฐมนตรี และ รมว.กห. พอใจดัชนีความเชื่อมั่นต่อการดำเนินธุรกิจของผู้ประกอบการ SME เดือน พ.ย.64 ที่ผ่านมา อยู่ที่ระดับ 50.5 เพิ่มเกินระดับค่าฐานที่ 50 เป็นครั้งแรกตั้งแต่เกิดการระบาดของโรคโควิด-19 เมื่อ เม.ย.64 โดยปรับตัวดีขึ้นในทุกสาขาธุรกิจโดยเฉพาะภาคบริการ ที่เพิ่มมากสุด คือ บริการด้านการท่องเที่ยว ขนส่งมวลชนแบบไม่ประจำทาง เสริมความงาม/สปา/นวดเพื่อสุขภาพ ร้านอาหาร บริการสันทนาการ/วัฒนธรรม/กีฬา และโรงแรม/ที่พัก
.
ดัชนีด้านคำสั่งซื้อ ปริมาณการผลิต/การค้า/บริการ การลงทุน กำไร และการจ้างงาน เพิ่มขึ้นมาที่ระดับ 55.7, 53.0, 52.6, และ 50.5 ตามลำดับ เป็นผลจากนโยบายเปิดประเทศรับนักท่องเที่ยวตั้งแต่ 1 พ.ย.64 คาดว่าดัชนีความเชื่อมั่นในอีก 3 เดือนข้างหน้าจะอยู่ที่ 58.1 จากการขยายตัวของยอดขายสินค้าและบริการ ขอให้ผู้ประกอบการเคร่งครัดมาตรการควบคุมโควิด-19 ป้องกันการระบาดในสถานประกอบการซึ่งจะส่งผลต่อการผลิตและความเชื่อมั่น
.
อ่านเพิ่มเติม คลิก >> https://www.thaigov.go.th/news/contents/details/49849
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/49909