รัฐบาลไทย-ข่าวทำเนียบรัฐบาล-รวมพลังส่งต่อความช่วยเหลือ “เตียงกระดาษ” สู้ภัยโควิด ประชาชนปลอดภัย ประเทศไทยอยู่รอด‼


วันพุธที่ 30 มิถุนายน 2564
รวมพลังส่งต่อความช่วยเหลือ “เตียงกระดาษ” สู้ภัยโควิด ประชาชนปลอดภัย ประเทศไทยอยู่รอด‼
พลเอก ชูชาติ บัวขาว รองปลัดกระทรวงกลาโหมและผู้อำนวยการศูนย์อำนวยการแก้ไขปัญหาโควิด-19
สำนักงานปลัดกระทรวงกลาโหม ส่งมอบสิ่งของบริจาคให้กับโรงพยาบาลบุษราคัม เพื่อช่วยไทยพ้น COVID-19 ระลอกใหม่! ประกอบด้วย เตียงสนามกระดาษจำนวน 180 เตียง พร้อมเครื่องนอน จำนวน 180ชุด และฉากกั้น จำนวน 50 ชุด ณ อาคารชาเลนเจอร์ เมืองทองธานี และมอบให้ พลตรี กัณฑ์ชัย ประจวบอารีย์ รองเจ้ากรมการสรรพกำลังกลาโหม เป็นผู้แทนในการส่งมอบเตียงสนามพร้อมเครื่องนอน จำนวน 10 ชุด ให้กับโรงพยาบาลเอราวัณ 2 (เขตหนองจอก) โดยเป็นการส่งต่อความช่วยเหลือในภาวะเร่งด่วนจากสถานการณ์การแพร่ระบาดของ COVID-19 ที่เกิดขึ้นในหลายพื้นที่ของประเทศ ทำให้โรงพยาบาลต้องเผชิญกับปัญหาการขาดแคลนอุปกรณ์ป้องกันการแพร่กระจายเชื้อ และเตียงสำหรับรองรับผู้ป่วยจำนวนมาก สำหรับเตียงสนามและเครื่องนอนดังกล่าวนี้จะช่วยยกระดับความปลอดภัย และอำนวยความสะดวกให้แก่บุคลากรทางการแพทย์และผู้ป่วยได้ทันต่อสถานการณ์

ที่มา : https://www.thaigov.go.th/news/contents/details/43292