รัฐบาลไทย-ข่าวทำเนียบรัฐบาล-“ชัยวุฒิ” ร่วมเป็นสักขีพยาน MOU Signing Ceremony ระหว่าง สกมช. กับ Huawei มุ่งเพิ่มทักษะด้านความปลอดภัยทางไขเบอร์ให้แก่บุคลากรด้านไอทีของไทย


วันพุธที่ 3 สิงหาคม 2565
“ชัยวุฒิ” ร่วมเป็นสักขีพยาน MOU Signing Ceremony ระหว่าง สกมช. กับ Huawei มุ่งเพิ่มทักษะด้านความปลอดภัยทางไขเบอร์ให้แก่บุคลากรด้านไอทีของไทย
“ชัยวุฒิ” ร่วมเป็นสักขีพยาน MOU Signing Ceremony ระหว่าง สกมช. กับ Huawei มุ่งเพิ่มทักษะด้านความปลอดภัยทางไขเบอร์ให้แก่บุคลากรด้านไอทีของไทย
เมื่อวันที่ 2 สิงหาคม 2565 นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม ให้เกียรติเป็นสักขีพยานในงาน MOU Signing Ceremony ระหว่าง สกมช. กับ Huawei ณ Siam Kempinski Hotel Bangkok โดยมีนางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม และผู้บริหารหน่วยงานต่าง ๆ ร่วมเป็นสักขีพยาน ทั้งนี้ การลงนามบันทึกข้อตกลงดังกล่าว มีเป้าหมายเพื่อเพิ่มทักษะด้านความปลอดภัยทางไขเบอร์ให้แก่บุคลากรด้านไอทีของไทย ผ่านการผลักดันแพลตฟอร์มการเรียนรู้ออนไลน์ e-lab ของหัวเว่ย ในการนี้รัฐมนตรีดีอีเอส กล่าวย้ำถึงความร่วมมือกับหัวเว่ยในครั้งนี้ว่า "ประเด็นเรื่องข้อมูลรั่วไหลและการโจมตีทางไซเบอร์มีจำนวนครั้งที่เกิดถี่ขึ้นเรื่อย ๆ และมีความสลับซับซ้อนมากขึ้น ทำให้ปัญหาเรื่องความเหลื่อมล้ำด้านองค์ความรู้และทักษะทางดิจิทัลเริ่มส่งผลกระทบกับองค์กรต่าง ๆ อย่างรุนแรงยิ่งกว่าเดิม นั่นเป็นสาเหตุที่กระทรวงดิจิทัลเพื่อเศรษฐกิจและสังคมได้ร่วมจับมือกับผู้นำด้านนวัตกรรมด้านดิจิทัลอย่างหัวเว่ยในการรับมือกับปัญหานี้ ด้วยการแบ่งปันองค์ความรู้ด้านความปลอดภัยทางไซเบอร์ รวมถึงแบ่งปันกรณีตัวอย่างจากภาคอุตสาหกรรมต่างๆ เพื่อเพิ่มศักยภาพด้านดิจิทัลในภาพรวมและนำเสนอทรัพยากรด้านการเรียนรู้ที่มีคุณภาพยิ่งขึ้น ความร่วมมือครั้งนี้จะช่วยกระตุ้นให้ทั้งภาครัฐและภาคเอกชนประยุกต์ใช้ข้อปฏิบัติสำคัญในต้านความปลอดภัยทางไซเบอร์ โดยมีเป้าหมายคือการวางโครงสร้างพื้นฐานด้านทักษะที่แข็งแกร่งสำหรับประเทศไทย เพื่อช่วยผลักดันประเทศไทยให้เข้าสู่ยุคดิจิทัลแห่งอนาคตที่มีความปลอดภัย"
***************

ที่มา : https://www.thaigov.go.th/news/contents/details/57556