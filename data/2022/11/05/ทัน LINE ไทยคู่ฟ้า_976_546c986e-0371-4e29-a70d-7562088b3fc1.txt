รัฐบาลไทย-ข่าวทำเนียบรัฐบาล-ครม. เคาะมาตรการเร่งด่วนบรรเทาผลกระทบ ปชช. คงราคา LPG - NGV - ดีเซล/ ประหยัดพลังงาน/ หนุนจัดสัมมนา - นิทรรศการในประเทศ


วันพฤหัสบดีที่ 23 มิถุนายน 2565
ครม. เคาะมาตรการเร่งด่วนบรรเทาผลกระทบ ปชช. คงราคา LPG - NGV - ดีเซล/ ประหยัดพลังงาน/ หนุนจัดสัมมนา - นิทรรศการในประเทศ
....
ที่ประชุม ครม. (21 มิ.ย. 65) เห็นชอบมาตรการเร่งด่วนเพื่อช่วยเหลือประชาชนและภาคธุรกิจ หลังแนวโน้มราคาน้ำมันและราคาสินค้าในตลาดโลกยังคงสูงต่อเนื่อง แบ่งเป็นมาตรการ 2 ด้าน คือ มาตรการด้านพลังงาน และมาตรการด้านการคลัง ดังนี้
.
-มาตรการด้านพลังงาน
1.ขยายมาตรการช่วยเหลือด้านพลังงานที่จะสิ้นสุดเดือน มิ.ย. 65 ออกไปอีก 3 เดือน เป็นสิ้นสุดเดือน ก.ย. 65 เช่น การทยอยปรับราคาก๊าซหุงต้ม/ ส่วนลดก๊าซ LPG แก่ผู้ถือบัตรสวัสดิการแห่งรัฐ/ การตรึงราคาก๊าซ NGV - น้ำมันดีเซล
2.มาตรการบรรเทาผลกระทบราคาน้ำมันดีเซลหมุนเร็ว เช่น ขอความร่วมมือผู้ค้าน้ำมันคงค่าการตลาดกลุ่มดีเซลหมุนเร็วไม่เกิน 1.40 บ./ลิตร
3.มาตรการขอความร่วมมือกลุ่มโรงกลั่นน้ำมันและโรงแยกก๊าซธรรมชาตินำส่งกำไรส่วนหนึ่งจากค่าการกลั่นน้ำมันฯ ไปบริหารราคาขายปลีกดีเซลให้ไม่เกิน 35 บ./ลิตร และลดราคาขายปลีกเบนซิน 1 บ./ลิตร
4.มาตรการประหยัดพลังงาน เช่น การปิดไฟ - อุปกรณ์ไฟฟ้าที่ไม่ได้ใช้/ ขอความร่วมมือปิดไฟป้ายโฆษณาหลัง 22.00 น./ ส่งเสริมการใช้ขนส่งสาธารณะ/ ลดการใช้ไฟฟ้าและน้ำมันเชื้อเพลิง 20% ในหน่วยราชการ
.
-มาตรการด้านการคลัง
1.มาตรการภาษีเพื่อสนับสนุนการจัดอบรมสัมมนาภายในประเทศ (15 ก.ค. - 31 ธ.ค. 65) โดยให้หักรายจ่าย เช่น ค่าห้องสัมมนา ค่าห้องพัก ค่าอาหาร ค่าเดินทาง ได้ 2 เท่าของรายจ่ายตามที่จ่ายจริงสำหรับจังหวัดท่องเที่ยวรอง และ 1.5 เท่าสำหรับจังหวัดอื่น ๆ
2.มาตรการภาษีเพื่อสนับสนุนการจัดนิทรรศการและงานแสดงสินค้าภายในประเทศ โดยให้หักรายจ่าย เช่น ค่าเช่าพื้นที่ ค่าบริการในการออกร้าน - งานแสดงสินค้า ได้ 2 เท่าของรายจ่ายตามที่จ่ายจริง
.
อ่านเพิ่มเติม คลิก https://www.thaigov.go.th/news/contents/details/55952
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/56027