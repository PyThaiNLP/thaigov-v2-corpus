รัฐบาลไทย-ข่าวทำเนียบรัฐบาล-กระทรวงคมนาคมสรุปรายงานอุทกภัยในเส้นทางคมนาคม ข้อมูล ณ วันที่ 22 พ.ย. 2565


วันอังคารที่ 22 พฤศจิกายน 2565
กระทรวงคมนาคมสรุปรายงานอุทกภัยในเส้นทางคมนาคม ข้อมูล ณ วันที่ 22 พ.ย. 2565
...
กระทรวงคมนาคม สรุปสถานการณ์อุทกภัยบนโครงข่ายของ คค. ณ วันที่ 22 พ.ย. 2565 เวลา 15.00 น. ดังนี้
1. มีโครงข่ายคมนาคมที่ได้รับผลกระทบ คือ ถนนทางหลวงชนบท จำนวน 3 สายทาง 3 แห่ง ผ่านได้ 1 แห่ง ไม่สามารถผ่านได้ 2 แห่ง
2. จังหวัดที่ได้รับผลกระทบมีจำนวน 3 จังหวัด โดยจังหวัดที่มีสายทางที่ไม่สามารถสัญจรผ่านได้ จำนวน 2 จังหวัด จังหวัดละ 1 สายทาง ได้แก่ จ.ชัยนาท (ชน.3018) และ จ.เชียงใหม่ (ชม.3003)
3. ถนนทางหลวง สถานการณ์ปกติ
4. บขส. และ รฟท. เดินรถได้ตามปกติ
5. ท่าอากาศยาน ไม่มีรายงานการได้รับผลกระทบ
6. ท่าเรือในแม่น้ำเจ้าพระยาได้รับผลกระทบจากระดับน้ำที่สูงขึ้น ส่งผลกระทบต่อการให้บริการเดินเรือโดยสารไฟฟ้า MINE Smart Ferry มีการปรับตารางเวลาการให้บริการตามสถานการณ์ของระดับน้ำ
7. ทช. เตรียมความพร้อมเครื่องจักร วัสดุซ่อมบำรุง พร้อมติดตั้งป้ายเตือน/อำนวยความสะดวกและปลอดภัยแก่ประชาชนในเส้นทางที่ได้รับผลกระทบ
8. จท. เฝ้าระวังระดับน้ำ/ปริมาณน้ำไหลผ่านของแหล่งน้ำธรรมชาติ อ่างเก็บน้ำ และเขื่อนอย่างใกล้ชิด เพื่อเตรียมรับมือและประชาสัมพันธ์ข้อมูลให้กับประชาชนในพื้นที่ทราบ
ทั้งนี้ กระทรวงคมนาคม ได้เตรียมความพร้อม บุคลากร เครื่องมือ เครื่องจักร วัสดุอุปกรณ์ เพื่อซ่อมแซมเส้นทาง ติดตั้งป้ายเตือน และอุปกรณ์อำนวยความปลอดภัย และยังคงเฝ้าระวังสถานการณ์อุทกภัยอย่างต่อเนื่อง เพื่อประชาสัมพันธ์ข้อมูลให้ประชาชนทราบ อำนวยความสะดวกการเดินทาง และให้ความช่วยเหลือประชาชนที่ได้รับผลกระทบอย่างรวดเร็ว โดยสามารถสอบถามเส้นทาง ข้อมูลเพิ่มเติม หรือแจ้งเหตุอุทกภัย ได้ที่
- ศูนย์ปฏิบัติการความปลอดภัยคมนาคม โทร. 1356
- สายด่วนกรมทางหลวง โทร. 1586
- สายด่วนกรมทางหลวงชนบท โทร. 1146
- สายด่วนบริษัท ขนส่ง จำกัด โทร. 1490 เรียก บขส.
- สายด่วนการรถไฟแห่งประเทศไทย โทร. 1690
- สายด่วนกรมเจ้าท่า โทร. 1199

ที่มา : https://www.thaigov.go.th/news/contents/details/61882