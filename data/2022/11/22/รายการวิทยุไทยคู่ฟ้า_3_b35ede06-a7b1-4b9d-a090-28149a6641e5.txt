รัฐบาลไทย-ข่าวทำเนียบรัฐบาล-จัดแสดงนิทรรศการผ้าไทย ดอนกอยโมเดล สู่เวทีเอเปค 2022


วันอังคารที่ 22 พฤศจิกายน 2565
พิมพ์
จัดแสดงนิทรรศการผ้าไทย ดอนกอยโมเดล สู่เวทีเอเปค 2022
วันศุกร์ที่ 18 พฤศจิกายน 2565
ต่อจากนี้ไป ขอเชิญรับฟังไทยคู่ฟ้า
หนึ่งในอัตลักษณ์ภูมิปัญญาไทยที่รัฐบาลจัดไว้ต้อนรับผู้นำจาก 20 เขตเศรษฐกิจเอเปค คือ
นิทรรศการผ้าไทย “ดอนกอยโมเดล” ซึ่งเป็นการพัฒนาเศรษฐกิจฐานรากด้วยภูมิปัญญาท้องถิ่น
โดยได้รับพระมหากรุณาจากสมเด็จพระเจ้าลูกเธอเจ้าฟ้าสิริวัณณวรี นารีรัตนราชกัญญา
พระราชทานองค์ความรู้และคำแนะนำให้ชาวบ้านพัฒนาเฉดสี ลวดลาย และ packaging
ผ้าไทยให้หลากหลายและทันสมัย ส่งผลให้มีรายได้เพิ่มจาก 700 บาท เป็น 7,000 – 10,000 บาท/คน/เดือน
เกิดกำลังใจในการสืบสานภูมิปัญญาและพัฒนาผลิตภัณฑ์อย่างสร้างสรรค์ต่อไป ทั้งนี้
ภายในบูธจะจัดแสดงกิจกรรมสาธิต เช่น การย้อมสี กวักหมี่ มัดหมี่ เข็นฝ้าย ทอผ้า
และจำหน่ายผลิตภัณฑ์ผ้าย้อมคราม เพื่อเผยแพร่ความภาคภูมิใจของคนไทยสู่สายตาคนทั่วโลก
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/61854