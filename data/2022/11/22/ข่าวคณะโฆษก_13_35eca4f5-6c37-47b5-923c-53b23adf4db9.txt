รัฐบาลไทย-ข่าวทำเนียบรัฐบาล-โฆษกรัฐบาลเผย นายกรัฐมนตรีรับทราบสถานการณ์คาร์บอมบ์แฟลตตำรวจ จ.นราธิวาส สั่งการผู้บัญชาการตำรวจแห่งชาติติดตามสถานการณ์อย่างใกล้ชิด ย้ำให้เร่งดำเนินการสืบสวนหาสาเหตุ 


วันอังคารที่ 22 พฤศจิกายน 2565
พิมพ์
โฆษกรัฐบาลเผย นายกรัฐมนตรีรับทราบสถานการณ์คาร์บอมบ์แฟลตตำรวจ จ.นราธิวาส สั่งการผู้บัญชาการตำรวจแห่งชาติติดตามสถานการณ์อย่างใกล้ชิด ย้ำให้เร่งดำเนินการสืบสวนหาสาเหตุ
โฆษกรัฐบาลเผย นายกรัฐมนตรีรับทราบสถานการณ์คาร์บอมบ์แฟลตตำรวจ จ.นราธิวาส สั่งการผู้บัญชาการตำรวจแห่งชาติติดตามสถานการณ์อย่างใกล้ชิด ย้ำให้เร่งดำเนินการสืบสวนหาสาเหตุ เพิ่มมาตรการความปลอดภัย
วันที่ 22 พฤศจิกายน 2565 นายอนุชา บูรพชัยศรี รองเลขาธิการนายกรัฐมนตรีฝ่ายการเมือง ปฏิบัติหน้าที่โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม รับทราบรายงานเหตุการณ์คาร์บอมบ์ภายในแฟลตตำรวจ ตรงข้ามโรงเรียนนราสิกขาลัย เขตเทศบาลเมืองนราธิวาส อำเภอเมือง จังหวัดนราธิวาส สั่งการผู้บัญชาการตำรวจแห่งชาติลงพื้นที่ติดตามสถานการณ์อย่างใกล้ชิด ย้ำให้เร่งดำเนินการสืบสวนหาสาเหตุ และดำเนินการตามกฎหมายกับผู้ก่อเหตุโดยเร็ว
นายกรัฐมนตรี แสดงความห่วงใยต่อประชาชนที่ได้รับบาดเจ็บ พร้อมแสดงความเสียใจต่อครอบครัวผู้เสียชีวิต กำชับให้ส่วนราชการในพื้นที่ดูแลช่วยเหลืออย่างเต็มที่ สำหรับพื้นที่เกิดเหตุให้เจ้าหน้าที่ชุดเก็บกู้วัตถุระเบิดตรวจสอบให้ละเอียด หวั่นเกิดอันตรายตามมา พร้อมกันพื้นที่ไม่ให้บุคคลที่เกี่ยวข้องเข้าไปในบริเวณที่เกิดเหตุ
“นายอนุชา กล่าวว่า นายกรัฐมนตรีเน้นย้ำเรื่องความปลอดภัยของพี่น้องประชาชนเป็นสำคัญ ไม่ว่าที่ไหน ๆ ของประเทศไทย ประชาชนต้องปลอดภัย และขอให้ฝ่ายความมั่นคงเพิ่มมาตรการรักษาความปลอดภัยให้มากขึ้น”

ที่มา : https://www.thaigov.go.th/news/contents/details/61880