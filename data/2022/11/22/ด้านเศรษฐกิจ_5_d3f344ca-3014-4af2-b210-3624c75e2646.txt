รัฐบาลไทย-ข่าวทำเนียบรัฐบาล-“กรุงไทย” ปังไม่หยุด เปิดตัว “ARR” พันธมิตร Gold Wallet รายที่ 3 บนแอปฯ เป๋าตัง เริ่มซื้อ-ขาย ได้ตั้งแต่ 22 พ.ย.นี้


วันอังคารที่ 22 พฤศจิกายน 2565
พิมพ์
“กรุงไทย” ปังไม่หยุด เปิดตัว “ARR” พันธมิตร Gold Wallet รายที่ 3 บนแอปฯ เป๋าตัง เริ่มซื้อ-ขาย ได้ตั้งแต่ 22 พ.ย.นี้
“ธนาคารกรุงไทย” เดินหน้าขยายพันธมิตร สร้างตลาดทองออนไลน์เต็มรูปแบบ เปิดตัว “ARR Gold Trading” ร้านทองแห่งที่ 3 ใน Gold Wallet บนแอปฯ เป๋าตัง เพิ่มทางเลือกผู้ลงทุน สร้างผลตอบแทนจากการลงทุนทองคำออนไลน์ครบวงจร เริ่มให้บริการตั้งแต่ 22 พ.ย.นี้ เป็นต้นไป
นายรวินทร์ บุญญานุสาสน์ รองกรรมการผู้จัดการใหญ่ สายงานธุรกิจตลาดเงินตลาดทุน ธนาคารกรุงไทย เปิดเผยว่า การลงทุนทองคำออนไลน์ผ่านบริการ Gold Wallet บนแอปพลิเคชัน “เป๋าตัง” ได้รับกระแสตอบรับดีอย่างต่อเนื่องจากผู้ลงทุน ด้วยบริการที่ครอบคลุมทั้งการส่งคำสั่งซื้อ-ขาย-ถอนทองออนไลน์อย่างครบวงจร พร้อมบริการรายงานความเคลื่อนไหวราคาทองและอัตราแลกเปลี่ยนผ่าน Krungthai Connext สะท้อนจากปริมาณการเปิดบัญชีและจำนวนธุรกรรมที่เพิ่มขึ้นต่อเนื่อง ล่าสุด มีจำนวนบัญชี Gold Wallet มากกว่า 140,000 บัญชี
ธนาคารเดินหน้าขยายพันธมิตรร้านทองใน Gold Wallet อย่างต่อเนื่อง ล่าสุด ได้จับมือกับ บริษัท ออโรร่า เทรดดิ้ง จำกัด ผู้ให้บริการ ARR Gold Trading ซึ่งเป็น บริษัทที่มีความแข็งแกร่ง ความน่าเชื่อถือ ทำธุรกิจมายาวนาน และเป็นที่รู้จักของนักลงทุนทั่วไป โดยเป็นพันธมิตรรายที่ 3 ของ Gold Wallet พร้อมเปิดให้ซื้อ-ขายทองกับ ออโรร่า โกลด์ เทรดดิ้ง (ARR Gold Trading) ผ่าน Gold Wallet ในแอปเป๋าตัง ตั้งแต่วันที่ 22 พฤศจิกายน 2565 เป็นต้นไป
จากความมุ่งมั่นในการตอบโจทย์ผู้ลงทุนทุกกลุ่ม ผ่านช่องทางดิจิทัล โดยเฉพาะแอปฯ เป๋าตัง ซึ่งเป็น Thailand Open Digital Platform เปิดกว้างให้ทุกคนเข้ามาใช้งาน แม้ไม่มีบัญชีเงินฝากธนาคารกรุงไทย พร้อมจับมือพันธมิตรทั้งภาครัฐและเอกชนยกระดับผลิตภัณฑ์และบริการ ทำให้ธนาคารก้าวขึ้นมาเป็นผู้นำการลงทุนดิจิทัล ที่มีส่วนสำคัญในการขับเคลื่อนเศรษฐกิจดิจิทัล ลดความเหลื่อมล้ำในสังคม ตอบโจทย์เป้าหมายการพัฒนาอย่างยั่งยืน (SDGs) สอดคล้องกับวิสัยทัศน์ “กรุงไทย เคียงข้างไทย สู่ความยั่งยืน”
ทั้งนี้ การลงทุนทองผ่าน Gold Wallet มีจุดเด่นด้วยบริการที่ครบวงจร ซื้อ-ขายทองขั้นต่ำเพียง 0.1 ออนซ์ หรือเท่ากับ 6,000 บาท (ขึ้นกับอัตราแลกเปลี่ยน ณ เวลาซื้อ-ขาย) สามารถส่งคำสั่ง ซื้อ-ขาย ผ่านแอปฯ เป๋าตัง โดยไม่มีค่าธรรมเนียม สามารถเปิดบัญชีผ่านช่องทางออนไลน์ได้ทุกที่ ทุกเวลา โดยไม่กำหนดวงเงินขั้นต่ำ ซื้อ-ขายทองผ่านแอปฯ ด้วยสกุลดอลลาร์สหรัฐ USD อ้างอิงราคาตลาดโลก ผู้สนใจสอบถามข้อมูลเพิ่มเติมได้ที่ธนาคารกรุงไทยทุกสาขา และ Krungthai Contact Center โทร 02-111-1111

ที่มา : https://www.thaigov.go.th/news/contents/details/61850