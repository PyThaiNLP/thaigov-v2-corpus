รัฐบาลไทย-ข่าวทำเนียบรัฐบาล-ก.อุตฯ ยกขบวนสินค้าจัดงานส่งเสริมการตลาด "DIPROM Creative Products Fair 2022" หนุนยอดขายอุตสาหกรรมสร้างสรรค์


วันอาทิตย์ที่ 13 พฤศจิกายน 2565
พิมพ์
ก.อุตฯ ยกขบวนสินค้าจัดงานส่งเสริมการตลาด "DIPROM Creative Products Fair 2022" หนุนยอดขายอุตสาหกรรมสร้างสรรค์
ก.อุตฯ ยกขบวนสินค้าจัดงานส่งเสริมการตลาด "DIPROM Creative Products Fair 2022" หนุนยอดขายอุตสาหกรรมสร้างสรรค์
(วันที่ 10 พฤศจิกายน 2565) ดร.ณัฐพล รังสิตพล ปลัดกระทรวงอุตสาหกรรม เป็นประธานเปิดงานกิจกรรมส่งเสริมการตลาดผลิตภัณฑ์สร้างสรรค์ "DIPROM Creative Products Fair 2022" เพื่อส่งเสริม สนับสนุน และพัฒนาศักยภาพ SMEs วิสาหกิจชุมชน ผู้ประกอบการ และผู้บริการธุรกิจอุตสาหกรรม ให้มีสมรรถนะและขีดความสามารถในการประกอบการ ผลักดันการขับเคลื่อนเศรษฐกิจด้วยภาคอุตสาหกรรมสร้างสรรค์ และสร้างมูลค่าเพิ่มให้กับผลิตภัณฑ์อย่างยั่งยืน พร้อมกันนี้ยังได้เยี่ยมชมบูธจำหน่ายสินค้า ที่คัดสรรผลิตภัณฑ์สร้างสรรค์กว่า 80 ร้านเด็ด โอกาสนี้ นายใบน้อย สุวรรณชาตรี อธิบดีกรมส่งเสริมอุตสาหกรรม นายภาสกร ชัยรัตน์ นางสาวณัฏฐิญา เนตยสุภา รองอธิบดีกรมส่งเสริมอุตสาหกรรม ข้าราชการและเจ้าหน้าที่ที่เกี่ยวข้องเข้าร่วมงานในครั้งนี้ด้วย ณ พระราม 2 ฮอลล์ ชั้น 4 ศูนย์การค้าเซ็นทรัล พลาซ่า พระราม 2

ที่มา : https://www.thaigov.go.th/news/contents/details/61587