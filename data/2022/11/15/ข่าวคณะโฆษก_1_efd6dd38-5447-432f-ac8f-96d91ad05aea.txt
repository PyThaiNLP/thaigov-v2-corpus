รัฐบาลไทย-ข่าวทำเนียบรัฐบาล-โฆษกรัฐบาลเผย นายกฯ แสดงความยินดีกับนายโจเซฟ อาร์. ไบเดน จูเนียร์ ประธานาธิบดีสหรัฐฯ สำหรับงานแต่งหลานสาวในวันที่ 19 พ.ย. นี้ 


วันจันทร์ที่ 14 พฤศจิกายน 2565
พิมพ์
โฆษกรัฐบาลเผย นายกฯ แสดงความยินดีกับนายโจเซฟ อาร์. ไบเดน จูเนียร์ ประธานาธิบดีสหรัฐฯ สำหรับงานแต่งหลานสาวในวันที่ 19 พ.ย. นี้
โฆษกรัฐบาลเผย นายกฯ แสดงความยินดีกับนายโจเซฟ อาร์. ไบเดน จูเนียร์ ประธานาธิบดีสหรัฐฯ สำหรับงานแต่งหลานสาวในวันที่ 19 พ.ย. นี้
วันนี้ (วันที่ 14 พฤศจิกายน 2565) นายอนุชา บูรพชัยศรี รองเลขาธิการนายกรัฐมนตรีฝ่ายการเมือง ปฏิบัติหน้าที่โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ได้แสดงความยินดีกับนายโจเซฟ อาร์. ไบเดน จูเนียร์ ประธานาธิบดีสหรัฐฯ ในโอกาสที่ได้พบกันระหว่างการประชุมสุดยอดอาเซียน ครั้งที่ 40 และ 41 และการประชุมสุดยอดที่เกี่ยวข้อง ณ กรุงพนมเปญ ราชอาณาจักรกัมพูชา ระหว่างวันที่ 10-13 พฤศจิกายน 2565 ที่ผ่านมา
โฆษกประจำสำนักนายกรัฐมนตรีกล่าวว่า นอกจากการแสดงความยินดีสำหรับพิธีมงคลสมรสและงานเลี้ยงฉลอง Miss Naomi Biden ซึ่งจะจัดขึ้นในวันเสาร์ที่ 19 พฤศจิกายน 2565 ณ บริเวณ South Lawn ทำเนียบขาว แล้วนั้น นายกรัฐมนตรีได้ขอบคุณประธานาธิบดีสหรัฐฯ ที่ได้มอบหมายให้ รองประธานาธิบดีสหรัฐฯ Ms. Kamala Harris ที่ถือว่าเป็นผู้แทนระดับสูง แสดงถึงความสำคัญที่สหรัฐฯ มีต่อไทย และต่อการประชุม APEC ที่กรุงเทพฯ
ซึ่งในโอกาสนี้ โฆษกรัฐบาลได้กล่าวว่า ตลอดการเตรียมการจัดการประชุมเอเปค 2565 สหรัฐฯ และไทยมีความร่วมมืออันดีระหว่างกันมาตลอด ซึ่งในโอกาสที่สหรัฐฯจะรับมอบตำแหน่งเจ้าภาพเอเปคปี 2566 ต่อจากไทยนั้น ได้ส่งสัญญาณว่าจะสานต่อแนวความคิดเพื่อผลักดันความร่วมมือด้านการพัฒนาอย่างยั่งยืน ตามแนวความคิด BCG ของไทย

ที่มา : https://www.thaigov.go.th/news/contents/details/61639