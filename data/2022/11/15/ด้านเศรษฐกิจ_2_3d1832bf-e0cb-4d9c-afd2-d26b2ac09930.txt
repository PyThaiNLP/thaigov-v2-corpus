รัฐบาลไทย-ข่าวทำเนียบรัฐบาล-ปลัดฯ ณัฐพล เผยแนวคิด Shares Vision ผุดโปรเจ็คเด็ดกระทรวงอุตฯ ยื่นของบประจำปี 2567


วันจันทร์ที่ 14 พฤศจิกายน 2565
พิมพ์
ปลัดฯ ณัฐพล เผยแนวคิด Shares Vision ผุดโปรเจ็คเด็ดกระทรวงอุตฯ ยื่นของบประจำปี 2567
ปลัดฯ ณัฐพล เผยแนวคิด Shares Vision ผุดโปรเจ็คเด็ดกระทรวงอุตฯ ยื่นของบประจำปี 2567
วันนี้ (14 พฤศจิกายน 2565) เวลา 18.00 น. ดร.ณัฐพล รังสิตพล ปลัดกระทรวงอุตสาหกรรม เป็นประธานการประชุมชี้เเจงการดำเนินงานประจำปีงบประมาณ พ.ศ. 2566 และแนวทางการจัดทำคำของบประมาณรายจ่ายประจำปีงบประมาณ พ.ศ.2567 โดยมีผู้อำนวยการกองส่วนกลาง อุตสาหกรรมจังหวัดทุกจังหวัด และผู้อำนวยการสถาบันเครือข่าย ร่วมประชุม ณ ห้องประชุมชุณหะวัณ ชั้น 3 อาคารสำนักงานปลัดกระทรวงอุตสาหกรรม และผ่านระบบZoom
โดยปลัดกระทรวงอุตสาหกรรม ได้มอบนโยบายให้บุคลากรของสำนักงานปลัดกระทรวงอุตสาหกรรม มีแนวคิดในการสร้างทัศนคติร่วมกันของคนในองค์กร สามารถมองเห็นภาพและความต้องการเพื่อมุ่งเป้าหมายไปในทิศทางเดียวกัน (Shares Vision) เน้นให้ภาคอุตสาหกรรมกับชุมชนและประชาชนสามารถอยู่ร่วมกันได้ ให้ประชาชนมีความเข้าใจในการดำเนินงานของกระทรวงอุตสาหกรรม รักภาคอุตสาหกรรม ภายใต้ 4 มิติ คือ 1) การสร้างความสำเร็จให้กับภาคธุรกิจ 2) การดูแลประชาชนโดยรอบโรงงานอุตสาหกรรม 3) การดูแลรักษาสิ่งแวดล้อม 4) การกระจายรายได้ให้กับประชาชนเพื่อความเป็นอยู่ที่ดีขึ้น โดยนำหลัก Shares Vision มาเป็นแนวทางการในการจัดทำคำของบประมาณรายจ่ายประจำปีงบประมาณ พ.ศ.2567 เพื่อให้การดำเนินงานในภาพรวมของสำนักงานปลัดกระทรวงอุตสาหกรรมเป็นไปอย่างมีประสิทธิภาพและทิศทางเดียวกัน

ที่มา : https://www.thaigov.go.th/news/contents/details/61642