รัฐบาลไทย-ข่าวทำเนียบรัฐบาล-ครม.  ขยายระยะเวลาปรับลดอัตราภาษีสรรพสามิตดีเซลประมาณ 5 บาทต่อลิตร  อีก 2 เดือน ตั้งแต่ 21 พ.ย. 2565 -  20 ม.ค. 2566


วันอังคารที่ 15 พฤศจิกายน 2565
พิมพ์
ครม.  ขยายระยะเวลาปรับลดอัตราภาษีสรรพสามิตดีเซลประมาณ 5 บาทต่อลิตร  อีก 2 เดือน ตั้งแต่ 21 พ.ย. 2565 -  20 ม.ค. 2566
ครม.  ขยายระยะเวลาปรับลดอัตราภาษีสรรพสามิตดีเซลประมาณ 5 บาทต่อลิตร  อีก 2 เดือน ตั้งแต่ 21 พ.ย. 2565 -  20 ม.ค. 2566
นายอนุชา บูรพชัยศรี รองเลขาธิการนายกรัฐมนตรีฝ่ายการเมือง ปฏิบัติหน้าที่โฆษกประจำสำนักนายกรัฐมนตรี แถลงมติคณะรัฐมนตรี (15 พ.ย. 65) อนุมัติหลักการร่างกฎกระทรวงกำหนดพิกัดอัตราภาษีสรรพสามิต (ฉบับที่ ..) พ.ศ. ....  ขยายระยะเวลาการปรับลดอัตราภาษีสรรพสามิตน้ำมันดีเซลและน้ำมันอื่น ๆ ที่คล้ายกัน ปรับลดประมาณ 5 บาทต่อลิตร เป็นระยะเวลา 2 เดือนตั้งแต่วันที่ 21 พฤศจิกายน 2565 จนถึงวันที่ 20 มกราคม 2566
โฆษกประจำสำนักนายกรัฐมนตรี ยังเปิดเผยว่า   กระทรวงการคลังได้จัดประมาณการการสูญเสียรายได้และประโยชน์ที่คาดว่าจะได้รับ จากการจัดเก็บรายได้ภาษีสรรพสามิตสินค้าน้ำมันและผลิตภัณฑ์น้ำมัน ลดลงประมาณ 10,000 ล้านบาท/เดือน โดยการดำเนินการมาตรการภาษีในครั้งนี้เป็นระยะเวลาประมาณ 2 เดือนจึงคาดว่ารัฐจะสูญเสียรายได้ประมาณ 20,000 ล้านบาท อย่างไรก็ตาม  จะเป็นการช่วยรักษาระดับราคาขายปลีกน้ำมันดีเซลในประเทศไม่ให้ปรับตัวสูงขึ้นตามราคาน้ำมันดิบในตลาดโลกจนกระทบต่อค่าของชีพของประชาชนซึ่งจะเป็นอุปสรรคต่อการฟื้นฟูเศรษฐกิจของประเทศได้

ที่มา : https://www.thaigov.go.th/news/contents/details/61671