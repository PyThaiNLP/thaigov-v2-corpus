รัฐบาลไทย-ข่าวทำเนียบรัฐบาล-ก.อุตสาหกรรม จัดเต็มยกขบวนสินค้าจากผู้ประกอบการ SMEs ประเดิมที่แรก ณ ศูนย์การค้าเซ็นทรัลพระราม 2


วันอังคารที่ 8 พฤศจิกายน 2565
พิมพ์
ก.อุตสาหกรรม จัดเต็มยกขบวนสินค้าจากผู้ประกอบการ SMEs ประเดิมที่แรก ณ ศูนย์การค้าเซ็นทรัลพระราม 2
ก.อุตสาหกรรม จัดเต็มยกขบวนสินค้าจากผู้ประกอบการ SMEs ประเดิมที่แรก ณ ศูนย์การค้าเซ็นทรัลพระราม 2
(วันที่ 5 พฤศจิกายน 2565) ดร.กฤชนนท์ อัยยปัญญา เลขานุการรัฐมนตรีว่าการกระทรวงอุตสาหกรรม นายเดชา จาตุธนานันท์ ผู้ตรวจราชการกระทรวงอุตสาหกรรม พร้อมด้วยอุตสาหกรรมจังหวัดสมุทรปราการ จังหวัดสมุทรสงคราม และจังหวัดนนทบุรี เปิดงาน อุตสาหกรรมแฟร์ “สินค้าดี เพื่อประชาชน” ที่ยกขบวนสินค้าจากร้านค้าผู้ประกอบการ SMEs กว่า 60 ร้าน มาออกบูธให้ได้เลือกชม ชิม ช้อป กันอย่างจุใจ เพื่อสนับสนุนผู้ประกอบการ SMEs สู้ภาวะวิกฤติเศรษฐกิจ พร้อมการออกร้านจำหน่ายสินค้าอุปโภคบริโภค จาก เครือสหพัฒน์ เครือ CP และอื่น ๆ ทั้งของกิน ของใช้ สินค้าแปรรูป ของตกแต่งบ้าน ในราคาประหยัด รวมทั้ง กิจกรรมอบรมสัมมนา และมินิคอนเสิร์ตจากวง Playground เพื่อเป็นของขวัญปีใหม่ให้กับผู้ประกอบการ SMEs และประชาชนทุกคน โดยครั้งแรกจัดขึ้นระหว่างวันที่ 3-6 พฤศจิกายน 2565 ณ ชั้น 4 พระราม 2 ฮอลล์ ศูนย์การค้าเซ็นทรัล พระราม 2
กระทรวงอุตสาหกรรม โดยกองทุนพัฒนาเอสเอ็มอีตามแนวประชารัฐ กำหนดจัดงาน อุตสาหกรรมแฟร์ “สินค้าดี เพื่อประชาชน” ทั้งหมด 5 ครั้ง ครอบคลุมพื้นที่ห้างสรรพสินค้าชั้นนำรอบกรุงเทพฯ โดยการคัดเลือกผู้ประกอบการ SMEs ที่รับบริการจากกองทุนฯ เข้าร่วมออกบูธกว่า 250 ร้าน ซึ่งครั้งต่อไปกำหนดจัดขึ้น ระหว่างวันที่ 7-10 พฤศจิกายน 2565 ณ ชั้น 4 เซ็นทรัลเวสท์เกต
#กระทรวงอุตสาหกรรม
#อุตสาหกรรมแฟร์
#เซนทรัลพระราม2

ที่มา : https://www.thaigov.go.th/news/contents/details/61374