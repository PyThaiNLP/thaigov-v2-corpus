รัฐบาลไทย-ข่าวทำเนียบรัฐบาล-ครม.อนุมัติหลักการเพิ่มระยะเวลาการดำรงตำแหน่งของประธานคณะกรรมการอัยการและกรรมการอัยการผู้ทรงคุณวุฒิจากเดิมวาระเดียว 2 ปี เป็นไม่เกิน 2 วาระ


วันอังคารที่ 8 พฤศจิกายน 2565
พิมพ์
ครม.อนุมัติหลักการเพิ่มระยะเวลาการดำรงตำแหน่งของประธานคณะกรรมการอัยการและกรรมการอัยการผู้ทรงคุณวุฒิจากเดิมวาระเดียว 2 ปี เป็นไม่เกิน 2 วาระ
ครม.อนุมัติหลักการเพิ่มระยะเวลาการดำรงตำแหน่งของประธานคณะกรรมการอัยการและกรรมการอัยการผู้ทรงคุณวุฒิจากเดิมวาระเดียว 2 ปี เป็นไม่เกิน 2 วาระ
วันที่ 8 พฤศจิกายน 2565 น.ส.ไตรศุลี  ไตรสรณกุล รองโฆษกประจำสำนักนายกรัฐมนตรี กล่าวว่า คณะรัฐมนตรี(ครม.) อนุมัติหลักการร่างพระราชบัญญัติระเบียบข้าราชการฝ่ายอัยการ(ฉบับที่ ..) พ.ศ. ....(แก้ไขเพิ่มเติมวาระการดำรงตำแหน่งของประธานคณะกรรมการอัยการ) ตามที่สำนักงานอัยการสูงสุดเสนอ ซึ่งมีสาระสำคัญเป็นการแก้ไขเพิ่มเติมวาระการดำรงตำแหน่งของประธานคณะกรรมการอัยการและกรรมการอัยการผู้ทรงคุณวุฒิให้ดำรงตำแหน่งจากเดิมมีวาระดำรงตำแหน่ง 2 ปี เพียงวาระเดียวเป็นได้คราวละ 1 วาระและอาจได้รับเลือกใหม่ได้อีกเพียง 1 วาระ
ทั้งนี้สำนักงานอัยการสูงสุดได้ระบุว่า พระราชบัญญัติระเบียบข้าราชการฝ่ายอัยการ พ.ศ. 2553 ซึ่งแก้ไขเพิ่มเติมโดยพระราชบัญญัติระเบียบข้าราชการฝ่ายอัยการ(ฉบับที่ 3) พ.ศ. 2561  กำหนดให้ประธานคณะกรรมการอัยการ และกรรมการอัยการผู้ทรงคุณวุฒิดำรงตำแหน่งได้เพียงวาระเดียว มีระยะเวลาเพียง 2 ปี ทำให้การดำเนินการปฏิบัติตามนโยบายของประธานคณะกรรมการอัยการและกรรมการอัยการผู้ทรงคุณวุฒิขาดความต่อเนื่อง ไม่สามารถสัมฤทธิ์ผลได้ เนื่องจากเป็นระยะเวลาที่สั้นเกินไป จึงเสนอให้ ดำรงตำแหน่งคราวละ 1 วาระและอาจได้รับเลือกใหม่อีก 1 วาระ ซึ่งจะมีระยะเวลาการดำรงตำแหน่งไม่เกิน 2 วาระเท่านั้น

ที่มา : https://www.thaigov.go.th/news/contents/details/61397