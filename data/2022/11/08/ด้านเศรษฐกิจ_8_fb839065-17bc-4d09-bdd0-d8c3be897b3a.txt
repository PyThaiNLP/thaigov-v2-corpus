รัฐบาลไทย-กรมเจ้าท่า ร่วมพิธีเปิดศูนย์ช่วยเหลือผู้ประสบภัยทางน้ำเนื่องในวันลอยกระทงประจำปี 2565 โดย กองเรือลำน้ำ กองเรือยุทธการ ได้จัดตั้งศูนย์ช่วยเหลือผู้ประสบภัยทางน้ำเนื่องในวันลอยกระทง 


วันอังคารที่ 8 พฤศจิกายน 2565
กรมเจ้าท่า ร่วมพิธีเปิดศูนย์ช่วยเหลือผู้ประสบภัยทางน้ำเนื่องในวันลอยกระทงประจำปี 2565 โดย กองเรือลำน้ำ กองเรือยุทธการ ได้จัดตั้งศูนย์ช่วยเหลือผู้ประสบภัยทางน้ำเนื่องในวันลอยกระทง
...
วันที่ 7 พฤศจิกายน 2565 นายสรพงศ์ ไพฑูรย์พงษ์ รักษาการอธิบดีกรมเจ้าท่า กระทรวงคมนาคม มอบหมายให้ นายพิทักษ์ วัฒนพงศ์พิศาล ผู้อำนวยการสำนักความปลอดภัยและสิ่งแวดล้อมทางน้ำ ร่วมพิธีเปิดศูนย์ช่วยเหลือผู้ประสบภัยทางน้ำเนื่องในวันลอยกระทง ประจำปี 2565 โดย กองเรือลำน้ำ กองเรือยุทธการ ได้จัดตั้งศูนย์ช่วยเหลือผู้ประสบภัยทางน้ำเนื่องในวันลอยกระทง ประจำปี 2565 ในส่วนของกองทัพเรือเพื่อให้ความช่วยเหลือประชาชนที่ประสบภัยทางน้ำ เนื่องในวันลอยกระทง ณ ลานทัศนาภิรมย์ หอประชุมกองทัพเรือ โดยมี พลเรือเอก ชลธิศ นาวานุเคราะห์ เสนาธิการทหารเรือ เป็นประธานในพิธีฯ
ผู้อำนวยการสำนักความปลอดภัยและสิ่งแวดล้อมทางน้ำ  กรมเจ้าท่า เปิดเผยว่า กรมเจ้าท่า ถือเป็นหน่วยงานหลัก มีหน้าที่ในการดูแลรักษาความปลอดภัยทางน้ำ พร้อมร่วมสนับสนุน บูรณาการการทำงานร่วมกับกองทัพเรือมาโดยตลอด สำหรับคืนวันลอยกระทง กรมเจ้าท่า ได้มีการตรวจตราและจัดกำลังเจ้าหน้าที่ 701 นาย พร้อมเรือรักษาการณ์ 70 ลำ ทั่วประเทศ เตรียมพร้อมอำนวยความสะดวกและความปลอดภัยทางน้ำเพื่อ ให้อุบัติเหตุทางน้ำเป็นศูนย์ และขอความร่วมมือประชาชนและนักท่องเที่ยว ไม่จุดพลุและดอกไม้ไฟในที่สาธารณะ มองหาอุปกรณ์ช่วยชีวิตที่อยู่ใกล้ตัวเมื่อเกิดอุบัติเหตุ และปฏิบัติตามคำแนะนำของเจ้าหน้าที่อย่างเคร่งครัด หากพบเห็นเหตุการณ์ความไม่ปลอดภัยทางน้ำ โทร.สายด่วนกรมเจ้าท่า 1199 ตลอด 24 ชั่วโมง

ที่มา : https://www.thaigov.go.th/news/contents/details/61386