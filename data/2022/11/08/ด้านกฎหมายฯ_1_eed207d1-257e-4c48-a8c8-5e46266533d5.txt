รัฐบาลไทย-ข่าวทำเนียบรัฐบาล-ปลัดกระทรวงยุติธรรม และคณะ ตรวจเยี่ยมหน่วยงานในสังกัดกระทรวงยุติธรรมพื้นที่จังหวัดสุโขทัย


วันอังคารที่ 8 พฤศจิกายน 2565
พิมพ์
ปลัดกระทรวงยุติธรรม และคณะ ตรวจเยี่ยมหน่วยงานในสังกัดกระทรวงยุติธรรมพื้นที่จังหวัดสุโขทัย
ปลัดกระทรวงยุติธรรม และคณะ ตรวจเยี่ยมหน่วยงานในสังกัดกระทรวงยุติธรรมพื้นที่จังหวัดสุโขทัย
ในวันอังคารที่ ๘ พฤศจิกายน ๒๕๖๕ เวลา ๐๙.๐๐ น. นางพงษ์สวาท กายอรุณสุทธิ์ ปลัดกระทรวงยุติธรรม พร้อมด้วย พันตำรวจโท ประวุธ วงศ์สีนิล รองปลัดกระทรวงยุติธรรม ตรวจเยี่ยมหน่วยงานในสังกัดกระทรวงยุติธรรมพื้นที่จังหวัดสุโขทัย ประกอบด้วย สำนักงานยุติธรรมจังหวัดสุโขทัย สำนักงานคุมประพฤติจังหวัดสุโขทัย สำนักงานบังคับคดีจังหวัดสุโขทัย สถานพินิจและคุ้มครองเด็กและเยาวชนจังหวัดสุโขทัย โดยมี นางชมนารถ ดิสสงค์ ผู้อำนวยการสำนักงานคุมประพฤติจังหวัดสุโขทัย และยุติธรรมจังหวัดสุโขทัย นางสาวสายพิรุณ วัฒนวงศ์สันติ ผู้อำนวยการสำนักงานบังคับคดีจังหวัดสุโขทัย นายจีระนนท์ คนหาญ ผู้อำนวยการสถานพินิจและคุ้มครองเด็กและเยาวชนจังหวัดสุโขทัย ข้าราชการ และเจ้าหน้าที่ ให้การต้อนรับ ณ อาคารบูรณาการกระทรวงยุติธรรม จังหวัดสุโขทัย
โดยการตรวจเยี่ยมในครั้งนี้ปลัดกระทรวงยุติธรรมได้เน้นย้ำให้เจ้าหน้าที่ทุกคนปฎิบัติงาน โดยยึดความถูกต้อง ปฏิบัติงานได้ตามกฎหมาย สามารถขับเคลื่อนการดําเนินงานของสํานักงานยุติธรรมจังหวัด เน้นการให้บริการประชาชน โดยบูรณาการร่วมกันระหว่างหน่วยงานในสังกัดกระทรวงยุติธรรมในพื้นที่ นอกจากนี้ หากมีกรณีเร่งด่วน ขอให้พร้อมช่วยเหลือประชาชนด้วยความสะดวก รวดเร็ว
นอกจากนี้ ปลัดกระทรวงยุติธรรม ได้รับฟังปัญหาอุปสรรค และให้ข้อแนะนำในการปฏิบัติงาน เพื่อเป็นขวัญและกำลังใจแก่เจ้าหน้าที่ ในการปฏิบัติงานต่อไป

ที่มา : https://www.thaigov.go.th/news/contents/details/61406