รัฐบาลไทย-ข่าวทำเนียบรัฐบาล-นายกฯ เร่งรัดการช่วยเหลือเยียวยาเพิ่มเติม กรณีเหตุการณ์ จ.หนองบัวลำภู ยืนยันกฎหมายที่ดินยังอยู่ในขั้นตอนอนุมัติหลักการ พร้อมรับฟังความคิดเห็นจากทุกหน่วยที่เกี่ยวข้อง 


วันอังคารที่ 8 พฤศจิกายน 2565
พิมพ์
นายกฯ เร่งรัดการช่วยเหลือเยียวยาเพิ่มเติม กรณีเหตุการณ์ จ.หนองบัวลำภู ยืนยันกฎหมายที่ดินยังอยู่ในขั้นตอนอนุมัติหลักการ พร้อมรับฟังความคิดเห็นจากทุกหน่วยที่เกี่ยวข้อง
นายกฯ เร่งรัดการช่วยเหลือเยียวยาเพิ่มเติม กรณีเหตุการณ์ จ.หนองบัวลำภู ยืนยันกฎหมายที่ดินยังอยู่ในขั้นตอนอนุมัติหลักการ พร้อมรับฟังความคิดเห็นจากทุกหน่วยที่เกี่ยวข้อง
วันนี้ (8 พฤศจิกายน 2565) เวลา 12.30 น. ณ บริเวณทางเชื่อมตึกสันติไมตรีและตึกไทยคู่ฟ้า ทำเนียบรัฐบาล พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ให้สัมภาษณ์สื่อมวลชนภายหลังการประชุมคณะรัฐมนตรี ถึงกรณีการช่วยเหลือเยียวยาประชาชนที่ได้รับผลกระทบจากเหตุการณ์ ที่จังหวัดหนองบัวลำภู ว่า ได้มีการหารือในที่ประชุมคณะรัฐมนตรีเพื่อพิจารณาแนวทางการให้ความช่วยเหลือเพิ่มเติมในเรื่องที่สามารถกระทำได้ ตามที่มีคำร้องมายังหน่วยงานต่าง ๆ ซึ่งรัฐบาลจะเร่งหามาตรการช่วยเหลือดูแลอย่างเต็มที่
นอกจากนี้ นายกรัฐมนตรียังได้กล่าวถึงกรณีการออกกฎกระทรวงให้ต่างชาติครอบครองที่ดินที่เป็นความกังวลของหลายฝ่ายอยู่ในขณะนี้ว่า ได้ให้ทุกหน่วยที่เกี่ยวข้องพูดคุยทบทวนปัญหาเพื่อหาข้อยุติและสร้างความเข้าใจร่วมกัน ทั้งนี้ กฎหมายดังกล่าวยังไม่มีผลบังคับใช้ อยู่ในขั้นตอนของการรับฟังความคิดเห็น ยังสามารถปรับแก้ไขได้ และยังอยู่ในขั้นตอนการอนุมัติหลักการเท่านั้น

ที่มา : https://www.thaigov.go.th/news/contents/details/61385