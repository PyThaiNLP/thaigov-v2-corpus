รัฐบาลไทย-ข่าวทำเนียบรัฐบาล-รัฐบาลเร่งกวาดล้างยาเสพติด จับกุมผู้กระทำผิด ค้นหาผู้เสพเข้ากระบวนการรักษา สร้างภูมิคุ้มกันแก่เด็กและเยาวชน พบเห็นการกระทำผิด แจ้ง 1567 โทรฟรี 24 ชม.


วันอังคารที่ 8 พฤศจิกายน 2565
รัฐบาลเร่งกวาดล้างยาเสพติด จับกุมผู้กระทำผิด ค้นหาผู้เสพเข้ากระบวนการรักษา สร้างภูมิคุ้มกันแก่เด็กและเยาวชน พบเห็นการกระทำผิด แจ้ง 1567 โทรฟรี 24 ชม.
.....
กระทรวงมหาดไทย ย้ำทุกพื้นที่เร่งนำผู้เสพและผู้ติดยาเสพติดเข้าสู่ระบบบำบัดฟื้นฟู ยกตัวอย่างการปฏิบัติงานใน อ.แก่งหางแมว จ.จันทบุรี เจ้าหน้าที่ศูนย์ปฏิบัติการป้องกันและปราบปรามยาเสพติด ร่วมกับตำรวจ และสาธารณสุขอำเภอ ดำเนินการ Re x-ray คัดกรองผู้เสพ/ผู้ใช้ยาเสพติด ติดตาม เชิญชวนเข้าสู่กระบวนการบำบัดฟื้นฟูในระบบสมัครใจ 18 คน และสร้างความรู้ความเข้าใจเกี่ยวกับยาเสพติด สร้างกิจกรรมเสริมแรงบวกในกลุ่มเด็กและเยาวชนให้ไม่ยุ่งเกี่ยวกับยาเสพติด เช่น จัดการแข่งขันกีฬา ปลูกผักสวนครัว กิจกรรมส่งเสริมประเพณีท้องถิ่นอย่างต่อเนื่อง
.
พร้อมร่วมกับเจ้าหน้าที่ตำรวจ ทหาร ป.ป.ส. ลุยกวาดล้างผู้กระทำความผิด เช่น จ.สระแก้ว จับกุมยาไอซ์ 10.89 กรัม จ.นครพนม จับกุมยาบ้า 38 มัด (70,000 เม็ด) จ.ตาก จับกุมยาบ้า 30 มัด (60,000 เม็ด) ยาไอซ์ 1 กก. จ.พะเยา จับกุมยาบ้า 279 เม็ด อาวุธปืนลูกซองสั้นไทยประดิษฐ์ 1 กระบอก พร้อมกระสุน 3 นัด และ จ.สกลนคร จับกุมยาบ้าได้ 608 เม็ด ประชาชนที่พบเห็นการกระทำความผิด หรือบุคคลที่มีพฤติกรรมเสี่ยงก่อภัยสังคม แจ้งสายด่วนศูนย์ดำรงธรรม โทร.1567 ฟรี ตลอด 24 ชั่วโมง
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/61377