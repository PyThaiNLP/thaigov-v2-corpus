รัฐบาลไทย-ข่าวทำเนียบรัฐบาล-ประกาศจาก กพท. เรื่อง การบังคับหรือปล่อยอากาศยานซึ่งไม่มีนักบิน


วันอังคารที่ 8 พฤศจิกายน 2565
ประกาศจาก กพท. เรื่อง การบังคับหรือปล่อยอากาศยานซึ่งไม่มีนักบิน
ในระหว่างวันที่  13 - 21 พฤศจิกายน พ.ศ. 2565
สำนักงานการบินพลเรือนแห่งประเทศไทย (กพท.) กระทรวงคมนาคม ประกาศห้ามบินโดรนเข้าไปในพื้นที่หวงห้ามเฉพาะ VT R1 Bangkok City ในบริเวณรัศมีโดยรอบ 10 นอติคอลไมล์ (ประมาณ 19 กิโลเมตร) จากอนุสาวรีย์ชัยสมรภูมิ ความสูงตั้งแต่ 0 - 3,000 ฟุต จากพื้นดิน ในระหว่างวันที่ 13 - 21 พฤศจิกายน พ.ศ. 2565 โดยเด็ดขาด ทั้งนี้ ผู้ฝ่าฝืนต้องระวางโทษจำคุกไม่เกินหนึ่งปี หรือปรับไม่เกินสี่หมื่นบาท หรือทั้งจำทั้งปรับ ตามมาตรา 78 (1) แห่งพระราชบัญญัติการเดินอากาศ พ.ศ. 2497 และที่แก้ไขเพิ่มเติม และเจ้าหน้าที่ฝ่ายทหารมีอำนาจทำลายอากาศยานซึ่งไม่มีนักบินจากภาคพื้นได้ ตามมาตรา 10 (3) แห่งพระราชบัญญัติว่าด้วยการปฏิบัติต่ออากาศยานที่กระทำผิดกฎหมาย พ.ศ. 2553

ที่มา : https://www.thaigov.go.th/news/contents/details/61405