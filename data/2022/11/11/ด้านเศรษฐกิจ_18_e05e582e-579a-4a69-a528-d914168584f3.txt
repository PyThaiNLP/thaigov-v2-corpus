รัฐบาลไทย-ข่าวทำเนียบรัฐบาล-ผู้ช่วยปลัดกระทรวงเกษตรและสหกรณ์ เป็นสักขีพยานในพิธีลงนามบันทึกข้อตกลงความร่วมมือให้ข้าราชการ 


วันศุกร์ที่ 11 พฤศจิกายน 2565
ผู้ช่วยปลัดกระทรวงเกษตรและสหกรณ์ เป็นสักขีพยานในพิธีลงนามบันทึกข้อตกลงความร่วมมือให้ข้าราชการ
ผู้ช่วยปลัดกระทรวงเกษตรและสหกรณ์ เป็นสักขีพยานในพิธีลงนามบันทึกข้อตกลงความร่วมมือให้ข้าราชการ ไปปฏิบัติงานเพื่อเพิ่มพูนประสิทธิภาพด้านการบริหารทรัพยากรบุคคล ระหว่างสำนักงานคณะกรรมการข้าราชการพลเรือน กับ สำนักงานปลัดกระทรวงเกษตรและสหกรณ์
วันศุกร์ที่ 11 พฤศจิกายน 2565 เวลา 14.00 น. นางสาวนฤมล สงวนวงศ์ ผู้ช่วยปลัดกระทรวงเกษตรและสหกรณ์ ได้รับมอบหมายจาก นายประยูร ปลัดกระทรวงเกษตรและสหกรณ์ ให้ร่วมเป็นสักขีพยานในพิธีลงนามบันทึกข้อตกลงความร่วมมือให้ข้าราชการไปปฏิบัติงานเพื่อเพิ่มพูนประสิทธิภาพด้านการบริหารทรัพยากรบุคคล ระหว่างสำนักงานคณะกรรมการข้าราชการพลเรือน กับ สำนักงานปลัดกระทรวงเกษตรและสหกรณ์ เพื่อส่งตัวข้าราชการผู้มีผลสัมฤทธิ์สูงรุ่นที่ ๑๕ ของสำนักงานปลัดกระทรวงเกษตรและสหกรณ์จำนวน 1 รายคือ นางสาวฉัตรทิพย์ เรืองจันทร์ ตำแหน่งนักทรัพยากรบุคคลชำนาญการ สังกัดสถาบันเกษตราธิการ ไปปฏิบัติงานเพื่อเพิ่มพูนความรู้ ทักษะ ความเชี่ยวชาญ และประสบการณ์ที่สำนักงาน ก.พ.  ตามกรอบการสั่งสมประสบการณ์ (Experience Accumulation Framework) ณ ห้อง OCSC Space อาคารสำนักงาน ก.พ. จ.นนทบุรี

ที่มา : https://www.thaigov.go.th/news/contents/details/61547