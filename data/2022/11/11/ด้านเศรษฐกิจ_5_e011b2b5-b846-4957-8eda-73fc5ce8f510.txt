รัฐบาลไทย-ข่าวทำเนียบรัฐบาล-ธ.ก.ส. เสริมทัพโปรโมชั่นพิเศษร่วมงาน Money Expo เชียงใหม่ 2022


วันศุกร์ที่ 11 พฤศจิกายน 2565
พิมพ์
ธ.ก.ส. เสริมทัพโปรโมชั่นพิเศษร่วมงาน Money Expo เชียงใหม่ 2022
ธ.ก.ส. ร่วมงานมหกรรมการเงิน Money Expo เชียงใหม่ 2022 ณ เชียงใหม่ ฮอลล์ ศูนย์การค้าเซ็นทรัล เชียงใหม่ แอร์พอร์ต ซึ่งจัดขึ้นระหว่างวันที่ 11 – 13 พฤศจิกายน 2565
ธ.ก.ส. นำทัพผลิตภัณฑ์ทางการเงินให้บริการในงาน Money Expo เชียงใหม่ 2022 พร้อมบริการสินเชื่ออัตราดอกเบี้ยพิเศษ ทั้งสินเชื่อนวัตกรรมดีมีเงินทุน สินเชื่อเสริมแกร่ง SME เกษตร หนุนธุรกิจ Smart Farmer การเติมเงินทุนฉุกเฉินด้วยสินเชื่อ ธ.ก.ส ออนไลน์ผ่าน A-Mobile Plus โดยใช้สลากค้ำประกันและ A-Savings ทางเลือกในการออมเงินในยุคดิจิทัล รวมถึงการให้คำปรึกษาด้านผลิตภัณฑ์และบริการ พิเศษ ! สำหรับลูกค้าที่ลงทะเบียนแอปพลิเคชัน A-Mobile Plus หรือเพิ่มเพื่อน Line Official @BAACFAMILY หรือยืนยันตัวตนผ่านบริการ e-KYC รับของที่ระลึกสุดพิเศษ ณ เชียงใหม่ ฮอลล์ ศูนย์การค้าเซ็นทรัล เชียงใหม่ แอร์พอร์ต
นายพงษ์พันธ์ จงรักษ์ รองผู้จัดการธนาคารเพื่อการเกษตรและสหกรณ์การเกษตร (ธ.ก.ส.) เปิดเผยว่า ธ.ก.ส. เข้าร่วมงานมหกรรมการเงิน Money Expo เชียงใหม่ 2022 ณ เชียงใหม่ ฮอลล์ ศูนย์การค้าเซ็นทรัล เชียงใหม่ แอร์พอร์ต ซึ่งจัดขึ้นระหว่างวันที่ 11 – 13 พฤศจิกายน 2565 โดยนำผลิตภัณฑ์และบริการทางการเงินรวมถึงสินเชื่อต่าง ๆ มาให้บริการภายในงาน ได้แก่ สินเชื่อนวัตกรรมดีมีเงินทุน เพื่อเป็นค่าใช้จ่ายหรือค่าลงทุนในการประกอบอาชีพเกษตรกรรมให้กับผู้ประกอบการและ Smart Farmer อัตราดอกเบี้ยร้อยละ 4 ต่อปี สินเชื่อสานฝันสร้างอาชีพ เพื่อเป็นทุนในการประกอบอาชีพ วงเงินไม่เกิน 100,000 บาทต่อราย อัตราดอกเบี้ยร้อยละ 4 ต่อปี สินเชื่อเสริมแกร่ง SME เกษตร เพื่อเสริมความเข้มแข็งให้กับสถาบันเกษตรกร ผู้ประกอบการเกษตรให้เข้าถึงแหล่งเงินทุนในการดำเนินธุรกิจได้ง่ายยิ่งขึ้น วงเงินไม่เกินรายละ 100 ล้านบาท อัตราดอกเบี้ยร้อยละ 4 ต่อปี และสินเชื่อ ธ.ก.ส. ออนไลน์ โดยใช้สลากออมทรัพย์ในการค้ำประกัน เพื่อเป็นเงินทุนสำหรับใช้จ่ายฉุกเฉิน วงเงินขั้นต่ำ 9,000 บาท สูงสุดไม่เกิน 500,000 บาท อัตราดอกเบี้ย MRR – 2.75 (ปัจจุบัน MRR เท่ากับ ร้อยละ 6.50)
สำหรับบริการเงินฝาก ได้แก่ เงินฝาก A-Savings บัญชีเงินฝาก Digital ดอกเบี้ยร้อยละ 0.45 ต่อปี โดยลูกค้าสามารถตรวจสอบยอดเงิน ถอน โอน จ่ายผ่านแอปพลิเคชัน A-Mobile Plus เงินฝากผู้สูงอายุ Senior Savings สำหรับผู้มีอายุ 50 ปีขึ้นไป อัตราดอกเบี้ยร้อยละ 0.25 ต่อปี หากยอดเงินฝากคงเหลือตั้งแต่ 20,000 บาทขึ้นไป รับดอกเบี้ยร้อยละ 0.45 ต่อปี ฝากได้คนละ 1 บัญชี สูงสุดไม่เกิน 10 ล้าน เงินฝากออมทรัพย์พิเศษ เปิดบัญชี 10,000 บาท และครั้งต่อไป ฝากเงินขั้นต่ำ 1,000 บาท รับดอกเบี้ยร้อยละ 0.45 ต่อปี ไม่เสียภาษี เงินฝากประจำปลอดภาษี 24 เดือน ฝากตั้งแต่ 1,000 บาทขึ้นไป แต่ไม่เกิน 25,000 บาทต่อเดือน รับดอกเบี้ยร้อยละ 1.30 ต่อปี ด้านบริการเงินฝากคุ้มครองชีวิต ได้แก่ ธ.ก.ส. เพิ่มรัก 2 12/10 ธกส ทวีรัก 99 และธกส รักคุณ รวมทั้งบริการ BAACLife Online เพื่ออำนวยความสะดวกให้ลูกค้าเงินฝากสงเคราะห์ชีวิตด้วยฟังก์ชันที่หลากหลายตอบโจทย์ยุคดิจิทัล
นอกจากนี้ ยังมีผลิตภัณฑ์ด้านการประกันภัย ได้แก่ ประกันภัยอุบัติเหตุส่วนบุคคล “ทิพยมั่นใจ” วงเงินคุ้มครองสูงสุด 1 ล้านบาทและประกันภัยสำหรับผู้สูงอายุ ค่าเบี้ยเริ่มต้น 1,319 บาท คุ้มครองสูงสุด 500,000 บาท และเพื่อก้าวไปสู่สังคมไร้เงินสด ธ.ก.ส. เชิญชวนบริการสมัครใช้บริการแอปพลิเคชัน A-Mobile Plus เพื่อให้การถอน โอน เติม จ่ายเงินบนมือถือสะดวกรวดเร็วและง่ายเพียงปลายนิ้ว และ A-Rewards บริการฝากเงินเข้าบัญชีรับคะแนนเพื่อแลกของสมนาคุณง่าย ๆ ผ่าน Line Official: BAAC Family บริการ SMS Alert บริการ BAAC Connect แจ้งเตือนเงินเข้าออกบัญชีผ่าน Line Official: BAAC Family รวมถึงการให้บริการยืนยันตัวตนผ่านอิเล็กทรอนิกส์ (e – KYC) เพื่อรองรับการทำธุรกรรมการเงินออนไลน์ นอกจากนี้ ธ.ก.ส. เตรียมเปิดรับฝาก “สลากดิจิทัล ธ.ก.ส.” ผ่านแอปพลิเคชัน A-Mobile Plus เพื่อสนับสนุนการออมเงินและอำนวยความสะดวกในการเข้าถึงผลิตภัณฑ์เงินฝากและสลากออมทรัพย์ ธ.ก.ส. แก่ลูกค้าและประชาชนทั่วไป ในราคาหน่วยละ 50 บาท วงเงินรวม 30,000 ล้านบาท ฝากครบ 2 ปี ได้รับดอกเบี้ยหน่วยละ 0.07 บาท พร้อมลุ้นรางวัลที่ 1 สูงสุด 5 ล้านบาท และรางวัลอื่น ๆ รวมมูลค่ากว่า 16 ล้านบาทต่อเดือน โดยจะเปิดรับฝาก ตั้งแต่วันที่ 17 พฤศจิกายน 2565 เป็นต้นไป
พิเศษ! สำหรับลูกค้าบัตรเดบิต ธ.ก.ส. พบกับแคมเปญ “Extra Bonus 56” รับโบนัสพิเศษสูงสุดถึงร้อยละ 10.56 โดยฝากเงินขั้นต่ำ 50,000 บาท สูงสุด 250,000 บาท และคงยอดเงินไว้ 156 วัน จำนวนจำกัด แคมเปญ “Wow Wow Wow” รับปรึกษาสินเชื่อพร้อมรับส่วนลดพิเศษค่าธรรมเนียม สูงสุดถึง 4 ต่อ แคมเปญ Loan On A-Mobile กู้ง่าย จ่ายสะดวก กับสินเชื่อสลากค้ำบนแอปพลิเคชัน A-Mobile Plus สำหรับลูกค้าที่กู้เงิน ตั้งแต่ 9,000 บาทขึ้นไป รับเลย ! กระปุกออมทรัพย์ A-Pigeon นอกจากนี้ สำหรับลูกค้าที่ลงทะเบียนแอปพลิเคชัน A-Mobile Plus หรือเพิ่มเพื่อน Line Official @BAACFAMILY หรือยืนยันตัวตนผ่านบริการ e-KYC รับฟรีของที่ระลึกสุดพิเศษ ภายในงาน

ที่มา : https://www.thaigov.go.th/news/contents/details/61510