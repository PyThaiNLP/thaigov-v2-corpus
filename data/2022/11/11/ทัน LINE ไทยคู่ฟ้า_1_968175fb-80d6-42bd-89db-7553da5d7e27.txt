รัฐบาลไทย-ข่าวทำเนียบรัฐบาล-ปลื้ม! WHO ชื่นชม “สมรรถนะสาธารณสุขไทย” ผลงานเป็นที่ประจักษ์ มีประสิทธิภาพและความรับผิดชอบ


วันศุกร์ที่ 11 พฤศจิกายน 2565
ปลื้ม! WHO ชื่นชม “สมรรถนะสาธารณสุขไทย” ผลงานเป็นที่ประจักษ์ มีประสิทธิภาพและความรับผิดชอบ
.....
ก.สาธารณสุข เผยผลการประเมินสมรรถนะหลักตามกฎอนามัยระหว่างประเทศ 2548 (IHR 2005) โดยคณะผู้เชี่ยวชาญขององค์การอนามัยโลก (International Health Regulations Joint External Evaluation: IHR-JEE) ซึ่งเป็นการประเมินสมรรถนะของประเทศไทยเป็นครั้งที่ 2 ในประเด็นทางเทคนิค 19 ด้าน จำนวน 56 ตัวชี้วัด พบว่า ให้ความเชื่อมั่นประเทศไทยด้วยคะแนนเฉลี่ย 4.25 จากคะแนนเต็ม 5
.
ผลการประเมินดังกล่าว แสดงให้เห็นว่าสาธารณสุขไทยมีความก้าวหน้าในการพัฒนาสมรรถนะหลัก ตัวชี้วัดส่วนใหญ่อยู่ในระดับที่มีผลงานประจักษ์และยั่งยืน เป็นผลจากการบูรณาการความร่วมมือของทุกภาคส่วนของภาครัฐ และทุกภาคส่วนของสังคม ซึ่งผลลัพธ์จากการประเมินสมรรถนะหลักครั้งนี้ จะเป็นข้อมูลสำคัญในการพัฒนางานสาธารณสุขของไทยตามกฎอนามัยระหว่างประเทศต่อไป
.
ทั้งนี้ ดร.สมิรา อัสมา ผู้ช่วยผู้อำนวยการใหญ่องค์การอนามัยโลก ผู้นำคณะประเมิน ได้กล่าวชื่นชมการบริหารจัดการด้านสุขภาพระหว่างเกิดวิกฤติโควิด-19 ว่าเป็นการดำเนินงานที่โปร่งใส มีผลงานเป็นที่ประจักษ์ มีประสิทธิภาพและความรับผิดชอบ
.
อ่านเพิ่มเติม คลิก https://www.thaigov.go.th/news/contents/details/61356
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/61517