รัฐบาลไทย-ข่าวทำเนียบรัฐบาล-ข่าวดี! กรุงเทพฯ คว้ารางวัล Most Improved Award 2022 พัฒนาอุตสาหกรรมไมซ์และท่องเที่ยวอย่างก้าวกระโดด


วันศุกร์ที่ 11 พฤศจิกายน 2565
ข่าวดี! กรุงเทพฯ คว้ารางวัล Most Improved Award 2022 พัฒนาอุตสาหกรรมไมซ์และท่องเที่ยวอย่างก้าวกระโดด
.....
อีกหนึ่งข่าวดีสำหรับประเทศไทย เมื่อกรุงเทพมหานคร ได้รับรางวัลในฐานะเมืองที่มีคะแนนปรับปรุงการพัฒนาอย่างยั่งยืนในอุตสาหกรรมไมซ์และท่องเที่ยวเพิ่มขึ้นอย่างก้าวกระโดดเพิ่มจากปีก่อนหน้ามากที่สุด (73.66%) จาก Global Destination Sustainability Index (GDS-Index) ในหมวด Most Improved Award 2022
.
โดยมีการประกาศผลภายในงาน ICCA Annual Congress 2022 ซึ่งเป็นงานประชุมประจำปีของสมาคมอุตสาหกรรมการประชุมนานาชาติหรือ International Congress and Convention Association ที่จัดขึ้นเมื่อวันที่ 9 พ.ย. 65 ณ เมืองคราโคว ประเทศโปแลนด์
.
ในปีนี้ มีเมือง 66 เมืองเข้าร่วมแสดงผลงาน แต่มีเพียง 30 เมือง รวมทั้งกรุงเทพฯ ได้รับเลือกเป็นเมืองที่มีผลงานระดับ Top 30 และมีเพียง 1 เมืองที่ได้รับรางวัลในแต่ละหมวด ประกอบด้วย Innovation Award, Leadership Award, และ Most Improved Award ที่กรุงเทพฯ ได้รับรางวัล แสดงให้เห็นว่าอุตสาหกรรมไมซ์ของไทยมีความโดดเด่น และได้รับความนิยมอย่างสูงในด้านการประชุมและท่องเที่ยว
.
อ้างอิงจาก https://www.gds.earth/awards/
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/61518