รัฐบาลไทย-ข่าวทำเนียบรัฐบาล-ธอส. ร่วมงาน “มหกรรมการเงินเชียงใหม่ ครั้งที่ 17” 


วันศุกร์ที่ 11 พฤศจิกายน 2565
พิมพ์
ธอส. ร่วมงาน “มหกรรมการเงินเชียงใหม่ ครั้งที่ 17”
ธอส. จัดโปรโมชั่นเด็ด ร่วมงาน “มหกรรมการเงินเชียงใหม่ ครั้งที่ 17” สินเชื่อบ้านดอกเบี้ยปีแรกเพียง 2.60% ต่อปี พร้อมผลิตภัณฑ์ทางการเงินมากมาย 11-13 พฤศจิกายน 2565 @ศูนย์การค้าเซ็นทรัล เชียงใหม่ แอร์พอร์ต
ธนาคารอาคารสงเคราะห์ (ธอส.) ร่วมส่งเสริมให้ประชาชนชาวภาคเหนือได้เข้าถึงสินเชื่อที่อยู่อาศัยง่ายขึ้น ธอส. จึงได้นำผลิตภัณฑ์ทางการเงินของธนาคารเข้าร่วมงาน “มหกรรมการเงินเชียงใหม่ ครั้งที่ 17 Money Expo Chiangmai 2022” นำโดย สินเชื่อบ้านอัตราดอกเบี้ยต่ำ ปีที่ 1 เท่ากับ MRR-3.55% (ปัจจุบันเท่ากับ 2.60%) ต่อปี เฉลี่ย 3 ปีแรกเพียง 2.917% (อัตราดอกเบี้ย MRR ของ ธอส.ในปัจจุบันเท่ากับ 6.150% ต่อปี) ผ่อนชำระนานสูงสุดถึง 40 ปี ให้กู้ครอบคลุมทุกวัตถุประสงค์หลัก อาทิ ซื้อบ้าน/คอนโดมิเนียม ปลูกสร้าง และรีไฟแนนซ์ หลักประกันในการยื่นคำขอกู้ต้องอยู่ในพื้นที่จังหวัดเชียงใหม่ แม่ฮ่องสอน เชียงราย พะเยา น่าน ลำปาง ลำพูน แพร่ และตาก เท่านั้น จองสิทธิ์ภายในงาน ยื่นกู้ตั้งแต่วันที่ 11 พฤศจิกายน -15 ธันวาคม 2565 อนุมัติและทำนิติกรรมภายในวันที่ 31 มกราคม 2566 นอกจากนี้ยังมี สินเชื่ออัตราดอกเบี้ยต่ำสุดช่วง Golden Minute สำหรับลูกค้าที่จองดอกเบี้ยแบบที่ 1 ภายในระยะเวลาที่กำหนด สามารถลุ้นรับอัตราดอกเบี้ยพิเศษปีแรกเพียง 0.69% ต่อปี เปิดจองสิทธิ์ผ่าน Mobile Application : GHB ALL และ GHB ALL GEN ในวันอาทิตย์ที่ 13 พฤศจิกายน 2565 ระหว่างเวลา 15.00-15.15 น. จองก่อนได้สิทธิ์ก่อนจนกว่าจะเต็มกรอบวงเงิน
สลากออมทรัพย์ ธอส. ให้ผลตอบแทนดีโอกาสถูกรางวัลสูง ประกอบด้วย ชุดขาลเพิ่มพูน หน่วยละ 1,000 บาท ผลตอบแทนหน้าสลาก 0.30% ต่อปี และบวกผลตอบแทนผันแปรตามคุณภาพสินเชื่อโครงการ 0.70% ต่อปี รวมรับผลตอบแทนสูงสุด 1% ต่อปี (เงื่อนไขเป็นไปตามที่ธนาคารกำหนด) พร้อมโอกาสลุ้นรางวัลที่ 1 รางวัลละ 2 ล้านบาท ชุดต่อเงิน ต่อทอง หน่วยละ 10,000 บาท ผลตอบแทนหน้าสลาก 0.50% ต่อปี พร้อมโอกาสลุ้นรางวัลที่ 1 เป็นสลากชุดต่อเงิน ต่อทอง มูลค่า 1 ล้านบาท และรางวัลเลขท้าย 1 ตัว และชุดเกล็ดดาว Plus หน่วยละ 5,000 บาท ผลตอบแทนหน้าสลาก 0.65% ต่อปี โอกาสถูกรางวัลที่ 1 มูลค่า 1 ล้านบาท จองสิทธิ์ภายในงานและซื้อสลากระหว่างวันที่ 11-20 พฤศจิกายน 2565 ณ สาขาในจังหวัดเชียงใหม่ แม่ฮ่องสอน เชียงราย พะเยา น่าน ลำปาง ลำพูน แพร่ และตาก (เงื่อนไขเป็นไปตามที่ธนาคารกำหนด)
บ้านมือสอง ธอส. คุณภาพดี ทำเลเด่นกว่า 300 รายการ ในจังหวัดเชียงใหม่และพื้นที่ใกล้เคียง จำหน่ายพร้อมส่วนลดสูงสุด 40% จากราคาปกติ ราคาขายต่ำสุดเพียง 195,000 บาท ได้แก่ ทรัพย์ประเภทบ้านเดี่ยว 1 ชั้น ขนาดเนื้อที่ 52 ตารางวา โครงการหัวฝาย อ.เมืองลำปาง จ.ลำปาง พร้อมสิทธิ์รับสินเชื่ออัตราดอกเบี้ย 0% ต่อปี นานสูงสุดถึง 24 เดือน ทั้งนี้ ลูกค้าที่ใช้บริการผลิตภัณฑ์การเงินตามเงื่อนไขและระยะเวลาที่ธนาคารกำหนด ได้รับของสมนาคุณฟรีอีกมากมาย โดยมหกรรมการเงินเชียงใหม่ ครั้งที่ 17 จะจัดขึ้นระหว่างวันที่ 11-13 พฤศจิกายน 2565 ณ ศูนย์การค้าเซ็นทรัล เชียงใหม่ แอร์พอร์ต สอบถามรายละเอียดเพิ่มเติมได้ที่ G H Bank Call Center โทร 0-2645-9000 หรือ Facebook Fanpage ธนาคารอาคารสงเคราะห์ และติดตามข่าวสารของธนาคารได้ที่ Mobile Application : GHB ALL, Mobile Application : GHB ALL GEN และ www.ghbank.co.th

ที่มา : https://www.thaigov.go.th/news/contents/details/61505