รัฐบาลไทย-ข่าวทำเนียบรัฐบาล-กรมทางหลวงชนบท ร่วมเป็นส่วนหนึ่งในกิจกรรม VIJIT CHAO PHRAYA ของ ททท. สนับสนุนการประดับไฟสะพานพระพุทธยอดฟ้า


วันศุกร์ที่ 11 พฤศจิกายน 2565
กรมทางหลวงชนบท ร่วมเป็นส่วนหนึ่งในกิจกรรม VIJIT CHAO PHRAYA ของ ททท. สนับสนุนการประดับไฟสะพานพระพุทธยอดฟ้า
เพื่อส่งเสริมเศรษฐกิจการท่องเที่ยวและต้อนรับผู้เข้าร่วมการประชุมผู้นำเขตเศรษฐกิจ APEC 2022 สอดรับกับนโยบายรัฐมนตรีว่าการกระทรวงคมนาคม
กรมทางหลวงชนบท (ทช.) กระทรวงคมนาคม ร่วมเป็นส่วนหนึ่งในกิจกรรม VIJIT CHAO PHRAYA ปรากฏการณ์แห่ง แสง สี สุดยิ่งใหญ่ริมแม่น้ำเจ้าพระยา ซึ่งจัดโดยการท่องเที่ยวแห่งประเทศไทย (ททท.) เพื่อส่งเสริมเศรษฐกิจการท่องเที่ยวในพื้นที่กรุงเทพมหานคร เป็นการสร้างบรรยากาศให้กับแม่น้ำเจ้าพระยาด้วยแสงไฟและการแสดงทางวัฒนธรรมในยามค่ำคืน พร้อมร่วมต้อนรับนักท่องเที่ยวจากต่างประเทศและผู้เข้าร่วมการประชุมผู้นำเขตเศรษฐกิจ APEC 2022 สอดรับกับนโยบายของนายศักดิ์สยาม ชิดชอบ รัฐมนตรีว่าการกระทรวงคมนาคม โดยในส่วนของ ทช. ได้ร่วมสนับสนุนให้ ททท. ใช้พื้นที่บริเวณสะพานพระพุทธยอดฟ้าเพื่อตกแต่งไฟประดับ ระหว่างวันที่ 12 - 27 พฤศจิกายน 2565 ซึ่งบริเวณสะพานพระพุทธยอดฟ้าจะมีการแสดงประกอบดนตรีและเสียงสภาพแวดล้อมที่สื่อถึงประสบการณ์การเดินทางแห่งความสุข และเสียงในวิถีชีวิตของคนไทยในแต่ละภูมิภาค

ที่มา : https://www.thaigov.go.th/news/contents/details/61536