รัฐบาลไทย-ข่าวทำเนียบรัฐบาล-“กรุงไทย” ร่วมเปิดตัวบริการชำระเงิน “ไทย-เวียดนาม” ผ่าน Cross-Border QR Payment


วันศุกร์ที่ 18 พฤศจิกายน 2565
พิมพ์
“กรุงไทย” ร่วมเปิดตัวบริการชำระเงิน “ไทย-เวียดนาม” ผ่าน Cross-Border QR Payment
ประธานาธิบดีแห่งสาธารณรัฐสังคมนิยมเวียดนาม รมว.คลัง ร่วมงาน The Official Launching Ceremony of Vietnam - Thailand Cross-Border Payment Linkage ในงานสัมมนา “Thailand-Vietnam Business Forum”  ซึ่งจัดขึ้นในโอกาสครบรอบ 46 ปีความสัมพันธ์ไทย- เวียดนาม
นาย Nguyen Xuan Phuc ประธานาธิบดีแห่งสาธารณรัฐสังคมนิยมเวียดนาม นายอาคม เติมพิทยาไพสิฐ รัฐมนตรีว่าการกระทรวงการคลัง นายรณดล นุ่มนนท์ รองผู้ว่าการธนาคารแห่งประเทศไทย นายธวัชชัย ชีวานนท์ รองกรรมการผู้จัดการใหญ่ ธนาคารกรุงไทย พร้อมด้วยผู้บริหารธนาคารพาณิชย์จากประเทศไทยและเวียดนาม 10 ธนาคาร ร่วมงาน The Official Launching Ceremony of Vietnam - Thailand Cross-Border Payment Linkage ในงานสัมมนา “Thailand-Vietnam Business Forum”  ซึ่งจัดขึ้นในโอกาสครบรอบ 46 ปีความสัมพันธ์ไทย- เวียดนาม ณ โรงแรมแกรนด์ไฮแอท เอราวัณ เพื่อฉลองความสำเร็จของความร่วมมือในการพัฒนาโครงสร้างพื้นฐานการชำระเงินระหว่างประเทศไทยและเวียดนาม ผ่าน Cross-Border QR Payment ช่วยเพิ่มประสิทธิภาพการชำระเงิน ลดต้นทุนทางการเงินและอำนวยความสะดวกในการทำธุรกรรมระหว่างกัน ทั้งด้านการท่องเที่ยว การค้า และการลงทุน
ธนาคารกรุงไทย มุ่งมั่นพัฒนาระบบการชำระเงินทุกช่องทาง โดยเฉพาะการชำระเงินดิจิทัล ผ่าน Krungthai NEXT ด้วยบริการครอบคลุมทุกการใช้จ่าย รวมถึงบริการชำระเงินระหว่างประเทศผ่าน Cross-Border QR Payment  เพื่อตอบโจทย์ความต้องการของลูกค้าทุกกลุ่มอย่างต่อเนื่อง พร้อมขับเคลื่อนเศรษฐกิจไทยให้เติบโตอย่างยั่งยืน ตามวิสัยทัศน์ “กรุงไทย เคียงข้างไทย สู่ความยั่งยืน”

ที่มา : https://www.thaigov.go.th/news/contents/details/61745