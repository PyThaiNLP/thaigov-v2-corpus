รัฐบาลไทย-ข่าวทำเนียบรัฐบาล-ถ้อยแถลงของนายกรัฐมนตรี สําหรับการประชุมผู้นำเขตเศรษฐกิจเอเปค ครั้งที่ 29 รูปแบบ Retreat ช่วงที่ 1  หัวข้อ “การเจริญเติบโตที่สมดุล ครอบคลมุ และยั่งยืน”


วันศุกร์ที่ 18 พฤศจิกายน 2565
พิมพ์
ถ้อยแถลงของนายกรัฐมนตรี สําหรับการประชุมผู้นำเขตเศรษฐกิจเอเปค ครั้งที่ 29 รูปแบบ Retreat ช่วงที่ 1  หัวข้อ “การเจริญเติบโตที่สมดุล ครอบคลมุ และยั่งยืน”
วันศุกร์ที่ 18 พฤศจิกายน 2565 ณ ห้องประชุม PlenaryHall 2
ผมและประเทศไทยรู้สึกเป็นเกียรติที่ได้เป็นเจ้าภาพจัดการประชุมผู้นำเขตเศรษฐกิจเอเปคแบบพบหน้ากันครั้งนี้ หลังจากที่เราไม่ได้เจอกันมานานถึง 4 ปี การประชุมของเราในสองวันต่อจากนี้ จะเป็นบทสรุปการหารือในช่วงสัปดาห์ผ่านมาเพื่อร่วมมือกันฟื้นฟูและนําพาภูมิภาคของเราไปสู่อนาคตที่ดียิ่งขึ้นสําหรับการหารือในวันนี้ ผมอยากให้พวกเรามาพูดคุยกันว่าเอเปคควรจะทําอย่างไรเพื่อเปลี่ยนผ่านไปสู่ยุคของการเจริญเติบโตทางเศรษฐกิจ และการพัฒนาที่ยั่งยืน
จนถึงปัจจุบันเรายังคงต้องต่อสู้กับผลกระทบทางเศรษฐกิจและสังคมจากการแพร่ระบาดของโควิด-19 ซึ่งถูกซ้ำเติมจากความท้าทายของสถานการณ์โลกที่สําคัญไปกว่านั้น เรายังคงต้องเผชิญกับภัยคุกคามจากการเปลี่ยนแปลงของสภาพภูมิอากาศที่ส่งผลกระทบไม่ใช่แค่ต่อภูมิภาคเอเชีย-แปซิฟิก แต่รวมถึงความเป็นอยู่ของมวลมนุษยชาติทั้งหมด เราจึงจําเป็นต้องร่วมมือกันบรรเทาผลกระทบและปกป้องโลกของเรา เราไม่สามารถใช้ชีวิตแบบเดิมได้อีกต่อไป พวกเราต้องปรับมุมมองและเปลี่ยนวิถีการใช้ชีวิต และการทําธุรกิจ
ประเทศไทยได้นําแนวคิดเศรษฐกิจ BCG ซึ่งเป็นวาระแห่งชาติ มาเป็นยุทธศาสตร์ในการฟื้นฟูจาก ผลกระทบของโควิด-19 และเป็นแผนแม่บทสําหรับการพัฒนาและการเติบโตในระยะยาวที่เข้มแข็งสมดุลยั่งยืน และครอบคลุม
เศรษฐกิจ BCG ผสานแนวคิดเศรษฐกิจชีวภาพ เศรษฐกิจหมุนเวียน และเศรษฐกิจสีเขียวเข้าด้วยกัน ใช้ประโยชน์จากเทคโนโลยี และนวัตกรรมใหม่ ๆ เพื่อสร้างคุณค่า เพิ่มประสิทธิภาพในการใช้ทรัพยากรให้คุ้มค่า และส่งเสริมความยั่งยืนของสิ่งแวดล้อม
- เศรษฐกิจชีวภาพเกี่ยวข้องกับการผลิตที่เน้นการนําเทคโนโลยีและนวัตกรรมมาสร้างมูลค่าเพิ่มให้แก่สินค้าที่มาจากทรัพยากรและวัตถุดิบชีวภาพที่ใช้แล้วไม่มีวันหมดไป
- เศรษฐกิจหมนุเวียนมุ่งให้เกิดระบบการผลิตและการบริโภคสินค้าและบริการแบบฟื้นสร้าง โดยมีการวางแผนตั้งแต่การออกแบบระบบที่ให้ความสำคัญกับการลดขยะและมลพิษ ในขณะเดียวกันก็พยายามใช้วัตถุดิบซ้ำให้เกิดประโยชน์สูงสุด
-เศรษฐกิจสีเขียวส่งเสริมพฤติกรรมที่มีความรับผิดชอบและแนวคิดเศรษฐกิจที่ยั่งยืนซึ่งสร้างผลกําไร ควบคู่ไปกับความยั่งยืนด้านสิ่งแวดล้อมและสังคม
แนวทางเศรษฐกิจทั้งสามข้างต้น ไม่ใชเรื่องใหม่ แต่สิ่งที่ทําให้แนวคิดเศรษฐกิจ BCG แตกต่างออกไปคือ การตระหนักว่าความท้าทายหลากหลายที่เราประสบอยู่เป็นเรื่องที่อมโยงและคาบเกี่ยวกัน ดังนั้นการแก้ปัญหา ของเราจึงต้องไม่เป็นไปแบบแยกส่วน ด้วยเหตุผลนี้ เศรษฐกิจ BCG จึงให้ความสําคัญและผลักดันการใช้สามแนวทางเศรษฐกิจร่วมกันอย่างเป็นองค์รวมเพื่อผลลัพธ์ที่ทวีคูณและหลกีเลี่ยงผลลัพธที่ได้อย่างเสียอย่าง
การสร้างหุ้นส่วนความร่วมมือและการมีส่วนร่วมของทกุภาคส่วน ทําให้การขับเคลื่อนเศรษฐกิจBCG เกิดผลที่เป็นรูปธรรมในการพัฒนาคุณภาพชีวิตของประชาชนไทย เพิ่มโอกาสทางธุรกิจ และฟื้นคืนความสมดลุ ระหว่างมนุษย์กับสิ่งแวดล้อม
ไทยเชื่อว่าแนวคิดเศรษฐกิจ BCG มีความเป็นสากล ดังนั้นในวาระการเป็นเจ้าภาพเอเปค ปี 2565 ไทยจึงนําเสนอแนวคิดเศรษฐกิจ BCG เข้าสู่การพูดคุยกันในกรอบเอเปค เพื่อเป็นแนวทางไปสู่การบรรลุเป้าหมายด้าน ความยั่งยืนและสภาพภูมิอากาศ และทําให้ความพยายามของเอเปคในการขับเคลื่อนภูมิภาคไปข้างหน้า ตอบสนองต่อความท้าทายเร่งด่วนในปัจจุบัน
บนพื้นฐานของแนวคิดเศรษฐกิจ BCG ไทยริเริ่มการจัดทําเป้าหมายกรงุเทพฯว่าด้วยเศรษฐกิจ BCG เพื่อเป็นผลลัพธ์ที่แห่งการจดจําสําหรับผู้นําเอเปคในปี 2565 เป้าหมายกรุงเทพฯ จะเป็นกรอบแนวทางผลักดันวาระด้านการพัฒนาที่ยั่งยืนของเอเปคอย่างชัดเจน พลิกโฉม สมดุล และทะเยอทะยาน
เอกสารดังกล่าวมุ่งขับเคลื่อนงานภายใต้ 4 เป้าหมาย ได้แก่ 1 สนับสนุนความพยายามเรื่องการเปลี่ยนแปลงสภาพภูมิอากาศ 2.ขับเคลื่อนการค้าและการลงทนุที่ยั่งยืน 3ผลักดันการอนุรักษ์สิ่งแวดล้อม และ 4 ปรับปรุงประสิทธิภาพของการใช้ทรัพยากรเพื่อลดขยะให้เป็นศูนย์
ไทยขอบคุณเขตเศรษฐกิจที่ให้การสนับสนุนเป้าหมายกรุงเทพฯว่าด้วยเศรษฐกิจ BCG จนบรรลุฉันทามติด้วยดี ผมคาดหวังว่าพวกเราจะร่วมรับรองเอกสารสําคัญดังกล่าวในวันพรุ่งนี้ ซึ่งจะเป็นมรดกสําคัญ ของเอเปค ปี 2565
เพื่อต่อยอดจากเป้าหมายกรุงเทพฯ ผมขอเสนอให้เราหารือกันว่าแนวคิดเศรษฐกิจ BCG จะสามารถแปลงวิสัยทัศน์และทิศทางตามที่ระบุในวิสัยทัศน์ปุตราจายาของเอเปค ค.ศ. 2040 และแผนปฏิบัติการ อาโอทีอาโรอา ไปสู่การดําเนินการที่เป็นรูปธรรม เพื่อสร้างการเจริญเติบโตท่ียั่งยืนสําหรับประชาชนและคนรุ่นหลังของเราได้อย่างไร
เอเปคต้องมองไปไกลกว่าการฟื้นตัวจากการแพร่ระบาดของโควิด-19 ไปสู่การฟื้นสร้าง(regenerative) สภาพแวดล้อมให้มีความยืดหยุ่นและเอื้อต่อการเจริญเติบโตที่ครอบคลุมและยั่งยืนในฐานะกรอบความร่วมมือ ทางเศรษฐกิจชั้นนําและแหล่งบ่มเพาะทางความคิด เอเปคมีทรัพยากรที่จะเร่งสร้างการเจริญเติบโตที่มีคุณภาพ เพื่อประโยชน์ที่มีผลเป็นรูปธรรมแก่ทุกคนในระยะยาว
เราจะร่วมมือกันอย่างเป็นรูปธรรมได้อย่างไร เพื่อจูงใจภาคธุรกิจให้หันมาดําเนินธุรกิจอย่างมีความรับผิดชอบต่อสิ่งแวดล้อม และเราจะส่งเสริมให้ประชาชนของเราปรับมุมมองและเปลี่ยนพฤติกรรมให้เป็น ผูบริโภคและพลเมืองของโลกที่มีความรับผิดชอบได้อย่างไร
ผมได้รับฟังความเห็นและข้อเสนอแนะที่สร้างสรรค์และเป็นประโยชนจากทุกท่านบทเรียนจากการพัฒนาที่ไม่คํานึงถึงสิ่งแวดล้อมส่งผลกระทบต่อชีวิตความเป็นอยู่ของพวกเรา ผมยินดีที่พวกเราเห็นพ้องกันว่า เราต้องใช้โอกาสการฟื้นตัวจากผลกระทบของโควิด-19 สร้างความเติบโตที่เข้มแข็ง สมดุลครอบคลุมและยั่งยืน
เอเปคจําเป็น ต้องคํานึงถึงประเด็นด้านความยั่งยืนให้อยู่ในทุกอณูของทุกกลไกการทํางานในเอเปค เป้าหมายกรุงเทพฯ ที่พวกเราจะร่วมกันรับรองในวันพรุ่งนี้จะเป็นเข็มทิศนําทางการดําเนินงานของเอเปคแบบ เป็นองค์รวมและมีทิศทางที่ชัดเจน
ขอบคุณครับ
*****

ที่มา : https://www.thaigov.go.th/news/contents/details/61748