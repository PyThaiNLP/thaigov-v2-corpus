รัฐบาลไทย-ข่าวทำเนียบรัฐบาล- คำกล่าวนายกรัฐมนตรี  สำหรับงานเลี้ยงอาหารค่ำแก่ผู้นำ 


วันศุกร์ที่ 18 พฤศจิกายน 2565
คำกล่าวนายกรัฐมนตรี  สำหรับงานเลี้ยงอาหารค่ำแก่ผู้นำ
วันพฤหัสบดีที่ 17 พฤศจิกายน 2565
คำกล่าวนายกรัฐมนตรี
สำหรับงานเลี้ยงอาหารค่ำแก่ผู้นำ
วันพฤหัสบดีที่ 17 พฤศจิกายน 2565
ใต้ฝ่าละอองธุลีพระบาท
ท่านผู้นำเอเปค แขกพิเศษ คู่สมรส
และแขกผู้มีเกียรติทุกท่าน
สวัสดีครับ
ผมและภริยารู้สึกเป็นเกียรติที่ได้ต้อนรับ ทุกท่านสู่ประเทศไทย ผมรู้สึกอบอุ่นใจ
ที่ได้พบเพื่อนเก่าและเพื่อนใหม่ที่นี่ ในโอกาสการประชุมผู้นำเขตเศรษฐกิจเอเปค แบบพบหน้ากันเป็นครั้งแรกในรอบ 4 ปี
เรานำอาหารอันโอชะจากทั้งสี่ภาค
การประชุมผู้นำเขตเศรษฐกิจเอเปคเป็นการประชุมระดับสูงรายการสุดท้าย
ที่เกิดขึ้นในภูมิภาคหัวข้อหลักของการประชุมเอเปคปีนี้ คือ “OPEN.CONNECT. BALANCE”ซึ่งให้ความสำคัญกับการเจริญเติบโตที่ยั่งยืน สมดุล และครอบคลุม ผ่านแนวคิดเศรษฐกิจ BCG แต่ก่อนที่เราจะเริ่มการหารือในวันพรุ่งนี้ ผมขอเชิญทุกท่านดื่มด่ำกับอาหารไทยรสเลิศและการแสดงทางวัฒนธรรมในค่ำคืนนี้เพื่อเป็นการผ่อนคลาย
เรานำอาหารอันโอชะจากทั้งสี่ภาคของประเทศไทยมาให้ท่านได้ลิ้มรสอาหารแต่ละรายการปรุงขึ้นจากวัตถุดิบที่เราเฟ้นหา จากผู้ผลิตในท้องถิ่น/ซึ่งส่วนหนึ่งเป็นสมาชิกของวิสาหกิจชุมชนที่ส่งเสริมการเพิ่มมูลค่าและความยั่งยืนในอุตสาหกรรม อาหาร
หากท่านมองออกไปด้านนอกห้องนี้ ท่านจะเห็นแม่น้ำเจ้าพระยา หรือแม่น้ำของพระราชา/ ซึ่งเป็นสายน้ำแห่งชีวิต และเป็นเส้นทางหลักของการค้า การเดินทาง และการพัฒนาของคนไทย    จากอดีตจนถึงปัจจุบัน ส่วนห้องจัดเลี้ยงที่เราอยู่ในขณะนี้ ก็มีชื่อว่าเจ้าพระยาและเคยเป็นสถานที่ ที่เราใช้ต้อนรับผู้นำเมื่อครั้งที่ไทยเป็นเจ้าภาพเอเปคในปี 2546
หลังจากอาหารค่ำ ผมขอเชิญท่านร่วมเฉลิมฉลองเทศกาลลอยกระทงประจำปี ซึ่งเป็นประเพณีเก่าแก่ที่สืบทอดมายาวนาน ในประเทศไทย และจัดขึ้นในช่วงเดือนนี้ของทุกปี
ทุกท่านร่วมดื่มให้กับสุขภาพของเรา
ผมหวังว่าทุกท่านจะสุขสำราญไปกับอาหารมื้อพิเศษและค่ำคืนนี้ ผมขอเชิญทุกท่านร่วมดื่มให้กับสุขภาพของเราและความสำเร็จของการประชุมที่กำลังจะเริ่มขึ้น
ขอบคุณครับ

ที่มา : https://www.thaigov.go.th/news/contents/details/61743