รัฐบาลไทย-ข่าวทำเนียบรัฐบาล-ธอส. นำมาตรการ 22 [M22] ช่วยเหลือลูกค้ารายย่อยสถานะ NPL ร่วมงานมหกรรมร่วมใจแก้หนี้ฯ ครั้งที่ 2 จ.ขอนแก่น


วันศุกร์ที่ 18 พฤศจิกายน 2565
พิมพ์
ธอส. นำมาตรการ 22 [M22] ช่วยเหลือลูกค้ารายย่อยสถานะ NPL ร่วมงานมหกรรมร่วมใจแก้หนี้ฯ ครั้งที่ 2 จ.ขอนแก่น
ธอส.ร่วมงานมหกรรมร่วมใจแก้หนี้ มีหนี้ต้องแก้ไข เริ่มต้นใหม่อย่างยั่งยืน ครั้งที่ 2 จัดขึ้นระหว่างวันที่ 18-20 พฤศจิกายน 2565 ณ ศูนย์แสดงสินค้าและประชุมนานาชาติขอนแก่น จ.ขอนแก่น เพื่อให้ความช่วยเหลือลูกค้าปัจจุบันของธนาคารที่ประสบปัญหาสภาพคล่อง
ธนาคารอาคารสงเคราะห์ (ธอส.) ร่วมงาน “มหกรรมร่วมใจแก้หนี้ มีหนี้ต้องแก้ไข เริ่มต้นใหม่อย่างยั่งยืน ครั้งที่ 2” ที่จัดขึ้นระหว่างวันที่ 18-20 พฤศจิกายน 2565 ณ ศูนย์แสดงสินค้าและประชุมนานาชาติขอนแก่น จ.ขอนแก่น เพื่อให้ความช่วยเหลือลูกค้าปัจจุบันของธนาคารที่ประสบปัญหาสภาพคล่อง อันเนื่องมาจากสภาวะเศรษฐกิจที่ชะลอตัว จึงได้มีการจัดทำมาตรการ 22 [M22]  : สำหรับลูกค้ารายย่อยสถานะ NPL หรือ ลูกค้ารายย่อยสถานะ NPL ที่อยู่ระหว่างการใช้มาตรการ/ปรับโครงสร้างหนี้ ที่กู้เงินกับธนาคารมาแล้วไม่น้อยกว่า 1 ปี ให้ผ่อนชำระเงินงวดต่ำพร้อมลดอัตราดอกเบี้ยเงินกู้พิเศษ ระยะเวลา 2 ปี แบ่งเป็น ในเดือนที่ 1-10 ผ่อนชำระเพียงงวดละ 1,000 บาท คิดดอกเบี้ยเท่ากับ 0% ต่อปี (ตัดชำระเงินต้นทั้งหมด) ซึ่งถือเป็นการยกเว้นการคิดอัตราดอกเบี้ยนานที่สุดเท่าที่ธนาคารเคยออกมาตรการมา ขณะที่เดือนที่ 11-18 คิดเงินงวดจากอัตราดอกเบี้ย 1.99% ต่อปี และเดือนที่ 19-21 คิดเงินงวดจากอัตราดอกเบี้ย 3.90% ต่อปี เดือนที่ 22-24 คิดเงินงวดจากอัตราดอกเบี้ย MRR-2.00% ต่อปี ทั้งนี้ หากลูกค้าชำระเกินที่ธนาคารกำหนดจะนำไปตัดดอกเบี้ยค้างชำระของลูกค้า(ถ้ามี) สำหรับผู้ที่สนใจสามารถลงทะเบียนแก้ไขหนี้ได้ที่เว็บไซต์ https://ln15.gsb.or.th/WEB-DEBT/ ซึ่งล่าสุด ณ วันที่ 16 พฤศจิกายน 2565 มีลูกค้าลงทะเบียนแก้ไขหนี้แล้วจำนวน 6,263 ราย คิดเป็นวงเงินต้นคงเหลือ 9,214 ล้านบาท สอบถามรายละเอียดเพิ่มเติมได้ที่ ธอส.ทุกสาขาทั่วประเทศ G H Bank Call Center โทร 0-2645-9000 หรือ Facebook Fanpage ธนาคารอาคารสงเคราะห์ และติดตามข่าวสารของธนาคารได้ที่ Mobile Application : GHB ALL , Mobile Application : GHB ALL GEN และ www.ghbank.co.th

ที่มา : https://www.thaigov.go.th/news/contents/details/61742