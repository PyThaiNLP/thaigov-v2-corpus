รัฐบาลไทย-ข่าวทำเนียบรัฐบาล-“ชัยวุฒิ” ปลื้มต่างชาติ นิยม Soft Power ไทย ยืน1 ไม่เเพ้ใครในโลก 


วันศุกร์ที่ 18 พฤศจิกายน 2565
“ชัยวุฒิ” ปลื้มต่างชาติ นิยม Soft Power ไทย ยืน1 ไม่เเพ้ใครในโลก
“ชัยวุฒิ” ปลื้มต่างชาติ นิยม Soft Power ไทย ยืน1 ไม่เเพ้ใครในโลก
นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจเเละสังคม ได้โพสต์ผ่านเฟซบุ๊ก ระบุว่า ในนามคนไทยผมขอชื่นชมรัฐบาลไทยและประเทศไทยของเรา รวมถึงคนไทยทุกคนครับ ในการร่วมเป็นเจ้าภาพจัดงานการประชุมผู้นำเขตเศรษฐกิจเอเปค ครั้งที่ 29 (APEC 2022 Thailand) ผมมีโอกาสได้ร่วมงานเลี้ยงในโอกาสที่ท่านนายกรัฐมนตรี พลเอกประยุทธ์ จันทร์โอชา เป็นเจ้าภาพงานเลี้ยงอาหารค่ำ เพื่อเป็นเกียรติแก่ผู้นำเขตเศรษฐกิจเอเปค (AELM Gala Dinner) ณ หอประชุมกองทัพเรือ และในฐานะคนไทยคนหนึ่ง ผมภูมิใจในความเป็นชาติไทย ผมดีใจครับที่ได้เห็นผู้นำเเต่ละประเทศชื่นชมในรสชาติเเละความสวยงามของอาหารไทย โดยให้ความสนใจกับการแสดงโชว์ศิลปวัฒนธรรมไทยที่อลังการ สวยงาม สะท้อนเอกลักษณ์ความเป็นชาติ และวัฒนธรรมไทย ของเราได้อย่างดีเยี่ยม ไม่เเพ้ชาติใดในโลก การตกเเต่งสถานที่วิจิตรงดงาม  ประกอบกับบรรยากาศแสงสีเสียงริมฝั่งเเม่น้ำเจ้าพระยา ทำให้งานเลี้ยงอาหารค่ำเมื่อวานนี้เป็นไปเป็นอย่างสวยงามเเละอบอุ่นมากนี่ละครับ soft power ของคนไทย ขอให้ภูมิใจในความเป็นชาติไทย ของเรา
***************

ที่มา : https://www.thaigov.go.th/news/contents/details/61758