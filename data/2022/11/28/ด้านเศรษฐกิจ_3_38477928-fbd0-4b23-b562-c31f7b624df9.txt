รัฐบาลไทย-ข่าวทำเนียบรัฐบาล-End of Year Sale : ประมูลบ้านมือสอง ธอส. เสาร์ที่ 3 ธันวาคม 2565 ลดราคาสูงสุดถึง 50% ราคาต่ำสุดเริ่มต้นแค่ 5 หมื่นบาท


วันจันทร์ที่ 28 พฤศจิกายน 2565
พิมพ์
End of Year Sale : ประมูลบ้านมือสอง ธอส. เสาร์ที่ 3 ธันวาคม 2565 ลดราคาสูงสุดถึง 50% ราคาต่ำสุดเริ่มต้นแค่ 5 หมื่นบาท
ธอส. จัดงาน End of Year Sale : ประมูลบ้านมือสอง ธอส. ครั้งที่ 3 ประจำปี 2565 วันเสาร์ที่ 3 ธันวาคม 2565 นำบ้านมือสองทั่วประเทศกว่า 7,000 รายการ ออกประมูลราคาพิเศษพร้อมส่วนลดสูงสุดถึง 50% จากราคาปกติ ราคาต่ำสุดเพียง 50,000 บาท
ธนาคารอาคารสงเคราะห์ เผยบ้านมือสอง ธอส. ยังเป็นที่นิยมของลูกค้า หลังยอดขาย 10 เดือนทำได้ถึง 3,250 ล้านบาท สูงกว่ายอดขายทั้งปี 2564 แล้ว และเตรียมจัดงาน End of Year Sale : ประมูลบ้านมือสอง ธอส. ครั้งที่ 3 ประจำปี 2565 วันเสาร์ที่ 3 ธันวาคม 2565 นำบ้านมือสองทั่วประเทศกว่า 7,000 รายการ ออกประมูลราคาพิเศษพร้อมส่วนลดสูงสุดถึง 50% จากราคาปกติ ราคาต่ำสุดเพียง 50,000 บาท พิเศษ!! ผู้ชนะการประมูลรับสิทธิ์สินเชื่อบ้านอัตราดอกเบี้ย 0% นานสูงสุด 24 เดือน ลงทะเบียนเข้าร่วมประมูลล่วงหน้าผ่าน https://crm.ghbank.co.th/survey/bitnpa/ ได้แล้วตั้งแต่วันนี้ถึงวันที่ 29 พฤศจิกายน 2565
นายฉัตรชัย ศิริไล กรรมการผู้จัดการ ธนาคารอาคารสงเคราะห์ (ธอส.) เปิดเผยว่า บ้านมือสองของ ธอส. ยังถือเป็นทางเลือกที่ได้รับความนิยมจากลูกค้าประชาชนที่ต้องการมีที่อยู่อาศัยในทำเลดี และราคาคุ้มค่า เห็นได้จากในช่วง 10 เดือนแรกของปี 2565 ธอส. สามารถจำหน่ายบ้านมือสองได้แล้วถึงกว่า 3,600 รายการ คิดเป็นมูลค่ารวมถึง 3,250 ล้านบาท สูงกว่าทั้งปี 2564 ที่จำหน่ายได้ 3,192 ล้านบาท ดังนั้น เพื่อเป็นการเพิ่มโอกาสให้ประชาชนได้มีที่อยู่อาศัยเป็นของตนเองด้วยบ้านมือสอง ธนาคารจึงได้กำหนดจัดงาน End of Year Sale : ประมูลบ้านมือสอง ธอส. ครั้งที่ 3 ประจำปี 2565”  ในวันเสาร์ที่ 3 ธันวาคม 2565 โดยคัดบ้านมือสอง คุณภาพดี ทำเลเด่นทั่วประเทศ จำนวนมากกว่า 7,000 รายการ ทั้งประเภท บ้านเดี่ยว ทาวน์เฮาส์ ห้องชุด(คอนโดมิเนียม) ที่ดินเปล่า และแฟลตมาเปิดประมูลในราคาพิเศษด้วยส่วนลดสูงสุดถึง 50% จากราคาปกติ แบ่งเป็นทรัพย์ในกรุงเทพฯ และปริมณฑล 1,238 รายการ ราคาเริ่มต้นประมูลต่ำสุดเพียง 50,000 บาทเท่านั้น ได้แก่ ห้องชุด ชั้น 5 จาก 5 ชั้น ขนาดเนื้อที่ 25.50 ตารางเมตร ในโครงการเบสท์คอนโด 1 อ.เมืองสมุทรปราการ จ.สมุทรปราการ ขณะที่ทรัพย์เด่นทำเลดีที่น่าสนใจ ได้แก่ บ้านเดี่ยว 2 ชั้น ขนาดเนื้อที่ 50.6 ตารางวา ในโครงการบุญนิมิต เขตคลองสามวา กรุงเทพฯ ราคาเริ่มต้นประมูล 2,810,000 บาท ซึ่งเป็นทรัพย์ที่สามารถเดินทางได้สะดวกและอยู่ใกล้สถานที่สำคัญต่างๆ มากมาย อาทิ โรงเรียน โรงพยาบาล ศูนย์การค้า และสวนสัตว์ เป็นต้น ส่วนทรัพย์ในภูมิภาคนำออกประมูลมากกว่า 6,000 รายการ โดยมีราคาเริ่มต้นประมูลต่ำสุดเพียง 80,000 บาท ได้แก่ ห้องชุด ชั้นที่ 4 ขนาดเนื้อที่ 23.56 ตารางเมตร ในโครงการสินมั่งคงธานี อ.บางปะอิน จ.พระนครศรีอยุธยา
สำหรับผู้ที่สนใจเข้าร่วมประมูลบ้านมือสอง ธอส. สามารถลงทะเบียนออนไลน์เพื่อร่วมประมูลได้ที่https://crm.ghbank.co.th/survey/bitnpa/ ตั้งแต่วันนี้จนถึงวันที่ 29 พฤศจิกายน 2565 โดยผู้ชนะการประมูลจะต้องวางเงินประกันการซื้อทรัพย์ 10,000 บาททุกรายการยกเว้นทรัพย์ที่มีราคาประมูลตั้งแต่ 10 ล้านบาทขึ้นไป วางเงินประกันซื้อทรัพย์ 100,000 บาท นอกจากนี้ผู้ชนะการประมูลยังมีสิทธิ์รับสินเชื่อบ้านอัตราดอกเบี้ย 0% นานสูงสุด 24 เดือน ผ่อนได้นานสูงสุดถึง 40 ปี ลูกค้าที่จองซื้อบ้านมือสอง ธอส. รับฟรีกระเป๋าอเนกประสงค์ 1 ราย ต่อ 1ใบ(เฉพาะทรัพย์ที่อยู่ในเขตกรุงเทพ ฯ และปริมณฑล) และรับฟรีบัตรน้ำมันมูลค่า 1,000 บาท สำหรับลูกค้า 300 รายแรก ทั้งในเขตกรุงเทพฯ ปริมณฑล และภูมิภาคที่ทำสัญญาจะซื้อจะขายภายใน 10 วันทำการ
ทั้งนี้ ผู้ที่ประมูลทรัพย์ในเขตกรุงเทพฯ และปริมณฑล สามารถร่วมประมูลได้ที่ห้องพิมานมาศ อาคารจอดรถ ชั้น 11 ธอส. สำนักงานใหญ่ ส่วนทรัพย์ในเขตภูมิภาคจัดประมูลในสาขาที่ตั้งทรัพย์ โดยสามารถลงทะเบียนเข้าร่วมงานประมูลได้ตั้งแต่เวลา 8.00 น. และเริ่มประมูลตั้งแต่เวลา 10.00 น. สอบถามข้อมูลเพิ่มเติมได้ที่ GHBank Call Center โทร. 0-2645-9000 กด 5 หรือ Facebook Fanpage บ้านมือสอง ธอส. หรือ ดูข้อมูลบ้านมือสอง ธอส. ได้ที่ www.ghbhomecenter.com, Mobile Application : G H Bank Smart NPA และ Line Official Account : @ghbnpa

ที่มา : https://www.thaigov.go.th/news/contents/details/62049