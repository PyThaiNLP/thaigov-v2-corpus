รัฐบาลไทย-ข่าวทำเนียบรัฐบาล-“กรุงไทย” หนุนจัดพอร์ตลงทุนส่งท้ายปี เสนอขายหุ้นกู้อนุพันธ์ชุดใหม่อายุ 3 ปี คุ้มครองเงินต้น ดีเดย์ 1-2 ธ.ค.นี้


วันจันทร์ที่ 28 พฤศจิกายน 2565
พิมพ์
“กรุงไทย” หนุนจัดพอร์ตลงทุนส่งท้ายปี เสนอขายหุ้นกู้อนุพันธ์ชุดใหม่อายุ 3 ปี คุ้มครองเงินต้น ดีเดย์ 1-2 ธ.ค.นี้
กรุงไทยรุกตลาดหุ้นกู้อนุพันธ์ต่อเนื่อง หลังประสบความสำเร็จในการออกหุ้นกู้อนุพันธ์กว่า 20,000 ลบ. เตรียมเสนอขายชุดใหม่ “กรุงไทย Citi DRP” อายุ 3 ปี คุ้มครองเงินต้น 100% เสนอขายวันที่ 1-2 ธันวาคมนี้
“ธนาคารกรุงไทย” รุกตลาดหุ้นกู้อนุพันธ์ต่อเนื่อง หลังประสบความสำเร็จในการออกหุ้นกู้อนุพันธ์กว่า 20,000 ล้านบาท เตรียมเสนอขายชุดใหม่ “กรุงไทย Citi DRP” อายุ 3 ปี คุ้มครองเงินต้น 100% สนับสนุนผู้ลงทุนเข้าถึงผลิตภัณฑ์ที่ตอบโจทย์ความต้องการ สร้างผลตอบแทนที่มั่นคงในช่วงท้ายปี เสนอขายวันที่ 1-2 ธันวาคมนี้
นายรวินทร์ บุญญานุสาสน์ รองกรรมการผู้จัดการใหญ่ สายงานตลาดเงินตลาดทุน ธนาคารกรุงไทย เปิดเผยว่า ตลาดการเงินโลกมีแนวโน้มผันผวนอย่างต่อเนื่องในปี 2566 จากความเสี่ยงที่เศรษฐกิจโลกจะเข้าสู่ภาวะถดถอย ความไม่แน่นอนของสงครามระหว่างรัสเซีย-ยูเครน และนโยบายการเปิดประเทศของจีน ส่งผลให้ผู้ลงทุนมองหาการลงทุนที่มีความเสี่ยงต่ำ และเงินต้นได้รับความคุ้มครอง ธนาคารจึงรุกเสนอขายหุ้นกู้อนุพันธ์แฝง เพื่อตอบโจทย์ผู้ลงทุนอย่างต่อเนื่อง หลังประสบความสำเร็จในการเสนอขายหุ้นกู้อนุพันธ์แฝงไปแล้วกว่า 20,000 ล้านบาท ล่าสุด เตรียมเสนอขายหุ้นกู้อนุพันธ์แฝงกรุงไทย Citi DRP หรือ Citi Diversified Risk Premia อายุ 3 ปี ด้วยจุดเด่นคุ้มครองเงินต้น 100% มุ่งสร้างผลตอบแทนภายใต้ภาวะตลาดที่ผันผวน ไม่มีค่าธรรมเนียมเรียกเก็บจากการลงทุน เหมาะสำหรับผู้ลงทุนที่มองหาการลงทุนที่มีความหลากหลาย และต้องการจัดพอร์ตการลงทุน เพื่อกระจายความเสี่ยง มีโอกาสสร้างผลตอบแทนตามดัชนีที่อ้างอิง แต่เงินต้นยังปลอดภัย
ทั้งนี้ หุ้นกู้อนุพันธ์แฝงกรุงไทย Citi DRP จ่ายผลตอบแทนอ้างอิงดัชนี Citi DRP ซึ่งมี Citigroup เป็นผู้จัดทำดัชนี มีนโยบายลงทุนกระจายในสินทรัพย์หลัก ทั้งตราสารหนี้ อัตราแลกเปลี่ยนสกุลหลัก และสินค้าโภคภัณฑ์ โดยไม่ลงทุนในสินทรัพย์ประเภทหุ้น มีกลยุทธ์เลือกเฟ้นสินทรัพย์ที่จะเข้าลงทุนแบบมืออาชีพ ทั้ง กลยุทธ์ Value Carry และ Momentum นอกจากนี้ ยังมีการปรับพอร์ตสม่ำเสมอ เพื่อบริหารผลตอบแทนท่ามกลางความผันผวนของตลาด โดยดัชนีอ้างอิง Citi DRP มีผลตอบแทนการลงทุนในอดีตเฉลี่ย 6.40% ต่อปี ซึ่งธนาคารกรุงไทยในฐานะผู้ออกหุ้นกู้ ยังคุ้มครองเงินต้นจากการลงทุน 100% และจ่ายดอกเบี้ยเพิ่มอีกปีละ 1% ในช่วง 2 ปีแรก
คาดว่า จะเสนอขายหุ้นกู้อนุพันธ์แฝงกรุงไทย Citi DRP ในวันที่ 1-2 ธันวาคม 2565 โดยเสนอขายผู้ลงทุนรายใหญ่ และผู้ลงทุนสถาบัน ผู้ที่สนใจสามารถสอบถามรายละเอียดเพิ่มเติมได้ที่ธนาคารกรุงไทยทุกสาขา หรือ อีเมล [email protected] หรือ โทร.0-2208-4817 0-2208-4831 0-2208-4673 และ 0-2208-4691

ที่มา : https://www.thaigov.go.th/news/contents/details/62053