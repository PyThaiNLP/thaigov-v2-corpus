รัฐบาลไทย-ข่าวทำเนียบรัฐบาล-​รองปลัดกระทรวงเกษตรและสหกรณ์เข้าร่วมต้อนรับนายกรัฐมนตรีและรับฟังนโยบายการเลือกตั้งสมาชิกสภาเกษตรกรจังหวัด และการเลือกตั้งสมาชิกสภาเกษตรกรแห่งชาติ


วันจันทร์ที่ 28 พฤศจิกายน 2565
​รองปลัดกระทรวงเกษตรและสหกรณ์เข้าร่วมต้อนรับนายกรัฐมนตรีและรับฟังนโยบายการเลือกตั้งสมาชิกสภาเกษตรกรจังหวัด และการเลือกตั้งสมาชิกสภาเกษตรกรแห่งชาติ
​รองปลัดกระทรวงเกษตรและสหกรณ์เข้าร่วมต้อนรับนายกรัฐมนตรีและรับฟังนโยบายการเลือกตั้งสมาชิกสภาเกษตรกรจังหวัด และการเลือกตั้งสมาชิกสภาเกษตรกรแห่งชาติ
เมื่อวันศุกร์ที่ 25 พฤศจิกายน 2565 เวลา 13.30 น. นายสุรเดช สมิเปรม รองปลัดกระทรวงเกษตรและสหกรณ์ ได้รับมอบหมายจาก ดร.เฉลิมชัย ศรีอ่อน รัฐมนตรีว่าการกระทรวงเกษตรและสหกรณ์ พร้อมด้วยนายธิติ โลหะปิยะพรรณ
ผู้ช่วยปลัดกระทรวงเกษตรและสหกรณ์ ได้รับมอบหมายจากนายประยูร อินสกุล ปลัดกระทรวงเกษตรและสหกรณ์ร่วมต้อนรับนายกรัฐมนตรีและรับฟังนโยบายการเลือกตั้งสมาชิกสภา เกษตรกรจังหวัด และการเลือกตั้งสมาชิกสภาเกษตรกรแห่งชาติ “ร่วมสืบสาน...อุดมการณ์ที่ผ่านมา...ด้วยศรัทธา...สู่การเลือกตั้งเปิดโครงการดังกล่าว ณ ห้องประชุมวายุภักษ์ โรงแรมเซ็นทรา บายเซ็นทารา ศูนย์ราชการและคอนเวนชันเซ็นเตอร์สภาของเกษตรกร” โดยมีพลเอกประยุทธ จันทร์โอชา นายกรัฐมนตรีเป็นประธานในพิธี
ทั้งนี้ สภาเกษตรกรแห่งชาติจัดโครงการขับเคลื่อนภารกิจด้านการบริหารจัดการเลือกตั้งสมาชิกสภาเกษตรกรจังหวัดและการเลือกตั้งสมาชิกสภาเกษตรกรแห่งชาตินี้ขึ้น เพื่อเป็นการขับเคลื่อนภารกิจด้านการบริหารจัดการเลือกตั้งสมาชิกสภาเกษตรกรจังหวัดและการเลือกสมาชิกสภาเกษตรกรแห่งชาติ และรับมอบนโยบายการเลือกตั้งสมาชิกสภาเกษตรกรจังหวัด ประเภทผู้แทนเกษตรกรจากนายกรัฐมนตรี ในการนี้นายกรัฐมนตรีได้เยี่ยมชมนิทรรศการ ร่วมถ่ายภาพและพบปะกับตัวแทนเกษตรกรภายในงาน

ที่มา : https://www.thaigov.go.th/news/contents/details/62079