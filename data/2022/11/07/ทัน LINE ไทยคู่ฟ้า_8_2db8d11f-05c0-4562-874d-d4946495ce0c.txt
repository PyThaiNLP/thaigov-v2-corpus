รัฐบาลไทย-ข่าวทำเนียบรัฐบาล-ลอยกระทงวิถีใหม่ สืบสานประเพณีไทย จัดงานปลอดภัย 1 กระทง 1 ครอบครัว เป็นมิตรกับสิ่งแวดล้อม


วันจันทร์ที่ 7 พฤศจิกายน 2565
ลอยกระทงวิถีใหม่ สืบสานประเพณีไทย จัดงานปลอดภัย 1 กระทง 1 ครอบครัว เป็นมิตรกับสิ่งแวดล้อม
.....
ลอยกระทงปีนี้ ตรงกับวันที่ 8 พ.ย. 65 กระทรวงวัฒนธรรม รณรงค์จัดงานภายใต้แคมเปญ "ลอยกระทงวิถีใหม่ สืบสาน ประเพณีไทย สู่ความยั่งยืน" พร้อมกำหนดแนวทางให้สถานที่จัดงานใช้มาตรการเว้นระยะห่าง ลดความแออัด และให้งดจำหน่ายและดื่มแอลกอฮอล์ของมึนเมาในสถานที่สาธารณะ พร้อมรณรงค์ "เมาไม่ลอย" นอกจากนี้ ให้งดเล่นดอกไม้เพลิง พลุ ประทัด โคมลอย และการยิงปืนขึ้นฟ้า เพื่อความปลอดภัยและป้องกันอุบัติเหตุ พร้อมขอความร่วมมือหน่วยงานตรวจตราความพร้อมจราจรทางบกและทางน้ำ ความพร้อมของสถานที่ โป๊ะ ท่าเรือต่าง ๆ
.
ที่สำคัญ เน้นส่งเสริม ต่อยอด Soft Power ประเพณีลอยกระทง ใช้ของในท้องถิ่น กระทงที่ทำจากวัสดุธรรมชาติ เป็นมิตรกับสิ่งแวดล้อม เช่น น้ำแข็ง ผัก ผลไม้ ใบไม้ เป็นต้น และช่วยกันลดปริมาณขยะด้วยการลอยกระทงร่วมกัน 1 ครอบครัว 1 กระทง หรือ 1 คู่รัก 1 กระทง สำหรับประชาชนขอให้แต่งกายด้วยผ้าไทย ผ้าท้องถิ่นไปลอยกระทง ด้วยความสุข สนุกสนาน กับมหรสพการแสดงดนตรี และการละเล่นพื้นบ้าน
.
ผู้ที่ไม่สะดวกไปลอยกระทงตามสถานที่ต่าง ๆ สามารถร่วมสืบสานประเพณีลอยกระทง ผ่านบัตรอวยพรอิเล็กทรอนิกส์ ได้ที่ลิงค์ : https://ecard.m-culture.go.th ตั้งแต่วันนี้ – 10 พ.ย. 65
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/61362