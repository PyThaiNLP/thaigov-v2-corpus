รัฐบาลไทย-ข่าวทำเนียบรัฐบาล-รัฐบาลเดินหน้า “แก้ปัญหาขยะ” ต่อเนื่อง ผ่านแผนปฏิบัติการฯ ฉบับที่ 2 (พ.ศ. 2565 – 2570) มุ่งยกระดับการจัดการขยะตั้งแต่ต้นทางจนถึงปลายทาง


วันจันทร์ที่ 7 พฤศจิกายน 2565
รัฐบาลเดินหน้า “แก้ปัญหาขยะ” ต่อเนื่อง ผ่านแผนปฏิบัติการฯ ฉบับที่ 2 (พ.ศ. 2565 – 2570) มุ่งยกระดับการจัดการขยะตั้งแต่ต้นทางจนถึงปลายทาง
.....
ที่ประชุม ครม. (1 พ.ย. 65) รับทราบตามที่ ก.ทรัพยากรธรรมชาติและสิ่งแวดล้อมเสนอแผนปฏิบัติการด้านการจัดการขยะของประเทศ ฉบับที่ 2 (พ.ศ. 2565 - 2570) ซึ่ง คกก.สิ่งแวดล้อมแห่งชาติ (กก.วล.) ได้มีมติเมื่อวันที่ 3 ส.ค. 65
.
โดยแผนปฏิบัติการดังกล่าวเป็นแผนที่ “ดำเนินการต่อเนื่อง” จากแผนแม่บทการบริหารจัดการขยะมูลฝอยของประเทศ (พ.ศ. 2559-2564) ซึ่งผลการดำเนินการช่วงที่ผ่านมา พบว่า
• จัดการขยะมูลฝอยอย่างถูกต้อง สำเร็จร้อยละ 69 (เป้าหมายร้อยละ 75)
• จัดการของเสียอันตรายชุมชน สำเร็จร้อยละ 22 (เป้าหมายร้อยละ 30)
• จัดการมูลฝอยติดเชื้อ สำเร็จร้อยละ 90.85 (เป้าหมายร้อยละ 100)
.
อย่างไรก็ตาม ส่วนใหญ่ยังไม่บรรลุตามเป้าหมายที่กำหนด ซึ่งมีปัญหาอุปสรรคและข้อจำกัด เช่น สถานที่กำจัดขยะมูลฝอยชุมชนของรัฐและเอกชนส่วนใหญ่ไม่ถูกต้องตามหลักวิชาการ ระบบติดตาม กำกับและควบคุมการดำเนินงานของสถานที่กำจัดขยะมูลฝอยยังไม่ทั่วถึงและเพียงพอ เป็นต้น
.
นอกจากนี้ กฎหมายในการจัดการขยะมูลฝอยในปัจจุบันไม่สามารถกำกับดูแลให้องค์กรปกครองส่วนท้องถิ่น (อปท.) ดำเนินการอย่างถูกต้องตามหลักวิชาการ
.
ดังนั้น จึงจำเป็นต้องมี “แผนปฏิบัติการด้านการจัดการขยะของประเทศ ฉบับที่ 2ฯ” เพื่อยกระดับการบริหารจัดการขยะมูลฝอยที่ให้ความสำคัญกับการจัดการที่ต้นทางตามวัฏจักรชีวิตผลิตภัณฑ์ (Product Life Cycle) ตั้งแต่ต้นทาง (เช่น การออกแบบการผลิตที่เป็นมิตรต่อสิ่งแวดล้อม) และสอดคล้องกับการกำจัดขยะมูลฝอย ณ ปลายทาง เพื่อให้มีการนำทรัพยากรกลับคืนจากของเสียให้มากที่สุด
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/61344