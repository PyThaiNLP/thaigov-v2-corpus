รัฐบาลไทย-ข่าวทำเนียบรัฐบาล-รัฐหนุนแพลตฟอร์มเร่งรัดการเติบโต “สตาร์ทอัพ Deep Tech” ติดอาวุธผู้ประกอบการ เพิ่มศักยภาพการแข่งขันของประเทศ


วันจันทร์ที่ 7 พฤศจิกายน 2565
รัฐหนุนแพลตฟอร์มเร่งรัดการเติบโต “สตาร์ทอัพ Deep Tech” ติดอาวุธผู้ประกอบการ เพิ่มศักยภาพการแข่งขันของประเทศ
.....
สำนักงานพัฒนาวิทยาศาสตร์และเทคโนโลยีแห่งชาติ (สวทช.) จัดโครงการแพลตฟอร์มเร่งรัดการเติบโตธุรกิจที่ใช้วิทยาศาสตร์และเทคโนโลยีเชิงลึก โดยคัดเลือกผลงานวิจัยเชิงลึก ที่มีการประเมินความพร้อมของงานวิจัยและเทคโนโลยี ไม่น้อยกว่าระดับ 4 และมีศักยภาพทางด้านการตลาดใน 3 กลุ่ม ได้แก่ เทคโนโลยีอาหาร, เทคโนโลยีเพื่อการดูแลสุขภาพ และ เทคโนโลยีอินเทอร์เน็ตของสรรพสิ่ง ปีนี้มี 22 ทีมผ่านเข้าร่วมโครงการซึ่งมีกระบวนการบ่มเพาะ เช่น การ workshop ด้านธุรกิจอย่างเข้มข้น เงินทุนสนับสนุนเพื่อปรับปรุงผลงานและขอรับรองมาตรฐาน ระบบพี่เลี้ยงและที่ปรึกษา
.
โครงการนี้ได้รับทุนวิจัยจากหน่วยบริหารและจัดการทุนด้านการเพิ่มความสามารถในการแข่งขันของประเทศ เป็นการติดอาวุธผู้ประกอบการ นักวิจัยในมหาวิทยาลัยและใน สวทช. ให้มีความสามารถทางธุรกิจและการตลาดมากขึ้น เห็นช่องทางในการนำผลงานวิจัยที่เป็นประโยชน์ไปสู่เชิงพาณิชย์ได้เร็วขึ้น ซึ่งเป็นการสร้างขีดความสามารถให้ประเทศไทย เพิ่มศักยภาพในการแข่งขันให้เร็วและแข็งแกร่งในระดับนานาชาติ
.
อ่านเพิ่มเติม คลิก >> https://www.thaigov.go.th/news/contents/details/61186
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/61318