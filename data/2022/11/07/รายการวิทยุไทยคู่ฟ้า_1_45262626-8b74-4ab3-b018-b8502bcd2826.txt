รัฐบาลไทย-ข่าวทำเนียบรัฐบาล-รัฐบาลเห็นชอบ นาค เป็นเอกลักษณ์ประจำชาติไทย


วันจันทร์ที่ 7 พฤศจิกายน 2565
รัฐบาลเห็นชอบ นาค เป็นเอกลักษณ์ประจำชาติไทย
วันจันทรที่ 7 พฤศจิกายน 2565
ต่อจากนี้ไป ขอเชิญรับฟังไทยคู่ฟ้า
รัฐบาลใช้ต้นทุนทางวัฒนธรรมขับเคลื่อนเศรษฐกิจสร้างสรรค์ โดยเห็นชอบให้ นาค
เป็นเอกลักษณ์ประจำชาติไทย ประเภทสัตว์ในตำนาน เนื่องจากสังคมไทยมีพญานาคปรากฏในคติความเชื่อมาอย่างยาวนาน เกี่ยวพันกับวิถีชีวิต
สะท้อนผ่านประเพณี ศิลปะวัฒนธรรม และพิธีกรรมต่าง ๆ เช่น ประเพณีไหลเรือไฟเพื่อไปบูชารอยพระพุทธบาทที่พญานาคขอให้ประทับไว้
ความเชื่อเรื่องบั้งไฟพญานาคในวันออกพรรษา และความเชื่อว่านาคเป็นผู้พิทักษ์พระพุทธศาสนา สำหรับภาพต้นแบบของ นาค ซึ่งเป็นเอกลักษณ์ประจำชาติไทย ประเภทสัตว์ในตำนานนั้น
ออกแบบโดยสำนักช่างสิบหมู่ กรมศิลปากร เป็นการสื่อให้เห็นถึงภาพรวมคติความเชื่อเกี่ยวกับพญานาคที่มีในประเทศไทยทั้งหมด
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/61331