รัฐบาลไทย-ข่าวทำเนียบรัฐบาล-ครม. เห็นชอบสินเชื่อระยะสั้น “แก้หนี้เพิ่มทุน” รายละไม่เกิน 20,000 บาท ไม่ต้องมีหลักประกัน สนใจสอบถามได้ที่ งานมหกรรมร่วมใจแก้หนี้ ตั้งแต่วันนี้ - 31 ม.ค. 66


วันจันทร์ที่ 7 พฤศจิกายน 2565
ครม. เห็นชอบสินเชื่อระยะสั้น “แก้หนี้เพิ่มทุน” รายละไม่เกิน 20,000 บาท ไม่ต้องมีหลักประกัน สนใจสอบถามได้ที่ งานมหกรรมร่วมใจแก้หนี้ ตั้งแต่วันนี้ - 31 ม.ค. 66
.....
ครม. เห็นชอบโครงการสินเชื่อแก้หนี้เพิ่มทุน โดยธนาคารออมสินให้สินเชื่อเพื่อเป็นทุนหมุนเวียนระยะสั้นเสริมสภาพคล่องแก่ประชาชนผู้มีรายได้ประจำ หรือ ประกอบอาชีพอิสระ เช่น ผู้ประกอบการรายย่อย หาบเร่แผงลอย รายละไม่เกิน 20,000 บาท ปลอดชำระหนี้เงินต้น 6 งวดแรก อัตราดอกเบี้ย 0.35% ต่อเดือน ระยะเวลาไม่เกิน 2 ปี ไม่ต้องมีหลักประกัน ผู้สนใจติดต่อขอสินเชื่อได้ที่งานมหกรรมร่วมใจแก้หนี้ ตั้งแต่วันนี้ – 31 ม.ค. 2566 หรือจนกว่าจะครบวงเงินโครงการ
.
งานมหกรรมร่วมใจแก้หนี้ จะจัดขึ้นทั้งสิ้น 5 ครั้ง ดังนี้
1.วันที่ 4 - 6 พ.ย. 65 ณ ศูนย์แสดงสินค้าและการประชุม อิมแพค เมืองทองธานี จ.นนทบุรี
2.วันที่ 18 – 20 พ.ย. 65 ณ ศูนย์ประชุมและแสดงสินค้านานาชาติขอนแก่น จ.ขอนแก่น
3.วันที่ 16 – 18 ธ.ค. 65 ณ ศูนย์ประชุมและแสดงสินค้านานาชาติเชียงใหม่ จ.เชียงใหม่
4.วันที่ 20 – 22 ม.ค. 66 ณ จ.ชลบุรี
5.วันที่ 27 – 29 ม.ค. 66 ณ หอประชุมมหาวิทยาลัยสงขลานครินทร์ จ.สงขลา
.
อ่านเพิ่มเติม คลิก >> https://www.thaigov.go.th/news/contents/details/61130
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/61317