รัฐบาลไทย-ข่าวทำเนียบรัฐบาล-นายกฯ ห่วงใยการจัดงานวัดลอยกระทง ขอให้ทุกภาคส่วนระมัดระวังป้องกันไม่ให้เกิดอุบัติเหตุ พร้อมขอความร่วมมือประชาชนร่วมกันเป็นเจ้าภาพที่ดีในการประชุม APEC 


วันจันทร์ที่ 7 พฤศจิกายน 2565
พิมพ์
นายกฯ ห่วงใยการจัดงานวัดลอยกระทง ขอให้ทุกภาคส่วนระมัดระวังป้องกันไม่ให้เกิดอุบัติเหตุ พร้อมขอความร่วมมือประชาชนร่วมกันเป็นเจ้าภาพที่ดีในการประชุม APEC
นายกฯ ห่วงใยการจัดงานวัดลอยกระทง ขอให้ทุกภาคส่วนระมัดระวังป้องกันไม่ให้เกิดอุบัติเหตุ พร้อมขอความร่วมมือประชาชนร่วมกันเป็นเจ้าภาพที่ดีในการประชุม APEC
วันที่ 7 พฤศจิกายน 2565 เวลา 10.45 น. ณ บริเวณทางเชื่อมตึกภักดีบดินทร์และตึกไทยคู่ฟ้า ทำเนียบรัฐบาล ภายหลังการประชุมคณะกรรมการนโยบายพลังงานแห่งชาติ (กพช.) ครั้งที่ 7/2565 พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม  นายกรัฐมนตรีกล่าวแสดงความห่วงใยการจัดงานวันลอยกระทงในวันพรุ่งนี้ (8 พฤศจิกายน 2565) ขอให้ทุกภาคส่วนระมัดระวังในการจัดพื้นที่ป้องกันไม่ให้เกิดอุบัติเหตุ รวมทั้งขอให้ทุกคนช่วยกันรักษาสิ่งแวดล้อมและร่วมงานวันลอยกระทงด้วยความปลอดภัย พร้อมทั้งห่วงใยสถานการณ์อุทกภัยของภาคใต้ ที่ขณะนี้น้ำจากภาคกลาง ภาคเหนือได้ไหลลงสู่ภาคใต้ โดยสถานการณ์น้ำในส่วนของภาคกลางและภาคเหนือ น้ำได้ลดระดับลงมากแล้ว ซึ่งรัฐบาลพยายามเร่งรัดในเรื่องการดูแลเยียวยา ช่วยเหลือ การทำความสะอาด โดยต้องขอบคุณภาคเอกชน ภาคประชาสังคมที่มาช่วยกันดูแลประชาชนที่ได้รับความเดือดร้อน มีการบริจาค มีการช่วยเหลือต่าง ๆ มากมาย เพื่อบรรเทาความเดือดร้อนแก่ประชาชน
ในตอนท้าย นายกรัฐมนตรีขอความร่วมมือจากประชาชนและกลุ่มต่าง ๆ ช่วยกันสร้างความสงบเรียบร้อยในช่วงวันที่ 14 -18 พฤศจิกายน 2565 ที่จะมีการประชุม APEC เกิดขึ้น ซึ่งหลายประเทศให้ความสำคัญกับภูมิภาคอาเซียน และให้ความสนใจที่จะเข้ามาลงทุน โดยเฉพาะอย่างยิ่งประเทศไทยที่เป็นเป้าหมายหลักสำคัญ ขอให้ทุกคนได้คำนึงถึงประเทศชาติเป็นหลักและร่วมกันเป็นเจ้าภาพที่ดีด้วย

ที่มา : https://www.thaigov.go.th/news/contents/details/61342