รัฐบาลไทย-ข่าวทำเนียบรัฐบาล-นายพิศักดิ์ จิตวิริยะวศิน รองปลัดกระทรวงคมนาคม เป็นประธานเปิดประชุมสัมมนา “MOT Ready : ก้าวแห่งคุณค่า พัฒนาประสิทธิภาพ และคุณภาพความปลอดภัยระบบคมนาคมขนส่งไทย ด้วยเทคโนโลยี 5G”


วันจันทร์ที่ 7 พฤศจิกายน 2565
นายพิศักดิ์ จิตวิริยะวศิน รองปลัดกระทรวงคมนาคม เป็นประธานเปิดประชุมสัมมนา “MOT Ready : ก้าวแห่งคุณค่า พัฒนาประสิทธิภาพ และคุณภาพความปลอดภัยระบบคมนาคมขนส่งไทย ด้วยเทคโนโลยี 5G”
...
นายพิศักดิ์ จิตวิริยะวศิน รองปลัดกระทรวงคมนาคม เป็นประธานเปิดประชุมสัมมนา “MOT Ready : ก้าวแห่งคุณค่า พัฒนาประสิทธิภาพ และคุณภาพความปลอดภัยระบบคมนาคมขนส่งไทย ด้วยเทคโนโลยี 5G”
นายพิศักดิ์ จิตวิริยะวศิน รองปลัดกระทรวงคมนาคม (หัวหน้ากลุ่มภารกิจการพัฒนาโครงสร้างพื้นฐานด้านทางหลวง) เป็นประธานเปิดประชุมสัมมนา “MOT Ready : ก้าวแห่งคุณค่า พัฒนาประสิทธิภาพ และคุณภาพความปลอดภัยระบบคมนาคมขนส่งไทย ด้วยเทคโนโลยี 5G” จัดโดยศูนย์เทคโนโลยีสารสนเทศและการสื่อสาร สำนักงานปลัดกระทรวงคมนาคม โดยมี ดร.สุเมธ องกิตติกุล ที่ปรึกษาโครงการ นายภุชพงค์ โนดไธสง เลขาธิการคณะกรรมการดิจิทัลเพื่อเศรษฐกิจและสังคมแห่งชาติ ดร.ภาสกร ประถมบุตร รองผู้อำนวยการ สำนักงานส่งเสริมเศรษฐกิจดิจิทัล นายธีระพงษ์ รอดประเสริฐ อดีตอธิบดีกรมการขนส่งทางบก และอดีตผู้ช่วยรัฐมนตรีประจำกระทรวงคมนาคม ผู้บริหารกระทรวงคมนาคม เจ้าหน้าที่ และหน่วยงานในสังกัดเข้าร่วมประชุมสัมมนา ในวันที่ 7 พฤศจิกายน 2565 ณ ห้อง Ballroom 3 โรงแรม อมารี วอเตอร์เกท กรุงเทพมหานคร
นายพิศักดิ์ จิตวิริยะวศิน กล่าวว่า กระทรวงคมนาคมเป็นหน่วยงานรับผิดชอบการพัฒนาการคมนาคมขนส่งของประเทศในมิติต่าง ๆ ทั้งทางบก ทางราง ทางน้ำ และทางอากาศ ให้รองรับ      กับความต้องการและสอดคล้องกับเทคโนโลยีที่มีการเปลี่ยนแปลงอย่างรวดเร็วในยุคปัจจุบัน ซึ่งหนึ่งในปัจจัยสำคัญที่รองรับการพัฒนาดังกล่าว คือ ความจำเป็นในการพัฒนาโครงสร้างพื้นฐานด้านดิจิทัลให้สามารถทำหน้าที่เป็นเครือข่ายสื่อสารข้อมูล เชื่อมโยงทุกองค์ประกอบของระบบคมนาคมขนส่งในทุกระดับเข้าด้วยกัน ปัจจุบันเทคโนโลยีเครือข่ายสื่อสารข้อมูลมีการพัฒนาสู่เครือข่ายสื่อสารข้อมูลแห่งอนาคตอย่างรวดเร็ว การพัฒนางานด้านคมนาคมขนส่งของกระทรวงคมนาคม จึงต้องเน้นการนำเทคโนโลยีเครือข่ายสื่อสารข้อมูลที่ทันสมัยมาประยุกต์ใช้ในการพัฒนาโครงสร้างพื้นฐานดิจิทัลที่กระทรวงคมนาคมมีอยู่ให้เกิดประสิทธิภาพสูงสุด สามารถตอบโจทย์ภาคเอกชนและผู้ใช้บริการ ในขณะเดียวกันก็ช่วยสร้างกลไกการบริหารภาครัฐที่สอดคล้องกับเทคโนโลยี รวมทั้งการสร้างนวัตกรรมของโครงสร้างพื้นฐานและบริการด้านคมนาคมขนส่ง ดังนั้น ทุกหน่วยงานในสังกัดจึงจำเป็นต้องมีการเตรียมความพร้อมในการพัฒนาและประยุกต์ใช้เทคโนโลยี 5G อย่างเร่งด่วน
สำนักงานปลัดกระทรวงคมนาคมได้จัดทำโครงการเพิ่มประสิทธิภาพ และคุณภาพความปลอดภัย ของระบบคมนาคมขนส่งด้วยเทคโนโลยี 5G ในปีงบประมาณ 2565 โดยมีเป้าหมายที่จะให้กระทรวงคมนาคม มีแนวทางการประยุกต์ใช้เทคโนโลยี 5G ทั้งในด้านกฎ ระเบียบ มาตรฐาน โครงสร้างพื้นฐาน ยานพาหนะ กระบวนการขนส่ง การพัฒนาบุคลากร ระบบเอกสาร ระบบข้อมูล ตลอดจนรายละเอียดอื่น ๆ ที่จำเป็น และนำเสนอแผนปฏิบัติการส่งเสริมการใช้ประโยชน์เทคโนโลยี 5G เพื่อเพิ่มประสิทธิภาพ และคุณภาพ ความปลอดภัย ของระบบคมนาคมขนส่ง (พ.ศ. 2566 - 2570) ให้บุคลากรมีความรู้ความเข้าใจในเทคโนโลยี 5G เพื่อการประยุกต์ใช้ในงานด้านคมนาคมขนส่ง รวมทั้งเพื่อสอดรับกับนโยบายตามแผนปฏิบัติการว่าด้วยการส่งเสริมการใช้ประโยชน์ 5G ของประเทศไทย โดยมีเป้าหมายเพื่อสนับสนุนและยกระดับโครงสร้างพื้นฐานด้านคมนาคมขนส่งของประเทศ พร้อมรองรับนโยบายของภาครัฐในการนำองค์กรไปยังรัฐบาลอัจฉริยะ (Smart Government) รวมทั้งนโยบาย “Thailand 4.0” ซึ่งจะช่วยให้เกิดการพัฒนา Transport Ecosystem ของประเทศไทยอย่างสมดุล เกิดประสิทธิภาพ และยกระดับคุณภาพความปลอดภัยของระบบคมนาคมขนส่งตามเป้าหมายของกระทรวงคมนาคมต่อไป

ที่มา : https://www.thaigov.go.th/news/contents/details/61358