รัฐบาลไทย-ข่าวทำเนียบรัฐบาล-รัฐบาลอนุมัติเพิ่มค่าอาหารกลางวันแก่โรงเรียนประถมศึกษา


วันจันทร์ที่ 14 พฤศจิกายน 2565
พิมพ์
รัฐบาลอนุมัติเพิ่มค่าอาหารกลางวันแก่โรงเรียนประถมศึกษา
วันพุธที่ 9 พฤศจิกายน 2565
ต่อจากนี้ไป ขอเชิญรับฟังไทยคู่ฟ้า
รัฐบาลอนุมัติปรับเพิ่มค่าอาหารกลางวันของโรงเรียนประถมศึกษา สำหรับนักเรียนระดับชั้นเด็กเล็ก-
ประถมศึกษาปีที่ 6 กว่า 5.79 ล้านคนแบ่งเป็น 4 ระดับ คือ โรงเรียนที่มีจำนวนนักเรียน 1-40 คน ได้ 36
บาท/คน/วัน โรงเรียนที่มีนักเรียน 41-100 คน ได้ 27 บาท/คน/วัน โรงเรียนที่มีนักเรียน 101-120 คน ได้ 24
บาท/คน/วัน และโรงเรียนที่มีนักเรียน 121 คนขึ้นไป ได้ค่าอาหารกลางวัน 22 บาท/คน/วัน
เพื่อช่วยให้โรงเรียนขนาดเล็กสามารถจัดทำโครงการอาหารกลางวันได้อย่างมีคุณภาพมากขึ้น
รวมถึงให้โรงเรียนสามารถบริหารจัดการงบประมาณได้อย่างเหมาะสม
สอดคล้องกับขนาดของโรงเรียนและจำนวนนักเรียน เพื่อให้เกิดประสิทธิภาพสูงสุด
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/61602