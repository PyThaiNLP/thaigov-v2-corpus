รัฐบาลไทย-ข่าวทำเนียบรัฐบาล-ออมเริ่มต้นแค่ 5 พันบาท ก็ได้ลุ้นเงินล้านทุกงวด!! กับสลากออมทรัพย์ ธอส. ชุดเกล็ดดาว Plus  


วันจันทร์ที่ 14 พฤศจิกายน 2565
พิมพ์
ออมเริ่มต้นแค่ 5 พันบาท ก็ได้ลุ้นเงินล้านทุกงวด!! กับสลากออมทรัพย์ ธอส. ชุดเกล็ดดาว Plus
ธนาคารอาคารสงเคราะห์จัดทำ “สลากออมทรัพย์ ธอส. ชุดเกล็ดดาว Plus” หน่วยละ 5,000 บาท (จำนวน 10 หมวด ๆ ละ 1,000,000 หน่วย รวม 10 ล้านหน่วย) อายุสลาก 2 ปี ผลตอบแทนหน้าสลาก 0.65% ต่อปี ออกรางวัลครั้งแรกวันพุธที่ 16 พฤศจิกายน 2565
ธนาคารอาคารสงเคราะห์ จัดทำ “สลากออมทรัพย์ ธอส. ชุดเกล็ดดาว Plus” หน่วยละ 5,000 บาท (จำนวน 10 หมวด ๆ ละ 1,000,000 หน่วย รวม 10 ล้านหน่วย) อายุสลาก 2 ปี ผลตอบแทนหน้าสลาก 0.65% ต่อปี ลุ้นรับรางวัลที่ 1 มูลค่า 1 ล้านบาท และรางวัลเลขท้าย เลขสลับ 2 ตัว 3 ตัว ตลอด 24 งวด ออกรางวัลครั้งแรกวันพุธที่ 16 พฤศจิกายน 2565
นายฉัตรชัย ศิริไล กรรมการผู้จัดการ ธนาคารอาคารสงเคราะห์ (ธอส.) เปิดเผยว่า เพื่อเป็นการเพิ่มทางเลือกให้กับประชาชนที่ต้องการออมเงินกับสลากออมทรัพย์ของ ธอส. ที่ให้ผลตอบแทนดี มีโอกาสถูกรางวัลสูง ภายหลังจากที่สลากออมทรัพย์ ธอส. ชุดวิมานเมฆ Plus หน่วยละ 1,000,000 บาท มีผู้ที่สนใจจำนวนมากจนสามารถจำหน่ายเต็มกรอบวงเงิน 27,000 ล้านบาทเรียบร้อยแล้ว ล่าสุด ธอส. จึงได้จัดทำผลิตภัณฑ์ใหม่ “สลากออมทรัพย์ ชุดเกล็ดดาว Plus” หน่วยละ 5,000 บาท จำนวน 10 ล้านหน่วย (แบ่งเป็น 10 หมวดๆ ละ 1,000,000 หน่วย) อายุสลาก 2 ปี ผลตอบแทนหน้าสลาก 0.65% ต่อปี เมื่อฝากครบกำหนดจะได้รับเงินต้นพร้อมดอกเบี้ยรวมหน่วยละ 5,065 บาท และมีสิทธิ์ลุ้นรางวัลทุกเดือนรวม 24 ครั้ง โดยรางวัลที่ 1 มูลค่ารางวัลละ 1,000,000 บาท จำนวน 1 รางวัล/หมวด รางวัลที่ 2 รางวัลละ 100,000 บาท จำนวน 4 รางวัล/หมวด รางวัลที่ 3 รางวัลละ 10,000 บาท จำนวน 20 รางวัล/หมวด รางวัลที่ 4 รางวัลละ 1,000 บาท จำนวน 20รางวัล/หมวด รางวัลเลขท้าย 3 ตัว รางวัลละ 200 บาท (หมุน 1 ครั้ง) รางวัลเลขสลับเลขท้าย 3 ตัว รางวัลละ 100 บาท รางวัลเลขท้าย 2 ตัว รางวัลละ 100 บาท (หมุน 1 ครั้ง) รางวัลเลขสลับเลขท้าย 2 ตัว รางวัลละ 50 บาท  คิดเป็นโอกาสในการถูกรางวัลใหญ่สูงถึง 0.0045%
สำหรับ สลากออมทรัพย์ ธอส. ชุดเกล็ดดาว Plus เป็นสลากชุดใหม่ที่ธนาคารจัดทำขึ้นเพื่อทดแทนสลากออมทรัพย์ ธอส. ชุดเกล็ดดาว ที่ครบกำหนดเมื่อเดือนตุลาคม 2565 ซึ่งเชื่อว่าสลากออมทรัพย์ชุดเกล็ดดาว Plus จะยังคงได้รับความสนใจจากลูกค้าเช่นเดิม เพราะนอกจากจะเป็นการออมที่ให้ผลตอบแทนดี มีโอกาสถูกรางวัลสูง ผู้ซื้อยังได้รับการยกเว้นภาษีเงินได้บุคคลธรรมดาสำหรับดอกเบี้ยและเงินรางวัลอีกด้วย ทั้งนี้ ธนาคารจะโอนเงินรางวัลเข้าบัญชีเงินฝากออมทรัพย์ที่เป็นบัญชีคู่โอนของลูกค้าทันทีในวันถัดจากวันที่มีการออกรางวัลในแต่ละครั้ง เริ่มออกรางวัลครั้งแรกวันพุธที่ 16 พฤศจิกายน 2565 ผู้ที่สนใจสามารถซื้อสลากออมทรัพย์ ธอส. ผ่าน Application GHB ALL GEN หรือ ที่สาขาของธนาคาร สอบถามรายละเอียดเพิ่มเติมได้ที่ ธอส. ทุกสาขาทั่วประเทศ G H Bank Call Center โทร 0-2645-9000 หรือ Facebook Fanpage ธนาคารอาคารสงเคราะห์ และติดตามข่าวสารของธนาคารได้ที่ Mobile Application : GHB ALL, Mobile Application : GHB ALL GEN และ www.ghbank.co.th

ที่มา : https://www.thaigov.go.th/news/contents/details/61620