รัฐบาลไทย-ข่าวทำเนียบรัฐบาล-ปรับปรุงระเบียบว่าด้วยการรับของขวัญของเจ้าหน้าที่รัฐ


วันจันทร์ที่ 14 พฤศจิกายน 2565
พิมพ์
ปรับปรุงระเบียบว่าด้วยการรับของขวัญของเจ้าหน้าที่รัฐ
วันพฤหัสบดีที่ 10 พฤศจิกายน 2565
ต่อจากนี้ไป ขอเชิญรับฟังไทยคู่ฟ้า
รัฐบาลส่งเสริมกลไกการป้องกันทุจริตและประพฤติมิชอบของเจ้าหน้าที่รัฐ
โดยเห็นชอบหลักการร่างระเบียบสำนักนายกรัฐมนตรีว่าด้วยการให้หรือรับของขวัญของเจ้าหน้าที่รัฐ เช่น
ปรับปรุงนิยามคำว่าของขวัญ ให้รวมถึงประโยชน์อื่นใดที่อาจคำนวณเป็นเงินได้
ไม่ให้เจ้าหน้าที่รัฐให้ของขวัญแก่ผู้บังคับบัญชาหรือบุคคลในครอบครัวผู้บังคับบัญชา
เว้นแต่เป็นการให้ตามปกติประเพณีนิยมมูลค่าไม่เกิน 3,000 บาท
กำหนดให้ใช้วิธีการอื่นในการแสดงความยินดี แสดงความขอบคุณ แสดงความเสียใจ แสดงการต้อนรับ
หรือกรณีอื่น ๆ ในโอกาสต่าง ๆ แทนการให้ของขวัญ เช่น การใช้บัตรอวยพร การลงนามในสมุดอวยพร
การสื่อสารผ่านช่องทางอิเล็กทรอนิกส์ โดยให้หน่วยงานมีหน้าที่ดูแลและให้คำแนะนำแก่เจ้าหน้าที่ในการปฏิบัติตามระเบียบนี้
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/61604