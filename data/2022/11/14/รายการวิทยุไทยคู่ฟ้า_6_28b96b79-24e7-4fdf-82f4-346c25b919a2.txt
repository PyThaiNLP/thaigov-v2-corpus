รัฐบาลไทย-ข่าวทำเนียบรัฐบาล-ท่าอากาศยานสุวรรณภูมิจอดรถฟรี ช่วงการประชุมผู้นำเอเปค 2022


วันจันทร์ที่ 14 พฤศจิกายน 2565
พิมพ์
ท่าอากาศยานสุวรรณภูมิจอดรถฟรี ช่วงการประชุมผู้นำเอเปค 2022
วันจันทร์ที่ 14 พฤศจิกายน 2565
ต่อจากนี้ไป ขอเชิญรับฟังไทยคู่ฟ้า
รัฐบาลอำนวยความสะดวกด้านการเดินทางแก่ประชาชนช่วงวันหยุดราชการเป็นกรณีพิเศษ
สำหรับเขต กทม. จ.นนทบุรี และจ.สมุทรปราการ ในโอกาสที่ประเทศไทยเป็นเจ้าภาพจัดการประชุมผู้นำเขตเศรษฐกิจเอเปค ครั้งที่ 29
และการประชุมที่เกี่ยวข้อง โดยเปิดให้บริการจอดรถฟรี ณ ลานจอดรถระยะยาวโซน C
ท่าอากาศยานสุวรรณภูมิ ตั้งแต่เวลา 00.01 น. ของวันอังคารที่ 15 พ.ย. – เวลา 24.00 น.ของวันจันทร์ที่ 21
พ.ย.2565 รวม 7 วัน พร้อมจัดรถ Shuttle Bus สาย A ให้บริการรับส่งผู้โดยสารระหว่างอาคารจอดรถและอาคารผู้โดยสารทุก 15 นาที ตลอด 24 ชม.
โดยไม่เสียค่าใช้จ่าย เพื่อบรรเทาการจราจรในพื้นที่จังหวัดที่จัดการประชุม
และช่วยให้ประชาชนเดินทางท่องเที่ยวหรือกลับภูมิลำเนาได้สะดวกรวดเร็วมากขึ้น
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/61609