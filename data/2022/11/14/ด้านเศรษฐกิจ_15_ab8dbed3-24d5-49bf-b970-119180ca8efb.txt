รัฐบาลไทย-ข่าวทำเนียบรัฐบาล-ปลัด ณัฐพลฯ ลงพื้นที่ จ.กระบี่ มอบนโยบายการส่งเสริม Medical Hub พร้อมเยี่ยมชมผู้ประกอบการที่เป็นโมเดลต้นแบบผ่านการยกระดับเพิ่มมูลค่าทางเศรษฐกิจ ช่วยพัฒนาเครือข่ายธุรกิจในท้องถิ่นและชุมชน  


วันจันทร์ที่ 14 พฤศจิกายน 2565
พิมพ์
ปลัด ณัฐพลฯ ลงพื้นที่ จ.กระบี่ มอบนโยบายการส่งเสริม Medical Hub พร้อมเยี่ยมชมผู้ประกอบการที่เป็นโมเดลต้นแบบผ่านการยกระดับเพิ่มมูลค่าทางเศรษฐกิจ ช่วยพัฒนาเครือข่ายธุรกิจในท้องถิ่นและชุมชน
ปลัด ณัฐพลฯ ลงพื้นที่ จ.กระบี่ มอบนโยบายการส่งเสริม Medical Hub พร้อมเยี่ยมชมผู้ประกอบการที่เป็นโมเดลต้นแบบผ่านการยกระดับเพิ่มมูลค่าทางเศรษฐกิจ ช่วยพัฒนาเครือข่ายธุรกิจในท้องถิ่นและชุมชน
กระบี่ : วันที่ 12 พฤศจิกายน 2565 เวลา 09.00 น. ดร.ณัฐพล รังสิตพล ปลัดกระทรวงอุตสาหกรรม นำทีมลงพื้นที่จังหวัดกระบี่ ร่วมกิจกรรมสื่อมวลชนสัญจรดีพร้อม (กรมส่งเสริมอุตสาหกรรม) เปิดนโยบายการเสริมสร้างความเข้มแข็งและกระจายรายได้สู่ชุมชนในพื้นที่ ครอบคลุม 3 มิติ คือ 1) การพัฒนาภาคการเกษตรอุตสาหกรรมผ่านการยกระดับไปสู่ความเป็นเกษตรอุตสาหกรรม อัจฉริยะ 2) การพัฒนาภาคอุตสาหกรรม อาทิ การพัฒนาอุตสาหกรรมปาล์มน้ำมันในพื้นที่ภาคใต้ และการยกระดับไปสู่อุตสาหกรรมโอเลโอเคมี พร้อมจัดสินเชื่อดีพร้อมเปย์เสริมสภาพคล่องทางธุรกิจ 3) การพัฒนาภาคบริการ เพื่อผลักดันอุตสาหกรรมท่องเที่ยวอย่างสมดุล การเพิ่มขีดความสามารถในการแข่งขันด้านการตลาด กระจายรายได้สู่ชุมชนและยกระดับเศรษฐกิจฐานรากให้เติบโตคู่กับสังคมได้อย่างยั่งยืน
การลงพื้นที่ฝั่งอันดามันครั้งนี้ สอดรับกับแผนยุทธศาสตร์การพัฒนาประเทศให้เป็นศูนย์กลางสุขภาพนานาชาติ หรือ Medical Hub (พ.ศ.2560-2569) และการพัฒนาเขตระเบียงเศรษฐกิจเวลเนสอันดามัน โดยการขยายผลความสำเร็จด้านการบริการสุขภาพของโรงแรมอ่าวนาง ปริ้นซ์วิลล์ จ.กระบี่ เพื่อเป็นโมเดลต้นแบบแก่ผู้ประกอบการรายอื่น ตามโครงการสร้างเครือข่ายผู้นำธุรกิจดีพร้อมฮีโร่ที่เป็นตัวกลางในการเชื่อมโยงและผลักดันให้เกิดกระบวนการพัฒนาเครือข่ายธุรกิจในท้องถิ่นและชุมชน
ภายในงานยังมีการจัดแสดงผลิตภัณฑ์ "ชุมชนดีพร้อม" โดยวิสาหกิจชุมชนของดีเมืองกระบี่ จำนวน 6 บูท ได้แก่ 1) ร้านเดอะมัลเบอร์รี่@น้ำพุร้อนเค็ม จากชุมชนดีพร้อมบ้านนา 2) วิสาหกิจชุมชนศูนย์เรียนรู้เศรษฐกิจพอเพียงบ้านดินแดง(กาแฟขี้ชะมด) จากชุมชนดีพร้อมบ้านดินแดง 3) วิสาหกิจชุมชนกลุ่มงานอนุรักษ์และฟื้นฟูทรัพยากรธรรมชาติปากคลองอ่าวลึกน้อย (หอยกะพงอบแห้ง ไส้กรอกแพะ แหนมแพะ ซุปแพะสกัดเสริมคอลลาเจน) เครือข่ายชุมชนดีพร้อมบ้านดินแดง 4) บริษัท วิณัฐมิตรา จำกัด (น้ำปลาหวาน สูตรตะไคร้ กะปิ) เครือข่ายชุมชนดีพร้อมบ้านนา 5) วิสาหกิจชุมชนร้านย้อมรัก (ผ้ามัดย้อม, เสื้อส้าเร็จรูป) เครือข่ายชุมชนดีพร้อมบ้านนาตีน 6) ร้านวริทกระบี่บาติก (ผ้าบาติก) เพ้นด้วยเครื่องเขียนเทียนอัตโนมัติ จากดีพร้อมเปย์ ซึ่งทั้ง 6 ราย นับเป็นเครือข่ายความสำเร็จของการเชื่อมโยงและบูรณาการให้เติบโตไปด้วยกัน
โดยกิจกรรมในครั้งนี้ได้รับเกียรติจาก นายใบน้อย สุวรรณชาตรี อธิบดีกรมส่งเสริมอุตสาหกรรม นางสาวณัฏฐิญา เนตยสุภา รองอธิบดีกรมส่งเสริมอุตสาหกรรม และนางสาวประเทือง พฤกษาพิทักษ์กุล เลขานุการกรม กรมส่งเสริมอุตสาหกรรม ร่วมลงพื้นที่ และมีนายอาทิตย์ พัฒนพงศ์ชัย ผู้อำนวยการศูนย์ดีพร้อมเซ็นเตอร์ 10 และนางสาววรรณี พุฒแก้ว ผู้อำนวยการศูนย์ดีพร้อมเซ็นเตอร์ 11 กรมส่งเสริมอุตสาหกรรม นายวัชรินทร์ ไชยานุพงศ์ อุตสาหกรรมจังหวัดกระบี่ นางสาวกุสุมา กิ่งเล็ก กรรมการผู้จัดการ บริษัท อ่าวนางพลาซ่า จำกัด ให้การต้อนรับ ณ โรงแรมอ่าวนางปริ้นซ์ วิลล์ วิลล่า รีสอร์ท แอนด์ สปา จ.กระบี่

ที่มา : https://www.thaigov.go.th/news/contents/details/61638