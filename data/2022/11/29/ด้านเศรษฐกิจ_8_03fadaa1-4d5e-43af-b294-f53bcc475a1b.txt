รัฐบาลไทย-ข่าวทำเนียบรัฐบาล-รฟฟท. จัดกิจกรรมพิเศษ Father’s Day ในรูปแบบ Online 


วันอังคารที่ 29 พฤศจิกายน 2565
รฟฟท. จัดกิจกรรมพิเศษ Father’s Day ในรูปแบบ Online
ชวนคุณพ่อ - คุณลูก ร่วมสนุกลุ้นรับรางวัลจากรถไฟฟ้าชานเมืองสายสีแดง เนื่องในโอกาสในวันพ่อแห่งชาติ วันที่ 5 ธันวาคม 2565
นายสุเทพ พันธุ์เพ็ง กรรมการผู้อำนวยการใหญ่ บริษัท รถไฟฟ้า ร.ฟ.ท. จำกัด (รฟฟท.) กระทรวงคมนาคม หรือผู้ให้บริการรถไฟฟ้าชานเมืองสายสีแดง เปิดเผยว่าเพื่อเป็นการมอบของขวัญให้แก่ผู้โดยสาร เนื่องในโอกาสวันพ่อแห่งชาติ และเพื่อสร้างความสัมพันธ์อันดีในครอบครัวระหว่างคุณพ่อกับคุณลูก ดังนั้นในวันที่ 5 ธันวาคม 2565 ซึ่งเป็นวันพ่อแห่งชาติ รฟฟท. จึงได้จัดกิจกรรมส่งเสริมการตลาด Father’s Day ในรูปแบบ online ให้คุณพ่อและคุณลูกได้ร่วมสนุกลุ้นรับของขวัญสุดพิเศษ ลุ้นรับ Nano LED TV 32 นิ้ว จักรยาน พัดลม เตาปิ้งย่างบาร์บีคิว หม้อหุงข้าว กระติกต้มน้ำร้อน และรางวัลอื่นๆอีกมากมาย รวม 15 รางวัล โดยเปิดโอกาสให้ผู้โดยสารร่วมคอมเมนต์รูปคู่กับคุณพ่อพร้อมเขียนนิยามความรักระหว่างคุณกับคุณพ่อใต้โพสต์กิจกรรมทางเพจ Facebook RED Line SRTET แล้วแชร์ไปหน้า Facebook ของตนเอง ซึ่งภาพที่มียอดการกดหัวใจมากที่สุดจะได้รับรางวัล โดยจะจัดส่งตรงถึงบ้าน ฟรี! โดยไม่เสียค่าใช้จ่ายใดๆทั้งสิ้น ทั้งนี้ ผู้ร่วมสนุกต้องตั้งค่าการแชร์โพสต์เป็นสาธารณะ โดย 1 บัญชีเฟสบุ๊คแอคเคาท์สามารถร่วมสนุกได้เพียง 1 สิทธิ์เท่านั้น และการตัดสินของคณะกรรมการถือเป็นที่สิ้นสุด
กิจกรรมดังกล่าวสามารถร่วมสนุกได้ตั้งแต่วันที่ 3 ธันวาคม 2565 เป็นต้นไป และจะสิ้นสุดการร่วมกิจกรรมในวันที่ 5 ธันวาคม 2565 เวลา 20.00 น. ผู้โชคดีที่ได้รับรางวัล บริษัทฯจะทำการประกาศรายชื่อผ่าน Facebook official page ของรถไฟฟ้าชานเมืองสายสีแดงเพจ RED Line SRTET ในวันที่ 13 ธันวาคม 2565 ทั้งนี้ เงื่อนไขเป็นไปตามที่บริษัทฯกำหนด
หากมีข้อสงสัยสามารถติดต่อสอบถามรายละเอียดข้อมูลเพิ่มเติมได้ที่ส่วนบริการลูกค้า 1690 ตลอด 24 ชั่วโมง รถไฟฟ้าสายสีแดง ยกระดับคุณภาพชีวิตชานเมือง

ที่มา : https://www.thaigov.go.th/news/contents/details/62108