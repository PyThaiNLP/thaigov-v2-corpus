รัฐบาลไทย-ข่าวทำเนียบรัฐบาล-ครม. อนุมัติ โครงการพัฒนาท่าอากาศยานดอนเมือง ระยะที่  3 วงเงินลงทุน 36,829.499 ล้านบาท


วันอังคารที่ 29 พฤศจิกายน 2565
พิมพ์
ครม. อนุมัติ โครงการพัฒนาท่าอากาศยานดอนเมือง ระยะที่  3 วงเงินลงทุน 36,829.499 ล้านบาท
ครม. อนุมัติ โครงการพัฒนาท่าอากาศยานดอนเมือง ระยะที่  3 วงเงินลงทุน 36,829.499 ล้านบาท
วันที่ 29 พ.ย. 65 นายอนุชา บูรพชัยศรี รองเลขาธิการนายกรัฐมนตรีฝ่ายการเมือง ปฏิบัติหน้าที่โฆษกประจำสำนักนายกรัฐมนตรี แถลงมติคณะรัฐมนตรี (29 พฤศจิกายน 2565) อนุมัติ โครงการพัฒนาท่าอากาศยานดอนเมือง ระยะที่  3 ของบริษัท ท่าอากาศยานไทย จำกัด (มหาชน) วงเงินลงทุน 36,829.499 ล้านบาท เพื่อขยายขีดความสามารถในการรองรับปริมาณผู้โดยสาร พัฒนาคุณภาพการให้บริการ ทั้งระบบขนถ่ายผู้โดยสารทางอากาศและทางภาคพื้น มีประสิทธิภาพและลดความแออัดระบบจราจรภายใน ท่าอากาศยาน รองรับปริมาณจราจรทางอากาศและผู้โดยสาร รวมทั้งกิจกรรมทางด้านการบินรวมท้ังสามารถเช่ือมต่อระบบขนส่ง ทางราง ที่จะเกิดขึ้นในอนาคต  โดยแนวทางดำเนินการ ประกอบด้วย 6 กลุ่มงาน  ดังนี้
- กลุ่มงานที่ 1 : งานพัฒนาด้านทิศใต้ เช่น งานก่อสร้างอาคาร
ผู้โดยสารอาคาร 3 พร้อมอาคารเทียบเครื่องบินหมายเลข 6 และงานปรับปรุงอาคารจอดรถยนต์ 7  ชั้น เป็นชานชาลาจอด รับ - ส่งผู้โดยสาร
- กลุ่มงานที่ 2 งานพัฒนาพื้นที่ด้านทิศเหนือ เช่น งานปรับปรุงหลุมจอดอากาศยานด้านทิศเหนือ และงาน ก่อสร้างขยายอาคารเทียบเครื่องบินด้านทิศเหนือ / อาคาร สานักงานสายการบิน / อาคารรับรองพิเศษ VVIP
- กลุ่มงานที่ 3 : งานก่อสร้างในพื้นที่เขตปฏิบัติการการบิน เช่น งานก่อสร้างลานจอดอากาศยานด้านทิศเหนือพร้อมทางขับเชื่อม
- กลุ่มงานที่ 4 : งานปรับปรุงอาคารผู้โดยสาร อาคาร 1  อาคารเทียบเครื่องบินด้านทิศเหนือ เช่น งานปรับปรุง อาคารผู้โดยสาร อาคาร 1 อาคารเทียบเครื่องบิน หมายเลข 2 - 4
- กลุ่มงานที่ 5 : งานสนับสนุนโครงการพัฒนา ได้แก่ งานก่อสร้างระบบสาธารณูปโภค
- กลุ่มงานที่ 6 : งานสิ่งแวดล้อม ได้แก่ งานจ้างติดตาม ตรวจสอบและเฝ้าระวังคุณภาพสิ่งแวดล้อมในระยะ การปรับปรุงและฟื้นฟูสิ่งอำนวยความสะดวกโครงการฯ
วงเงินลงทุน 36,829.499 ล้านบาท  โดยใช้แหล่งเงินทุนจากภายใน คือ เงินรายได้ของ ทอท. เป็นอันดับแรก และหากสภาพคล่องจากการดำเนินงานไม่เพียงพอสำหรับโครงการลงทุนต่างๆ จึงจะจัดหาแหล่งเงินทุนจากภายนอกมาชดเชย
แผนการดำเนินการ แบ่งออกเป็น (1) งานออกแบบ ปีงบฯ 64 - 66  (2) งานก่อสร้าง ปีงบฯ 66-72
โฆษกประจำสำนักนายกรัฐมนตรี กล่าวเพิ่มเติมว่า ปัจจุบันท่าอากาศยานดอนเมืองมีอาคารผู้โดยสารจำนวน 2  อาคาร และมี ขีดความสามารถในการรองรับผู้โดยสารรวม 30 ล้านคนต่อปี ซึ่ง ทอท. มองว่า โครงการ ฯ จะช่วยเพิ่มขีดความสามารถเดิมของท่าอากาศยานดอนเมืองและพัฒนาให้เต็มศักยภาพของพื้นที่เพื่อให้สามารถรองรับผู้โดยสารได้ประมาณ 40 ล้านคนต่อปี ซึ่งเป็นระดับจำนวนผู้โดยสารระหว่างประเทศและภายในประเทศท่ีท่าอากาศยานดอนเมืองให้บริการอยู่ในปี 2562 ก่อนเกิดสถานการณ์การแพร่ระบาดของโรคโควิด - 19 รองรับปริมาณจราจรทางอากาศและผู้โดยสาร

ที่มา : https://www.thaigov.go.th/news/contents/details/62113