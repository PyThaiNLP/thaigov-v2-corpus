รัฐบาลไทย-ข่าวทำเนียบรัฐบาล-ธอส. ชวนลูกค้าชำระค่าเบี้ยประกันอัคคีภัยผ่าน GHB ALL GEN


วันอังคารที่ 29 พฤศจิกายน 2565
พิมพ์
ธอส. ชวนลูกค้าชำระค่าเบี้ยประกันอัคคีภัยผ่าน GHB ALL GEN
ธอส. เพิ่มความสะดวกให้กับลูกค้าของธนาคารที่กรมธรรม์ประกันอัคคีภัยครบกำหนดต่ออายุ สามารถทำธุรกรรม “ชำระค่าเบี้ยประกันอัคคีภัย” กับ ธอส. ได้ง่าย ๆ ด้วยมือถือเพียงเครื่องเดียวผ่าน Application : GHB ALL GEN โดยไม่ต้องเดินทางมาที่ธนาคาร
ธนาคารอาคารสงเคราะห์ (ธอส.) เพิ่มความสะดวกให้กับลูกค้าของธนาคารที่กรมธรรม์ประกันอัคคีภัยครบกำหนดต่ออายุ สามารถทำธุรกรรม “ชำระค่าเบี้ยประกันอัคคีภัย” กับ ธอส. ได้ง่าย ๆ ด้วยมือถือเพียงเครื่องเดียวผ่าน Application : GHB ALL GEN โดยไม่ต้องเดินทางมาที่ธนาคาร เพื่อให้ที่อยู่อาศัยที่จดจำนองไว้กับธนาคารได้รับความคุ้มครองตามกรมธรรม์อย่างต่อเนื่องจากเหตุการณ์ที่ไม่คาดคิด อาทิ เหตุวินาศภัย ไฟไหม้ หรือภัยอื่น ๆ ให้ได้รับความคุ้มครอง(เงื่อนไขเป็นไปตามความคุ้มครองที่กำหนดไว้) ซึ่งสามารถทำได้ด้วยตนเองง่าย ๆ เพียงเลือกเมนู “ชำระค่าบริการ” จากนั้นกด “ชำระค่าประกันอัคคีภัย” และเลือกบัญชีที่จะชำระค่าเบี้ยประกันอัคคีภัย จากนั้นเลือกวิธีการชำระซึ่งมีทั้งแบบสร้าง QR Code เพื่อนำไปชำระด้วย Application ต่าง ๆ หรือสามารถเลือกหักบัญชีเงินฝาก ธอส. แล้วกดยืนยันเพื่อชำระค่าเบี้ยประกันอัคคีภัยได้เลยทันที ทั้งนี้ ลูกค้าสามารถดาวน์โหลด GHB ALL GEN ได้ที่ App Store, Google Play และ App Gallery สอบถามรายละเอียดเพิ่มเติมได้ที่ ธอส. ทุกสาขาทั่วประเทศ หรือที่ G H Bank Call Center โทร 0-2645-9000 หรือติดตามข้อมูลข่าวสารของธนาคารได้ที่ Facebook Fanpage ธนาคารอาคารสงเคราะห์ และเว็บไซต์ www.ghbank.co.th

ที่มา : https://www.thaigov.go.th/news/contents/details/62097