รัฐบาลไทย-ข่าวทำเนียบรัฐบาล-รัฐบาลเชิญชวนผู้ซื้อ-ผู้ขายตรวจสอบข้อมูลผ่านทาง เว็บไซต์ “ฉลาดโอน.com” และ “LINE@chaladohn” เพื่อการซื้อขายที่ปลอดภัย ลดโอกาสการก่ออาชญากรรมของมิจฉาชีพ


วันอังคารที่ 29 พฤศจิกายน 2565
พิมพ์
รัฐบาลเชิญชวนผู้ซื้อ-ผู้ขายตรวจสอบข้อมูลผ่านทาง เว็บไซต์ “ฉลาดโอน.com” และ “[email protected]” เพื่อการซื้อขายที่ปลอดภัย ลดโอกาสการก่ออาชญากรรมของมิจฉาชีพ
รัฐบาลเชิญชวนผู้ซื้อ-ผู้ขายตรวจสอบข้อมูลผ่านทาง เว็บไซต์ “ฉลาดโอน.com” และ “[email protected]” เพื่อการซื้อขายที่ปลอดภัย ลดโอกาสการก่ออาชญากรรมของมิจฉาชีพ
วันที่ 29 พฤศจิกายน 2565 นางสาวรัชดา ธนาดิเรก รองโฆษกประจำสำนักนายกรัฐมนตรี เปิดเผยว่า เพื่อให้สังคมการซื้อขายของออนไลน์มีความปลอดภัยมากยิ่งขึ้น หน่วยงานภาครัฐ ภาคเอกชน และหน่วยงานที่เกี่ยวข้องร่วมกันบูรณาการการทำงานร่วมกันเพื่อหาแนวทางในการแก้ไขปัญหา ป้องกันปราบปรามอาชญากรรมทางเทคโนโลยีในรูปแบบฉ้อโกงออนไลน์ให้เกิดผลเป็นรูปธรรม
นางสาวรัชดา กล่าวว่า สำนักงานคณะกรรมการกิจการกระจายเสียงกิจการโทรทัศน์และกิจการโทรคมนาคมแห่งชาติ (กสทช.)  ร่วมกับมหาวิทยาลัยเทคโนโลยีราชมงคลพระนคร และกองกำกับการสืบสวน กองบังคับการตำรวจนครบาล 8 ร่วมพัฒนาระบบต้นแบบผ่านทาง เว็บไซต์ ฉลาดโอน .com และ LINE @chaladohn เพื่อเป็นช่องทางช่วยเหลือประชาชน ป้องกันการฉ้อโกงออนไลน์  โดยมีช่องทางให้ประชาชนสามารถตรวจสอบก่อนโอน ตรวจสอบตัวตนผู้ขาย แจ้งคนโกง และช่วยรวมหลักฐาน ดังนี้
เช็กก่อนโอน : ตรวจสอบข้อมูลชื่อบัญชี เลขบัญชีของผู้รับโอนก่อนตัดสินใจทำธุรกรรม
แจ้งคนโกง : สามารถแจ้งข้อมูลคนโกงเพื่อป้องกันไม่ให้คนอื่นตกเป็นเหยื่อ
ช่วยรวมหลักฐาน : เมื่อถูกโกงสามารถช่วยจัดลำดับเหตุการณ์ สรุปพฤติการณ์ และสร้างไฟล์เอกสาร ใช้ในการแจ้งความดำเนินคดี
เช็กตัวตนผู้ขาย : ระบบลงทะเบียนเครือข่ายผู้ขายที่สุจริต ช่วยผู้ซื้อสามารถตรวจสอบตัวตนผู้ขายสร้างความมั่นใจและความปลอดภัยก่อนทำธุรกรรม
“เชิญชวนประชาชนตรวจสอบข้อมูลผ่านทาง เว็บไซต์ “ฉลาดโอน.com” และ “[email protected]” เพื่อการซื้อขายที่ปลอดภัย เพราะเป็นบริการที่ให้ความช่วยเหลือผู้ที่เดือดร้อนจากการซื้อขายบนโลกออนไลน์ ครอบคลุมการช่วยคนที่ถูกโกง มีระบบเช็กคนโกงและเครื่องมือที่จะช่วยป้องกันไม่ให้นักช้อปถูกโกงได้ง่ายๆ ขณะเดียวกันมีระบบที่จะช่วยสร้างความน่าเชื่อถือให้กับพ่อค้าแม่ค้าออนไลน์ได้อีกด้วย” นางสาวรัชดา ย้ำ

ที่มา : https://www.thaigov.go.th/news/contents/details/62086