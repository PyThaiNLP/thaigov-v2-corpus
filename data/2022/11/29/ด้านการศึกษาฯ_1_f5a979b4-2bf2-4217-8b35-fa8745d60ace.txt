รัฐบาลไทย-ข่าวทำเนียบรัฐบาล-ดีอีเอส มอบรางวัลในงาน ASEAN Innovation Business Platform (AIBP) ครั้งที่ 39


วันอังคารที่ 29 พฤศจิกายน 2565
ดีอีเอส มอบรางวัลในงาน ASEAN Innovation Business Platform (AIBP) ครั้งที่ 39
ดีอีเอส มอบรางวัลในงาน ASEAN Innovation Business Platform (AIBP) ครั้งที่ 39
วันนี้ (29 พฤศจิกายน 2565) ดร.ณัฐพล ณัฏฐสมบูรณ์ รองปลัดกระทรวงดิจิทัลเพื่อเศรษฐกิจและสังคม กล่าวสุนทรพจน์และมอบรางวัลงาน ASEAN Innovation Business Platform (AIBP) หรือ AIBP ครั้งที่ 39 ภายใต้แนวคิด“Navigating the Intersection of Sustainable Growth, Business & Technology” เวทีสำหรับหน่วยงานภาครัฐและภาคเอกชนในภูมิภาคเอเชียตะวันออกเฉียงใต้ เพื่อแลกเปลี่ยนข้อมูลเกี่ยวกับการเติบโตและนวัตกรรมระหว่างกันด้านการปรับใช้เทคโนโลยีที่เป็นนวัตกรรมเพื่อสร้างการเติบโตสำหรับภาคธุรกิจอย่างยั่งยืน ซึ่งมีผู้เข้าร่วมจากทั้งภาครัฐ เอกชน และอุตสาหกรรมที่เกี่ยวข้องจากการใช้ประโยชน์จากเทคโนโลยีดิจิทัลและนวัตกรรม ในโอกาสนี้ดร.ณัฐพลฯ ให้สัมภาษณ์ประเด็นการพัฒนาด้านเทคโนโลยีและนวัตกรรมของไทย ซึ่งถือเป็นตัวขับเคลื่อนที่สำคัญในการก้าวสู่ Digital Thailand และสร้างการเปลี่ยนแปลงในด้านเศรษฐกิจและสังคมอย่างยั่งยืนในอนาคต ณ โรงแรมคอนราด กรุงเทพฯ
_________________

ที่มา : https://www.thaigov.go.th/news/contents/details/62127