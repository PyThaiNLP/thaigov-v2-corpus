รัฐบาลไทย-ข่าวทำเนียบรัฐบาล-สธ. - บ.ไฟเซอร์ เตรียมการลงนามสัญญาจัดหาไฟเซอร์ฝาม่วงแดง 3 ล้านโดส ฉีดกลุ่มเด็กเล็ก และจัดทำแผนกระจายวัคซีน


วันพฤหัสบดีที่ 8 กันยายน 2565
สธ. - บ.ไฟเซอร์ เตรียมการลงนามสัญญาจัดหาไฟเซอร์ฝาม่วงแดง 3 ล้านโดส ฉีดกลุ่มเด็กเล็ก และจัดทำแผนกระจายวัคซีน
กระทรวงสาธารณสุข และบริษัท ไฟเซอร์ประเทศไทย และอินโดไชน่า เตรียมการลงนามสัญญาจัดหาวัคซีนไฟเซอร์ฝาสีม่วงแดงสำหรับเด็กเล็ก จำนวน 3 ล้านโดส ในไตรมาส 4 ของปี 2565 และจัดทำแผนกระจายวัคซีน หลัง อย.ไทยอนุมัติให้ฉีดในเด็กอายุ 6 เดือนถึงอายุน้อยกว่า 5 ปี
กระทรวงสาธารณสุข และบริษัท ไฟเซอร์ประเทศไทย และอินโดไชน่า เตรียมการลงนามสัญญาจัดหาวัคซีนไฟเซอร์ฝาสีม่วงแดงสำหรับเด็กเล็ก จำนวน 3 ล้านโดส ในไตรมาส 4 ของปี 2565 และจัดทำแผนกระจายวัคซีน หลัง อย.ไทยอนุมัติให้ฉีดในเด็กอายุ 6 เดือนถึงอายุน้อยกว่า 5 ปีได้แล้ว
วันนี้ (7 กันยายน 2565) นายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงสาธารณสุข เป็นประธานในการเตรียมลงนามสัญญาจัดหาวัคซีนโควิด 19 (ไฟเซอร์) ฝาสีม่วงแดง จำนวน 3 ล้านโดส สำหรับฉีดเด็กอายุ 6 เดือนถึงอายุน้อยกว่า 5 ปี ระหว่าง นพ.โอภาส การย์กวินพงศ์ อธิบดีกรมควบคุมโรค และนางสาวเด็บบราห์ ไซเฟิร์ท ผู้จัดการใหญ่ บริษัท ไฟเซอร์ประเทศไทย และอินโดไชน่า
นายอนุทิน ให้สัมภาษณ์ว่า วัคซีนไฟเซอร์สำหรับเด็กเล็กที่จัดหา 3 ล้านโดสนั้น บริษัทจะเริ่มทยอยส่งมอบให้ประเทศไทยได้ตั้งแต่เดือนตุลาคม 2565 เป็นต้นไป ซึ่งนับว่าเร็วเป็นพิเศษเนื่องจากกรมควบคุมโรค มีสัญญาการสั่งซื้อที่ได้รับการอนุมัติจากครม.อยู่แล้ว เพียงแต่เพิ่มชนิดของวัคซีนที่มีการผลิตเพื่อฉีดเด็กอายุ 6 เดือนถึงอายุน้อยกว่า 5 ปีโดยเฉพาะ ทั้งนี้ กลุ่มเด็กเล็กมีความเสี่ยงต่อการติดเชื้อและแพร่เชื้อโควิดสูง เนื่องจากเป็นวัยที่ยังไม่สามารถดูแลป้องกันตนเองได้ การที่เด็กได้รับวัคซีนจะช่วยลดโอกาสของการเจ็บป่วยและลดการแพร่เชื้อไปยังผู้สูงอายุในครอบครัวอีกด้วย
********************************* 7 กันยายน 2565

ที่มา : https://www.thaigov.go.th/news/contents/details/58944