รัฐบาลไทย-ข่าวทำเนียบรัฐบาล-มท. เดินหน้า Re X-Ray “ผู้ติดยาเสพติดทุกพื้นที่” ให้เสร็จภายในเดือน ต.ค.นี้ หาก ปชช. พบเบาะแส – แจ้งผู้ป่วยเข้าบำบัด โทร. สายด่วน 1567


วันอาทิตย์ที่ 23 ตุลาคม 2565
มท. เดินหน้า Re X-Ray “ผู้ติดยาเสพติดทุกพื้นที่” ให้เสร็จภายในเดือน ต.ค.นี้ หาก ปชช. พบเบาะแส – แจ้งผู้ป่วยเข้าบำบัด โทร. สายด่วน 1567
.....
รัฐบาลโดย ก.มหาดไทย ร่วมกับภาคีเครือข่ายได้เพิ่มความเข้มข้นการป้องกันและปราบปราม รวมถึงการบำบัดรักษาและฟื้นฟูผู้ป่วยยาเสพติดให้กลับคืนสู่สังคมได้อย่างยั่งยืนในทุกพื้นที่
.
พร้อมทั้ง “จัดหาสถานที่ที่เหมาะสม” จัดตั้งเป็นสถานบำบัดฟื้นฟูผู้ป่วยยาเสพติดหรือผู้ป่วยจิตเวช ซึ่งเป็นการบูรณาการร่วมกับหน่วยงานความมั่นคง หน่วยงานสาธารณสุข อปท. ฝ่ายปกครองท้องที่และภาคีเครือข่าย
.
ปัจจุบัน กรมการปกครองได้เร่ง Re X-Ray ค้นหาผู้ที่เกี่ยวข้องกับยาเสพติดในแต่ละพื้นที่ให้แล้วเสร็จภายในวันที่ 31 ต.ค. 65 พร้อมรายงานผลการปฏิบัติในการป้องกัน ปราบปราม จับกุมผู้ค้ายาเสพติด ตั้งแต่รายเล็กไปจนถึงรายใหญ่ รวมถึงการตั้งด่านจุดตรวจ จุดสกัด เพื่อป้องกันและเฝ้าระวังการเเพร่กระจายของยาเสพติด ทั้งนี้ หลายจังหวัดเริ่มดำเนินการ “นำผู้ป่วยยาเสพติดเข้ารับการบำบัดแล้ว” เช่น กระบี่ ชุมพร อุทัยธานี เป็นต้น
.
หาก ปชช. พบเบาะแส หรือผู้มีพฤติกรรมที่เกี่ยวข้องกับยาเสพติด รวมทั้งต้องการส่งผู้ป่วยเข้ารับการบำบัดรักษา แจ้งได้ที่ศูนย์ดำรงธรรม ก.มหาดไทย สายด่วน 1567 หรือเจ้าหน้าที่ด้านความมั่นคงในพื้นที่
.
ย้ำว่า ทุกกระบวนการการทำงานของเจ้าหน้าที่ มุ่งคำนึงถึงความปลอดภัย ความเสียหาย และผลกระทบต่อผู้แจ้งเบาะแส ผู้ร้องเรียนและผู้ที่เกี่ยวข้องเป็นสำคัญ
.
อ่านเพิ่มเติม คลิก https://www.thaigov.go.th/news/contents/details/60644
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/60773