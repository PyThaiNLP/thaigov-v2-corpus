รัฐบาลไทย-ข่าวทำเนียบรัฐบาล-อนุมัติงบกลาง 664 ล้านบาทให้กรมชลประทาน ใช้จัดหาเครื่องจักรกลสูบน้ำ 203 เครื่อง เพื่อเพิ่มประสิทธิภาพและแก้ปัญหาอุทกภัยและภัยแล้ง


วันอังคารที่ 6 กันยายน 2565
พิมพ์
อนุมัติงบกลาง 664 ล้านบาทให้กรมชลประทาน ใช้จัดหาเครื่องจักรกลสูบน้ำ 203 เครื่อง เพื่อเพิ่มประสิทธิภาพและแก้ปัญหาอุทกภัยและภัยแล้ง
อนุมัติงบกลาง 664 ล้านบาทให้กรมชลประทาน ใช้จัดหาเครื่องจักรกลสูบน้ำ 203 เครื่อง เพื่อเพิ่มประสิทธิภาพและแก้ปัญหาอุทกภัยและภัยแล้ง
วันที่ 6 กันยายน 2565 นายอนุชา บูรพชัยศรี รองเลขาธิการนายกรัฐมนตรีฝ่ายการเมือง ปฏิบัติหน้าที่โฆษกประจำสำนักนายกรัฐมนตรี แถลงว่า ที่ประชุม คณะรัฐมนตรีวันนี้  อนุมัติงบกลางวงเงิน 664  ล้านบาทให้กรมชลประทาน จัดหาเครื่องจักรกลสูบน้ำ 203 เครื่อง เพื่อเพิ่มประสิทธิภาพและแก้ปัญหาอุทกภัยและภัยแล้ง
ทั้งนี้ กระทรวงเกษตรและสหกรณ์ โดยกรมชลประทานมีความจำเป็นต้องดำเนินโครงการจัดหาเครื่องจักรกลสูบน้ำ ที่มีสมรรถนะสูงและมีคุณลักษณะเฉพาะตรงกับความจำเป็นใช้งานเพียงพอพร้อมสนับสนุนภารกิจของกรมชลประทานเพื่อ เพิ่มประสิทธิภาพปฏิบัติงานป้องกันความเสียหายและบรรเทาภัยที่เกิดจากน้ำให้รวดเร็วยิ่งขึ้น นอกจากนี้ ยังเป็นการทดแทนเครื่องสูบน้ำที่มีอายุการใช้งานมากและมีประสิทธิภาพการทำงานต่ำ  ซ่อมแซมไม่คุ้มค่า รวมทั้งยังเป็นการปรับแผนวิธีการหรือแนวทางการประเชิญเหตุอุทกภัยและภัยแล้งเพิ่มประสิทธิภาพการปฎิบัติงานป้องกันความเสียหายและบรรเทาภัยอันเกิดจากน้ำ  ช่วยเหลือเกษตรกรและประชาชนที่รวดเร็ว
โครงการจัดหาเครื่องจักรกลสูบน้ำเพื่อ เพิ่มประสิทธิภาพการแก้ปัญหาอุทกภัยและภัยแล้ง รวม 3 รายการ โดยเป็นเครื่องสูบน้ำชนิดหอยโข่งขับด้วยเครื่องยนต์ดีเซลขนาดท่อต่างๆ ดังนี้
-ขนาดท่อส่งไม่น้อยกว่า 8 นิ้ว จำนวน 27 เครื่อง งบประมาณ 67,130,100 ล้านบาท
-ขนาดท่อส่งไม่น้อยกว่า 10 นิ้ว  จำนวน 34 เครื่อง งบประมาณ 99,749,200  ล้านบาท
-ขนาดท่อส่งไม่น้อยกว่า 14 นิ้ว จำนวน 142 เครื่อง งบประมาณ 497 ล้านบาท
รวมทั้งสิ้น 203 เครื่อง วงเงินรวมทั้งสิ้น  663,879,300 ล้านบาท

ที่มา : https://www.thaigov.go.th/news/contents/details/58899