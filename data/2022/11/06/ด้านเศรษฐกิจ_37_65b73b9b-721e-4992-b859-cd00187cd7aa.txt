รัฐบาลไทย-ข่าวทำเนียบรัฐบาล-รองปลัดวรวรรณฯ เป็นประธานการประชุม คณะอนุกรรมการขับเคลื่อนจิตอาสา พัฒนาคุณภาพชีวิตเพื่อความสุขของประชาชน


วันพุธที่ 31 สิงหาคม 2565
พิมพ์
รองปลัดวรวรรณฯ เป็นประธานการประชุม คณะอนุกรรมการขับเคลื่อนจิตอาสา พัฒนาคุณภาพชีวิตเพื่อความสุขของประชาชน
รองปลัดวรวรรณฯ เป็นประธานการประชุมคณะอนุกรรมการขับเคลื่อนจิตอาสาพัฒนาคุณภาพชีวิตเพื่อความสุขของประชาชน
วันนี้ (31 สิงหาคม 2565) นางวรวรรณ ชิตอรุณ รองปลัดกระทรวงอุตสาหกรรม เป็นประธานการประชุมคณะอนุกรรมการขับเคลื่อนจิตอาสาพัฒนาคุณภาพชีวิตเพื่อความสุขของประชาชน กระทรวงอุตสาหกรรม ครั้งที่ 2/2565 เพื่อรายงานผลการดำเนินงานจิตอาสา ในปี 2565 โดยกระทรวงอุตสาหกรรมได้จัดกิจกรรม/โครงการจิตอาสา อาทิ โครงการจิตอาสารักษ์แม่น้ำ โครงผลิตถังดักไขมัน ถังหมักรักษ์โลก โครงการบริจาคโลหิต การปรับปรุงภูมิทัศน์ การปลูกต้นไม้ การมอบทุนการศึกษา ฯ ทั้งนี้ กระทรวงอุตสาหกรรมจะจัดทำหนังสือผลการดำเนินงานโครงการจิตอาสา ปี 2565 และมีแนวทางการดำเนินโครงการจิตอาสา ปี 2566 ของกระทรวงอุตสาหกรรม ประกอบด้วย การพัฒนาคูคลองแม่น้ำผ่านโครงการจิตอาสารักษ์แม่น้ำ และการผลิตถังดักไขมันเพิ่มเติม รวมถึงการตรวจติดตามผลการดำเนินโครงการจิตอาสาที่ได้ดำเนินการไปแล้ว ให้สามารถดำเนินไปได้อย่างต่อเนื่อง โดยมี นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม และผู้ตรวจราชการกระทรวงอุตสาหกรรม ผู้ช่วยปลัดกระทรวงอุตสาหกรรม และผู้แทนหน่วยงานที่เกี่ยวข้องเข้าร่วมประชุม ณ ห้องประชุมชุณหะวัณ ชั้น 3 อาคารสำนักงานปลัดกระทรวงอุตสาหกรรม และผ่านระบบ ZOOM Meeting.

ที่มา : https://www.thaigov.go.th/news/contents/details/58667