รัฐบาลไทย-ข่าวทำเนียบรัฐบาล-การประชุมคณะกรรมการพัฒนาอุตสาหกรรมแห่งชาติ (กอช.) ครั้งที่ 1/2565


วันศุกร์ที่ 2 กันยายน 2565
พิมพ์
การประชุมคณะกรรมการพัฒนาอุตสาหกรรมแห่งชาติ (กอช.) ครั้งที่ 1/2565
การประชุมคณะกรรมการพัฒนาอุตสาหกรรมแห่งชาติ (กอช.) ครั้งที่ 1/2565
วันนี้ (1 กันยายน 2565) เวลา 10.00 น. นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม พร้อมด้วย นายกอบชัย สังสิทธิสวัสดิ์ ปลัดกระทรวงอุตสาหกรรม ร่วมประชุมคณะกรรมการพัฒนาอุตสาหกรรมแห่งชาติ (กอช.) ครั้งที่ 1/2565  โดยมี นายวิษณุ เครืองาม รองนายกรัฐมนตรี เป็นประธาน และ นายสุรพล ชามาตย์ นายภานุวัฒน์ ตริยางกูรศรี รองปลัดกระทรวงอุตสาหกรรม นายณัฐพล รังสิตพล อธิบดีกรมส่งเสริมอุตสาหกรรม นายวันชัย พนมชัย อธิบดีกรมโรงงานอุตสาหกรรม นายเอกภัทร วังสุวรรณ เลขาธิการคณะกรรมการอ้อยและน้ำตาลทราย นายบรรจง สุกรีฑา เลขาธิการสำนักงานมาตรฐานผลิตภัณฑ์อุตสาหกรรม  คณะกรรมการฯ และกรรมการผู้ทรงคุณวุฒิจากภาคส่วนต่างๆ เข้าร่วมประชุม ณ ห้อง อก.1 ชั้น 2 อาคารสำนักงานปลัดกระทรวงอุตสาหกรรม และประชุมผ่านสื่ออิเล็กทรอนิกส์ (VDO Conference)
.
ที่ประชุมได้รับทราบระเบียบสำนักนายกรัฐมนตรีว่าด้วยการพัฒนาอุตสาหกรรมแห่งชาติ (ฉบับที่ 4) พ.ศ.2563 การขับเคลื่อน BCG Model ของกระทรวงอุตสาหกรรม ความก้าวหน้าการขับเคลื่อนการพัฒนาอุตสาหกรรมศักยภาพผลการดำเนินงานของคณะกรรมการนโยบายยานยนต์ไฟฟ้าแห่งชาติ การดำเนินการตามมาตรการพัฒนาอุตสาหกรรมหุ่นยนต์และระบบอัตโนมัติ การดำเนินการมาตรการพัฒนาอุตสาหกรรมชีวภาพของไทย    ปี พ.ศ.2561-2570 การดำเนินการตามแผนปฏิบัติการด้านการพัฒนาอุตสาหกรรมแปรรูปอาหาร ระยะที่ 1 พ.ศ.2562-2570
นอกจากนี้ที่ประชุมได้เห็นชอบ ร่างแผนปฏิบัติการด้านการพัฒนาอุตสาหกรรมอิเล็กทรอนิกส์อัจฉริยะ (Smart Electronics) ระยะที่ 1 (พ.ศ.2565-2570) ร่างแผนปฏิบัติการด้านการพัฒนาอุตสาหกรรมพืชกัญชงสู่เชิงพาณิชย์ (พ.ศ.2566–2570) การส่งเสริมและแก้ไขปัญหาอุปสรรคเพื่อพัฒนาภาคอุตสาหกรรมอย่างยั่งยืน และกลไกขับเคลื่อนการดำเนินงานของคณะกรรมการพัฒนาอุตสาหกรรมแห่งชาติ

ที่มา : https://www.thaigov.go.th/news/contents/details/58767