รัฐบาลไทย-ข่าวทำเนียบรัฐบาล-โฆษกรัฐบาลเปิดเผยข้อความสารแสดงความเสียใจของพลเอก ประวิตร ฯ รองนายกรัฐมนตรี รักษาราชการแทนนายกรัฐมนตรี ถึงนายกรัฐมนตรีสหราชอาณาจักร 


วันศุกร์ที่ 9 กันยายน 2565
พิมพ์
โฆษกรัฐบาลเปิดเผยข้อความสารแสดงความเสียใจของพลเอก ประวิตร ฯ รองนายกรัฐมนตรี รักษาราชการแทนนายกรัฐมนตรี ถึงนายกรัฐมนตรีสหราชอาณาจักร
โฆษกรัฐบาลเปิดเผยข้อความสารแสดงความเสียใจของพลเอก ประวิตร ฯ รองนายกรัฐมนตรี รักษาราชการแทนนายกรัฐมนตรี ถึงนายกรัฐมนตรีสหราชอาณาจักร
วันนี้ (วันที่ 9 กันยายน 2565) นายอนุชา บูรพชัยศรี รองเลขาธิการนายกรัฐมนตรีฝ่ายการเมือง ปฏิบัติหน้าที่โฆษกประจำสำนักนายกรัฐมนตรี เปิดเผยว่า พลเอก ประวิตร วงษ์สุวรรณ รองนายกรัฐมนตรี รักษาราชการแทนนายกรัฐมนตรี มีข้อความสารถึงนายกรัฐมนตรีสหราชอาณาจักร (นางเอลิซาเบท ทรัสส์ The Right Honourable Elizabeth Truss MP) โดยสรุปสาระสำคัญจากข้อความสาร ดังนี้
รองนายกรัฐมนตรีได้แสดงความเสียใจอย่างสุดซึ้งต่อการเสด็จสวรรคตของสมเด็จพระราชินีนาถเอลิซาเบธที่ 2 แห่งสหราชอาณาจักร ในนามรัฐบาลแห่งราชอาณาจักรไทย และประชาชนชาวไทย ผมขอแสดงความเสียใจอย่างสุดซึ้งในช่วงเวลาที่เศร้าโศกนี้
สมเด็จพระราชินีนาถเอลิซาเบธที่ 2 ทรงอุทิศพระวรกายและทรงเอาพระทัยใส่ประชาชนสหราชอาณาจักรและประชาคมทั่วโลกอย่างไม่รู้จักเหน็ดเหนื่อย ตลอดระยะเวลา 70 ปีแห่งการครองราชย์ พระองค์เป็นที่สรรเสริญและชื่นชมไปทั่วโลก และจะเป็นที่จดจําตลอดไป การเสด็จพระราชดำเนินเยือนประเทศไทยเมื่อปี พ.ศ. 2515 และ พ.ศ. 2539 จะเก็บเป็นความทรงจำในใจของคนไทย และในช่วงเวลาแห่งความสูญเสียนี้ ชาวไทยขอร่วม ระลึกถึง และสวดภาวนากับรัฐบาลสหราชอาณาจักร และประชาชนสหราชอาณาจักร

ที่มา : https://www.thaigov.go.th/news/contents/details/59050