รัฐบาลไทย-ข่าวทำเนียบรัฐบาล-ที่ปรึกษาฯ สุชาติ เป็นประธานในพิธีลงนามความร่วมมือขับเคลื่อน ผลักดัน การใช้ประโยชน์จากกัญชงอย่างครบวงจร


วันศุกร์ที่ 16 กันยายน 2565
พิมพ์
ที่ปรึกษาฯ สุชาติ เป็นประธานในพิธีลงนามความร่วมมือขับเคลื่อน ผลักดัน การใช้ประโยชน์จากกัญชงอย่างครบวงจร
ที่ปรึกษาฯ สุชาติ เป็นประธานในพิธีลงนามความร่วมมือขับเคลื่อน ผลักดัน การใช้ประโยชน์จากกัญชงอย่างครบวงจร
วันนี้ (16 กันยายน 2565) นายสุชาติ ไตรแสงรุจิระ ที่ปรึกษารัฐมนตรีว่าการกระทรวงอุตสาหกรรม เป็นประธานในพิธีลงนามความเข้าใจ (MOU) ระหว่างอุตสาหกรรมพัฒนามูลนิธิเพื่อสถาบันอาหาร โดยนางอนงค์ ไพจิตรประภาภรณ์ และคณะวิทยาศาสตร์และเทคโนโลยี มหาวิทยาลัยเทคโนโลยีราชมงคลพระนคร โดย ดร.จิระศักดิ์ ธาระจักร์ คณบดีคณะวิทยาศาสตร์และเทคโนโลยี ณ ห้องประชุมราชพฤกษ์ภิรมย์ ชั้น 2 คณะวิทยาศาสตร์และเทคโนโลยี มหาวิทยาลัยเทคโนโลยีราชมงคลพระนคร
การลงนาม MOU ในวันนี้ มีจุดมุ่งหมายเพื่อบูรณาการการทำงานและการใช้ทรัพยากรร่วมกันให้เกิดประโยชน์สูงสุดในการขับเคลื่อน ผลักดัน การใช้ประโยชน์จากกัญชงอย่างครบวงจร รวมถึงสร้างนวัตกรรมใหม่ที่ทั้งสองฝ่ายมีความเชี่ยวชาญ และนำองค์ความรู้ที่ได้จากความร่วมมือต่อยอดสู่การใช้ประโยชน์ในอุตสาหกรรมอาหารในเชิงนโยบาย เชิงสาธารณะ และเชิงพาณิชย์ ตลอดจนร่วมพัฒนาเทคโนโลยีการสกัดและการพัฒนาผลิตภัณฑ์อาหารจากพืชกัญชง และพัฒนาร่วมกันให้มีคุณภาพ มาตรฐาน และปริมาณ นอกจากนี้ ยังได้เยี่ยมชมโรงเรือนปลูกกัญชา ที่ชั้นดาดฟ้า และเยี่ยมชมห้องปฏิบัติการด้านวิเคราะห์ทดสอบ คณะวิทยาศาสตร์และเทคโนโลยี มหาวิทยาลัยเทคโนโลยีราชมงคลพระนคร

ที่มา : https://www.thaigov.go.th/news/contents/details/59347