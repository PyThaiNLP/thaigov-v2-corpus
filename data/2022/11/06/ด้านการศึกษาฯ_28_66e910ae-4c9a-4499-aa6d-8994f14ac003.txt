รัฐบาลไทย-ข่าวทำเนียบรัฐบาล-ในหลวง โปรดเกล้าฯ เจ้าฟ้าพัชรกิติยาภา เสด็จพระราชดำเนินแทนพระองค์ไปพระราชทานปริญญาบัตร มรภ.บุรีรัมย์ ประจำปีการศึกษา 2560-2562


วันอังคารที่ 4 ตุลาคม 2565
ในหลวง โปรดเกล้าฯ เจ้าฟ้าพัชรกิติยาภา เสด็จพระราชดำเนินแทนพระองค์ไปพระราชทานปริญญาบัตร มรภ.บุรีรัมย์ ประจำปีการศึกษา 2560-2562
ในหลวง โปรดเกล้าฯ เจ้าฟ้าพัชรกิติยาภา เสด็จพระราชดำเนินแทนพระองค์ไปพระราชทานปริญญาบัตร มรภ.บุรีรัมย์ ประจำปีการศึกษา 2560-2562
เมื่อวันที่ 21 กันยายน 2565 พระบาทสมเด็จพระเจ้าอยู่หัว ทรงพระกรุณาโปรดเกล้าฯ ให้ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา เสด็จแทนพระองค์ พระราชทานปริญญาบัตรแก่บัณฑิตผู้สำเร็จการศึกษาจากมหาวิทยาลัยราชภัฏบุรีรัมย์ ประจำปีการศึกษา 2560-2562 ณ หอประชุมมหาวชิราลงกรณ มหาวิทยาลัยราชภัฎสกลนคร รอบแรก เวลา 10.00 น. มีผู้เข้ารับพระราชทานปริญญาบัตร ระดับปริญญาตรี จำนวนทั้งสิ้น 1,045 คน และรอบสอง เวลา 13.30 น. มีผู้เข้ารับพระราชทานปริญญาบัตร ระดับปริญญาตรี 1,018 คน ระดับปริญญาโท 13 คน และระดับปริญญาเอก 2 คน รวมทั้งสิ้น 1,033 คน ในการนี้ ศาสตราจารย์พิเศษ ดร.เอนก เหล่าธรรมทัศน์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม พร้อมด้วย ศาสตราจารย์ ดร.นายแพทย์สิริฤกษ์ ทรงศิวิไล ปลัดกระทรวงการอุดมศึกษา วิทยาศาสตร์ วิจัยและนวัตกรรม เฝ้ารับเสด็จด้วย

ที่มา : https://www.thaigov.go.th/news/contents/details/60009