รัฐบาลไทย-ข่าวทำเนียบรัฐบาล-ปลัดเกษตรฯ พาทีมผู้บริหารเยือนเชียงราย


วันอังคารที่ 30 สิงหาคม 2565
ปลัดเกษตรฯ พาทีมผู้บริหารเยือนเชียงราย
ปลัดเกษตรฯ พาทีมผู้บริหารเยือนเชียงราย มอบนโยบายเตรียมการขับเคลื่อนงานด้านการเกษตร ปี 2566 เตรียมพร้อมรับความเปลี่ยนแปลงสู่ความยั่งยืนของเกษตรกร
ดร.ทองเปลว กองจันทร์ ปลัดกระทรวงเกษตรและสหกรณ์ มอบนโยบายเตรียมการขับเคลื่อนงานด้านการเกษตร        ปี 2566 ให้กับเจ้าหน้าที่หน่วยงานในสังกัดกระทรวงเกษตรและสหกรณ์ จังหวัดเชียงราย และเข้าร่วมการประชุมคณะกรรมการขับเคลื่อนงานด้านการเกษตรระดับจังหวัด ครั้งที่ 3/2565 ณ ห้องประชุมบางกอก โรงแรมเชียงของ ทีคการ์เด้นริเวอร์ฟร้อนท์  ตำบลเวียง อำเภอเชียงของ จังหวัดเชียงราย โดยมีนายระพีภัทร์ จันทรศรีวงศ์ อธิบดีกรมวิชาการเกษตร นายสุรเดช สมิเปรม ผู้ตรวจราชการกระทรวงเกษตรและสหกรณ นายประกอบ เผ่าพงศ์ ผู้ตรวจราชการกระทรวงเกษตรและสหกรณ์ ตลอดจนหัวหน้าส่วนราชขการกระทรวงเกษตรฯ จังหวัดเชียงราย เข้าร่วม
“จังหวัดเชียงราย ถือเป็นจังหวัดสำคัญเป็นซึ่งฐานการส่งออกด้านปศุสัตว์ รวมถึงมีท่าเรือสำคัญสำหรับรับและส่งสินค้าเกษตรไปยังประเทศต่างๆ โดยรอบ ดังนั้น บุคลากรในสำนักงานเกษตรและสหกรณ์จังหวัดเชียงราย ซึ่งเป็นหน่วยงานหลักในการบูรณาการขับเคลื่อนนโยบายของรัฐบาลและนโยบายของกระทรวงเกษตรและสหกรณ์ รวมทั้งนโยบายของจังหวัด จำเป็นต้องเข้าใจ และได้รับการพัฒนาศักยภาพให้มีทักษะที่ทันสมัย ทันต่อการเปลี่ยนแปลงของโลก พร้อมสู่ความปกติถัดไป (Next Normal) ซึ่งจะชัดเจนขึ้นในปี 2566 รวมทั้งสร้างเครือข่ายการทำงานของคนรุ่นใหม่ พัฒนาสู่ Smart Officer เพื่อเตรียมความพร้อมรองรับการพัฒนา และขับเคลื่อนงานตามภารกิจในพื้นที่ให้เกิดการพัฒนาคุณภาพชีวิตเกษตรกรภายใต้การบริหารจัดการทรัพยากรการเกษตรให้มีความสมดุลระหว่างการอนุรักษ์และการใช้ประโยชน์ ตามแผนปฏิบัติการด้านการขับเคลื่อนการพัฒนาประเทศไทยด้วยโมเดลเศรษฐกิจ BCG พ.ศ. 2564 - 2570 เพื่อให้บรรลุตามวิสัยทัศน์ของกระทรวงเกษตรและสหกรณ์” ดร.ทองเปลว กล่าว

ที่มา : https://www.thaigov.go.th/news/contents/details/58630