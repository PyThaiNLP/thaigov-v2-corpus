รัฐบาลไทย-ข่าวทำเนียบรัฐบาล-วธ. เร่งขับเคลื่อน Soft Power กระตุ้นเศรษฐกิจ สร้างภาพลักษณ์ประเทศที่ร่ำรวยวัฒนธรรม และทรงอิทธิพลของโลก


วันจันทร์ที่ 19 กันยายน 2565
วธ. เร่งขับเคลื่อน Soft Power กระตุ้นเศรษฐกิจ สร้างภาพลักษณ์ประเทศที่ร่ำรวยวัฒนธรรม และทรงอิทธิพลของโลก
.....
นายอิทธิพล คุณปลื้ม รมว.วัฒนธรรม (วธ.) เผยถึงนโยบายส่งเสริมการใช้ Soft Power เพื่อเป็นเครื่องมือพัฒนาประเทศ โดยได้เร่งขับเคลื่อนแผนงาน Soft Power ทั้งวัฒนธรรมไทย เครื่องแต่งกายชุดไทย อาหารไทยให้เป็นที่รู้จัก เสริมสร้างภาพลักษณ์ที่ดี ส่งเสริมการท่องเที่ยวของไทย ช่วยฟื้นฟูเศรษฐกิจของประเทศ
.
ผ่านกิจกรรมต่าง ๆ เช่น โครงการเที่ยวชุมชน ยลวิถี และคัดเลือก 10 สุดยอดชุมชนต้นแบบ พัฒนาแอปพลิเคชัน “เที่ยวเท่ ๆ เสน่ห์เมืองไทย” ที่ให้บริการสืบค้นข้อมูลเส้นทางท่องเที่ยวและชุมชนยลวิถี 76 จังหวัด, ยกระดับเทศกาลประเพณีสู่ระดับชาติและนานาชาติ, เสนอแหล่งวัฒนธรรมเพื่อขึ้นทะเบียนมรดกโลกขององค์การยูเนสโก, จัดงานด้านวัฒนธรรมระหว่างประเทศ, ส่งเสริมอุตสาหกรรมวัฒนธรรมและเศรษฐกิจสร้างสรรค์ ด้านอาหาร แฟชั่น ภาพยนตร์ ศิลปะการต่อสู้/มวยไทย เทศกาลประเพณี และอุตสาหกรรม คอนเทนต์
.
จากการดำเนินงาน สร้างรายได้จากสินค้าและบริการทางวัฒนธรรม อาทิ สินค้าวัฒนธรรมและอุตสาหกรรมวัฒนธรรมสร้างสรรค์กว่า 1.45 ล้านล้านบาท/ การส่งออกอาหารไทยกว่า 1.1 ล้านล้านบาท เป็นอันดับ 13 ของโลก/ ผ้าไทยกว่า 8.5 พันล้านบาท/ อุตสาหกรรม Content สร้างรายได้ 200,000 ล้านบาทต่อปี เป็นอันดับ 1 ของอาเซียน/ การเที่ยวชุมชนยลวิถี” 786 ล้านบาท/ปี และการถ่ายทำภาพยนตร์ต่างประเทศในไทย ปี 64 จำนวน 5,000 ล้านบาท รวมถึงสร้างภาพลักษณ์เป็นประเทศที่มีอิทธิพลทางวัฒนธรรมเป็นลำดับที่ 7 ของโลก อีกด้วย
.
อ่านเพิ่มเติม คลิก https://www.thaigov.go.th/news/contents/details/59131
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/59399