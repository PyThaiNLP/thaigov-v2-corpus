รัฐบาลไทย-ข่าวทำเนียบรัฐบาล-ปลัดกอบชัยฯ เปิดการสัมมนาสรุปผลการดำเนินงานโครงการแปรรูปสินค้าเกษตรอุตสาหกรรม 1 จังหวัด 1 ชุมชน ประจำปีงบประมาณ 2565


วันอังคารที่ 30 สิงหาคม 2565
พิมพ์
ปลัดกอบชัยฯ เปิดการสัมมนาสรุปผลการดำเนินงานโครงการแปรรูปสินค้าเกษตรอุตสาหกรรม 1 จังหวัด 1 ชุมชน ประจำปีงบประมาณ 2565
ปลัดกอบชัยฯ เปิดการสัมมนาสรุปผลการดำเนินงานโครงการแปรรูปสินค้าเกษตรอุตสาหกรรม 1 จังหวัด 1 ชุมชน ประจำปีงบประมาณ 2565
วันนี้ (30 สิงหาคม 2565) เวลา 9.00 น. นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานเปิดการสัมมนาสรุปผลการดำเนินงานโครงการแปรรูปสินค้าเกษตรอุตสาหกรรม 1 จังหวัด 1 ชุมชน (One Province One Agro-Industrial Community : OPOAI-C) ประจำปีงบประมาณ 2565 โดยมี นางวรวรรณ ชิตอรุณ รองปลัดกระทรวงอุตสาหกรรม นายวีระกิตติ์ รันทกิจธนวัชร นายทาวัน ทวีถาวรสวัสดิ์ ผู้ตรวจราชการกระทรวงอุตสาหกรรม นายเศรษฐรัชต์ เลือดสกุล ผู้ช่วยปลัดกระทรวงอุตสาหกรรม และอุตสาหกรรมจังหวัดทั่วประเทศ ร่วมเปิดงาน ณ โรงแรมเซ็นจูรี่ พาร์ค กรุงเทพฯ และผ่านทางระบบออนไลน์ (ZOOM)
โดยการสัมมนาดังกล่าวจัดขึ้นเพื่อสรุปผลการดำเนินงานการติดตามประเมินผลแปรรูปสินค้าเกษตรอุตสาหกรรม 1 จังหวัด 1 ชุมชน การถอดบทเรียนโครงการฯ การวางแนวทางทดสอบผู้บริโภคสำหรับวิสาหกิจชุมชน การประเมินต้นทุนและความคุ้มค่าของบรรจุภัณฑ์สำหรับวิสาหกิจชุมชน และการชี้แจงแนวทางการดำเนินงานโครงการฯ ประจำปีงบประมาณ 2566

ที่มา : https://www.thaigov.go.th/news/contents/details/58603