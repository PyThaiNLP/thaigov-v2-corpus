รัฐบาลไทย-ข่าวทำเนียบรัฐบาล-ปภ. เตือน 3 จังหวัดลุ่มน้ำท่าจีน – ลำห้วยกระเสียว ระดับน้ำจะเพิ่มสูง ช่วง 13 – 16 ต.ค. นี้


วันพุธที่ 12 ตุลาคม 2565
ปภ. เตือน 3 จังหวัดลุ่มน้ำท่าจีน – ลำห้วยกระเสียว ระดับน้ำจะเพิ่มสูง ช่วง 13 – 16 ต.ค. นี้
.....
กรมป้องกันและบรรเทาสาธารณภัย (ปภ.) แจ้ง 3 จังหวัด ได้แก่ สุพรรณบุรี นครปฐม และสมุทรสาคร เฝ้าระวังสถานการณ์ระดับน้ำในแม่น้ำท่าจีนและลำห้วยกระเสียว ระดับน้ำเพิ่มสูง ในช่วงวันที่ 13 – 16 ต.ค. 65 ขอผู้ที่อาศัยอยู่ริมฝั่งแม่น้ำ นอกแนวคันกั้นน้ำและแนวเขื่อนชั่วคราว และพื้นที่จุดเสี่ยงที่เป็นพื้นที่ลุ่มต่ำริมแม่น้ำ เตรียมพร้อมรับมือระดับน้ำที่เพิ่มสูงขึ้น
.
- ลำห้วยกระเสียว : บริเวณพื้นที่ลุ่มต่ำริมแม่น้ำ ต.แจงงาม และหนองโพธิ์ อ.หนองหญ้าไซ, ต.หนองมะค่าโมง อ.ด่านช้าง, ต.กระเสียว และหนองสะเดา อ.สามชุก ต.หนองกระทุ่ม ป่าสะแก วังศรีราช หัวเขา และบ่อกรุ อ.เดิมบางนางบวช จ.สุพรรณบุรีระดับน้ำจะเพิ่มสูงขึ้น และล้นตลิ่งประมาณ 10 – 15 ซม.
.
- แม่น้ำท่าจีน : บริเวณตั้งแต่ อ.สามชุก ศรีประจันต์ เมืองสุพรรณบุรี บางปลาม้า และสองพี่น้อง จ.สุพรรณบุรี อ.บางเลน นครชัยศรี และสามพราน จ.นครปฐม, อ.กระทุ่มแบน และเมืองสมุทรสาคร จ.สมุทรสาคร ระดับน้ำจะเพิ่มสูงขึ้นจากเดิมประมาณ 15 - 30 ซม.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/60397