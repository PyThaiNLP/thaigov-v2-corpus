รัฐบาลไทย-ข่าวทำเนียบรัฐบาล-ขยายเวลาบรรเทาค่าไฟฟ้าและน้ำประปาแก่ผู้มีบัตรสวัสดิการแห่งรัฐ


วันพฤหัสบดีที่ 29 กันยายน 2565
พิมพ์
ขยายเวลาบรรเทาค่าไฟฟ้าและน้ำประปาแก่ผู้มีบัตรสวัสดิการแห่งรัฐ
วันพฤหัสบดีที่ 29 กันยายน 2565
ต่อจากนี้ไป ขอเชิญรับฟังไทยคู่ฟ้า
รัฐบาลช่วยเหลือผู้มีรายได้น้อย โดยเห็นชอบขยายเวลามาตรการบรรเทาภาระค่าไฟฟ้าและน้ำประปา
แก่ผู้มีบัตรสวัสดิการแห่งรัฐ ต่อไปอีก 7 เดือน คือ ต.ค.2565 – เม.ย.2566 พร้อมวงเงินงบประมาณ 1,933
ล้านบาท ครอบคลุมค่าไฟฟ้าของกลุ่มเป้าหมายประมาณ 810,000 ครัวเรือน และค่าน้ำประปาราว 210,000
ครัวเรือน โดยผู้มีบัตรสวัสดิการแห่งรัฐที่ใช้ไฟฟ้าไม่เกิน 50 หน่วย/เดือน ติดต่อกัน 3 เดือน
ได้รับสิทธิ์ค่าไฟฟ้าฟรีตามมาตรการที่มีอยู่ในปัจจุบัน ผู้ใช้ไฟฟ้าเกิน 50 หน่วย/เดือน
จะได้รับสนับสนุนค่าไฟฟ้าวงเงิน 315 บาท/ครัวเรือน/เดือน สำหรับค่าน้ำประปา กรณีใช้ไม่เกิน 315 บาท
จะได้รับวงเงินสนับสนุน 100 บาท/ครัวเรือน/เดือน
เพื่อแบ่งเบาภาระค่าใช้จ่ายด้านสาธารณูปโภคขั้นพื้นฐานซึ่งจำเป็นต่อการดำรงชีวิตแก่ผู้มีรายได้น้อย
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/59781