รัฐบาลไทย-ข่าวทำเนียบรัฐบาล-กระทรวงอุตสาหกรรม จัดงานแสดงกตเวทิตาจิตและพิธีมอบของที่ระลึกแด่ผู้เกษียณอายุราชการ ประจำปี 2565


วันพุธที่ 21 กันยายน 2565
พิมพ์
กระทรวงอุตสาหกรรม จัดงานแสดงกตเวทิตาจิตและพิธีมอบของที่ระลึกแด่ผู้เกษียณอายุราชการ ประจำปี 2565
กระทรวงอุตสาหกรรม จัดงานแสดงกตเวทิตาจิตและพิธีมอบของที่ระลึกแด่ผู้เกษียณอายุราชการ ประจำปี 2565
วันนี้ (21 กันยายน 2565) นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม เป็นประธานงานแสดงกตเวทิตาจิตและมอบของที่ระลึกแก่ผู้บริหาร ข้าราชการ และพนักงาน กระทรวงอุตสาหกรรม ที่ครบเกษียณอายุราชการ ประจำปี 2565 โดยมี นายธีระยุทธ วานิชชัง ผู้ช่วยรัฐมนตรีประจำกระทรวงอุตสาหกรรม นายสุชาติ ไตรแสงรุจิระ ที่ปรึกษารัฐมนตรีว่าการกระทรวงอุตสาหกรรม นายกฤชนนท์ อัยยปัญญา เลขานุการรัฐมนตรีว่าการกระทรวงอุตสาหกรรม นายกอบชัย สังสิทธิสวัสดิ์ ปลัดกระทรวงอุตสาหกรรม นายสุรพล ชามาตย์ นางวรวรรณ ชิตอรุณ นายจุลพงษ์ ทวีศรี นายภานุวัฒน์ ตริยางกูรศรี รองปลัดกระทรวงอุตสาหกรรม ผู้บริหารกระทรวงอุตสาหกรรมและข้าราชการร่วมงาน ณ ห้องประชุมกรมโรงงานอุตสาหกรรม
โดยในปีนี้มีผู้บริหาร ข้าราชการ ลูกจ้างประจำ และพนักงานในสังกัดกระทรวงอุตสาหกรรม ที่เกษียณอายุราชการ จำนวน 160 ท่าน ในโอกาสนี้ นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม ได้กล่าวขอบคุณและแสดงความยินดีแก่ผู้เกษียณอายุราชการ ประจำปี 2565 “นอกเหนือจากจะเป็นการแสดงความขอบคุณแก่ผู้ที่เกษียณ อายุราชการแล้ว ยังเป็นวันที่ผมปรารถนาจะให้เป็นวันแห่งการประกาศคุณงามความดี ที่ทุกท่านได้ปฏิบัติหน้าที่ราชการมาด้วยความซื่อสัตย์สุจริต อดทน อุทิศตน และเสียสละเป็นระยะเวลายาวนาน ท่านทั้งหลายได้ฟันฝ่าอุปสรรค และปัญหาต่าง ๆ มากมาย ในช่วงเวลาของการรับราชการ แต่ท่านก็สามารถผ่านพ้นสิ่งเหล่านั้นมาได้ ด้วยการทุ่มเทกำลังกายและใจ เพื่อแก้ปัญหาเหล่านั้น จนทำให้การปฏิบัติหน้าที่ราชการของท่าน บรรลุความสำเร็จด้วยดีเสมอมา นำมาซึ่งความสำเร็จ อันก่อให้เกิดคุณประโยชน์โดยส่วนรวม แก่กระทรวงอุตสาหกรรม สังคม และประเทศชาติโดยส่วนรวม ซึ่งแน่นอนว่าในการพ้นจากตำแหน่งหน้าที่ของแต่ละท่าน ย่อมมีผลกระทบต่อการดำเนินงานของหน่วยงานเป็นอย่างยิ่ง แต่อย่างไรก็ตาม ขอให้ท่านได้ถ่ายทอดความรู้ ประสบการณ์ และความเชี่ยวชาญอันมีค่า แนะนำแนวทางที่ดีให้แก่ข้าราชการรุ่นหลัง เพื่อนำไปปรับใช้ในการบริหารองค์กรให้มีประสิทธิภาพ เกิดประโยชน์ต่อราชการ ประชาชนและประเทศชาติ รวมทั้งเป็นแบบอย่างที่ดีงามแก่ผู้ใต้บังคับบัญชาและข้าราชการรุ่นใหม่ต่อไป”
#กระทรวงอุตสาหกรรม
#เกษียณอายุราชการประจำปี2565

ที่มา : https://www.thaigov.go.th/news/contents/details/59514