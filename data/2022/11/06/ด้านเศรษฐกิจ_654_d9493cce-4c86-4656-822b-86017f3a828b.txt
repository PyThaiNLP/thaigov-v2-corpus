รัฐบาลไทย-ข่าวทำเนียบรัฐบาล-สถาบันการบินพลเรือน จัดพิธีมอบประกาศนียบัตรหลักสูตรวิชาภาคพื้น ประจำปีการศึกษา 2564


วันศุกร์ที่ 28 ตุลาคม 2565
สถาบันการบินพลเรือน จัดพิธีมอบประกาศนียบัตรหลักสูตรวิชาภาคพื้น ประจำปีการศึกษา 2564
...
สถาบันการบินพลเรือน จัดพิธีมอบประกาศนียบัตรหลักสูตรวิชาภาคพื้น ประจำปีการศึกษา 2564
สถาบันการบินพลเรือน (สบพ.) รัฐวิสาหกิจสังกัดกระทรวงคมนาคม จัดพิธีมอบประกาศนียบัตรแก่ผู้สำเร็จการศึกษาหลักสูตรวิชาภาคพื้น ประจำปีการศึกษา 2564 โดยมี นางสาวภัคณัฏฐ์ มากช่วย ผู้ว่าการสถาบันการบินพลเรือน พร้อมคณะผู้บริหาร และคณาจารย์ เข้าร่วมพิธี คณะกรรมการ สบพ. และผู้บริหารหน่วยงานด้านการบิน เข้าร่วมแสดงความยินดีแก่ผู้สำเร็จการศึกษาในครั้งนี้ เมื่อวันที่ 27 ตุลาคม 2565 ณ สบพ. กรุงเทพฯ สำหรับพิธีมอบประกาศนียบัตรหลักสูตรวิชาภาคพื้น ประจำปีการศึกษา 2564 มีผู้สำเร็จการศึกษา จำนวน 394 คน ในหลักสูตรต่าง ๆ รวม 6 หลักสูตร ดังนี้
หลักสูตรระดับอนุปริญญา ประกอบด้วย
หลักสูตรนายช่างภาคพื้นดิน
สาขาวิชาช่างเครื่องบิน วิชาเอกเครื่องยนต์แก๊สเทอร์ไบน์  จำนวน  1  คน
หลักสูตรอนุปริญญา สาขาวิชาเทคโนโลยีอากาศยาน  แยกเป็น 2  วิชาเอก ดังนี้
วิชาเอกเครื่องวัดประกอบการบิน จำนวน  30  คน
- วิชาเอกอิเล็กทรอนิกส์การบิน (ปกติ/สบทบ) จำนวน 49  คน
2. หลักสูตรวิศวกรรมศาสตรบัณฑิต  แยกเป็น 2  สาขาวิชา ดังนี้
- สาขาวิชาวิศวกรรมอิเล็กทรอนิกส์การบิน (4 ปี) จำนวน 36 คน
- สาขาวิชาวิศวกรรมอิเล็กทรอนิกส์การบิน (3 ปี) จำนวน 21 คน
3. หลักสูตรเทคโนโลยีการบินบัณฑิต  สาขาวิชาการจัดการการบิน แยกเป็น 3 วิชาเอก ดังนี้
- วิชาเอกการจัดการจราจรทางอากาศ จำนวน 1 คน
-  วิชาเอกการจัดการท่าอากาศยาน จำนวน  8 คน
-  วิชาเอกการจัดการการขนส่งสินค้าทางอากาศ จำนวน 5 คน
4. หลักสูตรการจัดการบัณฑิต  สาขาวิชาการจัดการเทคโนโลยีการบิน แยกเป็น 3  วิชาเอก ดังนี้
- วิชาเอกการจัดการท่าอากาศยาน จำนวน  40  คน
- วิชาเอกการจัดการการขนส่งสินค้าทางอากาศ จำนวน 61 คน
- วิชาเอกการจัดการการขนส่งสินค้าทางอากาศ จำนวน 125 คน
5. หลักสูตรการจัดการมหาบัณฑิต
- สาขาวิชาการจัดการการบิน จำนวน 17 คน
ในโอกาสนี้ ผู้ว่าการสถาบันการบินพลเรือน ได้กล่าวว่า บุคลากรด้านการบินที่มีคุณภาพจะเป็นปัจจัยสำคัญอย่างยิ่ง ต่อการพัฒนาอุตสาหกรรมการบินของประเทศ ฉะนั้นบุคลากรที่สำเร็จการศึกษาจากสถาบันการบินพลเรือน  ถือได้ว่าเป็นกำลังสำคัญในการพัฒนาชาติ พร้อมมอบโอวาทแก่ผู้สำเร็จการศึกษา จะต้องนำความรู้ประสบการณ์ที่ได้ศึกษาเล่าเรียนมาไปใช้ในการปฏิบัติงานจริง และเพิ่มพูนความรู้ให้ทันกับวิทยาการใหม่ๆเพื่อพัฒนาตนเองอย่างสม่ำเสมอและต่อเนื่องให้มีคุณภาพยิ่งขึ้น นอกจากนี้ยังได้มอบโล่เชิดชูเกียรติสำหรับนักศึกษาที่ได้รับเกียรตินิยมอันดับหนึ่ง รวมจำนวน 13 คน นักศึกษาที่ได้รับเกียรตินิยมอันดับสอง รวมจำนวน 29 คน และนักศึกษาผู้ที่มีผลการเรียนดี (Golden Wing Award) รวมจำนวน  12 คน จากสาขาวิชาต่าง ๆ ซึ่งผู้สำเร็จการศึกษาจะเข้าร่วมพิธีรับพระราชทานปริญญาบัตร ในวันที่ 7 พฤศจิกายน 2565 ณ มหาวิทยาลัยเทคโนโลยีสุรนารี จังหวัดนครราชสีมา ในลำดับต่อไป

ที่มา : https://www.thaigov.go.th/news/contents/details/60994