รัฐบาลไทย-ข่าวทำเนียบรัฐบาล-ปลัดกอบชัยฯ เป็นประธานการประชุมคณะกรรมการบริหารกองทุนพัฒนาเอสเอ็มอีตามแนวประชารัฐ


วันจันทร์ที่ 12 กันยายน 2565
พิมพ์
ปลัดกอบชัยฯ เป็นประธานการประชุมคณะกรรมการบริหารกองทุนพัฒนาเอสเอ็มอีตามแนวประชารัฐ
ปลัดกอบชัยฯ เป็นประธานการประชุมคณะกรรมการบริหารกองทุนพัฒนาเอสเอ็มอีตามแนวประชารัฐ
วันนี้ (12 กันยายน 2565) นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานการประชุมคณะกรรมการบริหารกองทุนพัฒนาเอสเอ็มอีตามแนวประชารัฐ ครั้งที่ 62-9/2565 โดยในที่ประชุมฯ ได้มีการรายงานผลการดำเนินงานด้านสินเชื่อ กองทุนพัฒนาเอสเอ็มอีตามแนวประชารัฐ ปีงบประมาณ 2565 และพิจารณาขอความเห็นชอบการดำเนินงานในด้านต่างๆ ประกอบด้วย แผนปฏิบัติการดิจิทัลสำหรับการบริหารจัดการของกองทุนพัฒนาเอสเอ็มอีตามแนวประชารัฐ และยุทธศาสตร์ด้านการบริหารทรัพยากรบุคคลของกองทุนพัฒนาเอสเอ็มอี ตามแนวประชารัฐ ประจำปีงบประมาณ พ.ศ. 2566 - 2570 การขยายกรอบวงเงินสินเชื่อกองทุนพัฒนาเอสเอ็มอีตามแนวประชารัฐ ปีงบประมาณ 2565 โครงการสินเชื่อ สร้างโอกาส เสริมสภาพคล่อง SME (รหัส 340) โดยมี นายภานุวัฒน์ ตริยางกูรศรี รองปลัดกระทรวงอุตสาหกรรม นายเดชา จาตุธนานันท์ ผู้ตรวจราชการกระทรวงอุตสาหกรรม คณะกรรมการบริหารกองทุนฯ และผู้ที่เกี่ยวข้องเข้าร่วมประชุม ณ ห้องประชุม อก.1 ชั้น 2 อาคารสำนักงานปลัดกระทรวงอุตสาหกรรม และระบบ ZOOM Meeting.

ที่มา : https://www.thaigov.go.th/news/contents/details/59153