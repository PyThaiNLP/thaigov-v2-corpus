รัฐบาลไทย-ข่าวทำเนียบรัฐบาล-ครม. ไฟเขียว 6 หน่วยงานรัฐ - แบงก์เฉพาะกิจ ออกมาตรการให้ความช่วยเหลือผู้ประสบภัยน้ำท่วมปี 65


วันพฤหัสบดีที่ 20 ตุลาคม 2565
ครม. ไฟเขียว 6 หน่วยงานรัฐ - แบงก์เฉพาะกิจ ออกมาตรการให้ความช่วยเหลือผู้ประสบภัยน้ำท่วมปี 65
.....
ที่ประชุม ครม. (18 ต.ค. 65) รับทราบมาตรการให้ความช่วยเหลือผู้ที่ได้รับผลกระทบจากสถานการณ์อุทกภัยปี 65 ของกระทรวงการคลัง เพื่อช่วยเหลือผู้ที่ได้รับผลกระทบได้ครอบคลุมทุกกลุ่มเป้าหมาย เช่น ประชาชน เกษตรกร ผู้ประกอบการรายย่อย SMEs เป็นต้น ซึ่งจะช่วยลดภาระค่าใช้จ่าย ทำให้มีเงินหมุนเวียน ช่วยฟื้นฟูกิจการ รวมถึงปรับปรุงและซ่อมแซมอาคาร เพื่อให้สามารถประกอบอาชีพต่อไปได้
.
-กรมสรรพากร : มาตรการลดหย่อนภาษีบุคคลธรรมดา /มาตรการสนับสนุนการบริจาคเพื่อนำไปช่วยผู้ประสบภัย /ยกเว้นภาษีเงินได้ให้แก่ผู้ประสบภัย /ขยายเวลายื่นแบบแสดงรายการและชำระภาษีหรือนำส่งภาษี /มาตรการหักลดหย่อนค่าซ่อมแซมอสังหาริมทรัพย์ ที่ได้รับความเสียหาย
.
-กรมศุลกากร : ยกเว้นอากรศุลกากรสำหรับของที่นำเข้ามาเพื่อบริจาคให้กับผู้ที่ได้รับผลกระทบจากอุทกภัย ปี 65
.
-กรมสรรพสามิต : ขยายเวลายื่นงบเดือนสำหรับ ผู้ประกอบการในจังหวัดที่ประกาศเขตพื้นที่ประสบอุทกภัย จากเดิมในเดือนต.ค. 65 เป็นภายใน 15 พ.ย. 65
.
-กรมบัญชีกลาง : ให้ผู้ว่าราชการจังหวัดที่ประกาศให้ท้องที่เป็นเขตการให้ความช่วยเหลือผู้ประสบภัยพิบัติฉุกเฉิน ใช้จ่ายเงินทดลองราชการในอำนาจของผู้ว่าฯ จำนวน 20 ล้านบาท ช่วยเหลือผู้ประสบอุทกภัย และจังหวัดสามารถขอขยายวงเงินทดรองราชการเพิ่มเติมต่อกระทรวงการคลัง ในกรณีที่วงเงินทดรองราชการไม่เพียงพอได้
.
-กรมธนารักษ์ : ยกเว้นค่าเช่าสูงสุด เป็นระยะเวลา 2 ปี สำหรับที่อยู่อาศัยที่เสียหายทั้งหลังและที่อยู่อาศัยที่เสียหายบางส่วน ยกเว้นค่าเช่า 1 ปี และกรณีที่ไม่สามารถดำเนินกิจการได้ให้ยกเว้นชำระค่าเช่าเป็นรายเดือนตามข้อเท็จจริง
.
-การยาสูบแห่งประเทศไทย : ช่วยเหลือพนักงานยาสูบและครอบครัว เพื่อบรรเทาความเดือดร้อนจากการดำรงชีพและความเสียหายของทรัพย์สินหรือที่อยู่อาศัย และแจกจ่ายถุงยังชีพแก่ผู้ประสบอุทกภัยในพื้นที่ต่าง ๆ
.
นอกจากนี้ ยังมีมาตรการของสถาบันการเงินเฉพาะกิจ 7 แห่ง ที่ครอบคลุมมาตรการพักชำระหนี้ ลดเงินต้นและดอกเบี้ย และปรับปรุงโครงสร้างหนี้ เป็นต้น
.
นายกรัฐมนตรี ได้กำชับทุกส่วนราชการ สร้างการรับรู้ว่าประชาชนจะได้รับการช่วยเหลือเยียวยาอะไรบ้าง และเร่งดูแลเยียวยาโดยเร็วที่สุด พร้อมเร่งรัดให้หน่วยงานที่เกี่ยวข้องให้มีมาตรการที่ขัดเจน ที่สามารถดำเนินการได้ทันทีโดยไม่ขัดต่อกรอบนโยบายหรือกฎหมายด้วย
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/60649