รัฐบาลไทย-ข่าวทำเนียบรัฐบาล-รัฐบาลตั้งวอร์รูมติดตามพายุโนรูอย่างใกล้ชิด เตรียมชุดปฏิบัติการพร้อมช่วยเหลือประชาชน


วันพุธที่ 28 กันยายน 2565
รัฐบาลตั้งวอร์รูมติดตามพายุโนรูอย่างใกล้ชิด เตรียมชุดปฏิบัติการพร้อมช่วยเหลือประชาชน
วันพุธที่ 28 กันยายน 2565
ต่อจากนี้ไป ขอเชิญรับฟังไทยคู่ฟ้า
รัฐบาลพร้อมรับมือผลกระทบจากพายุ “โนรู” ในช่วงวันที่ 28 ก.ย.-1ต.ค.65
โดยเปิดศูนย์อำนวยการติดตามสถานการณ์พายุเพื่อคาดการณ์บริเวณที่จะได้รับผลกระทบอย่างใกล้ชิด
พร้อมสั่งการกองอำนวยการป้องกันและบรรเทาสาธารณภัยจังหวัดทุกจังหวัด
เตรียมดำเนินการตามแผนเผชิญเหตุอุทกภัย
ตั้งศูนย์บัญชาการเหตุการณ์จังหวัดคอยประเมินสถานการณ์และผลกระทบที่อาจเกิดในพื้นที่
เตรียมบุคลากรชุดปฏิบัติการพร้อมออกคลี่คลายสถานการณ์ บรรเทาเหตุ
และดูแลความเป็นอยู่ประชาชนจนกว่าจะกลับสู่ภาวะปกติ
หากสถานการณ์มีแนวโน้มรุนแรงขึ้นจะอพยพประชาชนไปยังพื้นที่ปลอดภัยที่เตรียมไว้ทันที
ประชาชนที่ประสบเหตุสาธารณภัยขอความช่วยเหลือได้ที่สายด่วนนิรภัย โทร.1784 ฟรีตลอด 24 ชม.
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/59779