รัฐบาลไทย-ข่าวทำเนียบรัฐบาล-​4 องค์กรชาวไร่อ้อยขอบคุณรัฐบาล หลัง ครม.อัดงบ 8,319.24 ล้านบาท ช่วยเหลือเกษตรกรชาวไร่อ้อยตัดอ้อยสดคุณภาพดีเพื่อลดฝุ่น PM 2.5 ฤดูการผลิตปี 2564/65 “พล.อ.ประวิตร” ขอบคุณกำลังใจจากชา


วันพฤหัสบดีที่ 22 กันยายน 2565
พิมพ์
​4 องค์กรชาวไร่อ้อยขอบคุณรัฐบาล หลัง ครม.อัดงบ 8,319.24 ล้านบาท ช่วยเหลือเกษตรกรชาวไร่อ้อยตัดอ้อยสดคุณภาพดีเพื่อลดฝุ่น PM 2.5 ฤดูการผลิตปี 2564/65 “พล.อ.ประวิตร” ขอบคุณกำลังใจจากชา
​4 องค์กรชาวไร่อ้อยขอบคุณรัฐบาล หลัง ครม.อัดงบ 8,319.24 ล้านบาท ช่วยเหลือเกษตรกรชาวไร่อ้อยตัดอ้อยสดคุณภาพดีเพื่อลดฝุ่น PM 2.5 ฤดูการผลิตปี 2564/65 “พล.อ.ประวิตร” ขอบคุณกำลังใจจากชาวไร่อ้อย ย้ำรัฐบาลพร้อมสนับสนุนทุกกลุ่มอาชีพ
น.ส.ทิพานัน ศิริชนะ รองโฆษกประจำสำนักนายกรัฐมนตรี เปิดเผยว่าวันนี้ (22 กันยายน 2565) เวลา 12.00 น. ณ ห้องรับรอง 1 ตึกบัญชาการ 1 ทำเนียบรัฐบาล นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม นำคณะผู้บริหาร 4 องค์กรชาวไร่อ้อย ประกอบด้วย สหพันธ์ชาวไร่อ้อยแห่งประเทศไทย ชมรมสถาบันชาวไร่อ้อยภาคอีสาน สหสมาคมชาวไร่อ้อยแห่งประเทศไทย และสมาพันธ์ชาวไร่อ้อยแห่งประเทศไทย เข้าพบ พลเอก ประวิตร วงษ์สุวรรณ รองนายกรัฐมนตรี เพื่อแสดงความขอบคุณรัฐบาล ตามที่การประชุมคณะรัฐมนตรีเมื่อวันที่ 20 กันยายน 2565 มีมติอนุมัติในหลักการโครงการช่วยเหลือเกษตรกรชาวไร่อ้อยตัดอ้อยสดคุณภาพดี เพื่อเป็นแรงจูงใจให้เกษตรกรชาวไร่อ้อยหันมาตัดอ้อยสดส่งโรงงานมากขึ้น และตอบสนองนโยบายรัฐบาลในการแก้ไขปัญหามลพิษด้านฝุ่นละอองขนาดเล็ก (PM2.5) ฤดูการผลิตปี 2564/2565 ภายในกรอบวงเงินโครงการ 8,319.24 ล้านบาท ซึ่งคาดว่าจะสามารถเริ่มจ่ายเงินช่วยเหลือได้ภายในเดือนพฤศจิกายน 2565 โดยเกษตรกรชาวไร่อ้อยที่ตัดอ้อยสดจะได้รับราคาอ้อยขั้นสุดท้าย ฤดูการผลิตปี 2564/65 รวมกับเงินช่วยเหลือแล้วไม่ต่ำกว่าตันละ 1,100 บาท สำหรับนำไปเป็นเงินทุนหมุนเวียนในการประกอบอาชีพต่อไป
รองนายกรัฐมนตรีกล่าวขอบคุณรัฐมนตรีว่าการกระทรวงอุตสาหกรรม ที่นำประเด็นความเดือดร้อนของกลุ่มเกษตรชาวไร่อ้อยมาหารือแนวทางแก้ปัญหาร่วมกัน และขอบคุณชาวไร่อ้อยทุกคนที่ให้กำลังใจรัฐบาลมาโดยตลอด ย้ำว่ารัฐบาลพร้อมสนับสนุนทุกกลุ่มอาชีพ ตลอดระยะเวลาที่ผ่านมารัฐบาลได้มุ่งมั่นทำงานเพื่อประชาชน อยากให้ประชาชนทุกคนมีฐานะความเป็นอยู่ที่ดีขึ้น อีกทั้งรัฐบาลยังให้ความสำคัญกับการแก้ไขปัญหาฝุ่นละออง PM2.5 ที่ส่วนหนึ่งเกิดจากการเผาอ้อยในช่วงฤดูเก็บเกี่ยว จึงขอความร่วมมือเกษตรไร่อ้อยทุกคนลดการเผา ซึ่งเป็นการตอบสนองนโยบายรัฐบาลที่มุ่งแก้ไขปัญหามลพิษที่เกิดจากฝุ่นละอองขนาดเล็ก PM2.5 ด้วย.

ที่มา : https://www.thaigov.go.th/news/contents/details/59547