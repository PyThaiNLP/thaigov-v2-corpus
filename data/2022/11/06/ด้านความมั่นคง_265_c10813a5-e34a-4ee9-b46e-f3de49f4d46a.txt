รัฐบาลไทย-ข่าวทำเนียบรัฐบาล-ชลบุรี รวมพลังจัดกิจกรรม "จิตอาสาพัฒนาภูมิทัศน์" ทำความสะอาดลานพระบรมราชานุสาวรีย์ ร.5 เนื่องในวันคล้ายวันสวรรคต 23 ตุลาคม


วันพฤหัสบดีที่ 20 ตุลาคม 2565
พิมพ์
ชลบุรี รวมพลังจัดกิจกรรม "จิตอาสาพัฒนาภูมิทัศน์" ทำความสะอาดลานพระบรมราชานุสาวรีย์ ร.5 เนื่องในวันคล้ายวันสวรรคต 23 ตุลาคม
ชลบุรี รวมพลังจัดกิจกรรม "จิตอาสาพัฒนาภูมิทัศน์" ทำความสะอาดลานพระบรมราชานุสาวรีย์ ร.5 เนื่องในวันคล้ายวันสวรรคต 23 ตุลาคม
เมื่อเวลา 08.00 น.วันที่ 20 ตุลาคม 2565 ณ ลานพระบรมราชานุสาวรีย์พระบาทสมเด็จพระจุลจอมเกล้าเจ้าอยู่หัว รัชกาลที่ 5 อำเภอเมืองชลบุรี จังหวัดชลบุรี นายธวัชชัย ศรีทอง ผู้ว่าราชการจังหวัดชลบุรี พร้อมด้วย ข้าราชการ ทหาร ตำรวจ จิตอาสา องค์การบริหารส่วนจังหวัดชลบุรี ผู้นำท้องที่ ผู้นำท้องถิ่น และประชาชน เข้าร่วมกิจกรรมอย่างพร้อมเพรียง โดยทุกคนพร้อมใจกันแต่งกายสวมใส่เสื้อสีเหลือง สวมหมวกและผ้าพันคอจิตอาสาพระราชทาน เพื่อแสดงออกถึงความจงรักภักดี และความสมัครสมานสามัคคีของประชาชนชาวไทย
โดยกิจกรรมดังกล่าว พี่น้องชาวชลบุรีได้ร่วมกันทำกิจกรรมจิตอาสาพระราชทาน พัฒนาปรับภูมิทัศน์ ทำความสะอาดลานพระบรมราชานุสาวรีย์พระบาทสมเด็จพระจุลจอมเกล้าเจ้าอยู่หัว รัชกาลที่ 5 ทาสีตีเส้นจราจร เก็บขยะ บริเวณโดยรอบลานพระบรมราชานุสาวรีย์พระบาทสมเด็จพระจุลจอมเกล้าเจ้าอยู่หัว รัชกาลที่ 5 เพื่อถวายเป็นพระราชกุศล เนื่องในวันคล้ายวันสวรรคตพระบาทสมเด็จพระจุลจอมเกล้าเจ้าอยู่หัว รัชกาลที่ 5 ในวันที่ 23 ตุลาคม และเพื่อสืบสานพระราชปณิธานของพระบาทสมเด็จพระวชิรเกล้าเจ้าอยู่หัว ในหลวงรัชกาลที่ 10 ในโครงการจิตอาสาพระราชทาน ตามแนวพระราชดำริ เราทำความดีด้วยหัวใจ เป็นการแสดงให้เห็นถึงความสมัครสมานสามัคคีของประชาชนทุกหมู่เหล่า ที่ร่วมกันประกอบกิจกรรมสาธารณะประโยชน์ โดยไม่หวังสิ่งตอบแทน
สำหรับโครงการจิตอาสาพระราชทาน เป็นกิจกรรมตามพระราโชบายของ พระบาทสมเด็จพระวชิรเกล้าเจ้าอยู่หัว ที่มุ่งส่งเสริมให้มีการพัฒนาสิ่งแวดล้อม สิ่งสาธารณประโยชน์ และการยกระดับคุณภาพชีวิตที่ดีของประชาชนอย่างยั่งยืน ทั้งยังส่งผลให้พสกนิกรทุกหมู่เหล่ามีความสมัครสมานสามัคคี ร่วมมือร่วมใจประกอบกิจกรรมสาธารณะเพื่อประโยชน์สุขของชุมชนส่วนรวมโดยไม่หวังสิ่งตอบแทน หรือรางวัล เพื่อให้เกิดความรัก ความผูกพันใน 4 สถาบันหลักของชาติ ได้แก่ สถาบันชาติ สถาบันศาสนา สถาบันพระมหากษัตริย์ และประชาชน

ที่มา : https://www.thaigov.go.th/news/contents/details/60683