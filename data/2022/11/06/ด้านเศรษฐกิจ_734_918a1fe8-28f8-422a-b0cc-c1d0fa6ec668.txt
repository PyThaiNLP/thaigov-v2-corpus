รัฐบาลไทย-ข่าวทำเนียบรัฐบาล-มางานนี้ ...ลูกหนี้ สบายใจ “มหกรรมร่วมใจแก้หนี้” ครั้งที่ 1 บสย. ส่ง มาตรการ “พร้อมช่วย” ลดหนี้ค้ำ ประคองธุรกิจ


วันพฤหัสบดีที่ 3 พฤศจิกายน 2565
พิมพ์
มางานนี้ ...ลูกหนี้ สบายใจ “มหกรรมร่วมใจแก้หนี้” ครั้งที่ 1 บสย. ส่ง มาตรการ “พร้อมช่วย” ลดหนี้ค้ำ ประคองธุรกิจ
บสย. ช่วยประคองธุรกิจ SMEs ในงาน “มหกรรมร่วมใจแก้หนี้” ช่วยลูกหนี้ค้ำ ตัดต้น หนี้ลด หมดเร็ว ผ่อนเบา ดอกเบี้ย 0% ยาว 7 ปี  เสริมสภาพคล่องธุรกิจ ร่วมสถาบันการเงิน เติมทุน พร้อมค้ำ ผ่านโครงการใหม่ BI 7
​นายสิทธิกร ดิเรกสุนทร กรรมการและผู้จัดการทั่วไป บรรษัทประกันสินเชื่ออุตสาหกรรมขนาดย่อม (บสย.) เปิดเผยว่า งานมหกรรมร่วมใจแก้หนี้ ระหว่างวันที่ 4-6 พฤศจิกายน นี้ ณ อิมแพค ฮอลล์ 5 เมืองทองธานี จะเป็นโอกาสดีของ ลูกหนี้ ทุกกลุ่ม  ลูกหนี้ ที่เป็นผู้ประกอบการ SMEs และ ลูกหนี้ค้ำประกันสินเชื่อ บสย. ที่จะได้รับมอบสิทธิประโยชน์มากมายจากงานนี้ โดย บสย. จัดเต็ม 3 มาตรการช่วยเหลือลูกหนี้ บสย.ในงาน ได้แก่
1.มาตรการ บสย.พร้อมช่วย ผ่อนปรน ลูกหนี้ค้ำประกันสินเชื่อ 3 ระดับตามความสามารถในการชำระหนี้ เพื่อบรรเทาภาระหนี้ 3 ระดับ  ได้แก่ 1.ตัดเงินต้น หนี้ลด หมดเร็ว 2. ดอกเบี้ย 0% และเน้นตัดเงินต้น 3.ผ่อนนาน 7 ปี ยืดระยะเวลาให้ลูกหนี้ไปต่อได้
2.มาตรการเสริมสภาพคล่อง เปิดโครงการใหม่ล่าสุด ค้ำประกันสินเชื่อ BI 7 วงเงิน 10,000 ล้านบาท รองรับความต้องการผู้ประกอบการ SMEs ทุกกลุ่มที่ต้องการสินเชื่อ แต่ยังขาดหลักประกัน วงเงินค้ำสูงสุดต่อราย 100 ล้านบาท ระยะเวลาค้ำประกันสูงสุด 10 ปี พร้อมแคมเปญพิเศษ “บสย. ออก LG ฟรีค่าดำเนินการค้ำประกัน“สำหรับผู้ที่เข้าลงทะเบียนภายในงาน ณ บูธ บสย. SFI 7
3.ศูนย์ที่ปรึกษาทางการเงิน SMEs (บสย.F.A. Center) ยกขบวนให้คำปรึกษาปัญหาหนี้ ปรับโครงสร้างหนี้ ตลอดงาน 3 วัน พร้อมบริการตรวจสุขภาพทางการเงิน Line TCG First
สอบถามข้อมูล บสย.Call Center 02-890-9999

ที่มา : https://www.thaigov.go.th/news/contents/details/61241