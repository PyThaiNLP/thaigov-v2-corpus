รัฐบาลไทย-ข่าวทำเนียบรัฐบาล-ดีเดย์! 12 ต.ค. นี้ เริ่มฉีด"วัคซีนโควิด" เด็ก 6 เดือน - 4 ปี ทั่วประเทศ


วันพุธที่ 12 ตุลาคม 2565
ดีเดย์! 12 ต.ค. นี้ เริ่มฉีด"วัคซีนโควิด" เด็ก 6 เดือน - 4 ปี ทั่วประเทศ
.....
กระทรวงสาธารณสุข เริ่มคิกออฟฉีดวัคซีนไฟเซอร์ฝาสีแดงเข้มสำหรับเด็กอายุ 6 เดือน - 4 ปี ที่ผ่านกระบวนการตรวจสอบรับรองรุ่นการผลิตจากกรมวิทยาศาสตร์การแพทย์ และจัดส่งไปยังสำนักงานสาธารณสุขจังหวัดทุกแห่ง เพื่อให้กระจายต่อในพื้นที่ ตั้งแต่วันที่ 12 ต.ค. เป็นต้นไป โดยการฉีดวัคซีนให้เป็นไปตามความสมัครใจของผู้ปกครอง
.
แนวทางการฉีดวัคซีนเด็กเล็กจะใช้ปริมาณวัคซีนน้อยลง คือ ขนาด 3 ไมโครกรัม จำนวน 0.2 มิลลิลิตร ฉีด 3 เข็ม เข็มสองห่างจากเข็มแรก 1 เดือน และเข็มสามห่างเข็มสอง 2 เดือน หลังฉีดให้สังเกตอาการ 30 นาที และติดตามต่อจนครบ 1 เดือน โดยให้จัดจุดบริการแยกจากกลุ่มวัยอื่นเพื่อป้องกันความสับสนในการใช้วัคซีน
.
สำหรับข้อกังวลเรื่องผลข้างเคียง สหรัฐอเมริกามีการฉีดและติดตามล้านกว่าโดส พบว่ามีผลข้างเคียงน้อยกว่าเด็กโต ไม่มีอาการแทรกซ้อนรุนแรงถึงเสียชีวิต ถือว่าปลอดภัยสำหรับเด็กเล็ก และยังช่วยลดความเสี่ยงการเกิดภาวะ MIS-C จากการติดเชื้อด้วย
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/60356