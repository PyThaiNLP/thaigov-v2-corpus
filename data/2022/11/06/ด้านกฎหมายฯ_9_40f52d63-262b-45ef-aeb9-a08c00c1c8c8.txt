รัฐบาลไทย-ข่าวทำเนียบรัฐบาล-​ปลัดกระทรวงยุติธรรม เปิดอบรม การบังคับคดีสำหรับเจ้าพนักงานบังคับทางปกครอง รุ่นที่ ๘


วันจันทร์ที่ 5 กันยายน 2565
พิมพ์
​ปลัดกระทรวงยุติธรรม เปิดอบรม การบังคับคดีสำหรับเจ้าพนักงานบังคับทางปกครอง รุ่นที่ ๘
​ปลัดกระทรวงยุติธรรม เปิดอบรม การบังคับคดีสำหรับเจ้าพนักงานบังคับทางปกครอง รุ่นที่ ๘ ณ ห้อง ภาณุรังษี A-B โรงแรมรอยัลริเวอร์ กรุงเทพมหานคร
ในวันจันทร์ที่ ๕ กันยายน ๒๕๖๕ เวลา ๐๙.๐๐ น. นางพงษ์สวาท กายอรุณสุทธิ์ ปลัดกระทรวงยุติธรรม เป็นประธานเปิดอบรมโครงการ การบังคับคดีสำหรับเจ้าพนักงานบังคับทางปกครอง รุ่นที่ ๘ โดยมี นางสุกัญญา บุษยนาวิน รองอธิบดีกรมบังคับคดี และผู้เข้ารับการฝึกอบรมซึ่งเป็นข้าราชการ เจ้าหน้าที่ของหน่วยงานราชการ และหน่วยงานภาครัฐ จำนวน ๒๙ หน่วยงาน จำนวนทั้งสิ้น ๑๐๕ คน เข้าร่วม ณ ห้อง ภาณุรังษี A-B โรงแรมรอยัลริเวอร์ กรุงเทพมหานคร
การฝึกอบรมในครั้งนี้จัดขึ้นโดยกรมบังคับคดี ในระหว่างวันที่ ๕ - ๑๖ กันยายน ๒๕๖๕ เพื่อให้ผู้เข้าอบรมได้รับความรู้ในด้านการบังคับทางปกครอง การบังคับคดี โดยวิธีการยึด อายัด และขายทอดตลอดทรัพย์สิน และสามารถนำความรู้ได้ที่รับไปปฏิบัติงานในการบังคับตามคำสั่งทางปกครองที่กำหนดให้ชำระเงินได้อย่างถูกต้องตามกฎหมายและมีประสิทธิภาพ โดยมีวิทยากรผู้ทรงคุณวุฒิจากสำนักงานคณะกรรมการกฤษฎีกา สำนักงานอัยการสูงสุด สำนักงานบังคับคดีและกรมบังคับคดีมาให้ความรู้ทั้งภาคทฤษฎีและภาคปฏิบัติ

ที่มา : https://www.thaigov.go.th/news/contents/details/58858