รัฐบาลไทย-ข่าวทำเนียบรัฐบาล-ปลัดกระทรวงวัฒนธรรม เป็นประธานพิธีการศพในพระบรมราชานุเคราะห์ ผู้เสียชีวิตจากเหตุการณ์กราดยิงที่ศูนย์พัฒนาเด็กเล็ก องค์การบริหารส่วนตำบลอุทัยสวรรค์ อำเภอนากลาง จังหวัดหนองบัวลำภู


วันอาทิตย์ที่ 9 ตุลาคม 2565
ปลัดกระทรวงวัฒนธรรม เป็นประธานพิธีการศพในพระบรมราชานุเคราะห์ ผู้เสียชีวิตจากเหตุการณ์กราดยิงที่ศูนย์พัฒนาเด็กเล็ก องค์การบริหารส่วนตำบลอุทัยสวรรค์ อำเภอนากลาง จังหวัดหนองบัวลำภู
ปลัดกระทรวงวัฒนธรรม เป็นประธานพิธีการศพในพระบรมราชานุเคราะห์ ผู้เสียชีวิตจากเหตุการณ์กราดยิงที่ศูนย์พัฒนาเด็กเล็ก องค์การบริหารส่วนตำบลอุทัยสวรรค์ อำเภอนากลาง จังหวัดหนองบัวลำภู
เมื่อวันที่ 8 ตุลาคม 2565 นางยุพา ทวีวัฒนะกิจบวร ปลัดกระทรวงวัฒนธรรม เป็นประธานในพิธีพระราชทานน้ำหลวงอาบศพ พิธีวางพวงมาลาพระราชทาน และพิธีสวดพระอภิธรรม โดยมีนายโกวิท ผกามาศ ผู้อำนวยการสำนักงานศิลปวัฒนธรรมร่วมสมัย นางสาวฐิต์ณัฐ สมบัติศิริ ผู้ช่วยปลัดกระทรวงวัฒนธรรม วัฒนธรรมจังหวัดหนองบัวลำภู อุดรธานี กาฬสินธุ์ ขอนแก่น เลย นายชนะกิจ คชชี ผู้อำนวยการกองพิธีการศพที่ได้รับพระราชทาน ข้าราชการ และเจ้าหน้าที่กองพิธีการศพที่ได้รับพระราชทาน หน่วยราชการและประชาชนในพื้นที่เข้าร่วมพิธี
ณ วัดราษฎร์สามัคคี จังหวัดหนองบัวลำภู
ทั้งนี้ การจัดพิธีการศพในพระบรมราชานุเคราะห์ สำหรับผู้เสียชีวิตจากเหตุการดังกล่าว จะจัดขึ้นตั้งแต่วันที่  8 - 10 ตุลาคม 2565 โดยในวันที่ 11 ตุลาคม 2565 จะเป็นพิธีพระราชทานเพลิงศพ

ที่มา : https://www.thaigov.go.th/news/contents/details/60240