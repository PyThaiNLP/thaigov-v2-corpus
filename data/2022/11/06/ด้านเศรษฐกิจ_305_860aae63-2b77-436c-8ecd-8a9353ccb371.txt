รัฐบาลไทย-ข่าวทำเนียบรัฐบาล-‘ดร.ตั้น’รุดตรวจรง.สารเคมีรั่ว ย้ำรง.ต้องรับผิดชอบ ปชช. ที่ได้รับผลกระทบแม้พบว่า สารเคมีที่รั่วมีความเป็นพิษต่ำ


วันศุกร์ที่ 23 กันยายน 2565
พิมพ์
‘ดร.ตั้น’รุดตรวจรง.สารเคมีรั่ว ย้ำรง.ต้องรับผิดชอบ ปชช. ที่ได้รับผลกระทบแม้พบว่า สารเคมีที่รั่วมีความเป็นพิษต่ำ
‘ดร.ตั้น’รุดตรวจรง.สารเคมีรั่ว ย้ำรง.ต้องรับผิดชอบ ปชช. ที่ได้รับผลกระทบแม้พบว่า สารเคมีที่รั่วมีความเป็นพิษต่ำ
‘ดร.ตั้น’รุดตรวจรง.สารเคมีรั่ว ย้ำรง.ต้องรับผิดชอบ ปชช. ที่ได้รับผลกระทบแม้พบว่า สารเคมีที่รั่วมีความเป็นพิษต่ำ
.
ดร.กฤชนนท์ อัยยปัญญา เลขานุการรัฐมนตรีว่าการกระทรางอุตสาหกรรม ลงพื้นที่ตรวจสอบการการรั่วไหลของสารเคมีจากโรงงานอุตสาหกรรมในพื้นที่จังหวัดนครปฐม โดยระบุว่า สารเคมีที่รั่วออกมานั้น เป็นโรงงานย่านพุทธมณฑลสาย 7 จากการตรวจสอบของผู้เชี่ยวชาญ พบว่า สารเคมีที่รั่วไหลนั้นมีชื่อว่า สารไดฟีนีลออกไซด์ (Diphenyl Oxide) 73% และสารไบฟีนีล (Biphenyl) 27% ซึ่งเป็นสารที่ไม่ได้เกิดจากกระบวนการผลิตโดยตรง แต่เป็นสารที่เกิดจาก Hot Oil หรือน้ำมันถ่ายเทร้อนเกิดการรั่วไหล ทำให้เกิดกลิ่นฉุน และเหม็นเปรี้ยวกระจายไปยังพื้นที่รอบๆ ในรัศมีประมาณ 5 กิโลเมตร ซึ่งขณะนี้ได้ปิดวาล์วเพื่อควบคุมการรั่วไหล และหยุดสายพานการผลิตเรียบร้อยแล้ว
.
ดร.กฤชนนท์ ให้ข้อมูลว่า จากการตรวจสอบเบื้องต้นคาดว่าสาเหตุเกิดจากการผุกร่อนของท่อส่งสารเคมี และสารเคมีที่รั่วออกมานั้นปริมาณอยู่ที่ราว 30 ลิตร และเนื่องจากเป็นสารที่มีน้ำหนักเบา ทำให้ลอยไปในอากาศได้ไกล แต่จากสารดังกล่าวเป็นสารที่ระเหยได้เร็ว ในช่วงแรกที่เกิดการรั่วไหลจะมีกลิ่นรุนแรง แต่ก็จะระเหยไปอย่างรวดเร็วเมื่อลอยขึ้นสู่อากาศ จัดอยู่ในกลุ่มพี่มีพิษต่ำ อาจจะทำให้เกิดการระคายเคืองที่คอ ตา และแสบจมูกบ้างหากสูดดมเข้าไปในปริมาณมาก
.
อย่างไรก็ตาม ดร.กฤชนนท์ แนะนำว่า แม้ว่าสารดังกล่าวจะมีความเป็นพิษต่ำ แต่ก็ควรใส่หน้ากากป้องกันไว้หากในบริเวณนั้นยังมีกลิ่นของสารเคมีอยู่ เพื่อป้องกันอันตรายในเบื้องต้น
.
สำหรับการตรวจสอบหาสาเหตุของการรั่วไหลนั้น จะมีการสอบสวนอย่างละเอียดอีกครั้ง ส่วนมาตรการกำกับดูแลในเบื้องต้นนั้น ทางอุตสาหกรรมจังหวัด ได้สั่งการให้ทางโรงงานหยุดการผลิตแล้ว จนกว่าจะมีการปรับปรุงแก้ไขให้แล้วเสร็จ และสามารถมั่นใจได้ว่ากระบวนการผลิตจะมีความปลอดภัย 100% รวมถึงแผนจัดการความเสี่ยงและมาตรการป้องกันเหตุที่จะเกิดขึ้นในอนาคตด้วย
.
ดร.กฤชนนท์ ย้ำว่า หากประชาชนได้รับผลกระทบต่อสุขภาพจากสารเคมีที่รั่วไหลในครั้งนี้ ทางโรงงานจะต้องรับผิดชอบทั้งหมด แต่ถ้าปฏิเสธความรับผิดชอบ ทางกระทรวงอุตสาหกรรม พร้อมจะติดตามเรียกร้องความเสียหายให้ประชาชนที่ได้รับความเดือดร้อนอย่างแน่นอน

ที่มา : https://www.thaigov.go.th/news/contents/details/59577