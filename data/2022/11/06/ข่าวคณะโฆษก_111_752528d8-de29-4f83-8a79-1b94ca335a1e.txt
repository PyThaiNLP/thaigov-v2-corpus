รัฐบาลไทย-ข่าวทำเนียบรัฐบาล-รองโฆษกรัฐบาล เปิดเผย "พล.เอกประวิตร" ปลื้มผลงานนักตบลูกยางสาวไทยชนะต่อเนื่อง นัดที่ 2 ชนะรวด 3 เซ็ท ชมท็อปฟอร์มแสดงถึงฝึกซ้อมมาเต็มที่


วันเสาร์ที่ 10 กันยายน 2565
พิมพ์
รองโฆษกรัฐบาล เปิดเผย "พล.เอกประวิตร" ปลื้มผลงานนักตบลูกยางสาวไทยชนะต่อเนื่อง นัดที่ 2 ชนะรวด 3 เซ็ท ชมท็อปฟอร์มแสดงถึงฝึกซ้อมมาเต็มที่
รองโฆษกรัฐบาล เปิดเผย "พล.เอกประวิตร" ปลื้มผลงานนักตบลูกยางสาวไทยชนะต่อเนื่อง นัดที่ 2 ชนะรวด 3 เซ็ท ชมท็อปฟอร์มแสดงถึงฝึกซ้อมมาเต็มที่
วันนี้ (10 ก.ย.65) น.ส. ทิพานัน ศิริชนะ รองโฆษกประจำสำนักนายกรัฐมนตรี  เผยว่า พล.อ.ประวิตร วงษ์สุวรรณ รองนายกรัฐมนตรี รักษาราชการนายกรัฐมนตรี  ได้ติดตามชมเพื่อเป็นกำลังใจเชียร์ทีมวอลเลย์บอลหญิงทีมชาติไทยที่ลงสนามแข่งนัดแรกของการแข่งขันวอลเลย์บอลหญิงอาเซียน กรังด์ปรี 2022 ครั้งที่ 2 มาตลอด และวันนี้ (10กันยายน2565) ทีมชาติไทย พบ ทีมชาติอินโดนีเซีย ทีมชาติสาวไทยก็สามารถเอาชนะไปได้ 3-0 เซ็ท
“พล.อ.ประวิตร ยิ้มภูมิใจไปกับความสำเร็จของทีมชาติวอลเลย์บอลหญิงไทย การคว้าชัยชนะ 2 แมตช์รวดต่อทีมชาติฟิลิปปินส์เมื่อวานนี้และทีมชาติอินโดนีเซียในวันนี้ นอกจากจะแสดงให้เห็นถึงศักยภาพความแข็งแกร่งของทีมเวิร์คของนักกีฬาทุกคนในทีม และรวมถึงชื่นชมในความสามัคคีเป็นอันหนึ่งอันเดียวกันแล้ว  ผลงานท็อปฟอร์มอย่างต่อเนื่องยังแสดงถึงความเตรียมตัวตั้งใจฝึกซ้อมมาอย่างดีของนักกีฬาทุกคน โค้ชมีการศึกษาและวางแผนการเล่นให้นักกีฬาสามารถพิชิตชัยชนะได้ และขอให้ประสบความสำเร็จได้ชัยชนะอีกครั้งในการแข่งขันวันพรุ่งนี้ 11 กันยนยน2565 ที่จะพบกับทีมชาติเวียดนาม” น.ส.ทิพานัน กล่าว
—————-

ที่มา : https://www.thaigov.go.th/news/contents/details/59097