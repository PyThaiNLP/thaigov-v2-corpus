รัฐบาลไทย-ข่าวทำเนียบรัฐบาล-มท. สั่งการหน่วยงานที่เกี่ยวข้อง เร่งตรวจสอบ "เสาไฟฟ้า" ป้องกันชีวิต ปชช. จากกระแสไฟฟ้ารั่ว


วันจันทร์ที่ 19 กันยายน 2565
มท. สั่งการหน่วยงานที่เกี่ยวข้อง เร่งตรวจสอบ "เสาไฟฟ้า" ป้องกันชีวิต ปชช. จากกระแสไฟฟ้ารั่ว
.....
ก.มหาดไทย สั่งการให้จังหวัด กทม. และ อปท. ทั่วประเทศ ประสานการไฟฟ้าส่วนภูมิภาค และการไฟฟ้านครหลวง เร่งตรวจสอบจุดเสี่ยงอันตรายจากกระแสไฟฟ้ารั่วจากเสาไฟฟ้าในพื้นที่น้ำท่วม
.
หากตรวจสอบแล้วพบว่าเสาไฟฟ้ามีกระแสไฟฟ้ารั่วไหล หรือประเมินว่าจะเป็นอันตรายต่อชีวิต ปชช. ให้ดำเนินการตัดกระแสไฟฟ้าทันที
.
รวมทั้งเครื่องวัดหน่วยไฟฟ้าที่ติดตั้งบนเสาไฟฟ้า ป้ายโฆษณาขนาดใหญ่ และต้นไม้ใหญ่ที่อยู่ใกล้เสาไฟฟ้า โดยเฉพาะในบริเวณที่มีน้ำท่วมขัง
.
ทั้งนี้ ปชช. ที่อยู่ในพื้นที่น้ำท่วม หากน้ำท่วมบ้านขอให้ "สับคัตเอาท์" เพื่อตัดกระแสไฟฟ้า ซึ่งสามารถแจ้งเจ้าหน้าที่การไฟฟ้าส่วนภูมิภาคหรือช่างไฟฟ้าที่มีความรู้ความเชี่ยวชาญด้านระบบไฟฟ้ามาดำเนินการปลดสวิตช์ นอกจากนี้ ไม่ควรเดินลุยน้ำเข้าใกล้แนวสายไฟและเสาไฟฟ้า
.
ปชช. ที่พบเห็นเหตุการณ์ไฟฟ้ารั่ว สามารถแจ้งเหตุและขอความช่วยเหลือได้ที่
• สายด่วนนิรภัย 1784
• การไฟฟ้าส่วนภูมิภาค สายด่วน 1129
• การไฟฟ้านครหลวง สายด่วน 1130
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/59402