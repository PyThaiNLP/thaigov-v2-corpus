รัฐบาลไทย-ข่าวทำเนียบรัฐบาล-บริษัท ท่าอากาศยานไทย จำกัด (มหาชน) จัดโครงการ ทอท. จิตอาสาพิทักษ์ป่าชายเลน ประจำปี 2565


วันศุกร์ที่ 9 กันยายน 2565
บริษัท ท่าอากาศยานไทย จำกัด (มหาชน) จัดโครงการ ทอท. จิตอาสาพิทักษ์ป่าชายเลน ประจำปี 2565
...
บริษัท ท่าอากาศยานไทย จำกัด (มหาชน) จัดโครงการ ทอท. จิตอาสาพิทักษ์ป่าชายเลน ประจำปี 2565
บริษัท ท่าอากาศยานไทย จำกัด (มหาชน) (ทอท.) กระทรวงคมนาคม โดยนายกิตติพงศ์  กิตติขจร ผู้อำนวยการท่าอากาศยานสุวรรณภูมิ พร้อมด้วยนายวันชัย คงเกษม ผู้ว่าราชการจังหวัดสมุทรปราการ นำผู้บริหารและพนักงาน ทอท. ร่วมกันปลูกต้นโกงกาง จำนวน 9,999 ต้น เพื่อฟื้นฟูสภาพป่าชายเลนของประเทศไทย ป้องกันการกัดเซาะชายฝั่ง
อีกทั้งยังเป็นการรักษาระบบนิเวศ และอนุรักษ์สิ่งแวดล้อม ซึ่งเป็นไปตามยุทธศาสตร์การพัฒนาที่ยั่งยืนของ ทอท. ด้านการมีส่วนร่วมกับชุมชนและการอนุรักษ์ระบบนิเวศ เมื่อวันที่ 9 กันยายน 2565 ณ ศูนย์ศึกษาธรรมชาติกองทัพบก (บางปู) จังหวัดสมุทรปราการ โดยที่ผ่านมาตั้งแต่ปี 2557-2564 ต้นโกงกางที่ ทอท. ปลูกไว้มีการยืนต้นอยู่ในพื้นที่โครงการฯ รวมกว่า 70,000 ต้น รวมพื้นที่ 16 ไร่ สามารถดูดซับคาร์บอนไดออกไซด์ได้ถึง 3,991.31 ตันต่อปี
ทั้งนี้ ทอท. มุ่งดำเนินการกิจกรรมด้านความรับผิดชอบต่อสังคม ภายใต้แนวคิดการเป็นสนามบินที่เป็นพลเมืองที่ดีของสังคม และเป็นเพื่อนบ้านที่ดีของชุมชน (Corporate Citizenship Airport)

ที่มา : https://www.thaigov.go.th/news/contents/details/59053