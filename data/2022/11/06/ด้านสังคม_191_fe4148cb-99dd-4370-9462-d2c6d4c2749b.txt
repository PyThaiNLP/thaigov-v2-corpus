รัฐบาลไทย-ข่าวทำเนียบรัฐบาล-รมว.พม. สั่งการด่วน ระดมนักจิตวิทยา และ พม. ดูแลครอบครัวเด็กเสียชีวิตจากเหตุกราดยิงในศูนย์เด็กเล็ก  ที่ จ.หนองบัวลำภู


วันศุกร์ที่ 7 ตุลาคม 2565
รมว.พม. สั่งการด่วน ระดมนักจิตวิทยา และ พม. ดูแลครอบครัวเด็กเสียชีวิตจากเหตุกราดยิงในศูนย์เด็กเล็ก  ที่ จ.หนองบัวลำภู
รมว.พม. สั่งการด่วน ระดมนักจิตวิทยา และ พม. ดูแลครอบครัวเด็กเสียชีวิตจากเหตุกราดยิงในศูนย์เด็กเล็ก ที่ จ.หนองบัวลำภู
เมื่อวันที่ 6 ต.ค. 65 เวลา 16.00 น. นายจุติ ไกรฤกษ์ รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) กล่าวแสดงความรู้สึกเสียใจกับครอบครัวเด็กที่เสียชีวิตและได้รับบาดเจ็บจากเหตุการณ์กราดยิงในศูนย์เด็กเล็กแห่งหนึ่ง ในอำเภอนากลาง จังหวัดหนองบัวลำภู โดยมีเด็กและผู้ใหญ่เสียชีวิตจำนวนมาก
ทั้งนี้ ได้สั่งการด่วนให้รองปลัดกระทรวง พม. และรองอธิบดีกรมกิจการเด็กและเยาวชน ลงพื้นที่ไปดูที่เกิดเหตุโดยเร็วที่สุด  และระดมเจ้าหน้าที่กระทรวง พม. จากจังหวัดหนองบัวลำภู เลย ขอนแก่น หนองคาย อุดรธานี และพิษณุโลก ไปร่วมกันช่วยเหลือด้วย รวมทั้งส่งเจ้าหน้าที่จิตวิทยา จำนวน 8 คน ร่วมกับเจ้าหน้าที่กรมสุขภาพจิต กระทรวงสาธารณสุข ลงพื้นที่เกิดเหตุเพื่อเร่งเยียวยาฟื้นฟูสภาพจิตใจครอบครัวเด็กที่เสียชีวิต จนกว่าจะกลับมามีสภาพจิตใจที่ดีขึ้นเป็นปกติ เพราะเป็นสิ่งที่สำคัญที่สุดที่ต้องช่วยเหลือในเวลานี้
อีกทั้งได้รายงานเรื่องนี้ด่วนไปยัง พลเอกประยุทธ์ จันทร์โอชา นายกรัฐมนตรี ได้สั่งการให้ความช่วยเหลืออย่างเต็มที่ โดยให้หางบประมาณเยียวยาทุกครอบครัวอย่างดีที่สุด

ที่มา : https://www.thaigov.go.th/news/contents/details/60183