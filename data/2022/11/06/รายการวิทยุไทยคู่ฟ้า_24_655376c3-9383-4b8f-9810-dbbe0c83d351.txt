รัฐบาลไทย-ข่าวทำเนียบรัฐบาล-ลดอัตรานำส่งเงินสมทบผู้ประกันตน ม.33 และ 39 เป็นเวลา 3 เดือน


วันพุธที่ 21 กันยายน 2565
ลดอัตรานำส่งเงินสมทบผู้ประกันตน ม.33 และ 39 เป็นเวลา 3 เดือน
วันพุธที่ 21 กันยายน 2565
ต่อจากนี้ไป ขอเชิญรับฟังไทยคู่ฟ้า
รัฐบาลบรรเทาภาระนายจ้างและผู้ประกันตน โดยอนุมัติหลักการร่างกฎกระทรวงกำหนดอัตราเงินสมทบกองทุนประกันสังคม ซึ่งเป็นการปรับลดอัตรานำส่งเงินสมทบให้แก่ฝ่ายนายจ้างและผู้ประกันตน ตามมาตรา 33 จากเดิมที่นำส่งเงินสมทบเข้ากองทุนประกันสังคมร้อยละ 5 เหลือเพียงร้อยละ 3 ของค่าจ้างผู้ประกันตน ส่วนฝ่ายรัฐบาลจะจ่ายเงินสมทบให้เท่าเดิม คือในอัตราร้อยละ 2.75 ของค่าจ้างผู้ประกันตน พร้อมทั้งปรับลดอัตรานำส่งเงินสมทบให้แก่ผู้ประกันตนตามมาตรา 39 จากเดิมนำส่งเดือนละ 432 บาท ลดเหลือ 240 บาท เป็นระยะเวลา 3 เดือน คืองวดเดือน ต.ค. - ธ.ค.2565 เพื่อเพิ่มสภาพคล่องให้ผู้ประกันตนและนายจ้างมีเงินหมุนเวียนไว้ใช้จ่ายเพิ่มมากขึ้น
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/59496