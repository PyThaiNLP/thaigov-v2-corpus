รัฐบาลไทย-ข่าวทำเนียบรัฐบาล-โฆษกรัฐบาลเผย ยอดการใช้จ่ายเพื่อกระตุ้นการบริโภคภายในประเทศ ใน 3 โครงการของรัฐ แตะ 7,780  ล้านบาท  โดยโครงการคนละครึ่ง ระยะที่ 5 ยอดใช้กว่า 5,885 ล้านบาท 


วันจันทร์ที่ 5 กันยายน 2565
พิมพ์
โฆษกรัฐบาลเผย ยอดการใช้จ่ายเพื่อกระตุ้นการบริโภคภายในประเทศ ใน 3 โครงการของรัฐ แตะ 7,780  ล้านบาท  โดยโครงการคนละครึ่ง ระยะที่ 5 ยอดใช้กว่า 5,885 ล้านบาท
โฆษกรัฐบาลเผย ยอดการใช้จ่ายเพื่อกระตุ้นการบริโภคภายในประเทศ ใน 3 โครงการของรัฐ แตะ 7,780  ล้านบาท  โดยโครงการคนละครึ่ง ระยะที่ 5 ยอดใช้กว่า 5,885 ล้านบาท
วันนี้ (5 กันยายน 2565) นายอนุชา บูรพชัยศรี  รองเลขาธิการนายกรัฐมนตรี ปฏิบัติหน้าที่โฆษกประจำสำนักนายกรัฐมนตรี เผยการใช้จ่ายภาครัฐและประชาชน 3 โครงการสำคัญภายใต้ "มาตรการรักษาระดับการบริโภคภายในประเทศปี 2565 ระยะที่ 2" ข้อมูลล่าสุด ณ  วันอาทิตย์ที่ 4 กันยายน 2565 เวลา 23.00 น. ยอดสะสมรวม 7,779.5 ล้านบาท โดยมีผู้ใช้สิทธิ 23.78 ล้านคน แบ่งเป็น
1. โครงการคนละครึ่ง ระยะที่ 5 มีผู้ใช้สิทธิสะสม 14.24 ล้านคน ยอดใช้จ่ายสะสม 5,885.1 ล้านบาท แบ่งเป็นส่วนที่ประชาชนจ่ายสะสม 2,981.8 ล้านบาท และรัฐร่วมจ่ายสะสม 2,903.3 ล้านบาท
2. โครงการเพิ่มกำลังซื้อให้แก่ผู้มีบัตรสวัสดิการแห่งรัฐ ระยะที่ 5 มีผู้ใช้สิทธิสะสม 9.02 ล้านคน ยอดใช้จ่ายสะสม 1,792.6 ล้านบาท
3. โครงการเพิ่มกำลังซื้อให้แก่ผู้ที่ต้องการความช่วยเหลือเป็นพิเศษ ระยะที่ 3 มีผู้ใช้สิทธิสะสม 514,716 คน ยอดใช้จ่ายสะสม 101.8 ล้านบาท
นายอนุชา ฯ  กล่าวว่าโครงการทั้ง 3 โครงการนี้ นอกจากจะเป็นส่วนหนึ่งของการลดภาระค่าใช้จ่ายของประชาชนแล้ว ยังเป็นการกระตุ้นเศรษฐกิจด้วยอีกทางหนึ่ง โดยเฉพาะอย่างยิ่งการสนับสนุนให้ผู้ประกอบการรายย่อยได้รับประโยชน์จากการซื้อ - ขายสินค้าและภาคบริการภายในประเทศ ซึ่งเสียงสะท้อนจากผู้ประกอบการส่วนใหญ่ ยอมรับว่าโครงการรักษาการบริโภคภายในประเทศของรัฐบาล ช่วยขับเคลื่อนเศรษฐกิจได้จริง และลดภาระค่าใช้จ่ายของประชาชนด้วย
........................

ที่มา : https://www.thaigov.go.th/news/contents/details/58831