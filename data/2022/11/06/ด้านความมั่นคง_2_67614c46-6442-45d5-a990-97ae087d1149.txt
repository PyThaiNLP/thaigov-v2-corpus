รัฐบาลไทย-ข่าวทำเนียบรัฐบาล-รมว.กห. ย้ำหนุนเสริมสร้างภาคเอกชนแกร่ง เป็นฐานการผลิตใช้เอง 


วันจันทร์ที่ 29 สิงหาคม 2565
พิมพ์
รมว.กห. ย้ำหนุนเสริมสร้างภาคเอกชนแกร่ง เป็นฐานการผลิตใช้เอง
ด้านอุตสาหกรรมป้องกันประเทศและความมั่นคงปลอดภัย
วันนี้ (29 สิงหาคม 2565) เวลา 09.30 น. ณ ศูนย์แสดงสินค้าอิมแพค เมืองทองธานี พล.อ.ประยุทธ์ จันทร์โอชา รัฐมนตรีว่าการกระทรวงกลาโหม (รมว.กห.) ได้เป็นประธานในการเปิดงาน Defense & Security 2022
พล.อ.คงชีพ ตันตระวาณิชย์ โฆษกกระทรวงกลาโหม เปิดเผยว่า งาน Defense & Security 2022 ซึ่งจัดขึ้น ระหว่างวันที่ 29 สิงหาคม - 1 กันยายน 2565 ณ ศูนย์แสดงสินค้าอิมแพค เมืองทองธานี เป็นการจัดแสดงเทคโนโลยีด้านอุตสาหกรรมป้องกันประเทศ เทคโนโลยีเพื่อความมั่นคง และการรักษาความปลอดภัย ซึ่งมีบริษัทต่าง ๆ จากต่างประเทศ ร่วมแสดงผลงานวิจัยและผลิตภัณฑ์
หลังจากนั้น พล.อ.ประยุทธ์ฯ ได้เดินชมการจัดแสดงเทคโนโลยี งานวิจัยและพัฒนาในหน่วยงานสังกัดกระทรวงกลาโหม (กห.) และเยี่ยมชมเทคโนโลยีผลิตภัณฑ์ด้านความมั่นคง ปลอดภัยและการบรรเทาสาธารณภัยที่ผลิตของภาครัฐ ภาคเอกชนในประเทศและต่างประเทศ โดย พล.อ.ประยุทธ์ฯ ชื่นชมภาคเอกชนไทย ถึงพัฒนาการและขีดความสามารถด้านอุตสาหกรรมป้องกันประเทศ พร้อมย้ำว่า กห. และรัฐบาล พร้อมสนับสนุนเสริมความแข็งแกร่งของภาคเอกชนภายในประเทศ ให้พร้อมเป็นฐานการผลิตอาวุธยุทโธปกรณ์ ผลิตภัณฑ์ด้านความมั่นคงปลอดภัย และการบรรเทาสาธารณภัย ให้กองทัพและประเทศในภูมิภาค

ที่มา : https://www.thaigov.go.th/news/contents/details/58568