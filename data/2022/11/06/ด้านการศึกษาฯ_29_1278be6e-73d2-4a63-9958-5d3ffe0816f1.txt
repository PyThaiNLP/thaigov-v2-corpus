รัฐบาลไทย-ข่าวทำเนียบรัฐบาล-ในหลวง โปรดเกล้าฯ เจ้าฟ้าพัชรกิติยาภา เสด็จพระราชดำเนินแทนพระองค์ไปพระราชทานปริญญาบัตร มรภ.ร้อยเอ็ด และ มรภ.ชัยภูมิ ประจำปีการศึกษา 2560-2562


วันอังคารที่ 4 ตุลาคม 2565
ในหลวง โปรดเกล้าฯ เจ้าฟ้าพัชรกิติยาภา เสด็จพระราชดำเนินแทนพระองค์ไปพระราชทานปริญญาบัตร มรภ.ร้อยเอ็ด และ มรภ.ชัยภูมิ ประจำปีการศึกษา 2560-2562
ในหลวง โปรดเกล้าฯ เจ้าฟ้าพัชรกิติยาภา เสด็จพระราชดำเนินแทนพระองค์ไปพระราชทานปริญญาบัตร มรภ.ร้อยเอ็ด และ มรภ.ชัยภูมิ ประจำปีการศึกษา 2560-2562
เมื่อวันที่ 22 กันยายน 2565 พระบาทสมเด็จพระเจ้าอยู่หัว ทรงพระกรุณาโปรดเกล้าฯ ให้ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา เสด็จแทนพระองค์ พระราชทานปริญญาบัตรแก่บัณฑิตผู้สำเร็จการศึกษาจากมหาวิทยาลัยราชภัฏร้อยเอ็ดและมหาวิทยาลัยราชภัฏชัยภูมิ ประจำปีการศึกษา 2560-2562 ณ หอประชุมมหาวชิราลงกรณ มหาวิทยาลัยราชภัฎสกลนคร รอบแรก เวลา 10.00 น. บัณฑิตผู้สำเร็จการศึกษาจากมหาวิทยาลัยราชภัฏร้อยเอ็ด มีผู้เข้ารับพระราชทานปริญญาบัตร ระดับปริญญาตรี จำนวนทั้งสิ้น 1,356 คน และรอบสอง เวลา 13.30 น. บัณฑิตผู้สำเร็จการศึกษาจากมหาวิทยาลัยราชภัฏร้อยเอ็ด มีผู้เข้ารับพระราชทานปริญญาบัตร ระดับปริญญาตรี 403 คน ระดับปริญญาโท 29 คน และระดับปริญญาเอก 4 คน รวมทั้งสิ้น 436 คน สำหรับบัณฑิตผู้สำเร็จการศึกษาจากมหาวิทยาลัยราชภัฏชัยภูมิ มีผู้เข้ารับพระราชทานปริญญาบัตร ระดับปริญญาตรี 1,305 คน ระดับปริญญาโท 27 คน และระดับปริญญาเอก 8 คน รวมทั้งสิ้น 1,340 คน ในการนี้ ศาสตราจารย์พิเศษ ดร.เอนก เหล่าธรรมทัศน์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม พร้อมด้วย ศาสตราจารย์ ดร.นายแพทย์สิริฤกษ์ ทรงศิวิไล ปลัดกระทรวงการอุดมศึกษา วิทยาศาสตร์ วิจัยและนวัตกรรม เฝ้ารับเสด็จด้วย

ที่มา : https://www.thaigov.go.th/news/contents/details/60010