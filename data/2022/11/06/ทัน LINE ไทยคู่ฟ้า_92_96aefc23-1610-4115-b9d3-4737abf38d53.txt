รัฐบาลไทย-ข่าวทำเนียบรัฐบาล-ไทยพร้อมดูแล “ผู้เข้าร่วมการประชุม APEC 2022” มุ่งรักษาความปลอดภัย ใส่ใจอาหารไทยคุณภาพ 


วันพฤหัสบดีที่ 29 กันยายน 2565
ไทยพร้อมดูแล “ผู้เข้าร่วมการประชุม APEC 2022” มุ่งรักษาความปลอดภัย ใส่ใจอาหารไทยคุณภาพ
.....
ใกล้เข้ามาแล้วกับการประชุมผู้นำเขตเศรษฐกิจเอเปคและการประชุมที่เกี่ยวข้อง APEC 2022 ในช่วงที่ประเทศไทยเป็นเจ้าภาพ ซึ่งจะจัดขึ้นระหว่างวันที่ 18 – 19 พ.ย. 65 ณ ศูนย์การประชุมแห่งชาติสิริกิติ์ และหอประชุมกองทัพเรือ สำหรับงานเลี้ยงอาหารค่ำ (Gala Dinner) อย่างเป็นทางการ
.
ล่าสุด นายอนุชา บูรพชัยศรี รองเลขาธิการนายกรัฐมนตรีฝ่ายการเมือง ปฏิบัติหน้าที่โฆษกประจำสำนักนายกรัฐมนตรี เผยว่าหน่วยงานที่เกี่ยวข้องได้เตรียมความพร้อมสำหรับการเป็นเจ้าภาพจัดการประชุมฯ ของไทยอย่างแข็งขัน
.
สำหรับการดูแลรักษาความปลอดภัยนั้น กองบัญชาการตำรวจนครบาล ได้ดำเนินการฝึกเจ้าหน้าที่ตำรวจและชุดปฏิบัติการพิเศษ ภายใต้แผนแก้ไขปัญหาสถานการณ์วิกฤต และการเผชิญเหตุที่อาจจะเกิดขึ้นเมื่อช่วง 16 - 20 ก.ย. 65 ที่ผ่านมา
.
ส่วนงานเลี้ยงอาหารค่ำอย่างเป็นทางการ ได้เตรียมการอย่างเหมาะสมและสอดคล้องกับหลัก BCG ดำเนินการคัดเลือกวัตถุดิบ เมนูอาหาร และเครื่องดื่มที่มีความเป็นเลิศในรสชาติตามตำรับไทยแท้จากทุกภูมิภาค
.
นอกจากนี้ จะนำผลิตภัณฑ์งานศิลปหัตถกรรมไทย จากมูลนิธิส่งเสริมศิลปาชีพในสมเด็จพระนางเจ้าสิริกิติ์ พระบรมราชินีนาถ มาตกแต่งบนโต๊ะอาหาร ซึ่งจะช่วยสะท้อนเอกลักษณ์ความเป็นไทยได้ชัดเจนยิ่งขึ้น
.
รัฐบาลขอให้ ปชช. ทุกคนภูมิใจ และร่วมใจกัน “เป็นเจ้าภาพ” ด้วยมิตรภาพที่ดี เพื่อให้การเป็นเจ้าภาพการประชุมฯ ครั้งนี้ สำเร็จลุล่วงไปด้วยดี
#ไทยคู่ฟ้า #ร่วมต้านโควิด19
-------------------
อัลบั้มภาพ
ข่าวที่เกี่ยวข้อง
รัฐบาลเข้ม! คุมนำเข้าสารเคมี “โซเดียมไซยาไนด์ - เบนซิลคลอไรด์ - เบนซิลไซยาไนด์ ตัดตอนกระบวนการผลิตยาเสพติด
แจ้งเตือน! ผู้ลงทะเบียนโครงการลงทะเบียนเพื่อสวัสดิการแห่งรัฐ ปี 65 หากขึ้นสถานะไม่สมบูรณ์ ต้องแก้ไขให้เสร็จภายใน 17 พ.ย. นี้
อย่าแชร์! รัฐบาลช่วยเงินทำศพผู้สูงอายุ รายละ 30,000 บาท ไม่เป็นความจริง ขอความร่วมมือ ปชช. ส่งต่อข่าวจริง คือ รัฐบาลช่วยเหลือรายละ 3,000 บาทตามหลักเกณฑ์ที่ พม. กำหนด
กรุงเทพฯ คว้าอันดับ 1 เมืองน่าพักผ่อนมากที่สุดในเอเชียแปซิฟิก (Best Leisure time city in Asia-Pacific) 6 ปีซ้อน
ปลื้ม! OHCHR ชื่นชมไทย ที่ประกาศใช้กฎหมาย “ป้องกันทรมาน – บุคคลสูญหาย ปี 65”

ที่มา : https://www.thaigov.go.th/news/contents/details/59809