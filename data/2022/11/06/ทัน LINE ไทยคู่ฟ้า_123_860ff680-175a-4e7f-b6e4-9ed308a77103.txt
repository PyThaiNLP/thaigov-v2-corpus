รัฐบาลไทย-ข่าวทำเนียบรัฐบาล-อุตุฯ เตือนอากาศแปรปรวนบริเวณไทยตอนบน ฝนตกหนักภาคใต้ ก่อนที่อุณหภูมิจะลดลง 1 - 5 องศาฯ


วันอาทิตย์ที่ 9 ตุลาคม 2565
อุตุฯ เตือนอากาศแปรปรวนบริเวณไทยตอนบน ฝนตกหนักภาคใต้ ก่อนที่อุณหภูมิจะลดลง 1 - 5 องศาฯ
.....
กรมอุตุนิยมวิทยา ออกประกาศเตือนในช่วง 9 - 14 ต.ค. 65 บริเวณความกดอากาศสูงหรือมวลอากาศเย็นกำลังปานกลางจากประเทศจีนจะแผ่เสริมลงมาปกคลุมประเทศไทยตอนบน ทำให้บริเวณดังกล่าวมีฝนฟ้าคะนอง ลมกระโชกแรง และฝนตกหนักบางแห่งเกิดขึ้นวันที่ 9 - 11 ต.ค. นี้
.
หลังจากนั้นอุณหภูมิจะลดลงกับมีลมแรง โดยภาคตะวันออกเฉียงเหนืออุณหภูมิจะลดลง 3 - 5 องศาเซลเซียส ส่วนภาคเหนือ ภาคกลาง และภาคตะวันออก อุณหภูมิจะลดลง 1 - 3 องศาเซลเซียส ขอให้ประชาชนระวังอันตรายจากสภาพอากาศแปรปรวนที่มีฝนตกหนัก ลมกระโชกแรง และอุณหภูมิลดลง รวมถึงดูแลสุขภาพไว้ด้วย
.
สำหรับลมตะวันออกที่พัดปกคลุมอ่าวไทยและภาคใต้มีกำลังแรงขึ้น ทำให้ภาคใต้มีฝนตกหนักถึงหนักมากในช่วงวันที่ 9 – 11 ต.ค นี้
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/60250