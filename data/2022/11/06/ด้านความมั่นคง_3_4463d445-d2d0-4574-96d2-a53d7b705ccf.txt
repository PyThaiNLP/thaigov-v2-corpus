รัฐบาลไทย-ข่าวทำเนียบรัฐบาล-มท.1 นำคณะลงพื้นที่ตรวจติดตามสถานการณ์น้ำ พร้อมมอบถุงยังชีพแก่ผู้ประสบภัยน้ำท่วมในพื้นที่พระนครศรีอยุธยา


วันจันทร์ที่ 29 สิงหาคม 2565
พิมพ์
มท.1 นำคณะลงพื้นที่ตรวจติดตามสถานการณ์น้ำ พร้อมมอบถุงยังชีพแก่ผู้ประสบภัยน้ำท่วมในพื้นที่พระนครศรีอยุธยา
มท.1 นำคณะลงพื้นที่ตรวจติดตามสถานการณ์น้ำ พร้อมมอบถุงยังชีพแก่ผู้ประสบภัยน้ำท่วมในพื้นที่พระนครศรีอยุธยา
วันนี้ (29 สิงหาคม 2565) เมื่อเวลา 14.00 น. พลเอกอนุพงษ์ เผ่าจินดา รัฐมนตรีว่าการกระทรวงมหาดไทย พร้อมด้วยนายสุทธิพงษ์ จุลเจริญ ปลัดกระทรวงมหาดไทย นายบุญธรรม เลิศสุขีเกษม อธิบดีกรมป้องกันและบรรเทาสาธารณภัย ผู้ตรวจราชการกระทรวงมหาดไทย รองอธิบดีกรมการปกครอง รองอธิบดีกรมส่งเสริมปกครองท้องถิ่น ผู้ว่าราชการจังหวัดพระนครศรีอยุธยา รองผู้ว่าราชการจังหวัดพระนครศรีอยุธยา ผู้อำนวยการศูนย์ป้องกันและบรรเทาสาธารณภัย เขต 2 สุพรรณบุรี หัวหน้าสำนักงานป้องกันและบรรเทาสาธารณภัยจังหวัดพระนครศรีอยุธยา นายอำเภอผักไห่ หัวหน้าส่วนราชการ อปท. กำนัน ผู้ใหญ่บ้าน ลงพื้นที่ตรวจติดตามสถานการณ์น้ำ พร้อมมอบถุงยังชีพแก่ผู้ประสบภัยที่ได้รับผลกระทบจากน้ำเอ่อล้นตลิ่งในพื้นที่ หมู่ 12 ตำบลกุฎี อำเภอผักไห่ จังหวัดพระนครศรีอยุธยา รวมถึงได้ตรวจเยี่ยมบ้านประชาชนผู้ประสบอุทกภัย พร้อมให้กำลังใจในพื้นที่ หมู่ 12 ตำบลกุฎี อำเภอผักไห่ ทั้งนี้ ศูนย์ป้องกันและบรรเทาสาธารณภัย เขต 2 สุพรรณบุรี ได้สนับสนุนรถผลิตน้ำดื่มและรถปฏิบัติการเคลื่อนย้ายผู้ประสบภัยมาอำนวยความสะดวก ให้การช่วยเหลือ และบรรเทาความเดือดร้อนแก่ผู้ประสบภัยในเบื้องต้น

ที่มา : https://www.thaigov.go.th/news/contents/details/58578