รัฐบาลไทย-ข่าวทำเนียบรัฐบาล-อนุมัติ 1,050 ล้านบาท เป็นค่าตอบแทนแก่อาสาสมัครสาธารณสุข


วันจันทร์ที่ 5 กันยายน 2565
พิมพ์
อนุมัติ 1,050 ล้านบาท เป็นค่าตอบแทนแก่อาสาสมัครสาธารณสุข
วันพุธที่ 31 สิงหาคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลดูแลอาสาสมัครสาธารณสุขที่ทุ่มเททำงานป้องกันโรคในชุมชน โดยอนุมัติงบ 1,050 ล้านบาท เพื่อเป็นค่าตอบแทน เยียวยา ชดเชยและค่าเสี่ยงภัย สำหรับอาสาสมัครสาธารณสุขประจำหมู่บ้าน หรือ อสม. กว่า 1 ล้านคน และอาสาสมัครสาธารณสุขกรุงเทพมหานคร หรือ อสส. จำนวน 10,577 คน ในอัตราคนละ 500 บาท/เดือน ระยะเวลาตั้งแต่เดือน เม.ย.-พ.ค.2565 เพื่อเป็นขวัญและกำลังใจในการปฏิบัติหน้าที่ของชาว อสส. และ อสม. ซึ่งที่ผ่านมาได้ดำเนินการเฝ้าระวัง ป้องกัน และควบคุมโรคโควิด-19 ในชุมชน เช่น ให้ความรู้แก่ประชาชนในการป้องกัน และดูแลสุขภาพตนเอง เฝ้าระวังและคัดกรองกลุ่มเสี่ยง ดูแลผู้ป่วยโควิด-19 ที่กักตัวในชุมชนและแยกกักตัวที่บ้าน ตลอดจนแนะนำกลุ่มเป้าหมายให้ตรวจ ATK และเข้ารับวัคซีน
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/58842