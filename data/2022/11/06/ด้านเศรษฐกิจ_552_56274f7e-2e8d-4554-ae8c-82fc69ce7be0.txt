รัฐบาลไทย-ข่าวทำเนียบรัฐบาล-ปลัดฯ ณัฐพล รับมอบสิ่งของอุปโภค บริโภค เพื่อนำไปช่วยเหลือผู้ประสบอุทกภัย


วันพุธที่ 19 ตุลาคม 2565
พิมพ์
ปลัดฯ ณัฐพล รับมอบสิ่งของอุปโภค บริโภค เพื่อนำไปช่วยเหลือผู้ประสบอุทกภัย
ปลัดฯ ณัฐพล รับมอบสิ่งของอุปโภค บริโภค เพื่อนำไปช่วยเหลือผู้ประสบอุทกภัย
วันนี้ (18 ตุลาคม 2565) เวลา 16.30 น. ดร.ณัฐพล รังสิตพล ปลัดกระทรวงอุตสาหกรรม พร้อมด้วย นายใบน้อย สุวรรณชาตรี ผู้ตรวจราชการกระทรวงอุตสาหกรรม รักษาราชการแทนอธิบดีกรมส่งเสริมอุตสาหกรรม นายภาสกร ชัยรัตน์ นางสาวณัฏฐิญา เนตยสุภา รองอธิบดีกรมส่งเสริมอุตสาหกรรม และผู้บริหารกระทรวงอุตสาหกรรม เข้ารับมอบสิ่งของอุปโภค บริโภค และของใช้ที่จำเป็น เพื่อนำไปช่วยเหลือและบรรเทาความเดือดร้อนในเบื้องต้น ให้กับผู้ประสบอุทกภัยน้ำท่วม โดยได้รับการสนับสนุนจากกรมโรงงานอุตสาหกรรม นำโดยนายจุลพงษ์ ทวีศรี รองปลัดกระทรวงอุตสาหกรรม รักษาราชการแทนอธิบดีกรมโรงงานอุตสาหกรรม เป็นผู้มอบสิ่งของ ณ ห้องนิทรรศการ กรมส่งเสริมอุตสาหกรรม

ที่มา : https://www.thaigov.go.th/news/contents/details/60640