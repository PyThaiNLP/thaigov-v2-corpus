รัฐบาลไทย-ข่าวทำเนียบรัฐบาล-ธพว. จับมือ สสว. จัดใหญ่มหกรรมหนุนเอสเอ็มอีเข้าถึง ‘จัดซื้อจัดจ้างภาครัฐ’  เสิร์ฟสินเชื่อเสริมสภาพผู้รับเหมา ยื่นกู้ได้ทันที พบกันวันที่ 9 ก.ย. ด่วน! รับจำนวนจำกัด


วันศุกร์ที่ 2 กันยายน 2565
พิมพ์
ธพว. จับมือ สสว. จัดใหญ่มหกรรมหนุนเอสเอ็มอีเข้าถึง ‘จัดซื้อจัดจ้างภาครัฐ’  เสิร์ฟสินเชื่อเสริมสภาพผู้รับเหมา ยื่นกู้ได้ทันที พบกันวันที่ 9 ก.ย. ด่วน! รับจำนวนจำกัด
ธพว. จับมือกับ สำนักงานส่งเสริมวิสาหกิจขนาดกลางและขนาดย่อม (สสว.) จัดมหกรรม “เพิ่มโอกาสเป็น “คู่ค้ากับรัฐ” และเข้าถึงแหล่งเงินทุน SME”  ในวันที่ 9 ก.ย.65 เวลา 08.30-16.00 น. ณ ห้องวิภาวดีบอลรูม เอ โรงแรมเซ็นทารา แกรนด์ เซ็นทรัลพลาซา ลาดพร้าว
นางสาวนารถนารี รัฐปัตย์ กรรมการผู้จัดการ ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank เปิดเผยว่า ธพว. จับมือกับ สำนักงานส่งเสริมวิสาหกิจขนาดกลางและขนาดย่อม (สสว.) จัดมหกรรม “เพิ่มโอกาสเป็น “คู่ค้ากับรัฐ” และเข้าถึงแหล่งเงินทุน SME”  ในวันที่ 9 ก.ย.65 เวลา 08.30-16.00 น. ณ ห้องวิภาวดีบอลรูม เอ โรงแรมเซ็นทารา แกรนด์ เซ็นทรัลพลาซา ลาดพร้าวสนับสนุนผู้ประกอบการเอสเอ็มอีเข้าถึงตลาดจัดซื้อจัดจ้างภาครัฐที่มีมูลค่ากว่า 1.3 ล้านล้านบาทต่อปี
ความพิเศษของมหกรรมครั้งนี้ ผู้ประกอบการเอสเอ็มอีที่เข้าร่วมจะได้เข้าถึงสิทธิประโยชน์การขึ้นทะเบียน THAI SME-GP เช่น ได้รับแต้มต่อ 10% กรณีจัดซื้อจัดจ้างโดยใช้เกณฑ์ราคาพิจารณา และแต้มต่อ 15% กรณีจัดซื้อจัดจ้างโดยใช้เกณฑ์ราคาพิจารณา  ได้รับพิจารณาเป็นลำดับแรกกรณีจัดซื้อจัดซื้อจัดจ้างวงเงินไม่เกิน 500,000 บาท ได้รับสิทธิประโยชน์สนับสนุนเข้าถึงตลาดภาครัฐจากหน่วยงานที่เกี่ยวข้อง และได้รับโอกาสเข้าโครงการพัฒนาศักยภาพเพื่อเข้าสู่ตลาดจัดซื้อจัดจ้างภาครัฐจาก สสว. เป็นต้น
นอกจากนั้น ธพว. จัดเตรียมเจ้าหน้าที่มาให้บริการ “เติมทุนคู่พัฒนา” อย่างใกล้ชิดแบบตัวต่อตัว โดยด้านการเงิน จัดเตรียมสินเชื่อเงื่อนไขพิเศษ ยื่นกู้ได้ทันทีภายในงาน เพื่อเป็นทุนหมุนเวียน พร้อมรับงานภาครัฐหรือเอกชน  วงเงินกู้สูงสุด 50 ล้านบาท เช่น สินเชื่อเสริมสภาพคล่องผู้รับเหมา และสินเชื่อ 3D เป็นต้น อีกทั้ง  มีบริการด้านพัฒนาโครงการ “SME D Coach” ให้คำปรึกษาธุรกิจครบวงจร โดยโค้ชมืออาชีพ ฟรี ช่วยยกระดับธุรกิจ เติบโตอย่างยั่งยืน
รับจำนวนจำกัด เพียง 200 กิจการเท่านั้น มาก่อนได้ก่อน  ลงทะเบียนโดยคลิก  https://shorturl.asia/8jF4t หรือสแกน QR Code ในโปสเตอร์ประชาสัมพันธ์ สอบถามข้อมูลเพิ่มเติมได้ที่ ฝ่ายส่งเสริมการตลาด โทร.02-265-3775 หรือ Call Center 1357

ที่มา : https://www.thaigov.go.th/news/contents/details/58762