รัฐบาลไทย-ข่าวทำเนียบรัฐบาล-​รองโฆษกฯ เตือนภัยอย่างหลงเชื่อข่าวปลอมรับสมัครทำงานที่เกาหลีไม่จำกัดวุฒิฯ หรือชวนไปเก็บผัก


วันพฤหัสบดีที่ 27 ตุลาคม 2565
พิมพ์
​รองโฆษกฯ เตือนภัยอย่างหลงเชื่อข่าวปลอมรับสมัครทำงานที่เกาหลีไม่จำกัดวุฒิฯ หรือชวนไปเก็บผัก
​รองโฆษกฯ เตือนภัยอย่างหลงเชื่อข่าวปลอมรับสมัครทำงานที่เกาหลีไม่จำกัดวุฒิฯ หรือชวนไปเก็บผัก
วันนี้ (27 ตุลาคม 2565) นางสาวรัชดา ธนาดิเรก รองโฆษกประจำสำนักนายกรัฐมนตรี เปิดเผยว่า ขณะนี้มีข่าวปลอมที่มีลักษณะจูงใจเกี่ยวกับการจัดหางานในต่างประเทศจากสื่อสังคมออนไลน์ทำให้ประชาชนหลงเชื่อและถูกหลอกเป็นเหยื่อ ออกมาต่อเนื่อง และยังมีคนหลงเชื่ออยู่ จึงต้องขอย้ำเตือนเป็นระยะๆ
โดยล่าสุด มีข้อมูลที่เผยแพร่กันมาก 2 เรื่อง “เกาหลีเปิดรับแรงงาน 5 อาชีพ ไม่ใช้วุฒิการศึกษา เงินเดือนสูงสุด 70,000 บาท” และ “หาคนไทยไปทำงานไร่ผักสลัดเกาหลี ค่าแรง 75,000 บาทขึ้นไป ไม่จำกัดวุฒิการศึกษา”  กระทรวงแรงงานแจ้งว่า ไม่เป็นความจริง
ทั้งนี้ ขอให้ผู้สนใจทํางานเกาหลีใต้ ติดตามข่าวสารจากกองบริหารแรงงานไทยไปต่างประเทศ ผ่านเว็บไซต์ doe.go.th/overseas หรือเพจเฟซบุ๊ก : Epsthailand เพื่อป้องกันการถูกหลอกลวง หรือสามารถสอบถามรายละเอียดเพิ่มเติมได้ที่ สํานักงานจัดหางานจังหวัดทุกจังหวัด สํานักงานจัดหางานกรุงเทพมหานครพื้นที่ 1 – 10 หรือกองบริหารแรงงานไทยไปต่างประเทศ ฝ่ายจัดส่งไปทํางานสาธารณรัฐเกาหลี EPS โทร 0 2245 6716 , 0 2245 9429 หรือที่สายด่วนกระทรวงแรงงาน โทร.1506 กด 2 กรมการจัดหางาน

ที่มา : https://www.thaigov.go.th/news/contents/details/60909