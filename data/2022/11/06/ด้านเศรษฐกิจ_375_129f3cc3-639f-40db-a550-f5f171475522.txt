รัฐบาลไทย-ข่าวทำเนียบรัฐบาล-ผู้ช่วยรัฐมนตรีฯ ธีระยุทธ เป็นประธานในพิธีเปิดงานสัมมนาวิชาการ ECO Innovation Forum 2022 


วันศุกร์ที่ 30 กันยายน 2565
พิมพ์
ผู้ช่วยรัฐมนตรีฯ ธีระยุทธ เป็นประธานในพิธีเปิดงานสัมมนาวิชาการ ECO Innovation Forum 2022
ผู้ช่วยรัฐมนตรีฯ ธีระยุทธ เป็นประธานในพิธีเปิดงานสัมมนาวิชาการ ECO Innovation Forum 2022
วันนี้ (30 กันยายน 2565) นายธีระยุทธ วานิชชัง
ผู้ช่วยรัฐมนตรีประจำกระทรวงอุตสาหกรรม เป็นประธานในพิธีเปิดงานสัมมนาวิชาการ ECO Innovation Forum 2022 ภายใต้แนวคิด “Eco Journey to Carbon Neutrality” ซึ่งกระทรวงอุตสาหกรรม โดยการนิคมอุตสาหกรรมแห่งประเทศไทย ร่วมกับสถาบันน้ำและสิ่งแวดล้อมเพื่อความยั่งยืน สภาอุตสาหกรรมแห่งประเทศไทย จัดงานฯ ต่อเนื่องมาเป็นปีที่ 6 โดยภายในงานมีการจัดเสวนาวิชาการในหลายประเด็น และมีพิธีมอบโล่เกียรติยศ และประกาศนียบัตรเกียรติคุณให้กับนิคมอุตสาหกรรมที่ยกระดับเป็นเมืองอุตสาหกรรมเชิงนิเวศ ระดับ Eco-World Class จำนวน 6 แห่ง ระดับ Eco-Excellence จำนวน 20 แห่ง ระดับ Eco-Champion จำนวน 38 แห่ง โรงงานอุตสาหกรรม 4.0 จำนวน 2 แห่ง โรงงานอุตสาหกรรมเชิงนิเวศ (Eco Factory) จำนวน 70 แห่ง โรงงานเครือข่ายลดก๊าซเรือนกระจกดีเด่น จำนวน  4 แห่ง และวอเตอร์ฟุตพริ้น (Water Footprint) จำนวน 10 แห่ง โดยมี นายกฤชนนท์ อัยยปัญญา เลขานุการรัฐมนตรีว่าการกระทรวงอุตสาหกรรม นายวีริศ อัมระปาล ผู้ว่าการการนิคมอุตสาหกรรมแห่งประเทศไทย และนายสมชาย หวังวัฒนาพาณิช รองประธานสภาอุตสาหกรรมแห่งประเทศไทย และประธานสถาบันน้ำและสิ่งแวดล้อมเพื่อความยั่งยืน ร่วมด้วย ณ ห้องแกรนด์ฮอลล์ ศูนย์นิทรรศการและการประชุมไบเทค บางนา กรุงเทพฯ

ที่มา : https://www.thaigov.go.th/news/contents/details/59899