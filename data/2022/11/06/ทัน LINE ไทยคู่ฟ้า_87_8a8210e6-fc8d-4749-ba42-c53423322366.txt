รัฐบาลไทย-ข่าวทำเนียบรัฐบาล-ครม. อนุมัติ 2,100 ลบ. ค่าตอบแทน อสม. - อสส. 1.05 ล้านคน 4 เดือน (มิ.ย. - ก.ย. 65) 500 บ./คน/เดือน


วันอังคารที่ 27 กันยายน 2565
ครม. อนุมัติ 2,100 ลบ. ค่าตอบแทน อสม. - อสส. 1.05 ล้านคน 4 เดือน (มิ.ย. - ก.ย. 65) 500 บ./คน/เดือน
.....
ที่ประชุม ครม. (27 ก.ย. 65) อนุมัติงบกลาง วงเงิน 2,100.61 ล้านบาท สำหรับโครงการค่าตอบแทน เยียวยา ชดเชย และเสี่ยงภัย สําหรับการปฏิบัติงานของ อสม. และ อสส. ในการเฝ้าระวัง ป้องกัน และควบคุมโรคโควิด-19 ในชุมชน รวม 1,050,306 คน ในอัตรา 500 บ./คน/เดือน เป็นเวลา 4 เดือน ตั้งแต่เดือน มิ.ย. - ก.ย. 65
.
ซึ่งเป็นไปตามสถานการณ์การแพร่ระบาดของโรคโควิด-19 ที่ยังไม่ยุติ แม้ประเทศไทยจะเตรียมเข้าสู่ระยะ Post-Pandemic แล้ว แต่ยังคงต้องสนับสนุนบทบาทของ อสม. ในการเฝ้าระวัง ป้องกัน และควบคุมโรคฯ โดยรัฐบาลได้อนุมัติค่าตอบแทน อสม. และ อสส. มาอย่างต่อเนื่อง เพื่อสร้างขวัญและกำลังใจแก่บุคลากรด่านหน้ากลุ่มนี้
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/59750