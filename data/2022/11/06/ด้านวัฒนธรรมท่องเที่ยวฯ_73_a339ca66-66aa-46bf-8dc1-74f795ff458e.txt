รัฐบาลไทย-ข่าวทำเนียบรัฐบาล-วธ.ร่วมประชุมรัฐมนตรีอาเซียนที่กำกับดูแลงานด้านวัฒนธรรมและศิลปะ (AMCA) ครั้งที่ 10 และการประชุมที่เกี่ยวข้องกับประเทศคู่เจรจา 


วันศุกร์ที่ 28 ตุลาคม 2565
วธ.ร่วมประชุมรัฐมนตรีอาเซียนที่กำกับดูแลงานด้านวัฒนธรรมและศิลปะ (AMCA) ครั้งที่ 10 และการประชุมที่เกี่ยวข้องกับประเทศคู่เจรจา
วธ.ร่วมประชุมรัฐมนตรีอาเซียนที่กำกับดูแลงานด้านวัฒนธรรมและศิลปะ (AMCA) ครั้งที่ 10 และการประชุมที่เกี่ยวข้องกับประเทศคู่เจรจา หัวข้อ “การส่งเสริมบทบาทด้านวัฒนธรรมและศิลปะอาเซียนในยุคหลังการระบาดของโควิด-19
วธ.ร่วมประชุมรัฐมนตรีอาเซียนที่กำกับดูแลงานด้านวัฒนธรรมและศิลปะ (AMCA) ครั้งที่ 10 และการประชุมที่เกี่ยวข้องกับประเทศคู่เจรจา หัวข้อ “การส่งเสริมบทบาทด้านวัฒนธรรมและศิลปะอาเซียนในยุคหลังการระบาดของโควิด-19
เมื่อวันที่ 27 ตุลาคม 2565 นายอิทธิพล คุณปลื้ม รัฐมนตรีว่าการกระทรวงวัฒนธรรม พร้อมด้วย นางยุถิกา อิศรางกูร ณ อยุธยา รองปลัดกระทรวงวัฒนธรรม นางสาวดารุณี ธรรมโพธิ์ดล ที่ปรึกษากระทรวงวัฒนธรรมด้านต่างประเทศ และผู้แทนของกระทรวงวัฒนธรรมประเทศไทย เข้าร่วมการประชุมรัฐมนตรีอาเซียนที่กำกับดูแลงานด้านวัฒนธรรมและศิลปะ (AMCA) ครั้งที่ 10 และการประชุมที่เกี่ยวข้องกับประเทศคู่เจรจา หัวข้อ “การส่งเสริมบทบาทด้านวัฒนธรรมและศิลปะอาเซียนในยุคหลังการระบาดของโควิด-19 เพื่อการพัฒนาที่ยั่งยืน” ผ่านระบบการประชุมทางไกล (Video Conference) ณ ห้องประชุม 1 ชั้น 8 อาคารวัฒนธรรมวิศิษฏ์ กระทรวงวัฒนธรรม โดยมี นางสวนสวรรค์ วิยะเกต (Mrs.Suanesavanh Vignaket) รัฐมนตรีว่าการกระทรวงแถลงข่าว วัฒนธรรม และท่องเที่ยว สาธารณรัฐประชาธิปไตยประชาชนลาว เป็นเจ้าภาพในการจัดการประชุมดังกล่าว
ทั้งนี้ รัฐมนตรีว่าการกระทรวงวัฒนธรรมได้แสดงวิสัยทัศน์ในหัวข้อการประชุมครั้งนี้ โดยนำเสนอโครงการและกิจกรรมที่กระทรวงวัฒนธรรมไทยได้ดำเนินการและร่วมมือกับหน่วยงานที่เกี่ยวข้องเพื่อให้การส่งเสริมวัฒนธรรมและศิลปะอาเซียนมีความต่อเนื่องทั้งในระยะเปลี่ยนผ่าน และหลังการระบาดของโควิด-19 อาทิ การจัดกิจกรรมในรูปแบบผสมผสานทั้งออนไลน์และออฟไลน์ การใช้เทคโนโลยีดิจิทัลเข้ามามีส่วนในการเผยแพร่และสร้างปฏิสัมพันธ์ระหว่างผู้เข้าร่วมกิจกรรม  นอกจากนี้ ยังได้เน้นย้ำถึงความสำคัญในการจัดเก็บข้อมูลทางวัฒนธรรมเพื่อนำไปต่อยอดและใช้ประโยชน์ในการสร้างสรรค์และผลักดันความร่วมมือด้านวัฒนธรรมและศิลปะของภูมิภาคอาเซียน ต่อไป

ที่มา : https://www.thaigov.go.th/news/contents/details/60959