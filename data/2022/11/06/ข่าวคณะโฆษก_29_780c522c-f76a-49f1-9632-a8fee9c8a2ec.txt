รัฐบาลไทย-ข่าวทำเนียบรัฐบาล-เริ่มวันนี้ !  รัฐบาลชวนประชาชน เริ่มใช้วงเงินสิทธิ “คนละครึ่ง เฟส 5” โดยรัฐร่วมจ่ายร้อยละ 50 ไม่เกิน 150 บาท/คน/วัน ตั้งแต่วันนี้ถึง 31 ต.ค. 65 


วันพฤหัสบดีที่ 1 กันยายน 2565
พิมพ์
เริ่มวันนี้ !  รัฐบาลชวนประชาชน เริ่มใช้วงเงินสิทธิ “คนละครึ่ง เฟส 5” โดยรัฐร่วมจ่ายร้อยละ 50 ไม่เกิน 150 บาท/คน/วัน ตั้งแต่วันนี้ถึง 31 ต.ค. 65
เริ่มวันนี้ !  รัฐบาลชวนประชาชน เริ่มใช้วงเงินสิทธิ “คนละครึ่ง เฟส 5” โดยรัฐร่วมจ่ายร้อยละ 50 ไม่เกิน 150 บาท/คน/วัน ตั้งแต่วันนี้ถึง 31 ต.ค. 65
วันนี้ (1 กันยายน 65)  นายอนุชา บูรพชัยศรี รองเลขาธิการนายกรัฐมนตรีฝ่ายการเมือง ปฏิบัติหน้าที่โฆษกประจำสำนักนายกรัฐมนตรี เชิญชวนประชาชนผู้มีสิทธิในโครงการ “คนละครึ่ง เฟส 5” เริ่มใช้สิทธิได้ตั้งแต่วันนี้ถึง 31 ต.ค. 65  โดยรัฐร่วมจ่ายร้อยละ 50 ไม่เกิน 150 บาท/คน/วัน  ไม่เกิน 800 บาทต่อคน ตลอดระยะเวลาโครงการ ฯ  สำหรับประชาชนรายใหม่ที่ไม่เคยใช้สิทธิ์หรือไม่เคยยืนยันตัวตน ขอให้เร่งยืนยันตัวตนก่อนใช้สิทธิ์ครั้งแรก โดยใช้บัตรประชาชนในการยืนยันตันตน ณ ตู้เอทีเอ็ม สีเทา ของธนาคารกรุงไทย หรือธนาคารกรุงไทยฯ ทุกสาขา หรือผ่านแอปพลิเคชัน Krungthai NEXT โดยผู้มีสิทธิรายใหม่และรายเดิมจะต้องใช้สิทธิครั้งแรกผ่านเป๋าตังภายในวันพุธที่ 14 กันยายน 2565 เวลา 22.59 น. เพื่อมิให้ถูกตัดสิทธิ์
สำหรับความคืบหน้าการลงทะเบียนของประชาชนและผู้ประกอบการร้านค้า ณ วันที่ 31 สิงหาคม 2565 เวลา 15.00น. ประชาชนรายเดิมที่เคยใช้สิทธิโครงการฯระยะที่4 (ประชาชนรายเดิมฯ) กดยืนยันสิทธิเข้าร่วมโครงการฯ ระยะที่ 5 แล้วจำนวน 18.76 ล้านราย หรือคิดเป็น สัดส่วนร้อยละ 71.41 ของจำนวนประชาชนรายเดิมฯ ทั้งสิ้นจำนวน 26.27 ล้านราย ส่วนประชาชนรายใหม่ฯ ได้มีการลงทะเบียนเข้าร่วมครบจำนวน 2.30 แสนรายแล้ว ในส่วนของผู้ประกอบการร้านค้า ณ วันท่ี 30 สิงหาคม 2565 เวลา 23.00น. มีผู้ประกอบการร้านค้าลงทะเบียนเข้าร่วมสะสมแล้วทั้งสิ้น 426,328 ร้านค้า ทั้งนี้ ผู้ประกอบการ ร้านค้า ยังสามารถลงทะเบียนเข้าร่วมโครงการ ฯ จนกว่ากระทรวงการคลังจะประกาศปิดรับสมัคร
นายอนุชา กล่าวว่า “โครงการคนละครึ่งเฟส 5 ใช้วงเงินรวม 21,200 ล้านบาท ซึ่งรัฐบาลมีวัตถุประสงค์เพื่อกระตุ้นการจับจ่ายใช้สอยภายในประเทศ บรรเทาภาระค่าใช้จ่ายให้ประชาชน และช่วยเพิ่มสภาพคล่องและกระตุ้นรายได้ให้ร้านค้าและผู้ประกอบการรายย่อย ผ่านการใช้จ่ายค่าอาหาร เครื่องดื่ม สินค้าและบริการทั่วไป รวมถึงบริการขนส่งสาธารณะ จึงขอเชิญชวนให้ประชาชนใช้สิทธิวงเงิน ตามกรอบระยะเวลา เพื่อร่วมกันสนับสนุนเศรษฐกิจฐานราก เดินหน้าขับเคลื่อนเศรษฐกิจไทยทุกระดับให้ขยายตัวอย่างต่อเนื่อง”

ที่มา : https://www.thaigov.go.th/news/contents/details/58685