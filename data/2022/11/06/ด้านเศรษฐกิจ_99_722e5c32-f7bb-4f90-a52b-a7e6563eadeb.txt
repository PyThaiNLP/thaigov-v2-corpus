รัฐบาลไทย-ข่าวทำเนียบรัฐบาล-รองปลัดฯ วรวรรณ นำคณะผู้บริหาร ลงพื้นที่เยี่ยมชมการดำเนินงาน หมู่บ้าน CIV ชุมนุมบางใบไม้ จังหวัดสุราษฎร์ธานี


วันศุกร์ที่ 9 กันยายน 2565
พิมพ์
รองปลัดฯ วรวรรณ นำคณะผู้บริหาร ลงพื้นที่เยี่ยมชมการดำเนินงาน หมู่บ้าน CIV ชุมนุมบางใบไม้ จังหวัดสุราษฎร์ธานี
รองปลัดฯ วรวรรณ นำคณะผู้บริหาร ลงพื้นที่เยี่ยมชมการดำเนินงาน หมู่บ้าน CIV ชุมนุมบางใบไม้ จังหวัดสุราษฎร์ธานี
สุราษฎร์ธานี- วันที่ 5 กันยายน 2565 นางวรวรรณ ชิตอรุณ รองปลัดกระทรวงอุตสาหกรรม ลงพื้นที่เยี่ยมชมการดำเนินงาน โครงการหมู่บ้านอุตสาหกรรมสร้างสรรค์ (Creative Industry Village: CIV) พร้อมด้วย นายเศรษฐรัชต์ เลือดสกุล ผู้ช่วยปลัดกระทรวงอุตสาหกรรม นายนฤบดินทร์ วุฒิวรรณ ผู้อำนวยการกองยุทธศาสตร์และแผนงาน นางสาวรัชญา กุลณพงษ์ ผู้อำนวยการฝ่ายความยั่งยืน บริษัท โทเทิ่ล แอ็คเซ็ส คอมมูนิเคชั่น จำกัด (มหาชน) (DTAC) พร้อมคณะ โดยมี นางทัศนีย์ ภักดีประพันธ์ อุตสาหกรรมจังหวัดสุราษฎร์ธานี ให้การต้อนรับ ณ ชุมนุมบางใบไม้ ตำบลบางใบไม้ อำเภอเมือง จังหวัดสุราษฎร์ธานี
โดยการลงพื้นที่เยี่ยมชม หมู่บ้าน CIV ในครั้งนี้ รองปลัดฯ วรวรรณ พร้อมคณะ ได้เยี่ยมชมการดำเนินงาน ของชุมชนบางใบไม้ ได้แก่ - ศูนย์การเรียนรู้ Coconut Academy by สวนลุงสงค์ เป็นศูนย์การเรียนรู้ผลิตภัณฑ์น้ำมันมะพร้าวสกัดเย็น ซึ่งปัจจุบัน เปิดเป็นสถานที่ศึกษาดูงานในการผลิตน้ำมันมะพร้าวสกัดเย็น และผลิตภัณฑ์จากน้ำมันมะพร้าว แหล่งท่องเที่ยวเชิงสุขภาพ และการอนุรักษ์ภูมิปัญญาท้องถิ่น มีผลิตภัณฑ์ อาทิเช่น น้ำมันมะพร้าวสกัดเย็น น้ำมันมะพร้าวสำหรับปรุงอาหาร สบู่น้ำมันมะพร้าว แชมพู เซรั่มบำรุงผม เป็นต้น - วิสาหกิจชุมนุมรักษ์สมุนไพรตำบลบางไทร เป็นการแปรรูปสมุนไพรท้องถิ่น สู่ผลิตภัณฑ์ชุมชน อาทิเช่น สบู่เหลว 3 สมุนไพร ประกอบด้วย เหงือกปลาหมอ ขมิ้นชัน และสำมะงา น้ำยาบ้วนปากสมุนไพร ทันตมูลาเฟรช และชาสมุนไพร เพื่อปรับสมดุลสตรีธาตุ เป็นต้น
ทั้งนี้ กระทรวงอุตสาหกรรม ได้ร่วมกับ "ดีแทค เน็ตทำกิน" เพื่อพัฒนาทักษะทางดิจิทัล โดยหมู่บ้าน CIV ชุมนุมบางใบไม้ ยังได้รับการสนับสนุนในด้านต่าง ๆ จากกระทรวงอุตสาหกรรม ได้แก่ การบูรณาการร่วมกับจังหวัดสุราษฎร์ธานี โครงการพัฒนาเมืองสมุนไพรสุราษฎร์ธานี (Suratthani Herbal City) ได้รับการสนับสนุน Big Brother ช่วยเหลือชุมชน โครงการส่งเสริมและพัฒนาด้านการมาตรฐานผลิตภัณฑ์ชุมชน (มผช.) โครงการเสริมแกร่ง SME กองทุนพัฒนาเอสเอ็มอี ตามแนวประชารัฐ นอกจากนี้ รองปลัดฯ วรวรรณ ได้มอบเครื่องหมาย มอก.เอส ให้แก่ผู้ประกอบการ ได้แก่ ด้านการบริการกิจกรรมเชิงนิเวศเพื่อการท่องเที่ยว มอก.เอส 198-2565 ด้านการบริการหมู่บ้านอุตสาหกรรมสรรค์เพื่อการท่องเที่ยว มอก.เอส 199-2565 ด้านการบริการร้านกาแฟ มอก.เอส 79-2562 และ ผลิตภัณฑ์สบู่เหลวสมุนไพร มอก.เอส 14-2562

ที่มา : https://www.thaigov.go.th/news/contents/details/58889