รัฐบาลไทย-ข่าวทำเนียบรัฐบาล-จังหวัดเพชรบูรณ์ นำคณะนักพัฒนาชุมชน จัดกิจกรรมวันคล้ายวันก่อตั้งกรมการพัฒนาชุมชน ครบรอบ 60 ปี และกิจกรรมส่งเสริมความสัมพันธ์ สอ.พช ประจำปี 2565 


วันเสาร์ที่ 8 ตุลาคม 2565
พิมพ์
จังหวัดเพชรบูรณ์ นำคณะนักพัฒนาชุมชน จัดกิจกรรมวันคล้ายวันก่อตั้งกรมการพัฒนาชุมชน ครบรอบ 60 ปี และกิจกรรมส่งเสริมความสัมพันธ์ สอ.พช ประจำปี 2565
จังหวัดเพชรบูรณ์ นำคณะนักพัฒนาชุมชน จัดกิจกรรมวันคล้ายวันก่อตั้งกรมการพัฒนาชุมชน ครบรอบ 60 ปี และกิจกรรมส่งเสริมความสัมพันธ์ สอ.พช ประจำปี 2565 พร้อมนำผลผลิตจาก โคก หนอง นา ช่วยเหลือผู้ประสบภัยน้ำท่วม
วันนี้ (7 ตุลาคม 2565) เวลา 17.00 น. นายกฤษณ์ คงเมือง ผู้ว่าราชการจังหวัดเพชรบูรณ์ นำคณะข้าราชการพัฒนาชุมชนจังหวัดเพชรบูรณ์ จัดกิจกรรมวันคล้ายวันก่อตั้งกรมการพัฒนาชุมชน ครบรอบ 60 ปี และกิจกรรมส่งเสริมความสัมพันธ์ สอ.พช ประจำปี 2565 ณ ศาลาเจ้าฟ้า วัดเพชรวราราม อ.เมือง จ.เพชรบูรณ์ ศาลากลางจังหวัดเพชรบูรณ์ และแปลงพัฒนาพื้นที่ต้นแบบ โคก หนอง นา หมู่ที่ 3 ต.นาป่า อ.เมือง จ.เพชรบูรณ์ โดยมีนางสาวมนทิรา เข็มทอง พัฒนาการจังหวัดเพชรบูรณ์ ดร.ไพศาล สุขปัญญา อดีตผู้ตรวจราชการกรม นางวาสนา ธีรนิติ ประธานคณะทำงานขับเคลื่อนกองทุนพัฒนาบทบาทสตรีจังหวัดเพชรบูรณ์ นางธีรพร พรพฤฒิพันธุ์ ประธานบริษัท ประชารัฐรักสามัคคีเพชรบูรณ์ (วิสาหกิจเพื่อสังคม) จำกัด และประธานเครือข่าย OTOP จังหวัดเพชรบูรณ์ นางสายสมร อุ่นเรือน ผู้ทรงคุณวุฒิคณะอนุกรรมการกองทุนพัฒนาบทบาทสตรีจังหวัด พัฒนาการอำเภอทุกอำเภอ และเจ้าหน้าที่พัฒนาชุมชนจังหวัดและอำเภอ เข้าร่วมกิจกรรม ทั้งนี้ ก่อนเริ่มกิจกรรมได้ร่วมแสดงความเสียใจต่อเหตุการณ์ความรุนแรงที่เกิดขึ้น ณ จังหวัดหนองบัวลำภู ด้วยการยืนสงบนิ่งเป็นเวลา 1 นาที เพื่อไว้อาลัยต่อผู้เสียชีวิต ผู้ได้รับบาดเจ็บ และผู้ได้รับผลกระทบจากเหตุการณ์ดังกล่าว รวมถึงครอบครัวของผู้ที่ต้องประสบความสูญเสีย
นายกฤษณ์ คงเมือง ผู้ว่าราชการจังหวัดเพชรบูรณ์ กล่าวว่า ในโอกาสที่กรมการพัฒนาชุมชนก้าวเข้าสู่ปีที่ 61 จังหวัดเพชรบูรณ์มีความมุ่งมั่นพัฒนาชุมชนด้วยการน้อมนำหลักปรัชญาของเศรษฐกิจพอเพียงมาประยุกต์ใช้ เพื่อรองรับการเปลี่ยนแปลงในมิติต่าง ๆ ทั้งบริบทโลก และสังคมไทย ในด้านความมั่นคง เศรษฐกิจ สังคม วัฒนธรรม และสิ่งแวดล้อม ด้วยการเสริมสร้างความเข้มแข็งของชุมชนให้มีความสามารถในการพึ่งตนเองได้ทำให้มีงานทำ มีอาชีพ มีรายได้ มีความมั่นคง และมีคุณภาพชีวิตที่ดีอย่างยั่งยืน พร้อมส่งเสริมแนวคิดด้านการบริหารจัดการ เพื่อนำไปสู่การยกระดับเศรษฐกิจฐานราก และการพัฒนาเครือข่ายที่เข้มแข็ง ผนึกกำลังร่วมกับกลไก 3 5 7 (3 ระดับ 5 กลไก 7 ภาคีเครือข่าย) และพลัง “บวร บรม ครบ” ขยายผลสู่การเชื่อมโยงความร่วมมือทั้งในและต่างประเทศ
นายกฤษณ์ คงเมือง ผู้ว่าราชการจังหวัดเพชรบูรณ์ กล่าวต่อว่า กิจกรรมวันคล้ายวันก่อตั้งกรมการพัฒนาชุมชน ครบรอบ 60 ปี และกิจกรรมส่งเสริมความสัมพันธ์ สอ.พช ประจำปี 2565 ประกอบด้วย การอ่านสารอธิบดีกรมการพัฒนาชุมชน เนื่องในโอกาสวันคล้ายวันก่อตั้ง กรมการพัฒนาชุมชน ครบรอบ 60 ปี และมอบแนวทางการปฏิบัติงาน โดยมีใจความสำคัญว่า “ผลการดำเนินงานที่ผ่านมา เป็นบทพิสูจน์ที่มีคุณค่า และเป็นความภาคภูมิใจในการปฏิบัติงานของบุคลากร กรมการพัฒนาชุมชน ขอให้ปลูกฝังอุดมการณ์การทำงานที่ใกล้ชิดกับประชาชนสู่คนรุ่นต่อไป บนพื้นฐานของการมีส่วนร่วม และยึดหลักปรัชญาการพัฒนาชุมชนไปใช้ เพื่อเติบโตไปพร้อมกันกับคนในชุมชน” จากนั้น มีพิธีทำบุญทางศาสนา โดยพระสงฆ์ จำนวน 9 รูป ให้ศีลและเจริญพระพุทธมนต์ พร้อมถวายจตุปัจจัยและเครื่องไทยธรรม และการบรรยายในหัวข้อ “ความรู้ในหลักการ สิทธิประโยชน์ของสหกรณ์ที่สมาชิกควรรู้” โดย ดร.ไพศาล สุขปัญญา อดีตผู้ตรวจราชการกรม มาให้ความรู้ความเข้าใจในหลักการ สิทธิประโยชน์ของสมาชิก และวัตถุประสงค์ของสหกรณ์ออมทรัพย์ กรมการพัฒนาชุมชน นอกจากนี้ ยังมีการจัดกิจกรรมบำเพ็ญประโยชน์ แบ่งปัน “ผลผลิตจากแปลงโคก หนอง นา” สู่ ผู้ประสบภัยน้ำท่วม โดยได้รับมอบผลผลิตที่ได้จากการแบ่งปันของครัวเรือนต้นแบบการพัฒนาคุณภาพชีวิต (โคก หนอง นา) ผู้แทนชมรมแม่บ้านมหาดไทย ผู้แทนคณะกรรมการพัฒนาสตรีจังหวัดเพชรบูรณ์ และประธานเครือข่าย OTOP ซึ่งได้นำไปมอบให้พี่น้องผู้ประสบภัยในพื้นที่อำเภอวิเชียรบุรี และอำเภอศรีเทพ
“ในช่วงบ่ายผู้เข้าร่วมกิจกรรมได้เดินทางไปแปลงพัฒนาพื้นที่ต้นแบบการพัฒนาคุณภาพชีวิต (โคก หนอง นา) หมู่ที่ 3 ต.นาป่า อ.เมือง จ.เพชรบูรณ์ เพื่อร่วมกิจกรรม เดิน - วิ่ง อนุรักษ์ทรัพยากรธรรมชาติและสิ่งแวดล้อม พร้อมปลูกต้นไม้ 3 อย่าง ประโยชน์ 4 อย่าง ด้วยการปลูกหลุมพอเพียง เพื่อสร้างความมั่นคงด้านอาหาร สานสัมพันธ์ 60 ปี กรมการพัฒนาชุมชน ทั้งนี้ การดำเนินกิจกรรมได้ปฏิบัติตามมาตรการป้องกัน COVID -19 ตามประกาศฯ คำสั่งฯ ของจังหวัดเพชรบูรณ์ และมาตรการ D-M-H-T-T-A ตามวิถี New Normal โดยเคร่งครัด” ผู้ว่าราชการจังหวัดเพชรบูรณ์ กล่าว
ข้อมูลจาก: ทีมข่าวสำนักงานพัฒนาชุมชนจังหวัดเพชรบูรณ์
#มท.สร้างสุขHappyCreation #เพชรบูรณ์พอเพียง #มหาดไทยสร้างสุขบำบัดทุกข์ปวงประชา
#กระทรวงมหาดไทย #สำนักงานปลัดกระทรวงมหาดไทย #กรมการพัฒนาชุมชน #CDD
#130ปีกระทรวงมหาดไทย #130ปีกระทรวงมหาดไทย_บำบัดทุกข์บำรุงสุข
#[email protected]
#SEPtoSDGs #SDGsforAll #ChangeforGood

ที่มา : https://www.thaigov.go.th/news/contents/details/60209