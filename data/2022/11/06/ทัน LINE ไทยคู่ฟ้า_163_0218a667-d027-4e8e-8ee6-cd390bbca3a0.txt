รัฐบาลไทย-ข่าวทำเนียบรัฐบาล-นายกฯ ปลื้ม Fitch Ratings มองเศรษฐกิจไทยฟื้นตัวต่อเนื่อง พร้อมเดินหน้าฟื้นฟูเศรษฐกิจและภาคการท่องเที่ยว


วันศุกร์ที่ 21 ตุลาคม 2565
นายกฯ ปลื้ม Fitch Ratings มองเศรษฐกิจไทยฟื้นตัวต่อเนื่อง พร้อมเดินหน้าฟื้นฟูเศรษฐกิจและภาคการท่องเที่ยว
.....
พลเอก ประยุทธ์ จันทร์โอชา นายกรัฐมนตรี และ รมว.กลาโหม รู้สึกยินดีที่บริษัท Fitch Ratings (ประเทศไทย) บริษัทจัดอันดับความน่าเชื่อถือด้านเศรษฐกิจ มองว่า เศรษฐกิจไทยจะยังคงฟื้นตัวต่อเนื่อง และเป็นหนึ่งในไม่กี่ประเทศที่คาดว่าจะมีอัตราการเติบโตของเศรษฐกิจที่สูงขึ้นในปีหน้า แม้ว่าเศรษฐกิจอื่นในต่างประเทศจะเผชิญกับการชะลอตัว
.
เนื่องจากไทยมีภาคการเงินต่างประเทศ (external finance) ที่ค่อนข้างแข็งแกร่ง รวมทั้งการฟื้นตัวของอุปสงค์ภายในประเทศ และภาคอุตสาหกรรมการท่องเที่ยว ขณะที่ผลการดำเนินงานของภาคธนาคารและภาคธุรกิจอุตสาหกรรมน่าจะปรับตัวดีขึ้นต่อเนื่อง โดยคาดการณ์ว่า อัตราการเติบโตของเศษฐกิจ (GDP) จะอยู่ที่ 3.1% ในปี 65 และ 4.2% ในปี 66
.
พร้อมยืนยันว่า รัฐบาลจะเดินหน้าฟื้นฟูภาคเศรษฐกิจ ภาคการท่องเที่ยว ตามสถานการณ์และบริบทที่เหมาะสมอย่างต่อเนื่อง เพื่อยกระดับชีวิตความเป็นอยู่ที่ดีของประชาชนชาวไทย
.
อ่านเพิ่มเติม คลิก https://www.thaigov.go.th/news/contents/details/60684
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/60721