รัฐบาลไทย-ข่าวทำเนียบรัฐบาล-สัญญาณเศรษฐกิจไทยดีขึ้น! หลังยอดรายได้เข้ารัฐ 11 เดือนแรก ปีงบ 65 สูงกว่า 2.26 ล้านล้านบาท


วันเสาร์ที่ 24 กันยายน 2565
สัญญาณเศรษฐกิจไทยดีขึ้น! หลังยอดรายได้เข้ารัฐ 11 เดือนแรก ปีงบ 65 สูงกว่า 2.26 ล้านล้านบาท
.....
นายอนุชา บูรพชัยศรี รองเลขาธิการนายกรัฐมนตรีฝ่ายการเมือง ปฏิบัติหน้าที่โฆษกประจำสำนักนายกรัฐมนตรี เผยว่า ในช่วง 11 เดือนแรกของปีงบ 65 (ต.ค. 64 - ส.ค. 65) รัฐบาลสามารถจัดเก็บรายได้ 2,256,250 ล้านบาท แบ่งเป็น
.
• กรมสรรพากร : จัดเก็บรายได้รวม 1,867,250 ล้านบาท สูงกว่าประมาณการร้อยละ 14.6 หรือ 238,187 ล้านบาท
• กรมสรรพสามิต : จัดเก็บรายได้อยู่ที่ 465,823 ล้านบาท ทั้งนี้ ผลการจัดเก็บรายได้ลดลงจากในช่วงเดียวกันของปีก่อน เนื่องจากได้ปรับลดอัตราภาษีสรรพสามิตสำหรับน้ำมันดีเซล เพื่อช่วยบรรเทาความเดือดร้อนของ ปชช. เป็นการชั่วคราว จากปัญหาราคาน้ำมันดิบในตลาดโลก
• กรมศุลกากร : จัดเก็บรายได้อยู่ที่ 100,894 ล้านบาท มากกว่าช่วงเดียวกันจากปีงบประมาณก่อน ซึ่งสูงกว่าประมาณการร้อยละ 9.5 หรือ 8,794 ล้านบาท
.
โดยผลการจัดเก็บรายได้ของรัฐบาลในช่วง 11 เดือนที่ผ่านมา แสดงถึงสัญญาณทางเศรษฐกิจที่ปรับตัวดีขึ้น โดยมีปัจจัยสำคัญ คือ นโยบายเปิดประเทศของรัฐบาล ที่ทำให้มีนักท่องเที่ยวต่างชาติเดินทางเข้ามาท่องเที่ยวในประเทศไทยเพิ่มขึ้น จนส่งผลดีต่อการจัดเก็บรายได้ของภาครัฐ
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/59634