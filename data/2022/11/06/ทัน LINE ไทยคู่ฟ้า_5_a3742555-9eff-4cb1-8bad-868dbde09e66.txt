รัฐบาลไทย-ข่าวทำเนียบรัฐบาล-ทะลุ 8 หมื่นล้าน! ไทยส่งออกมันสำปะหลังครึ่งแรกปี 65 เร่งบูรณาการ เกษตรกร - ผู้ประกอบการ - คู่ค้า ตปท. ผลักดันส่งออกครึ่งปีหลังเต็มศักยภาพ เพื่อบรรลุเป้าหมาย 1.3 แสนล้านบาท


วันอังคารที่ 30 สิงหาคม 2565
ทะลุ 8 หมื่นล้าน! ไทยส่งออกมันสำปะหลังครึ่งแรกปี 65 เร่งบูรณาการ เกษตรกร - ผู้ประกอบการ - คู่ค้า ตปท. ผลักดันส่งออกครึ่งปีหลังเต็มศักยภาพ เพื่อบรรลุเป้าหมาย 1.3 แสนล้านบาท
.....
รัฐบาลชื่นชมผลการส่งออกผลิตภัณฑ์มันสำปะหลัง ในครึ่งแรกของปี 2565 ได้แก่ มันเส้น มันอัดเม็ด แป้งดิบ แป้งแปรรูป และอื่น ๆ (กากมันและสาคู) ได้ปริมาณกว่า 6.7 ล้านตัน คิดเป็นมูลค่า 8.2 หมื่นล้านบาท เพิ่มขึ้นจากช่วงเดียวกันของปีก่อน 35.16% กำชับทุกฝ่ายเร่งบูรณาการความร่วมมือกับภาคเกษตรกร ผู้ประกอบการ และคู่ค้าต่างประเทศ พิจารณามาตรการส่งเสริมการส่งออกอย่างเต็มศักยภาพให้บรรลุเป้าหมาย 1.3 แสนล้านบาท
.
กรมการค้าต่างประเทศ หารือร่วมกับสมาคมการค้ามันสำปะหลังไทย สมาคมแป้งมันสำปะหลังไทย สมาคมโรงงานผลิตภัณฑ์มันสำปะหลังไทย และสมาคมโรงงานผู้ผลิตมันสำปะหลังภาคตะวันออกเฉียงเหนือ คาดว่าการส่งออกผลิตภัณฑ์มันสำปะหลังในครึ่งปีหลังจะเพิ่มขึ้น 4.25 ล้านตัน คิดเป็นมูลค่า 4.7 หมื่นล้านบาท ทำให้ภาพรวมตลอดทั้งปี 2565 มีปริมาณ 11 ล้านตัน มูลค่ากว่า 1.3 แสนล้านบาท เพิ่มขึ้น 6% เมื่อเทียบกับปี 2564 ซึ่งหากยอดส่งออกได้ตามที่คาดไว้จริง จะถือว่าสูงสุดในรอบ 15 ปี
.
อ่านเพิ่มเติม คลิก >> https://www.thaigov.go.th/news/contents/details/58531
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/58641