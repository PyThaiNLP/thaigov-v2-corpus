รัฐบาลไทย-ข่าวทำเนียบรัฐบาล-มท.1 ควง “ชัยวุฒิ” ลงพื้นที่ จ.พิษณุโลก – พื้นที่เสี่ยงภัยใกล้เคียง กำชับเตรียมแผนรับมือสถานการณ์น้ำท่วม


วันพฤหัสบดีที่ 29 กันยายน 2565
มท.1 ควง “ชัยวุฒิ” ลงพื้นที่ จ.พิษณุโลก – พื้นที่เสี่ยงภัยใกล้เคียง กำชับเตรียมแผนรับมือสถานการณ์น้ำท่วม
มท.1 ควง “ชัยวุฒิ” ลงพื้นที่ จ.พิษณุโลก – พื้นที่เสี่ยงภัยใกล้เคียง กำชับเตรียมแผนรับมือสถานการณ์น้ำท่วม
เมื่อวันที่ 28 กันยายน 2565 นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอีเอส) ร่วมลงพื้นที่ติดตามสถานการณ์น้ำท่วม ใน จ.พิษณุโลก โดยมี พลเอกอนุพงษ์ เผ่าจินดา รัฐมนตรีว่าการกระทรวงมหาดไทย เป็นหัวหน้าคณะฯ พร้อมประชุมวิดีโอคอนเฟอเรนซ์ไปยัง จ.อุบลราชธานี และติดตามสถานการณ์ในจังหวัดพื้นที่เสี่ยงภัย  ที่ได้รับผลกระทบจากพายุโนรู โดยได้กำชับเตรียมพร้อมแผนเผชิญเหตุ ตั้งศูนย์พักพิงเพิ่ม ในช่วงบ่าย คณะฯ ลงพื้นที่ ตรวจเยี่ยมประชาชน ที่บ้านบังบอน บ้านคลองจระเข้ และเยี่ยมญาติผู้เสียชีวิต จากเหตุอุทกภัยที่บ้านวังพรม  อ.วังทอง ก่อนเดินทางกลับ กทม.
ด้วยสถานการณ์ฝนตกหนักในห้วงที่ผ่านมา  อยากให้ผู้ว่าราชการจังหวัด ที่ได้ตั้งศูนย์ส่วนหน้าเรียบร้อยแล้ว ได้ติดตามสถานการณ์  ประสานงานกับหน่วยงานที่เกี่ยวข้อง เช่น กระทรวงทรัพยากรธรรมชาติและสิ่งแวดล้อมกรมชลประทาน กรมอุตุนิยมวิทยา สำนักงานพัฒนาเทคโนโลยีอวกาศและภูมิสารสนเทศ (องค์การมหาชน)หรือ จิสด้า และสำนักงานทรัพยากรน้ำแห่งชาติ ได้เตรียมความพร้อมการระบายน้ำในอ่างเก็บน้ำ และ พื้นที่รับน้ำ  รวมถึงการเตรียมพร้อมของ ทหาร ตำรวจ โรงพยาบาล  ศูนย์พักพิง
พร้อมย้ำว่าขอให้เตรียมการตามแผนให้ดูแลประชาชนตั้งแต่เนิ่นๆ เพราะทราบแล้วว่าน้ำที่ระบายมาถึงจุดใดและมีพื้นที่ใดที่จะวิกฤตถึงขั้นต้องอพยพคน แต่หากประชาชนบางส่วนจะไม่ยอมทิ้งบ้าน ให้จัดฝ่ายปกครองหรือท้องถิ่นเข้าไปช่วยกันดูแลพื้นที่
*****************

ที่มา : https://www.thaigov.go.th/news/contents/details/59803