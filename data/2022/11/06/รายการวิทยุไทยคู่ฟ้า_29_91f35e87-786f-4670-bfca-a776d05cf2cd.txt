รัฐบาลไทย-ข่าวทำเนียบรัฐบาล-รัฐบาลจัดมหกรรมร่วมใจแก้หนี้ บรรเทาภาระหนี้แก่ประชาชนต่อเนื่อง


วันอังคารที่ 27 กันยายน 2565
พิมพ์
รัฐบาลจัดมหกรรมร่วมใจแก้หนี้ บรรเทาภาระหนี้แก่ประชาชนต่อเนื่อง
วันจันทร์ที่ 27 กันยายน 2565
ต่อจากนี้ไป ขอเชิญรับฟังไทยคู่ฟ้า
รัฐบาลบรรเทาภาระหนี้สินภาคประชาชนอย่างต่อเนื่อง โดยจัดโครงการมหกรรมร่วมใจแก้หนี้
เปิดช่องทางเจรจาไกล่เกลี่ยหนี้สินครอบคลุมทั้งสินเชื่อที่อยู่อาศัย บัตรเครดิต สินเชื่อส่วนบุคคล
สินเชื่อเช่าซื้อรถ นาโนไฟแนนซ์ สินเชื่อกับบรรษัทบริหารสินทรัพย์
และสินเชื่อทุกประเภทของสถาบันการเงินเฉพาะกิจ แบ่งเป็น ระยะที่ 1 ไกล่เกลี่ยหนี้ผ่านระบบออนไลน์
ระยะที่ 2 จัดมหกรรมสัญจรทั่วประเทศเพื่อให้ความรู้ทางการเงินและเปิดโอกาสให้ประชาชนที่มีความจำเป็นเข้าถึงแหล่ง
เงินทุนจากสถาบันการเงินของรัฐ ผู้สนใจเข้าร่วมโครงการลงทะเบียนได้ทางเว็บไซต์ www.bot.or.th
หรือสถาบันการเงินที่เป็นเจ้าหนี้ ตั้งแต่วันนี้(26 ก.ย.) – 30 พ.ย.65 สอบถามเพิ่มเติมได้ที่ฝ่ายคุ้มครองผู้ใช้บริการทางการเงิน โทร. 1213
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/59699