รัฐบาลไทย-ข่าวทำเนียบรัฐบาล-การท่าเรือแห่งประเทศไทย สนับสนุนและอำนวยความสะดวกจัดพื้นที่จอดรถสำหรับการประชุม APEC


วันพุธที่ 2 พฤศจิกายน 2565
การท่าเรือแห่งประเทศไทย สนับสนุนและอำนวยความสะดวกจัดพื้นที่จอดรถสำหรับการประชุม APEC
...
การท่าเรือแห่งประเทศไทย สนับสนุนและอำนวยความสะดวกจัดพื้นที่จอดรถสำหรับการประชุม APEC
การท่าเรือแห่งประเทศไทย (กทท.) กระทรวงคมนาคม สนับสนุนและอำนวยความสะดวกพื้นที่บริเวณโกดังสเตเดี้ยม ตามที่กระทรวงการต่างประเทศขอรับการสนับสนุน เพื่อใช้เป็นจุดจอดพักรอและจุดจอดรถยนต์ประจำของคณะผู้นำเขตเศรษฐกิจเอเปคและผู้แทนระดับสูง ระหว่างการปฏิบัติงานจริงและในช่วงการซักซ้อมขบวนรถยนต์ล่วงหน้า ช่วงเดือนตุลาคม - พฤศจิกายน 2565 ในฐานะที่ประเทศไทยได้รับเกียรติเป็นเจ้าภาพจัดการประชุมผู้นำเขตเศรษฐกิจเอเปค (APEC Economic Leaders' Meeting) ระหว่างวันที่ 14 - 19 พฤศจิกายน 2565 ถือเป็นเวทีการประชุมความร่วมมือทางเศรษฐกิจในภูมิภาคเอเชีย - แปซิฟิก ที่มีความสำคัญระดับโลก มีเป้าหมายหลักเพื่อส่งเสริมการเปิดเสรีการค้าการลงทุนความร่วมมือในทุกมิติในทางความร่วมมือทางเศรษฐกิจ ที่ส่งผลดีต่อเศรษฐกิจของประเทศไทย ณ ศูนย์การประชุมแห่งชาติสิริกิติ์
ทั้งนี้ กทท. มีความภาคภูมิใจที่ได้เป็นส่วนหนึ่งของการสนับสนุนการเป็นเจ้าภาพฯ อีกทั้งยังสามารถประชาสัมพันธ์ศักยภาพของพื้นที่ โดยจะมีโครงการพัฒนาพื้นที่โกดังสเตเดี้ยมดังกล่าว นำออกประมูลพื้นที่ให้เอกชนมาเช่า หรือพัฒนาใช้ในธุรกิจที่เกี่ยวเนื่องในโอกาสต่อไปด้วย

ที่มา : https://www.thaigov.go.th/news/contents/details/61150