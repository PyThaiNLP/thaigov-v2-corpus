รัฐบาลไทย-ข่าวทำเนียบรัฐบาล-อุตุฯ เตือนทั่วไทย 5 - 9 ก.ย. 65 ระวังฝนหนักถึงหนักมาก ชาวเรือเลี่ยงเดินเรือบริเวณฝนฟ้าคะนอง


วันเสาร์ที่ 3 กันยายน 2565
อุตุฯ เตือนทั่วไทย 5 - 9 ก.ย. 65 ระวังฝนหนักถึงหนักมาก ชาวเรือเลี่ยงเดินเรือบริเวณฝนฟ้าคะนอง
.....
กรมอุตุนิยมวิทยา เตือนประชาชนระวังอันตรายจากฝนตกหนักถึงหนักมาก ในวันที่ 5 - 9 ก.ย. 65 บริเวณภาคเหนือ ภาคตะวันออกเฉียงเหนือ ภาคกลาง รวมถึง กทม. และปริมณฑล ภาคตะวันออก และภาคใต้ และฝนตกสะสมที่อาจทำให้เกิดน้ำท่วมฉับพลันและน้ำป่าไหลหลาก โดยเฉพาะพื้นที่ลาดเชิงเขาใกล้ทางน้ำไหลผ่านและที่ลุ่ม ชาวเรือทั้งฝั่งอ่าวไทยและอันดามัน ควรเดินเรือด้วยความระมัดระวัง หลีกเลี่ยงบริเวณที่มีฝนฟ้าคะนอง เรือเล็กบริเวณทะเลอันดามันและอ่าวไทยตอนบนควรงดออกจากฝั่ง
.
เนื่องจากร่องมรสุมกำลังแรงจะเลื่อนลงมาพาดผ่านภาคเหนือตอนล่าง ภาคกลางตอนบน และภาคตะวันออกเฉียงเหนือ ประกอบกับมรสุมตะวันตกเฉียงใต้ที่พัดปกคลุมทะเลอันดามัน ภาคใต้ และอ่าวไทย มีกำลังแรงขึ้น ทั้งนี้ ประชาชนติดตามสถานการณ์สภาพอากาศได้ทางเว็บไซต์กรมอุตุนิยมวิทยา www.tmd.go.th
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/58787