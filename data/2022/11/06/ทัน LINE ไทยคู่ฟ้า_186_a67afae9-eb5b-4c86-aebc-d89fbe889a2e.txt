รัฐบาลไทย-ข่าวทำเนียบรัฐบาล-รัฐบาลเปิด “ศูนย์วิจัยนวัตกรรมเกษตร” แห่งที่ 2 ของเอเชีย ดึงเอกชนผู้นำเทคโนโลยี ร่วมพัฒนานวัตกรรม ยกระดับการผลิต เพิ่มคุณภาพชีวิตเกษตรกร


วันจันทร์ที่ 31 ตุลาคม 2565
รัฐบาลเปิด “ศูนย์วิจัยนวัตกรรมเกษตร” แห่งที่ 2 ของเอเชีย ดึงเอกชนผู้นำเทคโนโลยี ร่วมพัฒนานวัตกรรม ยกระดับการผลิต เพิ่มคุณภาพชีวิตเกษตรกร
.....
กระทรวงเกษตรและสหกรณ์ เปิดศูนย์วิจัยและพัฒนานวัตกรรมด้านการเกษตร เพื่อสนับสนุนภาครัฐในการศึกษาเทคโนโลยีใหม่ คิดค้นพัฒนานวัตกรรมเพิ่มคุณภาพการทำงานด้านเกษตร เช่น โดรนเพื่อการเกษตร สถานีอากาศอัจฉริยะ ดิจิทัลแอปพลิเคชัน การจัดการวัชพืชแบบผสมผสาน มีขอบข่ายการวิจัยครอบคลุม ผลิตภัณฑ์ข้าว ข้าวโพด พืชผักและไม้ผลต่าง ๆ และเป็นแหล่งแลกเปลี่ยนความรู้ระหว่างเกษตรกรของหน่วยงานรัฐและเอกชน
.
ศูนย์วิจัยและพัฒนานวัตกรรมด้านการเกษตร ตั้งอยู่ที่ อ.ศรีประจันต์ จ.สุพรรณบุรี ถือเป็นศูนย์วิจัยแห่งที่ 2 ในภูมิภาคเอเชียถัดจากฟิลิปปินส์ ดำเนินงานโดย บจก.ไบเออร์ไทย ภาคเอกชนสัญชาติเยอรมนี ซึ่งเป็นผู้นำด้านนวัตกรรมและเทคโนโลยีการเกษตร ความร่วมมือนี้จะช่วยเสริมศักยภาพและยกระดับคุณภาพชีวิตแก่เกษตรกรไทย
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/61039