รัฐบาลไทย-ข่าวทำเนียบรัฐบาล-ธุรกิจนำเที่ยวไทยโตต่อเนื่อง! 7 เดือนแรกปี 65 จดทะเบียนตั้งธุรกิจใหม่ 549 ราย ทุนจดทะเบียน 989 ลบ.


วันศุกร์ที่ 2 กันยายน 2565
ธุรกิจนำเที่ยวไทยโตต่อเนื่อง! 7 เดือนแรกปี 65 จดทะเบียนตั้งธุรกิจใหม่ 549 ราย ทุนจดทะเบียน 989 ลบ.
.....
ปัจจุบันภาคการท่องเที่ยวไทยส่งสัญญาณการฟื้นตัวอย่างชัดเจน วัดได้จากจำนวนนักท่องเที่ยวสะสมกว่า 4 ล้านคนภายใน 8 เดือนแรกของปี 65
.
ล่าสุด กรมพัฒนาธุรกิจการค้า ก.พาณิชย์ เผยว่า 7 เดือนแรกของปี 65 มีธุรกิจนำเที่ยวและสำรองการเดินทางจดทะเบียนจัดตั้งธุรกิจใหม่ 549 ราย มีทุนจดทะเบียน 989 ล้านบาท ซึ่งเพิ่มขึ้นจากปีก่อน 169% และ 226% ตามลำดับ
.
สำหรับภาพรวมธุรกิจนำเที่ยวและสำรองการเดินทางที่ “ดำเนินกิจการอยู่” นั้น (ข้อมูล ณ 31 ก.ค. 65) พบว่า มีจำนวนทั้งสิ้น 11,891 ราย และมีมูลค่าทุนกว่า 4.3 หมื่นล้านบาท โดยมีนักลงทุนจากหลายประเทศ แบ่งเป็น
.
1.นักลงทุนไทย มูลค่าทุน 3.7 หมื่นล้านบาท (ร้อยละ 87.2)
2.นักลงทุนจีน มูลค่าทุน 1.1 พันล้านบาท (ร้อยละ 2.6)
3.นักลงทุนเกาหลีใต้ มูลค่าทุน 528 ล้านบาท (ร้อยละ 1.2)
4.นักลงทุนอินเดีย มูลค่าทุน 445 ล้านบาท (ร้อยละ 1)
5.นักลงทุนสัญชาติอื่น ๆ มูลค่าทุน 3.4 พันล้านบาท (ร้อยละ)
.
ทั้งนี้ รัฐบาลยังคงเดินหน้าขับเคลื่อนนโยบายต่าง ๆ เช่น การยกเว้นวีซ่าให้นักท่องเที่ยวต่างชาติอยู่ในไทยได้นานขึ้น การประชาสัมพันธ์จัดงานและแนะนำสถานที่ท่องเที่ยวต่าง ๆ ให้เป็นที่รู้จักในระดับนานาชาติ เป็นต้น ซึ่งจะเป็นส่วนสำคัญให้ภาคการท่องเที่ยวไทยกลับมาฟื้นตัวได้ 100% คาดว่าภายในสิ้นปี 65 จะมีจำนวนนักท่องเที่ยวต่างชาติรวม 10 ล้าน
.
อ่านเพิ่มเติม คลิก https://www.thaigov.go.th/news/contents/details/58589
#ไทยคู่ฟ้า #ร่วมต้านโควิด19
-------------------
อัลบั้มภาพ
ข่าวที่เกี่ยวข้อง
รัฐบาลเข้ม! คุมนำเข้าสารเคมี “โซเดียมไซยาไนด์ - เบนซิลคลอไรด์ - เบนซิลไซยาไนด์ ตัดตอนกระบวนการผลิตยาเสพติด
แจ้งเตือน! ผู้ลงทะเบียนโครงการลงทะเบียนเพื่อสวัสดิการแห่งรัฐ ปี 65 หากขึ้นสถานะไม่สมบูรณ์ ต้องแก้ไขให้เสร็จภายใน 17 พ.ย. นี้
อย่าแชร์! รัฐบาลช่วยเงินทำศพผู้สูงอายุ รายละ 30,000 บาท ไม่เป็นความจริง ขอความร่วมมือ ปชช. ส่งต่อข่าวจริง คือ รัฐบาลช่วยเหลือรายละ 3,000 บาทตามหลักเกณฑ์ที่ พม. กำหนด
กรุงเทพฯ คว้าอันดับ 1 เมืองน่าพักผ่อนมากที่สุดในเอเชียแปซิฟิก (Best Leisure time city in Asia-Pacific) 6 ปีซ้อน
ปลื้ม! OHCHR ชื่นชมไทย ที่ประกาศใช้กฎหมาย “ป้องกันทรมาน – บุคคลสูญหาย ปี 65”

ที่มา : https://www.thaigov.go.th/news/contents/details/58750