รัฐบาลไทย-ข่าวทำเนียบรัฐบาล-ดูแลรอบด้าน! “บัตรทอง” เพิ่มสิทธิประโยชน์ผู้สูงวัย เน้นป้องกันโรค ชะลอเจ็บป่วย สอบถามได้ที่สายด่วน สปสช. 1330 หรือไลน์ @nhso


วันพุธที่ 5 ตุลาคม 2565
ดูแลรอบด้าน! “บัตรทอง” เพิ่มสิทธิประโยชน์ผู้สูงวัย เน้นป้องกันโรค ชะลอเจ็บป่วย สอบถามได้ที่สายด่วน สปสช. 1330 หรือไลน์ @nhso
.....
สำนักงานหลักประกันสุขภาพแห่งชาติ (สปสช.) เพิ่มสิทธิประโยชน์บัตรทองให้ผู้สูงอายุ ด้านบริการสร้างเสริมสุขภาพ ได้แก่ บริการวัคซีนป้องกันโรคคอตีบ บาดทะยัก และไข้หวัดใหญ่ บริการคัดกรองความเสี่ยงภาวะโภชนาการ โรคซึมเศร้า เบาหวาน ความดันโลหิต หัวใจและหลอดเลือด เอชไอวี โรคติดต่อทางเพศสัมพันธ์ มะเร็งลำไส้ใหญ่ การตรวจเนื้อเยื่อในช่องปากกรณีพบรอยโรคเสี่ยงมะเร็งและมะเร็งช่องปาก การกลายพันธุ์ของยีนมะเร็งเต้านมสำหรับผู้ป่วยมะเร็งเต้านมและญาติสายตรง คัดกรองวัณโรค และบริการทันตกรรม
.
พร้อมร่วมกับองค์กรปกครองส่วนท้องถิ่น ดำเนินงานกองทุนหลักประกันสุขภาพในระดับท้องถิ่น กองทุนฟื้นฟูสมรรถภาพระดับจังหวัด และกองทุนดูแลระยะยาวสำหรับผู้ที่อยู่ในภาวะพึ่งพิง เพื่อจัดสิทธิประโยชน์ให้ครอบคลุมมากที่สุดรองรับการเข้าสู่สังคมผู้สูงอายุ ให้ผู้สูงอายุได้รับการดูแลที่ดี เน้นการป้องกันโรค ชะลอความเจ็บป่วย สอบถามเพิ่มเติมได้ที่ สายด่วน สปสช. 1330 หรือไลน์ @nhso
.
อ่านเพิ่มเติม คลิก >> https://www.thaigov.go.th/news/contents/details/59940
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/60103