รัฐบาลไทย-ข่าวทำเนียบรัฐบาล-ข่าวดี! IFEA เลือก “จ.เชียงใหม่” เป็นเมืองเทศกาลโลก ประจำปี 2022 เมืองต้นแบบที่ใช้งานเทศกาลสร้างเศรษฐกิจ


วันศุกร์ที่ 7 ตุลาคม 2565
ข่าวดี! IFEA เลือก “จ.เชียงใหม่” เป็นเมืองเทศกาลโลก ประจำปี 2022 เมืองต้นแบบที่ใช้งานเทศกาลสร้างเศรษฐกิจ
.....
สมาคมเทศกาลและกิจกรรมระหว่างประเทศ (International Festivals & Events Association : IFEA) ได้เลือก จ.เชียงใหม่ ประเทศไทยเป็น “เมืองเทศกาลโลก (World Festival and Event City)” ประจำปี 2022 นอกจากนี้ยังมีอีก 4 เมืองที่ได้รับรางวัล คือ Jinju - South Korea, McAllen - USA, Penghu County - Taiwan และ Philadelphia - USA
.
โดย IFEA คัดเลือกจากเมืองที่มี “งานเทศกาลโดดเด่น” มีการบูรณาการทำงานร่วมกับภาคส่วนต่าง ๆ อย่างใกล้ชิด และเหมาะสมที่จะ “เป็นต้นแบบ” ในการใช้งานเทศกาลสร้างเศรษฐกิจ รวมทั้งได้พิจารณาการบริหารจัดการสถานการณ์โควิด-19 ของแต่ละประเทศ ซึ่งประเทศไทยเป็นอีกหนึ่งประเทศในโลก “ที่บริหารจัดการวิกฤตโควิดได้ดีที่สุด”
.
อีกหนึ่งปัจจัยที่ทำให้ จ.เชียงใหม่ ได้รับรางวัลดังกล่าว คือรัฐบาลได้กำหนดพื้นที่ระเบียงเศรษฐกิจพิเศษภาคเหนือ (Northern Economic Corridor: NEC - Creative LANNA) ในพื้นที่ จ.เชียงใหม่ เชียงราย ลำพูน และลำปาง สำหรับพัฒนาเป็นฐานเศรษฐกิจสร้างสรรค์อย่างยั่งยืน เป็นแหล่งผลิตสินค้า และบริการที่ต่อยอดจากฐานวัฒนธรรมล้านนา
.
ระยะต่อไป รัฐบาลจะเร่งขับเคลื่อนโครงการระเบียงเศรษฐกิจเพื่อสร้าง “พื้นที่เศรษฐกิจ” ใหม่ ๆ กระจายไป 4 ภาคของประเทศ ซึ่งจะทำให้เกิดการพัฒนาได้อย่างครอบคลุม เป็นการต่อยอดของดีที่มีเอกลักษณ์ในแต่ละพื้นที่ให้เป็นที่รู้จักระดับนานาชาติ
.
อ่านเพิ่มเติม คลิก https://www.thaigov.go.th/news/contents/details/59991
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/60158