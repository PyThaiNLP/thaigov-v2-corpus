รัฐบาลไทย-ข่าวทำเนียบรัฐบาล-รัฐบาลชวนผู้สูงอายุฉีดวัคซีนป้องกันไข้หวัดใหญ่ฟรี ภายใน 30 ก.ย.65


วันอังคารที่ 20 กันยายน 2565
พิมพ์
รัฐบาลชวนผู้สูงอายุฉีดวัคซีนป้องกันไข้หวัดใหญ่ฟรี ภายใน 30 ก.ย.65
วันอังคารที่ 20 กันยายน 2565
ต่อจากนี้ไป ขอเชิญรับฟังไทยคู่ฟ้า
รัฐบาลเชิญชวนผู้สูงอายุในทุกสิทธิการรักษาพยาบาลเข้ารับบริการฉีดวัคซีนป้องกันโรคไข้หวัดใหญ่ได้ฟรี
ภายในวันที่ 30 ก.ย.2565 ที่สถานพยาบาลในระบบหลักประกันสุขภาพแห่งชาติทุกแห่งทั่วประเทศ ได้แก่
รพ.รัฐทุกแห่ง รพ.ส่งเสริมสุขภาพประจำตำบล ศูนย์บริการสาธารณสุขในพื้นที่ กทม.
คลินิกและรพ.เอกชนที่เข้าร่วม โดยผู้พักอาศัยอยู่ในพื้นที่ กทม. สามารถจองคิวได้ที่สายด่วน 1330 กด 8 ทั้งนี้
ในช่วงฤดูฝนวัคซีนป้องกันโรคไข้หวัดใหญ่จะช่วยป้องกันโรคปอดบวมในผู้สูงอายุได้ ผู้มีอายุมากกว่า 65
ปีหรือมีโรคประจำตัวควรฉีดวัคซีนป้องกันโรคไข้หวัดใหญ่ทุกปี ลดการออกไปในสถานที่แออัด
และหมั่นสังเกตอาการตนเองหากมีไข้สูง อ่อนเพลีย หายใจลำบาก แน่นหน้าอก
ให้รีบพบแพทย์ทันทีเพื่อรับการรักษาอย่างถูกต้อง
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/59396