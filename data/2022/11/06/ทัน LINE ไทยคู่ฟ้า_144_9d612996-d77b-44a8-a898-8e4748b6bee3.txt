รัฐบาลไทย-ข่าวทำเนียบรัฐบาล-ครม. อนุมัติร่างกฎกระทรวงฯ “เรือประมงต้องติดตั้งระบบติดตาม” ป้องกันการทำประมงผิดกฎหมาย


วันจันทร์ที่ 17 ตุลาคม 2565
ครม. อนุมัติร่างกฎกระทรวงฯ “เรือประมงต้องติดตั้งระบบติดตาม” ป้องกันการทำประมงผิดกฎหมาย
.....
ที่ประชุม ครม. (11 ต.ค. 65) อนุมัติหลักการร่างกฎกระทรวง “กำหนดวิธีปฏิบัติของเจ้าของเรือประมง” ที่ใช้สนับสนุนเรือที่ใช้ทำการประมงหรือเรือขนถ่ายสัตว์น้ำ พ.ศ. .... ตามที่ ก.เกษตรและสหกรณ์เสนอ
.
โดยเป็นการแก้ไขร่างกฎกระทรวงฉบับเดิม เนื่องจากมีบทบัญญัติบางประการ “ไม่สอดคล้องกับสภาพการทำการประมง” และการกำหนดหลักเกณฑ์ต่าง ๆ นั้น “ไม่เพียงพอ” ต่อการป้องกันไม่ให้มีการทำการประมงผิดกฎหมาย
.
ทั้งนี้ การปรับปรุงแก้ไขบทบัญญัติเพิ่มเติมดังกล่าว “ไม่ได้เพิ่มภาระ” ให้แก่เจ้าของเรือประมงแต่อย่างใด เนื่องจากเป็นไปตามหลักปฏิบัติเดิมที่เจ้าของเรือต้องดำเนินการให้เป็นไปตามกฎหมายอยู่แล้ว ซึ่งจะช่วยเพิ่มประสิทธิภาพการตรวจสอบ ควบคุม และเฝ้าระวังการทำการประมงที่ผิดกฎหมายจนเกิดผลสัมฤทธิ์ได้โดยเร็ว
.
อ่านเพิ่มเติม คลิก https://www.thaigov.go.th/news/contents/details/60333
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/60510