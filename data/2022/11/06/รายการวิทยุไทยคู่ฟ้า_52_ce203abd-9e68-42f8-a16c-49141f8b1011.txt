รัฐบาลไทย-ข่าวทำเนียบรัฐบาล-รัฐบาลเชิญชวนพุทธศาสนิกชนร่วมเทศกาลกฐิน ประจำปี 2565


วันพุธที่ 19 ตุลาคม 2565
พิมพ์
รัฐบาลเชิญชวนพุทธศาสนิกชนร่วมเทศกาลกฐิน ประจำปี 2565
วันพุธที่ 19 ตุลาคม 2565
ต่อจากนี้ไป ขอเชิญรับฟังไทยคู่ฟ้า
รัฐบาลเชิญชวนพุทธศาสนิกชนร่วมกิจกรรมเทศกาลกฐิน ประจำปี 2565 เพื่อสืบสานพระพุทธศาสนา โดยกฐินกาล เริ่มตั้งแต่วันอังคารที่ 11 ต.ค. – วันอังคารที่ 8 พ.ย. และ พระกฐินหลวง เริ่มตั้งแต่วันอังคารที่ 18 ต.ค. ทั้งนี้ พระบาทสมเด็จพระเจ้าอยู่หัว ทรงพระกรุณาโปรดเกล้าโปรดกระหม่อม พระราชทานผ้าพระกฐินให้ส่วนราชการ สมาคม หน่วยงาน บริษัทห้างร้าน คณะบุคคล ตลอดจนประชาชนทั่วไปที่มีจิตศรัทธา ขอรับพระราชทานผ้าพระกฐินไปถวายพระสงฆ์จำพรรษา ณ พระอารามหลวงทั่วราชอาณาจักร จำนวน 292 พระอาราม และวัดไทยในต่างประเทศอีกจำนวน 31 วัด ผู้สนใจดูรายละเอียดเพิ่มเติมได้ที่เว็บไซต์กรมการศาสนา www.dra.go.th สอบถามเพิ่มเติมได้ที่ 02-209-3721 ในวันและเวลาราชการ
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/60607