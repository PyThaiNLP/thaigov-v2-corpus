รัฐบาลไทย-ข่าวทำเนียบรัฐบาล-บอร์ด สปสช. เคาะ “ศูนย์เลิกบุหรี่ทางโทรศัพท์ หรือ สายด่วนเลิกบุหรี่ 1600” เป็นสถานบริการในระบบบัตรทอง


วันพุธที่ 19 ตุลาคม 2565
บอร์ด สปสช. เคาะ “ศูนย์เลิกบุหรี่ทางโทรศัพท์ หรือ สายด่วนเลิกบุหรี่ 1600” เป็นสถานบริการในระบบบัตรทอง
.....
คณะกรรมการหลักประกันสุขภาพแห่งชาติ (บอร์ด สปสช.) เห็นชอบกำหนดให้ “ศูนย์บริการเลิกบุหรี่ทางโทรศัพท์แห่งชาติ” (ศบช.) ให้บริการ “สายด่วนเลิกบุหรี่ 1600” เป็นสถานบริการในระบบบัตรทอง มาตรา 3 พ.ร.บ.หลักประกันสุขภาพฯ เริ่มให้บริการปีงบประมาณ 2566
.
สำหรับ ศูนย์ ศบช. อยู่ภายใต้การดูแลโดยมูลนิธิสร้างสุขไทย จดทะเบียนจัดตั้งมูลนิธิกับกระทรวงมหาดไทย เริ่มให้บริการคำปรึกษาทางโทรศัพท์ สายด่วนเลิกบุหรี่ 1600 มาตั้งแต่ปี 2552 รับสนับสนุนงบประมาณจากสำนักงานกองทุนสนับสนุนการสร้างเสริมสุขภาพ (สสส.) และได้รับการรับรอง มาตรฐานระบบการให้บริการเลิกบุหรี่ทางโทรศัพท์ โดยกรมควบคุมโรคเรียบร้อยแล้ว
.
นอกจากนี้ บุคลากรบริการของ ศบช. มีคุณสมบัติตามตามแนวปฏิบัติการบริการของสถานบริการสาธารณสุขอื่นตามที่ บอร์ด สปสช. กำหนด เพื่อทำหน้าที่เป็นผู้ให้คำปรึกษา และมีเจ้าหน้าที่ที่มีวุฒิปริญญาตรีหรือเทียบเท่า คัดกรองเบื้องต้นแก่ผู้รับบริการ และสร้างแรงจูงใจในการเข้ารับการบำบัด
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/60620