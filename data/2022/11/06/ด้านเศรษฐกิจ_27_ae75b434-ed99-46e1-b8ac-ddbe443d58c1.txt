รัฐบาลไทย-ข่าวทำเนียบรัฐบาล-ธพว. จัดเต็มเพื่อ SMEs ไทย ผ่อนหลักเกณฑ์ ‘สินเชื่อ 3D’ หนุนเข้าถึงเงินทุนดอกเบี้ยคงที่ ช่วยลดภาระการเงิน รุกเดินหน้าธุรกิจ


วันอังคารที่ 30 สิงหาคม 2565
พิมพ์
ธพว. จัดเต็มเพื่อ SMEs ไทย ผ่อนหลักเกณฑ์ ‘สินเชื่อ 3D’ หนุนเข้าถึงเงินทุนดอกเบี้ยคงที่ ช่วยลดภาระการเงิน รุกเดินหน้าธุรกิจ
ธพว.จัดเต็มเพื่อ SMEs ไทย ผ่อนหลักเกณฑ์ “สินเชื่อ 3D” วงเงิน 19,000 ลบ. หนุนเข้าถึงแหล่งทุนง่ายขึ้น อัตราดอกเบี้ยเริ่มต้น 4.5% ต่อปี คงที่สูงสุด 2 ปีแรก ผ่อนสบาย ๆ นานสูงสุด 10 ปี
ธพว.จัดเต็มเพื่อ SMEs ไทย ผ่อนหลักเกณฑ์ “สินเชื่อ 3D” วงเงิน 19,000 ลบ. หนุนเข้าถึงแหล่งทุนง่ายขึ้น อัตราดอกเบี้ยเริ่มต้น 4.5% ต่อปี คงที่สูงสุด 2 ปีแรก ผ่อนสบาย ๆ นานสูงสุด 10 ปี ช่วยบริหารต้นทุนธุรกิจ เสริมสภาพคล่อง  ลดภาระทางการเงิน คว้าโอกาสเดินหน้าธุรกิจได้เต็มศักยภาพ รองรับการฟื้นตัวของเศรษฐกิจและการท่องเที่ยวช่วงปลายปี 65
นางสาวนารถนารี รัฐปัตย์ กรรมการผู้จัดการ ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ  SME D Bank เปิดเผยว่า จากภาพรวมเศรษฐกิจไทยที่กำลังกลับมาฟื้นตัวต่อเนื่อง ธพว.ในฐานะธนาคารเพื่อพัฒนาเอสเอ็มอีไทย  เดินหน้าสนับสนุนผู้ประกอบการเอสเอ็มอี ด้วยการผ่อนปรนหลักเกณฑ์ “สินเชื่อ 3D” วงเงินรวม 19,000 ล้านบาท  เช่น รับรีไฟแนนซ์สินเชื่อธุรกิจทุกประเภท สามารถนำเครื่องจักรมาเป็นหลักประกันร่วมได้ ผ่อนปรนเงื่อนไขประวัติการชำระหนี้ เป็นต้น จึงช่วยให้ผู้ประกอบการเอสเอ็มอีเข้าถึงสินเชื่อง่ายขึ้น เพื่อมีเงินทุนนำไปใช้เดินหน้าธุรกิจได้เต็มศักยภาพ
สำหรับ “สินเชื่อ 3D” สนับสนุนผู้ประกอบการเอสเอ็มอีทุกกลุ่มสามารถใช้บริการได้ตามความต้องการของตัวเอง ไม่ว่าจะเป็นการรีไฟแนนซ์จากสถาบันการเงินเดิม เพื่อลดต้นทุนธุรกิจ  ลงทุน ขยาย ปรับปรุงและปรับเปลี่ยนกิจการ  รวมถึง เป็นเงินทุนหมุนเวียนเสริมสภาพคล่อง วงเงินกู้สูงสุดถึง 50 ล้านบาทต่อราย อัตราดอกเบี้ยเริ่มต้น 4.5% ต่อปี ที่สำคัญคงที่สูงสุด 2 ปีแรก รวมถึง ผ่อนนานสูงสุด 10 ปี  จึงช่วยให้ผู้ประกอบการเอสเอ็มอี สามารถวางแผนบริหารจัดการต้นทุนการเงินได้  ทั้งนี้ เปิดรับคำขอสินเชื่อตั้งแต่วันนี้ จนถึงวันที่ 30 ธ.ค.65 หรือกว่าจะเต็มวงเงิน
“ธพว. เข้าใจดี ถึงความต้องการของผู้ประกอบการที่อยากมีเงินทุน เพื่อคว้าโอกาสทางธุรกิจ ภายหลังสถานการณ์โควิด-19 คลี่คลาย  รวมถึง ช่วงปลายปีจะมีออเดอร์เข้ามาจำนวนมาก  ดังนั้น การผ่อนปรน “สินเชื่อ 3D”  จะช่วยให้ผู้ประกอบการเข้าถึงแหล่งทุนง่ายขึ้น รวมถึง ยังเป็นสินเชื่ออัตราดอกเบี้ยต่ำคงที่ในช่วงแรก  ทำให้สามารถบริหารจัดการต้นทุนทางการเงินได้เหมาะสม” นางสาวนารถนารี กล่าวเสริม
นอกจากบริการสินเชื่อดังกล่าวแล้ว ธพว. ยังมอบบริการด้าน “การพัฒนา” ด้วย ส่งเสริมผู้ประกอบการยกระดับเพิ่มศักยภาพธุรกิจ ผ่านโครงการ “SME D Coach” ที่พร้อมให้คำปรึกษาธุรกิจ ฟรี ช่วยให้ปรับตัวก้าวทันความเปลี่ยนแปลงของสถานการณ์ได้ทันท่วงที
สำหรับผู้ประกอบการเอสเอ็มอีที่สนใจใช้บริการ“สินเชื่อ 3D” และงานพัฒนาจาก ธพว. สามารถแจ้งความประสงค์ได้ ผ่านออนไลน์ เช่น เว็บไซต์ SME D Bank (https://www.smebank.co.th/),  LINE Official Account : SME Development Bank เป็นต้น รวมถึงสาขา ธพว. ทั่วประเทศ สอบถามข้อมูลเพิ่มเติม Call Center 1357

ที่มา : https://www.thaigov.go.th/news/contents/details/58622