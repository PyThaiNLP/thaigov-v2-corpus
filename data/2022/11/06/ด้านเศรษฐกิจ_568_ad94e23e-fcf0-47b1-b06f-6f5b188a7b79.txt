รัฐบาลไทย-ข่าวทำเนียบรัฐบาล-ปลัดฯ ณัฐพล รับมอบสิ่งของอุปโภค บริโภค เพื่อนำไปช่วยเหลือผู้ประสบอุทกภัย


วันศุกร์ที่ 21 ตุลาคม 2565
พิมพ์
ปลัดฯ ณัฐพล รับมอบสิ่งของอุปโภค บริโภค เพื่อนำไปช่วยเหลือผู้ประสบอุทกภัย
ปลัดฯ ณัฐพล รับมอบสิ่งของอุปโภค บริโภค เพื่อนำไปช่วยเหลือผู้ประสบอุทกภัย
วันนี้ (20 ตุลาคม 2565) ดร.ณัฐพล รังสิตพล ปลัดกระทรวงอุตสาหกรรม พร้อมด้วย นางสาวณัฏฐิญา เนตยสุภา รองอธิบดีกรมส่งเสริมอุตสาหกรรม และผู้บริหารกระทรวงอุตสาหกรรม เข้ารับมอบสิ่งของอุปโภค บริโภค และของใช้ที่จำเป็น โดยได้รับการสนับสนุนจากสำนักงานเศรษฐกิจอุตสาหกรรม นำโดยนางวรวรรณ ชิตอรุณ รองปลัดกระทรวงอุตสาหกรรม รักษาราชการแทน ผู้อำนวยการสำนักงานเศรษฐกิจอุตสาหกรรม จากกรมอุตสาหกรรมพื้นฐานและการเหมืองแร่ นำโดยนายนิรันดร์ ยิ่งมหิศรานนท์ อธิบดีกรมอุตสาหกรรมพื้นฐานและการเหมืองแร่ จากสำนักงานคณะกรรมการอ้อยและน้ำตาลทราย นำโดยนายเอกภัทร วังสุวรรณ เลขาธิการสำนักงานคณะกรรมการอ้อยและน้ำตาลทราย และจากสำนักงานอุตสาหกรรมจังหวัดจันทบุรี จังหวัดตราด จังหวัดฉะเชิงเทรา สถาบันเหล็กและเหล็กกล้าแห่งประเทศไทย และสถาบันไทย-เยอรมัน เข้าร่วมมอบสิ่งของ เพื่อนำไปช่วยเหลือและบรรเทาความเดือดร้อนในเบื้องต้น ให้กับผู้ประสบอุทกภัยน้ำท่วม ณ ห้องนิทรรศการ ชั้น 1 อาคารกรมส่งเสริมอุตสาหกรรม
โอกาสนี้ ปลัดกระทรวงอุตสาหกรรม ได้นำทีมผู้บริหาร ข้าราชการ และเจ้าหน้าที่กระทรวงอุตสาหกรรม ร่วมกันแพ็คสิ่งของเพื่อเตรียมนำไปช่วยเหลือผู้ประสบภัยน้ำท่วมโดยเร่งด่วนต่อไป

ที่มา : https://www.thaigov.go.th/news/contents/details/60692