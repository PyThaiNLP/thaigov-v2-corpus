รัฐบาลไทย-ข่าวทำเนียบรัฐบาล-ก.อุตสาหกรรม รวมใจแพคถุงยังชีพ เร่งเยียวยาผู้ประสบอุทกภัยน้ำท่วม


วันพฤหัสบดีที่ 27 ตุลาคม 2565
พิมพ์
ก.อุตสาหกรรม รวมใจแพคถุงยังชีพ เร่งเยียวยาผู้ประสบอุทกภัยน้ำท่วม
ก.อุตสาหกรรม รวมใจแพคถุงยังชีพ เร่งเยียวยาผู้ประสบอุทกภัยน้ำท่วม
(วันที่ 26 ตุลาคม 2565) นายเอกภัทร วังสุวรรณ เลขาธิการสำนักงานคณะกรรมการอ้อยและน้ำตาลทราย นายบรรจง สุกรีฑา เลขาธิการสำนักงานมาตรฐานผลิตภัณฑ์อุตสาหกรรม นายวิฤทธิ์ วิเศษสินธุ์ รองเลขาธิการสำนักงานมาตรฐานผลิตภัณฑ์อุตสาหกรรม นายสหวัฒน์ โสภา รองเลขาธิการสำนักงานคณะกรรมการอ้อยและน้ำตาลทราย นางสาวณัฏฐิญา เนตยสุภา รองอธิบดีกรมส่งเสริมอุตสาหกรรม นายเอกนิติ รมยานนท์ รองเลขาธิการสำนักงานมาตรฐานผลิตภัณฑ์อุตสาหกรรม นำทีมข้าราชการ และเจ้าหน้าที่กระทรวงอุตสาหกรรม ร่วมกันแพคสิ่งของบรรจุเป็นถุงยังชีพ เพื่อเตรียมนำไปช่วยเหลือผู้ประสบภัยน้ำท่วมโดยเร่งด่วน
โอกาสนี้ นางสาวณัฏฐิญา เนตยสุภา รองอธิบดีกรมส่งเสริมอุตสาหกรรม เข้ารับมอบสิ่งของอุปโภค บริโภค และของใช้ที่จำเป็น โดยได้รับการสนับสนุนจากสำนักงานอุตสาหกรรมจังหวัดราชบุรี เพื่อนำไปช่วยเหลือและบรรเทาความเดือดร้อนในเบื้องต้นให้กับผู้ประสบอุทกภัยน้ำท่วม ณ ห้องนิทรรศการ ชั้น 1 อาคารกรมส่งเสริมอุตสาหกรรม

ที่มา : https://www.thaigov.go.th/news/contents/details/60904