รัฐบาลไทย-ข่าวทำเนียบรัฐบาล-ครม. ไฟเขียววงเงิน 6,695 ลบ. ก่อสร้าง “สะพานข้ามทะเลสาบสงขลา – สะพานเชื่อมเกาะลันตา”


วันอาทิตย์ที่ 23 ตุลาคม 2565
ครม. ไฟเขียววงเงิน 6,695 ลบ. ก่อสร้าง “สะพานข้ามทะเลสาบสงขลา – สะพานเชื่อมเกาะลันตา”
.....
ที่ประชุม ครม. (18 ต.ค. 65) อนุมัติดำเนินงานก่อสร้างโครงการสะพานข้ามทะเลสาบสงขลาบริเวณ อ.กระแสสินธุ์ จ.สงขลา – อ.เขาชัยสน จ.พัทลุง วงเงิน 4,841 ล้านบาท และ โครงการสะพานเชื่อมเกาะลันตา ต.เกาะกลาง – ต.เกาะลันตาน้อย อ.เกาะลันตา จ.กระบี่ วงเงิน 1,854 ล้านบาท โดยทั้ง 2 โครงการมีระยะเวลาก่อสร้าง 3 ปี ตั้งแต่ปี พ.ศ. 2566 - 2568
.
ประโยชน์ที่จะได้รับจาก “สะพานข้ามทะเลสาบสงขลา” เช่น ลดระยะทางในการเดินทางระหว่างอำเภอ เกิดการพัฒนาเส้นทางการขนส่งโลจิสติกส์ และเส้นทางท่องเที่ยวสายใหม่ บรรเทาปริมาณจราจรของถนนทางหลวงและแก้ปัญหาการจราจรที่ติดขัด และหากเกิดภัยพิบัติสามารถอพยพ ปชช. ในพื้นที่ได้รวดเร็วทันการณ์
.
ส่วนโครงการ “สะพานเชื่อมเกาะลันตา” จะช่วยเพิ่มประสิทธิภาพในการขนส่ง ลดระยะเวลาการเดินทางจากการเดินทางด้วยแพขนานยนต์ซึ่งจะใช้เวลา 2 ชั่วโมง เหลือเพียง 2 นาที สามารถเชื่อมโยงโครงข่ายการคมนาคมและการขนส่งให้เกิดความสมบูรณ์และมีประสิทธิภาพยิ่งขึ้น
.
อ่านเพิ่มเติม คลิก https://www.thaigov.go.th/news/contents/details/60565
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/60776