รัฐบาลไทย-ข่าวทำเนียบรัฐบาล-นางสิริรัตน์ วีรวิศาล รองอธิบดีกรมการขนส่งทางบก เป็นประธานเปิดการประชุมผู้เชี่ยวชาญแห่งเอเชีย ครั้งที่ 80


วันพฤหัสบดีที่ 27 ตุลาคม 2565
นางสิริรัตน์ วีรวิศาล รองอธิบดีกรมการขนส่งทางบก เป็นประธานเปิดการประชุมผู้เชี่ยวชาญแห่งเอเชีย ครั้งที่ 80
...
นางสิริรัตน์ วีรวิศาล รองอธิบดีกรมการขนส่งทางบก เป็นประธานเปิดการประชุมผู้เชี่ยวชาญแห่งเอเชีย ครั้งที่ 80
วันนี้ (27 ต.ค.65) ณ อาคาร 4 ชั้น 7 กรมการขนส่งทางบก นางสิริรัตน์ วีรวิศาล รองอธิบดีกรมการขนส่งทางบก กระทรวงคมนาคม เป็นประธานเปิดการประชุมผู้เชี่ยวชาญแห่งเอเชีย ครั้งที่ 80 (80th Asia Expert Meeting on Electric Vehicle Training) โดยกรมการขนส่งทางบก ร่วมกับ Ministry of Land, Infrastructure, Transport and Tourism (MLIT) Ministry of Economy, Trade and Industry (METI) Japan Automobile Standards Internationalization Center (JASIC) Japan Automobile Research Institute (JARI) จัดการประชุมในหัวข้อคือ “การจัดฝึกอบรมด้านยานยนต์ไฟฟ้า” โดยมี นายชีพ น้อมเศียร ผู้อำนวยการสำนักวิศวกรรมยานยนต์ เป็นผู้กล่าววัตถุประสงค์ของการจัดประชุมในครั้งนี้
เพื่อเตรียมการรองรับการดำเนินการตามประกาศและเพื่อให้ความรู้และความเข้าใจกับเจ้าหน้าที่จากหน่วยงานภาครัฐและภาคอุตสาหกรรมที่เกี่ยวข้อง ทราบถึงข้อกำหนดคุณสมบัติคุณลักษณะ และกำหนดหลักเกณฑ์ วิธีการ และเงื่อนไขการรับรองแบบเครื่องกำเนิดพลังงานที่ขับเคลื่อนด้วยพลังงานไฟฟ้าของรถจักรยานยนต์ พ.ศ. 2564 (UN Regulation No.136) และประกาศกรมการขนส่งทางบกเรื่อง กำหนดคุณสมบัติ คุณลักษณะ และกำหนดหลักเกณฑ์ วิธีการ และเงื่อนไขการรับรองแบบเครื่องกำเนิดพลังงานที่ ขับเคลื่อนด้วยพลังงานไฟฟ้าของรถยนต์ พ.ศ. 2565 (UN Regulation No.100) ซึ่งจะมีผลใช้บังคับกับรถ แบบที่ผลิต ประกอบ หรือนำเข้าตั้งแต่วันที่ 1 มกราคม พ.ศ. 2566

ที่มา : https://www.thaigov.go.th/news/contents/details/60932