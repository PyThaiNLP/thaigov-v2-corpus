รัฐบาลไทย-ข่าวทำเนียบรัฐบาล-อย่าเชื่อ! อย่าแชร์! เฟคนิวส์ ข่าวลือ พายุเนสาท จ่อเคลื่อนเข้าไทย 12 ต.ค. นี้


วันอาทิตย์ที่ 9 ตุลาคม 2565
อย่าเชื่อ! อย่าแชร์! เฟคนิวส์ ข่าวลือ พายุเนสาท จ่อเคลื่อนเข้าไทย 12 ต.ค. นี้
.....
จากกรณีการแชร์ภาพและข้อความต่อ ๆ กันในโลกออนไลน์ ระบุว่าพายุลูกถัดไปจะก่อตัวในวันที่ 12 ต.ค. นี้ คาดว่าน่าจะใช้ชื่อว่า "เนสาท" ซึ่งจะกระทบทุกภาคของประเทศ โดยภาคอีสานจะได้รับผลกระทบหนักสุด
.
กรมอุตุนิยมวิทยา ชี้แจงว่า ข้อมูลดังกล่าวไม่เป็นความจริง และไม่ได้มีที่มาจากข้อมูลของกรมอุตุนิยมวิทยา หากมีแนวโน้มว่าจะเกิดสภาพอากาศร้ายแรง หรือมีพายุหมุนเขตร้อนเกิดขึ้นในมหาสมุทรแปซิฟิก หรือทะเลจีนใต้ และมีแนวโน้มจะส่งผลกระทบต่อประเทศไทย จะประกาศเตือนล่วงหน้าอย่างน้อย 3 วัน
.
พร้อมคาดการณ์ว่าช่วงวันที่ 9 -12 ต.ค. 65 มวลอากาศเย็นกำลังปานกลางจากประเทศจีนจะแผ่เสริมลงมาปกคลุมประเทศไทยตอนบนและทะเลจีนใต้ ทำให้มีฝนตกหนัก กับมีลมกระโชกแรงบางแห่งเกิดขึ้นได้
.
จากนั้นอุณหภูมิจะลดลง 1 - 3 องศาเซลเซียส กับมีลมแรงในภาคตะวันออกเฉียงเหนือ ซึ่งอากาศเย็นดังกล่าวเป็นอุปสรรคต่อการพัฒนาตัวของพายุ หรือหากมีกำลังแรงขึ้นเป็นพายุ อาจจะอ่อนกำลังลงและสลายตัวก่อนขึ้นฝั่งประเทศเวียดนาม โอกาสที่จะเคลื่อนตัวเข้าสู่ประเทศไทยและมีผลกระทบนั้นมีน้อยมาก
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/60245