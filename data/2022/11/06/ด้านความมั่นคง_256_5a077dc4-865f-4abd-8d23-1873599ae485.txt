รัฐบาลไทย-ข่าวทำเนียบรัฐบาล-​ปลัดกระทรวงกลาโหมให้การต้อนรับผู้อำนวยการสำนักข่าวกรองแห่งชาติ เครือรัฐออสเตรเลีย (อต.) ในโอกาสเดินทางมาเยือนประเทศไทย


วันพุธที่ 19 ตุลาคม 2565
​ปลัดกระทรวงกลาโหมให้การต้อนรับผู้อำนวยการสำนักข่าวกรองแห่งชาติ เครือรัฐออสเตรเลีย (อต.) ในโอกาสเดินทางมาเยือนประเทศไทย
​เช้านี้ที่กระทรวงกลาโหม พลเอก สนิธชนก สังขจันทร์ ปลัดกระทรวงกลาโหม ได้ให้การต้อนรับ นาย Andrew Shearer (แอนดริว เชียเรอย์) ผู้อำนวยการสำนักข่าวกรองแห่งชาติเครือรัฐออสเตรเลีย (อต.) เทียบเท่าปลัดกระทรวงกลาโหม
ในโอกาสเดินทางมาเยือนประเทศไทย ระหว่างวันที ๑๘ - ๒๐ ตุลาคม ๒๕๖๕ เพื่อหารือเกี่ยวกับความร่วมมือด้านความมั่นคง
​ทั้งนี้ ไทยและเครือรัฐออสเตรเลีย มีความสัมพันธ์อันดีระหว่างกันมาเป็นเวลานาน โดยทั้งสองประเทศมีการส่งเสริมความสัมพันธ์ในด้านต่าง ๆ อย่างใกล้ชิด ทั้งในระดับทวิภาคีและพหุภาคี ตลอดจนได้พัฒนาความร่วมมือทางทหารมาอย่างต่อเนื่อง อาทิ การแลกเปลี่ยนที่นั่งศึกษาหลักสูตรทางทหาร การฝึก  ร่วม/ผสม และการแลกเปลี่ยนการเยือนของผู้นำระดับสูงทางทหาร ทั้งในระดับกระทรวงกลาโหม กองบัญชาการกองทัพไทย และเหล่าทัพ รวมทั้งความร่วมมือด้านการต่อต้านการก่อการร้าย และอาชญากรรมข้ามชาติ ดังนั้นการเข้าเยี่ยมคำนับในครั้งนี้จึงนับเป็นโอกาสอันดีที่จะได้พบปะผู้บังคับบัญชาระดับสูงของหน่วยงานในต่างประเทศ อันจะเป็นการส่งเสริมความสัมพันธ์ของทั้งสองประเทศให้แน่นแฟ้นยิ่งขึ้น

ที่มา : https://www.thaigov.go.th/news/contents/details/60626