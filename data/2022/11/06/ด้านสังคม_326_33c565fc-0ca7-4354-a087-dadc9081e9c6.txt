รัฐบาลไทย-ข่าวทำเนียบรัฐบาล-รมว.อว. ถวายผ้ากฐินพระราชทานกระทรวง อว. ณ วัดสุปัฏนาราม จ.อุบลราชธานี


วันพฤหัสบดีที่ 3 พฤศจิกายน 2565
รมว.อว. ถวายผ้ากฐินพระราชทานกระทรวง อว. ณ วัดสุปัฏนาราม จ.อุบลราชธานี
รมว.อว. ถวายผ้ากฐินพระราชทานกระทรวง อว. ณ วัดสุปัฏนาราม จ.อุบลราชธานี
รมว.อว. ถวายผ้ากฐินพระราชทานกระทรวง อว. ณ วัดสุปัฏนาราม จ.อุบลราชธานี
(22 ตุลาคม 2565) เวลา 09.30 น. ณ วัดสุปัฏนาราม ตำบลในเมือง อำเภอเมืองอุบลราชธานี จังหวัดอุบลราชธานี ศ.(พิเศษ) เอนก เหล่าธรรมทัศน์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม (รมว.อว.) เป็นประธานถวายผ้าพระกฐินพระราชทานกระทรวงการอุดมศึกษา วิทยาศาสตร์ วิจัยและนวัตกรรม ประจำปี 2565 พร้อมด้วย ศ.ดร.นพ.สิริฤกษ์ ทรงศิวิไล ปลัดกระทรวงฯ ดร.ดนุช ตันเทอดทิตย์ เลขานุการรัฐมนตรีฯ และโฆษกกระทรวงฯ ดร.พัชรินรุจา จันทโรนานน ที่ปรึกษา รมว.อว. ดร.ลัทธจิตร มีรักษ์ ผู้ช่วย รมว.อว. ประจำกระทรวงฯ รศ.พาสิทธิ์ หล่อธีรพงศ์ รองปลัดกระทรวงฯ น.ส.สุณีย์ เลิศเพียรธรรม หัวหน้าผู้ตรวจราชการกระทรวงฯ ดร.จันทร์เพ็ญ เมฆาอภิรักษ์ ผู้ตรวจราชการกระทรวงฯ นายวันนี นนท์ศิริ ผู้ช่วยปลัดกระทรวงฯ ผู้บริหารกระทรวง อว. ผู้ว่าราชการจังหวัดอุบลราชธานี หัวหน้าส่วนราชการ ผู้บริหารสถาบันอุดมศึกษา ข้าราชการ และประชาชนเข้าร่วม
เมื่อเดินทางถึง รัฐมนตรีว่าการกระทรวงการอุดมศึกษาฯ ถวายความเคารพพระบรมฉายาลักษณ์พระบาทสมเด็จพระเจ้าอยู่หัว ก่อนหยิบผ้าพระกฐินพระราชทานจากพาน เดินเข้าสู่พระอุโบสถไปยังโต๊ะหน้าพระสงฆ์วางผ้าพระกฐินบนพานแว่นฟ้า แล้วเดินไปยังโต๊ะหมู่บูชาหน้าพระประธาน จุดธูปเทียนบูชาพระรัตนตรัย จากนั้นถวายเครื่องบริวารกฐิน ผู้บริหารกระทรวง อว. ถวายเครื่องไทยธรรมแด่พระสงฆ์ โดยยอดเงินที่ถวายผ้าพระกฐินพระราชทานกระทรวงการอุดมศึกษาวิทยาศาสตร์ วิจัยและนวัตกรรม ประจำปี 2565 เป็นจำนวนเงินทั้งสิ้น จำนวน 1,768,763.99 บาท

ที่มา : https://www.thaigov.go.th/news/contents/details/61205