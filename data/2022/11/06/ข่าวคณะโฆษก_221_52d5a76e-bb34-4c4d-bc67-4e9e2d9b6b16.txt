รัฐบาลไทย-ข่าวทำเนียบรัฐบาล-รัฐบาล ชู Thailand Digital Valley ศูนย์กลางนวัตกรรมดิจิตอล EECd ศูนย์บ่มเพาะ Start up และเทคโนโลยี  เชื่อมั่นดึงดูดสตาร์ทอัพดิจิทัลชั้นนำ และนักลงทุนจากในประเทศและทั่วโลก 


วันศุกร์ที่ 23 กันยายน 2565
พิมพ์
รัฐบาล ชู Thailand Digital Valley ศูนย์กลางนวัตกรรมดิจิตอล EECd ศูนย์บ่มเพาะ Start up และเทคโนโลยี  เชื่อมั่นดึงดูดสตาร์ทอัพดิจิทัลชั้นนำ และนักลงทุนจากในประเทศและทั่วโลก
รัฐบาล ชู Thailand Digital Valley ศูนย์กลางนวัตกรรมดิจิตอล EECd ศูนย์บ่มเพาะ Start up และเทคโนโลยี  เชื่อมั่นดึงดูดสตาร์ทอัพดิจิทัลชั้นนำ และนักลงทุนจากในประเทศและทั่วโลก ขับเคลื่อนเศรษฐกิจไทยสู่ศูนย์กลางดิจิทัลของภูมิภาคอาเซียน
วันที่ 23 กันยายน 2565 น.ส.ทิพานัน ศิริชนะ รองโฆษกประจำสำนักนายกรัฐมนตรี เปิดเผยว่า ตามที่รัฐบาลพล.อ.ประยุทธ์ จันทร์โอชา ได้ส่งเสริมเศรษฐกิจดิจิทัล เพื่อสร้างทั้งมูลค่าและโอกาสให้กับประเทศไทย โดยหนึ่งในองค์กรที่ทำหน้าที่ขับเคลื่อนนโยบายด้านดิจิทัล คือ Depa Thailand หรือ สำนักงานส่งเสริมเศรษฐกิจดิจิทัล  ได้นำโครงการหนึ่งที่สำคัญในเขตพัฒนาพิเศษภาคตะวันออก EEC คือ Thailand Digital Valley ไปจัดแสดงนวัตกรรมของสำนักงานส่งเสริมเศรษฐกิจดิจิทัล หรือ DEPA   กระทรวงดิจิทัลเพื่อและสังคม ภายในงาน Building Construction Technology Expo   ที่ศูนย์แสดงสินค้าและการประชุม อิมแพ็ค เมืองทองธานี ระหว่างวันที่ 21-23กันยายน 2565 ซึ่งได้รับความสนใจจากนักลงทุน ผู้ประกอบการธุรกิจสตาร์ทอัพ ชั้นนำเป็นจำนวนมาก
น.ส.ทิพานัน กล่าวว่า ตลอดระยะเวลาที่ผ่านมารัฐบาลไทยได้มีนโยบายชัดเจนเรื่อง Thailand Digital Valley ให้เป็น ศูนย์บ่มเพาะสตาร์ทอัพเพื่อสร้างนวัตกรรมใหม่ในประเทศ  เพื่อดึงดูด Tech Startup และบริษัทชั้นนำจากทั่วโลก มาใช้สาธารณูปโภคร่วมกันในพื้นที่ EECd แห่งนี้เพื่อสร้างสภาพแวดล้อมที่เอื้อต่อการเจริญเติบโตของเศรษฐกิจดิจิทัล ซึ่งตั้งอยู่บริเวณ ศูนย์โทรคมนาคม อ.ศรีราชา จ.ชลบุรี ในขอบเขตเดียวกับ GISTDA ซึ่งเป็น Gateway internet ด้วยสาย Fiber Obtic ของ CAT  จึงเป็นพื้นที่ที่ได้เปรียบ ในการพัฒนาสู่ศูนย์กลางของธุรกิจดิจิทัลในระดับภูมิภาค ซึ่งในปัจจุบันก็มีบริษัทขนาดใหญ่ที่มีชื่อเสียงมาเช่าพื้นที่เพื่อทำศูนย์วิจัยด้านดิจิทัลแล้ว
ทั้งนี้ โครงการ Thailand Digital Valley  ตั้งอยู่บนพื้นที่ 30 ไร่ แบ่งเป็น 5 อาคาร ได้แก่ 1. อาคาร DEPA Digital One Stop Service ได้ดำเนินการสร้างเสร็จแล้ว มีพื้นที่ให้เช่า พร้อมกับมีพื้นที่ Co-Working space ให้ใช้งานได้  2. อาคาร Digital Startup Knowledge Exchange Centre 3. อาคาร Digital Innovation Centre หรืออาคารนวัตกรรม IoT 2 4. อาคาร Digital Edutainment Complex อาคารนวัตกรรม IoT 3 5. อาคาร Digital Go Global Centre อาคารนวัตกรรม IoT 4
น.ส.ทิพานัน กล่าวต่อว่า โครงการดังกล่าวนอกจากจะมีการอำนวยความสะดวกด้านเครื่องมือ และห้อง Lab ในการทดลองต่างๆแล้ว สิ่งที่จะจูงใจนักลงทุน คือการสนับสนุนสิทธิประโยชน์ของบริษัทที่เข้ามาประกอบกิจการในพื้นที่ ได้แก่ลดภาษีเงินได้ของบริษัทที่อยู่ใน EECd ลดภาษีเงินได้บุคคลธรรมดาที่ทำงานภายในบริษัทต่ำกว่า 17%  ได้รับSMART VISA  หรือวีซ่าประเภทพิเศษ ที่กำหนดขึ้นมาเพื่อดึงดูดบุคลากร ทักษะสูงและนักลงทุนที่ประสงค์จะเข้ามาทำงานหรือลงทุนในอุตสาหกรรมเป้าหมายของประเทศ รวมทั้งมีการปรับเปลี่ยนกฏระเบียบต่างๆเพื่อให้สอดคล้องและสนับสนุนกับธุรกิจดิจิทัล
“โครงการมีกำหนดเสร็จสมบูรณ์ทั้งหมดภายในปี 2567 เชื่อว่าถ้าเสร็จสมบูรณ์แล้วจะสามารถดึงดูดบริษัทสตาร์ทอัพดิจิทัลชั้นนำ เอกชนต่างๆ และนักลงทุนชั้นนำระดับประเทศและทั่วโลกได้ เพื่อต่อยอดพัฒนาพื้นที่  EEC และขับเคลื่อนเศรษฐกิจไทย”น.ส.ทิพานัน กล่าว

ที่มา : https://www.thaigov.go.th/news/contents/details/59579