รัฐบาลไทย-ข่าวทำเนียบรัฐบาล-กระทรวงยุติธรรม เร่งขับเคลื่อนการดําเนินงานของสํานักงานยุติธรรมจังหวัด เพื่อช่วยเหลือประชาชนในทุกพื้นที่ด้วยความสะดวกรวดเร็ว


วันพุธที่ 12 ตุลาคม 2565
พิมพ์
กระทรวงยุติธรรม เร่งขับเคลื่อนการดําเนินงานของสํานักงานยุติธรรมจังหวัด เพื่อช่วยเหลือประชาชนในทุกพื้นที่ด้วยความสะดวกรวดเร็ว
กระทรวงยุติธรรม เร่งขับเคลื่อนการดําเนินงานของสํานักงานยุติธรรมจังหวัด เพื่อช่วยเหลือประชาชนในทุกพื้นที่ด้วยความสะดวกรวดเร็ว
ในวันอังคารที่ ๑๑ ตุลาคม ๒๕๖๕ เวลา ๑๓.๓๐ น. นางพงษ์สวาท กายอรุณสุทธิ์ ปลัดกระทรวงยุติธรรม เป็นประธานการประชุมสรุปผลการดําเนินงานของสํานักงานยุติธรรมจังหวัด ประจําปีงบประมาณ พ.ศ. ๒๕๖๕ และแนวทางการดําเนินงานในปีงบประมาณ พ.ศ. ๒๕๖๖ โดยมี นายวัลลภ นาคบัว รองปลัดกระทรวงยุติธรรม พร้อมด้วย ผู้บริหาร สำนักงานยุติธรรมจังหวัดทั่วประเทศ และเจ้าหน้าที่ที่เกี่ยวข้อง เข้าร่วมฯ ณ ห้องประชุมกระทรวงยุติธรรม ๑๐ - ๐๖ และผ่านระบบการประชุมทางไกล ( Video Conference)
โดยที่ประชุมรับทราบสรุปผลการดําเนินงานของสํานักงานยุติธรรมจังหวัด ปีงบประมาณ พ.ศ. ๒๕๖๕ และแนวทางการดําเนินงานของสํานักงานยุติธรรมจังหวัด ปีงบประมาณ พ.ศ. ๒๕๖๖ โอกาสนี้ ปลัดกระทรวงยุติธรรม มอบนโยบายและเป้าหมายเพื่อขับเคลื่อนการดําเนินงานของสํานักงานยุติธรรมจังหวัด โดยเน้นการให้บริการประชาชน โดยบูรณาการร่วมกันระหว่างหน่วยงานในสังกัดกระทรวงยุติธรรม นอกจากนี้ จะกำหนดแนวทางการให้ความช่วยเหลือประชาชน และขั้นตอนการดำเนินงานกรณีมีเหตุการณ์เร่งด่วนเพื่อเป็นแนวทางให้กับหน่วยงานในสังกัดกระทรวงยุติธรรมใช้เป็นหลักปฏิบัติในการดำเนินงานให้ความช่วยเหลือประชาชนด้วยความสะดวกและรวดเร็วต่อไป

ที่มา : https://www.thaigov.go.th/news/contents/details/60355