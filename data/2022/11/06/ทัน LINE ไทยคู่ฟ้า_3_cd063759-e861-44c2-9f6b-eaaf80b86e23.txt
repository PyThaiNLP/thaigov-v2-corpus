รัฐบาลไทย-ข่าวทำเนียบรัฐบาล-ร่าง กม. ”ป้องกันทำผิดซ้ำ” คดีเพศ - ชีวิต/ร่างกาย - เรียกค่าไถ่ ผ่านสภาฯ แล้ว รอประกาศในราชกิจจาฯ เตรียม กม. ลูก - บุคลากร บังคับใช้เต็มประสิทธิภาพ สร้างสังคมปลอดภัย


วันอังคารที่ 30 สิงหาคม 2565
ร่าง กม. ”ป้องกันทำผิดซ้ำ” คดีเพศ - ชีวิต/ร่างกาย - เรียกค่าไถ่ ผ่านสภาฯ แล้ว รอประกาศในราชกิจจาฯ เตรียม กม. ลูก - บุคลากร บังคับใช้เต็มประสิทธิภาพ สร้างสังคมปลอดภัย
.....
รัฐบาลผลักดัน ร่าง พ.ร.บ.มาตรการป้องกันการกระทำความผิดซ้ำในความผิดเกี่ยวกับเพศหรือที่ใช้ความรุนแรง โดยมีหลักการสำคัญ คือ สร้างความปลอดภัยแก่ประชาชนในสังคม แก้ไขฟื้นฟูผู้กระทำความผิด และคุ้มครองสิทธิผู้ต้องคำสั่งตามกฎหมาย ป้องกันไม่ให้เกิดเหตุอุกฉกรรจ์ซ้ำ โดยปัจจุบันร่างกฎหมายผ่านความเห็นชอบจากสภาผู้แทนราษฎรแล้ว เตรียมส่งให้สำนักเลขาธิการคณะรัฐมนตรีดำเนินการต่อไป และจะมีผลบังคับใช้เมื่อพ้นกำหนด 90 วัน นับจากวันประกาศในราชกิจจานุเบกษา
.
กฎหมายฉบับนี้ใช้กับผู้กระทำผิด 3 กลุ่ม ได้แก่ คดีเพศ คดีชีวิตและร่างกาย และคดีเรียกค่าไถ่ มีการเตรียมความพร้อมรองรับเพื่อบังคับใช้กฎหมายอย่างมีประสิทธิภาพ เช่น จัดทำกฎหมายลูก เตรียมสถานที่ บุคลากร เครื่องมือ สร้างความรู้ความเข้าใจแก่ผู้มีหน้าที่ดำเนินการด้วยความระมัดระวัง รัดกุม และเป็นธรรม โดยมาตรการแก้ไขฟื้นฟูผู้กระทำผิดและมาตรการทางการแพทย์ มีหลายวิธีทั้งใช้ยาและไม่ใช่ยา จะต้องได้รับการวินิจฉัยจากแพทย์อย่างน้อย 2 คน และได้รับความยินยอมจากผู้ต้องขังด้วย
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/58639