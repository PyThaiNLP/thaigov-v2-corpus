รัฐบาลไทย-ข่าวทำเนียบรัฐบาล-นายกฯ ห่วงการเดินทางของปชช. ในพื้นที่น้ำท่วม กำชับเร่งนำเรือ - รถยกสูง เข้าช่วยเหลือ พร้อมเยียวยาผู้ที่ได้รับผลกระทบ


วันอังคารที่ 18 ตุลาคม 2565
นายกฯ ห่วงการเดินทางของปชช. ในพื้นที่น้ำท่วม กำชับเร่งนำเรือ - รถยกสูง เข้าช่วยเหลือ พร้อมเยียวยาผู้ที่ได้รับผลกระทบ
.....
พลเอก ประยุทธ์ จันทร์โอชา นายกรัฐมนตรี และ รมว.กลาโหม เป็นห่วงเรื่องการเดินทางของประชาชนในพื้นที่ประสบภัยน้ำท่วมอยู่ในขณะนี้ โดยเฉพาะเส้นทางที่คมนาคมถูกตัดขาด จึงได้กำชับให้ทุกหน่วยงานเร่งแก้ปัญหา นำเรือ รถยกสูง ทั้งของหน่วยงานในพื้นที่ ส่วนท้องถิ่น ภาคธุรกิจ จิตอาสา สมาคมขนส่งฯ เข้าช่วยเหลือประชาชนอย่างต่อเนื่อง
.
พร้อมขอให้ผู้ที่ใช้รถใช้ถนนทุกคน หมั่นตรวจสอบความพร้อมของรถอย่างสม่ำเสมอ เพิ่มความระมัดระวังในการขับขี่ขณะฝนตกและในพื้นที่น้ำท่วม เพราะการเดินทางช่วงที่มีฝนตกมีโอกาสที่จะเกิดอุบัติเหตุได้สูง
.
ขณะเดียวกันขอให้หน่วยงานที่เกี่ยวข้องเร่งทำความเข้าใจกับประชาชนที่ได้รับผลกระทบจากการระบายน้ำที่ไหลลงในพื้นที่ทุ่งต่าง ๆ ว่าเป็นการดำเนินการด้วยความจำเป็น ซึ่งรัฐบาลจะดูแลเยียวยาประชาชนอย่างเร่งด่วนต่อไป
.
อ่านเพิ่มเติม คลิก https://www.thaigov.go.th/news/contents/details/60524
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/60550