รัฐบาลไทย-ข่าวทำเนียบรัฐบาล-เตือน! ปชช. ผู้มีรายได้น้อย รีบลงทะเบียนร่วมโครงการฯ ใช้ไฟฟ้า 50 หน่วยฟรี ถึงวันที่ 31 ต.ค. 65


วันพุธที่ 26 ตุลาคม 2565
เตือน! ปชช. ผู้มีรายได้น้อย รีบลงทะเบียนร่วมโครงการฯ ใช้ไฟฟ้า 50 หน่วยฟรี ถึงวันที่ 31 ต.ค. 65
.....
แจ้งเตือนผู้ใช้ไฟฟ้าบ้านอยู่อาศัยที่รายได้น้อยในปัจจุบัน (หรือมาตรการ 50 หน่วยไฟฟรี) และผู้ใช้ไฟฟ้าที่ถือบัตรสวัสดิการแห่งรัฐ ที่ได้รับสิทธิช่วยเหลือค่าไฟฟ้าไม่เกิน 315 บาท/เดือน ที่ประสงค์จะขอรับสิทธิ์ช่วยเหลือค่าไฟฟ้าในระบบใหม่ซึ่งจะเริ่มใช้ในปี 2566 (ซึ่งเป็นไปตามมติ ครม. ที่เห็นชอบขยายเวลามาตรการบรรเทาภาระค่าไฟฟ้าและค่าน้ำประปาให้ผู้ถือบัตรสวัสดิการแห่งรัฐ อีก 7 เดือน ตั้งแต่ ต.ค. 65 – เม.ย. 66)
.
ขอให้รีบลงทะเบียนกับโครงการลงทะเบียนเพื่อสวัสดิการแห่งรัฐปี 2565 ของกระทรวงการคลัง ที่เว็บไซต์ https://welfare.mof.go.th ภายในวันที่ 31 ต.ค. 65 นี้ หากมีข้อสงสัยเกี่ยวกับบัตรสวัสดิการแห่งรัฐ สามารถสอบถามได้ที่ศูนย์ลูกค้าสัมพันธ์บัตรสวัสดิการแห่งรัฐ โทร. 0 2109 2345
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/60871