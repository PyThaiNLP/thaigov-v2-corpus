รัฐบาลไทย-ข่าวทำเนียบรัฐบาล-อนุมัติ 279.38 ล้านบาท สนับสนุนค่าจัดการศพผู้สูงอายุรายได้น้อย


วันพฤหัสบดีที่ 8 กันยายน 2565
พิมพ์
อนุมัติ 279.38 ล้านบาท สนับสนุนค่าจัดการศพผู้สูงอายุรายได้น้อย
วันพุธที่ 7 กันยายน 2565
ต่อจากนี้ไป ขอเชิญรับฟังไทยคู่ฟ้า
รัฐบาลเร่งช่วยเหลือครอบครัวผู้สูงอายุที่มีรายได้น้อย โดยอนุมัติงบ 279.38 ล้านบาท เพื่อสนับสนุนค่าจัดการศพผู้สูงอายุตามประเพณี รายละ 3,000 บาท ที่ค้างจ่ายตั้งแต่เดือน ต.ค.2564 – พ.ค.2565 จำนวน 93,127 ราย ทั้งนี้ ผู้เสียชีวิตต้องเป็นบุคคลสัญชาติไทย อายุ 60 ปีขึ้นไป เป็นผู้มีบัตรสวัสดิการแห่งรัฐ หรือ มีคุณสมบัติตามเกณฑ์ของบัตรสวัสดิการแห่งรัฐ หรือ อยู่ในศูนย์พัฒนาการจัดสวัสดิการสังคมผู้สูงอายุ สถานสงเคราะห์ หรือ สถานใด ๆ ของรัฐในลักษณะเดียวกัน ยื่นคำขอภายใน 6 เดือนนับแต่วันออกใบมรณบัตร ที่สำนักงานเขต กทม. ที่ว่าการอำเภอ สำนักงานเทศบาล ที่ทำการ อบต. หรือ สำนักงานพัฒนาสังคมและความมั่นคงของมนุษย์ ในท้องที่ที่ผู้สูงอายุนั้นมีชื่ออยู่ในทะเบียนบ้านหรือภูมิลำเนาที่เสียชีวิต
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/58986