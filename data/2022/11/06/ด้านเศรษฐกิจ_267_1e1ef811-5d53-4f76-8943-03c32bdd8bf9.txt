รัฐบาลไทย-ข่าวทำเนียบรัฐบาล-ปลัดเกษตรฯ มอบเกียรติบัตรและเครื่องหมายเชิดชูเกียรติสืบสานเกษตรกรรมยั่งยืน ประจำปี 2565


วันอังคารที่ 20 กันยายน 2565
ปลัดเกษตรฯ มอบเกียรติบัตรและเครื่องหมายเชิดชูเกียรติสืบสานเกษตรกรรมยั่งยืน ประจำปี 2565
ปลัดเกษตรฯ มอบเกียรติบัตรและเครื่องหมายเชิดชูเกียรติสืบสานเกษตรกรรมยั่งยืน ประจำปี 2565
ดร.ทองเปลว กองจันทร์ ปลัดกระทรวงเกษตรและสหกรณ์ เป็นประธานในพิธีมอบเกียรติบัตรและเครื่องหมายเชิดชูเกียรติสืบสานเกษตรกรรมยั่งยืน ประจำปี 2565  ณ ห้องประชุมกระทรวงเกษตรและสหกรณ์ โดยมีผู้บริหารกระทรวงเกษตรและสหกรณ์ ร่วมเป็นเกียรติในพีธีฯ ซึ่งในปีนี้มีบุคคลสำคัญในภาคธุรกิจและเอกชน ที่ได้สร้างคุณประโยชน์และคุณูประการให้แก่ภาคเกษตรของประเทศ จำนวน 3 ท่าน ได้แก่ คุณเจริญ สิริวัฒนภักดี ประธานกรรมการบริษัทและประธานกรรมการบริหาร คุณอัศวิน เตชะเจริญวิกุล ประธานเจ้าหน้าที่บริหาร และกรรมการผู้จัดการใหญ่ คุณฐาปณี เตชะเจริญวิกุล กรรมการรองผู้จัดการใหญ่อาวุโส บริษัท เบอร์ลี่ ยุคเกอร์ จำกัด (มหาชน) และบริษัท บิ๊กซี ซูเปอร์เซ็นเตอร์ จำกัด (มหาชน) โดยในวันนี้คุณอัศวิน เตชะเจริญวิกุล เป็นผู้แทนการรับมอบเกียรติบัตรและเครื่องหมายเชิดชูเกียรติฯ ดังกล่าว
ทั้งนี้ กระทรวงเกษตรฯ ได้ออกระเบียบกระทรวงเกษตรและสหกรณ์ ว่าด้วยเกียรติบัตรและเครื่องหมายเชิดชูเกียรติ   สืบสานเกษตรกรรมยั่งยืน พ.ศ. 2564 และที่แก้ไขเพิ่มเติม (ฉบับที่ 2) พ.ศ. 2565 เพื่อเชิดชูเกียรติแก่ข้าราชการ เจ้าหน้าที่และบุคคลภาคธุรกิจ เอกชน ประชาชน ผู้มีจิตอาสา ที่ประกอบคุณงามความดี มีความประพฤติเหมาะสมและเป็นผู้ทำคุณประโยชน์ให้แก่กระทรวงเกษตรฯ หรือมีผลการปฏิบัติงานด้านการเกษตรและสหกรณ์ดีเด่นเป็นที่ประจักษ์

ที่มา : https://www.thaigov.go.th/news/contents/details/59474