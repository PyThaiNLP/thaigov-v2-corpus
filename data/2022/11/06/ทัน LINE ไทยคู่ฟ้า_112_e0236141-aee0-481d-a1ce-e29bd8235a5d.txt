รัฐบาลไทย-ข่าวทำเนียบรัฐบาล-เปิดตัว “LINE ALERT” บัญชีแจ้งเตือนภัยพิบัติ ให้ ปชช. ติดตามสถานการณ์ภัยธรรมชาติอย่างทั่วถึง ทันเวลา


วันศุกร์ที่ 7 ตุลาคม 2565
เปิดตัว “LINE ALERT” บัญชีแจ้งเตือนภัยพิบัติ ให้ ปชช. ติดตามสถานการณ์ภัยธรรมชาติอย่างทั่วถึง ทันเวลา
.....
กรมป้องกันและบรรเทาสาธารณภัย (ปภ.) และกรมอุตุนิยมวิทยา จับมือ LINE ประเทศไทย เปิดตัว “LINE ALERT” บัญชีทางการแจ้งเตือนภัยพิบัติ ยกระดับการแจ้งเตือนภัยล่วงหน้าให้แก่ประชาชนผ่านการบูรณาการข้อมูลที่สำคัญและจำเป็น นับเป็นความร่วมมือครั้งสำคัญระหว่างหน่วยงานด้านภัยพิบัติและแพลตฟอร์ม LINE
.
LINE ALERT จะเป็นช่องทางให้บริการข้อมูลข่าวสารและการแจ้งเตือนภัยต่าง ๆ ที่เกิดขึ้นในประเทศ ผ่านระบบการแจ้งเตือนภัยล่วงหน้าที่รวดเร็วและเข้าถึงระดับพื้นที่ ช่วยให้ประชาชนเข้าถึงข้อมูลได้ง่าย ทั่วถึง ทันเวลา และสามารถเตรียมพร้อมรับมือกับสถานการณ์ภัยที่อาจเกิดขึ้นได้ทันท่วงที
.
ประชาชนสามารถรับการแจ้งเตือนภัยได้แล้ววันนี้ เพียงเพิ่มเพื่อนใน LINE > ค้นหา @linealert หรือ คลิก https://lin.ee/l40xtWN
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/60159