รัฐบาลไทย-ข่าวทำเนียบรัฐบาล-คลังแจงชัด 4 ประเด็นความเข้าใจคลาดเคลื่อน "โครงการลงทะเบียนเพื่อสวัสดิการแห่งรัฐ"


วันอังคารที่ 13 กันยายน 2565
คลังแจงชัด 4 ประเด็นความเข้าใจคลาดเคลื่อน "โครงการลงทะเบียนเพื่อสวัสดิการแห่งรัฐ"
.....
กระทรวงการคลัง เผยถึงความคืบหน้าการเปิดรับลงทะเบียนโครงการลงทะเบียนเพื่อสวัสดิการแห่งรัฐ ปี 65 ตั้งแต่วันแรก - วันจันทร์ที่ 12 ก.ย. 65 (ณ เวลา 15.00 น.) มี ปชช. ทยอยลงทะเบียนแล้ว 10,416,889 ราย
.
ทั้งนี้ ช่วงเวลาที่ผ่านมา ก.คลัง พบว่ายังมี “ความเข้าใจคลาดเคลื่อน” เรื่องการลงทะเบียน และได้ชี้แจงในประเด็นต่าง ๆ เพื่อให้ ปชช. เข้าใจ ดังนี้
.
1. ปชช. ที่สนใจและมีคุณสมบัติตามที่โครงการฯ กำหนดสามารถ “ลงทะเบียนได้ทุกคน” หากมีครอบครัวแล้ว สามารถลงทะเบียนได้ทั้ง “สามีและภรรยา” หากทั้งสามีและภรรยา ผ่านการตรวจสอบเกณฑ์คุณสมบัติ ก็ย่อมมีสิทธิตามโครงการฯ “ไม่ใช่หนึ่งครอบครัวหนึ่งสิทธิ”
.
2. ผู้ลงทะเบียนสามารถเลือกช่องทางการลงทะเบียนได้ตามที่ผู้ลงทะเบียนสะดวก
• คนโสดหรือไม่มีครอบครัวสามารถลงทะเบียนผ่านเว็บไซต์โดย “ไม่ต้องยื่นเอกสารเพิ่มเติม”
• มีครอบครัวสามารถไปที่หน่วยงานรับลงทะเบียนพร้อมทั้งครอบครัว
• กรณีที่คู่สมรสและบุตรไม่ได้เดินทางมาแสดงตัวที่หน่วยงานรับลงทะเบียน ผู้ลงทะเบียนสามารถนำสำเนาบัตรประจำตัวประชาชนของคู่สมรสและบุตร “พร้อมลงลายมือชื่อรับรองความถูกต้อง” ยื่นที่หน่วยงานรับลงทะเบียนได้เช่นเดียวกัน
.
3. ผู้ลงทะเบียนเป็น “ผู้พิการ – ผู้ป่วยติดเตียง – ผู้สูงอายุ” ที่ไม่สามารถเดินทางมาลงทะเบียนได้ด้วยตนเอง สามารถ “มอบอำนาจให้ผู้อื่น” มาลงทะเบียนแทนได้ ดาวน์โหลดหนังสือมอบอำนาจได้จากเว็บไซต์ของโครงการฯ หรือติดต่อขอรับได้ที่หน่วยงานรับลงทะเบียนทุกหน่วย
.
4. การสมัครลงทะเบียนเข้าร่วมโครงการฯ นั้น ย้ำว่า “ไม่มีค่าใช้จ่าย” และผู้ลงทะเบียนที่ยื่นเอกสาร ณ หน่วยงานรับลงทะเบียน ขอให้ “เก็บรักษาส่วนที่ 11” ของแบบฟอร์มลงทะเบียนเป็นหลักฐานในการยืนยันการลงทะเบียน ที่สำคัญ “อย่าให้สูญหาย”
.
อ่านเพิ่มเติม คลิก https://www.thaigov.go.th/news/contents/details/59161
-------------------

ที่มา : https://www.thaigov.go.th/news/contents/details/59180