รัฐบาลไทย-ข่าวทำเนียบรัฐบาล-พล.อ.ประยุทธ์ จันทร์โอชา ขอบคุณทุกกำลังใจที่มอบให้ ยืนยันเคารพการพิจารณาของศาลฯ ไม่ว่าคำวินิจฉัยจะเป็นเช่นใด ขณะนี้ยังคงปฏิบัติหน้าที่รมว.กลาโหม เร่งสนับสนุนรัฐบาลแก้ไขปัญหาน้ำท่วม


วันพุธที่ 14 กันยายน 2565
พิมพ์
พล.อ.ประยุทธ์ จันทร์โอชา ขอบคุณทุกกำลังใจที่มอบให้ ยืนยันเคารพการพิจารณาของศาลฯ ไม่ว่าคำวินิจฉัยจะเป็นเช่นใด ขณะนี้ยังคงปฏิบัติหน้าที่รมว.กลาโหม เร่งสนับสนุนรัฐบาลแก้ไขปัญหาน้ำท่วม
พลเอก ประยุทธ์ จันทร์โอชา ขอบคุณทุกกำลังใจที่มอบให้ ยืนยันเคารพการพิจารณาของศาลฯ ไม่ว่าคำวินิจฉัยจะเป็นเช่นใด ขณะนี้ยังคงปฏิบัติหน้าที่รัฐมนตรีว่าการกระทรวงกลาโหม เร่งสนับสนุนรัฐบาลแก้ไขปัญหาน้ำท่วม
วันที่ 14 กันยายน 2565 นายอนุชา บูรพชัยศรี รองเลขาธิการนายกรัฐมนตรีฝ่ายการเมือง ปฏิบัติหน้าที่โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา รัฐมนตรีว่าการกระทรวงกลาโหม รับทราบผลการพิจารณาของศาลรัฐธรรมนูญ ที่กำหนดนัดอ่านคำวินิจฉัยเรื่องการดำรงตำแหน่งนายกรัฐมนตรี ในวันศุกร์ที่ 30 กันยายน 2565 โดยเชื่อมั่นในกระบวนการยุติธรรม และยืนยันว่าจะให้ความเคารพต่อผลการพิจารณาของศาลฯ ไม่ว่าคำวินิจฉัยจะเป็นเช่นใด
พลเอก ประยุทธ์ จันทร์โอชา ขอขอบคุณกำลังใจจากประชาชนทุกคนที่มอบให้ และขณะนี้ยังคงปฏิบัติหน้าที่รัฐมนตรีว่าการกระทรวงกลาโหม ในการสนับสนุนรัฐบาลอย่างเต็มที่ และในสถานการณ์ปัจจุบันได้ให้กองทัพและหน่วยงานที่เกี่ยวข้องในสังกัดกระทรวงกลาโหม เร่งดูแล ช่วยเหลือประชาชนที่ได้รับความเดือดร้อน จากสถานการณ์น้ำท่วมขังอย่างทันท่วงที ทั้งในกรุงเทพมหานครและอีกหลายพื้นที่ของประเทศไทย พร้อมทั้งช่วยฟื้นฟู เยียวยา ผู้ที่ได้รับผลกระทบเพื่อให้สถานการณ์คลี่คลายโดยเร็ว

ที่มา : https://www.thaigov.go.th/news/contents/details/59252