รัฐบาลไทย-ข่าวทำเนียบรัฐบาล-รองปลัด.โอภาส เข้าร่วมการประชุมคณะกรรมการส่งเสริมวิสาหกิจขนาดกลางและขนาดย่อม ครั้งที่ 4/2565


วันศุกร์ที่ 30 กันยายน 2565
รองปลัด.โอภาส เข้าร่วมการประชุมคณะกรรมการส่งเสริมวิสาหกิจขนาดกลางและขนาดย่อม ครั้งที่ 4/2565
รองปลัด.โอภาส เข้าร่วมการประชุมคณะกรรมการส่งเสริมวิสาหกิจขนาดกลางและขนาดย่อม ครั้งที่ 4/2565
วันที่ 30 กันยายน 2565 รองปลัดกระทรวงเกษตรและสหกรณ์ นายโอภาส ทองยงค์ เป็นผู้แทนรัฐมนตรีว่าการกระทรวงเกษตรและสหกรณ์ เข้าร่วมการประชุมคณะกรรมการส่งเสริมวิสาหกิจขนาดกลางและขนาดย่อม ครั้งที่ 4/2565 ผ่านสื่ออิเล็กทรอนิกส์ (Zoom Meeting) โดยมีพล.อ.ประวิตร วงษ์สุวรรณ รองนายกรัฐมนตรี รักษาราชการแทนนายกรัฐมนตรี เป็นประธานการประชุม
ที่ประชุมได้ให้ความเห็นชอบเรื่องสำคัญ จำนวน 2 เรื่อง ได้แก่
(1) เห็นชอบการจัดสรรเงินกองทุนส่งเสริมวิสาหกิจขนาดกลางและขนาดย่อม ประจำปี 2566 โดยเป็นเงินงบประมาณ จำนวน 570 ล้านบาท และเงินนอกงบประมาณ จำนวน 240 ล้านบาท รวมเป็น 810 ล้านบาท เพื่อเป็นค่าใช้จ่ายในการดำเนินงานส่งเสริมวิสาหกิจขนาดกลางและขนาดย่อม
(2) เห็นชอบการจัดสรรเงินกองทุนส่งเสริมวิสาหกิจขนาดกลางและขนาดย่อม วงเงิน 250,540,000 บาท เพื่อเป็นค่าใช้จ่ายค่าบริหารจัดการโครงการสนับสนุน SMEs รายย่อย โดยให้ธนาคารพัฒนาวิสาหกิจขนาดกลางและขนาดย่อมแห่งประเทศไทยเป็นผู้ดำเนินการ
ในตอนท้ายประธานฯ ได้กล่าวว่าการให้ความเห็นชอบในวันนี้เพื่อที่จะช่วยเหลือ SME ของไทยให้ผ่านพ้นวิกฤตเศรษฐกิจ จึงขอให้ทุกหน่วยงานบูรณาการการทำงานร่วมกัน รวมถึงส่งเสริมและพัฒนา SME ของไทยให้เติบโตต่อไปข้างหน้าอย่างมั่นคงและยั่งยืน

ที่มา : https://www.thaigov.go.th/news/contents/details/59894