รัฐบาลไทย-ข่าวทำเนียบรัฐบาล-นายกฯ เคารพคำวินิจฉัยของศาลรัฐธรรมนูญ พร้อมขอบคุณพี่น้องประชาชนสำหรับกำลังใจและความปรารถนาดีที่มอบให้มาโดยตลอด 


วันศุกร์ที่ 30 กันยายน 2565
พิมพ์
นายกฯ เคารพคำวินิจฉัยของศาลรัฐธรรมนูญ พร้อมขอบคุณพี่น้องประชาชนสำหรับกำลังใจและความปรารถนาดีที่มอบให้มาโดยตลอด
นายกฯ เคารพคำวินิจฉัยของศาลรัฐธรรมนูญ พร้อมขอบคุณพี่น้องประชาชนสำหรับกำลังใจและความปรารถนาดีที่มอบให้มาโดยตลอด
วันนี้ (30 ก.ย.65) นายอนุชา บูรพชัยศรี รองเลขาธิการนายกรัฐมนตรีฝ่ายการเมือง ปฏิบัติหน้าที่โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรี และรัฐมนตรีว่าการกระทรวงกลาโหม แสดงความเคารพต่อคำวินิจฉัยของศาลรัฐธรรมนูญ และขอขอบคุณพี่น้องประชาชนทุกคน สำหรับกำลังใจและความปรารถนาดี ที่มอบให้โดยตลอด
นายอนุชาฯ กล่าวต่อไปว่า ตลอดระยะเวลาหนึ่งเดือนที่ผ่านมา ถือเป็นโอกาสที่ พลเอก ประยุทธ์ ฯ ได้พิจารณาและตระหนักมากขึ้นว่าจะต้องใช้เวลาอันมีค่า ที่มีอยู่อย่างจำกัดของรัฐบาล ในการติดตามและผลักดันโครงการสำคัญต่างๆ มากมาย ที่ได้ริเริ่มเอาไว้ ให้เดินหน้าและเสร็จสมบูรณ์ สร้างความเจริญก้าวหน้าให้กับบ้านเมือง และสร้างอนาคตให้กับลูกหลานของเรา โดยจะใช้ความพยายามอย่างยิ่งยวด และใช้ศักยภาพอย่างเต็มที่ มุ่งมั่นในภารกิจการพลิกโฉมประเทศ ตามกลยุทธ์ 3 แกน ที่ได้เคยกล่าวไว้ ให้สำเร็จเป็นรูปธรรมโดยเร็วที่สุด โดยเฉพาะอย่างยิ่ง การขับเคลื่อนเพื่อยกระดับโครงสร้างพื้นฐานที่สำคัญๆ ของประเทศให้เสร็จสมบูรณ์ เพื่อพลิกโฉมประเทศไทย และนำพาประเทศ ให้ก้าวไปสู่ยุคทองแห่งความเจริญรุ่งเรืองของคนไทยทุกคน ในวันข้างหน้าสืบเนื่องไป
-----------------

ที่มา : https://www.thaigov.go.th/news/contents/details/59876