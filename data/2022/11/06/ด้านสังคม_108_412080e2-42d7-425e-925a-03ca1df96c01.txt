รัฐบาลไทย-ข่าวทำเนียบรัฐบาล-เกษตรกร ร้อง ชัยวุฒิ ซื้อรถไถ ไม่ได้ของ วอน ปิดเพจ ด่วน


วันพุธที่ 21 กันยายน 2565
เกษตรกร ร้อง ชัยวุฒิ ซื้อรถไถ ไม่ได้ของ วอน ปิดเพจ ด่วน
เกษตรกร ร้อง ชัยวุฒิ ซื้อรถไถ ไม่ได้ของ วอน ปิดเพจ ด่วน
เกษตรกร ยื่นหลักฐาน ร้อง ดีอี ช่วยปิดเพจ หลังซื้อรถไถ ไม่ได้ของเสียหายร่วม 3 ล้านบาท
วันนี้ (19 กันยายน 2565 ) กลุ่มเกษตรกรผู้เสียหาย จากการสั่งซื้อรถไถ ผ่านเพจ เจริญ เเท็คเตอร์  หรือหจก.เเท็คเตอร์จักรกล  ขายรถไถออนไลน์ รวมตัวกัน ประมาณ 20 คน เดินทางมาจากหลายจังหวัด เช่น สกลนครมหาสารคาม เพื่อนำหลักฐาน มาร้องเรียน ต่อนายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจเเละสังคม โดยการประสานของนายพรชัย วิมลศุภวงศ์ ทนายอาสา  หลังจากที่ เกษตรกร ได้มีการโอนเงินสั่งซื้อ รถไถจากเพจ เจริญเเท็คเตอร์ ออนไลน์ เเล้วไม่ได้ของ  รวมมูลค่ากว่า 3 ล้านบาท โดย นายชัยวุฒิ ระบุว่าจะรีบดำเนินการปิดเว็ปดังกล่าวให้เร็วที่สุด หลังจากพบว่าหลอกลวงประชาชนเป็นจำนวนมาก พร้อมเตือน เกษตรกรรายอื่นไม่ให้ตกเป็นเหยื่อ
ด้าน นางสาว ธัญดาอร กิจภัทรวรภากุล ผู้เสียหาย  เปิดเผยว่า โอนเงินไปซื้อรถไถ เป็นจำนวน 445,000 บาทจนถึงวันนี้ เกือบปี ก็ยัง ไม่ได้ของ เช่นเดียวกัน กับนาย จำลอง สุพลัง ผู้เสียหาย ระบุว่า คนขาย อ้างว่าตนเองเป็นตำรวจ ก็เลยเชื่อ ไม่คิดว่าจะถูกโกง เลยโอนเงินไป ให้ 90,000 บาท สุดท้ายก็ไม่ได้ของ เเละจนถึงตอนนี้  จึงได้มายื่นหนังสือร้องเรียน เพื่อหวังให้กระทรวงดิจิทัลเพื่อเศรษฐกิจเเละสังคม ช่วยเหลือ ด้วยการปิดเพจเเละดำเนินคดี รวมถึงให้ความเป็นธรรมกับผู้เสียหายด้วย
**************

ที่มา : https://www.thaigov.go.th/news/contents/details/59434