รัฐบาลไทย-ข่าวทำเนียบรัฐบาล-รัฐบาลขอบคุณ79ผู้นำสหภาพแรงงานยานยนต์หนุน “พล.อ.ประยุทธ์”เป็นนายกรัฐมนตรีคนต่อไป สะท้อนความพอใจผลงานบริหารด้านแรงงาน


วันอังคารที่ 25 ตุลาคม 2565
พิมพ์
รัฐบาลขอบคุณ79ผู้นำสหภาพแรงงานยานยนต์หนุน “พล.อ.ประยุทธ์”เป็นนายกรัฐมนตรีคนต่อไป สะท้อนความพอใจผลงานบริหารด้านแรงงาน
รัฐบาลขอบคุณ79ผู้นำสหภาพแรงงานยานยนต์หนุน “พล.อ.ประยุทธ์”เป็นนายกรัฐมนตรีคนต่อไป สะท้อนความพอใจผลงานบริหารด้านแรงงาน
วันที่ 24 ตุลาคม 2565 น.ส.ทิพานัน ศิริชนะ รองโฆษกประจำสำนักนายกรัฐมนตรี กล่าวถึงกรณีผู้นำสหภาพแรงงานยานยนต์ 79 แห่ง แถลงจุดยืนสนับสนุน พลเอกประยุทธ์ จันทร์โอชา เป็น นายกรัฐมนตรี คนต่อไปว่า  ขอบคุณพี่น้องผู้นำสหภาพแรงงานยานยนต์ที่แสดงเจตนารมณ์ดังกล่าว ซึ่งไม่ใช่เรื่องง่ายที่จะมีเสียงสนับสนุนอย่างเป็นเอกภาพของบรรดาผู้นำสหภาพแรงงานยานยนต์เช่นนี้ สะท้อนความพอใจผลงานการขับเคลื่อนมาตรการต่างๆในการดูแลด้านแรงงานที่ผ่านมาของรัฐบาลภายใต้การนำของนายกรัฐมนตรีได้รับการตอบรับเป็นอย่างดี  ไม่ว่าจะเป็นการคุ้มครองดูแลสิทธิประโยชน์ต่างๆ รวมทั้งการพัฒนาทักษะฝีมือเพื่อรองรับความต้องการของตลาดแรงงานในอนาคต ให้ก้าวทันการเปลี่ยนแปลงและเทคโนโลยีใหม่ ที่สำคัญคือมาตรการมาตรการที่เข้าไปช่วยเหลือประคับประคองพี่น้องแรงงานที่ได้รับผลกระทบจากวิกฤติการแพร่ระบาดของเชื้อไวรัสโควิด-19 ที่ผ่านมาได้อย่างดี
น.ส.ทิพานัน กล่าวว่า ในขณะที่แนวโน้มสถานการณ์การว่างงานไตรมาส 2 ปี 2565 ลดลงต่ำที่สุดตั้งแต่มีการแพร่ระบาดของ COVID-19 คิดเป็นอัตราการว่างงานร้อยละ 1.37 ลดลง 3 ไตรมาสติดต่อกัน เป็นตัวชี้วัดสำคัญของประสิทธิภาพและประสิทธิผลของนโยบายรัฐบาลด้านแรงงานที่เข้าถึงปัญหาและตอบโจทย์ความต้องการของพี่น้องแรงงาน และขับเคลื่อนเศรษฐกิจไทยให้ฟื้นตัวอย่างต่อเนื่อง จึงทำให้พี่น้องประชาชนสนับสนุนและชื่นชมนายกรัฐมนตรีให้ทำหน้าที่ต่อไป
“ที่ผ่านมาต้องขอยกย่องหัวใจพี่น้องผู้ใช้แรงงานที่ให้ความร่วมมือในมาตรการต่างๆ นับจากนี้สถานการณ์แรงงานที่มีแนวโน้มดีขึ้น การลงทุนภาคอุตสาหกรรมยานยนต์ก็กำลังเพิ่มขึ้น ตรงนี้จะช่วยยกระดับคุณภาพชีวิตของพี่น้องแรงงานให้ดีขึ้นต่อไปในทุกด้าน” น.ส.ทิพานัน กล่าว

ที่มา : https://www.thaigov.go.th/news/contents/details/60790