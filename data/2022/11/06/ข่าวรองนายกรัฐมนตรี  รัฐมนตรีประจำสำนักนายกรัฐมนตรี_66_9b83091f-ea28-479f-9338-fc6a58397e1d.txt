รัฐบาลไทย-ข่าวทำเนียบรัฐบาล-รองนายกฯ พล.อ.ประวิตรฯ สั่งตามผลกระทบโนรูอ่อนกำลัง ย้ำยังคงเฝ้าระวังพื้นที่เสี่ยงและเร่งเสริมเยียวยาประชาชนให้ทั่วถึงหลังสถานการณ์คลี่คลายทันที


วันศุกร์ที่ 30 กันยายน 2565
พิมพ์
รองนายกฯ พล.อ.ประวิตรฯ สั่งตามผลกระทบโนรูอ่อนกำลัง ย้ำยังคงเฝ้าระวังพื้นที่เสี่ยงและเร่งเสริมเยียวยาประชาชนให้ทั่วถึงหลังสถานการณ์คลี่คลายทันที
รองนายกฯ พล.อ.ประวิตรฯ สั่งตามผลกระทบโนรูอ่อนกำลัง ย้ำยังคงเฝ้าระวังพื้นที่เสี่ยงและเร่งเสริมเยียวยาประชาชนให้ทั่วถึงหลังสถานการณ์คลี่คลายทันที
วันนี้ (30 กันยายน 2565) พล.อ.คงชีพ ตันตระวาณิชย์ โฆษกประจำ รองนายกรัฐมนตรี เปิดเผยว่า พลเอกประวิตร วงษ์สุวรรณ รองนายกรัฐมนตรีได้สั่งการให้ สำนักงานทรัพยากรน้ำ (สทนช.) แห่งชาติ และกระทรวงมหาดไทย ยังคงติดตามสถานการณ์ผลกระทบจากพายุโนรูที่อ่อนกำลังลงต่อเนื่องไป โดยขอให้ สทนช. และกรมชลประทาน บริหารจัดการรักษาสมดุลการระบายน้ำทั้งเหนือเขื่อนและท้ายเขื่อน โดยคำนึงผลกระทบกับประชาชนส่วนใหญ่และพื้นที่ทางเศรษฐกิจที่สำคัญ
ขณะเดียวกัน รองนายกรัฐมนตรีได้กำชับ ขอให้ฝ่ายปกครอง ให้ความสำคัญทำงานร่วมกับหน่วยงานต่าง ๆในพื้นที่ ยังคงเฝ้าระวังพื้นที่เสี่ยงที่มีฝนตกหนักน้ำสะสมต่อเนื่อง อันอาจเกิดน้ำป่าไหลหลาก ดินโคลนถล่ม นำ้ท่วมฉับพลันได้ โดยให้แจ้งเตือนและนำประชาชนออกจากพื้นที่ให้ทันกับเหตุการณ์  และยังคงเฝ้าระวังให้การช่วยเหลือประชาชนริมฝั่งแม่น้ำสายหลัก ที่ได้รับผลกระทบจากปริมาณน้ำริมสองฝั่งที่สูงขึ้น จากการระบายน้ำท้ายเขื่อนที่มากขึ้น
พร้อมกันนี้ จากสถานการณ์พายุที่เริ่มอ่อนกำลังลง รองนายกรัฐมนตรียังได้ย้ำ ขอให้ฝ่ายปกครองในทุกพื้นที่ประสบอุทกภัย เร่งหนุนเนื่องเข้าไปช่วยดูแลพี่น้องประชาชนในพื้นที่ที่ได้รับผลกระทบ เร่งระบายน้ำออกจากพื้นที่ สำรวจความเสียหายและให้การช่วยเหลือเยียวยาอย่างทั่วถึงในทุกพื้นที่ต่อเนื่องกันไป เพื่อให้ประชาชนที่ได้รับผลกระทบกลับมาใช้ชีวิตโดยปกติเร็วที่สุด โดยเฉพาะการเร่งเข้าไปช่วยเหลือดูแลโรงเรียนและวัดที่ได้รับผลกระทบ เพื่อให้เด็กนักเรียนส่วนใหญ่สามารถกลับมาเรียนได้ตามปกติโดยเร็ว

ที่มา : https://www.thaigov.go.th/news/contents/details/59861