รัฐบาลไทย-ข่าวทำเนียบรัฐบาล-“กรุงไทย” ยกทัพจัดโปรแรง Money Expo ระยอง ชูแนวคิด “ติดปีกไทย สู่ความยั่งยืน”


วันพฤหัสบดีที่ 1 กันยายน 2565
พิมพ์
“กรุงไทย” ยกทัพจัดโปรแรง Money Expo ระยอง ชูแนวคิด “ติดปีกไทย สู่ความยั่งยืน”
ธ.กรุงไทยร่วมงานมหกรรมการเงินระยอง ครั้งที่ 4 ภายใต้แนวคิด “ติดปีกไทย สู่ความยั่งยืน : Empower Better Life for All Thais” ด้วยผลิตภัณฑ์การเงินและการลงทุนที่ตอบโจทย์ลูกค้าทุกกลุ่ม ระหว่างวันที่ 2-4 ก.ย.2565 ณ ลานโปรโมชั่น ชั้น 1 เซ็นทรัลพลาซา ระยอง
ธนาคารกรุงไทย มุ่งมั่นขับเคลื่อนธุรกิจด้วยเทคโนโลยีและนวัตกรรม เพื่อยกระดับคุณภาพชีวิตคนไทยให้ดีขึ้นทุกวัน ขอเชิญพบกับข้อเสนอทางการเงินสุดพิเศษใน งานมหกรรมการเงินระยอง ครั้งที่ 4 (Money Expo RAYONG 2022) ภายใต้แนวคิด “ติดปีกไทย สู่ความยั่งยืน : Empower Better Life for All Thais” ด้วยผลิตภัณฑ์การเงินและการลงทุนที่ตอบโจทย์ลูกค้าทุกกลุ่ม ระหว่างวันที่ 2-4 กันยายน 2565 ณ ลานโปรโมชั่น ชั้น 1 เซ็นทรัลพลาซา ระยอง
สำหรับไฮไลท์บริการทางการเงินและโปรโมชั่นภายในงาน จัดเต็มทั้งสินเชื่อรายย่อย สินเชื่อ SME ได้แก่ Krungthai NPA Mid Year Sale 2565 ยกทัพทรัพย์สินพร้อมขาย คุณภาพดี ทั่วประเทศ กว่า 2,300 รายการ มูลค่ากว่า 9,000 ล้านบาท ลดราคาสูงสุด 55% ดอกเบี้ยสินเชื่อที่อยู่อาศัย ปีแรก 0.5% สินเชื่อที่อยู่อาศัยสำหรับทรัพย์สินพร้อมขาย (NPA) ให้กู้นานสูงสุด 40 ปี ยกเว้นค่าธรรมเนียม การประเมินราคาหลักทรัพย์ประกัน สินเชื่อกรุงไทยบ้านให้เงิน เปลี่ยนหลักทรัพย์ให้เป็นเงินก้อนโตได้ง่ายๆ วงเงินกู้สูงสุด 20 ล้านบาท กู้ได้นาน 30 ปี สินเชื่อบ้านกรุงไทย ดอกเบี้ยเริ่มต้นปีแรก 0.75% วงเงินกู้สูงสุด 100% ระยะเวลากู้สูงสุด 40 ปี ฟรีค่าธรรมเนียมยื่นกู้ สินเชื่อกรุงไทย Smart Money สำหรับผู้มีรายได้ประจำ แต่ไม่มีบัญชีเงินเดือนกับธนาคาร ให้กู้วงเงินสูงสุด 5 เท่าของรายได้ ไม่ต้องมีหลักประกัน กู้ได้นาน 5 ปี
ในฐานะธนาคารพาณิชย์ชั้นนำของประเทศ และหนึ่งในเสาหลักขับเคลื่อนเศรษฐกิจไทย ธนาคารกรุงไทยพร้อมสนับสนุนผู้ประกอบการ SME ทุกกลุ่มทุกขนาดให้เข้าถึงแหล่งเงินทุน ด้วยสินเชื่อฟื้นฟูเพื่อธุรกิจ ดอกเบี้ยพิเศษ 2 ปีแรก ไม่เกิน 2% ต่อปี ผ่อนนานสูงสุด 10 ปี สินเชื่อ Krungthai SME Smart Shop ร้านเล็กก็กู้ได้ แค่ใช้แอปพลิเคชัน “เป๋าตัง” และ “ถุงเงิน” ไม่ต้องใช้หลักประกัน วงเงินสูงสุดหลักล้าน นอกจากนี้ยังมี สินเชื่อกรุงไทยธนวัฏ เพื่อสมาชิก กบข. วงเงินสูงสุด 15 เท่าของเงินเดือน คิดดอกเบี้ยตามจำนวนเงินใช้จริง สินเชื่ออเนกประสงค์ เพื่อสมาชิก กบข. วงเงินกู้สูงสุด 5 ล้านบาท ดอกเบี้ยพิเศษเริ่มต้น 6.47% ต่อปี ไม่ต้องมีบัญชีเงินเดือนผ่านกรุงไทย ก็ยื่นกู้ได้ พิเศษสมัคร บัตรเดบิตกรุงไทย รับ 2 ต่อ ฟรีค่าธรรมเนียมออกบัตร และส่วนลดค่าธรรมเนียมรายปี (ปีแรก)
ตอบโจทย์การวางแผนด้านสุขภาพและการลงทุน พบกับ คาราวานตรวจสุขภาพฟรี ของ กรุงไทย-แอกซ่า ประกันชีวิต ซื้อประกันภัย PA สุขใจชัวร์ เบี้ยประกันภัย 5,000 บาทขึ้นไป ของ บมจ.กรุงไทยพานิชประกันภัย รับบัตร Starbucks E-Coupon มูลค่า 150 บาท ซื้อผลิตภัณฑ์ประกันวินาศภัย บมจ.ทิพยประกันภัย เบี้ยประกันภัย 5,000 บาทขึ้นไป รับสายรัดข้อมืออัจฉริยะ Mi Band 3 เปิดบัญชี ซื้อ-ขายหลักทรัพย์ผ่าน Wealth me ของ Krungthai XSpring รับฟรี Tops E-Voucher มูลค่า 100 บาท ลงทุน 200,000 บาทขึ้นไป รับฟรีกระเป๋า G2000 สมัครบัตรเครดิต KTC รับบัตรกำนัล Starbucks มูลค่า 200 บาท

ที่มา : https://www.thaigov.go.th/news/contents/details/58704