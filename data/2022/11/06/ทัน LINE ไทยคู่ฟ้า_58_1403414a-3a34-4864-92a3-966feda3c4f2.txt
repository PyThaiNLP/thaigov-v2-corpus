รัฐบาลไทย-ข่าวทำเนียบรัฐบาล-ครม. อนุมัติ (ร่าง) กฎกระทรวง คงคดีความผิด “เครื่องสำอาง – ยา – อาหาร” เป็นคดีพิเศษ พร้อมเพิ่มเติมอีก 3 ฉบับ


วันจันทร์ที่ 19 กันยายน 2565
ครม. อนุมัติ (ร่าง) กฎกระทรวง คงคดีความผิด “เครื่องสำอาง – ยา – อาหาร” เป็นคดีพิเศษ พร้อมเพิ่มเติมอีก 3 ฉบับ
.....
ที่ประชุม ครม. (13 ก.ย. 65) อนุมัติหลักการร่างกฎกระทรวงว่าด้วยการกำหนดคดีพิเศษเพิ่มเติมตามกฎหมายว่าด้วยการสอบสวนคดีพิเศษ พ.ศ. .... โดยให้ “คงคดี” ความผิดทางอาญาตามกฎหมายรวม 3 ฉบับ เป็นคดีพิเศษ ได้แก่
• คดีความผิดตามกฎหมายว่าด้วยเครื่องสำอาง
• คดีความผิดตามกฎหมายว่าด้วยยา
• คดีความผิดตามกฎหมายว่าด้วยอาหาร
.
สาเหตุที่ยังให้คงคดีความผิดเกี่ยวกับเครื่องสำอาง ยา และอาหาร เป็นคดีพิเศษนั้น เนื่องจากการกระทำความผิดดังกล่าว เป็นความผิดที่ส่งผลกระทบต่อชีวิตประชาชนในวงกว้าง ที่จะส่งผลต่อความมั่นคง ระบบเศรษฐกิจหรือการคลังของประเทศ
.
นอกจากนี้ ได้ “เพิ่มเติม” คดีความผิดทางอาญาตามกฎหมายอีก 3 ฉบับเป็นคดีพิเศษ ได้แก่
• คดีความผิดตามประมวลกฎหมายยาเสพติด ดำเนินการตามนโยบายของรัฐบาลที่มุ่งเน้นการปราบปรามยาเสพติด
• คดีความผิดตามกฎหมายว่าด้วยห้ามเรียกดอกเบี้ยเกินอัตรา เพราะปัญหาหนี้นอกระบบนำไปสู่อาชญากรรมประเภทอื่นได้
• คดีความผิดตามประมวลกฎหมายอาญาเกี่ยวกับสื่อลามกอนาจารเด็ก เพราะอาชญากรรมต่อเด็กรูปแบบใหม่นั้น มีแนวโน้มเพิ่มขึ้นและมีพฤติกรรมที่สลับซับซ้อนมากขึ้น จำเป็นต้องมีกฎหมายเพื่อปกป้องและป้องกันชีวิตเด็กโดยตรง
.
ทั้งนี้ ให้ “ยกเลิก” คดีความผิดทางอาญาตามกฎหมาย 2 ฉบับเป็นคดีพิเศษ คือ คดีความผิดตามกฎหมายว่าด้วยสุรา และคดีความผิดตามกฎหมายว่าด้วยยาสูบ
.
อ่านเพิ่มเติมคลิก https://www.thaigov.go.th/news/contents/details/59192
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/59401