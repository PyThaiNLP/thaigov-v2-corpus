รัฐบาลไทย-ข่าวทำเนียบรัฐบาล-นายกฯ “ขอบคุณ” เจ้าหน้าที่ ศบค. ทุกระดับและผู้เกี่ยวข้อง ที่ร่วมกันสู้ภัยโควิด-19 เพื่อความปลอดภัยของประเทศและคนไทยทุกคน


วันจันทร์ที่ 3 ตุลาคม 2565
นายกฯ “ขอบคุณ” เจ้าหน้าที่ ศบค. ทุกระดับและผู้เกี่ยวข้อง ที่ร่วมกันสู้ภัยโควิด-19 เพื่อความปลอดภัยของประเทศและคนไทยทุกคน
.....
พล.อ.ประยุทธ์ จันทร์โอชา นายกรัฐมนตรี “ขอบคุณ” เจ้าหน้าที่ ศบค. ทุกระดับและผู้เกี่ยวข้องทั้งจากภาครัฐ เอกชน และจิตอาสาที่ได้ทำงานร่วมกับรัฐบาลในการป้องกันการแพร่ระบาดของโรคโควิด-19 ซึ่งทำให้ประเทศและคนไทยมีความปลอดภัย จนได้รับการยอมรับ ชื่นชม และได้รับเกียรติจากนานาชาติให้เป็น "ประเทศที่บริหารจัดการวิกฤตโควิดได้ดีที่สุด" อีกประเทศหนึ่งในโลก
.
นอกจากนี้ อีกหนึ่งกลไกที่ช่วยให้รัฐบาลสามารถควบคุมการแพร่ระบาดของโรคโควิด-19 คือ การใช้พื้นที่สถานีกลางบางซื่อเป็น “ศูนย์ฉีดวัคซีนกลางบางซื่อ” ซึ่งถือว่าเป็นศูนย์ฉีดวัคซีนที่ใหญ่ที่สุดในประเทศ และตลอดระยะเวลากว่า 477 วันที่เปิดทำการ ได้ฉีดวัคซีนโควิด-19 กว่า 6.5 ล้านโดส ให้กับ ปชช. ราว 3.3 ล้านคน
.
แม้ศูนย์ฉีดวัคซีนดังกล่าวได้ปิดตัวอย่างเป็นทางการไปแล้ว เมื่อวันที่ 30 ก.ย. 65 ที่ผ่านมา รัฐบาลยังคงจัดสรรและกระจายวัคซีนไปทั่วทุกภูมิภาค เพื่อให้ ปชช. สามารถเข้ารับบริการวัคซีนได้สะดวก ณ สถานบริการใกล้บ้าน
.
สำหรับ ปชช. ในพื้นที่ กทม. สถาบันโรคผิวหนังได้เปิดให้บริการฉีดวัคซีนโควิด-19 สำหรับบุคคลอายุตั้งแต่ 5 ปีขึ้นไปทั้งชาวไทยและต่างชาติ
.
• จองคิวฉีดล่วงหน้า > https://covid19.iod.go.th/vaccine
• ลงทะเบียน ณ จุดฉีด (Walk in) ณ ห้องประชุมชั้น 20 สถาบันโรคผิวหนัง
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/59981