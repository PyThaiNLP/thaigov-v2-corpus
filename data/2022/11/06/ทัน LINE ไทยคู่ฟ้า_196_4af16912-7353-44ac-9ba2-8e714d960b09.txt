รัฐบาลไทย-ข่าวทำเนียบรัฐบาล-อย่าแชร์! รัฐบาลช่วยเงินทำศพผู้สูงอายุ รายละ 30,000 บาท ไม่เป็นความจริง ขอความร่วมมือ ปชช. ส่งต่อข่าวจริง คือ รัฐบาลช่วยเหลือรายละ 3,000 บาทตามหลักเกณฑ์ที่ พม. กำหนด


วันศุกร์ที่ 4 พฤศจิกายน 2565
อย่าแชร์! รัฐบาลช่วยเงินทำศพผู้สูงอายุ รายละ 30,000 บาท ไม่เป็นความจริง ขอความร่วมมือ ปชช. ส่งต่อข่าวจริง คือ รัฐบาลช่วยเหลือรายละ 3,000 บาทตามหลักเกณฑ์ที่ พม. กำหนด
.....
ขณะนี้ มีการแชร์ข้อมูลผ่านสื่อโซเชียลมีเดีย เนื้อหาเกี่ยวประกาศในราชกิจจานุเบกษา (19 พ.ค. 63) เรื่อง การสนับสนุนการสงเคราะห์ในการจัดการศพตามประเพณี ที่มีวัตถุประสงค์เพื่อช่วยเหลือในการจัดการศพผู้สูงอายุตามประเพณีที่มีฐานะยากจน ย้ำว่า "เงินทำศพผู้สูงอายุ" รายละ 30,000 บาท นั้น ไม่เป็นความจริง
.
ข้อมูลจริง คือ รัฐบาลโดยกระทรวงการพัฒนาสังคมและความมั่นคงของมนุษย์ (พม.) จะช่วยเหลือเงินในการจัดการศพผู้สูงอายุ รายละ 3,000 บาท โดยผู้สูงอายุที่เสียชีวิตจะต้องเข้าหลักเกณฑ์ ดังนี้
• ผู้เสียชีวิตอายุเกิน 60 ปีบริบูรณ์ขึ้นไป
• มีสัญชาติไทย เป็นผู้สูงอายุที่มี "บัตรสวัสดิการแห่งรัฐ"
• ผู้สูงอายุซึ่งอยู่ในศูนย์พัฒนาการจัดสวัสดิการสังคมผู้สูงอายุ สถานสงเคราะห์ สถานดูแล สถานคุ้มครอง หรือสถานใด ๆ ของรัฐหรือองค์กรปกครองส่วนท้องถิ่น ที่ดำเนินการจัดการศพตามประเพณีโดยมูลนิธิ สมาคม วัด มัสยิด โบสถ์
.
รัฐบาลขอความร่วมมือ ปชช. ที่รับข้อมูลข่าวสารผ่านสื่อโซเชียลมีเดีย ควรตรวจสอบข้อมูลจากแหล่งข่าวที่เชื่อถือได้ และไม่ส่งต่อข้อมูลอันเป็นเท็จ ซึ่งจะเป็นการป้องกันการสร้างความสับสนในสังคมได้
.
อ่านเพิ่มเติม คลิก https://www.thaigov.go.th/news/contents/details/61187
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/61247