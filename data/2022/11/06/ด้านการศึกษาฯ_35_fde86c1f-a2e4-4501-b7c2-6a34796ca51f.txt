รัฐบาลไทย-ข่าวทำเนียบรัฐบาล-รองปลัดกระทรวง ดีอีเอส ร่วมเสวนาโครงการ "Samart Skils” เพื่อสร้างโอกาสการทำงาน	


วันพฤหัสบดีที่ 6 ตุลาคม 2565
รองปลัดกระทรวง ดีอีเอส ร่วมเสวนาโครงการ "Samart Skils” เพื่อสร้างโอกาสการทำงาน
รองปลัดกระทรวง ดีอีเอส ร่วมเสวนาโครงการ "Samart Skils” เพื่อสร้างโอกาสการทำงาน
เมื่อวันที่ 5 ต.ค. 65 ดร.เวทางค์ พ่วงทรัพย์ รองปลัดกระทรวงดิจิทัลเพื่อเศรษฐกิจและสังคม ร่วมงาน "Samart Skills" และเสวนาในหัวข้อ "ประเทศไทย และแรงงานที่มีทักษะสูงด้านดิจิทัล" ร่วมกับ ศาสตร์ตราจารย์ ดร. ศุภชัย ปทุมนากุล รองปลัดกระทรวงการอุดมศึกษา วิทยาศาสตร์ วิจัยและนวัตกรรม และ ดร. นิรุตต์ บุตรแสนดี ผู้อำนวยการสำนักวิจัยและพัฒนาการอาชีวศึกษา สำนักงานคณะกรรมการอาชีวศึกษา
ทั้งนี้ โครงการ Samart Skills จัดขึ้นเพื่อสร้างโอกาสในการทำงานให้กับคนไทยทุกสาขาอาชีพ ภายใต้พันธกิจLeave No Thai Behind ซึ่งจะทำให้คนไทยได้พัฒนาทักษะอย่างรวดเร็วโดยไม่จำเป็นต้องจบการศึกษาในระดับชั้นมหาวิทยาลัยหรือมีประสบการณ์มาก่อนในด้านต่างๆ เช่น IT Support, Data Analytics, Digital Marketing & E-commerce, Cloud Technology เพื่อลดช่องว่างของบุคลากร พร้อมทั้งพัฒนาศักยภาพให้คนไทยสามารถเข้าถึงการจ้างงานที่มีคุณภาพได้อีกด้วย
******************

ที่มา : https://www.thaigov.go.th/news/contents/details/60131