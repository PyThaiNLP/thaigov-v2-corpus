รัฐบาลไทย-ข่าวทำเนียบรัฐบาล-พ่อเมืองมหาสารคาม สั่งการชุดปฏิบัติการพิเศษฝ่ายปกครองกวาดล้างยาเสพติด ยุทธการ "มหาสารคามเมืองปลอดภัยยาเสพติด"


วันพฤหัสบดีที่ 1 กันยายน 2565
พิมพ์
พ่อเมืองมหาสารคาม สั่งการชุดปฏิบัติการพิเศษฝ่ายปกครองกวาดล้างยาเสพติด ยุทธการ "มหาสารคามเมืองปลอดภัยยาเสพติด"
พ่อเมืองมหาสารคาม สั่งการชุดปฏิบัติการพิเศษฝ่ายปกครองกวาดล้างยาเสพติด ยุทธการ "มหาสารคามเมืองปลอดภัยยาเสพติด"
เมื่อวันที่ 31 สิงหาคม 2565 นายเกียรติศักดิ์ ตรงสิริ ผู้ว่าราชการจังหวัดมหาสารคาม เปิดเผยว่า ได้สั่งการให้ชุดปฏิบัติการพิเศษฝ่ายจังหวัด สนธิกำลังปิดล้อมค้นบ้านเป้าหมาย พบของกลางเป็นจำนวนมาก
จากการตรวจค้นดังกล่าว ชุดปฏิบัติการฝ่ายปกครองได้ใช้เวลาข้ามคืนในการลงพื้นที่ปิดล้อมตรวจค้นบ้านเป้าหมายผู้ที่มีส่วนเกี่ยวข้องกับยาเสพติด ตามยุทธการ "มหาสารคามเมืองปลอดภัยยาเสพติด" ตั้งแต่เวลา 9.00 น. ของวันที่ 30 สิงหาคม 2565 จนถึงเวลา 07.00 น ของวันที่ 31 สิงหาคม 2565 ผลการจับกุมผู้ต้องหา พร้อมของกลางจำนวน 3,785 เม็ด และทำการตรวจปัสสาวะพบสารเสพติดในร่างกาย และได้นำผู้เสพเข้ารับการบำบัดรักษา 2 ราย จึงควบคุมตัวผู้ต้องหาพร้อมของกลางนำส่งพนักงานสอบสวนเพื่อดำเนินคดีตามกฎหมายต่อไป
"การดำเนินการตามยุทธการดังกล่าว ได้ปฏิบัติตามยุทธศาสตร์ชาติ นโยบายสำคัญของรัฐบาล และ กระทรวงมหาดไทย จังหวัดมหาสารคาม ได้ขับเคลื่อนภารกิจสำคัญของกรมการปกครอง (10 Flagships to DOPA All Smart 2022 “อำเภอมั่นคง ปลอดปลอดภัย” ขับเคลื่อนการป้องกันและแก้ไขปัญหายาเสพติด : หมู่บ้านมั่นคง ปลอดภัยจากยาเสพติด และเป็นการแก้ไขปัญหาความเดือดร้อนที่ส่งผลกระทบกับการดำรงชีวิตของประชาชน และขอความร่วมมือพี่น้องประชาชน ร่วมเป็นภาคีเครือข่ายการทำงานร่วมกับกระทรวงมหาดไทยโดยช่วยเป็นหูเป็นตา และช่วยดูแลสอดส่อง ร่วมกันจัดระเบียบสังคมให้มีความน่าอยู่ และป้องกันการกระทำความผิด สามารถแจ้งผ่านช่องทางสายด่วนศูนย์ดำรงธรรม 1567 ตลอด 24 ชั่วโมง" ผู้ว่าฯ มหาสารคาม กล่าวทิ้งท้าย

ที่มา : https://www.thaigov.go.th/news/contents/details/58712