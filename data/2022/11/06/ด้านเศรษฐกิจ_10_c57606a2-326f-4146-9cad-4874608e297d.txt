รัฐบาลไทย-ข่าวทำเนียบรัฐบาล-บีโอไอ จัดงานสัมมนาประชาสัมพันธ์  "มาตรการ Long-Term Resident (LTR) Visa" เพื่อเผยแพร่ข้อมูลโครงการและให้คำปรึกษาแก่ชาวต่างชาติในภูเก็ตและจังหวัดใกล้เคียง


วันจันทร์ที่ 29 สิงหาคม 2565
บีโอไอ จัดงานสัมมนาประชาสัมพันธ์  "มาตรการ Long-Term Resident (LTR) Visa" เพื่อเผยแพร่ข้อมูลโครงการและให้คำปรึกษาแก่ชาวต่างชาติในภูเก็ตและจังหวัดใกล้เคียง
นายนฤตม์ เทอดสถีรศักดิ์ รองเลขาธิการคณะกรรมการส่งเสริมการลงทุน (บีโอไอ) กล่าวเปิดงานสัมมนาประชาสัมพันธ์  "มาตรการ Long-Term Resident (LTR) Visa" ณ โรงแรมโบ๊ทลากูน รีสอร์ท จังหวัดภูเก็ต
เมื่อวันที่ 26 สิงหาคม 2565 นายนฤตม์ เทอดสถีรศักดิ์ รองเลขาธิการคณะกรรมการส่งเสริมการลงทุน (บีโอไอ) ได้กล่าวเปิดงานสัมมนาประชาสัมพันธ์  "มาตรการ Long-Term Resident (LTR) Visa" จัดโดยสำนักงานคณะกรรมการส่งเสริมการลงทุน (บีโอไอ) ณ โรงแรมโบ๊ทลากูน รีสอร์ท จังหวัดภูเก็ต เพื่อเผยแพร่ข้อมูลโครงการและให้คำปรึกษาแก่ชาวต่างชาติในภูเก็ตและจังหวัดใกล้เคียงที่สนใจ ซึ่งเป็นพื้นที่เป้าหมายหลักของมาตรการ LTR วีซ่าชนิดพิเศษที่บีโอไอจะเปิดให้บริการตั้งแต่วันที่ 1 กันยายนนี้  ภายใต้มาตรการกระตุ้นเศรษฐกิจและการลงทุน โดยการดึงดูดชาวต่างชาติที่มีศักยภาพสูงสู่ประเทศไทย ทั้งนี้ ได้รับเกียรติจากนายพิเชษฐ์ ปาณะพงศ์ รองผู้ว่าราชการจังหวัดภูเก็ต กล่าวต้อนรับในงานสัมมนา และนายธนูศักดิ์ พึ่งเดช ประธานหอการค้าจังหวัดภูเก็ต เข้าร่วมงานด้วย

ที่มา : https://www.thaigov.go.th/news/contents/details/58569