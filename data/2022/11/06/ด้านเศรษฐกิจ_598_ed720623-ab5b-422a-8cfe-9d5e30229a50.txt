รัฐบาลไทย-ข่าวทำเนียบรัฐบาล-กรมเจ้าท่า กระทรวงคมนาคม พร้อมเคียงข้างประชาชน เร่งช่วยเหลือประชาชนผู้ประสบอุทกภัย อย่างต่อเนื่องเป็นวันที่ 28


วันอังคารที่ 25 ตุลาคม 2565
กรมเจ้าท่า กระทรวงคมนาคม พร้อมเคียงข้างประชาชน เร่งช่วยเหลือประชาชนผู้ประสบอุทกภัย อย่างต่อเนื่องเป็นวันที่ 28
...
ตามที่รัฐบาลมีความเป็นห่วงประชาชนที่ได้รับผลกระทบจากอุทกภัยจากพายุโนรู ทำให้เกิดอุทกภัยในพื้นที่ภาคเหนือ ภาคกลาง ภาคตะวันออกเฉียงเหนือและภาคใต้ กระทรวงคมนาคม โดยรัฐมนตรีว่าการกระทรวงคมนาคม (นายศักดิ์สยาม ชิดชอบ) และรัฐมนตรีช่วยว่าการกระทรวงคมนาคม (ดร.อธิรัฐ รัตนเศรษฐ) ได้มอบหมายให้กรมเจ้าท่า ดำเนินการช่วยเหลือประชาชนผู้ประสบอุทกภัยเป็นการเร่งด่วน โดยรักษาการอธิบดีกรมเจ้าท่า (นายสรพงศ์ ไพฑูรย์พงษ์) ได้สั่งการให้ทุกหน่วยงานของกรมเจ้าท่า ที่อยู่ในพื้นที่ประสบอุทกภัย ดำเนินการเร่งช่วยเหลือผู้ประสบอุทกภัย โดยในวันที่ 24 ตุลาคม 2565 กรมเจ้าท่าบูรณาการร่วมกับจังหวัดและหน่วยงานที่เกี่ยวข้อง ช่วยเหลือผู้ประสบอุทกภัยอย่างต่อเนื่องเป็นวันที่ 28 โดยตั้งศูนย์อำนวยการ 9 จุด เจ้าหน้าที่ 56 นาย เรือ 16 ลำ รถ 17 คัน น้ำดื่ม 1,200 ขวด ดังนี้
สำนักงานเจ้าท่าภูมิภาคที่ 2
- สาขาอยุธยา นำเรือ รับ-ส่ง จัดส่งน้ำดื่ม ช่วยเหลือผู้ประสบอุทกภัย ร่วมกับ อบต.คลองสระบัว พื้นที่ หมู่ 2 ต.คลองสระบัว อ.พระนครศรีอยุธยา จ.พระนครศรีอยุธยา
- สำนักงานพัฒนาและบำรุงรักษาทางน้ำที่ 1 และ 6 นำเรือขนย้ายสิ่งของ อาหารสัตว์ รับ-ส่ง ผู้ประสบอุทกภัย จัดส่งถุงยังชีพ น้ำดื่ม พื้นที่ ต.บางมัญ อ.เมือง จ.สิงห์บุรี, ต.บ้านหม้อ อ.พรหมบุรี จ.สิงห์บุรี, ต.วัดตะกู อ.บางบาล จ.พระนครศรีอยุธยา
สำนักงานเจ้าท่าภูมิภาคที่ 7 จัดส่งน้ำดื่ม ถุงยังชีพ ข้าวกล่อง และรับ-ส่งประชาชน
- สาขาอุบลราชธานี ร่วมกับ สำนักงานพัฒนาและบำรุงรักษาทางน้ำที่ 8 ช่วยเหลือประชาชนพื้นที่ วัดเสนาวงศ์ (วัดท่าบ้งมั่ง) อ.วารินชำราบ จ.อุบลราชธานี, เทศบาลวารินชำราบ อ.วารินชำราบ จ.อุบลราชธานี, วงเวียนน้ำพุ เทศบาลอุบลราชธานี อ.เมือง จ.อุบลราชธานี
- สาขาขอนแก่น ร่วมกับ สาขานครพนม สาขาหนองคาย สำนักงานพัฒนาและบำรุงรักษาทางน้ำที่ 5 ช่วยเหลือผู้ประสบภัยพื้นที่บ้านวังทอง อ.ทุ่งเขาหลวง จ.ร้อยเอ็ด, บ้านหนองไชยวาน หมู่ที่ 13 ต.บึงงาม อ.ทุ่งเขาหลวง จ.ร้อยเอ็ด, ต.ลำชี อ.ฆ้องชัย จ.กาฬสินธุ์ บ้านยางท่าแจ้ง ต.ยางท่าแจ้ง อ.โกสุมพิสัย จ.มหาสารคาม
ทั้งนี้ กรมเจ้าท่าได้เตรียมพร้อมเรือพระราชทาน เรือท้องแบน รถ และกำลังเจ้าหน้าที่ เข้าช่วยเหลือได้อย่างทันที ที่ได้รับการร้องขอจากหน่วยงานในจังหวัด หรือได้รับแจ้งจากผู้ที่ประสบอุทกภัยโดยตรง พร้อมร่วมประชุมวางแผนประเมินสถานการณ์ฯ กับหน่วยงานที่เกี่ยวข้องในพื้นที่อย่างต่อเนื่อง ทั้งในส่วนกลาง ส่วนภูมิภาคและปริมณฑล พร้อมออกประกาศให้ระมัดระวังในการเดินเรือ กรณีมีคลื่นลมแรง กรมเจ้าท่า และหน่วยงานภายใต้สังกัดกระทรวงคมนาคม ขอเป็นกำลังใจให้กับผู้ประสบอุทกภัยทุกท่าน และพร้อมให้การช่วยเหลือผู้ประสบภัยทั่วประเทศ ขอให้ประชาชนติดตามสถานการณ์น้ำ การพยากรณ์อากาศ พร้อมรับข่าวสารอย่างต่อเนื่อง หากพบเห็นความไม่ปลอดภัยทางน้ำ สามารถโทรแจ้งได้ที่ หมายเลข 0 2639 4782 หรือ สายด่วนกรมเจ้าท่า 1199 ได้ตลอด 24 ชั่วโมง

ที่มา : https://www.thaigov.go.th/news/contents/details/60820