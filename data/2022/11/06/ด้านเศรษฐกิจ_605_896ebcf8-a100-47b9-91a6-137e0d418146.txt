รัฐบาลไทย-ข่าวทำเนียบรัฐบาล-กรมทางหลวงร่วมบูรณาการกับหน่วยงานที่เกี่ยวข้อง สนับสนุนเครื่องจักรในการกู้เส้นทางและจัดเจ้าหน้าที่ช่วยเหลือผู้ประสบภัย


วันอังคารที่ 25 ตุลาคม 2565
กรมทางหลวงร่วมบูรณาการกับหน่วยงานที่เกี่ยวข้อง สนับสนุนเครื่องจักรในการกู้เส้นทางและจัดเจ้าหน้าที่ช่วยเหลือผู้ประสบภัย
และสรุปสถานการณ์อุทกภัยและดินสไลด์บนทางหลวง โดย สถานการณ์ประจำวันที่ 25 ตุลาคม 2565 เวลา 12.30 น. พบทางหลวงถูกน้ำท่วม/ดินสไลด์ ในพื้นที่ 10 จังหวัด
นายสราวุธ  ทรงศิวิไล อธิบดีกรมทางหลวง กระทรวงคมนาคม เปิดเผยว่า จากสถานการณ์น้ำท่วมบนทางหลวงในขณะนี้นั้น โดยเฉพาะภาคตะวันออกเฉียงเหนือและภาคกลางในขณะนี้นั้น ได้สั่งการให้หน่วยงานในพื้นที่เร่งดำเนินการภารกิจกู้เส้นทางในจังหวัดที่ได้รับผลกระทบอย่างต่อเนื่อง ระดมกำลังเจ้าหน้าที่กั้นน้ำโดยการวางกระสอบทราย พร้อมทำการติดตั้งป้ายเตือนแนวทาง และบูรณาการให้ความช่วยเหลือร่วมกับหน่วยงานที่เกี่ยวข้อง เพื่อบรรเทาความเดือดร้อนของประชาชนให้ได้รับความสะดวกปลอดภัยในการสัญจรโดยเร็วที่สุด พร้อมทั้งเฝ้าระวังตลอด 24 ชั่วโมง ตามข้อสั่งการของ นายศักดิ์สยาม ชิดชอบ รัฐมนตรีว่าการกระทรวงคมนาคมที่มีความห่วงใยประชาชนผู้ประสบภัยในครั้งนี้ โดยได้ดำเนินการ ดังนี้
- แขวงทางหลวงสิงห์บุรี ได้บูรณาการร่วมกับทางหลวงชนบทสิงห์บุรีและองค์การบริหารส่วนจังหวัดสิงห์บุรี โดยให้การสนับสนุนรถบดในการดำเนินการลงวัสดุเพื่อกู้เส้นทางฉุกเฉินทางเชื่อมต่อบริเวณแยกหนองสุ่มถึงสะพานข้ามแม่น้ำเจ้าพระยา ระยะทาง 250 เมตร เพื่อให้สามารถสัญจรไปมาระหว่างสองฝั่งเทศบาลและอำเภออินทร์บุรีได้
- แขวงทางหลวงศรีสะเกษที่ 1 ดำเนินการกู้สายทางที่ถูกน้ำท่วมบนทางหลวงหมายเลข 2373 ตอน โนนสำนัก - ดอนไม้งาม บริเวณ กม. ที่ 12+000 - 16+050 จัดนำกำลังเจ้าหน้าที่วางแนวกระสอบทราย
เพื่อลดความแรงของกระแสน้ำ และเปลี่ยนทางน้ำให้ไหลเข้าไปตามช่องระบายน้ำเพื่อให้การจราจรผ่านได้โดยเร็ว ขณะนี้เปิดการจราจรแล้ว
- แขวงทางหลวงอยุธยา ดำเนินการสูบน้ำที่เอ่อล้นจากคลองแม่น้ำน้อยท่วมผิวจราจรและปั้นคันดินด้วยรถแบกโฮ พร้อมซ่อมหลุมบ่อผิวทาง บนทางหลวงหมายเลข 3454 ตอน หน้าโคก - เสนา ช่วง กม. ที่ 102+100 - 103+600 ช่วง กม. ที่ 104+100 - 105+200 และช่วง กม. ที่ 106+100 - 107+130 นอกจากนี้ยังได้ดำเนินการสูบน้ำออกจากผิวทางและวางกระสอบทรายบนทางหลวงหมายเลข 3412 ตอน บางบาล - ผักไห่ ช่วง กม. ที่ 19+807 - 20+800 เป็นช่วง ๆ ระยะทางยาวประมาณ 300 เมตร
- แขวงทางหลวงกาฬสินธุ์ จัดเจ้าหน้าที่บริการให้ความช่วยเหลือของประชาชนทางหลวงหมายเลข 214 สาย กาฬสินธุ์ - ร้อยเอ็ด ช่วงบ้านท่ากลาง ตำบลธัญญา อำเภอกมลาไสย
พร้อมกันนี้กรมทางหลวง (ทล.) ได้ทำการสรุปสถานการณ์อุทกภัยและดินสไลด์บนทางหลวง โดย สถานการณ์ประจำวันที่ 25 ตุลาคม 2565 เวลา 12.30 น. พบทางหลวงถูกน้ำท่วม/ดินสไลด์ ในพื้นที่ 10 จังหวัด ได้แก่ จังหวัดขอนแก่น ศรีสะเกษ หนองบัวลำภู อุบลราชธานี มหาสารคาม กาฬสินธุ์ อ่างทอง พระนครศรีอยุธยา สิงห์บุรี และ ภูเก็ต จำนวน 20 สายทาง 26 แห่ง ที่การจราจรผ่านไม่ได้ 16 แห่ง ดังนี้
1. จังหวัดขอนแก่น จำนวน 1 แห่ง ได้แก่
- ทางหลวงหมายเลข 2065 ตอน พล - ลำชี ในพื้นที่ อำเภอพล ช่วง กม. ที่ 33+150 - 34+000 ทางขาด ให้ใช้เส้นทางเลี่ยงท้องถิ่นแทน คาดว่าการจราจรผ่านได้ 30 ตุลาคม 2565
2. จังหวัดศรีสะเกษ จำนวน 6 แห่ง ได้แก่
- ทางหลวงหมายเลข 2083 ตอน หัวช้าง - สะเดา ในพื้นที่ อำเภอราษีไศล ช่วง กม. ที่ 16+000 - 19+500 ระดับน้ำ 30 - 40 เซนติเมตร การจราจรไม่สามารถผ่านได้ ให้ใช้เส้นทางเลี่ยงท้องถิ่นแทน
- ทางหลวงหมายเลข 2086 ตอน บ้านด่าน - เมืองน้อย ในพื้นที่ อำเภอราษีไศล ช่วง กม. ที่ 27+500 - 29+000 ระดับน้ำ 30 - 40 เซนติเมตร การจราจรไม่สามารถผ่านได้ ให้ใช้เส้นทางเลี่ยงท้องถิ่นแทน
- ทางหลวงหมายเลข 2086 ตอน บ้านด่าน - เมืองน้อย ในพื้นที่ อำเภอราษีไศล ช่วง กม. ที่ 30+000 - 31+500 ระดับน้ำ 35 - 40 เซนติเมตร การจราจรไม่สามารถผ่านได้ ให้ใช้เส้นทางเลี่ยงท้องถิ่นแทน
- ทางหลวงหมายเลข 2086 ตอน เมืองน้อย - กันทรารมย์ ในพื้นที่ อำเภอกันทรารมย์ ช่วง กม. ที่ 103+500 - 107+125 ระดับน้ำ 40 เซนติเมตร ให้ใช้เส้นทางเลี่ยงท้องถิ่นแทน
- ทางหลวงหมายเลข 2373 ตอน โนนสำนัก - ดอนไม้งาม ในพื้นที่ อำเภอเมือง ช่วง กม. ที่ 12+000 - 16+050 ระดับน้ำ 30 - 40 เซนติเมตร การจราจรไม่สามารถผ่านได้ ให้ใช้เส้นทางเลี่ยงท้องถิ่นแทน
- ทางหลวงหมายเลข 2412 ตอน ท่าศาลา - ละทาย ในพื้นที่ อำเภอกันทรารมย์ ช่วง กม. ที่ 12+000 - 16+500 เป็นช่วง ๆ ระดับน้ำ 40 - 50 เซนติเมตร การจราจรไม่สามารถผ่านได้ ให้ใช้เส้นทางเลี่ยงท้องถิ่นแทน
3. จังหวัดอุบลราชธานี จำนวน 4 แห่ง
- ทางหลวงหมายเลข 24 ตอน วารินชำราบ - อุบลราชธานี ในพื้นที่ อำเภอวารินชำราบ ช่วง กม. ที่ 418+400 - 419+600 ระดับน้ำ 35 - 40 เซนติเมตร ให้ใช้เส้นทางเลี่ยง ทล.217 ทางแยกต่างระดับบัวเทิง เลี้ยวซ้ายไปสะพานข้ามแม่น้ำมูล เข้าสู่ตัวเมืองอุบลราชธานี
- ทางหลวงหมายเลข 226 ตอน ห้วยขะยุง - วารินชำราบ ในพื้นที่ อำเภอวารินชำราบ ช่วง กม. ที่ 319+600 - 319+800 ระดับน้ำ 30 เซนติเมตร ใช้ทางเลี่ยง ทล.2178 คาดว่าการจราจรจะผ่านได้ 5 พฤศจิกายน 2565
- ทางหลวงหมายเลข 231 ถนนวงแหวนรอบเมืองอุบลราชธานี ในพื้นที่ อำเภอเมือง ช่วง กม.ที่ 3+600 – 8+200 ระดับน้ำ 35 - 70 เซนติเมตร ใช้ทางเลี่ยงถนนวงแหวนด้านทิศตะวันออก ทล.231 คาดว่าการจราจรจะผ่านได้ 5 พฤศจิกายน 2565
- ทางหลวงหมายเลข 2404 ตอน เขื่องใน - นาคำใหญ่ ในพื้นที่ อำเภอเขื่องใน ช่วง กม. ที่ 14+120 - 14+550 เป็นช่วง ๆ ระดับน้ำ 40 - 45 เซนติเมตร ให้ใช้เส้นทางเลี่ยง ทล.2382 คาดว่าการจราจรจะผ่านได้ 26 ตุลาคม 2565
4. จังหวัดมหาสารคาม จำนวน 1 แห่ง
- ทางหลวงหมายเลข 2391 ตอน กู่ทอง - บ้านเขื่อน ช่วง กม. ที่ 23+900 - 24+900 ระดับน้ำ 55 เซนติเมตร ให้ใช้ทางเลี่ยงท้องถิ่นแทน
5. จังหวัดกาฬสินธุ์ จำนวน 1 แห่ง
- ทางหลวงหมายเลข 214 ตอน บ้านหลุบ - ลำชี ในพื้นที่ อำเภอกมลาไสย ช่วง กม. ที่ 23+200 - 27+500 ระดับน้ำ 85 เซนติเมตร ให้ใช้ทางเลี่ยงท้องถิ่นแทน
6. จังหวัดพระนครศรีอยุธยา จำนวน 1 แห่ง
- ทางหลวงหมายเลข 3412 ตอน อยุธยา - บางบาล ในพื้นที่ อำเภอบางบาล ช่วง กม. ที่ 13+500 - 15+950 ระดับน้ำ 40 เซนติเมตร ให้ใช้ทางเลี่ยง เลี้ยวซ้ายเข้าวัดบ้านขวางออกทางหลวงชนบท 4038 คาดว่าการจราจรจะผ่านได้ 1 พฤศจิกายน 2565
7. จังหวัดสิงห์บุรี จำนวน 1 แห่ง
- ทางหลวงหมายเลข 311 ตอน แยกวัดสนามไชย - วัดกระดังงา ในพื้นที่ อำเภอเมือง ช่วง กม. ที่ 33+022 - 35+100 ระดับน้ำ 70 - 80 เซนติเมตร (ทางโค้งด้านใน) การจราจรไม่สามารถผ่านได้ ให้ใช้ทางเลี่ยงทางหลวงชนบท สห.3030 คาดว่าการจราจรผ่านได้ 30 ตุลาคม 2565
8. จังหวัดภูเก็ต จำนวน 1 แห่ง
- ทางหลวงหมายเลข 4029 ตอน กะทู้ - ป่าตอง ในพื้นที่ อำเภอกะทู้ ช่วง กม. ที่ 0+000 - 0+005 พื้นผิวจราจรเกิดการสไลด์ตัว ให้ใช้ทางเลี่ยง ทล.4025 ทล.4028 และ ทล.4030 การจราจรคาดว่าสัญจรผ่านได้ภายใน 7 วัน
ทั้งนี้ ในส่วนของป้ายทะเบียนรถที่สูญหายจากอุทกภัยในพื้นที่ จังหวัดพระนครศรีอยุธยา สามารถติดต่อสอบถามได้ที่ หมวดทางหลวงและแขวงทางหลวงในพื้นที่ หากประชาชนต้องการสอบถามสภาพเส้นทาง สภาพการจราจร หรือ ต้องการความช่วยเหลือสามารถติดต่อ ได้ที่สำนักงานทางหลวง แขวงทางหลวง หมวดทางหลวงในพื้นที่ และสายด่วนกรมทางหลวง 1586 (โทรฟรีทุกเครือข่ายตลอด 24 ชั่วโมง) และสามารถติดตามการรายงานสถานการณ์สภาพเส้นทางและเส้นทางเลี่ยงได้ที่ทวิตเตอร์กรมทางหลวง @prdoh1

ที่มา : https://www.thaigov.go.th/news/contents/details/60850