รัฐบาลไทย-ข่าวทำเนียบรัฐบาล-รมว.พม. ร่วมคณะนายกฯ ที่ อบต.อุทัยสวรรค์ ซับน้ำตาญาติเหยื่อกราดยิง จ.หนองบัวลำภู


วันศุกร์ที่ 7 ตุลาคม 2565
รมว.พม. ร่วมคณะนายกฯ ที่ อบต.อุทัยสวรรค์ ซับน้ำตาญาติเหยื่อกราดยิง จ.หนองบัวลำภู
รมว.พม. ร่วมคณะนายกฯ ที่ อบต.อุทัยสวรรค์ ซับน้ำตาญาติเหยื่อกราดยิง จ.หนองบัวลำภู
วันนี้ (7 ต.ค. 65) เวลา 15.30 น. คณะรัฐมนตรี นำโดยพลเอกประยุทธ์ จันทร์โอชา นายกรัฐมนตรี และพลเอกประวิตร วงษ์สุวรรณ รองนายกรัฐมนตรี รวมทั้ง นายจุติ ไกรฤกษ์ รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) เดินทางมาถึง อบต.อุทัยสวรรค์ อำเภอนากลาง จังหวัดหนองบัวลำภู พื้นที่จุดเกิดเหตุการณ์กราดยิงและใช้มีดทำร้ายเหยื่อในศูนย์เด็กเล็ก ซึ่งมีทั้งครูและนักเรียนเสียชีวิตจำนวนมาก
ทั้งนี้ ญาติพี่น้องของผู้เสียชีวิตกำลังรอติดต่อรับความช่วยเหลือจากทางรัฐบาลหลายหน่วยงานจากเหตุโศกนาฏกรรม
ดังกล่าว หลังจากนั้น คณะนายกรัฐมนตรีจะเดินทางไปที่โรงพยาบาลหนองบัวลำภูเพื่อเยี่ยมให้กำลังใจผู้บาดเจ็บต่อไป

ที่มา : https://www.thaigov.go.th/news/contents/details/60194