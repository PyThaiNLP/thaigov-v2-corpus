รัฐบาลไทย-ข่าวทำเนียบรัฐบาล-ปลื้ม! ยอดสมาชิก กอช. สะสมเกือบ 2.5 ล้านคน รัฐตั้งเป้าปีนี้ เพิ่มยอดสมาชิกอีก 1.2 แสนคน หนุน ปชช. มีเงินออมในวัยเกษียณ


วันจันทร์ที่ 12 กันยายน 2565
ปลื้ม! ยอดสมาชิก กอช. สะสมเกือบ 2.5 ล้านคน รัฐตั้งเป้าปีนี้ เพิ่มยอดสมาชิกอีก 1.2 แสนคน หนุน ปชช. มีเงินออมในวัยเกษียณ
.....
หลังจากที่รัฐบาลได้กำหนดให้ “การออมเป็นวาระแห่งชาติ” มุ่งส่งเสริมให้ ปชช. มีความมั่นคง มีวินัยการออมในทุกช่วงวัย จนมีรายได้ที่เพียงพอในวัยเกษียณนั้น
.
ล่าสุด กองทุนการออมแห่งชาติ (กอช.) เผยว่า ข้อมูลยอดจำนวนสมาชิก กอช. (ณ 31 ส.ค. 65) มีจำนวนสะสม 2.49 ล้านคน สินทรัพย์รวม จำนวน 1.1 หมื่นล้านบาท นอกจากนี้ ยังตั้งเป้าเพิ่มยอดสมาชิก กอช. ในปี 65 อีก 120,000 คน
.
รัฐบาลขอเชิญชวน ปชช. ที่มีอายุ 15 - 60 ปี เป็นผู้ประกอบอาชีพอิสระ และไม่อยู่ในระบบ “สวัสดิการบำเหน็จ-บำนาญของรัฐหรือนายจ้าง” สมัครเป็นสมาชิก กอช. โดยสิทธิประโยชน์ที่จะได้รับ ดังนี้
.
เงินสมทบจากรัฐบาลในแต่ละปีที่ออม (ม.ค.- ธ.ค.)
• อายุ 15 - 30 ปี รัฐสมทบให้ครึ่งนึงของเงินออมแต่ละครั้ง โดยรวมกันทั้งปีไม่เกิน 600 บาท
• อายุ 31 - 50 ปี รัฐสมทบให้ 80% ของเงินออมแต่ละครั้ง โดยรวมกันทั้งปีไม่เกิน 960 บาท
• อายุ 51 - 60 ปี รัฐสมทบให้เท่ากันกับเงินออมแต่ละครั้ง โดยรวมกันทั้งปีไม่เกิน 1,200 บาท
.
สำหรับดอกผลจากการลงทุนที่รัฐบาลค้ำประกันผลตอบแทนไม่ต่ำกว่าดอกเบี้ยเงินฝากประจำ 12 เดือนของ 7 ธนาคาร และจะได้เมื่อออมถึงอายุครบ 60 ปี พร้อมรับบำนาญทุกเดือนตลอดชีวิต
.
ทั้งนี้ ปชช. ที่มีความสนใจสามารถสอบถาม/ดูรายละเอียด เพิ่มเติมได้ที่
• กองทุนการออมแห่งชาติ สายด่วนเงินออม โทร. 02-049-9000
• Line : @nsf.th
• Facebook Page : กองทุนการออมแห่งชาติ
• www.nsf.or.th
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/59118