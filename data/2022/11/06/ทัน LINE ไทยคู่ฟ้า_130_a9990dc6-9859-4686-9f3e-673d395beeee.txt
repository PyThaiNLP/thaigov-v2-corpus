รัฐบาลไทย-ข่าวทำเนียบรัฐบาล-สธ. เผย “ผู้บาดเจ็บจากเหตุการณ์รุนแรง จ.หนองบัวลำภู” ปลอดภัยทั้งหมด


วันอังคารที่ 11 ตุลาคม 2565
สธ. เผย “ผู้บาดเจ็บจากเหตุการณ์รุนแรง จ.หนองบัวลำภู” ปลอดภัยทั้งหมด
.....
ก.สาธารณสุข ได้แถลงความคืบหน้า (ข้อมูล ณ 10 ต.ค. 65) การดูแลช่วยเหลือผู้บาดเจ็บและผู้ได้รับผลกระทบจากเหตุการณ์รุนแรงใน จ.หนองบัวลำภู พบว่า ผู้บาดเจ็บทุกรายอาการปลอดภัย
.
โดยผู้บาดเจ็บทั้งหมด 10 ราย หายกลับบ้านแล้ว 3 ราย และยังคงรักษาในโรงพยาบาล 7 ราย ทั้งนี้ เด็กเล็กทั้ง 3 รายหลังจากการผ่าตัดพบว่า มีอาการดีขึ้น แต่ยังต้องเฝ้าระวังในห้องไอซียู
.
จากเหตุการณ์ดังกล่าว มีกลุ่มผู้ได้รับผลกระทบโดยตรงและผู้ได้รับผลกระทบทางอ้อม ซึ่งกรมสุขภาพจิตจะดำเนินการวางแผนดูแลเยียวยาจิตใจ 3 ระยะ
.
• ในช่วง 3 วันแรก จะให้การดูแลครอบครัวผู้รับผลกระทบทางตรง 37 ครอบครัวเป็นรายบุคคลให้ครบถ้วนใน 2 สัปดาห์
• ระยะ 2 สัปดาห์เป็นต้นไป จะดูแลต่อเนื่องเกี่ยวกับบาดแผลทางจิตใจ ความเจ็บปวดและความทุกข์ที่อาจจะมีมากขึ้น โดยกระจายทีม MCATT ในพื้นที่ และติดตามเยี่ยมบ้านเชิงรุก
• การดูแลต่อเนื่องถึง 3 เดือนหรือนานกว่านั้น จะเป็นการทำความเข้าใจกับพื้นที่ให้สามารถปรับตัวและร่วมกันดูแล รายที่มีปัญหาจะส่งต่อเพื่อเฝ้าระวังต่อเนื่อง
Cr. กระทรวงสาธารณสุข
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/60321