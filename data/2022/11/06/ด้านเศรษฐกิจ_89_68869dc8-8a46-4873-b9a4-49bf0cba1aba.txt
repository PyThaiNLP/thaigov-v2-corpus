รัฐบาลไทย-ข่าวทำเนียบรัฐบาล-ผู้บริหาร ก.อุตฯ ร่วมงานสัมมนาเศรษฐกิจของสมาคม BMAA (Business Mutual Aid Association) ประเทศญี่ปุ่น


วันจันทร์ที่ 5 กันยายน 2565
พิมพ์
ผู้บริหาร ก.อุตฯ ร่วมงานสัมมนาเศรษฐกิจของสมาคม BMAA (Business Mutual Aid Association) ประเทศญี่ปุ่น
ผู้บริหาร ก.อุตฯ ร่วมงานสัมมนาเศรษฐกิจของสมาคม BMAA (Business Mutual Aid Association) ประเทศญี่ปุ่น
ประเทศญี่ปุ่น - วันนี้ ( 5 กันยายน 2565) นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานกล่าวเปิดงานสัมมนาเศรษฐกิจ ในหัวข้อ "Thailand New Era Business" จัดโดยสมาคม BMAA ร่วมกับสำนักงานที่ปรึกษาด้านอุตสาหกรรมประจำกรุงโตเกียว ณ โรงแรมแกรนเวีย จังหวัดฮิโรชิม่า ประเทศญี่ปุ่น  โดยมี นายโสรัจ สุขถาวร กงสุลใหญ่ ณ เมืองฟุกุโอกะ และ Mr. Yuzuru HATA ประธานสมาคม BMAA ร่วมกล่าวเปิดงานสัมมนาฯ พร้อมด้วย นายภานุวัฒน์ ตริยางกูรศรี รองปลัดกระทรวงอุตสาหกรรม Mr. Ichihisa Matsuo SMRJ Chubu นายบวร สัตยาวุฒิพงศ์ ผู้อำนวยการกองยุทธศาสตร์และแผนงาน กรมโรงงานอุตสาหกรรม นายกิตติพันธ์ บางยี่ขัน อัครราชฑูตที่ปรึกษาฝ่ายอุตสาหกรรม ณ กรุงโตเกียว นายศิริวัฒน์ ไวยนิตย์ ผู้อำนวยการศูนย์เทคโนโลยีการผลิตอัตโนมัติและหุ่นยนต์ สถาบันไทย-เยอรมัน และคณะฯ ร่วมงานสัมมนาดังกล่าวด้วย
ทั้งนี้ นายภานุวัฒน์ ตริยางกูรศรี รองปลัดกระทรวงอุตสาหกรรม ได้ร่วมเวทีเสวนาแสดงจุดเด่นและความพร้อมของไทยต่อการรองรับอุตสาหกรรมใหม่ๆ ในอนาคต และนายบวร สัตยาวุฒิพงศ์ ผู้อำนวยการกองยุทธศาสตร์และแผนงาน กรมโรงงานอุตสาหกรรมได้นำเสนอเรื่องนโยบายไทยแลนด์ 4.0 และนโยบายพร้อมทั้งสถานการณ์ของการพัฒนาอุตสาหกรรมยานยนต์ไฟฟ้าของประเทศไทยเพื่อเป็นข้อมูลให้กับผู้ประกอบการและหน่วยงานราชการในจังหวัดฮิโรชิม่าเนื่องจากจังหวัดฮิโรชิม่า เป็นฐานการผลิตที่สำคัญของมาสด้า

ที่มา : https://www.thaigov.go.th/news/contents/details/58856