รัฐบาลไทย-ข่าวทำเนียบรัฐบาล-อุตุฯ เตือน ปชช. รับมือฝนตกหนัก 7 - 9 ก.ย. 65 แจ้งเหตุ - ขอความช่วยเหลือ โทร. สายด่วนนิรภัย ปภ. 1784 หรือ 0-2248-5115 (กทม.) ตลอด 24 ชม.


วันพุธที่ 7 กันยายน 2565
อุตุฯ เตือน ปชช. รับมือฝนตกหนัก 7 - 9 ก.ย. 65 แจ้งเหตุ - ขอความช่วยเหลือ โทร. สายด่วนนิรภัย ปภ. 1784 หรือ 0-2248-5115 (กทม.) ตลอด 24 ชม.
.....
กรมอุตุนิยมวิทยา ออกประกาศ “ฝนตกหนักถึงหนักมากบริเวณประเทศไทย และคลื่นลมแรงบริเวณทะเลอันดามันและอ่าวไทย” ในช่วงวันที่ 7 - 9 ก.ย. 65 เนื่องจากความกดอากาศสูงจากประเทศจีน - มรสุมตะวันตกเฉียงใต้ที่ส่งผลให้ภาคเหนือตอนล่าง ภาคตะวันออกเฉียงเหนือตอนล่าง ภาคกลาง ภาคตะวันออก และภาคใต้ มีฝนตกชุกหนาแน่น ทำให้ประชาชนบริเวณดังกล่าวอาจได้รับความเดือดร้อนจากน้ำท่วมฉับพลันและน้ำป่าไหลหลาก โดยเฉพาะพื้นที่ลาดเชิงเขาใกล้ทางน้ำไหลผ่านและพื้นที่ลุ่ม
.
ล่าสุด หน่วยงานที่เกี่ยวข้อง เช่น กรมป้องกันและบรรเทาสาธารณภัย กรุงเทพมหานคร กระทรวงกลาโหม ฯลฯ ได้เร่งผนึกกำลังเพื่อช่วยเหลือและบรรเทาความเดือดร้อนประชาชนจากเหตุการณ์ฝนตกหนักในระยะนี้ จึงขอความร่วมมือประชาชนติดตามสถานการณ์และสภาพอากาศจากหน่วยงานภาครัฐอย่างต่อเนื่อง ทั้งเว็บไซต์กรมอุตุนิยมวิทยา http://www.tmd.go.th หรือ โทร. 1182 / แจ้งเหตุและขอความช่วยเหลือทาง LINE ปภ. รับแจ้งเหตุ 1784 @1784DDPM หรือ โทร. 1784 / ติดตามประกาศการแจ้งเตือนภัยผ่านแอปฯ THAI DISASTER ALERT / ศูนย์ควบคุมระบบป้องกันน้ำท่วม กทม. โทร. 0-2248-5115 ตลอด 24 ชม.
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/58951