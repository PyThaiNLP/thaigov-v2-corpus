รัฐบาลไทย-ข่าวทำเนียบรัฐบาล-ครม. ไฟเขียวกำหนด 4 ตำบลใน อ.ปะทิว จ.ชุมพร เป็นเขตคุ้มครองสิ่งแวดล้อม ป้องกันการเสื่อมโทรม


วันอังคารที่ 25 ตุลาคม 2565
ครม. ไฟเขียวกำหนด 4 ตำบลใน อ.ปะทิว จ.ชุมพร เป็นเขตคุ้มครองสิ่งแวดล้อม ป้องกันการเสื่อมโทรม
.....
ที่ประชุม ครม. (25 ต.ค. 65) เห็นชอบร่างประกาศกระทรวงทรัพยากรธรรมชาติและสิ่งแวดล้อม เรื่อง กำหนดเขตพื้นที่และมาตรการคุ้มครองสิ่งแวดล้อม ในบริเวณพื้นที่ ต.ปากคลอง ต.ชุมโค ต.บางสน และ ต.สะพลี อ.ปะทิว จ.ชุมพร พ.ศ. ….
.
ร่างประกาศกระทรวงฯ ดังกล่าว จะช่วย “รักษาคุณภาพ” ของทรัพยากรธรรมชาติและสิ่งแวดล้อมในพื้นที่ชายฝั่งทะเลที่มีเอกลักษณ์ด้านกายภาพเป็นการเฉพาะ ซึ่งเป็นแหล่งอาศัย แหล่งอาหารของสัตว์หายาก รวมทั้งเป็นแหล่งท่องเที่ยวที่สำคัญ
.
สำหรับมาตรการคุ้มครองที่สำคัญ เช่น
• บริเวณที่ 1 พื้นที่ชายหาดที่อยู่ในท้องที่ดังกล่าวและทะเลที่อยู่ถัดออกไปจากชายหาด ระยะ 5,400 เมตร ห้ามทำการประมงโดยใช้เครื่องมือต่าง ๆ และห้ามก่อสร้างอาคารทุกชนิด
• บริเวณที่ 2 พื้นที่แนวสันทราย ห้ามขุด ถม หรือเปลี่ยนแปลงสภาพธรรมชาติของพื้นที่บริเวณแนวสันทราย
• บริเวณที่ 3 พื้นที่ภายในเขตท้องที่ดังกล่าว รวมทั้งพื้นที่เกาะต่าง ๆ ที่อยู่แนวเขตพื้นที่ควบคุมการใช้เครื่องมือทำการประมง ห้ามก่อสร้างอาคารทุกชนิดในพื้นที่ที่วัดจากแนวชายฝั่งทะเลเข้าไปในแผ่นดิน ระยะ 20 เมตร
.
ทั้งนี้ ครม. ยัง “เห็นควร” ให้ ก.ทรัพยากรธรรมชาติฯ ดำเนินการปรับปรุงมาตรการคุ้มครองสิ่งแวดล้อมตามร่างประกาศในเรื่องนี้ เพื่อไม่ให้มีความทับซ้อนหรือขัดแย้งกั ร่างประกาศกำหนดเขตพื้นที่ ต.ชุมโค อ.ปะทิว จ.ชุมพร ซึ่งเป็นพื้นที่ใช้มาตรการในการป้องกันการกัดเซาะชายฝั่ง พ.ศ. .... เนื่องจาก “เป็นกฎหมายเฉพาะ” และอยู่ระหว่างเสนอ ครม.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/60858