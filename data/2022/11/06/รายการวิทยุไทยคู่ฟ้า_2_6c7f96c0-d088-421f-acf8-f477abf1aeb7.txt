รัฐบาลไทย-ข่าวทำเนียบรัฐบาล-ชวนผู้ประกอบการใช้กรอบ RCEP เพิ่มโอกาสส่งออก


วันอังคารที่ 30 สิงหาคม 2565
พิมพ์
ชวนผู้ประกอบการใช้กรอบ RCEP เพิ่มโอกาสส่งออก
วันอังคารที่ 30 สิงหาคม 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลชวนผู้ประกอบการไทยใช้ประโยชน์ด้านการส่งออกจากความตกลงการค้าเสรีตามกรอบความตกลงหุ้นส่วนทางเศรษฐกิจระดับภูมิภาค หรือ RCEP ซึ่งจะช่วยลดต้นทุน เพิ่มประสิทธิภาพการผลิต และขยายโอกาสทางการตลาด โดยมีจุดเด่นเรื่องกฎถิ่นกำเนิดสินค้าที่เอื้อให้ผู้ประกอบการได้รับการยกเว้นภาษีง่ายขึ้น ทั้งนี้ ครึ่งแรกของปี 2565 ไทยส่งออกไปยังประเทศสมาชิก RCEP แล้วกว่า 78,000 ล้านดอลลาร์สหรัฐ มีสินค้าที่ส่งออกได้เพิ่มขึ้น เช่น น้ำตาลทราย ขยายตัวร้อยละ 145 ผลไม้กระป๋องและแปรรูป ร้อยละ 19 อาหารสัตว์ ร้อยละ 9 แผงวงจรไฟฟ้า ร้อยละ 19 และผลิตภัณฑ์มันสำปะหลัง ร้อยละ 24 ผู้ประกอบการที่สนใจสอบถามเพิ่มเติมได้ที่ สายด่วนกรมการค้าต่างประเทศ โทร 1385
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/58599