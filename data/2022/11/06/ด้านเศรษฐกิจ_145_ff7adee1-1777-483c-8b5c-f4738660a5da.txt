รัฐบาลไทย-ข่าวทำเนียบรัฐบาล-ปลัดเกษตรฯ เยี่ยมชมศูนย์วิทยาศาสตร์และเทคโนโลยีการเกษตร ณ มหาวิทยาลัย La Trobe University ณ เมือง Bundoora ประเทศออสเตรเลีย


วันศุกร์ที่ 9 กันยายน 2565
ปลัดเกษตรฯ เยี่ยมชมศูนย์วิทยาศาสตร์และเทคโนโลยีการเกษตร ณ มหาวิทยาลัย La Trobe University ณ เมือง Bundoora ประเทศออสเตรเลีย
ปลัดเกษตรฯ เยี่ยมชมศูนย์วิทยาศาสตร์และเทคโนโลยีการเกษตร ณ มหาวิทยาลัย La Trobe University ณ เมือง Bundoora ประเทศออสเตรเลีย
ดร. ทองเปลวกองจันทร์ ปลัดกระทรวงเกษตรและสหกรณ์ ร่วมกับนายคริส ทีนนิ่ง (Mr. Chris Tinning) ผู้ช่วยปลัดกระทรวงเกษตร ประมงและป่าไม้ ออสเตรเลีย พร้อมคณะผู้บริหารกระทรวงเกษตรและสหกรณ์ เข้าเยี่ยมชมศูนย์วิทยาศาสตร์และเทคโนโลยีการเกษตร ณ มหาวิทยาลัยLa Trobe University ณ เมือง Bundoora ประเทศออสเตรเลีย เพื่อศึกษาการพัฒนางานวิจัยด้านการเกษตรของออสเตรเลีย ในการจัดการโรคระบาดในพืชและสัตว์ ส่งเสริมระบบการจัดการสิ่งแวดล้อม ระบบความปลอดภัยทางชีวภาพ (Biosecurity)และเป็นแบบการพัฒนาของสมาร์ทฟาร์ม (Smart Farm) ทั้งนี้ ศูนย์ AgriBio มีกระบวนงานทำงานในรูปแบบร่วมทุนระหว่างภาครัฐและเอกชน (Joint Venture) มุ่งเน้นการพัฒนาใน 5 ด้านหลัก ได้แก่ 1. การปรับเปลี่ยนพันธุกรรมของพืชเพื่อให้พืชหรือสัตว์แข็งแรง สามารถเพิ่มผลผลิตได้เพิ่มมากขึ้น (Molecular Genetics) 2. การประเมินสรีระวิทยาและรูปลักษณ์ขั้นสูงของพืช ให้เหมาะสมกับพื้นที่เพาะปลูก (Molecular Phenomics) 3. การเตรียมพันธุ์พืชให้พร้อมก่อนลงฟาร์ม เช่น ความสูง สี เป็นต้น  (Plant Functional Genomics) 4. จุลชีววิทยา (Microbial Science) และ 5. การเปิดรับนักเรียน นักศึกษาด้านการเกษตร ตั้งแต่อายุ 6 ปี ถึงระดับมหาวิทยาลัย (Get into AGSTEM education facilities) เพื่อเรียนรู้และพัฒนางานวิจัยการเกษตรเชื่อมโยงกับภาคอุตสาหกรรม
“ขอขอบคุณทางฝ่ายออสเตรเลีย สำหรับการแลกเปลี่ยนประสบการณ์และข้อมูลเกี่ยวกับความปลอดภัยทางชีวภาพ โดยงานวิจัยและนวัตกรรมของออสเตรเลียจะมีส่วนช่วยในการพัฒนาภาคการเกษตร และยังเป็นโอกาสในการจัดทำความร่วมมือ สำหรับการประชุมคณะทำงานความร่วมมือด้านการเกษตรไทย - ออสเตรเลีย ครั้งที่ 23 ต่อไป” ดร.ทองเปลว กล่าว

ที่มา : https://www.thaigov.go.th/news/contents/details/59040