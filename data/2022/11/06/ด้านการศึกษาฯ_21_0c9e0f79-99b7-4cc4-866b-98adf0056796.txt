รัฐบาลไทย-ข่าวทำเนียบรัฐบาล-รมว.อว. กล่าวปาฐกถาพิเศษงาน "สถาปนา 135 ปี มจร." มุ่งหวังให้เกิดหลักสูตรในแนวทางของพุทธศาสนา เพื่อให้เกิดอารยธรรมความรู้ใหม่ของโลก


วันอังคารที่ 4 ตุลาคม 2565
รมว.อว. กล่าวปาฐกถาพิเศษงาน "สถาปนา 135 ปี มจร." มุ่งหวังให้เกิดหลักสูตรในแนวทางของพุทธศาสนา เพื่อให้เกิดอารยธรรมความรู้ใหม่ของโลก
รมว.อว. กล่าวปาฐกถาพิเศษงาน "สถาปนา 135 ปี มจร." มุ่งหวังให้เกิดหลักสูตรในแนวทางของพุทธศาสนา เพื่อให้เกิดอารยธรรมความรู้ใหม่ของโลก
เมื่อวันที่ 13 กันยายน 2565 ศ.(พิเศษ) ดร.เอนก เหล่าธรรมทัศน์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม (รมว.อว.) พร้อมด้วย ดร.ดนุช ตันเทอดทิตย์ เลขาธิการ รมว.อว. ร่วมงานวันครบรอบวันสถาปนา 135 ปี มหาจุฬาลงกรณราชวิทยาลัย (มจร.) โดยได้รับการต้อนรับจาก พระธรรมวัชรบัณฑิต, ศ.ดร. อธิการบดี มจร. และคณะผู้บริหารระดับสูงทั้งส่วนกลางและภูมิภาค อีกทั้ง รมว.อว. ได้ให้เกียรติกล่าวปาฐกถาพิเศษในหัวข้อ "ปฏิรูปอุดมศึกษาและมหาวิทยาลัยพุทธศาสนา" ณ อาคาร มวก. 48 พรรษา มหาวิทยาลัยมหาจุฬาลงกรณราชวิทยาลัย จ.พระนครศรีอยุธยา
รมว.อว. ได้กล่าวปาฐกาถาใจความโดยสังเขปว่า มจร. เป็นสถาบันการศึกษาพระพุทธศาสนาชั้นสูงในรูปแบบมหาวิทยาลัย ที่เปลี่ยนคนให้มีความคิดที่ดีขึ้น ถือเป็นการปฏิรูปการศึกษา เปลี่ยนการอุดมศึกษาให้มีความเป็นเลิศและเท่าทันการเปลี่ยนแปลงของโลก โดยความเป็นเลิศนี้มีหลากหลายประเภท ไม่จำเป็นต้องเป็นเพียงประเภทวิชาการเท่านั้น เราควรเล็งเห็นความโดดเด่นและจุดแข็งที่เรามีและนำมาพัฒนา สร้างคุณธรรม จริยธรรมให้นักศึกษาได้นำไปใช้ให้เกิดประโยชน์สูงสุด มจร. เป็นมหาวิทยาลัยที่มีศักยภาพในการสอนวิชาการด้านต่าง ๆ ควบคู่ไปกับหลักธรรมคำสอนพุทธศาสนาได้อย่างมีประสิทธิภาพ ทั้งนี้ยังสนับสนุนให้เกิดการพัฒนาหลักสูตรต่าง ๆ ในแนวทางของชาวพุทธเพื่อให้เกิดเป็นประภาคาร อารยธรรม และแหล่งความรู้ใหม่ของโลก ต่อไป

ที่มา : https://www.thaigov.go.th/news/contents/details/59994