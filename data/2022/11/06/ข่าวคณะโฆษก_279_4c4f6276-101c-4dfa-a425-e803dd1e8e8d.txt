รัฐบาลไทย-ข่าวทำเนียบรัฐบาล-โฆษกรัฐบาลเผยสถานการณ์ล่าสุดพายุโนรู รัฐบาลประสานทุกหน่วยเตรียมพร้อมสรรพกำลัง และเครื่องมือ ติดตาม ประเมินสถานการณ์อย่างใกล้ชิด ให้ความช่วยเหลือประชาชนทันท่วงที 


วันพุธที่ 28 กันยายน 2565
พิมพ์
โฆษกรัฐบาลเผยสถานการณ์ล่าสุดพายุโนรู รัฐบาลประสานทุกหน่วยเตรียมพร้อมสรรพกำลัง และเครื่องมือ ติดตาม ประเมินสถานการณ์อย่างใกล้ชิด ให้ความช่วยเหลือประชาชนทันท่วงที
โฆษกรัฐบาลเผยสถานการณ์ล่าสุดพายุโนรู รัฐบาลประสานทุกหน่วยเตรียมพร้อมสรรพกำลัง และเครื่องมือ ติดตาม ประเมินสถานการณ์อย่างใกล้ชิด ให้ความช่วยเหลือประชาชนทันท่วงที
นายอนุชา บูรพชัยศรี รองเลขาธิการนายกรัฐมนตรีฝ่ายการเมือง ปฏิบัติหน้าที่โฆษกประจำสำนักนายกรัฐมนตรี เปิดเผยว่ารัฐบาลโดยทุกหน่วยงานที่เกี่ยวข้อง ติดตาม ประเมินสถานการณ์พายุโนรูอย่างใกล้ชิด พร้อมให้การช่วยเหลือประชาชนในพื้นที่หากได้รับผลกระทบ
วันนี้ (28 กันยายน 2565) ตามประกาศของกรมอุตุนิยมวิทยา เวลา 10.00 น. พายุไต้ฝุ่น “โนรู” บริเวณแขวงเซกอง ประเทศลาว ได้อ่อนกำลังเป็นพายุโซนร้อนแล้ว โดยมีศูนย์กลางอยู่ห่างทิศตะวันออกของอำเภอเขมราฐ จังหวัดอุบลราชธานี ประมาณ 150 กิโลเมตร
คาดว่าพายุนี้จะเคลื่อนเข้าปกคลุมภาคตะวันออกเฉียงเหนือตอนล่างบริเวณจังหวัดอำนาจเจริญและอุบลราชธานีในคืนนี้ และอ่อนกำลังลงเป็นพายุดีเปรสชัน
ทั้งนี้ ประกอบกับมรสุมตะวันตกเฉียงใต้ที่พัดปกคลุมทะเลอันดามัน ภาคใต้ และอ่าวไทยมีกำลังค่อนข้างแรง ส่งผลทำให้มีฝนตกหนักหลายพื้นที่และมีฝนตกหนักมากบางแห่งกับมีลมแรงบริเวณภาคเหนือ ภาคตะวันออกเฉียงเหนือ ภาคกลาง รวมทั้งกรุงเทพมหานครและปริมณฑล ภาคตะวันออก และภาคใต้
“รัฐบาลขอให้ประชาชนระวังอันตรายจากฝนตกที่สะสม อาจทำให้เกิดน้ำท่วมฉับพลันน้ำป่าไหลหลาก และ อันตรายจากคลื่นที่ซัดเข้าหาฝั่ง ทั้งนี้ ทุกหน่วยงานที่เกี่ยวข้อง จัดประชุมหารือ เตรียมการ เตรียมพร้อมสรรพกำลังและเครื่องมือ ประเมินสถานการณ์ ลงพื้นที่ รองรับสถานการณ์อย่างต่อเนื่อง ตลอดจน เพื่อปรับแผนการดำเนินการ และให้ความช่วยเหลือชีวิต และทรัพย์สินประชาชนให้ตรงจุด และทันการณ์” นายอนุชาฯ กล่าว
ทั้งนี้ ขอให้ประชาชนติดตามประกาศจากกรมอุตุนิยมวิทยา และสามารถติดตามข้อมูลที่เว็บไซต์กรมอุตุนิยมวิทยา http://www.tmd.go.th หรือที่ 0-2399-4012-13 และ 1182 ได้ตลอด 24 ชั่วโมง

ที่มา : https://www.thaigov.go.th/news/contents/details/59788