รัฐบาลไทย-ข่าวทำเนียบรัฐบาล-พล.อ.ประวิตร จริงใจช่วย “ชาวสวนปาล์ม” ประชุม กนป. ย้ำมาตรการเพิ่มราคาปาล์มน้ำมันให้เป็นรูปธรรม พร้อมประกันรายได้ต่อเนื่อง ปี 65-66 สร้างความเชื่อมั่นให้เกษตรกร อยู่ดีกินดี 


วันพุธที่ 19 ตุลาคม 2565
พิมพ์
พล.อ.ประวิตร จริงใจช่วย “ชาวสวนปาล์ม” ประชุม กนป. ย้ำมาตรการเพิ่มราคาปาล์มน้ำมันให้เป็นรูปธรรม พร้อมประกันรายได้ต่อเนื่อง ปี 65-66 สร้างความเชื่อมั่นให้เกษตรกร อยู่ดีกินดี
พล.อ.ประวิตร จริงใจช่วย “ชาวสวนปาล์ม” ประชุม กนป. ย้ำมาตรการเพิ่มราคาปาล์มน้ำมันให้เป็นรูปธรรม พร้อมประกันรายได้ต่อเนื่อง ปี 65-66 สร้างความเชื่อมั่นให้เกษตรกร อยู่ดีกินดี ตามนโยบายรัฐบาล
วันนี้ (19 ต.ค. 65) เวลา 09.30 น. ณ ห้องประชุม 301 ตึกบัญชาการ 1 ทำเนียบรัฐบาล พลเอก ประวิตร วงษ์สุวรรณ รองนายกรัฐมนตรี เป็นประธานการประชุมคณะกรรมการนโยบายปาล์มน้ำมันแห่งชาติ (กนป.) ครั้งที่ 3/2565 ร่วมกับผู้แทนจากกระทรวงพาณิชย์ กระทรวงเกษตรและสหกรณ์ กระทรวงพลังงาน และหน่วยงานที่เกี่ยวข้อง โดยที่ประชุมได้พิจารณาเห็นชอบในประเด็นต่าง ๆ ที่สำคัญ ดังนี้
ที่ประชุมเห็นชอบให้เปิดตลาดน้ำมันปาล์มและน้ำมันเนื้อในเมล็ดปาล์ม พร้อมบริหารการนำเข้าคราวละ 3ปี (ปี 66-68) โดยให้เป็นไปตามข้อผูกพันของทุกกรอบการค้า และมีการบริหารการนำเข้าเช่นเดียวกับกรอบองค์การ การค้าโลก (WTO) โดยให้องค์การคลังสินค้า (อคส.) เป็นผู้มีสิทธิ์นำเข้าและกระจายให้ผู้ผลิตภายในประเทศ ตามที่สมาคมโรงกลั่นน้ำมันปาล์ม เป็นผู้จัดสรร เพื่อเป็นการรักษาสมดุลการนำเข้า และไม่ส่งผลกระทบต่อภาคการผลิตของเกษตรกร และเห็นชอบโครงการประกันรายได้เกษตรกรชาวสวนปาล์มน้ำมัน ปี 65-66 โดยเริ่มจ่ายเงินชดเชยประกันรายได้งวดแรกให้แก่เกษตรกร ตั้งแต่ ก.ย. 65 เพื่อให้มีความต่อเนื่อง จากโครงการ ปี64-65  รวมทั้งเห็นชอบขยายเวลาโครงการผลักดันการส่งออกน้ำมันปาล์ม เพื่อลดผลผลิตส่วนเกิน ปี65
ทั้งนี้ พลเอก ประวิตร ได้กำชับกระทรวงพาณิชย์ และหน่วยงานที่เกี่ยวข้อง ต้องปฏิบัติตามมติ กนป.ในวันนี้อย่างเคร่งครัด และให้เร่งรัดการติดตั้งเครื่องวัดปริมาณน้ำมันปาล์มให้เสร็จโดยเร็ว เพื่อเร่งช่วยเหลือพี่น้องเกษตรกรชาวสวนปาล์มให้ได้ราคาปาล์มที่สูงขึ้น และติดตามสถานการณ์ปาล์มน้ำมัน ทั้งในและต่างประเทศอย่างใกล้ชิด เพื่อเตรียมรองรับการแก้ปัญหาและป้องกันราคาปาล์มน้ำมันตกต่ำด้วย และเพื่อให้เกิดความเชื่อมั่นในอาชีพการทำสวนปาล์ม ที่จะส่งเสริมให้มีความเป็นอยู่ที่ดีขึ้น อย่างต่อเนื่องและยั่งยืนตามนโยบายของรัฐบาลต่อไป

ที่มา : https://www.thaigov.go.th/news/contents/details/60615