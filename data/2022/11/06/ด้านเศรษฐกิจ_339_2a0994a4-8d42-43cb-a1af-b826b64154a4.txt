รัฐบาลไทย-ข่าวทำเนียบรัฐบาล-สำนักงานปลัดกระทรวงอุตสาหกรรม ผ่านการรับรอง PDPA : 2019 และ  Data Governance : 2019 เป็นหน่วยงานภาครัฐแห่งแรกของประเทศ 


วันอังคารที่ 27 กันยายน 2565
พิมพ์
สำนักงานปลัดกระทรวงอุตสาหกรรม ผ่านการรับรอง PDPA : 2019 และ  Data Governance : 2019 เป็นหน่วยงานภาครัฐแห่งแรกของประเทศ
สำนักงานปลัดกระทรวงอุตสาหกรรม ผ่านการรับรอง PDPA : 2019 และ  Data Governance : 2019 เป็นหน่วยงานภาครัฐแห่งแรกของประเทศ
วันนี้ (27 กันยายน 2565) นายภานุวัฒน์ ตริยางกูรศรี รองปลัดกระทรวงอุตสาหกรรม ในฐานะผู้บริหารเทคโนโลยีสารสนเทศระดับสูงกระทรวงอุตสาหกรรม (Chief Information Officer (CIO)) เป็นผู้แทนสำนักงานปลัดกระทรวงอุตสาหกรรม รับมอบใบรับรองการดำเนินงานสอดคล้องกับพระราชบัญญัติคุ้มครองข้อมูลส่วนบุคคล (PDPA : 2019) และใบรับรองกรอบธรรมาภิบาลข้อมูล (Data Governance : 2019) โดยบริษัท ไอเซ็ม จำกัด ซึ่งเป็นหน่วยตรวจรับรองระบบ ((Certification Body : CB) สัญชาติไทยรายเดียวของประเทศไทย)
โดยสำนักงานปลัดกระทรวงอุตสาหกรรมได้ผ่านการรับรองระดับ Certified PDPA และ Certified Data Governance ตามข้อกำหนดของภาครัฐ เป็นหน่วยงานภาครัฐแห่งแรกและแห่งเดียวของประเทศไทยในขณะนี้ ซึ่งมีขอบข่ายการรับรองระบบงาน Data Lake, i-Service ที่เป็น Big Data ของข้อมูลทะเบียนโรงงานที่ขึ้นทะเบียนกับกระทรวงอุตสาหกรรมจากทุกกรมฯ กองฯ และสำนักงานอุตสาหกรรมจังหวัด 76 แห่ง รวมทั้งกรมอนามัยฯ และกรมควบคุมโรคฯ ที่เชื่อมโยงระบบและข้อมูลเปิดร่วมกัน ข้อมูลสำคัญเหล่านี้มีมูลค่าทางเศรษฐกิจของไทย ฉะนั้นการรับรองมาตรฐานทั้งสองนี้ตาม Framework และกฎหมายข้อบังคับต่าง ๆ ได้สร้างความเชื่อมั่นใจอย่างยิ่งและเป็นต้นแบบในเชิงปฏิบัติให้หน่วยงานภาครัฐแห่งอื่นต่อไป

ที่มา : https://www.thaigov.go.th/news/contents/details/59744