รัฐบาลไทย-ข่าวทำเนียบรัฐบาล-ก.อุตสาหกรรม รวมใจลำเลียงเครื่องอุปโภคบริโภค เร่งเยียวยาผู้ประสบอุทกภัยน้ำท่วม


วันศุกร์ที่ 28 ตุลาคม 2565
พิมพ์
ก.อุตสาหกรรม รวมใจลำเลียงเครื่องอุปโภคบริโภค เร่งเยียวยาผู้ประสบอุทกภัยน้ำท่วม
ก.อุตสาหกรรม รวมใจลำเลียงเครื่องอุปโภคบริโภค เร่งเยียวยาผู้ประสบอุทกภัยน้ำท่วม
(วันที่ 27 ตุลาคม 2565) นายจุลพงษ์ ทวีศรี รองปลัดกระทรวงอุตสาหกรรม รักษาราชการแทนอธิบดีกรมโรงงานอุตสาหกรรม พร้อมด้วย นายใบน้อย สุวรรณชาตรี ผู้ตรวจราชการกระทรวงอุตสาหกรรม รักษาราชการแทนอธิบดีกรมส่งเสริมอุตสาหกรรม นายภาสกร ชัยรัตน์ นางสาวณัฏฐิญา เนตยสุภา รองอธิบดีกรมส่งเสริมอุตสาหกรรม และผู้บริหารกระทรวงอุตสาหกรรม เข้ารับมอบสิ่งของอุปโภค บริโภค และของใช้ที่จำเป็น โดยได้รับการสนับสนุนจากสหพันธ์สมาคมผู้ประกอบการไทย (FA SME) สมาคมการค้าส่งเสริมพัฒนาผู้ประกอบการไทยกรุงเทพและปริมณฑล รวมถึงหน่วยงานภาคเอกชน เพื่อนำไปช่วยเหลือและบรรเทาความเดือดร้อนในเบื้องต้น ให้กับผู้ประสบอุทกภัยน้ำท่วม ณ ห้องนิทรรศการ ชั้น 1 อาคารกรมส่งเสริมอุตสาหกรรม เพื่อเตรียมนำไปช่วยเหลือผู้ประสบภัยน้ำท่วมโดยเร่งด่วน
โอกาสนี้ ข้าราชการ พนักงาน และเจ้าหน้าที่กระทรวงอุตสาหกรรม พร้อมใจกันลำเลียงถุงยังชีพเพื่อนำไปช่วยเหลือให้กับผู้ประสบอุทกภัยน้ำท่วมเป็นการด่วนต่อไป

ที่มา : https://www.thaigov.go.th/news/contents/details/60987