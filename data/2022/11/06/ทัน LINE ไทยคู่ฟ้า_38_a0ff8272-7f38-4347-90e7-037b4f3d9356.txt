รัฐบาลไทย-ข่าวทำเนียบรัฐบาล-รัฐช่วยธุรกิจ SMEs ต่อเนื่อง! ขยายวงเงินค้ำประกันอีก 5 หมื่นลบ. ผ่านมาตรการ “บสย.พร้อมช่วย” ตั้งแต่ 1 ก.ย. 65 - 9 เม.ย. 66


วันจันทร์ที่ 12 กันยายน 2565
รัฐช่วยธุรกิจ SMEs ต่อเนื่อง! ขยายวงเงินค้ำประกันอีก 5 หมื่นลบ. ผ่านมาตรการ “บสย.พร้อมช่วย” ตั้งแต่ 1 ก.ย. 65 - 9 เม.ย. 66
.....
ปัจจุบันการแพร่ระบาดของโรคโควิด-19 อยู่ในสถานการณ์ที่สามารถควบคุมได้และมีแนวโน้มดีขึ้น ส่งผลให้ภาคธุรกิจบางสาขากำลังกลับมาฟื้นตัว แต่ยังมีผู้ประกอบการอีกจำนวนมาก โดยเฉพาะกลุ่ม SMEs ยังคงได้รับผลกระทบจากเศรษฐกิจที่ชะลอตัว และกำลังมองหาแหล่งเงินทุนเพื่อไปเสริมสภาพคล่องทางธุรกิจ
.
รัฐบาลโดย ก.คลัง ได้เล็งเห็นถึงความสำคัญและความจำเป็น ที่จะต้องช่วยเหลือผู้ประกอบการกลุ่มดังกล่าว จึงเห็นชอบให้ “ขยายวงเงินค้ำประกันสินเชื่อ” ภายใต้ พ.ร.ก.ฟื้นฟู ระยะที่ 2 อีก 50,000 ล้านบาท ผ่านมาตรการ “บสย.พร้อมช่วย” โดยเริ่มใช้ตั้งแต่วันที่ 1 ก.ย. 65 - วันที่ 9 เม.ย. 66
.
สำหรับมาตรการดังกล่าว เป็นการให้ความช่วยเหลือทางการเงินแก่ “ผู้ประกอบธุรกิจที่กำลังก้าวสู่การเปลี่ยนผ่าน” และ “การเปิดประเทศ สู่ BCG Model” ในอัตราดอกเบี้ยต่ำ มีค่าธรรมเนียมค้ำประกันถูกลงเพียง 3% ใน 2 ปีแรก และยังค้ำประกันเต็มวงเงิน
.
ทั้งนี้ กลุ่มธุรกิจเป้าหมายภายใต้ BCG Model ที่ได้รับการสนับสนุน ประกอบด้วย
• กลุ่มดิจิทัลเทคโนโลยี เพื่อเพิ่มประสิทธิภาพการบริหารจัดการธุรกิจ
• กลุ่มที่กำลังปรับไปสู่กระบวนการผลิต และบริการแบบออโตเมชั่น
• กลุ่มธุรกิจด้านสิ่งแวดล้อม ระบบประหยัดพลังงาน พลังงานทดแทน และพลังงานสะอาด
• กลุ่มธุรกิจที่พัฒนาและออกแบบผลิตภัณฑ์ที่เป็นมิตรต่อสิ่งแวดล้อมในรูปแบบ Zero waste
• กลุ่มธุรกิจนวัตกรรมที่เสริมความสามารถในการแข่งขัน
.
อ่านเพิ่มเติม คลิก https://www.thaigov.go.th/news/contents/details/59022
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/59121