รัฐบาลไทย-ข่าวทำเนียบรัฐบาล-รองนายกฯ พลเอก ประวิตรฯ ขอบคุณชาวฉะเชิงเทราที่เป็นกำลังใจให้รัฐบาลมาโดยตลอด ย้ำรัฐบาลและทุกภาคส่วนเร่งทำงานเพื่อประชาชน


วันพฤหัสบดีที่ 1 กันยายน 2565
พิมพ์
รองนายกฯ พลเอก ประวิตรฯ ขอบคุณชาวฉะเชิงเทราที่เป็นกำลังใจให้รัฐบาลมาโดยตลอด ย้ำรัฐบาลและทุกภาคส่วนเร่งทำงานเพื่อประชาชน
รองนายกฯ พลเอก ประวิตรฯ ขอบคุณชาวฉะเชิงเทราที่เป็นกำลังใจให้รัฐบาลมาโดยตลอด ย้ำรัฐบาลและทุกภาคส่วนเร่งทำงานเพื่อประชาชน
น.ส.ทิพานัน ศิริชนะ รองโฆษกประจำสำนักนายกรัฐมนตรี เปิดเผยว่า วันนี้ (1 กันยายน 2565) เวลา 11.25 น. ณ ร้านอาหารบลูม@ฉะเชิงเทรา ตำบลบางตีนเป็ด อำเภอเมือง จังหวัดฉะเชิงเทรา พลเอก ประวิตร วงษ์สุวรรณ รองนายกรัฐมนตรี รักษาราชการแทนนายกรัฐมนตรี เดินทางไปพบปะประชาชนในพื้นที่จังหวัดฉะเชิงเทรา ที่มารอต้อนรับกว่า 1,000 คน โดยรองนายกรัฐมนตรีกล่าวยินดีและขอบคุณประชาชนชาวจังหวัดฉะเชิงเทราทุกคนที่เป็นกำลังใจให้รัฐบาลมาโดยตลอด พร้อมย้ำว่าการดำเนินงานของรัฐบาลต้องได้รับความร่วมมือร่วมใจจากประชาชนทุกคน รวมทั้งข้าราชการ เจ้าหน้าที่ที่เกี่ยวข้องต้องเร่งดำเนินการในส่วนงานที่เกี่ยวข้องกับประชาชนโดยเร็วที่สุด
รองโฆษกประจำสำนักนายกรัฐมนตรี กล่าวว่า “รองนายกรัฐมนตรีย้ำการลงพื้นที่ในวันนี้เพื่อติดตามสถานการณ์น้ำ โดยเฉพาะอย่างยิ่งน้ำต้นทุนในการผลิตน้ำประปาสำหรับอุปโภคบริโภคและเพื่อการเกษตรของชาวจังหวัดฉะเชิงเทรา  โดยเฉพาะแนวทางการเตรียมรับมือพร้อมแผนระยะยาวที่จะแก้ไขปัญหาเรื่องน้ำในพื้นที่ของหน่วยที่เกี่ยวข้อง สำหรับโครงการก่อสร้างที่ดำเนินการมาแล้วนั้น ต้องสามารถที่จะทำงานได้อย่างเต็มที่และมีประสิทธิภาพ จะเห็นได้ว่าไม่เฉพาะการแก้ปัญหาเรื่องน้ำที่รัฐบาลมีความห่วงใย แต่รวมถึงเรื่องสุขภาพของประชาชนเป็นสิ่งที่รัฐบาลตระหนักถึงความสำคัญในสุขภาพ การดำเนินชีวิต และการสร้างความเป็นอยู่ที่ดีขึ้นของประชาชน ทั้งนี้ ขออวยพรให้พี่น้องประชาชนทุกคนสุขกายสบายใจ มีแรงสนับสนุนรัฐบาลในการพัฒนาประเทศให้มั่นคง มั่งคั่ง ตลอดไป”

ที่มา : https://www.thaigov.go.th/news/contents/details/58699