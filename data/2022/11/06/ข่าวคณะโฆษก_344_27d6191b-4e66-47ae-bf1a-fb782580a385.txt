รัฐบาลไทย-ข่าวทำเนียบรัฐบาล-โฆษกรัฐบาลเผย นายกฯ สั่งการให้ทุกหน่วยงานที่เกี่ยวข้องเร่งตรวจสอบ ให้การช่วยเหลือ เยียวยาและดูแลครอบครัวผู้สูญเสียโดยด่วน


วันพฤหัสบดีที่ 6 ตุลาคม 2565
พิมพ์
โฆษกรัฐบาลเผย นายกฯ สั่งการให้ทุกหน่วยงานที่เกี่ยวข้องเร่งตรวจสอบ ให้การช่วยเหลือ เยียวยาและดูแลครอบครัวผู้สูญเสียโดยด่วน
โฆษกรัฐบาลเผย นายกฯ สั่งการให้ทุกหน่วยงานที่เกี่ยวข้องเร่งตรวจสอบ ให้การช่วยเหลือ เยียวยาและดูแลครอบครัวผู้สูญเสียโดยด่วน
วันนี้ (วันที่ 6 ตุลาคม 2565) นายอนุชา บูรพชัยศรี รองเลขาธิการนายกรัฐมนตรีฝ่ายการเมือง ปฏิบัติหน้าที่โฆษกประจำสำนักนายกรัฐมนตรี เปิดเผยว่า ต่อเหตุการณ์คนร้ายกราดยิง ที่ศูนย์เด็กเล็ก ใน อ. นากลาง จว. หนองบัวลำภู จนเป็นเหตุให้มีผู้เสียชีวิต และอยู่ระหว่างการรักษาตัวอีกเป็นจำนวนมากนั้น
พลเอก ประยุทธ์ จันทร์โอชา นายกรัฐมนตรี และรัฐมนตรีว่าการกระทรวงกลาโหม เสียใจอย่างยิ่งต่อเหตุการณ์ที่เกิดขึ้น  ขอแสดงความเสียใจต่อครอบครัวผู้เสียชีวิตและผู้บาดเจ็บ ทั้งนี้ ได้สั่งการให้ทุกหน่วยงานที่เกี่ยวข้องเร่งตรวจสอบ ให้การช่วยเหลือ เยียวยาผู้สูญเสียและครอบครัวโดยด่วน
เบื้องต้น กระทรวงมหาดไทย และกระทรวงพัฒนาสังคมและความมั่นคงของมนุษย์ ปฏิบัติตามข้อสั่งการของนายกรัฐมนตรี โดยส่งผู้บริหาร รองปลัดกระทรวง รองอธิบดี หัวหน้าบ้านเด็กจังหวัดใกล้เคียง พร้อมด้วยทีมสุขภาพจิต ไปเยี่ยมทุกครอบครัวที่ได้รับผลกระทบภายในวันนี้
โฆษกประจำสำนักนายกรัฐมนตรีกล่าวเพิ่มเติมว่า เหตุการณ์ดังกล่าวเป็นโศกนาฏกรรม ความสูญเสียครั้งใหญ่  ขอความร่วมมือประชาชนให้งดแชร์ภาพ คลิปวิดีโอเหตุการณ์ เพื่อไม่ให้กระทบต่อความรู้สึก สร้างบาดแผลให้ครอบครัวผู้สูญเสียด้วย

ที่มา : https://www.thaigov.go.th/news/contents/details/60144