รัฐบาลไทย-ข่าวทำเนียบรัฐบาล-“มหาดไทย” ลุยทำสงครามกับยาเสพติด เคาะ 3 แนวทางป้องกัน - แก้ปัญหาในระดับท้องถิ่น


วันจันทร์ที่ 10 ตุลาคม 2565
“มหาดไทย” ลุยทำสงครามกับยาเสพติด เคาะ 3 แนวทางป้องกัน - แก้ปัญหาในระดับท้องถิ่น
.....
กระทรวงมหาดไทย เร่งเดินหน้าป้องกันและแก้ไขปัญหายาเสพติดด้วยกลไกการทำงานในทุกระดับและทุกพื้นที่ โดยเฉพาะในระดับท้องถิ่น จึงกำหนด 3 แนวทางการป้องกัน - แก้ไขปัญหาขององค์กรปกครองส่วนท้องถิ่น (อปท.) เพื่อไม่ให้ยาเสพติดมีที่ยืนในสังคมไทย ดังนี้
.
1.การบำบัดรักษายาเสพติด : ให้ อปท. ประสานหน่วยงานในพื้นที่ร่วมขับเคลื่อนแบบบูรณาการเชิงรุก/ จัดตั้งศูนย์คัดกรองและประเมินความรุนแรงของการติดยาเสพติด ภาวะความเสี่ยง ปัญหาด้านสังคม/ จัดตั้งศูนย์ฟื้นฟูสภาพทางสังคม ให้ผู้ติดยาเสพติดได้รับการพัฒนาคุณภาพชีวิตทางด้านที่อยู่อาศัย การศึกษา อาชีพ พร้อมติดตามดูแลให้สามารถกลับมาดำรงชีวิตในสังคมได้อย่างปกติ
.
2.การป้องกันยาเสพติด : มุ่งสร้างการมีส่วนร่วมของชุมชน เพื่อสร้างภูมิคุ้มกัน เฝ้าระวัง รักษา ให้โอกาส โดยดูแลช่วยเหลือผู้ที่เกี่ยวข้องกับยาเสพติด เสริมสร้างความเข้มแข็งและพัฒนาคุณภาพชีวิตประชาชน
.
3.งบประมาณ : ให้ อปท. ตั้งงบประมาณในเทศบัญญัติ/ข้อบัญญัติ ตามนโยบายของรัฐบาลด้านการป้องกันและแก้ไขปัญหายาเสพติด/ หาก อปท. ไม่ได้ตั้งงบประมาณไว้ ให้พิจารณาโอนงบประมาณฯ ที่มีความจำเป็นน้อยกว่ามาตั้งจ่ายเป็นรายการใหม่ โดยปฏิบัติตามระเบียบกระทรวงมหาดไทย หรือขอยกเว้นนำเงินสะสมมาใช้จ่าย/ หาก อปท. ไม่ได้ดำเนินการเอง อาจอุดหนุนงบประมาณด้านการป้องกันและแก้ไขปัญหายาเสพติดให้หน่วยงานอื่น เช่น อปท. - ส่วนราชการอื่น รัฐวิสาหกิจ องค์กรภาคประชาชน องค์กรศาสนา ฯลฯ
.
พร้อมขอความร่วมมือทุกภาคส่วนและประชาชน ร่วมเป็นพันธมิตรในการทำสงครามกับยาเสพติด โดยสามารถเเจ้งเบาะเเสหรือการกระทำความผิดอื่น ๆ ได้ที่เจ้าหน้าที่ฝ่ายปกครองในพื้นที่ หรือสายด่วนศูนย์ดำรงธรรม 1567 ฟรี ตลอด 24 ชม.
.
อ่านเพิ่มเติม คลิก https://www.thaigov.go.th/news/contents/details/60254
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/60297