รัฐบาลไทย-ข่าวทำเนียบรัฐบาล-'พล.อ.ประวิตร' กำชับ 'ตรีนุช' ติดตามกรณีนักเรียนชายล่วงละเมิดทางเพศนักเรียนหญิงภายในหอพักโรงเรียน ด้าน รมว.ศึกษาธิการ เตรียมลงพื้นที่เพชรบูรณ์  ติดตามความคืบหน้ากับผู้เกี่ยวข้อง


วันเสาร์ที่ 24 กันยายน 2565
พิมพ์
'พล.อ.ประวิตร' กำชับ 'ตรีนุช' ติดตามกรณีนักเรียนชายล่วงละเมิดทางเพศนักเรียนหญิงภายในหอพักโรงเรียน ด้าน รมว.ศึกษาธิการ เตรียมลงพื้นที่เพชรบูรณ์  ติดตามความคืบหน้ากับผู้เกี่ยวข้อง
'พล.อ.ประวิตร' กำชับ 'ตรีนุช' ติดตามกรณีนักเรียนชายล่วงละเมิดทางเพศนักเรียนหญิงภายในหอพักโรงเรียน ด้าน รมว.ศึกษาธิการ เตรียมลงพื้นที่เพชรบูรณ์  ติดตามความคืบหน้ากับผู้เกี่ยวข้องด้วยตนเอง
วันที่ 24 กันยายน 2565 น.ส.ทิพานัน ศิริชนะรองโฆษกประจำสำนักนายกรัฐมนตรี เปิดเผยว่าพล.อ. ประวิตร วงษ์สุวรรณ รองนายกรัฐมนตรีรักษาราชการแทนนายกรัฐมนตรี ห่วงใยกรณีมีนักเรียนโรงเรียนแห่งหนึ่งในพื้นที่จังหวัดเพชรบูรณ์ถูกนักเรียนชายโรงเรียนเดียวกันบุกล่วงละเมิดทางเพศภายในหอพักหญิงที่ผ่านมา เห็นว่าเป็นการกระทำที่อุกอาจภายในสถานศึกษา จึงต้องการให้กรณีดังกล่าวเกิดความ ยุติธรรมกับผู้เสียหาย มีการดำเนินคดีอย่างตรงไปตรงมาและดำเนินการกับผู้เกี่ยวข้องอย่างเด็ดขาด รวมทั้งมีมาตรการดูแลอย่างเหมาะสม
น.ส.ทิพานัน กล่าวว่า ตามที่ พล.อ.ประวิตร เตรียมลงพื้นที่จ.เพชรบูรณ์ ในวันอาทิตย์ที่ 25 กันยายน 2565 นี้ เพื่อตรวจราชการต่างๆ นั้น จะมี น.ส.ตรีนุช เทียนทอง รัฐมนตรีว่าการกระทรวงศึกษาธิการ ติดตามคณะเดินทางตรวจราชการด้านการศึกษาด้วย ในการนี้ น.ส.ตรีนุช เมื่อลงพื้นที่แล้ว ก็จะติดตามความคืบหน้ากรณีดังกล่าวจากผู้เกี่ยวข้องด้วยตนเองด้วย  เพื่อให้ผู้เสียหายและทุกฝ่ายเกิดความเชื่อมั่น ว่าหนึ่งในความปลอดภัยของสถานศึกษาและเชื่อมั่นว่ารัฐบาลพร้อมอำนวยความปลอดภัยและยุติธรรมให้กับเยาวชน รวมถึงพี่น้องประชาชน ในทุกพื้นที่

ที่มา : https://www.thaigov.go.th/news/contents/details/59623