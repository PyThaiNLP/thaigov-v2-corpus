รัฐบาลไทย-ข่าวทำเนียบรัฐบาล-นายจิรุตม์ วิศาลจิตร อธิบดีกรมการขนส่งทางบก รักษาราชการแทนรองปลัดกระทรวงคมนาคม เป็นประธานพิธีปิดและมอบประกาศนียบัตรโครงการฝึกอบรมหลักสูตร “ฉันคือ...ข้าราชการที่ดี” รุ่นที่ 63


วันศุกร์ที่ 21 ตุลาคม 2565
นายจิรุตม์ วิศาลจิตร อธิบดีกรมการขนส่งทางบก รักษาราชการแทนรองปลัดกระทรวงคมนาคม เป็นประธานพิธีปิดและมอบประกาศนียบัตรโครงการฝึกอบรมหลักสูตร “ฉันคือ...ข้าราชการที่ดี” รุ่นที่ 63
...
นายจิรุตม์ วิศาลจิตร อธิบดีกรมการขนส่งทางบก รักษาราชการแทนรองปลัดกระทรวงคมนาคม เป็นประธานพิธีปิดและมอบประกาศนียบัตรโครงการฝึกอบรมหลักสูตร “ฉันคือ...ข้าราชการที่ดี” รุ่นที่ 63
นายจิรุตม์ วิศาลจิตร อธิบดีกรมการขนส่งทางบก รักษาราชการแทนรองปลัดกระทรวงคมนาคม ด้านอำนวยการ เป็นประธานพิธีปิดและมอบประกาศนียบัตรแก่ผู้ผ่านการประเมินโครงการฝึกอบรมหลักสูตร “ฉันคือ...ข้าราชการที่ดี” รุ่นที่ 63 และมอบรางวัลพิเศษความดี 5 ด้าน โดยผลโหวตจากข้าราชการที่เข้าร่วมโครงการทั้งหมด ได้แก่ รางวัลผู้มีความรับผิดชอบสูง ผู้มีความตรงต่อเวลา ผู้มีมนุษย์สัมพันธ์ยอดเยี่ยม ผู้ช่วยเหลือผู้อื่นยอดเยี่ยม และผู้มีภาวะผู้นำยอดเยี่ยม ในวันที่ 21 ตุลาคม 2565 ณ โรงแรมเบลล่า บี อำเภอบางกรวย จังหวัดนนทบุรี
นายจิรุตม์ วิศาลจิตร ได้กล่าวแสดงความยินดีกับข้าราชการทุกคนที่ผ่านการประเมินและได้รับวุฒิบัตรโครงการฝึกอบรมหลักสูตร “ฉันคือ...ข้าราชการที่ดี” รุ่นที่ 63 ทั้ง 91 คน นับเป็นโอกาสอันดีที่ทุกคนได้มีโอกาสได้เข้ารับการฝึกอบรมหลักสูตรนี้ เนื่องจากโครงการดังกล่าวจะเป็นประโยชน์กับตนเองและหน่วยงานต้นสังกัดในการส่งเสริมการทำงานเป็นทีม พัฒนาเครือข่ายและสร้างสายสัมพันธ์ที่ดีระหว่างข้าราชการในสังกัดกระทรวงคมนาคม และสำนักงานราชบัณฑิตยสภา อันก่อให้เกิดการเรียนรู้ที่จะอยู่ร่วมกัน การแลกเปลี่ยนความคิดเห็น เรียนรู้จากประสบการณ์ มีความพร้อมที่จะเติบโตสู่การเป็นข้าราชการที่ดี และก้าวสู่โลกของการปฏิบัติราชการ ทั้งนี้ ขอให้ตระหนักไว้เสมอว่าการเป็นข้าราชการที่ดี คือศักดิ์ศรีของตัวท่านเอง จะนำมาซึ่ง “ความน่าเชื่อถือ และความไว้วางใจจากประชาชน” เจตนารมณ์และเป้าหมายที่สำคัญในการปฏิบัติราชการ คือ ข้าราชการต้องปฏิบัติราชการเพื่อประโยชน์สุขของประชาชน มุ่งเน้นการทำงานเชิงรุก คิดเชิงยุทธศาสตร์และนำระบบบริหารจัดการสมัยใหม่มาใช้เพื่อให้การปฏิบัติงานมีประสิทธิภาพ ประสิทธิผล สามารถวัดผลความสำเร็จได้อย่างเป็นรูปธรรม และขอให้ผู้เข้ารับการฝึกอบรมนำความรู้และประสบการณ์ที่ได้จากหลักสูตรนี้ไปประยุกต์ใช้กับการทำงานและชีวิตส่วนตัว อันจะเป็นการนำพากระทรวงคมนาคม และสำนักงานราชบัณฑิตยสภา ไปสู่ความเข้มแข็งอย่างยั่งยืน และเป็นกำลังสำคัญของการพัฒนาประเทศในอนาคต
กระทรวงคมนาคมดำเนินโครงการฝึกอบรมหลักสูตร “ฉันคือ...ข้าราชการที่ดี” รุ่นที่ 63 ในรูปแบบออนไลน์ ระหว่างวันที่ 6 - 7 ตุลาคม และวันที่ 10 - 12 ตุลาคม 2565 และดำเนินกิจกรรม          สานสัมพันธ์ข้าราชการ ระหว่างวันที่ 17 - 21 ตุลาคม 2565 ซึ่งเป็นไปตามแนวทางและวัตถุประสงค์ที่สำนักงาน ก.พ. กำหนด เพื่อปลูกฝังปรัชญาการเป็นข้าราชการที่ดี เสริมสร้างสมรรถนะและทักษะที่จำเป็นสำหรับการปฏิบัติงานราชการ ส่งเสริมคุณธรรมและจริยธรรมสร้างสายสัมพันธ์ที่ดี และแลกเปลี่ยนความคิดเห็นซึ่งกันและกัน ซึ่งทำให้ผู้เข้ารับการอบรมเกิดกระบวนการเรียนรู้ สามารถปรับตัวในการอยู่ร่วมกันและการทำงานเป็นทีมได้อย่างดีเพื่อนำมาปรับใช้ในการปฏิบัติงานจริงต่อไป

ที่มา : https://www.thaigov.go.th/news/contents/details/60723