รัฐบาลไทย-ข่าวทำเนียบรัฐบาล-H.E. Prof. Dr. Chhem Kieth Rethy(MISTI) ประเทศกัมพูชา และคณะ ได้เข้าเยี่ยมคารวะ ศ.(พิเศษ) ดร. เอนก เหล่าธรรมทัศน์ (รมว.อว.)


วันพุธที่ 7 กันยายน 2565
H.E. Prof. Dr. Chhem Kieth Rethy(MISTI) ประเทศกัมพูชา และคณะ ได้เข้าเยี่ยมคารวะ ศ.(พิเศษ) ดร. เอนก เหล่าธรรมทัศน์ (รมว.อว.)
H.E. Prof. Dr. Chhem Kieth Rethy(MISTI) ประเทศกัมพูชา และคณะ ได้เข้าเยี่ยมคารวะ ศ.(พิเศษ) ดร. เอนก เหล่าธรรมทัศน์ (รมว.อว.)
25 สิงหาคม 2565 - H.E. Prof. Dr. Chhem Kieth Rethy, Minister Delegate attached to Prime Minister and Secretary of State of the Ministry of Industry, Science, Technology and Innovation (MISTI) ประเทศกัมพูชา และคณะ ได้เข้าเยี่ยมคารวะ ศ.(พิเศษ) ดร. เอนก เหล่าธรรมทัศน์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม (รมว.อว.) พร้อมด้วยผู้บริหารจากหน่วยงานในสังกัดกระทรวง อว. ณ ห้องพระจอมเกล้า ชั้น 4 อาคารพระจอมเกล้า สำนักงานปลัดกระทรวงการอุดมศึกษา วิทยาศาสตร์ วิจัยและนวัตกรรม ถนนโยธี
ในการหารือครั้งนี้ทั้งสองฝ่ายได้แลกเปลี่ยนข้อคิดเห็นและวิสัยทัศน์ในการขับเคลื่อนความร่วมมือทางด้านวิทยาศาสตร์ เทคโนโลยี และนวัตกรรม (วทน.) ระหว่างไทย-กัมพูชา ให้เกิดผลเป็นรูปธรรมมากยิ่งขึ้น โดยฝ่ายกัมพูชาแสดงความสนใจในการแลกเปลี่ยนเรียนรู้แนวทางการดำเนินงานของ อว. ทั้งในเชิงนโยบายและแนวปฏิบัติในด้านต่าง ๆ เพื่อนำไปประยุกต์ใช้กับการดำเนินงานของ MISTI ซึ่งเป็นกระทรวงใหม่ของกัมพูชาที่จัดตั้งขึ้นจากการปรับโครงสร้างจากกระทรวงอุตสาหกรรมและหัตถกรรม (Ministry of Industry and Handicraft) เมื่อปี พ.ศ. 2563 อาทิ การจัดตั้งและบริหารจัดการด้าน Science Park ของไทย การจัดตั้งพิพิธภัณฑ์วิทยาศาสตร์และการจัดงานสัปดาห์วิทยาศาสตร์ การประยุกต์ใช้แสงซินโครตรอนในโรงพยาบาลของไทย การพัฒนาการเป็นผู้นำและผู้กำหนดนโยบาย (policy maker) ด้าน วทน. เป็นต้น พร้อมทั้งแสดงความสนใจที่จะจัดทำบันทึกความเข้าใจว่าด้วยความร่วมมือด้านวิทยาศาสตร์ เทคโนโลยี และนวัตกรรมร่วมกับ อว. ในโอกาสต่อไป
รมว.อว. ยินดีที่จะกระชับความร่วมมือและสนับสนุนข้อเสนอของ MISTI เพื่อร่วมเสริมสร้างระบบนิเวศในการพัฒนาการดำเนินงานด้านวิทยาศาสตร์ วิจัยและนวัตกรรมระหว่างกัน และกล่าวได้ว่าเป็นการพัฒนาไปพร้อมกันโดยกิจกรรมความร่วมมือสามารถดำเนินการผ่านการฝึกงาน (internship) การฝึกอบรม การประชุมเชิงวิชาการเพื่อแลกเปลี่ยนแนวทางการจัดทำและพัฒนานโยบายและยุทธศาสตร์ด้านวิทยาศาสตร์ เทคโนโลยีและนวัตกรรม รวมถึงการจัดกิจกรรมเพื่อการถ่ายทอดเทคโนโลยีและการพัฒนานักวิจัย ผู้เชี่ยวชาญ และบุคลากรในสาขาที่ทั้งสองฝ่ายมีความสนใจร่วมกันต่อไป

ที่มา : https://www.thaigov.go.th/news/contents/details/58936