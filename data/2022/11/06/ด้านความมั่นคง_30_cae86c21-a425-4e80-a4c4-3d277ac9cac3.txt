รัฐบาลไทย-ข่าวทำเนียบรัฐบาล-กระทรวงกลาโหมจัดใหญ่ "Defense and Security 2022" ขนเทคโนโลยีป้องกันประเทศ ร่วมจัดแสดง จาก 500 บริษัท 45 ประเทศ


วันศุกร์ที่ 2 กันยายน 2565
กระทรวงกลาโหมจัดใหญ่ "Defense and Security 2022" ขนเทคโนโลยีป้องกันประเทศ ร่วมจัดแสดง จาก 500 บริษัท 45 ประเทศ
เปิดแสดงไปแล้วสำหรับงานใหญ่ระดับเอเชีย "Defense and Security 2022" ตั้งแต่วันที่ 29 ส.ค. - 1 ก.ย.65 ณ อาคารชาเลนเจอร์ 1 เมืองทองธานี
ซึ่งถือเป็นอีกงานที่ยิ่งใหญ่และมีความสำคัญเป็นอย่างมาก โดยเป็นงานแสดงเทคโนโลยียุทโธปกรณ์ 3 เหล่าทัพ และเทคโนโลยีทางด้านการรักษาความปลอดภัย จัดขึ้นภายใต้แนวคิด “พลังแห่งความร่วมมือ” (Power of Partnership) มีผู้บัญชาการระดับสูง คณะผู้แทน และแขกรับเชิญวีไอพี จากกลุ่มอาเซียน รวมถึง ผู้ประกอบการด้านยุทโธปกรณ์ชั้นนำกว่า 500 บริษัท จาก 45 ประเทศ นำเทคโนโลยีป้องกันประเทศร่วมจัดแสดงภายในพื้นที่ 12,000 ตารางเมตร
​นอกจากนี้ยังมีการสัมมนาและการจับคู่ธุรกิจ เชื่อมต่อผู้ผลิตทั้งรายเล็กและรายใหญ่ในการสร้างเครือข่ายธุรกิจ สำหรับอุตสาหกรรมป้องกันประเทศและรักษาความปลอดภัยแห่งเอเชียอีกด้วย
​ผู้ลงทะเบียนล่วงหน้า สามารถรับบัตรได้บริเวณเคาน์เตอร์ อาคารชาเลนเจอร์ 2 โดยแสดงบัตรประชาชนหรือหนังสือเดินทาง ผู้ที่ยังไม่ได้ลงทะเบียน สามารถลงทะเบียนได้ที่หน้างาน ซึ่งจะปิดรับลงทะเบียนในเวลา 16.30 น.

ที่มา : https://www.thaigov.go.th/news/contents/details/58746