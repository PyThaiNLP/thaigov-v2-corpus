รัฐบาลไทย-ข่าวทำเนียบรัฐบาล-ปลัดฯ ณัฐพล รับมอบสิ่งของอุปโภค บริโภค เพื่อนำไปช่วยเหลือผู้ประสบอุทกภัย 


วันเสาร์ที่ 22 ตุลาคม 2565
พิมพ์
ปลัดฯ ณัฐพล รับมอบสิ่งของอุปโภค บริโภค เพื่อนำไปช่วยเหลือผู้ประสบอุทกภัย
ปลัดฯ ณัฐพล รับมอบสิ่งของอุปโภค บริโภค เพื่อนำไปช่วยเหลือผู้ประสบอุทกภัย
วันที่ 21 ตุลาคม 2565 ดร.ณัฐพล รังสิตพล ปลัดกระทรวงอุตสาหกรรม พร้อมด้วย นายใบน้อย สุวรรณชาตรี ผู้ตรวจราชการกระทรวงอุตสาหกรรม รักษาราชการอธิบดีกรมส่งเสริมอุตสาหกรรม นางสาวณัฏฐิญา เนตยสุภา รองอธิบดีกรมส่งเสริมอุตสาหกรรม และผู้บริหารกระทรวงอุตสาหกรรม เข้ารับมอบสิ่งของอุปโภค บริโภค และของใช้ที่จำเป็น โดยได้รับการสนับสนุน จากสำนักงานอุตสาหกรรมจังหวัดระยอง จังหวัดเพชรบุรี จังหวัดปราจีนบุรี สถาบันพลาสติก รวมถึงหน่วยงานภาคเอกชน เพื่อนำไปช่วยเหลือและบรรเทาความเดือดร้อนในเบื้องต้น ให้กับผู้ประสบอุทกภัยน้ำท่วม ณ ห้องนิทรรศการ ชั้น 1 อาคารกรมส่งเสริมอุตสาหกรรม
โอกาสนี้ ปลัดกระทรวงอุตสาหกรรม ได้นำทีมผู้บริหาร ข้าราชการ และเจ้าหน้าที่กระทรวงอุตสาหกรรม ร่วมกันแพคสิ่งของและลำเลียงถุงยังชีพขึ้นรถเพื่อเตรียมนำไปช่วยเหลือผู้ประสบภัยน้ำท่วมโดยเร่งด่วนต่อไป

ที่มา : https://www.thaigov.go.th/news/contents/details/60748