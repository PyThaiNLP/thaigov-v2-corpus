รัฐบาลไทย-ข่าวทำเนียบรัฐบาล-พม. จับมือ ยูนิลีเวอร์ ประเทศไทย ส่งต่อผลิตภัณฑ์อาหาร ยกระดับโภชนาการให้กลุ่มเปราะบาง


วันจันทร์ที่ 19 กันยายน 2565
พม. จับมือ ยูนิลีเวอร์ ประเทศไทย ส่งต่อผลิตภัณฑ์อาหาร ยกระดับโภชนาการให้กลุ่มเปราะบาง
พม. จับมือ ยูนิลีเวอร์ ประเทศไทย ส่งต่อผลิตภัณฑ์อาหาร ยกระดับโภชนาการให้กลุ่มเปราะบาง
วันนี้ (19 ก.ย. 65) เวลา 13.30 น.  นายจุติ  ไกรฤกษ์ รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) เป็นประธานรับมอบกลุ่มผลิตภัณฑ์อาหาร คนอร์และเบสท์ฟู้ดส์ บริษัท ยูนิลีเวอร์ ประเทศไทย จำนวน 30,192 ชิ้น มูลค่ารวม 1,141,020 บาท โดยนางณัฏฐิณี เนตรอำไพ ที่ปรึกษาอาวุโสส่วนองค์กรสัมพันธ์ และคณะ ณ ห้องรับรอง ชั้น 9 กระทรวง พม. สะพานขาว ถนนกรุงเกษม กรุงเทพฯ ทั้งนี้ กระทรวงการพัฒนาสังคมและความมั่นคงของมนุษย์ (พม.) จะนำกลุ่มผลิตภัณฑ์อาหารฯ ที่ได้รับบริจาคไปแจกจ่ายช่วยเหลือให้กับกลุ่มเปราะบางทั่วประเทศ ทั้งเด็ก เยาวชน แม่เลี้ยงเดี่ยว ผู้สูงอายุ คนพิการ และผู้ด้อยโอกาสในสังคม เพื่อร่วมสร้างความมั่นคงทางอาหารและยกระดับโภชนาการให้กับกลุ่มเปราะบางที่ประสบปัญหาความเดือดร้อนทางสังคมและสถานการณ์การแพร่ระบาดของโควิด – 19 เป็นการลดความเหลื่อมล้ำ การกระจายความเป็นธรรมและความเท่าเทียม โดยไม่ทิ้งใครไว้ข้างหลังตามนโยบายรัฐบาล นอกจากนี้ ได้หารือถึงความร่วมมือเกี่ยวกับการส่งเสริมการประกอบอาชีพให้กับกลุ่มแม่เลี้ยงเดี่ยว ด้วยการฝึกสอนทำอาหารสูตรเฉพาะสำหรับกระทรวง พม. และนำไปจำหน่าย เพื่อสร้างรายได้ต่อไป

ที่มา : https://www.thaigov.go.th/news/contents/details/59418