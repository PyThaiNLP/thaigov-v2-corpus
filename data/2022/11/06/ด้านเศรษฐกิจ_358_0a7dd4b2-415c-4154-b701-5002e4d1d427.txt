รัฐบาลไทย-ข่าวทำเนียบรัฐบาล-รฟม. รับมอบโล่และตรารับรองมาตรฐานรางวัลศูนย์ราชการสะดวก ระดับพื้นฐาน (สัญลักษณ์สีฟ้า)


วันพฤหัสบดีที่ 29 กันยายน 2565
รฟม. รับมอบโล่และตรารับรองมาตรฐานรางวัลศูนย์ราชการสะดวก ระดับพื้นฐาน (สัญลักษณ์สีฟ้า)
.....
นายถนอม รัตนเศรษฐ ผู้ช่วยผู้ว่าการ การรถไฟฟ้าขนส่งมวลชนแห่งประเทศไทย (รฟม.) กระทรวงคมนาคม เป็นผู้แทน รฟม. เข้ารับมอบโล่และตรารับรองมาตรฐานรางวัลศูนย์ราชการสะดวก ระดับพื้นฐาน จากสำนักงานปลัดสำนักนายกรัฐมนตรี โดยมีนายอนุชา นาคาศัย รัฐมนตรีประจำสำนักนายกรัฐมนตรี ให้เกียรติเป็นประธานในพิธีมอบโล่และตรารับรองมาตรฐานศูนย์ราชการสะดวก (Government Easy Contact Center: GECC) ประจำปี พ.ศ. 2565 ให้กับหน่วยงานที่ผ่านการรับรองมาตรฐานการให้บริการของศูนย์ราชการสะดวก ณ ห้องประชุมวายุภักษ์ แกรนด์ บอลรูม ชั้น 4 โรงแรมเซ็นทรา บายเซ็นทารา ศูนย์ราชการและคอนเวนชั่นเซ็นเตอร์ แจ้งวัฒนะ กรุงเทพมหานคร
ทั้งนี้ สำนักงานปลัดสำนักนายกรัฐมนตรี ได้จัดพิธีมอบรางวัลดังกล่าวขึ้นเพื่อเป็นเกียรติแก่หน่วยงานภาครัฐ ที่มุ่งเน้นการให้บริการแก่ประชาชน ให้มีความสะดวก รวดเร็ว เข้าถึงง่าย และมีการพัฒนามาตรฐานหรือยกระดับการให้บริการประชาชน ตามมาตรฐานการให้บริการของศูนย์ราชการสะดวก สอดคล้องตามนโยบายของนายกรัฐมนตรี ติดตามข้อมูลข่าวสาร รฟม. เพิ่มเติมได้ที่ เว็บไซต์ รฟม. www.mrta.co.th และเฟซบุ๊กแฟนเพจ การรถไฟฟ้าขนส่งมวลชนแห่งประเทศไทย หรือ Call Center รฟม. โทรศัพท์ 0 2716 4044
“30 ปี รฟม. เชื่อมต่อเส้นทางสู่ความยั่งยืน Completing Connection, Mission for All”

ที่มา : https://www.thaigov.go.th/news/contents/details/59830