รัฐบาลไทย-ข่าวทำเนียบรัฐบาล-ครม. ไฟเขียว! ค่าเสี่ยงภัย อสม. - อสส. 500 บ./เดือน เป็นเวลา 2 เดือน (เม.ย. - พ.ค. 65) สร้างขวัญกำลังใจให้บุคลากรด่านหน้า


วันอังคารที่ 30 สิงหาคม 2565
ครม. ไฟเขียว! ค่าเสี่ยงภัย อสม. - อสส. 500 บ./เดือน เป็นเวลา 2 เดือน (เม.ย. - พ.ค. 65) สร้างขวัญกำลังใจให้บุคลากรด่านหน้า
.....
ที่ประชุม ครม. (30 ส.ค. 65) อนุมัติ 1,050.31 ล้านบาท เพื่อเป็นค่าตอบแทน เยียวยา ชดเชย และค่าเสี่ยงภัย สำหรับอาสาสมัครสาธารณสุขประจำหมู่บ้าน (อสม.) และอาสาสมัครสาธารณสุขกรุงเทพมหานคร (อสส.) จำนวน 1,050,306 คน ในอัตรา 500 บ./คน/เดือน สำหรับเดือน เม.ย. - พ.ค. 65 ตามโครงการค่าตอบแทน เยียวยา ชดเชย และค่าเสี่ยงภัย สำหรับการปฏิบัติงานของ อสม. ในการเฝ้าระวัง ป้องกัน และควบคุมโรคติดเชื้อไวรัสโควิด-19 ในชุมชน
.
อสม. และ อสส. ถือเป็นกำลังสำคัญในการเฝ้าระวัง ป้องกัน และควบคุมโรคโควิด-19 นับตั้งแต่เดือน ก.พ. 63 เป็นต้นมา ทั้งการให้ความรู้ในการป้องกันและดูแลสุขภาพแก่ประชาชน/ การเฝ้าระวังและคัดกรองกลุ่มเสี่ยง/ การดูแลผู้ป่วยโควิด-19 - แนะนำกลุ่มเป้าหมายตรวจ ATK ฯลฯ ซึ่งที่ผ่านมารัฐบาลได้ให้ค่าตอบแทนเสี่ยงภัยฯ มาแล้วเป็นเวลา 6 เดือน (ต.ค. 64 – มี.ค. 65) เพื่อสร้างขวัญและกำลังใจให้พี่น้อง อสม. ในการปฏิบัติหน้าที่ด้วยความเข้มแข็งมาอย่างต่อเนื่อง
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/58642