รัฐบาลไทย-ข่าวทำเนียบรัฐบาล-บสย. เปิดตัวนวัตกรรม ค้ำประกันสินเชื่อ BI 7 ดึง “Credit Scoring” เพิ่มประสิทธิภาพค้ำประกัน ฟรี...ค่าดำเนินการค้ำประกัน เฉพาะ SMEs ที่ลงทะเบียน “มหกรรมร่วมใจแก้หนี้สัญจร”


วันพุธที่ 2 พฤศจิกายน 2565
พิมพ์
บสย. เปิดตัวนวัตกรรม ค้ำประกันสินเชื่อ BI 7 ดึง “Credit Scoring” เพิ่มประสิทธิภาพค้ำประกัน ฟรี...ค่าดำเนินการค้ำประกัน เฉพาะ SMEs ที่ลงทะเบียน “มหกรรมร่วมใจแก้หนี้สัญจร”
บสย. จัดหนักโค้งสุดท้าย 11,000 ล้านบาท เปิดตัวนวัตกรรม เติมทุน หนุนค้ำ “โครงการค้ำประกันสินเชื่อรายสถาบันการเงินระยะที่ 7” พร้อมแคมเปญพิเศษ “บสย. ออก LG ฟรีค่าดำเนินการค้ำประกัน” พ.ย. 2565 – ม.ค. 2566  ในงาน “มหกรรมร่วมใจแก้หนี้สัญจร”
บสย. จัดหนักโค้งสุดท้าย 11,000 ล้านบาท เปิดตัวนวัตกรรม เติมทุน หนุนค้ำ “โครงการค้ำประกันสินเชื่อรายสถาบันการเงินระยะที่ 7” ดึงระบบ “Credit Scoring” เพิ่มประสิทธิภาพค้ำประกัน เสริมสภาพคล่อง SMEs ที่ต้องการเงินทุน แต่ขาดหลักประกัน สูงสุดต่อราย 100 ล้านบาท พร้อมแคมเปญพิเศษ “บสย. ออก LG ฟรีค่าดำเนินการค้ำประกัน” พ.ย. 2565 – ม.ค. 2566  ในงาน “มหกรรมร่วมใจแก้หนี้สัญจร”
นายสิทธิกร ดิเรกสุนทร กรรมการและผู้จัดการทั่วไป บรรษัทประกันสินเชื่ออุตสาหกรรมขนาดย่อม (บสย.) เปิดเผยว่า บสย. พร้อมเปิดตัว นวัตกรรมค้ำประกันสินเชื่อใหม่ล่าสุด “โครงการค้ำประกันสินเชื่อรายสถาบันการเงินระยะที่ 7” (Bilateral 7) หรือ BI 7 โครงการเติมทุนที่ บสย. พัฒนาขึ้นเพื่อรองรับความต้องการผู้ประกอบการ SMEs ทุกกลุ่มที่ต้องการสินเชื่อ แต่ยังขาดหลักประกัน นอกจากนี้ยังเป็นครั้งแรกที่ บสย. ได้นำระบบ “Credit Scoring” เข้ามาใช้ร่วมในการอนุมัติค้ำประกันสินเชื่อ ซึ่ง บสย. ได้ทุ่มพัฒนานวัตกรรมเพื่อเป็นเครื่องมือช่วยคัดกรองความเสี่ยงลูกค้า ช่วยในกระบวนการวิเคราะห์การค้ำประกันสินเชื่อ การบริหารความเสี่ยง เพื่อเพิ่มประสิทธิภาพการค้ำประกันสินเชื่อ
โครงการค้ำประกันสินเชื่อรายสถาบันการเงินระยะที่ 7 พร้อมเปิดตัวในงาน “มหกรรมร่วมใจแก้หนี้สัญจร” ระหว่างวันที่ 4-6  พฤศจิกายนนี้ ณ อิมแพค ฮอลล์ 5 เมืองทองธานี  พร้อมแคมเปญพิเศษ เฉพาะผู้ประกอบการ SMEs ที่ลงทะเบียน ที่ บูธ บสย. รับสิทธิพิเศษ  “บสย. ออก LG ฟรีค่าดำเนินการค้ำประกัน“
โครงการค้ำประกันสินเชื่อรายสถาบันการเงินระยะที่ 7 ได้ผ่านความเห็นชอบจากคณะกรรมการ บสย. ได้รับอนุมัติกรอบวงเงินการช่วยเหลือผู้ประกอบการ SMEs เข้าถึงแหล่งทุน จำนวน 11,000 ล้านบาท อนุมัติวงเงินค้ำประกันสินเชื่อสูงสุดต่อราย 100 ล้านบาท  ระยะเวลาค้ำประกัน 10 ปี มั่นใจว่าจะเป็นโครงการที่ช่วยผู้ประกอบการ SMEs ได้รับสินเชื่อมากกว่า 2,300 ราย (เฉลี่ย 4.6 ล้านบาทต่อราย)  ก่อให้เกิดสินเชื่อในระบบกว่า 13,000 ล้านบาท (ประมาณ 1.2 เท่า)  ช่วยรักษาการจ้างงาน กว่า 57,000 ราย (24 รายต่อ 1 SMEs ) สร้างผลประโยชน์ทางเศรษฐกิจจากการลงทุนและการจ้างงาน 45,430 ล้านบาท (ประมาณ 4.13 เท่า)
สอบถามข้อมูล โครงการค้ำประกันสินเชื่อรายสถาบันการเงินระยะที่ 7 (Bilateral 7) หรือ BI 7
บสย.Call Center 02-890-9999

ที่มา : https://www.thaigov.go.th/news/contents/details/61156