รัฐบาลไทย-ข่าวทำเนียบรัฐบาล-“กอช. เชิญชวนผู้ปกครองออมเงินให้บุตรหลานตั้งแต่อายุ 15 ปี มีเงินล้านไว้ใช้ในอนาคต”


วันจันทร์ที่ 3 ตุลาคม 2565
พิมพ์
“กอช. เชิญชวนผู้ปกครองออมเงินให้บุตรหลานตั้งแต่อายุ 15 ปี มีเงินล้านไว้ใช้ในอนาคต”
กอช. เชิญชวนผู้ปกครองออมเงินให้บุตรหลาน หรือน้องๆ นักเรียนมัธยมศึกษา อายุตั้งแต่ 15 ปีขึ้นไป ที่มีสิทธิ์สมัครเป็นสมาชิก กอช. เพื่อวางแผนความมั่นคงทางการเงินในอนาคต เดือนละ 100 บาท รับเงินสมทบเพิ่มจากรัฐอีก 50 บาท ในเดือนถัดไป
กองทุนการออมแห่งชาติ หรือ กอช. เชิญชวนผู้ปกครองออมเงินให้บุตรหลาน หรือน้องๆ นักเรียนมัธยมศึกษา อายุตั้งแต่ 15 ปีขึ้นไป ที่มีสิทธิ์สมัครเป็นสมาชิก กอช. เพื่อวางแผนความมั่นคงทางการเงินในอนาคต เดือนละ 100 บาท รับเงินสมทบเพิ่มจากรัฐอีก 50 บาท ในเดือนถัดไป ผู้ที่สนใจตรวจสอบสิทธิ์ได้ที่ไลน์ กอช. “@nsf.th” หรือ แอปพลิเคชัน “กอช.” สอบถามข้อมูลสายด่วนเงินออม โทร. 02-049-9000
นางสาวจารุลักษณ์  เรืองสุวรรณ  เลขาธิการคณะกรรมการกองทุนการออมแห่งชาติ (กอช.)  เปิดเผยว่า กอช. เชิญชวนผู้ปกครองออมเงินให้บุตรหลาน หรือ น้องๆ นักเรียนมัธยมศึกษาอายุตั้งแต่ 15 ปีขึ้นไป วางแผนความมั่นคงทางการเงินในอนาคต ออมเดือนละ 100 บาท เดือนถัดไปรับเงินสมทบเพิ่มจากรัฐอีก 50 บาท  ทั้งนี้ สมาชิกสามารถออมกับ กอช. ได้สูงสุด 13,200 บาทต่อปี ในช่วงอายุ 15 – 30 ปี ได้รับเงินสมทบจากรัฐสูงสุด 600 บาทต่อปี เมื่อออมในช่วงอายุ >30 – 50 ปี จะได้รับสมทบเงินสมสูงสุด 960 บาทต่อปี และออมต่อถึงอายุ >50 – 60 ปี จะได้รับสมทบเงินสมสูงสุด 1,200 บาทต่อปี เมื่อสมาชิกออมจนถึงอายุ 60 ปีบริบูรณ์ จะมีเงินรวมในบัญชีประมาณ 1.5 ล้านบาท โดยจะได้รับจาก กอช. เป็นเงินบำนาญเดือนละประมาณเจ็ดพันกว่าบาทตลอดชีพ
สำหรับผู้ที่สนใจสามารถคำนวณเงินบำนาญ ตรวจสอบสิทธิ์ และสมัครสมาชิก ได้ที่ ไลน์ กอช. “@nsf.th” หรือ แอปพลิเคชัน กอช. หรือ หน่วยรับสมัครสมาชิกใกล้บ้านท่าน อาทิ ที่ว่าการอำเภอ ทั่วประเทศ สำนักงานคลังจังหวัด สถาบันการเงินชุมชน ตัวแทน กอช. ประจำหมู่บ้าน ธนาคารเพื่อการเกษตรและสหกรณ์การเกษตร ธนาคารออมสิน ธนาคารอาคารสงเคราะห์ ธนาคารกรุงไทย ธนาคารอิสลามแห่งประเทศไทย ทุกสาขา รวมทั้งไปรษณีย์ไทย สหกรณ์ชุมชนที่เข้าร่วม เซเว่น-อีเลฟเว่น เทสโก้โลตัส ตู้บุญเติม และเครือข่ายรับสมัครทั่วประเทศ สอบถามข้อมูลเพิ่มเติมได้ที่ สายด่วนเงินออม โทร. 02-049-9000
“คุณออม รัฐช่วยออม คุณได้บำนาญ”

ที่มา : https://www.thaigov.go.th/news/contents/details/59949