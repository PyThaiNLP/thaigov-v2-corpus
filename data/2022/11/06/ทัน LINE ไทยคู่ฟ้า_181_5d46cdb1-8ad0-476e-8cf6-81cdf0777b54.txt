รัฐบาลไทย-ข่าวทำเนียบรัฐบาล-สปสช. เพิ่มบริการ OP Telemedicine ดูแลผู้ป่วย 42 กลุ่มโรคทั่วไป ผ่าน 4 แอปฯ สุขภาพ พร้อมส่งยาถึงบ้าน


วันศุกร์ที่ 28 ตุลาคม 2565
สปสช. เพิ่มบริการ OP Telemedicine ดูแลผู้ป่วย 42 กลุ่มโรคทั่วไป ผ่าน 4 แอปฯ สุขภาพ พร้อมส่งยาถึงบ้าน
.....
สำนักงานหลักประกันสุขภาพแห่งชาติ (สปสช.) เพิ่มการให้บริการการแพทย์ทางไกลในลักษณะผู้ป่วยนอกทั่วไป (OP Telemedicine) เพื่อเป็นทางเลือกของการบริการสุขภาพให้กับประชาชน ลดเวลารอคอย และลดความแออัดในโรงพยาบาล โดยร่วมมือกับผู้ให้บริการแอปพลิเคชันสุขภาพดิจิทัล 4 แห่ง ได้แก่
1.Good Doctor Technology (กู๊ด ด็อกเตอร์) โดยจีดีทีคลินิกเวชกรรม
2.Clicknic (คลิกนิก) โดยคลิกนิกเฮลท์คลินิกเวชกรรม
3.Mordee (หมอดี) โดยชีวีบริรักษ์ คลินิกเวชกรรม
4.Saluber MD (ซาลูเบอร์ เอ็ม ดี) โดยสุขสบายคลินิกเวชกรรม
.
บริการแพทย์ทางไกลครอบคลุม 42 กลุ่มโรคและอาการ ดังนี้
1.ข้อเสื่อมหลายข้อ 2.ตาแดงจากไวรัส 3.ตาแดงจากไวรัส ที่มิได้มีรหัสระบุรายละเอียด 4.ข้อเสื่อมโดยทั่วไปปฐมภูมิ 5.เนื้อเยื่ออักเสบ 6.วิงเวียน มึน 7.ปวดศีรษะ 8.อาหารเป็นพิษจากเชื้อแบคทีเรียอื่น 9.อาการท้องร่วง 10.กระเพาะและลำไส้อักเสบจากการติดเชื้อ
.
11.ไข้ไม่ทราบสาเหตุ 12.ความผิดปกติของระบบการทรงตัวของหู 13.โรคตากุ้งยิงและตุ่มอักเสบเรื้อรังที่หนังตา 14.การอักเสบของเยื่อบุตา 15.การติดเชื้อไวรัส ที่มิได้ระบุรายละเอียด 16.กล้ามเนื้อเคล็ด 17.ติดเชื้อไวรัสไม่ระบุตำแหน่งที่เป็น 18.ข้ออักเสบข้อเดียว ที่มิได้มีระบุรายละเอียด 19.เยื่อบุจมูกและลำคออักเสบเฉียบพลัน(หวัดธรรมดา) 20.ไข้ ไม่ระบุชนิด
21.เวียนศีรษะบ้านหมุนเฉียบพลัน แบบไม่รุนแรง 22.ปวดท้องช่วงบน 23.การติดเชื้อทางเดินหายใจในส่วนบนแบบเฉียบพลันหลายแห่งพร้อมกัน 24.ลมพิษ 25.ปวดท้อง และปวดอุ้งเชิงกราน 26.เยื่อบุตาอักเสบเฉียบพลัน ที่มิได้ระบุรายละเอียด 27.ลมพิษ ที่มิได้ระบุรายละเอียด 28.ปวดหลังส่วนล่าง 29.คออักเสบเฉียบพลัน 30.ต่อมทอนซิลอักเสบเฉียบพลัน
.
31.คออักเสบเฉียบพลัน ที่มิได้ระบุรายละเอียด 32.การติดเชื้อทางเดินหายใจในส่วนบนแบบเฉียบพลัน 33.กระเพาะอาหารอักเสบ ที่มิได้ระบุรายละเอียด 34.อาการปวดท้องอื่น ๆ และอาการปวดท้องที่ไม่ระบุ 35.ข้ออักเสบหลายข้อ ที่มิได้ระบุรายละเอียด 36.ต่อมทอลซิลอักเสบเฉียบพลัน ที่มิได้ระบุรายละเอียด 37.เยื่อจมูกอักเสบจากการแพ้ ที่มิได้ระบุรายละเอียด ปวดกล้ามเนื้อ 38.เยื่อจมูกอักเสบจากการแพ้หรือการเปลี่ยนอากาศ 39.ข้ออักเสบแบบอื่น 40.ไซนัสอักเสบเฉียบพลัน 41.ไซนัสอักเสบเฉียบพลัน ที่มิได้ระบุรายละเอียด และ 42.การติดเชื้อโควิด-19 กลุ่มสีเขียว ที่มีอาการเจ็บป่วยเล็กน้อย
.
แนวทางการรักษา จะใช้ระบบ AMED Telehealth เพื่อให้ผู้ให้บริการบันทึกข้อมูลการให้บริการผู้ป่วย และข้อมูลใช้ในการเบิกจ่ายชดเชยค่าบริการจาก สปสช. ซึ่งผู้ป่วยจะได้รับตรวจวินิจฉัยและให้คำปรึกษาผ่านบริการการแพทย์ทางไกล ยาและเวชภัณฑ์ รวมถึงการจัดส่งยาให้ผู้ป่วย โดยคาดว่าระบบจะมีความพร้อมและให้บริการได้ในเร็ว ๆ นี้
.
Cr. : สำนักงานหลักประกันสุขภาพแห่งชาติ (สปสช.)
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/60972