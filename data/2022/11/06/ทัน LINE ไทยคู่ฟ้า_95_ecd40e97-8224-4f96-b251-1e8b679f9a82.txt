รัฐบาลไทย-ข่าวทำเนียบรัฐบาล-ครม. เคาะวงเงิน 796 ล้านบาท แก้ปัญหาพื้นที่เสี่ยงน้ำท่วม - ภัยแล้ง 6,364 ครัวเรือน


วันศุกร์ที่ 30 กันยายน 2565
ครม. เคาะวงเงิน 796 ล้านบาท แก้ปัญหาพื้นที่เสี่ยงน้ำท่วม - ภัยแล้ง 6,364 ครัวเรือน
.....
ที่ประชุมครม. (27 ก.ย. 65) อนุมัติงบกลาง วงเงิน 796 ล้านบาท สำหรับใช้สนับสนุน 2 โครงการสำคัญ เพื่อเพิ่มประสิทธิภาพการะบายน้ำ เตรียมเครื่องจักรเครื่องมือ และเร่งแก้ไขปัญหาความเดือดร้อนของประชาชนจากพื้นที่เสี่ยงการเกิดอุทกภัยและภัยแล้ง
.
1. โครงการแก้ไขปัญหาภัยแล้งเพื่อการอุปโภคบริโภค ด้วยระบบ Water Treatment System เพื่อรองรับสถานการณ์ภัยแล้งและฝนทิ้งช่วง ขององค์การบริหารส่วนจังหวัดสุพรรณบุรี สร้างระบบผลิตน้ำประปาที่สามารถบำบัดค่าความเป็นกรด - ด่าง ความขุ่นและสีของน้ำ รวมถึงสารในน้ำให้ได้คุณภาพตามมาตรฐาน เพื่อผลิตน้ำประปาสำหรับการอุปโภคบริโภค โดยกำหนดให้ดำเนินการในบริเวณที่มีความพร้อมใน 6 อำเภอของ จ.สุพรรณบุรี ได้แก่ อ.สามชุก อ.บางปลาม้า อ.สองพี่น้อง อ.หนองหญ้าไซ อ.เดิมบางนางบวช และ อ.ศรีประจันต์
.
2. โครงการจัดหาเครื่องสูบน้ำแบบชนิดเคลื่อนที่เร็ว ขับด้วยระบบ ไฮดรอลิค ขนาดท่อส่งไม่น้อยกว่า 42 นิ้ว จำนวน 30 เครื่อง โดยกรมชลประทานจะบริหารจัดการให้มีการหมุนเวียนไปในพื้นที่ที่มีความจำเป็นต่อไป
.
ซึ่ง 2 โครงการนี้ สำนักงานทรัพยากรน้ำแห่งชาติคาดว่าจะมีครัวเรือนที่ได้รับประโยชน์ ประมาณ 6,364 ครัวเรือน รวมถึงสามารถสนับสนุนการป้องกัน บรรเทา และแก้ไขปัญหาภัยพิบัติอุทกภัย ภัยแล้ง หรือภัยอื่น ๆ อันเกิดจากน้ำได้ทันต่อสถานการณ์
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/59849