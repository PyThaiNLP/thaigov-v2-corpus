รัฐบาลไทย-ข่าวทำเนียบรัฐบาล-กระทรวงดิจิทัลฯ จัดงานวันคล้ายวันสถาปนากระทรวงฯ ครบรอบ 6 ปี


วันศุกร์ที่ 16 กันยายน 2565
กระทรวงดิจิทัลฯ จัดงานวันคล้ายวันสถาปนากระทรวงฯ ครบรอบ 6 ปี
กระทรวงดิจิทัลฯ จัดงานวันคล้ายวันสถาปนากระทรวงฯ ครบรอบ 6 ปี
เมื่อวันที่ 16 กันยายน 2565 นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม เป็นประธานในพิธีจุดธูป เทียน ถวายเครื่องราชสักการะองค์ท้าวมหาพรหม ณ บริเวณศาลพระพรหม ศูนย์ราชการเฉลิมพระเกียรติ 80 พรรษา เนื่องในโอกาสวันคล้ายวันสถาปนากระทรวงดิจิทัลเพื่อเศรษฐกิจและสังคม ครบรอบ 6 ปี โดยมีนางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม ผู้บริหารกระทรวง และหัวหน้าหน่วยงานในสังกัดเข้าร่วมงานอย่างพร้อมเพรียงกัน จากนั้นได้เดินทางไปในพิธีเจริญพระพุทธมนต์ ร่วมถวายจตุปัจจัยเครื่องไทยธรรมและถวายภัตตาหารเพล (ถวายปิ่นโต) แด่พระสงฆ์ ณ ชั้น 9 กระทรวงดิจิทัลเพื่อเศรษฐกิจและสังคม
***************************

ที่มา : https://www.thaigov.go.th/news/contents/details/59352