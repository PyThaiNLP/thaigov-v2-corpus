รัฐบาลไทย-ข่าวทำเนียบรัฐบาล-สปสช. ยกระดับสิทธิบัตรทอง ย้ายหน่วยบริการเกิดสิทธิทันที ไม่ต้องรอ 15 วัน


วันอังคารที่ 6 กันยายน 2565
สปสช. ยกระดับสิทธิบัตรทอง ย้ายหน่วยบริการเกิดสิทธิทันที ไม่ต้องรอ 15 วัน
.....
สำนักงานหลักประกันสุขภาพถ้วนหน้า (สปสช.) แจ้งผู้ถือบัตรทอง หรือบัตรประกันสุขภาพถ้วนหน้า ที่ต้องการย้ายโรงพยาบาลหรือหน่วยบริการในการรักษาพยาบาล สามารถย้ายสิทธิบัตรทองได้ด้วยตัวเองหรือมอบอำนาจให้ดำเนินการแทน
.
ซึ่งสามารถเปลี่ยนหน่วยบริการได้มากกว่า 1 ครั้ง แต่ไม่เกิน 4 ครั้งต่อปี และเกิดสิทธิทันทีโดยไม่ต้องรอระยะเวลา15 วัน เพื่ออำนวยความสะดวกให้กับประชาชน รวมถึงสอดคล้องกับบริบทของสังคมไทยในปัจจุบันที่มีการเคลื่อนย้ายไปยังที่ต่าง ๆ บ่อยขึ้น เช่น คนทำงาน นักเรียน นักศึกษา
.
ประชาชนสามารถลงทะเบียนเปลี่ยน / ย้ายหน่วยบริการที่ต้องการ โดยยื่นเรื่องผ่าน 2 ช่องทางออนไลน์
1. แอปพลิเคชัน สปสช. ดาวน์โหลดฟรี ได้ทั้งระบบ Android และ iOS
2. ไลน์ สปสช. เพิ่มเพื่อนด้วยไอดี พิมพ์คำว่า @nhso
.
หากมีข้อสงสัย สอบถามเพิ่มเติม โทร. สายด่วน สปสช. 1330 ตลอด 24 ชม.
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/58918