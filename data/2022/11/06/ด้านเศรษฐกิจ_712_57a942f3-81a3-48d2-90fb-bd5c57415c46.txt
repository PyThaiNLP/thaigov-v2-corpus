รัฐบาลไทย-ข่าวทำเนียบรัฐบาล-“กยศ. ระงับหนี้ผู้กู้เสียชีวิตจากเหตุการณ์ที่อิแทวอน”


วันพุธที่ 2 พฤศจิกายน 2565
พิมพ์
“กยศ. ระงับหนี้ผู้กู้เสียชีวิตจากเหตุการณ์ที่อิแทวอน”
จากเหตุการณ์ย่านอิแทวอน เมื่อค่ำวันที่ 30 ต.ค.2565 ส่งผลให้มีผู้เสียชีวิตและได้รับบาดเจ็บจำนวนมาก โดยมีคนไทยเสียชีวิตจำนวน 1 ราย กองทุนตรวจสอบข้อมูลพบว่าผู้เสียชีวิตเป็นผู้กู้ยืมเงิน กยศ. จึงได้ประสานติดต่อญาติของผู้เสียชีวิตเพื่อแจ้งการระงับหนี้
นายชัยณรงค์ กัจฉปานันท์ ผู้จัดการกองทุนเงินให้กู้ยืมเพื่อการศึกษา (กยศ.) เปิดเผยว่า “จากเหตุการณ์ย่านอิแทวอน กรุงโซล ประเทศเกาหลีใต้ เมื่อค่ำวันที่ 30 ตุลาคม 2565 ส่งผลให้มีผู้เสียชีวิตและได้รับบาดเจ็บจำนวนมาก โดยมีคนไทยเสียชีวิตจำนวน 1 ราย ซึ่งญาติของผู้เสียชีวิตมีความกังวลใจในเรื่องค่าใช้จ่ายรวมถึงเงินกู้ยืม กยศ. ที่ค้างอยู่ประมาณหนึ่งแสนกว่าบาท กองทุนได้ตรวจสอบข้อมูลแล้วพบว่าผู้เสียชีวิตเป็นผู้กู้ยืมเงิน กยศ. จึงได้ประสานติดต่อญาติของผู้เสียชีวิตเพื่อแจ้งการระงับหนี้ ทั้งนี้ กองทุนขอแสดงความเสียใจอย่างยิ่งต่อความสูญเสียที่เกิดขึ้น และขอเป็นกำลังใจให้ครอบครัวของผู้ประสบเหตุการณ์ดังกล่าว” ผู้จัดการกองทุนฯ กล่าวในที่สุด

ที่มา : https://www.thaigov.go.th/news/contents/details/61182