รัฐบาลไทย-ข่าวทำเนียบรัฐบาล-กรมเจ้าท่า กระทรวงคมนาคม พร้อมเคียงข้างประชาชน เร่งช่วยเหลือประชาชนผู้ประสบอุทกภัย อย่างต่อเนื่องเป็นวันที่ 23


วันพฤหัสบดีที่ 20 ตุลาคม 2565
กรมเจ้าท่า กระทรวงคมนาคม พร้อมเคียงข้างประชาชน เร่งช่วยเหลือประชาชนผู้ประสบอุทกภัย อย่างต่อเนื่องเป็นวันที่ 23
...
ตามที่รัฐบาลมีความเป็นห่วงประชาชนที่ได้รับผลกระทบจากอุทกภัยจากพายุโนรู ทำให้เกิดอุทกภัยในพื้นที่ภาคเหนือ ภาคกลาง ภาคตะวันออกเฉียงเหนือและภาคใต้ กระทรวงคมนาคม โดยรัฐมนตรีว่าการกระทรวงคมนาคม (นายศักดิ์สยาม ชิดชอบ) และรัฐมนตรี ช่วยว่าการกระทรวงคมนาคม (ดร.อธิรัฐ รัตนเศรษฐ) ได้มอบหมายให้กรมเจ้าท่า ดำเนินการช่วยเหลือประชาชนผู้ประสบอุทกภัย เป็นการเร่งด่วน โดยรักษาการอธิบดีกรมเจ้าท่า (นายสรพงศ์ ไพฑูรย์พงษ์) ได้สั่งการให้ทุกหน่วยงานของกรมเจ้าท่า ที่อยู่ในพื้นที่ประสบอุทกภัย ดำเนินการเร่งช่วยเหลือผู้ประสบอุทกภัย โดยในวันที่ 19 ตุลาคม 2565 กรมเจ้าท่าบูรณาการร่วมกับจังหวัดและหน่วยงานที่เกี่ยวข้อง ช่วยเหลือผู้ประสบอุทกภัยอย่างต่อเนื่องเป็นวันที่ 23 โดยตั้งศูนย์อำนวยการ 10 จุด เจ้าหน้าที่ 63 นาย เรือ 18 ลำ รถ 20 คัน ถุงยังชีพ 1,630 ชุด น้ำดื่ม 1,720 ขวด ดังนี้
สำนักงานเจ้าท่าภูมิภาคที่ 2
- สาขาอยุธยา แจกถุงยังชีพพร้อมน้ำดื่มให้แก่ประชาชน บริเวณชุมชนวัดอินทาราม ชุมชนวัดแม่นางปลื้ม ชุมชนสุเหร่า และชุมชนมงคลทรัพย์ ต.หัวรอ อ.พระนครศรีอยุธยา จ.พระนครศรีอยุธยา
- สำนักงานพัฒนาและบำรุงรักษาทางน้ำที่ 1 และ 6 นำเรือรับ-ส่ง ผู้ประสบอุทกภัย ตำบลบางมัน(ตลาดสิงห์บุรี) อำเภอเมือง จังหวัดสิงห์บุรี, ต.พระงาม อ.พรหมบุรี จ.สิงห์บุรี, ต.ถอนสมอ อ.ท่าช้าง จ.สิงห์บุรี, ต.พิกุลทอง อ.ท่าช้าง จ.สิงห์บุรี, ซ่อมแซม เสริมผนังกันน้ำท่วมริมแม่น้ำเจ้าพระยา ต.บ้านหม้อ อ.พรหมบุรี จ.สิงห์บุรี และรับ-ส่ง ต.วัดตะกู อ.บางบาล จ.พระนครศรีอยุธยา
สำนักงานเจ้าท่าภูมิภาคที่ 5 สาขาสตูลและสำนักงานพัฒนาและบำรุงรักษาทางน้ำที่ 4 ช่วยเหลือ รับ-ส่งประชาชน จัดส่งน้ำดื่ม หมู่ที่ 1-5 พื้นที่ ต.เขาขาว อ.ละงู จ.สตูล
สำนักงานเจ้าท่าภูมิภาคที่ 7 จัดส่งน้ำดื่ม ถุงยังชีพ ข้าวกล่อง และรับ-ส่งประชาชน
- สาขาอุบลราชธานี ร่วมกับ สำนักงานพัฒนาและบำรุงรักษาทางน้ำที่ 8 ช่วยเหลือประชาชนพื้นที่สะพานรัตนโกสินทร์ อ.เมือง จ.อุบลราชธานี, ชุมชนลับแล อ.วารินชำราบ จ.อุบลราชธานี, หน้าโรงเรียนเบ็ญจะมะมหาราช อ.เมือง จ.อุบลราชธานี, ลานจอดรถห้างเซ็นทรัล อ.เมือง จ.อุบลราชธานี
- สาขาขอนแก่น ร่วมกับ สาขานครพนม สาขาหนองคาย สำนักงานพัฒนาและบำรุงรักษาทางน้ำที่ 5 ช่วยเหลือผู้ประสบภัยพื้นที่ ต.บึงงาม อ.ทุ่งเขาหลวง จ.ร้อยเอ็ด, บ้านโนนเมืองและบ้านยางท่าแจ้ง ต.ยางท่าแจ้ง อ.โกสุมพิสัย จ.มหาสารคาม, บ้านปลาปัด อ.โกสุมพิสัย จ.มหาสารคาม, บ้านท่าเยี่ยมและบ้านท่าเชื่อม ต.ลำชี อ.ฆ้องชัยพัฒนา จ.กาฬสินธุ์, บ้านโนนขวา, บ้านกุดเชื่อม ต.ฆ้องชัย จ.กาฬสินธุ์
ทั้งนี้ กรมเจ้าท่าได้เตรียมพร้อมเรือพระราชทาน เรือท้องแบน รถ และกำลังเจ้าหน้าที่ เข้าช่วยเหลือได้อย่างทันที ที่ได้รับการร้องขอจากหน่วยงานในจังหวัด หรือได้รับแจ้งจากผู้ที่ประสบอุทกภัยโดยตรง พร้อมร่วมประชุมวางแผนประเมินสถานการณ์ฯ กับหน่วยงานที่เกี่ยวข้องในพื้นที่อย่างต่อเนื่อง ทั้งในส่วนกลาง ส่วนภูมิภาคและปริมณฑล พร้อมออกประกาศให้ระมัดระวังในการเดินเรือ กรณีมีคลื่นลมแรง กรมเจ้าท่า และหน่วยงานภายใต้สังกัดกระทรวงคมนาคม ขอเป็นกำลังใจให้กับผู้ประสบอุทกภัยทุกท่าน และพร้อมให้การช่วยเหลือผู้ประสบภัยทั่วประเทศ ขอให้ประชาชนติดตามสถานการณ์น้ำ การพยากรณ์อากาศ พร้อมรับข่าวสารอย่างต่อเนื่อง หากพบเห็นความไม่ปลอดภัยทางน้ำ สามารถโทรแจ้งได้ที่ หมายเลข 02 – 6394782 หรือ สายด่วนกรมเจ้าท่า 1199 ได้ตลอด 24 ชั่วโมง

ที่มา : https://www.thaigov.go.th/news/contents/details/60664