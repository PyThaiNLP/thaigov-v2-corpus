รัฐบาลไทย-ข่าวทำเนียบรัฐบาล-งาน Defense & Security 2022 จะช่วยส่งเสริมให้มีการขยายความร่วมมือ ในด้านอุตสาหกรรมป้องกันประเทศ เปิดโอกาสการลงทุนและส่งเสริมเศรษฐกิจในภาพรวมของประเทศ


วันอังคารที่ 30 สิงหาคม 2565
งาน Defense & Security 2022 จะช่วยส่งเสริมให้มีการขยายความร่วมมือ ในด้านอุตสาหกรรมป้องกันประเทศ เปิดโอกาสการลงทุนและส่งเสริมเศรษฐกิจในภาพรวมของประเทศ
โดยในช่วงบ่าย เวลา1330-1600 วันที่ 29ส.ค.65 พล.อ. ชัยชาญ ช้างมงคล รมช.กห. ได้ให้การต้อนรับคณะต่างประเทศ 4คณะ คือ สิงคโปร์ แอฟริกาใต้ ฟิลิปปินส์ และ ปากีสถาน
โดย รมช. กห. ได้ขอบคุณทั้ง4ประเทศที่ได้เข้าร่วมงาน Defense & Security 2022 ที่ไทยได้จัดขึ้นในปีนี้ รวมทั้งขอบคุณในความร่วมมือด้านอุตสาหกรรมป้องกันประเทศระหว่างกันในด้านต่างๆ และเห็นร่วมกันในการร่วมสร้างความมั่นคงให้เกิดขึ้นในภูมิภาคและระดับทวิภาคี พหุภาคี
เริ่มจากเวลา 1330 น.ได้ให้การต้อนรับ นาย HengCheeHow(เฮ็งชีฮาว) รมต.อาวุโส ประจำ กห.สิงคโปร ประเด็นสนทนาที่สำคัญ ที่ได้หยิบยกเป็นเรื่อง การบรรเทาภัยพิบัติที่ปัจจุบันเป็นปัญหาที่ภูมิภาคกำลังเผชิญร่วมกันอันเกิดจากสภาพภูมิอากาศที่เปลี่ยนแปลงไปโดยประสบการณ์และการแลกเปลี่ยนความรู้ ที่ไทยกับสิงคโปร์จะได้หารือร่วมกันและปฏิบัติการร่วมกันจะเป็นการพัฒนาในการแก้ปัญหาดังกล่าวต่อไปและการเป็นหุ้นส่วนในภูมิภาคทั้งทางเศรษฐกิจสังคมและความมั่นคง ทั้งภาครัฐและเอกชน ที่จะได้มีความร่วมมือกันมากขึ้นในทุกระดับ
ต่อมาเวลา1400 น.ได้ให้การต้อนรับ นายThabangSamsonPhathakageMakwetla(ทาบังแซมซันพาทากาเก่มัคเวทล่า) รมช.กห.สาธารณรัฐแอฟริกาใต้ (แอฟริกาใต้) ประเด็นสนทนาที่สำคัญที่หยิบยกสนทนา เป็นเรื่อง ที่แอฟริกาใต้จะเป็นเจ้าภาพจัดงานTheAfricaAerospaceandDefenceExhibition(AAD2022)โดนเป็นงานแสดงยุทโธปกรณ์รวมทั้งผลิตภัณฑ์ด้านการป้องกันประเทศชั้นนําใน
ทวีปแอฟริกา และเป็นงานเดียวในทวีปแอฟริกาที่จัดงานแสดงอาวุธยุทโธปกรณ์ควบคู่ไปกับงานแสดง อากาศยาน หรือ Air Show และขอเชิญผู้แทนฝ่ายไทยได้เข้าร่วมงานดังกล่าว ซึ่งทางแอฟริกาใต้ได้ทำหนังสือเชิญมาทางฝ่ายไทยแล้ว ในการนี้ ทางฝ่ายได้ขอบคุณและได้ตอบตกลงรวมทั้งยินดีที่จะส่งผู้แทนไทยไปร่วมงานดังกล่าวตามที่ทางแอฟริกาใต้ได้เชิญมา
หลังจากนั้นเวลา1445 น.ได้ให้การต้อนรับ พล.ท.(นอกราชการ)FrancoNemesioMabiniGacal (ฟรังโก้ เนเมซิโอ้ มาบินี กากัล) รมช.กห.ฟป.(ด้านทหารผ่านศึกกิจการพลเรือน
และกำลังพลสำรอง) ประเด็นสนทนาที่สำคัญที่หยิบยกสนทนา คือ การขยายความร่วมมือในในด้านต่างๆ ไม่ว่าจะเป็นด้านการฝึกศึกษา ความร่วมมือด้านส่งกำลังบำรุงร่วมกัน การเพิ่มสักยภาพด้านการป้องกันและต่อต้านภัยพิบัติ อีกทั้งด้านอุตสาหกรรมป้องกันประเทศ
และ เวลา1515 น.ได้ให้การต้อนรับนายMuhammadIsrarTareen(มูฮัมหมัดอิสราร์ทารีน)รมว.การผลิตด้านการป้องกัน
ประเทศสาธารณรัฐอิสลามปากีสถาน (ปากีสถาน) ประเด็นสนทนาที่สำคัญที่หยิบยกสนทนา ได้เชิญให้ฝ่ายไทยเข้าร่วมงานนิทรรศการและการสัมมนาด้านการป้องกันประเทศนานาชาติ (International Defence Exhibition and seminars: IDEAS) ระหว่าง 15- 18พ.ย.65 ซึ่งทางฝ่ายไทยได้ตอบตกลงที่จะร่วมงานในวันเวลาดังกล่าว และได้หารือเรื่องการแลกเปลี่ยนวัฒนธรรมและการท่องเที่ยวระหว่างประชาชนทั้งสองประเทศ ความร่วมมือด้านอุตสาหกรรมป้องกันประเทศที่จะนำไปสู่ประโยชน์ทั้งด้านการทหารและภาคพลเรือน
โดย รมช. กห.ได้กล่าวสรุปว่า กห. ไทย มีนโยบายผลักดันโครงการเขตพัฒนาพิเศษภาคตะวันออก (Eastern Economic Corridor: EEC) โดยเฉพาะในภาคอุตสาหกรรมป้องกันประเทศ เพื่อให้เกิดการถ่ายทอดเทคโนโลยีและนำประเทศไทยไปสู่การพึ่งพาตนเอง รวมทั้งได้เชิญชวนให้มาลงทุนใน EEC และการจัดงานฯ ในครั้งนี้ เป็นโอกาสอันดีที่ไทยและมิตรประเทศจะได้มีการขยาย ความร่วมมือระหว่างกัน และเป็นการนำเสนอศักยภาพของยุทโธปกรณ์ และขีดความสามารถ ด้านอุตสาหกรรมป้องกันประเทศของประเทศต่างๆให้เป็นที่รู้จักอย่างกว้างขวางยิ่งขึ้น โดยการจัดงานในปีนี้ ได้รับความสนใจจากบริษัทผู้ประกอบการด้านการป้องกันประเทศเป็นจำนวนมากและงาน Defense & Security 2022 จะส่งเสริมให้มีการขยายความร่วมมือ ในด้านอุตสาหกรรมป้องกันประเทศระหว่างกันต่อไป

ที่มา : https://www.thaigov.go.th/news/contents/details/58623