รัฐบาลไทย-ข่าวทำเนียบรัฐบาล-พลเอก ประวิตร ลงใต้ติดตามขับเคลื่อนแก้ปัญหาแรงงาน ความยากจนและการยกระดับคุณภาพชีวิตประชาชนในพื้นที่ จชต.


วันเสาร์ที่ 22 ตุลาคม 2565
พิมพ์
พลเอก ประวิตร ลงใต้ติดตามขับเคลื่อนแก้ปัญหาแรงงาน ความยากจนและการยกระดับคุณภาพชีวิตประชาชนในพื้นที่ จชต.
พลเอก ประวิตร ลงใต้ติดตามขับเคลื่อนแก้ปัญหาแรงงาน ความยากจนและการยกระดับคุณภาพชีวิตประชาชนในพื้นที่ จชต.
วันนี้ (22 ตุลาคม 2565) เวลา 10.30 น. พลเอกประวิตร วงษ์สุวรรณ รองนายกรัฐมนตรีพร้อม คณะ ได้เดินทางลงจังหวัดยะลา และจังหวัดปัตตานีติดตามขับเคลื่อนงานพัฒนาและความมั่นคงในพื้นที่จังหวัดชายแดนใต้ โดย พลเอก ประวิตร และคณะ ได้เข้าเยี่ยมชม นิทรรศการท้องฟ้าจำลอง จากการจัดตั้ง “หอเฉลิมพระเกียรติรายอกีตอ” ตามพระราชดำริ กรมสมเด็จพระเทพรัตนราชสุดาฯ เพื่อเป็นแหล่งเรียนรู้ทางด้านวิทยาศาสตร์และดาราศาสตร์ และติดตามการช่วยเหลือแรงงานไทยจากสถานการณ์โควิด-19 และการเตรียมการจัดแรงงานไทยจาก จชต.ไปทำงานประเทศซาอุดิอาระเบีย ณ ศูนย์ราชการ จชต. โดยอธิบดีกรมจัดหางาน
ต่อจากนั้นได้กระทำพิธีเปิด “มหกรรมแรงงานไทยจาก จชต. สู่ตลาดแรงงานที่มีทักษะโลกมุสลิม” และพบปะแรงงานที่ประสงค์เดินทางไปต่างประเทศ จากนั้น ได้ติดตามการขับเคลื่อนงานพัฒนาและความมั่นคงในพื้นที่ จชต. โดยรับทราบการเปิดสถาบันภาษานานาชาติ เน้นการเรียนรู้ ทั้งภาษาไทย มลายู อาหรับ ตุรเคีย มลายู จีนและอังกฤษ พร้อมทั้งเยี่ยมชมการจัดการเรียนการสอนภาษา 4 ภาษา พลเอก ประวิตร ได้แสดงความขอบคุณ ศอ.บต.และ รง.ที่ร่วมแก้ปัญหาการว่างงานของประชาชนในพื้นที่ ระหว่างสถานการณ์โควิด-19 ได้กว่า 14,500 ราย และขับเคลื่อนความร่วมมือแรงงาน ไทย-ซาอุดิอาระเบีย และประเทศมาเลเซีย ได้กว่า 30,000 ตำแหน่งงาน
โดยสั่งการ ศอ.บต.ให้ความสำคัญกับการส่งเสริมเรียนรู้และการพัฒนาตามช่วงวัยของเด็กเล็ก ปัญหาความเดือดร้อนของประชาชน ที่ไม่มีงานทำและขาดรายได้ โดยเน้นความทั่วถึง ทั้งการส่งเสริมอาชีพและจัดหางาน การพัฒนาทักษะฝีมือแรงงาน เพื่อให้สามารถดำรงชีพและช่วยเหลือครอบครัวได้อย่างมั่นคง โดยให้ประสานกับ กระทรวงอุตสาหกรรม พัฒนางานระดับหมู่บ้านชุมชนที่เปิดให้เอกชนมีส่วนร่วมสนับสนุน และให้เร่งพัฒนาพื้นที่เขตเศรษฐกิจนราธิวาสและเมืองต้นแบบให้เกิดผลเป็นรูปธรรมเร็วขึ้น โดยต้องสอดคล้องกับวิถีชีวิตประชาชน เช่น อุตสาหกรรมฮาลาล และ BCG และให้มีการเชื่อมต่อกับต่างประเทศ ภายใต้ศักยภาพทุนมนุษย์และทรัพยากรในพื้นที่ที่มีอยู่ ทั้งนี้เพื่อส่งเสริมและยกระดับคุณภาพชีวิตประชาชนในพื้นที่ในลักษณะมีส่วนร่วมไปพร้อมกัน

ที่มา : https://www.thaigov.go.th/news/contents/details/60751