รัฐบาลไทย-ข่าวทำเนียบรัฐบาล-“ชัยวุฒิ” ชู “การจัดประเภทผลิตภัณฑ์กลางประเทศไทย ปี 2563 หนุนเชื่อมโยงข้อมูลผลิตภัณฑ์


วันพฤหัสบดีที่ 8 กันยายน 2565
“ชัยวุฒิ” ชู “การจัดประเภทผลิตภัณฑ์กลางประเทศไทย ปี 2563 หนุนเชื่อมโยงข้อมูลผลิตภัณฑ์
“ชัยวุฒิ” ชู “การจัดประเภทผลิตภัณฑ์กลางประเทศไทย ปี 2563 หนุนเชื่อมโยงข้อมูลผลิตภัณฑ์
เมื่อวันที่ 8 กันยายน 2565 นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอีเอส) เป็นประธานเปิดการประชุมเชิงปฏิบัติการ “การเชื่อมโยงผลิตภัณฑ์ด้วยการจัดประเภทผลิตภัณฑ์กลางประเทศไทย ปี 2563 (Connected product by TCPC 2020)” เป็นแนวทางในการจัดทำข้อมูลสถิติของหน่วยงานโดยเฉพาะข้อมูลผลิตภัณฑ์ เพื่อให้ข้อมูลสถิติของประเทศสามารถแลกเปลี่ยน เชื่อมโยง และใช้ประโยชน์จากข้อมูลที่จัดทำขึ้นต่างช่วงเวลาและต่างแหล่งข้อมูลได้ร่วมกัน สามารถนำมาใช้ในการวิเคราะห์เพื่อตัดสินใจในการกำหนดนโยบายหรือตอบโจทย์ตัวชี้วัดต่าง ๆ ได้อย่างเหมาะสม เกิดความคุ้มค่าของการใช้ทรัพยากรในการผลิตสถิติของประเทศ รวมทั้งให้หน่วยงานทุกภาคส่วนที่เป็นทั้งผู้ใช้และผู้ผลิตสถิติของประเทศได้ตระหนักและเห็นความสำคัญของมาตรฐานสถิติ และใช้การจัดประเภทผลิตภัณฑ์กลางประเทศไทย ปี 2563 (Thailand Central Product Classification 2020: TCPC 2020) ซึ่งดำเนินงานโดยสำนักงานสถิติแห่งชาติ (สสช.) โดยมีนางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม ปาฐกถา เรื่อง “มาตรฐานสถิติกับ Digital Ecosystem” ณ โรงแรมอัศวิน แกรนด์ คอนเวนชัน กรุงเทพฯ
***********************

ที่มา : https://www.thaigov.go.th/news/contents/details/59005