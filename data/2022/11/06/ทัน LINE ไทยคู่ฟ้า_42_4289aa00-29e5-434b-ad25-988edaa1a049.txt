รัฐบาลไทย-ข่าวทำเนียบรัฐบาล-รัฐบาลเชื่อมั่น! ไทยมีศักยภาพเป็น "ฐานการลงทุน" หนุน LTR Visa ดึงดูดนักธุรกิจต่างชาติกลุ่มใหม่


วันอังคารที่ 13 กันยายน 2565
รัฐบาลเชื่อมั่น! ไทยมีศักยภาพเป็น "ฐานการลงทุน" หนุน LTR Visa ดึงดูดนักธุรกิจต่างชาติกลุ่มใหม่
.....
ภาพรวมการลงทุนในประเทศไทยยังขยายตัวต่อเนื่อง หลังพบว่าจำนวนยอด "คำขอรับการส่งเสริมการลงทุน" ใกล้จะถึง 5 แสนล้านบาท ตลอดปี 65
.
ทั้งนี้ ในช่วงครึ่งปีแรก (ม.ค. - มิ.ย. 65) มียอดคำขอรับการส่งเสริมการลงทุนกว่า 2 แสนล้านบาท (784 โครงการ)
.
รัฐบาลยินดีที่ประเทศไทยยังคงเป็นที่เชื่อมั่น "ให้เป็นฐานการลงทุน" ของนักลงทุนต่างชาติ พร้อมเร่งวางนโยบายต่าง ๆ เพื่อดึงดูดนักธุรกิจต่างชาติเพิ่มขึ้น
.
ล่าสุด เมื่อวันที่ 1 ก.ย. 65 ที่ผ่าน ได้มีการเปิดตัววีซ่าประเภทใหม่ “Long-Term Resident Visa (LTR Visa)” เพื่อดึงดูดนักธุรกิจต่างชาติ "กลุ่มใหม่" เช่น กลุ่มที่มีศักยภาพสูง, กลุ่ม Digital Nomad และกลุ่มผู้ที่มีความมั่งคั่ง เป็นต้น เพื่อให้เข้ามาตั้งฐานธุรกิจในประเทศไทย
.
สำหรับการลงทุนต่าง ๆ นั้น รัฐบาลมุ่งเน้นการลงทุนที่เป็นมิตรต่อสิ่งแวดล้อม เพื่อให้เกิดการพัฒนาอย่างสมดุลและยั่งยืน โดยเฉพาะการลงทุนในกลุ่ม BCG Economy ซึ่งเป็นหนึ่งในอุตสาหกรรมเป้าหมายของประเทศที่มีแนวโน้มเติบโต
.
อ่านเพิ่มเติม คลิก https://www.thaigov.go.th/news/contents/details/59112
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/59166