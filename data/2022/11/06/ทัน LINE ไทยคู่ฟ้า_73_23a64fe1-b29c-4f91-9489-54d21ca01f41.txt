รัฐบาลไทย-ข่าวทำเนียบรัฐบาล-อนุมัติ 212 ล้าน ดึงภาพยนตร์ต่างชาติ ถ่ายทำในไทย ลงทุน 50 ล้านบาทขึ้นไป ได้เงินคืน 15 - 20% สร้างรายได้เข้าไทยทวีคูณ 2,384 ล้านบาท


วันศุกร์ที่ 23 กันยายน 2565
อนุมัติ 212 ล้าน ดึงภาพยนตร์ต่างชาติ ถ่ายทำในไทย ลงทุน 50 ล้านบาทขึ้นไป ได้เงินคืน 15 - 20% สร้างรายได้เข้าไทยทวีคูณ 2,384 ล้านบาท
.....
ครม. (20 ก.ย. 65) อนุมัติงบ 212 ล้านบาท สำหรับ ดำเนินมาตรการส่งเสริมการถ่ายทำภาพยนตร์ต่างประเทศในไทย จำนวน 6 เรื่อง โดยจ่ายเป็นสิทธิประโยชน์ในรูปแบบการคืนเงิน Cash Rebate 15 - 20% แก่ผู้สร้างภาพยนตร์ที่เข้ามาลงทุนในไทยตั้งแต่ 50 ล้านบาทขึ้นไป ได้แก่ ภาพยนตร์จากสหรัฐฯ 4 เรื่อง ฝรั่งเศส 1 เรื่อง และสิงคโปร์ 1 เรื่อง มีการนำเงินมาใช้จ่ายในไทย 1,193.84 ล้านบาท เกิดการจ้างงาน 12,000 คน สร้างรายได้หมุนเวียนแก่เศรษฐกิจไทยทวีคูณ รวม 2,384 ล้านบาท
.
มาตรการส่งเสริมการถ่ายทำภาพยนตร์ต่างประเทศในไทย ดำเนินการมาตั้งแต่ปี 2560 ดึงดูดให้ผู้สร้างภาพยนตร์จากต่างประเทศมาถ่ายทำในไทยแล้ว 43 เรื่อง สร้างรายได้หมุนเวียนราว 8,560 ล้านบาทกระจายไปในพื้นที่ต่าง ๆ ที่ใช้เป็นสถานที่ถ่ายทำทั่วประเทศไทย นับว่าเป็นมาตรการที่เป็นประโยชน์และคุ้มค่า
.
อ่านเพิ่มเติม คลิก >> https://www.thaigov.go.th/news/contents/details/59465
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/59582