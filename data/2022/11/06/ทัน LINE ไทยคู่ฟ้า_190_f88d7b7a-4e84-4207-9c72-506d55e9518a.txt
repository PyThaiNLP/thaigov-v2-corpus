รัฐบาลไทย-ข่าวทำเนียบรัฐบาล-ครั้งแรกในเอเชีย - แปซิฟิก! รัฐบาลจับมือเอกชน ร่วมต้านการละเมิดทรัพย์สินทางปัญญาในโฆษณาออนไลน์


วันพุธที่ 2 พฤศจิกายน 2565
ครั้งแรกในเอเชีย - แปซิฟิก! รัฐบาลจับมือเอกชน ร่วมต้านการละเมิดทรัพย์สินทางปัญญาในโฆษณาออนไลน์
.....
รัฐบาลโดยกระทรวงพาณิชย์ จับมือ 3 สมาคมด้านการโฆษณาไทยและเจ้าของสิทธิ์ในทรัพย์สินทางปัญญา จำนวน 20 ราย ลงนาม MOU ว่าด้วยการโฆษณาออนไลน์และสิทธิในทรัพย์สินทางปัญญา โดยไทยจะเป็นชาติแรกในภูมิภาคเอเชียและแปซิฟิกที่ร่วมมือกับภาคเอกชนในลักษณะนี้ เพื่อยกระดับอุตสาหกรรมโฆษณาไทยไม่ให้มีการละเมิดทรัพย์สินทางปัญญา และสร้างความเชื่อมั่นให้กับนักลงทุนต่างชาติในอุตสาหกรรมโฆษณาและดิจิทัลคอนเทนต์ไทย
.
มาตรการที่จะดำเนินการหลังการลงนามใน MOU ได้แก่ การไม่ทำโฆษณาให้กับสินค้าที่ละเมิดทรัพย์สินทางปัญญา การไม่ลงโฆษณาบนเว็บไซต์หรือแอปฯ ที่ละเมิดทรัพย์สินทางปัญญา เพื่อตัดท่อน้ำเลี้ยงเจ้าของแพลตฟอร์มนั้น ๆ ที่แม้จะมีอัตราการมองเห็นมาก แต่ต้องไม่สนับสนุน รวมทั้งไม่ผลิตหรือเผยแพร่เนื้อหาโฆษณาที่ละเมิดทรัพย์สินทางปัญญา เป็นต้น
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/61154