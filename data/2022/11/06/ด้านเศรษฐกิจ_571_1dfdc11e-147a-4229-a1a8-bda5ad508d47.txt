รัฐบาลไทย-ข่าวทำเนียบรัฐบาล-ปลัดฯ ณัฐพล" เคาะแนวทางการดำเนินงาน ปี 66 มุ่งเป้า 4 มิติ โรงงาน ประชาชน สิ่งแวดล้อม และกระจายรายได้


วันศุกร์ที่ 21 ตุลาคม 2565
พิมพ์
ปลัดฯ ณัฐพล" เคาะแนวทางการดำเนินงาน ปี 66 มุ่งเป้า 4 มิติ โรงงาน ประชาชน สิ่งแวดล้อม และกระจายรายได้
ปลัดฯ ณัฐพล" เคาะแนวทางการดำเนินงาน ปี 66 มุ่งเป้า 4 มิติ โรงงาน ประชาชน สิ่งแวดล้อม และกระจายรายได้
วันที่ 19 ตุลาคม 2565 ดร.ณัฐพล รังสิตพล ปลัดกระทรวงอุตสาหกรรม เป็นประธานการประชุมชี้แจงแผนปฏิบัติการพร้อมมอบนโยบายการดำเนินงานของสำนักงานปลัดกระทรวงอุตสาหกรรม (สปอ.) ประจำปีงบประมาณ พ.ศ. 2566 โดยเน้นย้ำการดำเนินงานภายใต้ 4 มิติ ได้แก่ 1. การสร้างความสำเร็จให้ธุรกิจ 2. การดูแลประชาชนโดยรอบโรงงานอุตสาหกรรม 3. การดูแลรักษาสิ่งแวดล้อม และ 4. การกระจายรายได้ให้กับประชาชน
ทั้งนี้ ได้มอบหมายให้หน่วยงานส่วนกลางและส่วนภูมิภาค ภายใต้การกำกับดูแลของ สปอ. เร่งดำเนินการโครงการต่าง ๆ ประจำปี 2566 อาทิ โครงการแปรรูปสินค้าเกษตรอุตสาหกรรม 1 จังหวัด 1 ชุมชน การส่งเสริมพัฒนาศักยภาพของอุตสาหกรรมในภูมิภาค  การสร้างและพัฒนาเครือข่ายอุตสาหกรรมรักษ์สิ่งแวดล้อม การส่งเสริมและพัฒนาอุตสาหกรรมที่ยั่งยืนตามแนวคิด BCG และการยกระดับพืชสมุนไพรไทยเพื่อเข้าสู่อุตสาหกรรมอาหารฟังก์ชั่นและส่วนผสมอาหารฟังก์ชั่น เป็นต้น สำหรับการดำเนินงานดังกล่าว มุ่งเน้นการเชื่อมโยงให้สอดคล้องกับนโยบาย 4 มิติ และเป็นไปตามเป้าหมายอย่างมีประสิทธิภาพในทิศทางเดียวกัน โดยมีผู้อำนวยการกองจากส่วนกลาง สปอ. อุตสาหกรรมจังหวัด และผู้อำนวยการสถาบันเครือข่าย เข้าร่วมการประชุมกว่า 130 คน ผ่านระบบ Zoom

ที่มา : https://www.thaigov.go.th/news/contents/details/60697