รัฐบาลไทย-ข่าวทำเนียบรัฐบาล-บสย. ร่วมใจแก้หนี้ SMEs ตอบรับ “งานมหกรรมร่วมใจแก้หนี้สัญจร” พร้อมขอคำปรึกษา - แก้หนี้


วันเสาร์ที่ 5 พฤศจิกายน 2565
พิมพ์
บสย. ร่วมใจแก้หนี้ SMEs ตอบรับ “งานมหกรรมร่วมใจแก้หนี้สัญจร” พร้อมขอคำปรึกษา - แก้หนี้
บสย. จัดเต็ม 3 มาตรการช่วยเหลือลูกหนี้ บสย. ในงานมหกรรมร่วมใจแก้หนี้สัญจร ผ่อนปรน ลูกหนี้ค้ำประกันสินเชื่อ 3 ระดับตามความสามารถในการชำระหนี้ เพื่อบรรเทาภาระหนี้
นายสิทธิกร ดิเรกสุนทร กรรมการและผู้จัดการทั่วไป บรรษัทประกันสินเชื่ออุตสาหกรรมขนาดย่อม (บสย.)  ให้การต้อนรับ นายอาคม เติมพิทยาไพสิฐ รัฐมนตรีว่าการกระทรวงการคลัง ประธานเปิดงาน “มหกรรมร่วมใจแก้หนี้สัญจร” ครั้งที่ 1 นายสันติ พร้อมพัฒน์  รัฐมนตรีช่วยว่าการกระทรวงการคลัง นายกฤษฎา จีนะวิจารณะ ปลัดกระทรวงการคลัง นายวิทัย รัตนากร ผู้อำนวยการธนาคารออมสิน ในโอกาสเยี่ยมชมและให้เกียรติร่วมถ่ายภาพ ณ บูธ บสย. อิมแพค ฮอลล์ 5 เมืองทองธานี
โดย บสย. จัดเต็ม 3 มาตรการช่วยเหลือลูกหนี้ บสย. ในงาน ผ่อนปรน ลูกหนี้ค้ำประกันสินเชื่อ 3 ระดับตามความสามารถในการชำระหนี้ เพื่อบรรเทาภาระหนี้ ได้แก่
1. ตัดเงินต้น หนี้ลด หมดเร็ว
2. ดอกเบี้ย 0% และเน้นตัดเงินต้น
3. ผ่อนนาน 7 ปี ยืดระยะเวลาให้ลูกหนี้ไปต่อได้
สำหรับบรรยากาศภายในบูธ บสย. วันแรกบรรยากาศคึกคัก โดยมีผู้เข้าขอรับคำปรึกษาจำนวนมาก ซึ่งได้ลงทะเบียนล่วงหน้าผ่านระบบออนไลน์ โดยมีผู้เชี่ยวชาญและทีมที่ปรึกษาทางการเงิน (บสย. F.A. Center) ให้บริการ
ทั้งนี้ส่วนใหญ่ที่ขอรับคำปรึกษา ต้องการแก้หนี้ ปรับโครงสร้างหนี้ และขอสินเชื่อเพิ่มเติม การปรับปรุงกิจการ การจัดทำบัญชีเพื่อการขอสินเชื่อผู้ประกอบการ SMEs และภาคประชาชนสามารถเข้าร่วมงาน“มหกรรมร่วมใจแก้หนี้สัญจร” ครั้งที่ 1 ตั้งแต่วันนี้ ถึง 6 พฤศจิกายน 2565  ครั้งต่อไปที่จังหวัดขอนแก่น เชียงใหม่ ชลบุรี และ ครั้งที่ 5 ในเดือนมกราคม 2566 ที่จังหวัดสงขลา
สอบถามข้อมูล บสย.Call Center 02-890-9999

ที่มา : https://www.thaigov.go.th/news/contents/details/61291