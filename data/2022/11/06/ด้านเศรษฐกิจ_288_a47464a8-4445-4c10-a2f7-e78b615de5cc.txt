รัฐบาลไทย-ข่าวทำเนียบรัฐบาล-ต่างประเทศชื่นชม ‘รมช.มนัญญา’ ขับเคลื่อนนโยบายแบน 3 สาร ยกไทยเป็นประเทศดินดีสมบูรณ์ ‘หญ้าก็ยังหวาน’ 


วันพฤหัสบดีที่ 22 กันยายน 2565
ต่างประเทศชื่นชม ‘รมช.มนัญญา’ ขับเคลื่อนนโยบายแบน 3 สาร ยกไทยเป็นประเทศดินดีสมบูรณ์ ‘หญ้าก็ยังหวาน’
ต่างประเทศชื่นชม ‘รมช.มนัญญา’ ขับเคลื่อนนโยบายแบน 3 สาร ยกไทยเป็นประเทศดินดีสมบูรณ์ ‘หญ้าก็ยังหวาน’ พร้อมนำทีม อสค. เยี่ยมชมกระบวนการผลิตเครื่องจักรท้ายไลน์อุตสาหกรรมบรรจุภัณฑ์ ปลอดเชื้อสำหรับเครื่องดื่ม
รมช.มนัญญา ไทยเศรษฐ์ รัฐมนตรีช่วยว่าการกระทรวงเกษตรและสหกรณ์ เยี่ยมชมดูงานบริษัท Mariani Srl. เพื่อศึกษากระบวนการผลิตบรรจุภัณฑ์ปลอดเชื้อสำหรับเครื่องดื่ม ณ เมืองวินเซนซา สาธารณัฐอิตาลี พร้อมด้วยนายสมพร ศรีเมือง ผู้อำนวยการองค์การส่งเสริมกิจการโคนมแห่งประเทศไทย (อ.ส.ค.) และคณะ โดยมี นางศุภจิต ศรีอริยวัฒน์ ที่ปรึกษา (ฝ่ายเกษตร) สำนักงานที่ปรึกษาการเกษตรต่างประเทศ ประจำกรุงโรม (สปษ.โรม) ร่วมศึกษาดูงานในครั้งนี้ด้วย โอกาสนี้ Mr. Roberto Ciambetti  ประธานสภาแคว้นเวเนโต ได้กล่าวชื่นชม รมช.มนัญญา ในการแบน 3 สาร อย่าจริงจังและเข้มงวด ซึ่งจะส่งผลให้สภาพดินของประเทศไทยในอนาคตมีความสมบูรณ์ จนอาจเรียกว่า หญ้าก็ยังหวานได้
โอกาสนี้ บริษัท Mariani Srl. ได้เชิญ Mr. Erik Umberto Pretto รองวุฒิสภาอิตาลี (Camera dei Deputati) Mr. Roberto Ciambetti ประธานสภาแคว้นเวเนโต (Presidente del Consiglio Regionale Veneto) Mr.Giacomo Possamai สมาชิกสภาภูมิภาคเวเนโต (Consigliere Regionale Veneto) Ms. Valentina Maculan นายกเทศมนตรีเมืองแคร์เร (Sindaco Carrè) และ Mr. Roberto Mariani ผู้ช่วยนายกสภาอุตสาหกรรมการผลิตเมืองแคร์เร (Ass. Con delega alle attività productive Carrè) ร่วมต้อนรับคณะ และประชุมหารือแลกเปลี่ยนความคิดเห็นการพัฒนาอุตสาหกรรมการผลิต โดยใช้นวัตกรรมเพิ่มผลการผลิต ทดแทนการใช้สารเคมี อนุรักษ์สิ่งแวดล้อม เพื่อความเป็นอยู่ที่ดีของผู้บริโภค ซึ่งอิตาลีให้ความสำคัญกับการพัฒนาเทคโนโลยีและนวัตกรรมเพื่อการผลิตที่ยั่งยืน โดยบริษัท Marinani อิตาลี และ บริษัท เอส ไอ จี คอมบิบล็อค ประเทศไทย ได้ร่วมผลิตบรรจุภัณฑ์กล่องกระดาษปลอดเชื้อสำหรับอุตสาหกรรมเครื่องดื่ม ที่มีคุณภาพสูงซึ่งจะช่วยเก็บและยืดอายุอาหารสดได้เป็นเวลานาน

ที่มา : https://www.thaigov.go.th/news/contents/details/59529