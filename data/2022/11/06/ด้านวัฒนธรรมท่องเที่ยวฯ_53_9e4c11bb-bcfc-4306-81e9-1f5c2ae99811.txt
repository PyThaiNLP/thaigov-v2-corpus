รัฐบาลไทย-ข่าวทำเนียบรัฐบาล-ปลัดกระทรวงวัฒนธรรมลงพื้นที่กำกับดูแลการปฏิบัติงานพิธีการศพที่ได้รับพระราชทาน จากเหตุการณ์กราดยิงที่ศูนย์พัฒนาเด็กเล็ก ณ จังหวัดหนองบัวลำภู


วันอาทิตย์ที่ 9 ตุลาคม 2565
ปลัดกระทรวงวัฒนธรรมลงพื้นที่กำกับดูแลการปฏิบัติงานพิธีการศพที่ได้รับพระราชทาน จากเหตุการณ์กราดยิงที่ศูนย์พัฒนาเด็กเล็ก ณ จังหวัดหนองบัวลำภู
ปลัดกระทรวงวัฒนธรรมลงพื้นที่กำกับดูแลการปฏิบัติงานพิธีการศพที่ได้รับพระราชทาน จากเหตุการณ์กราดยิงที่ศูนย์พัฒนาเด็กเล็ก ณ จังหวัดหนองบัวลำภู
เมื่อวันที่ 7 ตุลาคม 2565 นางยุพา ทวีวัฒนะกิจบวร ปลัดกระทรวงวัฒนธรรม ลงพื้นที่กำกับดูแลการปฏิบัติงานพิธีการศพที่ได้รับพระราชทาน จากเหตุการณ์กราดยิงที่ศูนย์พัฒนาเด็กเล็ก องค์การบริหารส่วนตำบลอุทัยสวรรค์ อำเภอนากลาง จังหวัดหนองบัวลำภู ให้เป็นไปด้วยความเรียบร้อย และเยี่ยมให้กำลังใจผู้ปกครอง และญาติของผู้เสียชีวิต โดยมีนายโกวิท ผกามาศ ผู้อำนวยการสำนักงานศิลปวัฒนธรรมร่วมสมัย นางสาวฐิต์ณัฐ สมบัติศิริ ผู้ช่วยปลัดกระทรวงวัฒนธรรม วัฒนธรรมจังหวัดหนองบัวลำภู อุดรธานี เลย นายชนะกิจ คชชี ผู้อำนวยการกองพิธีการศพที่ได้รับพระราชทาน ข้าราชการ และเจ้าหน้าที่กองพิธีการศพที่ได้รับพระราชทานเข้าร่วม ณ วัดราษฎร์สามัคคี จังหวัดหนองบัวลำภู

ที่มา : https://www.thaigov.go.th/news/contents/details/60239