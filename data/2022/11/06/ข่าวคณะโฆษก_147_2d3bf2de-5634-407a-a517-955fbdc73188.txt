รัฐบาลไทย-ข่าวทำเนียบรัฐบาล-อัปเดตยอดใช้จ่าย เพื่อกระตุ้นการบริโภคภายในประเทศสะสม แตะ  21,671  ล้านบาทแล้ว รัฐบาลเตือนผู้มีสิทธิ์ในโครงการคนละครึ่งอีก 4.37 ล้านคนใช้จ่ายครั้งแรกภายในวันนี้


วันพุธที่ 14 กันยายน 2565
พิมพ์
อัปเดตยอดใช้จ่าย เพื่อกระตุ้นการบริโภคภายในประเทศสะสม แตะ  21,671  ล้านบาทแล้ว รัฐบาลเตือนผู้มีสิทธิ์ในโครงการคนละครึ่งอีก 4.37 ล้านคนใช้จ่ายครั้งแรกภายในวันนี้
อัปเดตยอดใช้จ่าย เพื่อกระตุ้นการบริโภคภายในประเทศสะสม แตะ  21,671  ล้านบาทแล้ว รัฐบาลเตือนผู้มีสิทธิ์ในโครงการคนละครึ่งอีก 4.37 ล้านคนใช้จ่ายครั้งแรกภายในวันนี้
วันที่ 14 กันยายน 2565 นายอนุชา บูรพชัยศรี รองเลขาธิการนายกรัฐมนตรีฝ่ายการเมือง ปฏิบัติหน้าที่โฆษกประจำสำนักนายกรัฐมนตรี  เผยตัวเลขรวมการใช้จ่ายภาครัฐและประชาชนภายใต้ “มาตรการรักษาระดับการบริโภคภายในประเทศปี 2565”  ล่าสุดถึงเมื่อวานนี้ ข้อมูล ณ วันอังคารที่ 13 กันยายน 2565   เวลา 23.00 น.  สะสมรวม 21,671.06 ล้านบาท  โดยมีผู้ใช้สิทธิ รวม 35.53 ล้านคน  แบ่งเป็น
1. โครงการคนละครึ่ง ระยะที่ 5
มีผู้ใช้สิทธิสะสม 22.75 ล้านคน
ยอดใช้จ่ายสะสม 19,124.65 ล้านบาท แบ่งเป็นส่วนที่ประชาชนจ่ายสะสม 9,692.78 ล้านบาท และรัฐร่วมจ่ายสะสม 9,431.87 ล้านบาท
2. โครงการเพิ่มกำลังซื้อให้แก่ผู้มีบัตรสวัสดิการแห่งรัฐ ระยะที่ 5
มีผู้ใช้สิทธิสะสม 11.94 ล้านคน
ยอดใช้จ่ายสะสม 2,379.61 ล้านบาท
3. โครงการเพิ่มกำลังซื้อให้แก่ผู้ที่ต้องการความช่วยเหลือเป็นพิเศษ ระยะที่ 3
มีผู้ใช้สิทธิสะสม 839,234 คน
ยอดใช้จ่ายสะสม 166.80 ล้านบาท
รองเลขาธิการนายกรัฐมนตรีฝ่ายการเมือง ปฏิบัติหน้าที่โฆษกประจำสำนักนายกรัฐมนตรี กล่าวเพิ่มเติมถึงทั้ง 3 โครงการฯ รัฐบาลมีความตั้งใจออกแบบมาตรการเพื่อบรรเทาค่าใช้จ่ายพี่น้องประชาชนไปพร้อม ๆ กับการกระตุ้นการบริโภคภายใน จึงขอเชิญชวนประชาชนและผู้ประกอบการร้านค้าร่วมใช้จ่ายตามสิทธิ รวมทั้งเตือนให้ประชาชนอีก 4.37 ล้านคนที่มีสิทธิในโครงการคนละครึ่ง แบ่งเป็น ผู้ที่ได้รับสิทธิโครงการคนละครึ่งระยะที่ 5  แล้วประมาณ 1.92 ล้านคน แต่ยังไม่ได้เริ่มใช้จ่ายครั้งแรก และผู้ได้รับสิทธิเดิมจากโครงการคนละครึ่งที่ยังไม่กดยืนยันสิทธิอีก 2.45  ล้านคน ให้กดยืนยันและใช้จ่ายครั้งแรกภายในวันนี้ก่อนเวลา 23.59 น. เพื่อไม่ให้ถูกตัดสิทธิรวมทั้งยังได้เข้าถึงประโยชน์จากมาตรการรัฐบาลอย่างเต็มที่ด้วย

ที่มา : https://www.thaigov.go.th/news/contents/details/59239