รัฐบาลไทย-ข่าวทำเนียบรัฐบาล-กรมเจ้าท่า ร่วมแสดงความยินดี เนื่องในโอกาสวันคล้ายวันสถาปนาสำนักงาน กสทช. ครบรอบ 11 ปี


วันศุกร์ที่ 7 ตุลาคม 2565
กรมเจ้าท่า ร่วมแสดงความยินดี เนื่องในโอกาสวันคล้ายวันสถาปนาสำนักงาน กสทช. ครบรอบ 11 ปี
...
กรมเจ้าท่า ร่วมแสดงความยินดี เนื่องในโอกาสวันคล้ายวันสถาปนาสำนักงาน กสทช. ครบรอบ 11 ปี
วันที่ 7 ตุลาคม 2565 นายสรพงศ์ ไพรฑูรย์พงษ์ รองปลัดกระทรวงคมนาคม รักษาการอธิบดีกรมเจ้าท่า กระทรวงคมนาคม มอบหมายให้ ว่าที่ ร.ต. พริษฐ์วงศ์ เจียมสุชน หัวหน้าฝ่ายประชาสัมพันธ์ เป็นผู้แทนกรมเจ้าท่า เข้าร่วมแสดงความยินดีเนื่องในโอกาสวันคล้ายวันสถาปนาสำนักงานคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ ครบรอบ 11 ปี และร่วมบริจาคเงินสมทบทุนให้แก่กองทุนสวัสดิการ กสทช. เพื่อนำไปใช้เป็นสวัสดิการให้กับบุคลากรของสำนักงาน กสทช. ต่อไป โดยมี พลอากาศโท ดร.ธนพันธุ์ หร่ายเจริญ กรรมการ กสทช. (ด้านกิจการกระจายเสียง) เป็นประธาน ณ ห้องประชุมสายลม 5011 สำนักงาน กสทช. กรุงเทพมหานคร
กสทช. ครบรอบการดำเนินงาน 11 ปี โดย กสทช. ยังคงมุ่งมั่นดำเนินการตามภาระหน้าที่ ด้วยการบริหารคลื่นความถี่ให้เกิดประโยชน์สูงสุด กำกับดูแลกิจการกระจายเสียง กิจการโทรทัศน์ กิจการโทรคมนาคม กิจการดาวเทียม เพื่อให้เกิดการแข่งขันเสรีอย่างเป็นธรรม คุ้มครองผลประโยชน์ประเทศชาติ และประชาชน ให้ได้ใช้บริการที่มีประสิทธิภาพ ทั่วถึงและทั่วไทย

ที่มา : https://www.thaigov.go.th/news/contents/details/60187