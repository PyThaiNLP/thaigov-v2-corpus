รัฐบาลไทย-ข่าวทำเนียบรัฐบาล-ธอส. ร่วมงาน Thailand Insurtech Fair 2022 จัดโปรโมชั่นสินเชื่อบ้านดอกเบี้ยพิเศษปีแรกเพียง 2.60% ต่อปี


วันพฤหัสบดีที่ 6 ตุลาคม 2565
พิมพ์
ธอส. ร่วมงาน Thailand Insurtech Fair 2022 จัดโปรโมชั่นสินเชื่อบ้านดอกเบี้ยพิเศษปีแรกเพียง 2.60% ต่อปี
ธอส. ขนโปรโมชั่นร่วมงาน “Thailand Insurtech Fair 2022” เพื่อเพิ่มโอกาสให้คนไทยได้เข้าถึงผลิตภัณฑ์ทางการเงินของธนาคาร ระหว่างวันที่ 7-9 ตุลาคม 2565 เวลา 9.00 – 20.00 น. ณ อิมแพค เมืองทองธานี
ธนาคารอาคารสงเคราะห์ (ธอส.) ขนโปรโมชั่นร่วมงาน “Thailand Insurtech Fair 2022” เพื่อเพิ่มโอกาสให้คนไทยได้เข้าถึงผลิตภัณฑ์ทางการเงินของธนาคาร นำโดย สินเชื่อบ้านอัตราดอกเบี้ยต่ำปีที่ 1 เท่ากับ MRR-3.55% (ปัจจุบันเท่ากับ 2.60%) ต่อปี เฉลี่ย 3 ปีแรกเพียง 2.917% (อัตราดอกเบี้ย MRR ของ ธอส.ในปัจจุบันเท่ากับ 6.150% ต่อปี) ผ่อนชำระนานสูงสุดถึง 40 ปี ให้กู้ครอบคลุมทุกวัตถุประสงค์หลัก อาทิ ซื้อบ้าน/คอนโดมิเนียม ปลูกสร้าง และรีไฟแนนซ์ หลักประกันในการยื่นคำขอกู้ต้องอยู่ในพื้นที่จังหวัด กรุงเทพฯ นนทบุรี ปทุมธานี และสมุทรปราการ เท่านั้น จองสิทธิ์ภายในงาน ยื่นกู้ตั้งแต่วันที่ 7 ตุลาคม -15 พฤศจิกายน 2565 อนุมัติและทำนิติกรรมภายในวันที่ 30 ธันวาคม 2565 พิเศษ!! สำหรับลูกค้าสินเชื่อที่มีวงเงินทำนิติกรรมสูงสุด 4 อันดับแรก รับเครื่องทำน้ำแข็งอัตโนมัติฟรี และ สลากออมทรัพย์ ธอส. ให้ผลตอบแทนดีโอกาสถูกรางวัลสูง ประกอบด้วย 1.ชุดวิมานเมฆ Plus หน่วยละ 1 ล้านบาท ผลตอบแทนหน้าสลากสูงถึง 1.45% ต่อปี และลุ้นรางวัลที่ 1 มูลค่า 3 ล้านบาท 2.ชุดขาลเพิ่มพูน หน่วยละ 1,000 บาท ผลตอบแทนหน้าสลาก 0.30% ต่อปี และมีโอกาสรับผลตอบแทนผันแปร 0.70% ต่อปี รวมรับผลตอบแทนสูงสุด 1% ต่อปี (เงื่อนไขเป็นไปตามที่ธนาคารกำหนด) พร้อมโอกาสลุ้นรางวัลที่ 1 รางวัลละ 2 ล้านบาท 3.ชุดเกล็ดดาว หน่วยละ 5,000 บาท ผลตอบแทนหน้าสลาก 0.40% ต่อปี พร้อมลุ้นรางวัลที่ 1 มูลค่า 1 ล้านบาท และ 4.ชุดต่อเงิน ต่อทอง หน่วยละ 10,000 บาท ผลตอบแทนหน้าสลาก 0.50% ต่อปี พร้อมลุ้นรางวัลที่ 1 สลากออมทรัพย์มูลค่า 1 ล้านบาท พิเศษ!! ลูกค้าที่จองสิทธิ์ซื้อสลากออมทรัพย์ ชุดขาลเพิ่มพูน, ชุดเกล็ดดาว, ชุดต่อเงิน ต่อทอง และชุดวิมานเมฆ Plus และซื้อตามระยะเวลาที่กำหนด รับฟรี กระเป๋าพับอเนกประสงค์ 1 ท่าน ต่อ 1 ใบ ต่อ 1 ผลิตภัณฑ์ จองสิทธิ์ภายในงาน และซื้อสลากตั้งแต่วันที่ 7-16 ตุลาคม 2565 โดยลูกค้าที่จองสิทธิ์สามารถซื้อสลากออมทรัพย์ได้ ณ สาขาในกรุงเทพฯ นนทบุรี ปทุมธานี และสมุทรปราการเท่านั้น (เงื่อนไขเป็นไปตามที่ธนาคารกำหนด)
ทั้งนี้ งาน Thailand Insurtech Fair 2022 จะจัดขึ้นระหว่างวันที่ 7-9 ตุลาคม 2565 เวลา 9.00 – 20.00 น. ณ อิมแพค เมืองทองธานี สอบถามรายละเอียดเพิ่มเติมได้ที่ G H Bank Call Center โทร 0-2645-9000 หรือ Facebook Fanpage ธนาคารอาคารสงเคราะห์ และติดตามข่าวสารของธนาคารได้ที่ Mobile Application : GHB ALL และ www.ghbank.co.th

ที่มา : https://www.thaigov.go.th/news/contents/details/60148