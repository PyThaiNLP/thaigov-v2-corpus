รัฐบาลไทย-ข่าวทำเนียบรัฐบาล-“ปลัดฯ ณัฐพล" ระดมทีมหารือเตรียมงานจำหน่ายสินค้าทั่วกรุง


วันพุธที่ 19 ตุลาคม 2565
พิมพ์
“ปลัดฯ ณัฐพล" ระดมทีมหารือเตรียมงานจำหน่ายสินค้าทั่วกรุง
“ปลัดฯ ณัฐพล" ระดมทีมหารือเตรียมงานจำหน่ายสินค้าทั่วกรุง
วันนี้ (18 ตุลาคม 2565) เวลา 15.30 น. ดร.ณัฐพล รังสิตพล ปลัดกระทรวงอุตสาหกรรม เป็นประธานการประชุมเพื่อหารือการเตรียมงานจำหน่ายสินค้าทั่วกรุงเทพฯ ให้กับผู้ประกอบการที่ได้รับบริการจากกองทุนพัฒนาเอสเอ็มอีตามแนวประชารัฐ และเงินทุนหมุนเวียนฯ กรมส่งเสริมอุตสาหกรรม รวมจำนวนกว่า 250 ราย ซึ่งที่ประชุมได้มีการกำหนดรูปแบบการจัดงาน สถานที่ แนวทางการประชาสัมพันธ์ และการคัดเลือกผู้ประกอบการมาร่วมออกบูทจำหน่ายสินค้า โดยกำหนดจัดขึ้นจำนวน 5 ครั้ง ได้แก่ เซ็นทรัลพระราม 2 เซ็นทรัลเวสต์เกต เซ็นทรัลบางนา MBK มาบุญครอง และเซ็นทรัลลาดพร้าว ระหว่างเดือนพฤศจิกายน – ธันวาคม 2565
โดยมีนายกฤชนนท์ อัยยปัญญา เลขานุการรัฐมนตรีว่าการกระทรวงอุตสาหกรรม นายเดชา จาตุธนานันท์ ผู้ตรวจราชการกระทรวงอุตสาหกรรม ผู้อำนวยการสำนักงานกองทุนพัฒนาเอสเอ็มอีตามแนวประชารัฐ นายใบน้อย สุวรรณชาตรี ผู้ตรวจราชการกระทรวงอุตสาหกรรม รักษาราชการแทนอธิบดีกรมส่งเสริมอุตสาหกรรม นางสาวณัฏฐิญา เนตยสุภา รองอธิบดีกรมส่งเสริมอุตสาหกรรม ร่วมหารือ ณ ห้องประชุมชุณหะวัณ ชั้น 3 อาคารสำนักงานปลัดกระทรวงอุตสาหกรรม

ที่มา : https://www.thaigov.go.th/news/contents/details/60638