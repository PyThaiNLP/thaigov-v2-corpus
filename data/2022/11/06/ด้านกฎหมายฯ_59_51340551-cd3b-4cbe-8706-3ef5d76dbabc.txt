รัฐบาลไทย-ข่าวทำเนียบรัฐบาล-ปลัดกระทรวงยุติธรรม ให้การต้อนรับคณะกรรมาธิการการกฎหมาย การยุติธรรม และการตำรวจ วุฒิสภา


วันพุธที่ 2 พฤศจิกายน 2565
พิมพ์
ปลัดกระทรวงยุติธรรม ให้การต้อนรับคณะกรรมาธิการการกฎหมาย การยุติธรรม และการตำรวจ วุฒิสภา
ปลัดกระทรวงยุติธรรม ให้การต้อนรับคณะกรรมาธิการการกฎหมาย การยุติธรรม และการตำรวจ วุฒิสภา
ในวันจันทร์ที่ ๓๑ ตุลาคม ๒๕๖๕ เวลา ๑๓.๓๐ น. นางพงษ์สวาท กายอรุณสุทธิ์ ปลัดกระทรวงยุติธรรม ให้การต้อนรับคณะกรรมาธิการการกฎหมาย การยุติธรรม และการตำรวจ วุฒิสภา โดยมี นายสหการณ์ เพ็ชรนรินทร์ รองปลัดกระทรวงยุติธรรม นางอรัญญา ทองน้ำตะโก รองปลัดกระทรวงยุติธรรม และนางสาวพัชรศรี ศรีเมือง ผู้ช่วยปลัดกระทรวงยุติธรรม พร้อมด้วย หัวหน้าส่วนราชการในสังกัดกระทรวงยุติธรรม ข้าราชการ และเจ้าหน้าที่ที่เกี่ยวข้อง เข้าร่วมฯ ณ ห้องประชุม ๑๐-๐๑ ชั้น ๑๐ อาคารกระทรวงยุติธรรม
โอกาสนี้คณะกรรมาธิการฯ นำโดย พลตำรวจเอก ชัชวาลย์ สุขสมจิตร์ ประธานคณะกรรมาธิการฯ ร่วมประชุมหารือและรับทราบข้อมูลการดำเนินงานของกระทรวงยุติธรรม ดังต่อไปนี้ ๑) การดำเนินการตามพระราชบัญญัติการไกล่เกลี่ยข้อพิพาท พ.ศ.๒๕๖๒ รวมทั้งปัญหาและอุปสรรคที่เกิดขึ้น ๒) การเตรียมความพร้อมเพื่อรองรับการบังคับใช้ พระราชบัญญัติป้องกันและปราบปรามการทรมาน และการกระทำให้บุคคลสูญหาย พ.ศ.๒๕๖๕ ๓) การพัฒนาระบบเทคโนโลยีสารสนเทศในกระบวนการยุติธรรมของศูนย์แลกเปลี่ยนข้อมูลกระบวนการยุติธรรม (Data Exchange Center (DXC)) ๔) แนวทางการดำเนินการเกี่ยวกับทะเบียนประวัติอาชญากรรม ๕) แนวทางการดำเนินการเกี่ยวกับการลดวันต้องโทษผู้ต้องขัง ๖) การบริหารจัดการข้อมูลประวัติผู้ต้องขัง และการเตรียมความพร้อม เพื่อรองรับการบังคับใช้พระราชบัญญัติมาตรการป้องกันการกระทำความผิดซ้ำในความผิดเกี่ยวกับเพศหรือที่ใช้ความรุนแรง พ.ศ.๒๕๖๕ ๗) ความคืบหน้าในการดำเนินงานของกองทุนยุติธรรม และ ๘) แนวทาง/นโยบายการดำเนินการตามพระราชบัญญัติให้ใช้ประมวลกฎหมายยาเสพติด พ.ศ.๒๕๖๔

ที่มา : https://www.thaigov.go.th/news/contents/details/61167