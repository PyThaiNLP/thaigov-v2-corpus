รัฐบาลไทย-ข่าวทำเนียบรัฐบาล-กระทรวงเกษตรฯ จัดประชุมคณะกรรมการบริหารโครงการขับเคลื่อนการเกษตรระดับหมู่บ้านสู่การผลิตสินค้าเกษตรมูลค่าสูง 


วันพุธที่ 12 ตุลาคม 2565
กระทรวงเกษตรฯ จัดประชุมคณะกรรมการบริหารโครงการขับเคลื่อนการเกษตรระดับหมู่บ้านสู่การผลิตสินค้าเกษตรมูลค่าสูง
กระทรวงเกษตรฯ จัดประชุมคณะกรรมการบริหารโครงการขับเคลื่อนการเกษตรระดับหมู่บ้านสู่การผลิตสินค้าเกษตรมูลค่าสูง หวังลดต้นทุน เพิ่มผลผลิต และสร้างมูลค่าเพิ่มให้กับสินค้าเกษตร
นายอภัย สุทธิสังข์ หัวหน้าผู้ตรวจราชการกระทรวงเกษตรและสหกรณ์ เป็นประธานการประชุมคณะกรรมการบริหารโครงการขับเคลื่อนการเกษตรระดับหมู่บ้านสู่การผลิตสินค้าเกษตรมูลค่าสูง โดยมีหัวหน้าส่วนราชการที่เกี่ยวข้องจากกระทรวงเกษตรและสหกรณ์ กระทรวงมหาดไทย กระทรวงพาณิชย์ ผู้แทนจากธนาคารเพื่อการเกษตรและสหกรณ์การเกษตร (ธ.ก.ส.) ตลอดจนหน่วยงานที่เกี่ยวข้อง เข้าร่วม ณ ห้องประชุมกระทรวงเกษตรและสหกรณ์ และผ่านระบบ Video Conference (Zoom Meeting) โดยการประชุมดังกล่าว มีการรายงานความคืบหน้าแนวคิดการดำเนินงานโครงการขับเคลื่อนการเกษตรระดับหมู่บ้านสู่การผลิตสินค้าเกษตรมูลค่าสูง และรายงานความก้าวหน้าการดำเนินงานโครงการขับเคลื่อนการเกษตรระดับหมู่บ้านสู่การผลิตสินค้าเกษตรมูลค่าสูง ปีงบประมาณ พ.ศ. 2565
นอกจากนี้ ที่ประชุมมีการพิจารณาทบทวนคำสั่งแต่งตั้งคณะกรรมการบริหารและคณะทำงานโครงการขับเคลื่อนการเกษตรระดับหมู่บ้านสู่การผลิตสินค้าเกษตรมูลค่าสูง พิจารณาแนวทางการขับเคลื่อนโครงการขับเคลื่อนการเกษตรระดับหมู่บ้านสู่การผลิตสินค้าเกษตรมูลค่าสูง ประจำปีงบประมาณ พ.ศ. 2566 และพิจารณา (ร่าง) บันทึกข้อตกลงความร่วมมือโครงการขับเคลื่อนการเกษตรระดับหมู่บ้านสู่การผลิตสินค้าเกษตรมูลค่าสูงระหว่างกระทรวงเกษตรและสหกรณ์ กระทรวงมหาดไทย กระทรวงพาณิชย์ และ ธ.ก.ส. และหน่วยงานที่เกี่ยวข้อง เพื่อดำเนินการทำข้อตกลงความร่วมมือต่อไปในอนาคต ทั้งนี้ ที่ประชุมได้มอบหมายหน่วยงานต่าง ๆ กลับไปพิจารณาในส่วนที่เกี่ยวข้อง หากมีข้อแก้ไขให้ส่งข้อมูลกลับมายังฝ่ายเลขานุการ เพื่อดำเนินการต่อไป

ที่มา : https://www.thaigov.go.th/news/contents/details/60367