รัฐบาลไทย-ข่าวทำเนียบรัฐบาล-R&I คงอันดับความน่าเชื่อถือเศรษฐกิจไทยมีเสถียรภาพ และบริหารจัดการทางการคลังอย่างรอบคอบ


วันอังคารที่ 30 สิงหาคม 2565
R&I คงอันดับความน่าเชื่อถือเศรษฐกิจไทยมีเสถียรภาพ และบริหารจัดการทางการคลังอย่างรอบคอบ
.....
บริษัท Rating and Investment Information, Inc. หรือ R&I ซึ่งเป็นบริษัทจัดอันดับความน่าเชื่อถือรายใหญ่ของญี่ปุ่น เผยแพร่ประกาศคงอันดับความน่าเชื่อถือของประเทศไทย (Sovereign Credit Rating) อยู่ที่ A- และคงมุมมองความน่าเชื่อถือของประเทศไทย (Outlook) อยู่ในระดับมีเสถียรภาพ (Stable Outlook)
.
แม้ว่าการระบาดของโรคโควิด-19 จะส่งผลกระทบรุนแรงต่อเศรษฐกิจไทย โดยเฉพาะด้านการท่องเที่ยว แต่รัฐบาลได้ดำเนินมาตรการเพื่อกระตุ้นเศรษฐกิจและผลักดันให้เกิดการลงทุนจากต่างประเทศ ส่งผลให้เศรษฐกิจไทยและการบริโภคเริ่มฟื้นตัว โดยภาคการท่องเที่ยวจะเป็นปัจจัยสำคัญขับเคลื่อนเศรษฐกิจไทยให้ฟื้นตัวอย่างเต็มที่
.
R&I ยังเชื่อมั่นว่า รัฐบาลยังคงรักษาเสถียรภาพทางการคลังและใส่ใจต่อภาระหนี้สาธารณะ (Debt Burden) ภายใต้ พ.ร.บ.วินัยการเงินการคลังของรัฐ พ.ศ. 2561 ในระดับที่เหมาะสม เนื่องจากมีการบริหารจัดการทางการคลังอย่างรอบคอบ
.
เหตุผลเพราะ มีการดำเนินมาตรการเชิงรุกในการพัฒนาอุตสาหกรรมที่มีมูลค่าเพิ่มสูงและการพัฒนาเขตเศรษฐกิจพิเศษภาคตะวันออก (EEC) ,การลงทุนโครงสร้างพื้นฐานอย่างต่อเนื่อง เพื่อกระตุ้นเศรษฐกิจและผลักดันให้เกิดการลงทุนจากต่างประเทศ ซึ่งจะส่งผลให้ประเทศมีศักยภาพในการเจริญเติบโตทางเศรษฐกิจในระยะยาว
.
อ้างอิงจาก https://www.r-i.co.jp/.../news_release_cfp_20220825...
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/58637