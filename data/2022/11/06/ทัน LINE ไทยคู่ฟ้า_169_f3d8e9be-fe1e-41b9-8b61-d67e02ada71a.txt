รัฐบาลไทย-ข่าวทำเนียบรัฐบาล-รัฐหนุนจัดตั้ง “วิสาหกิจเพื่อสังคม” ตั้งเป้าหมายปี 66 เพิ่มกิจการอีก 20% ดึงเอกชนร่วมดูแลสังคมและสิ่งแวดล้อม


วันอาทิตย์ที่ 23 ตุลาคม 2565
รัฐหนุนจัดตั้ง “วิสาหกิจเพื่อสังคม” ตั้งเป้าหมายปี 66 เพิ่มกิจการอีก 20% ดึงเอกชนร่วมดูแลสังคมและสิ่งแวดล้อม
.....
รัฐบาลขับเคลื่อนการจัดตั้งวิสาหกิจเพื่อสังคม จาก 129 กิจการในปี 2562 เป็น 214 กิจการในปัจจุบัน และตั้งเป้าหมายปี 2566 เพิ่มจำนวนกิจการอย่างน้อย 20% คิดเป็น 256 กิจการ เพื่อส่งเสริมให้ภาคเอกชนเข้ามามีส่วนร่วมในการดูแลสังคมและสิ่งแวดล้อม เนื่องจากจะต้องนำกำไรที่ได้ไปแบ่งปันให้สังคมต่อไป
.
สำหรับนโยบายในการขับเคลื่อนงานส่งเสริมวิสาหกิจเพื่อสังคมในปี 2566 ได้แก่ พัฒนาศูนย์บ่มเพาะเพื่อเสริมศักยภาพ พัฒนาข้อมูลแหล่งเงินทุนและทรัพยากร พัฒนากลไกการบริหาร ส่งเสริมและประชาสัมพันธ์การตระหนักรู้เรื่องวิสาหกิจชุมชนให้เป็นที่รู้จักอย่างกว้างขวาง สร้างระบบนิเวศที่สนับสนุนการทำธุรกิจของวิสาหกิจเพื่อสังคม และพัฒนาเครื่องมือวัดผลลัพธ์
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/60777