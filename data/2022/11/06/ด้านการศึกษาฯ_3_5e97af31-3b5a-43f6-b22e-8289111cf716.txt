รัฐบาลไทย-ข่าวทำเนียบรัฐบาล-รมว.อว. บรรยายพิเศษให้กับนักศึกษา ปปร. รุ่นที่ 26 ในหัวข้อเรื่อง “ภูมิทัศน์ประชาธิปไตย”


วันจันทร์ที่ 5 กันยายน 2565
รมว.อว. บรรยายพิเศษให้กับนักศึกษา ปปร. รุ่นที่ 26 ในหัวข้อเรื่อง “ภูมิทัศน์ประชาธิปไตย”
รมว.อว. บรรยายพิเศษให้กับนักศึกษา ปปร. รุ่นที่ 26 ในหัวข้อเรื่อง “ภูมิทัศน์ประชาธิปไตย”
เมื่อวันที่ 27 กรกฎาคม 2565 ศ. (พิเศษ) ดร. เอนก เหล่าธรรมทัศน์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม (รมว.อว.) ได้รับเกียรติบรรยายพิเศษให้กับนักศึกษาหลักสูตรการเมืองการปกครองในระบอบประชาธิปไตยสำหรับนักบริหารระดับสูง (ปปร.) รุ่นที่ 26 ในหัวข้อเรื่อง ภูมิทัศน์ประชาธิปไตย ณ ห้องประชาธิปก สถาบันพระปกเกล้า
รมว.อว. ได้บรรยายใจความโดยสังเขปว่า คำว่าภูมิทัศน์มาจากคำว่า Landscape โดยมีความหมายที่รวมสิ่งแวดล้อมและประชาธิปไตยเข้าด้วยกัน  ภูมิทัศน์เป็นเรื่องที่สามารถเปลี่ยนแปลงได้โดยผ่านการรับรู้ความจริงเป็นหลัก และยังกล่าวอีกว่าประชาธิปไตยที่สำเร็จในแต่ละประเทศเกิดจากความสร้างสรรค์ สติปัญญาของคนภายในประเทศ ต้องลงมือเรียนรู้เอง โดยนำปัญหาของสังคมและวัฒนธรรมมาประกอบ ไม่ได้เกิดจากการนำตัวอย่างจากประเทศที่ประสบความสำเร็จเพียงอย่างเดียว

ที่มา : https://www.thaigov.go.th/news/contents/details/58817