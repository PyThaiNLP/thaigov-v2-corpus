รัฐบาลไทย-ข่าวทำเนียบรัฐบาล-กรมเจ้าท่า กระทรวงคมนาคม พร้อมเคียงข้างประชาชน เร่งช่วยเหลือประชาชนผู้ประสบภัยจากพายุ “โนรู” อย่างต่อเนื่องเป็นวันที่ 21


วันอังคารที่ 18 ตุลาคม 2565
กรมเจ้าท่า กระทรวงคมนาคม พร้อมเคียงข้างประชาชน เร่งช่วยเหลือประชาชนผู้ประสบภัยจากพายุ “โนรู” อย่างต่อเนื่องเป็นวันที่ 21
...
กรมเจ้าท่า กระทรวงคมนาคม พร้อมเคียงข้างประชาชน เร่งช่วยเหลือประชาชนผู้ประสบภัยจากพายุ “โนรู” อย่างต่อเนื่องเป็นวันที่ 21
นายสรพงศ์ ไพฑูรย์พงษ์ รักษาการอธิบดีกรมเจ้าท่า กระทรวงคมนาคม เปิดเผยว่า ตามที่รัฐบาลมีความเป็นห่วงประชาชนที่ได้รับผลกระทบจากอุทกภัยจากพายุโนรูในหลายพื้นที่ ซึ่งได้ลดระดับเป็นพายุดีเปรสชัน พัดเข้าประเทศไทยตั้งแต่เมื่อวันที่ 29 กันยายน 2565 กระทรวงคมนาคม โดยรัฐมนตรีว่าการกระทรวงคมนาคม นายศักดิ์สยาม ชิดชอบ และรัฐมนตรีช่วยว่าการกระทรวงคมนาคม ดร.อธิรัฐ รัตนเศรษฐ ได้มอบหมายให้กรมเจ้าท่า ดำเนินการเร่งช่วยเหลือผู้ประสบอุทกภัย โดยในวันที่ 17 ตุลาคม 2565 กรมเจ้าท่าบูรณาการร่วมกับจังหวัดและหน่วยงานที่เกี่ยวข้อง ช่วยเหลือผู้ประสบอุทกภัยอย่างต่อเนื่องเป็นวันที่ 21 โดยตั้งศูนย์อำนวยการ 9 จุด เจ้าหน้าที่ 64 นาย เรือ 18 ลำ รถ 20 คัน ข้าวกล่อง 250 กล่อง ถุงยังชีพ 100 ชุด น้ำดื่ม 3,560 ขวด ดังนี้
สำนักงานเจ้าท่าภูมิภาคที่ 2
- สาขาอยุธยา จัดส่งน้ำดื่มให้แก่ประชาชน พื้นที่ ต.ลุมพลี และ ต.บ้านใหม่ อ.พระนครศรีอยุธยา จ.พระนครศรีอยุธยา
- สำนักงานพัฒนาและบำรุงรักษาทางน้ำที่ 1 และ 6 นำเรือรับ-ส่ง ผู้ประสบอุทกภัย ต.บางมัน อ.เมือง จ.สิงห์บุรี ต.พระงาม อ.พรหมบุรี จ.สิงห์บุรี ต.ท่าช้าง อ.ท่าช้าง จ.สิงห์บุรี ต.บ้านหม้อ อ.พรหมบุรี จ.สิงห์บุรี ต.วัดตะกู อ.บางบาล จ.พระนครศรีอยุธยา
สำนักงานเจ้าท่าภูมิภาคที่ 7
- สาขาอุบลราชธานี นำเรือ รับ - ส่งผู้ประสบอุทกภัยและจัดส่งน้ำดื่ม อ.เมือง จ.อุบลราชธานี และชุมชนลับแล อ.วารินชำราบ จ.อุบลราชธานี ต.ในเมือง อ.เมือง จ.อุบลราชธานี
- สาขาขอนแก่น นำเรือ รับ - ส่งผู้ประสบอุทกภัย ต.บึงงาม อ.ทุ่งเขาหลวง จ.ร้อยเอ็ด
- สำนักงานพัฒนาและบำรุงรักษาทางน้ำที่ 5 นำเรือรับ - ส่ง ผู้ประสบอุทกภัย บ้านท่านางเลื่อน อ.ชนบท จ.ขอนแก่น บ้านปลาปัด อ.โกสุมพิสัย จ.มหาสารคาม
- สำนักงานพัฒนาและบำรุงรักษาทางน้ำที่ 8 นำเรือรับ - ส่ง ประชาชนหน้าโรงเรียนเบ็ญจะมะมหาราช และลานจอดรถ ห้างเซ็นทรัล อ.เมือง จ.อุบลราชธานี
ทั้งนี้ กรมเจ้าท่าได้เตรียมพร้อม เรือพระราชทาน เรือท้องแบน รถ และกำลังเจ้าหน้าที่ เข้าช่วยเหลือได้อย่างทันที ที่ได้รับการร้องขอจากหน่วยงานในจังหวัด หรือได้รับแจ้งจากผู้ที่ประสบอุทกภัยโดยตรง พร้อมร่วมประชุมวางแผนประเมินสถานการณ์ฯ กับหน่วยงานที่เกี่ยวข้องในพื้นที่อย่างต่อเนื่อง ทั้งในส่วนกลาง ส่วนภูมิภาคและปริมณฑล พร้อมออกประกาศให้ระมัดระวังในการเดินเรือ กรณีมีคลื่นลมแรง กรมเจ้าท่า และหน่วยงานภายใต้สังกัดกระทรวงคมนาคม ขอเป็นกำลังใจให้กับผู้ประสบอุทกภัยทุกท่าน และพร้อมให้การช่วยเหลือผู้ประสบภัยทั่วประเทศ ขอให้ประชาชนติดตามสถานการณ์น้ำ การพยากรณ์อากาศ พร้อมรับข่าวสารอย่างต่อเนื่อง หากพบเห็นความไม่ปลอดภัยทางน้ำ สามารถโทรแจ้งได้ที่ หมายเลข 0 2639 4782 หรือ สายด่วนกรมเจ้าท่า 1199 ได้ตลอด 24 ชั่วโมง

ที่มา : https://www.thaigov.go.th/news/contents/details/60558