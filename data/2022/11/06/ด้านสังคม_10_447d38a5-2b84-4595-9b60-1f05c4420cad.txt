รัฐบาลไทย-ข่าวทำเนียบรัฐบาล-“ชัยวุฒิ” ต้อนรับ เลขาธิการ UPU เนื่องในโอกาสเข้าเยี่ยมคารวะและแสดงความขอบคุณประเทศไทยสนับสนุนกิจกรรมด้านไปรษณีย์


วันอังคารที่ 30 สิงหาคม 2565
“ชัยวุฒิ” ต้อนรับ เลขาธิการ UPU เนื่องในโอกาสเข้าเยี่ยมคารวะและแสดงความขอบคุณประเทศไทยสนับสนุนกิจกรรมด้านไปรษณีย์
“ชัยวุฒิ” ต้อนรับ เลขาธิการ UPU เนื่องในโอกาสเข้าเยี่ยมคารวะและแสดงความขอบคุณประเทศไทยสนับสนุนกิจกรรมด้านไปรษณีย์
เมื่อวันที่ 30 สิงหาคม 2565 นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอีเอส) ให้การต้อนรับ Mr. Masahiko Metoki เลขาธิการสหภาพสากลไปรษณีย์ (Universal Postal Union: UPU) และ Mr. Marjan Osvald รองเลขาธิการสหภาพสากลไปรษณีย์ (UPU) เนื่องในโอกาสเข้าเยี่ยมคารวะและร่วมหารือกับรัฐมนตรีว่าการกระทรวงดิจิทัลเพื่อเศรษฐกิจและสังคม ณ ห้องรับรองชั้น 9 กระทรวงดิจิทัลเพื่อเศรษฐกิจและสังคม โดยได้แสดงความขอบคุณที่ประเทศไทยสนับสนุนกิจกรรมด้านไปรษณีย์ของ UPU โดยเฉพาะอย่างยิ่งในภูมิภาคเอเชียและแปซิฟิก รวมทั้งความร่วมมือกับกระทรวงฯ และ UPU ในการนี้นายณัฐพล ณัฏฐสมบูรณ์ รองปลัดกระทรวงดิจิทัลเพื่อเศรษฐกิจและสังคม ดร.ดนันท์ สุภัทรพันธุ์ กรรมการผู้จัดการใหญ่ บริษัทไปรษณีย์ไทย จำกัด นางสาวสุชาดา พุทธรักษา ประธานเจ้าหน้าที่บริหาร สายงานธุรกิจองค์กร นางสาวอริยา ทองใบ รองกรรมการ ผู้จัดการ ด้านธุรกิจระหว่างประเทศ สายงานธุรกิจองค์กร เข้าร่วมหารือด้วย
*******************************

ที่มา : https://www.thaigov.go.th/news/contents/details/58634