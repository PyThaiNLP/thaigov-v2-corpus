รัฐบาลไทย-ข่าวทำเนียบรัฐบาล-สมเด็จพระอริยวงศาคตญาณ สมเด็จพระสังฆราช สกลมหาสังฆปริณายก ประทานน้ำพระพุทธมนต์เพื่อสรงน้ำรอยพระพุทธบาทบัวคำ อ.หนองวัวซอ จ.อุดรธานี


วันเสาร์ที่ 17 กันยายน 2565
พิมพ์
สมเด็จพระอริยวงศาคตญาณ สมเด็จพระสังฆราช สกลมหาสังฆปริณายก ประทานน้ำพระพุทธมนต์เพื่อสรงน้ำรอยพระพุทธบาทบัวคำ อ.หนองวัวซอ จ.อุดรธานี
สมเด็จพระอริยวงศาคตญาณ สมเด็จพระสังฆราช สกลมหาสังฆปริณายก ประทานน้ำพระพุทธมนต์เพื่อสรงน้ำรอยพระพุทธบาทบัวคำ อ.หนองวัวซอ จ.อุดรธานี
วันนี้ (17 ก.ย. 65) เวลา 15.30 น. ณ มณฑปวัดพระพุทธบาทบัวคำ ตำบลหมากหญ้า อำเภอหนองวัวซอ จังหวัดอุดรธานี สมเด็จพระอริยวงศาคตญาณ สมเด็จพระสังฆราช สกลมหาสังฆปริณายก ประทานน้ำพระพุทธมนต์เพื่อสรงน้ำรอยพระพุทธบาทบัวคำ อ.หนองวัวซอ จ.อุดรธานี โดยมี นายสุทธิพงษ์ จุลเจริญ ปลัดกระทรวงมหาดไทย พร้อมด้วย ดร. วันดี กุญชรยาคง จุลเจริญ นายกสมาคมแม่บ้านมหาดไทย เป็นประธานฝ่ายฆราวาส โดยได้รับเมตตาจากพระครูพิพัฒน์วิทยาคม เจ้าคณะอำเภอหนองวัวซอ (ธ) เป็นประธานฝ่ายสงฆ์ โดยมี นายสยาม ศิริมงคล ผู้ว่าราชการจังหวัดอุดรธานี นายธนันท์รัฐ ธนเสฏฐการย์ ผู้เชี่ยวชาญด้านผ้าไทย นายวิฑูรย์ นวลนุกูล รองอธิบดีกรมการพัฒนาชุมชน นายวันชัย จันทร์พร รองผู้ว่าราชการจังหวัดอุดรธานี นางรณิดา เหลืองฐิติสกุล รองผู้ว่าราชการจังหวัดหนองคาย นายณัฐพงศ์ คำวงศ์ปิน หัวหน้าสำนักงานจังหวัดอุดรธานี นายธีทัต พิมพา วัฒนธรรมจังหวัดอุดรธานี นายจรูญ บุหิรัญ นายอำเภอหนองวัวซอ นายประยูร อรัญรุท นายอำเภอเมืองหนองบัวลำภู หัวหน้าส่วนราชการ กำนัน ผู้ใหญ่บ้าน ผู้บริหารองค์กรปกครองส่วนท้องถิ่น และพุทธศาสนิกชนชาวอำเภอหนองวัวซอ ร่วมในพิธี
โอกาสนี้ นายสุทธิพงษ์ จุลเจริญ ปลัดกระทรวงมหาดไทย พร้อมด้วย ดร. วันดี กุญชรยาคง จุลเจริญ นายกสมาคมแม่บ้านมหาดไทย จุดเครื่องทองน้อยเบื้องหน้าอนุสาวรีย์คุณย่าสรวง และเดินเข้าสู่มณฑปวัดพระพุทธบาทบัวคำ แล้วเป็นประธานจุดธูปเทียนบูชาพระรัตนตรัย จากนั้น เปิดกรวยกระทงธูปเทียนแพเบื้องหน้าพระรูปสมเด็จพระอริยวงศาคตญาณ สมเด็จพระสังฆราช สกลมหาสังฆปริณายก พระสงฆ์ให้ศีล จบแล้ว นายสุทธิพงษ์ จุลเจริญ ปลัดกระทรวงมหาดไทย พร้อมด้วย ดร. วันดี กุญชรยาคง จุลเจริญ นายกสมาคมแม่บ้านมหาดไทย สุหร่ายพระพุทธรูปและวัตถุมงคล และบรรจุวัตถุมงคลประดิษฐานมณฑป พระสงฆ์สวดชัยมงคลคาถา จบแล้ว นายสุทธิพงษ์ จุลเจริญ ปลัดกระทรวงมหาดไทย พร้อมด้วย ดร. วันดี กุญชรยาคง จุลเจริญ นายกสมาคมแม่บ้านมหาดไทย คล้องมาลัยที่เจดีย์แก้วบนบุษบก และร่วมกับคณะผู้บริหาร ทอดผ้าไตรบังสุกุลของเจ้าประคุณสมเด็จพระมหาวีรวงศ์ เลขานุการสมเด็จพระสังฆราช กรรมการมหาเถรสมาคม จำนวน 10 ไตร พระสงฆ์เจริญพระพุทธมนต์จบ นายสุทธิพงษ์ จุลเจริญ ปลัดกระทรวงมหาดไทย นำผู้ร่วมพิธีกล่าวคำถวายสังฆทาน จากนั้น พระครูพิพัฒน์วิทยาคม เจ้าคณะอำเภอหนองวัวซอ (ธ) สรงน้ำพระพุทธมนต์ของสมเด็จพระอริยวงศาคตญาณ สมเด็จพระสังฆราช สกลมหาสังฆปริณายก บริเวณรอยพระพุทธบาทบัวคำ จากนั้น นายสุทธิพงษ์ จุลเจริญ ปลัดกระทรวงมหาดไทย และ ดร. วันดี กุญชรยาคง จุลเจริญ นายกสมาคมแม่บ้านมหาดไทย สรงน้ำรอยพระพุทธบาทบัวคำ พระสงฆ์เจริญชัยมงคลคาถา แล้วอนุโมทนา เสร็จแล้ว นายสุทธิพงษ์ จุลเจริญ ปลัดกระทรวงมหาดไทย และ ดร. วันดี กุญชรยาคง จุลเจริญ นายกสมาคมแม่บ้านมหาดไทย ถวายธรรมาสน์ของเจ้าประคุณสมเด็จพระมหาวีรวงศ์ เลขานุการสมเด็จพระสังฆราช กรรมการมหาเถรสมาคม พระสงฆ์อนุโมทนา และพุทธศาสนิกชนผู้ร่วมพิธีร่วมสรงน้ำรอยพระพุทธบาทบัวคำ เป็นอันเสร็จพิธี
นายสุทธิพงษ์ จุลเจริญ ปลัดกระทรวงมหาดไทย เปิดเผยว่า รอยพระพุทธบาทบัวคำ เริ่มสร้างเมื่อวันศุกร์ ที่ 27 มกราคม พ.ศ. 2555 ตรงกับวันขึ้น 4 ค่ำ เดือน 3 กระทั่งแล้วเสร็จ เมื่อวันอาทิตย์ที่ 5 กุมภาพันธ์ พ.ศ 2555 วันขึ้น 13 ค่ำ เดือน 3 จากการที่พระครูพิพัฒน์วิทยาคม (หลวงพ่อเจริญ ฐานยุตโต) เจ้าคณะอำเภอหนองวัวซอ (ธ) ได้นิมิตในธรรมให้สร้างรอยพระพุทธบาทบัวคำ มาเป็นเวลาหลายสิบปีแล้ว จึงได้นำพาผู้มีจิตศรัทธาร่วมกันสร้างรอยพระพุทธบาทขึ้น เพื่อเป็นพุทธบูชา ธรรมบูชา สังฆบูชา เป็นพุทธศาสนสถานไว้ในพุทธศาสนาให้พุทธศาสนิกชนชาวจังหวัดอุดรธานีและจังหวัดใกล้เคียงได้กราบไหว้บูชา โดยศิษยานุศิษย์ได้จัดให้มีพิธีสรงน้ำรอยพระพุทธบาทบัวคำเป็นประจำทุกปี เพื่อความเป็นสิริมงคลของตนเองและครอบครัว

ที่มา : https://www.thaigov.go.th/news/contents/details/59369