รัฐบาลไทย-ข่าวทำเนียบรัฐบาล-กรมเจ้าท่าตั้งศูนย์ช่วยเหลือผู้ประสบอุทกภัย


วันอังคารที่ 4 ตุลาคม 2565
กรมเจ้าท่าตั้งศูนย์ช่วยเหลือผู้ประสบอุทกภัย
...
กรมเจ้าท่าได้ตั้งศูนย์ช่วยเหลือผู้ประสบอุทกภัยกรมเจ้าท่า ภาคที่ 7 ให้สำนักงานเจ้าท่าภูมิภาคสาขา สำนักงานพัฒนาและบำรุงรักษาทางน้ำที่ 8 บูรณาการเข้าช่วยเหลือผู้ประสบอุทกภัยภัยเนื่องจากมีฝนตกหนักในพื้นที่ สรุปผลการปฏิบัติงาน ณ เวลา 16.00 น. ดังนี้
1. สถานการณ์ระดับน้ำในพื้นที่
- แม่น้ำมูล อ.เมือง จ.อุบลราชธานี ล้นตลิ่ง 3.41 ม.
- แม่น้ำมูล อ.กันทรารมย์ จ.ศรีสะเกษ ล้นตลิ่ง 2.95 ม.
- แม่น้ำเลยบ้านฟากเลย อ.เมือง จ.เลย ล้นตลิ่ง 2.42 ม.
- แม่น้ำมูล อ.ท่าตูม จ.สุรินทร์ ล้นตลิ่ง 0.83 ม.
- แม่น้ำชี บ้านกุดกว้าง อ.เมือง จ.ขอนแก่น น้ำล้นตลิ่ง 0.70 ม.
- แม่น้ำชี อ.เมือง จ.ชัยภูมิ ล้นตลิ่ง 0.63 ม.
- ลำเชียงไกร อ.โนนสูง (ด่านขุนทด ) จ.นครราชสีมา ล้นตลิ่ง 0.40 ม.
- ลำน้ำเชิญ บ้านโนนหัน อ.ชุมแพ ล้นตลิ่ง 0.40 เมตร
- ลำน้ำพอง บ้านท่าเม่า อ.น้ำพอง จ.ขอนแก่น ล้นตลิ่ง 0.40 เมตร
- แม่น้ำโขง อ.เมือง จ.มุกดาหาร และ อ.เมือง จ.นครพนม ต่ำกว่าตลิ่ง
2. ศูนย์ช่วยเหลือผู้ประสบอุทกภัย จภ.7 อุบลราชธานี จัด จนท. 6 นาย จภ.7 (ขก.) จัดเจ้าหน้าที่ 3 นาย และ สบ.8 จัดเจ้าหน้าที่ 5 นาย รวมทั้งสิ้น 14 นาย รถยนต์ 5 คัน เรือ 4 ลำ รถบรรทุกติดตั้งเครน 1 คัน  ร่วมบูรณาการกับ ปภ.จังหวัดอุบลราชธานี และเทศบาลเมืองวารินชำราบ เข้าช่วยเหลือผู้ประสบอุทกภัยในพื้นที่ อ.วารินชำราบ จ.อุบลราชธานี จำนวน 3 ชุมชน ประกอบด้วย ชุมชนท่าบ้งมั่ง ชุมชนดีงาม และ ชุมชนหาดสวนยาง จำนวน 15 คน 5 ครัวเรือน
3. ศูนย์ช่วยเหลือผู้ประสบอุทกภัย จภ.7 นครราชสีมา จัดเจ้าหน้าที่ 6 นาย รถยนต์ 2 คัน เรือตรวจการณ์ เจ้าท่า 185 และรถยนต์ จำนวน 2 คัน บูรณาการกับ ปภ.จังหวัดนครราชสีมา และเทศบาลกำปัง เข้าช่วยขนย้ายสิ่งของและลำเลียงประชาชนออกจากพื้นที่ประสบอุทกภัย บริเวณ บ้านอ้อ ต.กำปัง อ.โนนไทย จ.นครราชสีมา  จำนวน 45 คน 20 ครัวเรือน
4. ศูนย์ช่วยเหลือผู้ประสบอุทกภัย จภ.7 ขอนแก่น จัดเจ้าหน้าที่ 4 นาย พร้อมยานพาหนะ เรือตรวจการณ์เจ้าท่า 184 เรือเจ็ทสกี 287 และรถยนต์ จำนวน 2 คัน เพื่อเข้าช่วยเหลือประชาชนที่ประสบอุทกภัยในพื้นที่บ้านพรหมนิมิต ตำบลโคกสี อำเภอเมือง จังหวัดขอนแก่น จำนวน 10 คน  4 เที่ยว จำนวน 3 ครัวเรือน
5. ศูนย์ช่วยเหลือผู้ประสบอุทกภัย จภ.7 นครพนม จัดเจ้าหน้าที่ 5 นาย เรือ 2 ลำ รถยนต์ 2 คัน บูรณาการกับ ปภ.จังหวัดเลย เข้าช่วยผู้ประสบอุทกภัยบริเวณถนนเจริญรัฐ หน้าเทศบาลเมืองเลย  แยกอาชีวะ คุ้มกกม่วงชี อ.เมือง จ.เลย
6. ศูนย์ฯ จภ.7 ทุกสาขา จัดเจ้าหน้าที่พร้อมยานพาหนะเข้าให้ความช่วยเหลือประชาชนที่ประสบอุทกภัยในพื้นที่ทันทีที่ได้รับแจ้งเหตุ และจัดเจ้าหน้าที่ติดตามสถานการณ์ พยากรณ์อากาศ รับข่าวสาร โทรศัพท์และสายด่วน 1199 ตลอด 24 ชั่วโมง

ที่มา : https://www.thaigov.go.th/news/contents/details/59992