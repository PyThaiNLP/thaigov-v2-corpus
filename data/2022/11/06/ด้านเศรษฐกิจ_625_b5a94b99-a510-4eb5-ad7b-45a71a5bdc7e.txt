รัฐบาลไทย-ข่าวทำเนียบรัฐบาล-ออมสิน จัดใหญ่ "มหกรรมการออม ประจำปี 2565"


วันพฤหัสบดีที่ 27 ตุลาคม 2565
พิมพ์
ออมสิน จัดใหญ่ "มหกรรมการออม ประจำปี 2565"
ออมสิน จัดใหญ่ "มหกรรมการออม ประจำปี 2565" เปิดจองสิทธิ์ฝากเงินรับกระปุกออมสิน รุ่นวันออมแห่งชาติ 31 ตุลาคม 2565 มากถึง 3 รุ่น เปิดตัวเงินฝากดอกเบี้ยสูงเดินหน้าส่งเสริมการออม
นายวิทัย รัตนากร ผู้อำนวยการธนาคารออมสิน เปิดเผยว่า ธนาคารออมสินขับเคลื่อนส่งเสริมการออมตามภารกิจหลักของธนาคาร โดยในปีนี้จัดมหกรรมการออม ประจำปี 2565 ขึ้นเป็นครั้งแรก เนื่องในโอกาสวันออมแห่งชาติ 31 ตุลาคม 2565 เพื่อสร้างกระแสชวนคนไทยจุดพลังการออมอย่างมีเป้าหมาย ผ่านผลิตภัณฑ์เงินฝากจัดโปรโมชัน และกิจกรรมส่งเสริมการออมต่าง ๆ มากมาย โดยเฉพาะการฝากเงินเพื่อรับกระปุกออมสินรุ่นวันออมแห่งชาติ ซึ่งปีนี้ผู้ฝากเงินสามารถจองสิทธิ์รับกระปุกได้มากถึง 3 รุ่น ทั้งรุ่นสำหรับบุคคลทั่วไปเลือกรับได้ที่สาขา และกระปุกออมสินลวดลาย Digital Art อีก 2 รุ่น สำหรับบุคคลทั่วไป และนักเรียนของสถานศึกษา Digital School Bank ในโครงการของธนาคารออมสิน
สำหรับการฝากเงินเพื่อรับกระปุกออมสิน ซึ่งเป็นสัญลักษณ์ของการออม ในปีนี้ผู้ฝากเงินสามารถจองสิทธิ์ฝากเงินได้ล่วงหน้าผ่านช่องทางและรายละเอียดดังนี้
1 กระปุกรถตู้ Social Bank จองสิทธิ์ฝากเงิน ที่เว็บไซต์ www.gsb.or.th หรือ Line Official : GSB Society ระหว่างวันที่ 27-30 ตุลาคม 2565 ฝากเงินตั้งแต่ 500 บาทขึ้นไป  ที่สาขาธนาคาร ในวันที่ 31 ต.ค. – 3 พ.ย.65
2 กระปุกออมสิน “ไหลมาเทมา” ออกแบบโดย ป๊อด-ธนชัย อุชชิน สามารถจองสิทธิ์ฝากเงินทางเว็บไซต์ GSB Metaverse (สำหรับบุคคลธรรมดา) ในวันที่ 31 ต.ค. – 14 พ.ย.65 ฝากเงินตั้งแต่ 500 บาทขึ้นไป ในวันที่ 4 – 30 พ.ย.65
3 กระปุกออมสิน “ออมสุขออมสิน” ออกแบบโดย PUCK-ไตรภัค สุภวัฒนา สามารถจองสิทธิ์ทางเว็บไซต์ GSB Metaverse วันที่ 31 ต.ค. – 30 พ.ย.65 และเปิดบัญชีเงินฝากใหม่และฝากเงิน 100 บาทขึ้นไป ระหว่างวันที่ 4 - 15 ธ.ค.65  ทั้งนี้ขอสงวนสิทธิ์เฉพาะนักเรียนในโครงการ Digital School Bank เท่านั้น
นอกจากนี้ ยังมีผลิตภัณฑ์เงินฝากโปรโมชันพิเศษในมหกรรมการออม ให้อัตราดอกเบี้ยสูง พร้อมเงื่อนไขพิเศษ และกิจกรรมประกวด GSB TikTok Challenge : ออมเงินกับออมสิน ชิงเงินรางวัลมูลค่ารวมกว่า 48,000 บาท ที่จะหมดเขตส่งผลงานในวันที่ 29 ตุลาคม 2565 และประกาศผลผู้ได้รับรางวัลในวันที่ 31 ตุลาคม 2565 ในโอกาสนี้ด้วย
ธนาคารออมสินชวนคนไทยจุดพลังการออมอย่างมีเป้าหมาย ในงาน "มหกรรมการออม ประจำปี 2565" เนื่องในโอกาสวันออมแห่งชาติ 31 ตุลาคม 2565 ติดตามรายละเอียดเพิ่มเติมได้ที่ www.gsb.or.th หรือสอบถามเพิ่มเติมที่ GSB Contact Center โทร. 1115
https://www.gsb.or.th/news/gsbpr39-65/
--------------------------------------------------------------------------------------------
ออมสิน เปิดจองสิทธิ์ฝากเงิน รับกระปุกออมสินที่ระลึกเนื่องในวันออมแห่งชาติ
เนื่องในวันออมแห่งชาติ 31 ตุลาคม 2565 ธนาคารออมสิน จัดงานมหกรรมการออม : GSB Savings Festival เชิญชวนคนไทยทุกเพศ ทุกวัย ออมเงินกับออมสิน เห็นความสำคัญและมีการวางแผนการออมอย่างมีเป้าหมาย สำหรับการฝากเงินเพื่อรับกระปุกออมสิน ซึ่งปีนี้จัดทำขึ้นด้วยกัน 3 รุ่น โดยสามารถจองสิทธิ์ฝากเงินล่วงหน้าได้แล้ว ผ่านทางเว็บไซต์ www.gsb.or.th หรือ LINE Official : GSB Society ระหว่างวันที่ 27 – 30 ต.ค. 65 และฝากเงินตั้งแต่ 500 บาทขึ้นไปที่สาขาในวันที่ 31 ต.ค. – 3 พ.ย. 65 จะได้รับกระปุกรถตู้ Social Bank และจองสิทธิ์ทางเว็บไซต์ GSB Metaverse ตั้งแต่วันที่ 31 ต.ค. - 30 พ.ย. 65 สำหรับบุคคลทั่วไป รับกระปุกออมสินลาย “ไหลมาเทมา” ออกแบบโดย ป๊อด-ธนชัย อุชชิน และสมาชิกนักเรียนในโครงการ Digital School Bank รับกระปุกออมสินลาย “ออมสุขออมสิน” ออกแบบโดย PUCK-ไตรภัค สุภวัฒนา โดยสามารถติดตามรายละเอียดเพิ่มเติมได้ที่ www.gsb.or.th หรือสอบถามที่ GSB Contact Center โทร. 1115

ที่มา : https://www.thaigov.go.th/news/contents/details/60910