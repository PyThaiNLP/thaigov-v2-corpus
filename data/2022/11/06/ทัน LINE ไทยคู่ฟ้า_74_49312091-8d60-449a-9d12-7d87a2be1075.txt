รัฐบาลไทย-ข่าวทำเนียบรัฐบาล-รัฐบาลพร้อมรับ “ฝนเพิ่ม” ปลาย ก.ย. - ต.ค. 65 กำหนดเกณฑ์ระบายน้ำเขื่อนเจ้าพระยา พร่องน้ำเขื่อน – เตรียมทุ่งรับน้ำ


วันศุกร์ที่ 23 กันยายน 2565
รัฐบาลพร้อมรับ “ฝนเพิ่ม” ปลาย ก.ย. - ต.ค. 65 กำหนดเกณฑ์ระบายน้ำเขื่อนเจ้าพระยา พร่องน้ำเขื่อน – เตรียมทุ่งรับน้ำ
.....
กองอำนวยการน้ำแห่งชาติ (กอนช.) คาดว่าสถานการณ์น้ำช่วงปลายเดือน ก.ย. - ต.ค. 65 จะเพิ่มสูงขึ้น เนื่องจากจะมีร่องมรสุมพาดผ่านและอาจมีพายุ 1 - 2 ลูก ประกอบกับไทยอยู่ในช่วงลานีญา ซึ่งจะมีปริมาณฝนมากกว่าปกติ 20% จึงเตรียมพร่องน้ำในเขื่อนต่าง ๆ และกำหนดเกณฑ์ระบายน้ำ โดยหากน้ำเหนือเขื่อนเจ้าพระยามีปริมาณ 2,500 ลบ.ม./วินาที จะบริหารน้ำไปยังท้ายเขื่อนและระบายออกทางทิศตะวันออกและตะวันตก และลดปริมาณน้ำสถานี อ.บางไทร จ.พระนครศรีอยุธยา เหลือ 3,000 ลบ.ม./วินาที เพื่อเพิ่มศักยภาพการระบายน้ำหากฝนตกหนักในพื้นที่ กทม. และปริมณฑล
.
นอกจากนี้ จะใช้ทุ่งรับน้ำของลุ่มน้ำเจ้าพระยาตอนล่าง ซึ่งปัจจุบันเก็บเกี่ยวผลผลิตไปแล้วกว่า 90% คาดว่าจะเสร็จสิ้นปลายเดือน ก.ย. โดยจะรับน้ำเข้าทุ่งในปริมาณที่ไม่สร้างความเสียหายแก่ประชาชน และจะพิจารณาเรื่องการปล่อยปลาเพื่อเป็นอาหารและรายได้เสริมแก่ประชาชนระหว่างรับน้ำด้วย เมื่อสถานการณ์คลี่คลายจะเร่งระบายน้ำออกจากทุ่ง โดยให้เหลือน้ำไว้เพียงพอกับการเพาะปลูกพืชฤดูแล้ง
.
อ่านเพิ่มเติม คลิก >> https://www.thaigov.go.th/news/contents/details/59528
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/59586