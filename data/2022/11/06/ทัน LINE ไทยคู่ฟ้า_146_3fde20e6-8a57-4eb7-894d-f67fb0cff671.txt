รัฐบาลไทย-ข่าวทำเนียบรัฐบาล-สุดยอด! 3 แหล่งท่องเที่ยวไทย ติด TOP 100 “แหล่งท่องเที่ยวยั่งยืนของโลก” ประจำปี 2022


วันอังคารที่ 18 ตุลาคม 2565
สุดยอด! 3 แหล่งท่องเที่ยวไทย ติด TOP 100 “แหล่งท่องเที่ยวยั่งยืนของโลก” ประจำปี 2022
.....
นายอนุชา บูรพชัยศรี รองเลขาธิการนายกรัฐมนตรีฝ่ายการเมือง ปฏิบัติหน้าที่โฆษกประจำสำนักนายกรัฐมนตรี เผยว่า องค์การบริหารการพัฒนาพื้นที่พิเศษเพื่อการท่องเที่ยวอย่างยั่งยืน (อพท.) ได้เข้าร่วมพิธีและรับมอบประกาศแหล่งท่องเที่ยวยั่งยืน 100 แห่งของโลก ประจำปี 2022 (Top 100 Destination Sustainability Stories 2022) ณ กรุงเอเธนส์ ประเทศกรีซ
.
งานดังกล่าวจัดโดย Green Destinations Foundation ซึ่งเป็นหน่วยงานที่ไม่แสวงหากำไรระดับโลก ที่ให้ความสำคัญกับสิ่งแวดล้อมจากประเทศเนเธอร์แลนด์ ร่วมกับหน่วยงานพันธมิตรด้านการท่องเที่ยวจากทั่วโลก
.
สำหรับแหล่งท่องเที่ยวไทยที่ได้รับการคัดเลือกในปีนี้ ประกอบด้วย
• เกาะหมาก จ.ตราด ถือว่าเป็นแหล่งท่องเที่ยวคาร์บอนต่ำ (Low Carbon Destination) แห่งแรกของไทย
• บ้านห้วยปูแกง จ.แม่ฮ่องสอน และวิสาหกิจชุมชนท่องเที่ยวสาปยา จ.ชัยนาท ทั้งสองแห่งได้ให้ความสำคัญกับการท่องเที่ยวโดยชุมชน (Community Based Tourism) มุ่งพัฒนาทักษะฝีมือสมาชิก สร้างสรรค์ผลิตภัณฑ์ชุมชน เพื่อนำมาจำหน่ายให้นักท่องเที่ยว ควบคู่กับการส่งเสริมสภาวะแวดล้อมของแหล่งท่องเที่ยว
.
ทั้งนี้ การรับรางวัลดังกล่าว นอกจากจะเป็นการประชาสัมพันธ์สถานที่ท่องเที่ยวที่ได้รับการรับรองตามมาตรฐานสากลในไทยแล้ว ยังเป็นการแสดงเจตนารมณ์ต่อนานาชาติว่า ไทยให้ความสำคัญกับแนวคิดเพื่อ "รักษาและคงความสมดุล" แก่สิ่งแวดล้อม
.
อ่านเพิ่มเติม คลิก https://www.thaigov.go.th/news/contents/details/60443
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/60549