รัฐบาลไทย-ข่าวทำเนียบรัฐบาล-ชวนรู้จัก “AMBER ALERTS” ฟีเจอร์เเจ้งเตือนเหตุเด็กถูกลักพาตัว เพิ่มโอกาสพบเด็กสูญหายด้วยพลังโซเชียลมีเดีย


วันอังคารที่ 30 สิงหาคม 2565
ชวนรู้จัก “AMBER ALERTS” ฟีเจอร์เเจ้งเตือนเหตุเด็กถูกลักพาตัว เพิ่มโอกาสพบเด็กสูญหายด้วยพลังโซเชียลมีเดีย
.....
ตำรวจสอบสวนกลางและภาคีเครือข่าย จับมือบริษัท Meta เปิดตัวฟีเจอร์ “เเจ้งเตือนเหตุเด็กถูกลักพาตัว (AMBER ALERTS)” บนหน้าฟีดของ Facebook และ Instagram ในประเทศไทย เพื่อเพิ่มโอกาสในการพบเด็กที่สูญหายด้วยพลังของโซเชียลมีเดีย เป็นระบบแจ้งเตือนที่กระตุ้นให้ผู้ใช้งานในพื้นที่ที่กำหนดช่วยสอดส่อง ระบุเบาะแส ตามหาเด็ก - เยาวชนที่สูญหาย ซึ่งไทยนับเป็นประเทศที่ 27 ของโลก และที่ 6 ในภูมิภาคเอเชียแปซิฟิก ที่มีการเปิดใช้ระบบดังกล่าว
.
การแจ้งเตือนนี้จะมีการรวบรวมข้อมูลที่สำคัญเกี่ยวกับเด็ก - เยาวชนที่หายตัวไป เช่น รูปภาพ คำบรรยาย ตำแหน่งที่เกิดเหตุการณ์ลักพาตัว ฯลฯ ซึ่งการแชร์ข้อมูลเหล่านี้กับเพื่อนในโซเชียลมีเดีย จะช่วยให้สามารถกระจายข้อมูลไปในวงกว้างได้มากยิ่งขึ้น
.
เกณฑ์ในการเปิดใช้งาน AMBER Alerts ในประเทศไทยของผู้ดูแล จะใช้สำหรับกรณีที่ร้ายแรงมากเท่านั้น ดังนี้
-ผู้สูญหายเป็นเด็กอายุไม่ถึง 18 ปี
-มีการแจ้งความกับพนักงานสอบสวนในพื้นที่ที่เด็กถูกลักพาตัวแล้ว
-ผู้บังคับใชักฎหมายมีความเชื่อตามสมควรว่าเด็กถูกลักพาตัว - มีความเสี่ยงที่จะเสียชีวิต/ได้รับบาดเจ็บสาหัส
-มีข้อมูลเพียงพอให้ประชาชนสามารถระบุเบาะแสที่เกี่ยวข้องกับเด็กได้ เช่น คำอธิบาย เสื้อผ้า ภาพถ่าย หรือยานพาหนะที่เด็กถูกพบเห็นครั้งสุดท้าย
.
หรือหากประชาชนพบเบาะแสเด็กถูกลักพาตัว สามารถแจ้งได้ที่สายด่วน 1195
Cr. กองบัญชาการตำรวจสอบสวนกลาง / thaiamber.org
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/58638