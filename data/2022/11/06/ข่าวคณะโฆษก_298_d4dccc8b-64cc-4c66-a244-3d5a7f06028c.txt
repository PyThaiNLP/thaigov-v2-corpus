รัฐบาลไทย-ข่าวทำเนียบรัฐบาล-รัฐบาลชวนโหลดแอป “ThaiWater”  ติดตามสถานการณ์น้ำ/ฝน/เขื่อน/พายุ ทั่วประเทศ รวมข้อมูลไว้ให้จากกว่า 50 หน่วยงาน


วันเสาร์ที่ 1 ตุลาคม 2565
พิมพ์
รัฐบาลชวนโหลดแอป “ThaiWater”  ติดตามสถานการณ์น้ำ/ฝน/เขื่อน/พายุ ทั่วประเทศ รวมข้อมูลไว้ให้จากกว่า 50 หน่วยงาน
รัฐบาลชวนโหลดแอป “ThaiWater”  ติดตามสถานการณ์น้ำ/ฝน/เขื่อน/พายุ ทั่วประเทศ รวมข้อมูลไว้ให้จากกว่า 50 หน่วยงาน
วันนี้ (1 ต.ค.65) นางสาวรัชดา ธนาดิเรก รองโฆษกประจำสำนักนายกรัฐมนตรี เปิดเผยว่า เพื่อให้ประชาชนรับทราบข้อมูลสถานการณ์น้ำที่ถูกต้องและฉับไว สถาบันสารสนเทศทรัพยากรน้ำ (องค์การมหาชน) หรือ สสน. ได้จัดทำแอปพลิเคชัน “ThaiWater” รู้น้ำ รู้อากาศ ทันใจทุกสถานการณ์ โดยแอปนี้  ได้รวบรวมข้อมูลเรื่องน้ำจากหน่วยงานภาครัฐและเอกชนกว่า 50 หน่วยงาน เพื่อให้ประชาชนสามารถติดตามสถานการณ์น้ำของประเทศไทยตั้งแต่ภาพรวมระดับประเทศ ลงมาถึงระดับจังหวัด และรายละเอียดแต่ละด้าน โดยแสดงข้อมูลฝน ระดับน้ำ สถานการณ์เขื่อน คลื่นลม และพายุ มีทั้งแบบสถานการณ์ปัจจุบันและข้อมูลคาดการณ์ล่วงหน้า
นอกจากนี้ ยังสามารถกดเพิ่ม “สถานที่โปรด” ซึ่งก็คือการเพิ่มจังหวัดต่างๆ ที่ต้องการดูข้อมูล และดูการ “แจ้งข่าว” เกี่ยวกับสถานการณ์น้ำต่างๆ ในตัวแอปได้ด้วย ผู้ที่สนใจสามารถดาวน์โหลดแอป “ThaiWater “ ได้ทั้งในเพลย์สโตร์และแอปสโตร์
—————-

ที่มา : https://www.thaigov.go.th/news/contents/details/59904