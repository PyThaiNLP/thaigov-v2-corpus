รัฐบาลไทย-ข่าวทำเนียบรัฐบาล-นายกรัฐมนตรียินดีและชื่นชม "โตโน่" ทำความดีเพื่อสังคม


วันอาทิตย์ที่ 23 ตุลาคม 2565
พิมพ์
นายกรัฐมนตรียินดีและชื่นชม "โตโน่" ทำความดีเพื่อสังคม
นายกรัฐมนตรียินดีและชื่นชม "โตโน่" ทำความดีเพื่อสังคม
วันที่ 23 ตุลาคม 2565 นายอนุชา บูรพชัยศรี รองเลขาธิการนายกรัฐมนตรีฝ่ายการเมือง ปฎิบัติหน้าที่โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม แสดงความชื่นชม นายภาคิน คำวิลัยศักดิ์ หรือ โตโน่ นักร้องและนักแสดง และยินดีที่สามารถบรรลุภารกิจว่ายน้ำข้ามลำน้ำโขง ระดมเงินจัดซื้ออุปกรณ์การแพทย์ให้โรงพยาบาลนครพนม และโรงพยาบาลแขวงคำม่วน สปป.ลาว ภายใต้ชื่อกิจกรรม One Man And The River หนึ่งคนว่าย หลายคนให้
"ขอแสดงความยินดีและชื่นชม ที่ช่วยกันทำความดีให้สังคม ยอมเสียสละ อดทน ฝึกฝน ด้วยความเข้มแข็ง และด้วยจิตใจอันมุ่งมั่น จนสามารถปฎิบัติภารกิจได้สำเร็จตามที่มุ่งหวังไว้" พลเอก ประยุทธ์ จันทร์โอชา กล่าว
.................

ที่มา : https://www.thaigov.go.th/news/contents/details/60765