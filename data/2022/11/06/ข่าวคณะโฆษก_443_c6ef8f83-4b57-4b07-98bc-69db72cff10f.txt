รัฐบาลไทย-ข่าวทำเนียบรัฐบาล-​โฆษกรัฐบาลเผย ภริยานายกฯ นำคณะคู่สมรสคณะรัฐมนตรีเยี่ยมชมพิพิธภัณฑ์ศิลป์แผ่นดิน เพื่อเทิดพระเกียรติ สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง


วันพฤหัสบดีที่ 20 ตุลาคม 2565
พิมพ์
​โฆษกรัฐบาลเผย ภริยานายกฯ นำคณะคู่สมรสคณะรัฐมนตรีเยี่ยมชมพิพิธภัณฑ์ศิลป์แผ่นดิน เพื่อเทิดพระเกียรติ สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง
​โฆษกรัฐบาลเผย ภริยานายกฯ นำคณะคู่สมรสคณะรัฐมนตรีเยี่ยมชมพิพิธภัณฑ์ศิลป์แผ่นดิน เพื่อเทิดพระเกียรติ สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง
วันนี้ (วันที่ 20 ตุลาคม 2565) นายอนุชา บูรพชัยศรี รองเลขาธิการนายกรัฐมนตรีฝ่ายการเมือง ปฏิบัติหน้าที่โฆษกประจำสำนักนายกรัฐมนตรี เปิดเผยว่า ในวันนี้ (20 ตุลาคม 2565) ระหว่างเวลา 08.45 – 13.30 น. รศ. นราพร จันทร์โอชา ภริยาพลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม มีกำหนดการนำคณะคู่สมรสคณะรัฐมนตรีเยี่ยมชมพิพิธภัณฑ์ศิลป์แผ่นดิน ตำบลเกาะเกิด อำเภอบางปะอิน จังหวัดพระนครศรีอยุธยา เนื่องในโอกาสมหามงคลเฉลิมพระชนมพรรษา 90 พรรษา 12 สิงหาคม 2565 เพื่อเป็นการเทิดพระเกียรติ สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง
โฆษกประจำสำนักนายกรัฐมนตรี กล่าวเพิ่มเติมว่า พิพิธภัณฑ์ศิลป์แผ่นดิน เป็นที่จัดแสดงนิทรรศการงานฝีมือช่างของสถาบันสิริกิติ์ สวนจิตรลดา และผลงานศิลปหัตถกรรมของมูลนิธิส่งเสริมศิลปาชีพ ในสมเด็จพระนางเจ้าสิริกิดิ์ พระบรมราชินีนาถ พระบรมราชชนนีพันปีหลวง ที่ได้คัดเลือกจากงานที่มีความงดงาม มีเอกลักษณ์ ทรงคุณค่าจนถือเป็นศิลปหัตถกรรมของแผ่นดิน
ทั้งนี้ สำหรับผู้ที่สนใจเยี่ยมชมพิพิธภัณฑ์ศิลป์แผ่นดิน สามารถเยี่ยมชมได้ทุกวันพุธ – วันอาทิตย์ เวลา 10.00 – 15.30 น. ณ พิพิธภัณฑ์ศิลป์แผ่นดิน ตำบลเกาะเกิด อำเภอบางปะอิน จังหวัดพระนครศรีอยุธยา

ที่มา : https://www.thaigov.go.th/news/contents/details/60647