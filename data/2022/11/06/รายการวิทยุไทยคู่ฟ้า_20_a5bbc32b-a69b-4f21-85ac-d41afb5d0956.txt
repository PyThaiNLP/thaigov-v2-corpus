รัฐบาลไทย-ข่าวทำเนียบรัฐบาล-อนุมัติ 933 ล้านบาท อุดหนุนเด็กแรกเกิดกว่า 2.3 ล้านคน


วันจันทร์ที่ 19 กันยายน 2565
พิมพ์
อนุมัติ 933 ล้านบาท อุดหนุนเด็กแรกเกิดกว่า 2.3 ล้านคน
วันเสาร์ที่ 17 กันยายน 2565
ต่อจากนี้ไป ขอเชิญรับฟังไทยคู่ฟ้า
รัฐบาลให้ความสำคัญกับการดูแลเด็กไทยในช่วงปฐมวัยอย่างต่อเนื่อง โดยอนุมัติงบกลางประจำปี
2565 สำหรับโครงการเงินอุดหนุนเพื่อการเลี้ยงดูเด็กแรกเกิด จำนวน 933 ล้านบาท
เพื่อจ่ายเป็นเงินอุดหนุนให้แก่กลุ่มเป้าหมายที่ได้รับสิทธิเพิ่มเติมจากที่ประมาณการไว้ในเดือน ก.ย.2565
จำนวน 2,354,558 คน โดยเด็กแรกเกิดในครัวเรือนที่สมาชิกมีรายได้เฉลี่ยไม่เกิน 100,000 บาท/คน/ปี
จะได้รับเงินอุดหนุนในอัตราคนละ 600 บาท/เดือน ตั้งแต่แรกเกิดจนถึงอายุ 6 ปี
ซึ่งเป็นช่วงวัยสำคัญในการส่งเสริมพัฒนาการ เพื่อเป็นการแบ่งเบาภาระค่าใช้จ่ายของครอบครัว
ให้เด็กแรกเกิดได้รับการเลี้ยงดูอย่างมีคุณภาพ มีพัฒนาการเหมาะสมตามวัย
ตลอดจนเป็นประชากรที่มีคุณภาพของประเทศในอนาคต
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/59393