รัฐบาลไทย-ข่าวทำเนียบรัฐบาล-ธ.ก.ส.บรรเทาภาระหนี้-ให้สินเชื่อดอกเบี้ยต่ำ ช่วยเกษตรกรประสบอุทกภัย


วันพุธที่ 19 ตุลาคม 2565
ธ.ก.ส.บรรเทาภาระหนี้-ให้สินเชื่อดอกเบี้ยต่ำ ช่วยเกษตรกรประสบอุทกภัย
วันอังคารที่ 18 ตุลาคม 2565
ต่อจากนี้ไป ขอเชิญรับฟังไทยคู่ฟ้า
รัฐบาลบรรเทาภาระหนี้สินแก่เกษตรกร โดย
ธ.ก.ส.ปรับโครงสร้างพร้อมขยายระยะเวลาชำระหนี้ให้ตามศักยภาพที่แท้จริง
สำหรับลูกหนี้สถานะปกติหากชำระตามกำหนดเวลาจะได้รับคืนดอกเบี้ยร้อยละ 20 ของดอกเบี้ยที่ชำระจริง
สูงสุด 2,000 บาท/ราย ส่วนผู้ที่มีหนี้เป็นภาระหนัก เช่น หนี้ NPL
เมื่อชำระหนี้เสร็จสิ้นเป็นรายสัญญาจะได้รับพิจารณาลดดอกเบี้ยค้างชำระตามสัดส่วน ตั้งแต่บัดนี้ – 31
ธ.ค.2565 นอกจากนี้ ยังมีสินเชื่อดอกเบี้ยต่ำสำหรับผู้ประสบภัยธรรมชาติ ได้แก่
สินเชื่อเพื่อค่าใช้จ่ายฉุกเฉินจำเป็น รายละไม่เกิน 50,000 บาท
และสินเชื่อเพื่อซ่อมแซมบ้านเรือนหรือเครื่องมือเกษตร รายละไม่เกิน 500,000 บาท
ผู้สนใจแจ้งความประสงค์ได้ที่ ธ.ก.ส.ทุกสาขาทั่วประเทศ สอบถามโทร 02-555-0555 ได้ตลอด 24 ชม.
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/60487