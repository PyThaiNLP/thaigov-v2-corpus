รัฐบาลไทย-ข่าวทำเนียบรัฐบาล-ปลัดกระทรวงยุติธรรม สั่งการเร่งให้ความช่วยเหลือเยียวยาผู้บาดเจ็บและครอบครัวผู้เสียชีวิตหนองบัวลำภู ภายใต้นโยบาย รมว.ยุติธรรม “ยุติธรรมสร้างสุข ยุติธรรมเชิงรุก สร้างสุขให้ประชาชน


วันศุกร์ที่ 7 ตุลาคม 2565
พิมพ์
ปลัดกระทรวงยุติธรรม สั่งการเร่งให้ความช่วยเหลือเยียวยาผู้บาดเจ็บและครอบครัวผู้เสียชีวิตหนองบัวลำภู ภายใต้นโยบาย รมว.ยุติธรรม “ยุติธรรมสร้างสุข ยุติธรรมเชิงรุก สร้างสุขให้ประชาชน
ปลัดกระทรวงยุติธรรม สั่งการเร่งให้ความช่วยเหลือเยียวยาผู้บาดเจ็บและครอบครัวผู้เสียชีวิตหนองบัวลำภู ภายใต้นโยบาย รมว.ยุติธรรม “ยุติธรรมสร้างสุข ยุติธรรมเชิงรุก สร้างสุขให้ประชาชน
ในวันศุกร์ที่ 7 ตุลาคม 2565 นางพงษ์สวาท กายอรุณสุทธิ์ ปลัดกระทรวงยุติธรรม สั่งการให้ความช่วยเหลือเยียวยาผู้บาดเจ็บและครอบครัวผู้เสียชีวิตจากกรณีอดีตตำรวจคลั่งก่อเหตุกราดยิงศูนย์เด็กเล็กที่จังหวัดหนองบัวลำภู ตามพระราชบัญญัติค่าตอบแทนผู้เสียหายและค่าทดแทน และค่าใช้จ่ายแก่จำเลยในคดีอาญา พ.ศ. 2544 และที่แก้ไขเพิ่มเติม (ฉบับที่ 2) พ.ศ. 2559 โดยเร่งด่วน เนื่องจากเป็นเหตุการณ์สะเทือนขวัญร้ายแรงในระดับประเทศและนานาประเทศต่างสนใจ ห่วงใยกับเหตุการณ์ดังกล่าวเป็นอย่างมากเพราะกระทำต่อเด็กอายุน้อยมาก จึงอนุมัติช่วยเหลือเยียวยาด้วยความรวดเร็วที่สุด
ทั้งนี้ ที่ประชุมคณะอนุกรรมการพิจารณาค่าตอบแทนผู้เสียหายและค่าทดแทนและค่าใช้จ่ายแก่จำเลยในคดีอาญา ประจำจังหวัดหนองบัวภู เมื่อเวลา 09.30 น. โดยมี นายสุวิทย์ จันทร์หวร รองผู้ว่าราชการจังหวัดหนองบัวลำภู รักษาราชการแทนผู้ว่าราชการจังหวัดหนองบัวลำภู ในฐานะประธานคณะอนุกรรมการฯ พร้อมด้วยคณะอนุกรรมการฯ และนางนงนุช กุมศัสตรา ยุติธรรมจังหวัดหนองบัวลำภู ในฐานะเลขานุการฯ ได้ประชุมพิจารณาให้ความช่วยเหลือ สรุปดังนี้
1. อนุมัติรายผู้เสียชีวิต จำนวน 36 ราย รายละ 110,000 บาท รวมเป็นเงิน 3,960,000 บาท (ไม่รวมรายก่อเหตุเพราะไม่อนุมัติให้ความช่วยเหลือ)
2. อนุมัติในหลักการให้ความช่วยเหลือผู้ได้บาดเจ็บ จำนวน 10 ราย  แต่ทั้งนี้เนื่องจากอยู่ระหว่างการรักษาตัวอยู่ที่โรงพยาบาล หากรักษาเรียบร้อยแล้วจะคำนวณค่ารักษาพยาบาลตามที่จ่ายจริงตามที่กฎหมายกำหนด โดยสำนักงานยุติธรรมจังหวัดหนองบัวลำภูจะประสานหลักฐานต่าง ๆ เพื่อให้การช่วยเหลือต่อไป

ที่มา : https://www.thaigov.go.th/news/contents/details/60182