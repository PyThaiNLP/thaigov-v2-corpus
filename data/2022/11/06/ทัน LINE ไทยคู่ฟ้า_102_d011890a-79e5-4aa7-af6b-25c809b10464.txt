รัฐบาลไทย-ข่าวทำเนียบรัฐบาล-สำนักนายกฯ เปิด “ไลน์สร้างสุข” ใช้ระบบ TraffyFondue เป็นช่องทางที่ 6 รับเรื่องร้องทุกข์จากประชาชน


วันจันทร์ที่ 3 ตุลาคม 2565
สำนักนายกฯ เปิด “ไลน์สร้างสุข” ใช้ระบบ TraffyFondue เป็นช่องทางที่ 6 รับเรื่องร้องทุกข์จากประชาชน
.....
สำนักงานปลัดสำนักนายกรัฐมนตรี (สปน.) เปิด “ไลน์สร้างสุข” รับเรื่องร้องเรียนผ่านระบบ TraffyFondue ให้ประชาชนสามารถใช้งานได้ฟรี เพียงส่งรูปถ่าย ระบุตำแหน่งและประเภทของปัญหา เข้าสู่ไลน์ TraffyFondue ระบบจะส่งต่อไปยังหน่วยงานและเจ้าหน้าที่ที่รับผิดชอบทันที โดยผู้แจ้งสามารถติดตามการแก้ปัญหาได้
.
ประชาชนยังสามารถร้องทุกข์ผ่าน 5 ช่องทางเดิม ได้แก่ สายด่วน 1111 ไปรษณีย์ 1111 เว็บไซต์ www.1111.go.th และ แอปพลิเคชัน PSC 1111 ซึ่งปีงบประมาณ 2565 รับเรื่องร้องทุกข์รวม 200,024 เรื่อง ยุติได้แล้ว 97% ส่วนที่เหลือเป็นเรื่องซับซ้อนอยู่ระหว่างดำเนินการ ทั้งนี้ ปัจจุบันมี อปท. รวมถึง กทม. ใช้ระบบนี้อยู่แล้วกว่า 1,700 แห่ง สปน. จะประสานความร่วมมือให้ อปท. ร่วมกันใช้ระบบนี้รับเรื่องร้องทุกข์ให้มากที่สุด เพื่อให้อยู่บนระบบฐานข้อมูลเดียวกันทั้งประเทศ
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/59980