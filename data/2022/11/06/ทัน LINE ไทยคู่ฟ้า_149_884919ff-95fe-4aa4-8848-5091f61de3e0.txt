รัฐบาลไทย-ข่าวทำเนียบรัฐบาล-ฉลุย! 11 โรงงานไก่ไทยส่งออกไก่ไปซาอุฯ ได้แล้วทุกชิ้นส่วน สร้างรายได้เข้าประเทศต่อเนื่อง


วันอังคารที่ 18 ตุลาคม 2565
ฉลุย! 11 โรงงานไก่ไทยส่งออกไก่ไปซาอุฯ ได้แล้วทุกชิ้นส่วน สร้างรายได้เข้าประเทศต่อเนื่อง
.....
กระทรวงพาณิชย์ เผยข่าวดีหลังองค์การอาหารและยาซาอุดีอาระเบีย (SFDA) ได้แก้ไขข้อมูลบนเว็บไซต์ที่อนุญาตให้โรงงานไก่ไทย 11 โรงงาน สามารถส่งออกไก่สด ไก่แปรรูป ไก่ปรุงสุก เข้าประเทศซาอุดีอาระเบียได้อย่างครบถ้วน ทุกด่านทั่วประเทศ โดยมีผลตั้งแต่ 11 ต.ค. 65 เป็นต้นมา
.
นับเป็นอีกหนึ่งความสำเร็จของรัฐบาลในการเร่งแก้ปัญหาการส่งออกชิ้นส่วนไก่ไปซาอุฯ ซึ่งเป็นหนึ่งในตลาดส่งออกที่สำคัญของไทย ที่จะช่วยเพิ่มมูลค่าและทำรายได้เข้าประเทศให้มากขึ้น
.
และขณะนี้ไทยได้ยื่นรายชื่อโรงงานชำแหละเนื้อไก่อีก 27 โรงงานกับทาง SFDA เพื่อการตรวจโรงงานต่อไป เช่นเดียวเนื้อสัตว์ชนิดอื่นอย่างเนื้อวัว เนื้อแพะ ที่ในอนาคตจะมีโอกาสส่งออกได้มากขึ้น โดยอยู่ระหว่างการประสานงานจากทั้ง 2 ประเทศ
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/60555