รัฐบาลไทย-ข่าวทำเนียบรัฐบาล-นายวีรศักดิ์ หวังศุภกิจโกศล รัฐมนตรีช่วยว่าการกระทรวงคมนาคม เป็นประธานเปิด “โครงการบูรณาการสร้างมาตรการความปลอดภัยในการใช้รถราชการ ระยะที่ 1”


วันศุกร์ที่ 23 กันยายน 2565
นายวีรศักดิ์ หวังศุภกิจโกศล รัฐมนตรีช่วยว่าการกระทรวงคมนาคม เป็นประธานเปิด “โครงการบูรณาการสร้างมาตรการความปลอดภัยในการใช้รถราชการ ระยะที่ 1”
...
นายวีรศักดิ์ หวังศุภกิจโกศล รัฐมนตรีช่วยว่าการกระทรวงคมนาคม เป็นประธานในพิธีเปิด “โครงการบูรณาการสร้างมาตรการความปลอดภัยในการใช้รถราชการ ระยะที่ 1” ณ สำนักงานขนส่งจังหวัดขอนแก่น สาขาอำเภอบ้านไผ่ พร้อมด้วยนายเชวงศักดิ์ เร่งไพบูลย์วงษ์ ที่ปรึกษารัฐมนตรีช่วยว่าการกระทรวงคมนาคม โดยมี นายเสกสม อัครพันธุ์ รองอธิบดีกรมการขนส่งทางบก กล่าวรายงาน และ นายกิจจา หมอกเจริญ ปลัดอำเภอบ้านไผ่ นายประสิทธิ์ กล้าทำ ขนส่งจังหวัดขอนแก่น นายสราวุธ เวชกูล หัวหน้าสำนักงานขนส่งจังหวัดขอนแก่น  หัวหน้าส่วนราชการในพื้นที่ ผู้นำท้องถิ่น ผู้แทนภาคเอกชน สื่อมวลชน ประชาชนในพื้นที่ ร่วมให้การต้อนรับ ในวันที่ 23 กันยายน 2565
นายวีรศักดิ์ หวังศุภกิจโกศล กล่าวว่า รัฐบาลและกระทรวงคมนาคม โดยนายศักดิ์สยาม ชิดชอบ รัฐมนตรีว่าการกระทรวงคมนาคม ได้ให้ความสำคัญและกำหนดนโยบายให้เป็นวาระที่ต้องดำเนินการโดยเร่งด่วนในการแก้ไขปัญหาการเกิดอุบัติเหตุทางถนนและปัญหามลพิษที่เกิดจากฝุ่นละอองขนาดเล็ก PM 2.5 ซึ่งจากการรายงานของสำนักงานขนส่งจังหวัดขอนแก่น ทราบว่าหน่วยราชการภายในจังหวัดมีการ   บูรณาการการทำงานร่วมกัน เพื่อมุ่งมั่นที่จะป้องกันและลดปัญหาการเกิดอุบัติเหตุทางถนน และแก้ไขปัญหามลภาวะทางอากาศที่เกิดจากฝุ่นละอองขนาดเล็ก PM 2.5 จากยานพาหนะทางบก ซึ่งมีสาเหตุสำคัญมาจากพฤติกรรมการขับขี่รถและความบกพร่องของตัวรถ โดยเริ่มต้นจากรถของหน่วยงานราชการ เพื่อให้เป็นต้นแบบในการสร้างวัฒนธรรมความปลอดภัยทางถนนและใส่ใจสิ่งแวดล้อม ซึ่งการดำเนินการแก้ไขปัญหาดังกล่าวจะสำเร็จลุล่วงและเกิดประโยชน์สูงสุด ต้องอาศัยความร่วมมือจากหน่วยงานราชการและประชาชนผู้ใช้รถใช้ถนน โดยให้ความสำคัญในการตรวจสอบสภาพตัวรถและอุปกรณ์ส่วนควบของรถให้มีความพร้อมใช้งานได้อย่างปลอดภัย ผู้ขับรถต้องได้รับใบอนุญาตขับรถถูกต้องตรงตามประเภทรถที่ขับขี่และปฏิบัติตามกฎจราจรอย่างเคร่งครัด จะทำให้ช่วยป้องกันและลดการเกิดอุบัติเหตุทางถนนได้อย่างมาก รวมทั้งมีการบำรุงรักษาเครื่องยนต์และระบบการทำงานต่าง ๆ อย่างสม่ำเสมอ เพื่อลดการปล่อยควันดำที่เกิดจากการเผาไหม้ที่ไม่สมบูรณ์ของเครื่องยนต์ อันเป็นสาเหตุหนึ่งของปัญหา PM 2.5 ทั้งนี้ รัฐมนตรีช่วยว่าการกระทรวงคมนาคม ได้มอบหมายให้หน่วยงาน ที่เกี่ยวข้องดำเนินการขยายผลการดำเนินโครงการดังกล่าว ในระยะต่อไปให้ครอบคลุมทั่วพื้นที่จังหวัดขอนแก่น
ในโอกาสนี้ รัฐมนตรีช่วยว่าการกระทรวงคมนาคมได้ลงพื้นที่เพื่อตรวจเยี่ยมและให้กำลังเจ้าหน้าที่ผู้ปฏิบัติงานพร้อมรับฟังความคิดเห็นและความต้องการของประชาชนในพื้นที่อำเภอบ้านไผ่
และอำเภอแวงน้อย จังหวัดขอนแก่น อีกด้วย

ที่มา : https://www.thaigov.go.th/news/contents/details/59613