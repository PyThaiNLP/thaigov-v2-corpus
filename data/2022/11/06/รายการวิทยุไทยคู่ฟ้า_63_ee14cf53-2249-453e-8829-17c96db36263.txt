รัฐบาลไทย-ข่าวทำเนียบรัฐบาล-เห็นชอบร่างแผนพัฒนารัฐวิสาหกิจ พ.ศ.2566-2570


วันจันทร์ที่ 31 ตุลาคม 2565
เห็นชอบร่างแผนพัฒนารัฐวิสาหกิจ พ.ศ.2566-2570
วันอาทิตย์ที่ 30 ตุลาคม 2565
ต่อจากนี้ไป ขอเชิญรับฟังไทยคู่ฟ้า
รัฐบาลเพิ่มศักยภาพรัฐวิสาหกิจไทยเพื่อพัฒนาเศรษฐกิจอย่างยั่งยืน โดยเห็นชอบร่างแผนพัฒนารัฐวิสาหกิจ พ.ศ.2566-2570
ซึ่งกำหนดให้สอดคล้องกับยุทธศาสตร์ชาติและมีกลไกในการขับเคลื่อนแผน ได้แก่ กลไกการดำเนินงาน
กลไกบูรณาการ และกลไกในการติดตามการดำเนินงานและการประเมินผล เพื่อให้สำเร็จได้ตามเป้าหมาย
ทั้งนี้ ภายใต้ร่างแผนพัฒนารัฐวิสาหกิจฯ มีโครงการและแผนงานลงทุนไม่น้อยกว่า 184 โครงการ
ครอบคลุมโครงสร้างพื้นฐาน เช่น การขยายเส้นทางคมนาคมเพื่อเชื่อมต่อระหว่างเมืองและในเมือง
การพัฒนาท่าอากาศยาน ระบบเชื่อมโยงข้อมูลด้านการขนส่งทางน้ำการขยายระบบส่งไฟฟ้าให้ครอบคลุมพื้นที่ห่างไกล
การพัฒนาโครงข่ายไฟฟ้าอัจฉริยะและโรงงานไฟฟ้าพลังงานแสงอาทิตย์
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/60954