รัฐบาลไทย-ข่าวทำเนียบรัฐบาล-ครม. ไฟเขียวงบกว่าพันล้านบาท เป็นค่าตอบแทนบุคลากรทางการแพทย์ฯ (เพิ่มเติม) - จัดซื้อยารักษาผู้ป่วยโควิด


วันจันทร์ที่ 3 ตุลาคม 2565
ครม. ไฟเขียวงบกว่าพันล้านบาท เป็นค่าตอบแทนบุคลากรทางการแพทย์ฯ (เพิ่มเติม) - จัดซื้อยารักษาผู้ป่วยโควิด
.....
ที่ประชุม ครม. (27 ก.ย. 65) อนุมัติการสนับสนุนงบประมาณรายจ่ายประจำปีงบประมาณ พ.ศ. 2565 งบกลาง ตามที่ ก.สาธารณสุขเสนอ 2 รายการ ประกอบด้วย
.
• รายการเงินสำรองจ่ายเพื่อกรณีฉุกเฉินและจำเป็น จำนวน 986.452 ล้านบาท เพื่อเป็นค่าตอบแทนบุคลากรทางการแพทย์และสาธารณสุขกลุ่มต่าง ๆ (เพิ่มเติม) ที่ได้ปฏิบัติหน้าที่ป้องกันภัยโควิด-19 และดูแลรักษาผู้ป่วยในช่วงเดือน ต.ค. 64 - มิ.ย. 65
.
• รายการค่าใช้จ่ายในการบรรเทา แก้ไขปัญหา และเยียวยาผู้ได้รับผลกระทบจากการระบาดของโรคโควิด-19 จำนวน 365.681 ล้านบาท เพื่อเป็นค่าใช้จ่ายในโครงการจัดหายารักษาผู้ป่วยโควิด-19 สำหรับหน่วยบริการสุขภาพ ก.สาธารณสุข ประกอบด้วยการจัดซื้อยาฟาวิพิราเวียร์ 25.739 ล้านเม็ด, ยาโมลนูพิราเวียร์ 1.03 ล้านเม็ด และยาเรมเดซิเวียร์ 1,220 ขวด
.
อ่านเพิ่มเติม คลิก https://www.thaigov.go.th/news/contents/details/59720
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/59979