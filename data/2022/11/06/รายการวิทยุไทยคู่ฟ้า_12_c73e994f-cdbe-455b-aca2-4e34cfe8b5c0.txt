รัฐบาลไทย-ข่าวทำเนียบรัฐบาล-รัฐบาลเพิ่มโทษฐานพยายามแข่งรถในทาง ร้านแต่งรถที่ถูกนำไปแข่งมีโทษด้วย


วันจันทร์ที่ 12 กันยายน 2565
รัฐบาลเพิ่มโทษฐานพยายามแข่งรถในทาง ร้านแต่งรถที่ถูกนำไปแข่งมีโทษด้วย
วันศุกร์ที่ 9 กันยายน 2565
ต่อจากนี้ไป ขอเชิญรับฟังไทยคู่ฟ้า
รัฐบาลดูแลสวัสดิภาพประชาชน โดยบังคับใช้ พ.ร.บ.การจราจรทางบก (ฉบับที่ 13) พ.ศ.2565 เพิ่มโทษฐาน “พยายามแข่งรถในทาง” พิจารณาจากการรวมกลุ่มรถ 5 คันขึ้นไปในทาง หรือ สาธารณสถานใกล้ทาง ประกอบกับมีการนัดหมายเพื่อแข่งรถมาก่อน หรือ รถที่รวมกลุ่มถูกดัดแปลง ปรับแต่ง มีสภาพไม่ถูกกฎหมาย ซึ่งร้านรับแต่งรถที่ถูกนำไปใช้แข่งมีความผิดด้วยในฐานะผู้สนับสนุน หรือ มีพฤติการณ์แสดงให้เห็นว่าจะทำการแข่งรถในทาง ต้องระวางโทษ 2 ใน 3 ของความผิดฐานแข่งรถในทาง ทั้งนี้ ผู้แข่งรถในทาง มีโทษจำคุกไม่เกิน 3 เดือน หรือ ปรับ 5,000 – 10,000 บาท หรือทั้งจำทั้งปรับ ส่วนผู้จัด ผู้โฆษณา ชักชวนให้มีการแข่งรถในทาง มีโทษจำคุกไม่เกิน 6 เดือน หรือปรับ 10,000 – 20,000 บาท หรือทั้งจำทั้งปรับ
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/58989