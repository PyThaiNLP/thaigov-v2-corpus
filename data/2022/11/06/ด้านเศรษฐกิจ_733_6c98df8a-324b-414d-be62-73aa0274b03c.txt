รัฐบาลไทย-ข่าวทำเนียบรัฐบาล-ก.อุตฯ รวมใจแพคถุงยังชีพสิ่งของอุปโภค บริโภค เพื่อนำไปช่วยเหลือผู้ประสบอุทกภัย


วันพฤหัสบดีที่ 3 พฤศจิกายน 2565
พิมพ์
ก.อุตฯ รวมใจแพคถุงยังชีพสิ่งของอุปโภค บริโภค เพื่อนำไปช่วยเหลือผู้ประสบอุทกภัย
ก.อุตฯ รวมใจแพคถุงยังชีพสิ่งของอุปโภค บริโภค เพื่อนำไปช่วยเหลือผู้ประสบอุทกภัย
(วันนี้ 3 พฤศจิกายน 2565) ดร.ณัฐพล รังสิตพล ปลัดกระทรวงอุตสาหกรรม มอบหมายให้ นายภาสกร ชัยรัตน์ นางสาวณัฏฐิญา เนตยสุภา รองอธิบดีกรมส่งเสริมอุตสาหกรรม พร้อมด้วยข้าราชการ และเจ้าหน้าที่กระทรวงอุตสาหกรรม ร่วมกันแพคสิ่งของจัดเป็นถุงยังชีพ เพื่อเตรียมนำไปช่วยเหลือผู้ประสบภัยน้ำท่วมโดยเร่งด่วนต่อไป ณ ห้องนิทรรศการ ชั้น 1 อาคารกรมส่งเสริมอุตสาหกรรม
กระทรวงอุตสาหกรรม ได้จัดกิจกรรม “อุตสาหกรรมรวมใจ ช่วยพี่น้องชาวไทย” เชิญชวนผู้มีจิตศรัทธาทั้งจากโรงงานอุตสาหกรรม หน่ายงานภาครัฐและเอกชน ร่วมกันช่วยเหลือเยียวยา โดยการบริจาคสิ่งของเครื่องใช้อุปโภค-บริโภคที่จำเป็น จัดเป็นถุงยังชีพ เช่น ข้าวสาร อาหารแห้ง บะหมี่กึ่งสำเร็จรูป น้ำตาล น้ำปลา น้ำมัน ยากันยุง ปลากระป๋อง อาหารสำเร็จรูป กระดาษทิชชู น้ำดื่ม วัสดุและอุปกรณ์ทำความสะอาด และยารักษาโรค เป็นต้น เพื่อบรรเทาความเดือดร้อนให้กับประชาชนผู้ประสบอุทกภัยในพื้นที่ต่าง ๆ ต่อไป

ที่มา : https://www.thaigov.go.th/news/contents/details/61239