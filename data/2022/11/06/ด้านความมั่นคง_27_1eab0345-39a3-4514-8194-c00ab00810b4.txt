รัฐบาลไทย-ข่าวทำเนียบรัฐบาล-ปล.กห. เปิดงานสัมมนานานาชาติพิเศษ ในนิทรรศการอุปกรณ์ป้องกันประเทศ (Defense & Security 2022)


วันศุกร์ที่ 2 กันยายน 2565
ปล.กห. เปิดงานสัมมนานานาชาติพิเศษ ในนิทรรศการอุปกรณ์ป้องกันประเทศ (Defense & Security 2022)
บ่ายวันนี้ (31 ส.ค. 65 เวลา 13.30) พลเอก วรเกียรติ รัตนานนท์ ปลัดกระทรวงกลาโหม เป็นประธานในพิธีเปิดสัมมนานานาชาติพิเศษ ทิศทางและแนวทางขับเคลื่อนการส่งเสริมอุตสาหกรรมป้องกันประเทศของไทยในอนาคต ณ ห้องจูปิเตอร์ 12-13 ชั้น 1 อาคารชาเลนเจอร์ เมืองทองธานี
สำหรับการจัดการสัมมนานานาชาติพิเศษ ฯ ถือว่าเป็นกิจกรรมหนึ่งสำหรับการจัดงาน Defense & Security 2022 ที่มีความสำคัญ โดยมีการกำหนดหัวข้อการจัดการสัมมนาฯ ที่มีความน่าสนใจ และสอดคล้องกับสถานการณ์ปัจจุบัน โดยได้รับเกียรติจากวิทยากรผู้มีความรู้ ความสามารถ จากทั้งหน่วยงานภาครัฐ และเอกชน มาเป็นผู้บรรยาย และร่วมเสวนา ใน 2 หัวข้อ ประกอบด้วย วันที่ 31 ส.ค. 65 หัวข้อ “ทิศทางและแนวทางขับเคลื่อนการส่งเสริมอุตสาหกรรมป้องกันประเทศของไทยในอนาคต” และวันที่ 1 ก.ย. 65 หัวข้อ “การพัฒนาอุตสาหกรรมการซ่อมบำรุงของประเทศไทยให้เป็นศูนย์กลางอุตสาหกรรมการซ่อมบำรุงแห่งอาเซียน” โดยมุ่งหวังว่าจะทำให้ผู้เข้าร่วมการสัมมนาฯ ได้รับทราบข้อมูลที่เป็นประโยชน์เกี่ยวกับการดำเนินกิจการด้านอุตสาหกรรมป้องกันประเทศ เพื่อนำไปพัฒนาต่อยอดในภาพรวมของประเทศให้มีความมั่นคงต่อไป
#สำนักงานปลัดกระทรวงกลาโหม #กองบัญชาการกองทัพไทย #กองทัพบก #กองทัพเรือ #กองทัพอากาศ #สำนักงานตำรวจแห่งชาติ

ที่มา : https://www.thaigov.go.th/news/contents/details/58730