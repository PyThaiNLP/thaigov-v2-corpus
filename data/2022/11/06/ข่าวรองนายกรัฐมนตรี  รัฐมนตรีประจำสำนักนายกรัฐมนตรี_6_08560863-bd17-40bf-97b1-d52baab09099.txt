รัฐบาลไทย-ข่าวทำเนียบรัฐบาล-​รองนายกฯ พลเอก ประวิตรฯ ห่วงใยปัญหาเด็กนักเรียนที่ติดในรถ สั่งการทุกหน่วยงานถอดบทเรียน กำหนดมาตรการดูแลและป้องกัน


วันพฤหัสบดีที่ 1 กันยายน 2565
พิมพ์
​รองนายกฯ พลเอก ประวิตรฯ ห่วงใยปัญหาเด็กนักเรียนที่ติดในรถ สั่งการทุกหน่วยงานถอดบทเรียน กำหนดมาตรการดูแลและป้องกัน
​รองนายกฯ พลเอก ประวิตรฯ ห่วงใยปัญหาเด็กนักเรียนที่ติดในรถ สั่งการทุกหน่วยงานถอดบทเรียน กำหนดมาตรการดูแลและป้องกัน
วันนี้ (วันที่ 1 กันยายน 2565) พลเอก คงชีพ ตันตระวาณิชย์ เปิดเผยว่า พลเอก ประวิตร วงษ์สุวรรณ รองนายกรัฐมนตรี มีความเป็นห่วงปัญหาเด็กนักเรียนที่ถูกทิ้งและติดในรถเสียชีวิตต่อเนื่องที่ผ่านมา
โดย พลเอก ประวิตรฯ รองนายกรัฐมนตรีมีความห่วงกังวลต่อเหตุการณ์ที่เกิดขึ้น และได้โทรศัพท์ถึงรัฐมนตรีว่าการกระทรวงศึกษาธิการเพื่อให้ความสำคัญเร่งเข้าไปแก้ปัญหา โดยขอให้ดึงทุกภาคส่วนที่เกี่ยวข้อง มาหารือร่วมกัน นำบทเรียนจากเหตุการณ์ต่าง ๆที่เกิดขึ้นมาร่วมกำหนดมาตรการต่าง ๆ รองรับ มิให้เกิดปัญหาเช่นนี้ขึ้นอีก
สำหรับเด็กนักเรียนที่เสียชีวิต ขอให้กระทรวงศึกษาธิการประสานสำนักงานตำรวจแห่งชาติ สอบสวนสาเหตุที่เกิดขึ้นตามข้อเท็จจริง และช่วยเหลือดูแลครอบครัวเด็กนักเรียนที่เสียชีวิต เพื่อกำหนดมาตรการและร่วมกันสร้างสภาพแวดล้อมที่ปลอดภัยให้กับเด็ก ตลอดจนเด็กเล็กที่ไม่สามารถช่วยเหลือตัวเองได้ต่อไป

ที่มา : https://www.thaigov.go.th/news/contents/details/58691