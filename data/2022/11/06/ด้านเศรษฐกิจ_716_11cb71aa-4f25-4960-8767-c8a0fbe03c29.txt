รัฐบาลไทย-ข่าวทำเนียบรัฐบาล-กรมทางหลวงชนบท เผยสถานการณ์น้ำท่วมบริเวณจุดกลับรถบนถนนราชพฤกษ์ ถนนนครอินทร์ ถนนชัยพฤกษ์ สามารถสัญจรผ่านได้แล้วทุกจุด


วันพฤหัสบดีที่ 3 พฤศจิกายน 2565
กรมทางหลวงชนบท เผยสถานการณ์น้ำท่วมบริเวณจุดกลับรถบนถนนราชพฤกษ์ ถนนนครอินทร์ ถนนชัยพฤกษ์ สามารถสัญจรผ่านได้แล้วทุกจุด
พร้อมจัดเจ้าหน้าที่ลาดตระเวนติดตามสถานการณ์   อย่างต่อเนื่อง เพื่อความสะดวกปลอดภัยของประชาชน ตามนโยบายรัฐมนตรีว่าการกระทรวงคมนาคม
นายอภิรัฐ ไชยวงศ์น้อย อธิบดีกรมทางหลวงชนบท กระทรวงคมนาคม เปิดเผยว่า จากสถานการณ์อุทกภัยที่เกิดขึ้นในขณะนี้ ส่งผลให้โครงข่ายถนนทางหลวงชนบทได้รับผลกระทบในหลายพื้นที่ สำหรับในพื้นที่กรุงเทพมหานครและจังหวัดนนทบุรี ปัจจุบันมีถนนในความดูแลรับผิดชอบ ประกอบด้วย ถนนราชพฤกษ์ ถนนนครอินทร์ ถนนชัยพฤกษ์ และบริเวณจุดกลับรถทุกจุด สามารถสัญจรผ่านได้ตามปกติแล้ว ดังนี้
ถนนราชพฤกษ์
- จุดกลับรถใต้สะพานข้ามคลองมหาสวัสดิ์ กม. ที่ 13+900
- จุดกลับรถใต้สะพานข้ามคลองบางกอกน้อย กม. ที่ 17+200 และ 17+400
- จุดกลับรถใต้สะพานข้ามคลองอ้อมนนท์ กม. ที่ 20+300 และ 20+500
ถนนนครอินทร์
- บนถนนนครอินทร์ ช่วง กม. ที่ 5+600 - 5+850
- จุดกลับรถใต้สะพานพระราม 5 กม. ที่ 2+500
- จุดกลับรถใต้สะพานข้ามคลองบางกอกน้อย กม. ที่ 5+200 และ 5+400
- จุดกลับรถใต้สะพานข้ามคลองบางราวนก กม. ที่ 9+950 และ 9+970
ถนนชัยพฤกษ์
- จุดกลับรถใต้สะพานพระราม 4 กม. ที่ - 0+750
อธิบดีกรมทางหลวงชนบท กล่าวเพิ่มเติมว่า อย่างไรก็ตามได้กำชับให้สำนักบำรุงทาง โดยหมวดบำรุงทางหลวงชนบทราชพฤกษ์ หมวดบำรุงทางหลวงชนบทนครอินทร์ และหมวดบำรุงทางหลวงชนบทชัยพฤกษ์ ติดตั้งเครื่องสูบน้ำในบริเวณที่มีจุดเสี่ยง พร้อมจัดเจ้าหน้าที่เฝ้าระวังถนนในโครงข่ายในความรับผิดชอบอย่างใกล้ชิด เพื่ออำนวยความสะดวกปลอดภัยในการเดินทางให้กับประชาชน ตามนโยบายของนายศักดิ์สยาม ชิดชอบ รัฐมนตรีว่าการกระทรวงคมนาคม ทั้งนี้ ประชาชนสามารถแจ้งเหตุอุทกภัยหรือขอความช่วยเหลือได้ที่แขวง
ทางหลวงชนบททุกจังหวัด หรือสายด่วนกรมทางหลวงชนบท โทร. 1146

ที่มา : https://www.thaigov.go.th/news/contents/details/61194