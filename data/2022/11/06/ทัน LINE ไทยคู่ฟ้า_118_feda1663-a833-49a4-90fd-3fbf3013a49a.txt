รัฐบาลไทย-ข่าวทำเนียบรัฐบาล-ยธ. อนุมัติ 110,000 บาท/ราย ช่วยเหลือครอบครัวผู้เสียชีวิต (ไม่รวมรายก่อเหตุ) จากเหตุการณ์ ที่ จ.หนองบัวลำภู ด้าน พม. ระดมกำลัง นักจิตวิทยา – จนท.พม. ดูแลฟื้นฟูจิตใจ


วันอาทิตย์ที่ 9 ตุลาคม 2565
ยธ. อนุมัติ 110,000 บาท/ราย ช่วยเหลือครอบครัวผู้เสียชีวิต (ไม่รวมรายก่อเหตุ) จากเหตุการณ์ ที่ จ.หนองบัวลำภู ด้าน พม. ระดมกำลัง นักจิตวิทยา – จนท.พม. ดูแลฟื้นฟูจิตใจ
.....
กระทรวงยุติธรรม (ยธ.) เร่งให้ความช่วยเหลือเยียวยาผู้บาดเจ็บและครอบครัวผู้เสียชีวิต จากเหตุการณ์ที่ จ.หนองบัวลำภู ตาม พ.ร.บ.ค่าตอบแทนผู้เสียหายและค่าทดแทนและค่าใช้จ่ายแก่จำเลยในคดีอาญา พ.ศ.2544 โดย คณะอนุกรรมการฯ จ.หนองบัวลำภู อนุมัติ ช่วยเหลือครอบครัวผู้เสียชีวิต 36 ราย รายละ 110,000 บาท (ไม่รวมรายก่อเหตุ) และอนุมัติช่วยค่ารักษาพยาบาลผู้บาดเจ็บ 10 ราย
.
ด้านกระทรวงการพัฒนาสังคมและความมั่นคงของมนุษย์ (พม.) ระดมกำลังเจ้าหน้าที่ พม. จ.หนองบัวลำภู จ.เลย จ.ขอนแก่น จ.หนองคาย จ.อุดรธานี และ จ.พิษณุโลก รวมทั้งนักจิตวิทยา 8 คน ร่วมกับเจ้าหน้าที่จากกรมสุขภาพจิต ลงพื้นที่ดูแลสภาพจิตใจครอบครัวผู้เสียชีวิตตั้งแต่ช่วงบ่ายวานนี้ (6 ต.ค. 65)
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/60244