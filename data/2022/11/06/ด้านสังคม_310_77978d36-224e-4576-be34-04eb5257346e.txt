รัฐบาลไทย-ข่าวทำเนียบรัฐบาล-ดีอีเอส ประชุมร่วมกับ คกก.สุขภาพดิจิทัลแห่งชาติ 


วันจันทร์ที่ 31 ตุลาคม 2565
ดีอีเอส ประชุมร่วมกับ คกก.สุขภาพดิจิทัลแห่งชาติ
ดีอีเอส ประชุมร่วมกับ คกก.สุขภาพดิจิทัลแห่งชาติ
วันนี้ (31 ตุลาคม 2565) นายชัยวุฒิ  ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอีเอส) ประชุมคณะกรรมการสุขภาพดิจิทัลแห่งชาติ ครั้งที่ 1 /2565 ร่วมกับ นายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงสาธารณสุข พร้อมด้วย นพ.โอภาส การย์กวินพงศ์ ปลัดกระทรวงสาธารณสุข และหน่วยงานที่เกี่ยวข้องร่วมประชุม เพื่อจัดทำข้อเสนอนโยบาย ยุทธศาสตร์ กลไกการบริหารจัดการและโครงสร้างหน่วยงานบริหารจัดการข้อมูลด้านสุขภาพดิจิทัลระดับประเทศ ซึ่งจะเป็นจุดเริ่มต้นของการขับเคลื่อนแผนปฏิรูปประเทศด้านสาธารณสุข ด้านการจัดการภาวะฉุกเฉินด้านสาธารณสุข เพื่อความมั่นคงแห่งชาติ และแก้ปัญหาการบริหารจัดการข้อมูลและสารสนเทศสุขภาพในปัจจุบัน หลังจากนี้ก็จะมีการพัฒนาระบบสุขภาพดิจิทัลจริงจัง มีระบบคุ้มครองข้อมูลส่วนบุคคลที่ปลอดภัย การเชื่อมต่อข้อมูลสุขภาพ การบริการจัดการข้อมูลสารสนเทศด้านสุขภาพที่มีประสิทธิภาพมากขึ้น ณ ห้องประชุมชัยนาทนเรนทร อาคาร 1 ชั้น 2 ตึกสำนักงานปลัดกระทรวงสาธารณสุข
****************

ที่มา : https://www.thaigov.go.th/news/contents/details/61087