รัฐบาลไทย-ข่าวทำเนียบรัฐบาล-ตั้ง “สถาบันเพาะกล้าคุณธรรม” อุปการะเด็ก - เยาวชนเปราะบาง ให้ที่พัก - อาหาร - การศึกษา - ปลูกฝังคุณธรรม เติบโตเป็นอนาคตที่ดีของประเทศ


วันพฤหัสบดีที่ 22 กันยายน 2565
ตั้ง “สถาบันเพาะกล้าคุณธรรม” อุปการะเด็ก - เยาวชนเปราะบาง ให้ที่พัก - อาหาร - การศึกษา - ปลูกฝังคุณธรรม เติบโตเป็นอนาคตที่ดีของประเทศ
.....
กระทรวงการพัฒนาสังคมและความมั่นคงของมนุษย์ (พม.) จัดตั้งสถาบันเพาะกล้าคุณธรรม เพื่อช่วยเหลือเด็กและเยาวชนกลุ่มเปราะบางที่หลุดออกจากระบบการศึกษา ครอบครัวยากจน หรือกำพร้าถูกทอดทิ้ง ที่ยังอยากศึกษาต่อและมีความประพฤติดี โดยเบื้องต้นดำเนินการแล้วใน จ.กาญจนบุรี จ.พิษณุโลก เดินหน้าขยายเพิ่มอีก 2 แห่ง คือ จ.นราธิวาส และลำพูน ตั้งเป้าดำเนินงานเพาะกล้าคุณธรรมอย่างต่อเนื่องให้ครอบคลุมเด็กและเยาวชนกลุ่มเปราะบางทั่วประเทศ
.
สถาบันเพาะกล้าคุณธรรม บูรณาการความร่วมมือกับภาคีเครือข่าย เช่น ธอส. สนับสนุนงบประมาณ โรงเรียนและวิทยาลัยในพื้นที่จัดการเรียนการสอน โดยเด็กและเยาวชนจะได้รับการอุปการะให้มีที่พัก อาหาร ได้รับการศึกษา พร้อมเสริมทักษะการประกอบอาชีพโดยไม่เสียค่าใช้จ่าย รวมถึงเสริมสร้างทัศนคติ อุปนิสัย และพฤติกรรมที่ดีผ่านการปลูกฝังคุณธรรมจริยธรรม ให้เติบโตเป็นต้นกล้าคุณธรรมที่จะเป็นกำลังสำคัญของประเทศในอนาคต
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/59537