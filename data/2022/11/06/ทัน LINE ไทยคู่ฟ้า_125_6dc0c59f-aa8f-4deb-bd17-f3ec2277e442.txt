รัฐบาลไทย-ข่าวทำเนียบรัฐบาล-ครม. ไฟเขียว (ร่าง) กฎกระทรวงฯ ยกระดับมาตรฐาน “ฟาร์มสุกร” ผู้บริโภคปลอดภัย เพิ่มศักยภาพการผลิตสุกรไทย


วันจันทร์ที่ 10 ตุลาคม 2565
ครม. ไฟเขียว (ร่าง) กฎกระทรวงฯ ยกระดับมาตรฐาน “ฟาร์มสุกร” ผู้บริโภคปลอดภัย เพิ่มศักยภาพการผลิตสุกรไทย
.....
ที่ประชุม ครม. (5 ต.ค. 65) อนุมัติหลักการร่างกฎกระทรวงกำหนดมาตรฐานสินค้าเกษตร สำหรับการปฏิบัติทางการเกษตรที่ดีสำหรับ “ฟาร์มสุกร” เป็นมาตรฐานบังคับ เพื่อยกระดับมาตรฐานการผลิตสุกรตั้งแต่ระดับฟาร์ม
.
โดยเป็นการกำหนด “แนวทางปฏิบัติที่ดี” สำหรับฟาร์มสุกรให้แก่ผู้ประกอบการที่เลี้ยงสุกรขุนตั้งแต่ 500 ตัวขึ้นไป และเลี้ยงสุกรแม่พันธุ์ ตั้งแต่ 95 ตัวขึ้นไป
.
นอกจากนี้ ยังกำหนดวันใช้บังคับตามขนาดและประเภทของฟาร์มสุกร แต่ “ไม่ใช้บังคับ” สำหรับฟาร์มสุกรที่ได้รับการรับรองมาตรฐานการเลี้ยงระบบปศุสัตว์อินทรีย์และหมูหลุมที่รับรองโดยกรมปศุสัตว์ ดังนี้
.
- สุกรขุน 500-1,499 ตัว หรือ แม่พันธุ์สุกร 95-119 ตัว จัดเป็น “ฟาร์มขนาดกลาง” ใช้บังคับเมื่อพ้นกำหนด 180 วัน นับตั้งแต่วันที่ประกาศในราชกิจจานุเบกษา
- สุกรขุน 1,500 ขึ้นไป หรือ แม่พันธุ์สุกร 120 ตัวขึ้นไป จัดเป็น “ฟาร์มขนาดใหญ่” ใช้บังคับเมื่อพ้นกำหนด 90 วัน นับแต่วันประกาศในราชกิจจานุเบกษา
.
ประโยชน์ที่คาดว่าจะได้รับจากแนวปฏิบัติดังกล่าว จะช่วยสร้างความมั่นใจ ความปลอดภัยต่อผู้บริโภค ตลอดจนการป้องกันและควบคุมโรคระบาดในสุกรได้อย่างมีประสิทธิภาพ ลดปัญหาผลกระทบต่อสิ่งแวดล้อม เพิ่มศักยภาพในการผลิตและการค้าผลิตภัณฑ์สุกรของประเทศ
.
อ่านเพิ่มเติม คลิก https://www.thaigov.go.th/news/contents/details/60085
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/60271