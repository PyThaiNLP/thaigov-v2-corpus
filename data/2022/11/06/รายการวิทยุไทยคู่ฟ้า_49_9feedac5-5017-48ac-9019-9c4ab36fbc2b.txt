รัฐบาลไทย-ข่าวทำเนียบรัฐบาล-เพิ่มประสิทธิภาพระบบผลิตและจ่ายน้ำประปา ลดการสูญเสียน้ำ


วันจันทร์ที่ 17 ตุลาคม 2565
พิมพ์
เพิ่มประสิทธิภาพระบบผลิตและจ่ายน้ำประปา ลดการสูญเสียน้ำ
วันอาทิตย์ที่ 16 ตุลาคม 2565
ต่อจากนี้ไป ขอเชิญรับฟังไทยคู่ฟ้า
รัฐบาลพัฒนาระบบสาธารณูปโภคเพื่อดูแลประชาชนอย่างครอบคลุมทั่วถึง โดยอนุมัติงบ 6,077
ล้านบาทเพื่อโครงการเพิ่มประสิทธิภาพระบบผลิตน้ำ ระบบส่งน้ำ และระบบจ่ายน้ำประปา
ให้เพียงพอต่อการบริการประชาชนรองรับความต้องการในอีก 10 ปีข้างหน้า
และลดการสูญเสียน้ำในระบบผลิตและจ่ายน้ำเพื่อการใช้ทรัพยากรอย่างมีประสิทธิภาพ รวม 19 โครงการ
ประกอบด้วย การก่อสร้างปรับปรุงขยายและการบริหารจัดการลดน้ำสูญเสีย 16 โครงการ
และการปรับปรุงกิจการประปาองค์กรปกครองส่วนท้องถิ่น 3 โครงการ
เมื่อโครงการนี้แล้วเสร็จจะเพิ่มประชาชนที่มีน้ำประปาสะอาดใช้อีก 104,800 ราย ทั้งนี้
นายกรัฐมนตรีได้กำชับให้หน่วยงานดำเนินโครงการด้วยความสุจริต โปร่งใส และเป็นธรรม
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/60485