รัฐบาลไทย-ข่าวทำเนียบรัฐบาล-“ณัฐพล” รองปลัดดีอีเอส ทำหน้าที่เป็น Congress Chair ในการประชุม APPU Congress plenary สมัยที่ 13 ณ กรุงเทพฯ


วันจันทร์ที่ 29 สิงหาคม 2565
“ณัฐพล” รองปลัดดีอีเอส ทำหน้าที่เป็น Congress Chair ในการประชุม APPU Congress plenary สมัยที่ 13 ณ กรุงเทพฯ
“ณัฐพล” รองปลัดดีอีเอส ทำหน้าที่เป็น Congress Chair ในการประชุม APPU Congress plenary สมัยที่ 13 ณ กรุงเทพฯ
เมื่อวันที่ 29 สิงหาคม 2565 ดร.ณัฐพล ณัฏฐสมบูรณ์ รองปลัดกระทรวงดิจิทัลเพื่อเศรษฐกิจและสังคม ทำหน้าที่เป็น Congress Chair ในการประชุม APPU Congress plenary ซึ่งจัดขึ้นระหว่างวันที่ 29 สิงหาคม - 2 กันยายน 2565 ณ โรงแรมแชงกรี-ล่า กรุงเทพฯ ในการนี้ ดร.ณัฐพล ณัฏฐสมบูรณ์ ได้รับการเสนอชื่อเป็น Congress Chair และจีนได้รับการเสนอชื่อเป็น Congress Vice Chair ซึ่งการประชุมในครั้งนี้เป็นการพิจารณาประเด็นสำคัญต่างๆ เกี่ยวกับการ​กำหนดหลักเกณฑ์การให้บริการไปรษณีย์ระหว่างประเทศ รวมถึงวางระเบียบการบริหารงานของสหภาพฯ
สำหรับการประชุมสหภาพไปรษณีย์แห่งเอเชียและแปซิฟิก สมัยที่ 13 นี้ ประเทศไทย โดย กระทรวงดิจิทัลเพื่อเศรษฐกิจและสังคม พร้อมด้วย บริษัท ไปรษณีย์ไทย จำกัด (ปณท) หน่วยงานภายใต้สังกัดกระทรวงดิจิทัลเพื่อเศรษฐกิจและสังคม ได้รับความไว้วางใจ จากสหภาพไปรษณีย์ฯ เป็นประธานสภาบริหาร (Executive Council – EC) ต่อเนื่องเป็นเวลา 4 ปี ทำหน้าที่ กำหนดหลักเกณฑ์การให้บริการไปรษณีย์ระหว่างประเทศ รวมถึงวางระเบียบการบริหารงานของสหภาพฯ ทำให้ประเทศไทยมีบทบาทในการแสดงความร่วมมือและแลกเปลี่ยนข้อคิดเห็นที่เป็นประโยชน์กับประเทศต่างๆ ในภูมิภาค สามารถผลักดันแผนงานต่างๆ เพื่อพัฒนากิจการไปรษณีย์ของไทยและของประเทศสมาชิก รวมทั้งส่งเสริมบทบาทของประเทศไทยในฐานะประเทศที่ตั้งของสำนักงานใหญ่สหภาพฯ มากยิ่งขึ้น ปัจจุบัน มีประเทศสมาชิกทั้งหมด 32 ประเทศ
**********************

ที่มา : https://www.thaigov.go.th/news/contents/details/58574