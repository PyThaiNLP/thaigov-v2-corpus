รัฐบาลไทย-ข่าวทำเนียบรัฐบาล-รัฐบาลตั้ง War room ช่วยเหลือเกษตรกรผู้เลี้ยงสัตว์ในพื้นที่น้ำท่วมทั่วประเทศ พร้อมหน่วยเคลื่อนที่เร็วสนับสนุน 24 ชม.


วันจันทร์ที่ 17 ตุลาคม 2565
รัฐบาลตั้ง War room ช่วยเหลือเกษตรกรผู้เลี้ยงสัตว์ในพื้นที่น้ำท่วมทั่วประเทศ พร้อมหน่วยเคลื่อนที่เร็วสนับสนุน 24 ชม.
.....
พลเอก ประยุทธ์ จันทร์โอชา นายกรัฐมนตรี และ รมว.กลาโหม กำชับส่วนราชการเร่งช่วยเหลือผู้ประสบอุทกภัย รวมถึงเคลื่อนย้ายคน สิ่งของ และสัตว์เลี้ยงไปในที่ปลอดภัย เน้นย้ำให้ดูแลอย่างใกล้ชิดเพื่อบรรเทาความเดือดร้อนในเบื้องต้น
.
สำหรับการดูแลเกษตรกรผู้เลี้ยงสัตว์ กระทรวงเกษตรและสหกรณ์ สั่งการให้กรมปศุสัตว์ตั้ง War room ทั้งส่วนกลางและทุกจังหวัดติดตามสถานการณ์ เข้าช่วยเหลือเกษตรกรผู้เลี้ยงสัตว์ในพื้นที่น้ำท่วมได้ตลอดเวลา พร้อมจัดส่งเจ้าหน้าที่สัตวแพทย์และสัตวบาลเข้าดูแลรักษาสุขภาพสัตว์ป่วยทั่วประเทศ รวมถึงจัดหน่วยงานบริการเคลื่อนที่เร็วสนับสนุนตลอด 24 ชั่วโมง
.
สถานการณ์อุทกภัยในครั้งนี้เกิดความเสียหายต่อเกษตรกรผู้เลี้ยงสัตว์ในพื้นที่ 10 จังหวัด ได้แก่ ศรีสะเกษ ยโสธร นครราชสีมา สิงห์บุรี ร้อยเอ็ด สุรินทร์ อุบลราชธานี พิษณุโลก เชียงใหม่ และร้อยเอ็ด ซึ่งกรมปศุสัตว์ได้เข้าพื้นที่เพื่อให้การช่วยเหลือแล้ว
.
เกษตรกรผู้ประสบอุทกภัย ที่ต้องการรับการช่วยเหลือ สามารถติดต่อได้ที่ สำนักงานปศุสัตว์อำเภอ สำนักงานปศุสัตว์จังหวัด ศูนย์วิจัยและพัฒนาอาหารสัตว์ในพื้นที่ หรือติดต่อศูนย์อำนวยการป้องกันและแก้ไขปัญหาภัยพิบัติด้านปศุสัตว์ กรมปศุสัตว์ โทร. 0 2653 4444 ต่อ 3315 email : [email protected] หรือแจ้งข้อมูลในแอปพลิเคชั่น DLD 4.0 เพื่อให้ความช่วยเหลือได้ทันที
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/60505