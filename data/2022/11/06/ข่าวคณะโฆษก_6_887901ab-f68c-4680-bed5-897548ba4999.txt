รัฐบาลไทย-ข่าวทำเนียบรัฐบาล-รัฐบาลชื่นชม "ลิซ่า" BLACKPINK ได้รับรางวัลศิลปินหญิงเดี่ยว K-Pop คนแรก บนเวที MTV Video Music Awards 2022 (VMAs)  


วันอังคารที่ 30 สิงหาคม 2565
พิมพ์
รัฐบาลชื่นชม "ลิซ่า" BLACKPINK ได้รับรางวัลศิลปินหญิงเดี่ยว K-Pop คนแรก บนเวที MTV Video Music Awards 2022 (VMAs)
รัฐบาลชื่นชม "ลิซ่า" BLACKPINK ได้รับรางวัลศิลปินหญิงเดี่ยว K-Pop คนแรก บนเวที MTV Video Music Awards 2022 (VMAs)
วันนี้ (30 สิงหาคม 2565) นายอนุชา บูรพชัยศรี รองเลขาธิการนายกรัฐมนตรีฝ่ายการเมือง ปฏิบัติหน้าที่โฆษกประจำสำนักนายกรัฐมนตรี เผยว่า ตามที่ "ลิซ่า" ลลิษา มโนบาล วง BLACKPINK ได้รับรางวัลจากงาน MTV Video Music Awards 2022 (VMAs) ณ เมืองนิวอาร์ก รัฐนิวเจอร์ซีย์ สหรัฐอเมริกา สาขา Best K-Pop Video จากเพลง LALISA ซึ่งเป็นผลงานจากอัลบั้มเดี่ยว โดยลิซ่าถือเป็นศิลปิน K-Pop หญิงเดี่ยวคนแรกของประวัติศาสตร์วงการเพลงที่ได้รับรางวัลนี้จากเวที MTV Video Music Award นั้น
รัฐบาลขอแสดงความยินดีและชื่นชมความสำเร็จของลิซ่า ที่ได้สร้างความภาคภูมิใจให้แฟนคลับชาวไทยและแฟนคลับทั่วโลก ลิซ่าได้ไหว้และกล่าวขอบคุณเป็นภาษาไทยในช่วงท้ายของการขึ้นรับรางวัลในครั้งนี้ด้วย ซึ่งถือเป็นหนึ่งในตัวอย่างที่ชัดเจนของเยาวชนไทยที่ไม่ลืมความเป็นไทย

ที่มา : https://www.thaigov.go.th/news/contents/details/58588