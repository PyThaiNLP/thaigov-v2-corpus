รัฐบาลไทย-ข่าวทำเนียบรัฐบาล-รมต.อนุชา สั่งการ พศ. ประสานวัดทั่วประเทศ จัดพิธีสวดมนต์อุทิศส่วนกุศลเหยื่อกราดยิงหนองบัวลำภู พร้อมสร้างขวัญกำลังใจผู้ปกครอง


วันเสาร์ที่ 8 ตุลาคม 2565
พิมพ์
รมต.อนุชา สั่งการ พศ. ประสานวัดทั่วประเทศ จัดพิธีสวดมนต์อุทิศส่วนกุศลเหยื่อกราดยิงหนองบัวลำภู พร้อมสร้างขวัญกำลังใจผู้ปกครอง
รมต.อนุชา สั่งการ พศ. ประสานวัดทั่วประเทศ จัดพิธีสวดมนต์อุทิศส่วนกุศลเหยื่อกราดยิงหนองบัวลำภู พร้อมสร้างขวัญกำลังใจผู้ปกครอง
วันนี้ 8 ต.ค. 65  รมต.อนุชา สั่งการ พศ. ประสานวัดทั่วประเทศ จัดพิธีสวดมนต์อุทิศส่วนกุศลเหยื่อกราดยิงหนองบัวลำภู พร้อมสร้างขวัญกำลังใจผู้ปกครอง จากเหตุการณ์ที่อดีตตำรวจก่อเหตุกราดยิงที่ศูนย์พัฒนาเด็กเล็กขององค์การบริหารส่วนตำบลอุทัยสวรรค์ อำเภอนากลาง จังหวัดหนองบัวลำภู เมื่อวันที่ 6 ต.ค. ที่ผ่านมา ส่งผลให้เด็กและประชาชนเสียชีวิต และมีผู้ได้รับบาดเจ็บอีกจำนวนหนึ่ง และส่งผลต่อสภาพจิตใจของผู้ปกครองและประชาชนจำนวนมาก นายอนุชา นาคาศัย รัฐมนตรีประจำสำนักนายกรัฐมนตรี  น้อมรับพระบัญชาสมเด็จพระอริยวงศาคตญาณ สมเด็จพระสังฆราช สกลมหาสังฆปริณายก สั่งการให้สำนักงานพระพุทธศาสนาแห่งชาติเร่งประสานวัดทั่วประเทศจัดพิธีสวดมนต์เพื่อไว้อาลัยแก่ผู้เสียชีวิตจากเหตุการณ์ดังกล่าว เพื่อสร้างขวัญและกำลังใจให้แก่ผู้ปกครองและญาติผู้เสียชีวิต ที่โศกเศร้าจากการสูญเสียอย่างไม่คาดคิดครั้งนี้
"ผมขอแสดงความเสียใจกับครอบครัวผู้เสียชีวิต เหตุการณ์ดังกล่าวไม่ควรเกิดขึ้นในสังคมไทย โดยเฉพาะกับเด็กและเยาวชนซึ่งเป็นอนาคตของชาติในวันข้างหน้า ความสูญเสียที่เกิดขึ้นทำให้ประชาชนทั่วประเทศเศร้าสลด เพื่อเป็นการไว้อาลัยแด่ดวงวิญญาณที่บริสุทธิ์ และร่วมเป็นกำลังใจแก่ผู้ปกครองและญาติ สำนักงานพระพุทธศาสนาแห่งชาติจึงเตรียมจัดพิธีสวดมนต์อุทิศส่วนกุศล และสร้างขวัญและกำลังใจแก่ครอบครัวผู้เสียชีวิต" รัฐมนตรีประจำสำนักนายกรัฐมนตรีกล่าว

ที่มา : https://www.thaigov.go.th/news/contents/details/60215