รัฐบาลไทย-ข่าวทำเนียบรัฐบาล-เริ่มพรุ่งนี้ โดยสารรถยนต์ต้องคาดเข็มขัดนิรภัยทุกที่นั่ง ฝ่าฝืนปรับ 2,000 บาท


วันจันทร์ที่ 5 กันยายน 2565
พิมพ์
เริ่มพรุ่งนี้ โดยสารรถยนต์ต้องคาดเข็มขัดนิรภัยทุกที่นั่ง ฝ่าฝืนปรับ 2,000 บาท
วันอาทิตย์ที่ 4 กันยายน 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลห่วงใยสวัสดิภาพประชาชนในการเดินทาง โดยบังคับใช้ พ.ร.บ.จราจรทางบก (ฉบับที่13)
พ.ศ.2565
กำหนดให้ผู้ขับขี่รถยนต์และผู้โดยสารทุกที่นั่งต้องรัดร่างกายด้วยเข็มขัดนิรภัยไว้กับที่นั่งตลอดเวลาขณะโดยสา
รรถยนต์ กรณีผู้โดยสารเป็นเด็กอายุไม่เกิน 6 ปี ต้องจัดให้นั่งในที่นั่งนิรภัย หรือ ที่นั่งพิเศษสำหรับเด็ก
หรือมีวิธีการป้องกันอันตรายในกรณีเกิดอุบัติเหตุตามประกาศสำนักงานตำรวจแห่งชาติ ทั้งนี้
ไม่บังคับใช้กับผู้อยู่ในรถสามล้อ รถบดถนน รถแทรกเตอร์ รถใช้งานเกษตรกรรม
และรถยนต์อื่นที่ไม่ต้องติดตั้งเข็มขัดนิรภัย สำหรับรถนั่งสองแถว รถกระบะ และรถกึ่งกระบะ
บังคับเฉพาะผู้โดยสารที่นั่งในแถวตอนหน้า ผู้ฝ่าฝืนหรือไม่ปฏิบัติตาม ต้องระวางโทษปรับไม่เกิน 2,000 บาท
โดยมีผลตั้งแต่วันพรุ่งนี้(5ก.ย.65) เป็นต้นไป
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/58848