รัฐบาลไทย-ข่าวทำเนียบรัฐบาล-รมว.เฉลิมชัย ดันแปลงใหญ่จ.พังงาสู่การเป็นครัวอันดามัน


วันพฤหัสบดีที่ 29 กันยายน 2565
รมว.เฉลิมชัย ดันแปลงใหญ่จ.พังงาสู่การเป็นครัวอันดามัน
รมว.เฉลิมชัย ดันแปลงใหญ่จ.พังงาสู่การเป็นครัวอันดามัน
รมว.เฉลิมชัย ดันแปลงใหญ่จ.พังงาสู่การเป็นครัวอันดามัน
ดร.เฉลิมชัย ศรีอ่อน รัฐมนตรีว่าการกระทรวงเกษตรและสหกรณ์เป็นประธานเปิดงานและร่วมกิจกรรม "รวมพลขับเคลื่อนงานส่งเสริมเกษตรแบบแปลงใหญ่พังงาสู่ครัวอันดามัน" โดยมีผู้บริหารกระทรวงเกษตรและสหกรณ์หัวหน้าส่วนราชการในพื้นที่หน่วยงานภาคีเกษตรกรสมาชิกแปลงใหญ่และเกษตรกรทั่วไปเครือข่ายเกษตรกรรุ่นใหม่จังหวัดพังงาคณะกรรมการเครือข่ายแปลงใหญ่คณะกรรมการเครือข่ายศูนย์เรียนรู้การเพิ่มประสิทธิภาพการผลิตสินค้าเกษตร (ศพก.) เครือข่ายอาสาสมัครเกษตรหมู่บ้าน (อกม.) คณะกรรมการกลุ่มแม่บ้านเกษตรกรเข้าร่วมณศาลาเอนกประสงค์องค์การบริหารส่วนตำบลถ้ำน้ำผุดอ.เมืองจ.พังงาซึ่งการจัดงานดังกล่าวมีวัตถุประสงค์เพื่อแลกเปลี่ยนการดำเนินงานแปลงใหญ่ที่ประสบความสำเร็จในแต่ละพื้นที่ของจังหวัดพังงารวมทั้งนำเสนอแนวทางการขับเคลื่อนแปลงใหญ่ผักจังหวัดพังงาปัญหาข้อเสนอแนะและความต้องการในการขอรับการสนับสนุน
ทั้งนี้จังหวัดพังงามีการดำเนินงานโครงการระบบส่งเสริมเกษตรแบบแปลงใหญ่ซึ่งเป็นโครงการที่กระทรวงเกษตรและสหกรณ์ดำเนินการมาตั้งแต่ปี 2559 ซึ่งการดำเนินงานในปี 2565 มุ่งเน้นไปที่การพัฒนาด้านการลดต้นทุนและเพิ่มประสิทธิภาพการผลิตการพัฒนาศักยภาพของเกษตรกรสู่ Smart Farmer และความเข้มแข็งของเกษตรกลุ่ม/องค์กรวิสาหกิจชุมชนการทำตลาดและการเชื่อมโยงและต่อยอดส่งผลดีต่อเกษตรกร/คนพื้รมว.เฉลิมชัย ดันแปลงใหญ่จ.พังงาสู่การเป็นครัวอันดามันนที่สินค้าภาครัฐและอื่นๆครอบคลุมในทุกด้านทั้งด้านพืชประมงปศุสัตว์และแมลงเศรษฐกิจโดยเฉพาะด้านพืชซึ่งกรมส่งเสริมการเกษตรเป็นหน่วยงานหลักในขับเคลื่อนร่วมกับหน่วยงานภาคีเครือข่ายที่เกี่ยวข้องประกอบด้วยพืชเศรษฐกิจที่สำคัญของจังหวัดพังงาได้แก่ปาล์มน้ำมันมะพร้าวยางพารามังคุดพืชผักและสมุนไพร
นอกจากนี้รัฐมนตรีว่าการกระทรวงเกษตรและสหกรณ์ยังได้เห็นถึงศักยภาพของเกษตรกรซึ่งเป็น Young Smart Farmer ในพื้นที่ได้มุ่งหวังให้เป็นต้นแบบในการขยายผลให้กับเกษตรกรผู้ปลูกผักรายอื่นและมีนโยบายในการพัฒนาต่อยอดให้จังหวัดพังงาเป็นครัวอันดามันจึงได้มอบหมายให้กรมส่งเสริมการเกษตรเข้าไปส่งเสริมเกษตรกรผู้ปลูกผักของจังหวัดพังงาผ่านระบบส่งเสริมเกษตรแบบแปลงใหญ่โดยให้สำนักงานเกษตรจังหวัดพังงาดำเนินการจัดตั้งกลุ่มแปลงใหญ่ผักจังหวัดพังงาพื้นที่ 4 อำเภอต้นแบบได้แก่อำเภอเมืองพังงาอำเภอทับปุดอำเภอตะกั่วป่า และอำเภอท้ายเหมืองมีสมาชิกรวม 141 รายพื้นที่ 125 ไร่ซึ่งเชื่อว่าโครงการดังกล่าวจะช่วยสร้างความเข้มแข็งให้เกิดขึ้นกับเกษตรกรผู้ปลูกผักในการรวมกลุ่มเพื่อบริหารจัดการและยังเป็นการสร้างความมั่นคงทางอาหารในพื้นที่จังหวัดภาคใต้ฝั่งอันดามันอีกด้วย
"การจัดงานครั้งนี้ถือเป็นการเน้นย้ำถึงความสำเร็จของการดำเนินงานโครงการระบบส่งเสริมเกษตรแบบแปลงใหญ่จังหวัดพังงาผ่านการดำเนินงานตามเป้าหมายทั้งในเรื่องการลดต้นทุนการผลิตการเพิ่มผลผลิตการพัฒนาคุณภาพการบริหารจัดการและการจัดการด้านการตลาดที่สามารถช่วยเหลือเกษตรกรให้มีคุณภาพชีวิตที่ดีขึ้นอย่างไรก็ตามกระทรวงเกษตรฯมุ่งหวังให้เกษตรกรเกิดความภาคภูมิใจในอาชีพเกษตรกรรมสามารถพึ่งพาตนเองได้จึงได้จัดให้มีการถ่ายทอดความรู้อย่างต่อเนื่องให้เกิดการรวมกลุ่มเกษตรกรและเชื่อมโยงเครือข่ายกับภายนอกอย่างเข้มแข็งเพื่อลดความเหลื่อมล้ำทางรายได้พร้อมส่งเสริมให้เกษตรกรยกระดับผลผลิตให้มีประสิทธิภาพมีคุณภาพมาตรฐานรวมทั้งสร้างมูลค่าเพิ่มสินค้าเกษตรให้ตอบสนองความต้องการของตลาดในลักษณะตลาดนำการผลิตรวมทั้งสร้างความสามารถในการแข่งขันของสินค้าเกษตรด้วยการนำเทคโนโลยีงานวิจัยและนวัตกรรมเข้ามาช่วยอย่างไรก็ตามจังหวัดพังงาเป็นจังหวัดที่มีศักยภาพในการปลูกพืชผักที่จะเป็นครัวอันดามันซึ่งกระทรวงเกษตรฯได้เข้ามาสร้างแหล่งน้ำให้พี่น้องชาวจังหวัดพังงาเกือบทุกพื้นที่แล้วและในส่วนของการท่องเที่ยวเมื่อมีนักท่องเที่ยวมากขึ้นความต้องการบริโภคก็มีเพิ่มมากขึ้นไปด้วยถ้าสามารถทำให้จังหวัดพังงาเป็นครัวอันดามันได้และขยายไปเขตจังหวัดอื่นๆอย่างมั่นคงเชื่อว่าโครงการนี้จะประสบความสำเร็จอย่างแน่นอน" ดร.เฉลิมชัยกล่าว

ที่มา : https://www.thaigov.go.th/news/contents/details/59829