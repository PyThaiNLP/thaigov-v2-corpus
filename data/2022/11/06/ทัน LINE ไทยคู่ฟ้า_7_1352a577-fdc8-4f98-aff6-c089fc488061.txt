รัฐบาลไทย-ข่าวทำเนียบรัฐบาล-ส่งออกไทย 7 เดือนแรกปี 65 โต 11.5% ขยายตัวบวก 17 เดือนต่อเนื่อง รัฐเร่งจับมือเอกชนเพิ่มแผนงาน - กิจกรรม สร้างรายได้เข้าประเทศ


วันพุธที่ 31 สิงหาคม 2565
ส่งออกไทย 7 เดือนแรกปี 65 โต 11.5% ขยายตัวบวก 17 เดือนต่อเนื่อง รัฐเร่งจับมือเอกชนเพิ่มแผนงาน - กิจกรรม สร้างรายได้เข้าประเทศ
.....
กระทรวงพาณิชย์ เผยเรื่องน่ายินดีที่การส่งออกไทยเดือน ก.ค. 65 ยังคงขยายตัวต่อเนื่องที่ 4.3% มีมูลค่า 23,629.3 ล้านเหรียญสหรัฐ นับเป็นการขยายตัวบวกติดต่อกันเป็นเดือนที่ 17 ขณะที่ยอดรวม 7 เดือนแรกของปี 65 มีมูลค่าถึง 172,814.1 ล้านเหรียญสหรัฐ เพิ่ม 11.5% โดยสาเหตุหลักมาจากความต้องการอาหารทั่วโลก สินค้าเกษตร - อาหาร จึงยังส่งออกได้ดี/ การผ่อนคลายมาตรการควบคุมโควิด/ การผ่อนคลายประเทศให้มีการท่องเที่ยว/ ค่าเงินบาทอ่อนค่า ฯลฯ
.
10 ตลาดส่งออกที่ขยายตัวได้ดี ได้แก่ เกาหลีใต้ ตะวันออกกลาง แคนาดา กลุ่ม CLMV อาเซียน (5 ประเทศ) เอเชียใต้ ทวีปออสเตรเลีย สหราชอาณาจักร สหภาพยุโรป และสหรัฐฯ ส่วนการส่งออกชายแดน 4 ประเทศ (มาเลเซีย เมียนมา สปป.ลาว กัมพูชา) รวม 7 เดือน มีมูลค่า 376,074 ล้านบาท เพิ่ม 19.9%
.
สำหรับช่วง 5 เดือนสุดท้ายของปีนี้ กระทรวงพาณิชย์จะเดินหน้าจับมือกับภาคเอกชนร่วมแก้ปัญหาและเพิ่มแผนส่งออก - กิจกรรมต่าง ๆ ให้มากขึ้น พร้อมติดตามผลและเร่งรัดการดำเนินกิจกรรม เพื่อสร้างรายได้เข้าประเทศให้ได้มากที่สุด
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/58680