รัฐบาลไทย-ข่าวทำเนียบรัฐบาล-พิธีรับ – ส่งหน้าที่ มอบการบังคับบัญชา และพิธีสวนสนามเทิดเกียรติปลัดกระทรวงกลาโหม


วันจันทร์ที่ 3 ตุลาคม 2565
พิธีรับ – ส่งหน้าที่ มอบการบังคับบัญชา และพิธีสวนสนามเทิดเกียรติปลัดกระทรวงกลาโหม
วันนี้ (วันที่ ๓๐ กันยายน ๒๕๖๕ เวลา ๑๕.๐๐ น.) สำนักงานปลัดกระทรวงกลาโหม จัดพิธีรับ – ส่งหน้าที่ และมอบการบังคับบัญชาปลัดกระทรวงกลาโหม
ระหว่าง พลเอก วรเกียรติ รัตนานนท์ และ พลเอก สนิธชนก สังขจันทร์ และพิธีสวนสนามของกองทหารเกียรติยศผสม ๓ เหล่าทัพ ณ ลานอเนกประสงค์ ในศาลาว่าการกลาโหม
พลเอก วรเกียรติ รัตนานนท์ ปลัดกระทรวงกลาโหมได้กล่าวว่าตลอดระยะเวลาที่ดำรงตำแหน่ง ได้รับความร่วมมือร่วมใจจากรองปลัดกระทรวงกลาโหม หัวหน้าหน่วยขึ้นตรงสำนักงานปลัดกระทรวงกลาโหม และเพื่อนข้าราชการอย่างดียิ่ง ทำให้การปฏิบัติงานในภารกิจต่างๆ สำเร็จลุล่วงด้วยดี ทำให้สำนักงานปลัดกระทรวงกลาโหมเป็นที่เชื่อมั่นจากผู้บังคับบัญชา และหน่วยงานอื่นๆ ทั้งภายในและภายนอกกระทรวงกลาโหม และมีความเชื่อมั่นในความรู้ ความสามารถ และประสบการณ์ของ พลเอก สนิธชนก สังขจันทร์ ปลัดกระทรวงกลาโหมท่านใหม่ ที่จะสามารถสานต่อภารกิจและจะขับเคลื่อนงานต่อไปได้เป็นอย่างดี โดยมีเพื่อนข้าราชการในสำนักงานปลัดกระทรวงกลาโหมทุกท่านเป็นกำลังสนับสนุนในการปฏิบัติงานอย่างเต็มกำลังความสามารถ และถึงแม้ว่าการเกษียณอายุราชการจะเป็นไปตามวาระความรัก ความผูกพัน ที่ทุกท่านได้มอบให้จะยังคงดำรงอยู่ในความทรงจำตลอดไป

ที่มา : https://www.thaigov.go.th/news/contents/details/59941