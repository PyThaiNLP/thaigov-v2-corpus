รัฐบาลไทย-ข่าวทำเนียบรัฐบาล-รัฐบาลอนุมัติ 2,100 ล้านบาท ตอบแทน อสม. และ อสส. 4 เดือน


วันอังคารที่ 4 ตุลาคม 2565
พิมพ์
รัฐบาลอนุมัติ 2,100 ล้านบาท ตอบแทน อสม. และ อสส. 4 เดือน
วันศุกร์ที่ 30 กันยายน 2565
ต่อจากนี้ไป ขอเชิญรับฟังไทยคู่ฟ้า
รัฐบาลดูแลอาสาสมัครสาธารณสุข โดยอนุมัติวงเงิน 2,100 ล้านบาท แก่โครงการค่าตอบแทน เยียวยา
ชดเชย และเสี่ยงภัย สำหรับการปฏิบัติงานของอาสาสมัครสาธารณสุขประจำหมู่บ้าน หรือ อสม.
และอาสาสมัครสาธารณสุขกรุงเทพมหานคร หรือ อสส. รวมกว่า 1 ล้านคน
เพื่อเป็นขวัญและกำลังใจในอัตราคนละ 500 บาท/เดือน เป็นเวลา 4 เดือน คือ มิ.ย.-ก.ย.2565
รวมได้รับคนละ 2,000 บาท เนื่องจากในช่วงที่ผ่านมา สถานการณ์แพร่ระบาดของโรคโควิด-19 ยังไม่ยุติ
จึงจำเป็นต้องสนับสนุนบทบาทของ อสม. และ อสส. ในการเฝ้าระวัง ป้องกัน
และควบคุมโรคในชุมชนอย่างต่อเนื่อง ตลอดจนเตรียมความพร้อมรองรับการเปลี่ยนผ่านเข้าสู่ระยะ Post-
Pandemic
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/59783