รัฐบาลไทย-ข่าวทำเนียบรัฐบาล-ดีอีเอส ร่วมประชุม Asia – Pacific Ministerial Roundtable on Digital Infrastructure


วันพฤหัสบดีที่ 27 ตุลาคม 2565
ดีอีเอส ร่วมประชุม Asia – Pacific Ministerial Roundtable on Digital Infrastructure
ดีอีเอส ร่วมประชุม Asia – Pacific Ministerial Roundtable on Digital Infrastructure
เมื่อวานนี้ นายเนวินธุ์ ช่อชัยทิพฐ์ ผู้ช่วยรัฐมนตรีประจำกระทรวงดิจิทัลเพื่อเศรษฐกิจและสังคม (ดีอีเอส) ร่วมบรรยายพิเศษในการประชุม Asia – Ministerial Roundtable on Digital Infrastructure หัวข้อ “Building a Digital Future: Digital Transformation Roadmap for Thailand” โดยได้กล่าวถึง แผนกลยุทธ์ในการปรับเปลี่ยนประเทศไทยสู่สังคมดิจิทัล อาทิ การพัฒนาโครงสร้างพื้นฐาน การเข้าถึงอินเทอร์เน็ตความเร็วสูงของประชาชน การพัฒนากำลังคนด้านดิจิทัล การพัฒนาโครงการเมืองอัจฉริยะในประเทศไทย เป็นต้น
การประชุมดังกล่าวจัดขึ้นโดย Global System for Mobile Communications Association (GSMA) ในงานThe 13th Global Mobile Broadband Forum เพื่อเป็นเวทีสำหรับผู้แทนภาครัฐและภาคเอกชน ในการหารือนโยบายและกฏระเบียบของการพัฒนาโครงสร้างพื้นฐานด้านคมนาคม การลดช่องว่างในการเข้าถึงทางดิจิทัลเพื่อสนับสนุนและนำไปสู่การเปลี่ยนแปลงไปสู่เศรษฐกิจดิจิทัล ณ ศูนย์การประชุมแห่งชาติสิริกิติ์ กรุงเทพฯ
***************

ที่มา : https://www.thaigov.go.th/news/contents/details/60947