รัฐบาลไทย-ข่าวทำเนียบรัฐบาล-ที่ปรึกษารัฐมนตรี ก.อุตฯ รุดหารือราชวิทยาลัยจุฬาภรณ์ นำผลงานวิจัยและนวัตกรรมกัญชงมาใช้ประโยชน์ทางการแพทย์และอาหาร พร้อมดันสู่อุตสาหกรรมเชิงพาณิชย์


วันอังคารที่ 1 พฤศจิกายน 2565
พิมพ์
ที่ปรึกษารัฐมนตรี ก.อุตฯ รุดหารือราชวิทยาลัยจุฬาภรณ์ นำผลงานวิจัยและนวัตกรรมกัญชงมาใช้ประโยชน์ทางการแพทย์และอาหาร พร้อมดันสู่อุตสาหกรรมเชิงพาณิชย์
ที่ปรึกษารัฐมนตรี ก.อุตฯ รุดหารือราชวิทยาลัยจุฬาภรณ์ นำผลงานวิจัยและนวัตกรรมกัญชงมาใช้ประโยชน์ทางการแพทย์และอาหาร พร้อมดันสู่อุตสาหกรรมเชิงพาณิชย์
วันที่ 31 ตุลาคม 2565 นายสุชาติ ไตรแสงรุจิระ ที่ปรึกษารัฐมนตรีว่าการกระทรวงอุตสาหกรรม พร้อมด้วย นายภาสกร ชัยรัตน์ รองอธิบดีกรมส่งเสริมอุตสาหกรรม นางอนงค์ ไพจิตรประภาภรณ์ ผู้อำนวยการสถาบันอาหาร ผู้บริหาร นักวิชาการจากสำนักงานมาตรฐานผลิตภัณฑ์อุตสาหกรรม (สมอ.) กรมส่งเสริมอุตสาหกรรม (กสอ.) สถาบันอาหาร (สอห.) และสำนักงานพัฒนาวิทยาศาสตร์และเทคโนโลยีแห่งชาติ (สวทช.) เข้าร่วมประชุมกับราชวิทยาลัยจุฬาภรณ์ โดยมี รองศาสตราจารย์นายสัตวแพทย์ปานเทพ รัตนากร รองเลขาธิการราชวิทยาลัยจุฬาภรณ์ และรองศาสตราจารย์นายสัตวแพทย์ ดร.จตุพร กระจายศรี นักวิจัยของราชวิทยาลัยจุฬาภรณ์ เพื่อหารือแนวทางการนำกัญชงมาใช้ประโยชน์ด้านการแพทย์และอาหาร และการสร้างงานวิจัย นวัตกรรม ที่สามารถใช้ประโยชน์ในการส่งเสริมพัฒนาอุตสาหกรรมและต่อยอดสู่เชิงพาณิชย์ โดยในการร่วมหารือในครั้งนี้ ราชวิทยาลัยจุฬาภรณ์ได้มีการนำเสนองานวิจัยนวัตกรรม ที่สามารถนำมาเชื่อมโยงภารกิจของกระทรวงอุตสาหกรรมที่มีหน้าที่ส่งเสริมพัฒนาอุตสาหกรรม และสามารถบูรณาการความร่วมเพื่อใช้ประโยชน์และสร้างสรรค์นวัตกรรมของประเทศ และนำไปต่อยอดสู่อุตสาหกรรมและพาณิชย์ต่อไปได้ในอนาคต

ที่มา : https://www.thaigov.go.th/news/contents/details/61134