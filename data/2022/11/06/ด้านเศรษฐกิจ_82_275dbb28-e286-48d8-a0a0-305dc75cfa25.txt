รัฐบาลไทย-ข่าวทำเนียบรัฐบาล-บีโอไอ เยี่ยมชมกิจการของบริษัท Alstom – Bombadier Transportation Signal (Thailand) พร้อมหารือในเรื่องแนวโน้มของอุตสาหกรรมระบบราง และการพัฒนาบุคลากร


วันจันทร์ที่ 5 กันยายน 2565
บีโอไอ เยี่ยมชมกิจการของบริษัท Alstom – Bombadier Transportation Signal (Thailand) พร้อมหารือในเรื่องแนวโน้มของอุตสาหกรรมระบบราง และการพัฒนาบุคลากร
บีโอไอ เยี่ยมชมกิจการของบริษัท Alstom – Bombadier Transportation Signal (Thailand) พร้อมหารือในเรื่องแนวโน้มของอุตสาหกรรมระบบราง และการพัฒนาบุคลากร
เยี่ยมชมกิจการของบริษัท Alstom – Bombadier Transportation Signal (Thailand) พร้อมหารือในเรื่องแนวโน้มของอุตสาหกรรมระบบราง และการพัฒนาบุคลากร
เมื่อวันที่ 1 กันยายน 2565 นายนฤตม์ เทอดสถีรศักดิ์ รองเลขาธิการบีโอไอ พร้อมด้วย นายนฤชา ฤชุพันธุ์ ที่ปรึกษาด้านการลงทุน ได้เยี่ยมชมกิจการของบริษัท Alstom – Bombadier Transportation Signal (Thailand) และหารือร่วมกับ Dr.Katrin Luger, Managing Director ในเรื่องแนวโน้มของอุตสาหกรรมระบบราง และการพัฒนาบุคลากรเพื่อรองรับอุตสาหกรรมดังกล่าว
บริษัท Alstom มีสำนักงานใหญ่อยู่ที่ประเทศฝรั่งเศส เป็นผู้นำในอุตสาหกรรมระบบรางของโลก และได้รับการส่งเสริมการลงทุนในกิจการสำนักงานปฏิบัติการภูมิภาค (Regional Operating Headquarter) ตั้งแต่ปี 2557 โดยได้จัดตั้ง Global Engineering Center ที่ประเทศไทย (ในภูมิภาคเอเชียแปซิฟิก มี 3 แห่ง ที่ไทย จีน และอินเดีย) เพื่อใช้ประเทศไทยเป็นฐานในการวิจัยและพัฒนา integrated solutions รวมทั้งการทดสอบ ติดตั้งระบบอาณัติสัญญาณและควบคุมการเดินรถ และให้บริการทางเทคนิค สำหรับระบบรถไฟฟ้าสายต่างๆ ทั้งในประเทศไทยและทั่วโลก ปัจจุบันมีพนักงานในไทยกว่า 800 คน โดยกว่าครึ่งหนึ่งเป็นวิศวกรหลากหลายสาขา และร้อยละ 88 เป็นบุคลากรไทย

ที่มา : https://www.thaigov.go.th/news/contents/details/58812