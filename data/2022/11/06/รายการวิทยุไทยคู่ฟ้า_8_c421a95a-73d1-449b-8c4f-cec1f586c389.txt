รัฐบาลไทย-ข่าวทำเนียบรัฐบาล-เปิดลงทะเบียนเพื่อสวัสดิการแห่งรัฐ ปี 2565


วันจันทร์ที่ 5 กันยายน 2565
เปิดลงทะเบียนเพื่อสวัสดิการแห่งรัฐ ปี 2565
วันจันทร์ที่ 5 กันยายน 2565
ต่อจากนี้ไป ขอเชิญรับฟังไทยคู่ฟ้า ค่ะ
รัฐบาลดูแลผู้มีรายได้น้อยอย่างต่อเนื่อง โดยดำเนินโครงการลงทะเบียนเพื่อสวัสดิการแห่งรัฐ ปี 2565
เปิดรับลงทะเบียนตั้งแต่วันนี้ (5ก.ย.) – 19 ต.ค.2565 ผ่านทางเว็บไซต์ บัตรสวัสดิการแห่งรัฐ.mof.go.th หรือ
welfare.mof.go.th หรือ ลงทะเบียนด้วยตนเองที่หน่วยงานรับลงทะเบียน ได้แก่ สำนักงานคลังจังหวัด
ที่ว่าการอำเภอ สำนักงานเขตกรุงเทพมหานคร สำนักงานเมืองพัทยา ธนาคาร ธ.ก.ส. ออมสิน กรุงไทย
ทุกสาขาทั่วประเทศ ทั้งนี้ ผู้มีบัตรสวัสดิการแห่งรัฐอยู่แล้วจะต้องลงทะเบียนใหม่เช่นกัน
เพื่อปรับปรุงฐานข้อมูลผู้มีรายได้น้อยให้เป็นปัจจุบันและคัดกรองคุณสมบัติผู้ร่วมโครงการให้ละเอียดรัดกุมมาก
ขึ้น เพิ่มประสิทธิภาพในการจัดสรรสวัสดิการให้แก่ประชาชนอย่างเหมาะสม ทั่วถึง และเป็นธรรม
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/58849