รัฐบาลไทย-ข่าวทำเนียบรัฐบาล-กรมการขนส่งทางบกเปิดเผยตัวเลขผู้ใช้บริการชำระภาษีรถยนต์และรถจักรยานยนต์ประจำปี ของสำนักงานขนส่งกรุงเทพมหานครพื้นที่ 1 - 5 เดือนสิงหาคม 2565 


วันจันทร์ที่ 26 กันยายน 2565
กรมการขนส่งทางบกเปิดเผยตัวเลขผู้ใช้บริการชำระภาษีรถยนต์และรถจักรยานยนต์ประจำปี ของสำนักงานขนส่งกรุงเทพมหานครพื้นที่ 1 - 5 เดือนสิงหาคม 2565
...
กรมการขนส่งทางบกเปิดเผยตัวเลขผู้ใช้บริการชำระภาษีรถยนต์และรถจักรยานยนต์ประจำปี ของสำนักงานขนส่งกรุงเทพมหานครพื้นที่ 1 - 5 เดือนสิงหาคม 2565 แนะนำสามารถชำระภาษีล่วงหน้าผ่านเว็บไซต์ https://eservice.dlt.go.th หรือผ่านแอปพลิเคชัน DLT Vehicle Tax
นายเสกสม อัครพันธุ์ รองอธิบดีกรมการขนส่งทางบก และโฆษกกรมการขนส่งทางบก กระทรวงคมนาคม กล่าวว่า กรมการขนส่งทางบก (ขบ.) มุ่งยกระดับระบบการให้บริการชำระภาษีออนไลน์สำหรับรถยนต์และรถจักรยานยนต์ ควบคู่กับการให้บริการชำระภาษีที่สำนักงานขนส่ง เพื่ออำนวยความสะดวก เป็นทางเลือกสำหรับประชาชนและง่ายต่อการเข้าถึงระบบการชำระภาษี ณ ปัจจุบันมีช่องทางการชำระภาษีออนไลน์ เช่น การชำระภาษีออนไลน์ผ่านทางเว็บไซต์ ขบ. https://eservice.dlt.go.th หรือแอปพลิเคชัน DLT Vehicle Tax เคาน์เตอร์เซอร์วิส แอปพลิเคชัน mPAY และ Truemoney Wallet ซึ่งได้รับความนิยมจากประชาชนเพิ่มมากขึ้น เนื่องจากเป็นช่องทางที่มีความสะดวกและไม่ต้องเดินทางมาที่สำนักงานขนส่งอยู่ที่ไหนก็สามารถชำระภาษีได้ ในเดือนสิงหาคม 2565 สามารถจัดเก็บภาษีรถประจำปีของสำนักงานขนส่งกรุงเทพมหานครพื้นที่ 1 - 5 ได้ทั้งสิ้น 822,214,293.07 บาท มีผู้ใช้บริการชำระภาษีรถประจำปีออนไลน์   รวมจำนวน 81,800 คัน แบ่งเป็น แอปพลิเคชัน DLT Vehicle Tax จำนวน 20,762 คัน ผ่านเว็บไซต์ https://eservice.dlt.go.th จำนวน 47,951 คัน เคาน์เตอร์เซอร์วิส จำนวน 12,115 คัน ผ่านแอปพลิเคชัน mPAY และ Truemoney Wallet จำนวน 972 คัน ในส่วนการใช้บริการรับชำระภาษีรถประจำปี ณ สำนักงานขนส่งกรุงเทพมหานครพื้นที่ 1 - 5 มีผู้ใช้บริการจำนวน 389,320 คัน การใช้บริการเลื่อนล้อต่อภาษี (Drive Thru for Tax) จำนวน 87,076 คัน ศูนย์บริการร่วมคมนาคม 3,221 คัน ที่ทำการไปรษณีย์ จำนวน 794 คัน ตู้รับชำระภาษีรถประจำปีอัตโนมัติ (Kiosk) จำนวน 1,939 คัน ผ่านธนาคารที่ร่วมโครงการ จำนวน 3 คัน รวมมียอดผู้ใช้บริการชำระภาษีประจำเดือนสิงหาคม 2565 ทั้งสิ้น 564,153 คัน
อธิบดีกรมการขนส่งทางบก กล่าวเพิ่มเติมว่า สำหรับผู้ที่ต้องการชำระภาษีรถประจำปีสามารถชำระล่วงหน้าได้ก่อนครบอายุภาษี 90 วัน ทั้งนี้รถยนต์อายุการใช้งานเกิน 7 ปี รถจักรยานยนต์อายุการใช้งานเกิน 5 ปี รวมถึงรถที่ค้างชำระภาษีเกิน 1 ปี แต่ไม่เกิน 3 ปี สามารถนำรถเข้าตรวจสภาพ ณ สถานตรวจสภาพก่อนชำระภาษีล่วงหน้าผ่านระบบออนไลน์ สำหรับผู้ที่ชำระภาษีรถประจำปีผ่านแอปพลิเคชัน DLT Vehicle Tax เมื่อมีการชำระภาษีรถประจำปีผ่านแอปพลิเคชันเรียบร้อยแล้ว สามารถเลือกให้จัดส่งเครื่องหมายการเสียภาษีและใบเสร็จรับเงินทางไปรษณีย์ ซึ่งจะได้รับภายใน 5 วันทำการนับจากวันชำระเงิน หรือเลือกพิมพ์เครื่องหมายการเสียภาษีด้วยตนเองที่ตู้รับชำระภาษีรถประจำปีอัตโนมัติ (Kiosk) ภายในสำนักงานขนส่งกรุงเทพมหานครพื้นที่ 1 - 5 ได้ โดยในระหว่างที่รอรับเอกสารระบบจะแสดงหลักฐานการชำระภาษีรถประจำปีชั่วคราว เพื่อให้เจ้าของรถสามารถใช้เป็นหลักฐานแสดงการชำระภาษีจนกว่าจะได้รับเครื่องหมายการเสียภาษีประจำปีจาก ขบ. เพื่ออำนวยความสะดวกในการชำระภาษีรถประจำปีให้แก่ประชาชน ขบ. ได้เปิดให้บริการรับชำระภาษีรถประจำปีที่ศูนย์บริการร่วมคมนาคม เชิงสะพานสมเด็จพระเจ้าตากสิน ซึ่งมีจำนวนประชาชนมาใช้บริการชำระภาษีตั้งแต่เดือนมิถุนายน - สิงหาคม 2565 เพิ่มขึ้นตามลำดับ สำหรับประชาชนที่สนใจสามารถเข้าใช้บริการในวันและเวลาราชการ โดยภายในศูนย์บริการร่วมคมนาคมยังมีตู้รับชำระภาษีรถประจำปีอัตโนมัติ (Kiosk) ให้บริการเพิ่มเติมอีกด้วย ซึ่งประชาชนสามารถดำเนินการได้ด้วยตนเองทุกขั้นตอนและได้รับเครื่องหมายการเสียภาษีจากตู้ Kiosk ทันที โดยไม่ต้องติดต่อเจ้าหน้าที่ ขบ.

ที่มา : https://www.thaigov.go.th/news/contents/details/59677