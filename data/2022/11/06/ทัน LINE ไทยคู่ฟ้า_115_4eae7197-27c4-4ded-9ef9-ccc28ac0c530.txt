รัฐบาลไทย-ข่าวทำเนียบรัฐบาล-กสทช. จับมือ 3 ค่ายมือถือ AIS TRUE DTAC ยืดเวลาชำระบิล – ขยายวันใช้งาน ช่วยผู้ประสบภัยน้ำท่วม


วันศุกร์ที่ 7 ตุลาคม 2565
กสทช. จับมือ 3 ค่ายมือถือ AIS TRUE DTAC ยืดเวลาชำระบิล – ขยายวันใช้งาน ช่วยผู้ประสบภัยน้ำท่วม
.....
สำนักงาน กสทช. ร่วมกับ AIS TRUE และ DTAC ร่วมกันส่งกำลังใจและลดผลกระทบให้กับผู้ประสบภัยน้ำท่วมที่ได้รับผลกระทบจากพายุโนรู เพื่อให้ประชาชนสามารถติดต่อสื่อสารได้อย่างต่อเนื่อง
.
ซึ่งผู้ให้บริการเครือข่ายทั้ง 3 ค่าย จะไม่ตัดสายลูกค้าในพื้นที่ประสบภัย พร้อมขยายระยะเวลาชำระค่าบริการสำหรับลูกค้ารายเดือน และขยายวันการใช้งานสำหรับลูกค้าเติมเงิน เป็นเวลา 1 รอบบิล พร้อมกำชับให้ผู้ประกอบการโทรศัพท์เคลื่อนที่ทุกรายจัดทีมดูแลสัญญาณ สถานีฐาน ทีมซ่อมบำรุง เพื่อให้ประชาชนในพื้นที่น้ำท่วมสามารถใช้งานได้อย่างมีประสิทธิภาพ
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/60163