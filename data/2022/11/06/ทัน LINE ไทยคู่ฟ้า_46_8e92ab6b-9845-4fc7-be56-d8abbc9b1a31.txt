รัฐบาลไทย-ข่าวทำเนียบรัฐบาล-รองนายกฯ ประวิตร สั่งระดมสรรพกำลังช่วย กทม. ผันน้ำลงคูคลองให้เร็วขึ้น พร้อมเพิ่มความถี่รถสาธารณะชั่วโมงเร่งด่วน


วันพุธที่ 14 กันยายน 2565
รองนายกฯ ประวิตร สั่งระดมสรรพกำลังช่วย กทม. ผันน้ำลงคูคลองให้เร็วขึ้น พร้อมเพิ่มความถี่รถสาธารณะชั่วโมงเร่งด่วน
.....
พลเอก ประวิตร วงษ์สุวรรณ รองนายกรัฐมนตรี ห่วงสถานการณ์น้ำท่วมหลายพื้นที่ พร้อมสั่งการกระทรวงมหาดไทยและหน่วยงานที่เกี่ยวข้อง ให้ความสำคัญในการขับเคลื่อน 13 มาตรการ รับมือฤดูฝนร่วมกันทั่วประเทศ โดยให้ สทนช.ลงกำกับติดตามในภาพรวม เพื่อป้องกันและแก้ปัญหาอุทกภัยที่กำลังเกิดขึ้นหลายพื้นที่อย่างเป็นระบบ
.
ในส่วนพื้นที่ กทม. ให้ สทนช. ปภ. และ กรมชลประทาน รวมทั้งหน่วยงานที่เกี่ยวข้องและกองทัพ ลงไปช่วยสนับสนุนทำงานร่วมกับ กทม. และ จังหวัดปริมณฑลอย่างใกล้ชิด เร่งกำจัดขยะและวัชพืชที่ขวางทางน้ำ และนำเครื่องสูบน้ำ เรือผลักดันน้ำและเครื่องมือช่าง เข้าไปช่วยเปิดทางระบายน้ำ ผลักดันน้ำจากคูคลองลงแม่น้ำเจ้าพระยาให้เร็วขึ้น
.
และขอให้ ขสมก.เพิ่มความถี่รถสาธารณะ ตามเส้นทางน้ำท่วมขังให้มากขึ้น พร้อมให้ตำรวจ ลงพื้นที่อำนวยความสะดวกการจราจรโดยเฉพาะชั่วโมงเร่งด่วน เพื่ออำนวยความสะดวกและลดความเดือดร้อนในการสัญจรของประชาชน
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/59245