รัฐบาลไทย-ข่าวทำเนียบรัฐบาล-ปลัดฯ กอบชัย มอบนโยบายและให้ข้อเสนอแนะเกี่ยวกับการดำเนินงานผ่านกองทุนพัฒนาเอสเอ็มอีตามแนวประชารัฐ


วันจันทร์ที่ 26 กันยายน 2565
พิมพ์
ปลัดฯ กอบชัย มอบนโยบายและให้ข้อเสนอแนะเกี่ยวกับการดำเนินงานผ่านกองทุนพัฒนาเอสเอ็มอีตามแนวประชารัฐ
ปลัดฯ กอบชัย มอบนโยบายและให้ข้อเสนอแนะเกี่ยวกับการดำเนินงานผ่านกองทุนพัฒนาเอสเอ็มอีตามแนวประชารัฐ
จังหวัดชลบุรี : วันนี้ (24 กันยายน 2565) เวลา 09.00 น. นายกอบชัย สังสิทธิสวัสดิ์ ปลัดกระทรวงอุตสาหกรรม พร้อมด้วย นางวรวรรณ ชิตอรุณ รองปลัดกระทรวงอุตสาหกรรม ร่วมมอบนโยบายเกี่ยวกับการดำเนินงานของกองทุนพัฒนาเอสเอ็มอีตามแนวประชารัฐ และให้ข้อเสนอแนะเพื่อปรับปรุงการดำเนินงาน ในงานสัมมนาเชิงปฏิบัติการ "การบูรณาการและขับเคลื่อนยุทธศาสตร์ สู่อุตสาหกรรมยุคใหม่ให้เติบโตอย่างยั่งยืน" ณ บางแสน เฮอริเทจ
สำหรับการสัมมนาในวันนี้ มีการบรรยาย ในหัวข้อเรื่อง "ชี้แนวทางการดำเนินงานของกองทุนพัฒนาเอสเอ็มอีตามแนวประชารัฐ ประจำปีงบประมาณ 2566 เพื่อสร้างเสริมให้เอสเอ็มอีที่มีศักยภาพให้เข้าถึงแห่งทุนเพื่อการเติบโตอย่างเข้มแข็งและยั่งยืนบนพื้นฐานที่เป็นมิตรต่อสิ่งแวดล้อม เพื่อช่วยเหลือลูกหนี้ในช่วงโควิด -19 การเติมเงินเพื่อเสริมสภาพคล่องลูกหนี้เดิม การให้สินเชื่อใหม่ การแก้ไขหนี้ และปรับปรุงโครงสร้างหนี้ให้กับผู้ประกอบการ และการดำเนินงานในปี 2566 กองทุนฯ ได้มีแนวทางการดำเนินการจัดตลาดนัดเอสเอ็มอี เสริมแกร่งให้ผู้ประกอบการ SMEs เป็นต้น โดยนางสาวยุพา งานฉมัง นักวิเคราะห์นโยบายและแผนชำนาญการ กองยุทธศาสตร์และแผนงาน สำนักงานปลัดกระทรวงอุตสาหกรรม
นอกจากนี้ ยังมีการบรรยายในหัวข้อ ความคืบหน้าการดำเนินโครงการ "พลิกธุรกิจ SMEs ไทย สู่การผลิตสมัยใหม่ 4.0" ประจำปีงบประมาณ พ.ศ.2565 โดยโครงการฯ เป็นการกระตุ้นความต้องการการประยุกต์ใช้หุ่นยนต์และระบบอัตโนมัติ การศึกษาความเป็นไปได้ ของโครงการ (Feasibility Study) เพื่อต่อยอดไปสู่การลงทุน การเพิ่มผลิตภาพกระบวนการผลิตโดยใช้เทคโนโลยีหุ่นยนต์และระบบอัตโนมัติ การพัฒนาบุคลากร สถานประกอบการให้มีทักษะที่จำเป็นในอุตสาหกรรม 4.0 ซึ่งจะส่งผลให้ SMEs ได้รับการพัฒนา ปรับปรุงประสิทธิภาพการผลิตและมีผลิตภาพเพิ่มขึ้นเฉลี่ยไม่น้อยกว่าร้อยละ 10 มีรายงานการวิเคราะห์ความเป็นไปได้ในด้านเทคนิคและด้านการเงิน ผู้ที่ผ่านการฝึกอบรมหลักสูตรตาม CoRE จะได้รับการพัฒนาและสามารถขึ้นทะเบียนกับทางหน่วยงาน CoRE และผู้ประกอบการ SMEs ที่เข้าร่วมโครงการขฃจะได้รับการเชื่อมโยงแหล่งเงินทุนและเกิดการลงทุนในหุ่นยนต์และระบบอัตโนมัติ โดยนางสาวกฤษณา เพ็ชรเจริญ หัวหน้ากลุ่มความร่วมมือระหว่างประเทศ กองยุทธศาสตร์และแผนงาน สำนักงานปลัดกระทรวงอุตสาหกรรม

ที่มา : https://www.thaigov.go.th/news/contents/details/59664