รัฐบาลไทย-ข่าวทำเนียบรัฐบาล-รัฐบาลเดินหน้า 3 โครงการรถไฟฟ้าในเมือง ก้าวหน้าแล้วกว่าร้อยละ 90


วันอังคารที่ 13 กันยายน 2565
พิมพ์
รัฐบาลเดินหน้า 3 โครงการรถไฟฟ้าในเมือง ก้าวหน้าแล้วกว่าร้อยละ 90
วันอังคารที่ 13 กันยายน 2565
ต่อจากนี้ไป ขอเชิญรับฟังไทยคู่ฟ้า
รัฐบาลพัฒนาคุณภาพชีวิตประชาชนด้านการเดินทาง โดยเร่งขยายการก่อสร้างรถไฟฟ้าในพื้นที่ กทม.และปริมณฑลให้ครอบคลุม ได้แก่ โครงการรถไฟฟ้ารางเดี่ยวสายสีเหลือง ช่วงลาดพร้าว-สำโรง ก้าวหน้าแล้วร้อยละ 94.56 โครงการรถไฟฟ้าสายสีชมพู ช่วงแคราย-มีนบุรี ก้าวหน้าร้อยละ 90.55 ทั้งสองโครงการคาดว่าจะทดสอบเดินรถเสมือนจริงในเดือน ต.ค. นี้ และเปิดให้บริการได้ภายในปี 2566 และโครงการรถไฟฟ้าสายสีส้ม ช่วงศูนย์วัฒนธรรมแห่งประเทศไทย – มีนบุรี คืบหน้าแล้วร้อยละ 95.94 ทั้งนี้ รัฐบาลกำชับให้ตรวจสอบการก่อสร้าง ให้เป็นไปตามมาตรการป้องกันและลดผลกระทบสิ่งแวดล้อม เร่งรัดให้เป็นไปตามแผนงานโดยกระทบต่อการจราจรน้อยที่สุด และคำนึงถึงความปลอดภัยของประชาชนเป็นสำคัญ
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/59175