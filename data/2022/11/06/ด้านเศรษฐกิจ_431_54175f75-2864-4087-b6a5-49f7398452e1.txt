รัฐบาลไทย-ข่าวทำเนียบรัฐบาล-เครดิตบูโรห่วงใยผู้ประสบภัยน้ำท่วม ตรวจเครดิตบูโร...ฟรี! ณ ศูนย์ตรวจเครดิตบูโรทุกแห่ง ตั้งแต่วันนี้ถึงสิ้นเดือนตุลาคมนี้


วันพฤหัสบดีที่ 6 ตุลาคม 2565
พิมพ์
เครดิตบูโรห่วงใยผู้ประสบภัยน้ำท่วม ตรวจเครดิตบูโร...ฟรี! ณ ศูนย์ตรวจเครดิตบูโรทุกแห่ง ตั้งแต่วันนี้ถึงสิ้นเดือนตุลาคมนี้
เครดิตบูโรห่วงใยผู้ประสบภัยน้ำท่วมในหลายจังหวัด ซึ่งส่งผลกระทบต่อชีวิตความเป็นอยู่ของประชาชนในหลายพื้นที่ทั่วประเทศ จึงขอมอบสิทธิ ตรวจเครดิตบูโร...ฟรี ณ ศูนย์ตรวจเครดิตบูโรทุกแห่ง เพื่อช่วยบรรเทาความเดือดร้อน ตั้งแต่วันนี้ถึงสิ้นเดือนตุลาคมนี้
บริษัท ข้อมูลเครดิตแห่งชาติ จำกัด (เครดิตบูโร) ห่วงใยผู้ประสบภัยน้ำท่วมในหลายจังหวัด ซึ่งส่งผลกระทบต่อชีวิตความเป็นอยู่ของประชาชนในหลายพื้นที่ทั่วประเทศ จึงขอมอบสิทธิ ตรวจเครดิตบูโร...ฟรี ณ ศูนย์ตรวจเครดิตบูโรทุกแห่ง เพื่อช่วยบรรเทาความเดือดร้อน และเป็นข้อมูลประกอบในการยื่นขอสินเชื่อกับสถาบันการเงิน ตั้งแต่วันนี้ถึงสิ้นเดือนตุลาคมนี้
นายภูมิศักดิ์ อรัญญาเกษมสุข รองปลัดกระทรวงการคลัง ในฐานะประธานคณะกรรมการบริษัท ข้อมูลเครดิตแห่งชาติ จำกัด (เครดิตบูโร) เปิดเผยว่า “จากสถานการณ์ฝนตกอย่างต่อเนื่องในหลายสัปดาห์ที่ผ่านมานั้น ทำให้มีผู้ประสบอุทกภัยน้ำท่วมในหลายจังหวัดตามภูมิภาคต่าง ๆ เป็นจำนวนมาก ส่งผลกระทบต่อชีวิตความเป็นอยู่ และได้สร้างความเสียหายต่อทรัพย์สินของประชาชน เพื่อช่วยบรรเทาความเดือดร้อนและสอดรับกับมาตรการรองรับช่วยเหลือผู้ประสบภัยแก่ลูกหนี้ เพื่อเป็นข้อมูลประกอบในการยื่นขอสินเชื่อกับสถาบันการเงิน เครดิตบูโรขอมอบสิทธิสำหรับผู้ประสบอุทกภัยตรวจเครดิตบูโร...ฟรี ณ ศูนย์ตรวจเครดิตบูโรทุกแห่ง เฉพาะรายงานข้อมูลเครดิตบุคคลธรรมดา ยื่นขอตรวจของตนเองเท่านั้น (ไม่รับกรณีมอบอำนาจ) โดยใช้บัตรประจำตัวประชาชนของตนเอง ยื่นแก่เจ้าหน้าที่บริเวณเคาน์เตอร์ได้ที่ศูนย์ตรวจเครดิตบูโรทุกแห่ง รอรับรายงานได้เลย ตั้งแต่วันนี้ถึงเดือนตุลาคม 2565”
มอบสิทธิ ตรวจเครดิตบูโร...ฟรี! ตั้งแต่วันนี้ถึงสิ้นเดือนตุลาคม 2565 ได้ที่ศูนย์ตรวจเครดิตบูโรทุกแห่ง 1.) ศูนย์ตรวจเครดิตบูโร อาคาร เดอะไนน์ ทาวเวอร์ส แกรนด์ พระรามเก้า ชั้น 2 (โซนพลาซา) (อยู่ใกล้สถานีรถไฟฟ้าใต้ดิน MRT พระราม 9 และอยู่ด้านหลังห้างเซ็นทรัล พระราม 9) วันจันทร์-ศุกร์ เวลา 9.00 – 16.30 น. 2.) เครดิตบูโรคาเฟ่ อาคารเพิร์ล แบงก์ค็อก ชั้น 3 (โซนธนาคาร) (BTS สถานีอารีย์ ทางออก 1) วันจันทร์-ศุกร์ เวลา 9.00 – 18.00 น. 3.) ศูนย์ตรวจเครดิตบูโร สถานีรถไฟฟ้า BTS ศาลาแดง (ภายในสถานี) วันจันทร์-ศุกร์ เวลา 9.00 – 18.00 น. 4.) Bureau Lab (บูโรแล็บ) ท่าเรือวังหลัง (บริเวณทางเข้า-ออก ท่าเรือ และใกล้ประตู 8 ของโรงพยาบาลศิริราช) วันจันทร์-ศุกร์ เวลา 9.00 – 18.00 น. 5.) Bureau Lab (บูโรแล็บ) สถานีรถไฟฟ้า BTS หมอชิต (ภายในสถานี) วันจันทร์-อาทิตย์ เวลา 9.00 – 18.00 น. 6.) ศูนย์ตรวจเครดิตบูโร ห้างเจ-เวนิว (นวนคร) ชั้น 3 ติดประกันสังคม วันจันทร์ - อาทิตย์ เวลา 9.00 – 15.00 น. 7.) Bureau Lab (บูโรแล็บ) สถานีรถไฟฟ้า BTS ชิดลม (ภายในสถานี) วันจันทร์-อาทิตย์ เวลา 9.00 – 18.00 น. (ให้บริการถึง 14 ต.ค. 65 เป็นวันสุดท้าย)
ลิงก์รวมศูนย์ตรวจเครดิตบูโร https://www.ncb.co.th/contact โดยก่อนเดินทางไปศูนย์ตรวจเครดิตบูโร กรุณาตรวจสอบเวลาให้บริการผ่านเฟซบุ๊กและ Line Official “@ilovebureau”
สำหรับความสำคัญของการตรวจข้อมูลเครดิตของตนเองในสถานการณ์เช่นนี้ คือ การเตรียมความพร้อมก่อนขอสินเชื่อและข้อมูลสินเชื่อของเราถูกต้องหรือไม่ ถ้าไม่ถูกต้องสามารถขอแก้ไขได้ ทั้งนี้ กรณีที่ท่านตรวจข้อมูลเครดิตของตนเองผ่านศูนย์ตรวจเครดิตบูโรนั้น จะตรวจเครดิตบูโรกี่ครั้งก็ไม่มีผลต่อการพิจารณาขอสินเชื่อของธนาคารหรือสถาบันการเงินแต่อย่างใด เนื่องจากเป็นสิทธิพื้นฐานในการเข้าถึงข้อมูลเครดิตของตนเอง

ที่มา : https://www.thaigov.go.th/news/contents/details/60118