รัฐบาลไทย-ข่าวทำเนียบรัฐบาล-ความสัมพันธ์ไทย-อินเดีย


วันศุกร์ที่ 30 กันยายน 2565
ความสัมพันธ์ไทย-อินเดีย
วันพฤหัสบดีที่ 29 กันยายน 2565 พลเอกประยุทธ์ จันทร์โอชา รัฐมนตรีว่าการกระทรวงกลาโหม ได้ให้การต้อนรับ นาง suchitra Durai (สุจิตรา ทุไร) เอกอัครราชทูตสาธารณรัฐอินเดีย (อินเดีย)/ไทย ในโอกาสที่ ออท. อินเดีย/ไทย ครบวาระในการปฏิบัติหน้าที่
โดยทั้งสองฝ่ายได้ชื่นชมความสัมพันธ์อันดีระหว่างทั้งสองประเทศที่มีมาอย่างยาวนาน และมีความผูกพันทั้งในด้านศิลปะวัฒนะธรรมประเพณีภาษาและศาสนา รวมทั้งในปี 65 อินเดียได้ประกาศให้เป็นปี ASEAN-India Friendship Year เพื่อเฉลิมฉลองวาระครบรอบ 30 ปีความสัมพันธ์อาเซียน-อินเดีย อีกด้วย และได้ชื่นชมความสัมพันธ์ทางทหารที่ทั้งสองประเทศมีร่วมกันมาอย่างยาวนานในด้านความมั่นคงความร่วมมือทางด้านการฝึกการศึกษาและความร่วมมือทางด้านการแลกเปลี่ยนข้อมูลทางไซเบอร์ รวมทั้งส่งเสริมความร่วมมือที่เป็นรูปธรรมภายใต้มุมมองอาเซียนต่ออินโดแปซิฟิก และได้มีการขับเคลื่อนความร่วมมือทางเศรษฐกิจตลอดจนส่งเสริมการเชื่อมโยงการขับเคลื่อนความร่วมมือในการพัฒนาการลงทุนการท่องเที่ยวโดยเฉพาะการเชื่อมโยงการคมนาคมทั้ง ทางบก ทางทะเล และทางอากาศ
โดยช่วงท้ายของการหารือทั้งสองฝ่ายเห็นร่วมกันในการที่จะพัฒนาความร่วมมือของทั้งสองประเทศให้แน่นแฟ้นมากยิ่งขึ้นเพื่อร่วมกันพัฒนาต่อสู้กับภัยคุกคามในทุกรูปแบบ อาทิ ภัยพิบัติทางธรรมชาติ โรคระบาด เป็นต้น เพื่อให้มี สันติภาพและเอกภาพในภูมิภาค และในระดับที่ใหญ่ขึ้นต่อไป

ที่มา : https://www.thaigov.go.th/news/contents/details/59847