รัฐบาลไทย-ข่าวทำเนียบรัฐบาล-ธอส. ขนโปรโมชั่นทางการเงิน นำโดย สินเชื่อบ้านดอกเบี้ยปีแรกเพียง 2.60% ต่อปี ร่วมงาน “มหกรรมบ้านและคอนโด ครั้งที่ 42” วันที่ 27-30 ตุลาคม 2565 นี้


วันพฤหัสบดีที่ 27 ตุลาคม 2565
พิมพ์
ธอส. ขนโปรโมชั่นทางการเงิน นำโดย สินเชื่อบ้านดอกเบี้ยปีแรกเพียง 2.60% ต่อปี ร่วมงาน “มหกรรมบ้านและคอนโด ครั้งที่ 42” วันที่ 27-30 ตุลาคม 2565 นี้
ธอส. ร่วมงาน “มหกรรมบ้านและคอนโด ครั้งที่ 42” จัดขึ้นระหว่างวันที่ 27-30 ตุลาคม 2565 ณ ศูนย์การประชุมแห่งชาติสิริกิติ์ สอบถามรายละเอียดเพิ่มเติมได้ที่ G H Bank Call Center โทร 0-2645-9000 หรือ Facebook Fanpage ธนาคารอาคารสงเคราะห์
ธนาคารอาคารสงเคราะห์ (ธอส.) เอาใจประชาชนที่ต้องการมีที่อยู่อาศัยเป็นของตนเอง ด้วยการร่วมงาน “มหกรรมบ้านและคอนโด ครั้งที่ 42” นำผลิตภัณฑ์ทางการเงินของธนาคาร นำโดย สินเชื่อบ้านอัตราดอกเบี้ยต่ำ ปีที่ 1 เท่ากับ MRR-3.55% (ปัจจุบันเท่ากับ 2.60%) ต่อปี เฉลี่ย 3 ปีแรกเพียง 2.917% (อัตราดอกเบี้ย MRR ของ ธอส.ในปัจจุบันเท่ากับ 6.150% ต่อปี) ผ่อนชำระนานสูงสุดถึง 40 ปี ให้กู้ครอบคลุมทุกวัตถุประสงค์หลัก อาทิ ซื้อบ้าน/คอนโดมิเนียม ปลูกสร้างและรีไฟแนนซ์ หลักประกันในการยื่นคำขอกู้ต้องอยู่ในพื้นที่กรุงเทพฯ นนทบุรี ปทุมธานี และสมุทรปราการ จองสิทธิ์ภายในงาน ยื่นกู้ตั้งแต่วันที่ 27 ตุลาคม – 30 พฤศจิกายน 2565 อนุมัติและทำนิติกรรมภายในวันที่ 30 ธันวาคม 2565
สลากออมทรัพย์ ธอส. ให้ผลตอบแทนดีโอกาสถูกรางวัลสูง ประกอบด้วย ชุดขาลเพิ่มพูน หน่วยละ 1,000 บาท ผลตอบแทนหน้าสลาก 0.30% ต่อปี และบวกผลตอบแทนผันแปรตามคุณภาพสินเชื่อ 0.70% ต่อปี รวมรับผลตอบแทนสูงสุด 1% ต่อปี (เงื่อนไขเป็นไปตามที่ธนาคารกำหนด) พร้อมโอกาสลุ้นรางวัลที่ 1 รางวัลละ 2 ล้านบาท ชุดต่อเงิน ต่อทอง หน่วยละ 10,000 บาท ผลตอบแทนหน้าสลาก 0.50% ต่อปี พร้อมโอกาสลุ้นรางวัลที่ 1 เป็นสลากชุดต่อเงิน ต่อทอง มูลค่า 1 ล้านบาท และรางวัลเลขท้าย 1 ตัว ชุดวิมานเมฆ Plus หน่วยละ 1 ล้านบาท ผลตอบแทนหน้าสลาก 1.45% ต่อปี และโอกาสลุ้นรางวัลที่ 1 มูลค่า 3 ล้านบาท และชุดเกล็ดดาว Plus หน่วยละ 5,000 บาท ผลตอบแทนหน้าสลาก 0.65% ต่อปี โอกาสถูกรางวัลที่ 1 มูลค่า 1 ล้านบาท จองสิทธิ์ภายในงานและซื้อสลากระหว่างวันที่ 27 ตุลาคม - 5 พฤศจิกายน 2565 ณ สาขาในกรุงเทพฯ นนทบุรี ปทุมธานีและสมุทรปราการ (เงื่อนไขเป็นไปตามที่ธนาคารกำหนด)
บ้านมือสอง ธอส. คุณภาพดี ทำเลเด่นกว่า 1,000 รายการทั่วประเทศ จำหน่ายพร้อมส่วนลดสูงสุด 50% จากราคาปกติ ราคาขายต่ำสุดเพียง 125,000 บาท ได้แก่ ห้องชุด ชั้นที่ 3 จาก 4 ชั้น ขนาดเนื้อที่ 27.54 ตารางเมตร ในโครงการมีทรัพย์เรซิเดนซ์ เขตหนองแขม กรุงเทพฯ พร้อมสิทธิ์รับสินเชื่ออัตราดอกเบี้ย 0% ต่อปี นานสูงสุดถึง 24 เดือน ต้องวางเงินประกันการซื้อทรัพย์ และทำสัญญามัดจำการซื้อทรัพย์ภายในงานรายการละ 1,000 บาท ทั้งนี้ ลูกค้าที่ใช้บริการผลิตภัณฑ์การเงินตามเงื่อนไขและระยะเวลาที่ธนาคารกำหนด ได้รับของสมนาคุณฟรีอีกมากมาย โดยมหกรรมบ้านและคอนโด ครั้งที่ 42 จะจัดขึ้นระหว่างวันที่ 27-30 ตุลาคม 2565 ณ ศูนย์การประชุมแห่งชาติสิริกิติ์ สอบถามรายละเอียดเพิ่มเติมได้ที่ G H Bank Call Center โทร 0-2645-9000 หรือ Facebook Fanpage ธนาคารอาคารสงเคราะห์และติดตามข่าวสารของธนาคารได้ที่ Mobile Application : GHB ALL GEN และ www.ghbank.co.th

ที่มา : https://www.thaigov.go.th/news/contents/details/60912