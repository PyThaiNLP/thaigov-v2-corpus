รัฐบาลไทย-ข่าวทำเนียบรัฐบาล-คึกคัก! ปชช. ทยอยลงทะเบียน “บัตรสวัสดิการแห่งรัฐรอบใหม่” วันแรก (5 ก.ย. 65) ยอดลงทะเบียนกว่า 1.86 ล้านคน


วันอังคารที่ 6 กันยายน 2565
คึกคัก! ปชช. ทยอยลงทะเบียน “บัตรสวัสดิการแห่งรัฐรอบใหม่” วันแรก (5 ก.ย. 65) ยอดลงทะเบียนกว่า 1.86 ล้านคน
.....
ตามที่ ก.คลัง ได้เปิดระบบให้ประชาชนลงทะเบียนใน “โครงการลงทะเบียนเพื่อสวัสดิการแห่งรัฐ ปี 65” โดยเริ่มตั้งแต่ 5 ก.ย. 65 – 19 ต.ค. 65 นั้น ปรากฏว่าเมื่อวานนี้ (5 ก.ย. 65) ซึ่งเป็นวันแรกของการลงทะเบียน มีประชาชนให้ความสนใจและเข้ามาลงทะเบียนแล้ว 1,862,622 ราย ซึ่งส่วนใหญ่เป็นการลงทะเบียนผ่านเว็บไซต์ 1,613,926 ราย และลงทะเบียนผ่านหน่วยงานรับลงทะเบียน 248,696 ราย
.
ทั้งนี้ ภายหลังลงทะเบียน ปชช. สามารถตรวจสอบสถานการณ์ลงทะเบียนผ่าน 2 เว็บไซต์เดิม คือ https:// บัตรสวัสดิการแห่งรัฐ.mof.go.th และ https://welfare.mof.go.th ทุกวันศุกร์ของสัปดาห์ถัดไป ซึ่งกำหนดเวลาประกาศผลลงทะเบียน ดังนี้
.
• ผู้ลงทะเบียน ช่วงวันที่ 5 ก.ย. - 8 ก.ย. 65 ประกาศผลวันที่ 16 ก.ย. 65 (ชุดแรก)
• ผู้ลงทะเบียน ช่วงวันที่ 9 ก.ย. - 15 ก.ย. 65 ประกาศผลวันที่ 23 ก.ย. 65
• ผู้ลงทะเบียน ช่วงวันที่ 16 ก.ย. - 22 ก.ย. 65 ประกาศผลวันที่ 30 ก.ย. 65
• ผู้ลงทะเบียน ช่วงวันที่ 23 ก.ย. - 29 ก.ย. 65 ประกาศผลวันที่ 7 ต.ค. 65
• ผู้ลงทะเบียน ช่วงวันที่ 30 ก.ย. - 6 ต.ค. 65 ประกาศผลวันที่ 14 ต.ค. 65
• ผู้ลงทะเบียน ช่วงวันที่ 7 ต.ค. - 13 ต.ค. 65 ประกาศผลวันที่ 21 ต.ค. 65
• ผู้ลงทะเบียน ช่วงวันที่ 14 ต.ค. - 19 ต.ค. 65 ประกาศผลวันที่ 28 ต.ค. 65
.
การประกาศผลลงทะเบียนดังกล่าว เป็นการแจ้งว่าข้อมูลที่ได้ลงทะเบียนนั้นถูกต้องหรือไม่ หากถูกต้องแล้วก็รอการตรวจสอบคุณสมบัติ ซึ่งจะประกาศในช่วงเดือนม.ค. 66 ถ้าไม่ถูกต้องหรือไม่สมบูรณ์ ซึ่งเกิดจากกรณีที่ข้อมูลผู้ลงทะเบียนหรือครอบครัวที่ให้ไว้ “ไม่ตรงกับฐานข้อมูลของกรมการปกครอง” ผู้ลงทะเบียนจะต้องแก้ไขข้อมูลด้วยตนเอง ณ หน่วยรับลงทะเบียนที่ลงทะเบียน หรือยื่นแบบฟอร์มให้แล้วเสร็จภายในวันที่ 3 พ.ย. 65
.
อ่านเพิ่มเติม https://www.thaigov.go.th/news/contents/details/58861
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/58920