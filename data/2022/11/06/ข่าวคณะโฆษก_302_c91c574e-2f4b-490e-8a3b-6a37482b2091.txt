รัฐบาลไทย-ข่าวทำเนียบรัฐบาล-​นายกรัฐมนตรียินดีวอลเลย์บอลหญิงทีมชาติไทย ผ่านเข้ารอบต่อไปวอลเลย์บอลหญิงชิงแชมป์โลก 2022 ทำผลงานได้ดีเยี่ยมต่อเนื่อง


วันเสาร์ที่ 1 ตุลาคม 2565
พิมพ์
​นายกรัฐมนตรียินดีวอลเลย์บอลหญิงทีมชาติไทย ผ่านเข้ารอบต่อไปวอลเลย์บอลหญิงชิงแชมป์โลก 2022 ทำผลงานได้ดีเยี่ยมต่อเนื่อง
​นายกรัฐมนตรียินดีวอลเลย์บอลหญิงทีมชาติไทย ผ่านเข้ารอบต่อไปวอลเลย์บอลหญิงชิงแชมป์โลก 2022 ทำผลงานได้ดีเยี่ยมต่อเนื่อง
วันนี้ (1 ตุลาคม 2565) นายอนุชา บูรพชัยศรี รองเลขาธิการนายกรัฐมนตรีฝ่ายการเมือง ปฏิบัติหน้าที่โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรี และรัฐมนตรีว่าการกระทรวงกลาโหม ติดตามเชียร์ และชื่นชมวอลเลย์บอลหญิงทีมชาติไทยที่เข้ารอบต่อไปวอลเลย์บอลหญิงชิงแชมป์โลก 2022 ได้สำเร็จ และเกมส์ล่าสุดชนะทีมโดมินิกันอันดับ 8 ของโลกในวันนี้ด้วย
โฆษกประจำสำนักนายกรัฐมนตรีกล่าวว่า ทีมสาวไทยยังคงทำผลงานได้ยอดเยี่ยมอย่างต่อเนื่อง แม้จะแพ้โปแลนด์เจ้าภาพไป แต่ก็คว้าชัยชนะชนะทีมจากตุรกี อันดับ 6 ของโลก รวมถึงชนะเกาหลีใต้ โครเอเชีย และล่าสุดชนะโดมินิกันในวันนี้
“นายกรัฐมนตรีปลื้มผลงานทีมวอลเลย์บอลหญิงไทยสร้างรอยยิ้ม และแสดงศักยภาพ ความสามารถที่ยอดเยี่ยม ขอชื่นชม และขอให้พี่น้องชาวไทยร่วมส่งแรงเชียร์สำหรับการแข่งขันรายการวอลเลย์บอลหญิงชิงแชมป์โลกในรอบต่อไป” นายอนุชาฯ กล่าว

ที่มา : https://www.thaigov.go.th/news/contents/details/59919