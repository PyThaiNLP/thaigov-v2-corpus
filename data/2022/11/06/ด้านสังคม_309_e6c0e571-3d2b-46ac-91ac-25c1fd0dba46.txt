รัฐบาลไทย-ข่าวทำเนียบรัฐบาล-รมว.พม. พบปัญหาใหม่ที่ จ.หนองบัวลำภู เร่งหาทางออกช่วยควาย 5 ตัว ไร้คนเลี้ยง หลังเจ้าของเสียชีวิตจากเหตุความรุนแรง


วันจันทร์ที่ 31 ตุลาคม 2565
รมว.พม. พบปัญหาใหม่ที่ จ.หนองบัวลำภู เร่งหาทางออกช่วยควาย 5 ตัว ไร้คนเลี้ยง หลังเจ้าของเสียชีวิตจากเหตุความรุนแรง
รมว.พม. พบปัญหาใหม่ที่ จ.หนองบัวลำภู เร่งหาทางออกช่วยควาย 5 ตัว ไร้คนเลี้ยง หลังเจ้าของเสียชีวิตจากเหตุความรุนแรง
วันนี้ (31 ต.ค. 65) นายจุติ ไกรฤกษ์ รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) เปิดเผยว่า วานนี้ ระหว่างที่ประชุมกับทีมปฏิบัติการสังคมสงเคราะห์ พม. หรือที่เรียกว่า ทีม CM จำนวน 40 ทีม ที่ดูแลช่วยเหลือทุกครอบครัวผู้ได้รับผลกระทบจากเหตุการณ์ความรุนแรงในพื้นที่ตำบลอุทัยสวรรค์  อำเภอนากลาง จังหวัดหนองบัวลำภู พบปัญหาใหม่ที่น่าสนใจว่า ครอบครัวผู้เสียชีวิตรายหนึ่ง อาศัยอยู่กับมารดาสูงอายุ  และมีควาย จำนวน 5 ตัว เป็นภาระที่ต้องคอยดูแล แต่ด้วยมารดาแก่ชรา จึงไม่สามารถเลี้ยงต่อได้  จึงน่าเป็นห่วงมาก ทั้งนี้ ที่ประชุมจึงช่วยกันปรึกษาหาทางออกว่าจะดำเนินการช่วยเหลืออย่างไรทั้งมารดาผู้เสียชีวิตและควายทั้ง 5 ตัว โดยในเบื้องต้น ได้ให้อาสาสมัครปศุสัตว์มาช่วยดูแลควายชั่วคราวไว้ก่อน

ที่มา : https://www.thaigov.go.th/news/contents/details/61081