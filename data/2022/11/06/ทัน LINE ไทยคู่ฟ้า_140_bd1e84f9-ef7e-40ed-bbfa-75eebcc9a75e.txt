รัฐบาลไทย-ข่าวทำเนียบรัฐบาล-ครม. ไฟเขียวโครงการศูนย์สุขภาพนานาชาติอันดามัน วงเงิน 5,116 ลบ. คาดเพิ่มมูลค่าการท่องเที่ยวเชิงสุขภาพ 62,000 ลบ./ปี


วันจันทร์ที่ 17 ตุลาคม 2565
ครม. ไฟเขียวโครงการศูนย์สุขภาพนานาชาติอันดามัน วงเงิน 5,116 ลบ. คาดเพิ่มมูลค่าการท่องเที่ยวเชิงสุขภาพ 62,000 ลบ./ปี
.....
ที่ประชุม ครม. (11 ต.ค. 65) เห็นชอบโครงการศูนย์สุขภาพนานาชาติอันดามัน ณ จ.ภูเก็ต วงเงินงบประมาณรวม 5,116 ล้านบาท ระยะเวลาดำเนินการ 5 ปี (พ.ศ. 2566 - 2570) เพื่อผลิตบุคลากรด้านวิทยาศาสตร์สุขภาพ เช่น แพทย์ พยาบาล ทันตแพทย์ เภสัชกร เทคนิคการแพทย์ แพทย์ทางเลือก ฯลฯ รวมถึงเป็นสถานที่ทำการวิจัย/พัฒนาด้านวิชาการสาธารณสุข และสถานพยาบาลรักษาโรคระดับต้น - โรคซับซ้อน
.
ยกระดับให้โซนอันดามันมีศูนย์การแพทย์เฉพาะทางและศูนย์ทันตกรรมที่ทันสมัยแห่งแรกในภาคใต้ พร้อมรองรับผู้ป่วยทั้งชาวไทยและต่างชาติกว่า 300,000 คน/ปี สร้างรายได้จากการรักษา - ให้บริการชาวต่างชาติไม่น้อยกว่า 1,900 ล้านบาท/ปี
.
ซึ่งเป็นไปตามนโยบายของรัฐบาลในการผลักดันไทยให้เป็นศูนย์กลางการแพทย์และการท่องเที่ยวเชิงสุขภาพในอนาคต โดยคาดว่าจะเพิ่มมูลค่าการท่องเที่ยวในพื้นที่อันดามันได้ไม่น้อยกว่า 10% ของมูลค่าเดิม หรือเพิ่มขึ้นราว 62,000 ล้านบาท/ปี
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/60506