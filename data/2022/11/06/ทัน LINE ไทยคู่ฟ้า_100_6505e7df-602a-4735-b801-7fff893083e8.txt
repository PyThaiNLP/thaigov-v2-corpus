รัฐบาลไทย-ข่าวทำเนียบรัฐบาล-รัฐบาลหนุนการจ้างงานคนพิการ ต.ค. 64 - ส.ค. 65 สร้างรายได้แล้วกว่า 1,661 ลบ. ผู้สนใจติดต่อ สนง.จัดหางานจังหวัด/กทม. พื้นที่ 1 - 10 หรือ โทร. 1506 กด 2


วันจันทร์ที่ 3 ตุลาคม 2565
รัฐบาลหนุนการจ้างงานคนพิการ ต.ค. 64 - ส.ค. 65 สร้างรายได้แล้วกว่า 1,661 ลบ. ผู้สนใจติดต่อ สนง.จัดหางานจังหวัด/กทม. พื้นที่ 1 - 10 หรือ โทร. 1506 กด 2
.....
กระทรวงแรงงาน เผยความสำเร็จการส่งเสริมการจ้างงานคนพิการโดยสถานประกอบการ ในการให้สิทธิสัมปทานพื้นที่ทำกิน พื้นที่เพื่อจำหน่ายสินค้า - บริการ จ้างเหมาบริการ ฝึกงาน ให้การอบรมหลักสูตรประกอบอาชีพ ฯลฯ ซึ่งจากการดำเนินงานในปีงบประมาณ 2565 (ต.ค. 64 - ส.ค. 65) มีคนพิการ - ผู้ดูแลได้รับสิทธิแล้ว 14,546 ราย จากนายจ้างภาครัฐ/เอกชน 1,956 แห่ง ก่อให้เกิดรายได้กว่า 1,661,807,770 บาท
.
พร้อมเดินหน้าเปิดรับลงทะเบียนสิทธิฯ ต่อเนื่อง ตั้งแต่ 1 ต.ค. - 31 ธ.ค. 65 โดยมีหลักเกณฑ์ว่า การจัดทำสัญญาขอใช้สิทธิของทั้งสองฝ่ายเป็นไปโดยสมัครใจ/ มูลค่าสัญญาไม่น้อยว่า 114,245 บาทต่อปี/ รายชื่อคนพิการที่ขอใช้สิทธิจะต้องไม่ซ้ำซ้อนกับปีที่ผ่านมา
.
คนพิการ - สถานประกอบการที่สนใจสามารถติดต่อขอรับบริการได้ที่ สนง.จัดหางานจังหวัด/ สนง.จัดหางานกรุงเทพมหานครพื้นที่ 1 - 10 หรือสอบถามเพิ่มเติมที่ สายด่วน 1506 กด 2
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/59978