รัฐบาลไทย-ข่าวทำเนียบรัฐบาล-โฆษกรัฐบาล เผย นายกชื่นชม น้องเทนนิส คว้าแชมป์ เทควันโด เวิลด์ กรังด์ ปรีซ์ เมือง แมนเชสเตอร์


วันเสาร์ที่ 22 ตุลาคม 2565
พิมพ์
โฆษกรัฐบาล เผย นายกชื่นชม น้องเทนนิส คว้าแชมป์ เทควันโด เวิลด์ กรังด์ ปรีซ์ เมือง แมนเชสเตอร์
โฆษกรัฐบาล เผย นายกชื่นชม น้องเทนนิส คว้าแชมป์ เทควันโด เวิลด์ กรังด์ ปรีซ์ เมือง แมนเชสเตอร์
วันนี้ (22 ตุลาคม 2565) นายอนุชา บูรพชัยศรี รองเลขาธิการนายกรัฐมนตรีฝ่ายการเมือง ปฏิบัติหน้าที่โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหมชื่นชมความสำเร็จน้องเทนนิส หลังคว้าชัยชนะจาก การแข่งขันเทควันโด เวิลด์ กรังด์ ปรีซ์ ที่เมืองแมนเชสเตอร์
โฆษกประจำสำนักนายกรัฐมนตรีเปิดเผยว่า เรืออากาศตรีหญิง พาณิภัค วงศ์พัฒนกิจ สำเร็จได้เหรียญทองจากการแข่งขันในรายการ Manchester 2022 World Taekwondo Grand-Prix รุ่นน้ำหนักไม่เกิน 49 กก. ณ เมืองแมนเชสเตอร์ ประเทศอังกฤษ สนามที่ 3 สนามสุดท้ายของปี รายการ ซึ่งในรอบสุดท้ายเอาชนะ เมอร์ฟ ดินเซล มือ 5 จากตุรกี คว้าแชมป์ เวิล์ด กรังด์ปรีซ์ รายการที่สอง ภายหลังได้เวิลด์ กรังด์กรีซ์ สนามที่ 2 ที่กรุงปารีส ประเทศฝรั่งเศส เมื่อช่วงเดือนกันยายน ที่ผ่านมา
ทั้งนี้ โฆษกรัฐบาล ชื่นชมผลงานฮามัน ธนกฤต ยอดรักษ์  รุ่น 58 กก.ชาย ที่ไม่สามารถผ่านรอบ 8 คนไปได้ แต่มีผลงานที่ดี สมกับเป็นดาวรุ่งเทควันโดชายไทย
“นายกรัฐมนตรีชื่นชมความสำเร็จของน้องเทนนิสซึ่งเป็นผลจากการฝึกซ้อมชั้นเชิง ประสบการณ์จากการแข่งขันและสมาธิที่มุ่งมั่นตั้งใจ เชื่อมั่นว่าผลงานของน้องเทนนิสจะสร้างความสุขและรอยยิ้มให้คนไทยได้อีกมาก ทั้งนี้ ขอส่งกำลังใจให้ฮามัน ให้เก็บประสบการณ์จากทุกการแข่งขันผลักดันให้เป็นผลสำเร็จเชื่อมั่นว่าจะทำได้ในวันหนึ่งข้างหน้า” นายอนุชาฯ กล่าว

ที่มา : https://www.thaigov.go.th/news/contents/details/60741