รัฐบาลไทย-ข่าวทำเนียบรัฐบาล-คืบหน้า! โครงการปลูกป่าชายเลน เพื่อประโยชน์จากคาร์บอนเครดิต มุ่งสู่เป้าหมายความเป็นกลางทางคาร์บอน ภายในปี 2050


วันเสาร์ที่ 3 กันยายน 2565
คืบหน้า! โครงการปลูกป่าชายเลน เพื่อประโยชน์จากคาร์บอนเครดิต มุ่งสู่เป้าหมายความเป็นกลางทางคาร์บอน ภายในปี 2050
.....
ที่ประชุม ครม. (30 ส.ค. 65) รับทราบผลการดำเนินโครงการปลูกป่าชายเลน เพื่อประโยชน์จากคาร์บอนเครดิต ของกระทรวงทรัพยากรทางธรรมชาติและสิ่งแวดล้อม (ทส.) ที่ได้จัดทำโครงการปลูกป่าชายเลน เพื่อประโยชน์จากคาร์บอนเครดิต เปิดโอกาสให้เอกชนและชุมชนชายฝั่งเข้ามามีส่วนร่วมดำเนินการลดก๊าซเรือนกระจกภาคสมัครใจ มุ่งสู่การเป็นสังคมคาร์บอนต่ำ ช่วยอนุรักษ์และฟื้นฟูป่าชายเลนที่ถูกบุกรุกหรือเสื่อมโทรมให้กลับคืนสภาพเป็นป่าชายเลนที่มีระบบนิเวศสมบูรณ์ โดยมีระยะเวลา 10 ปี (ปี 65 – 74) เป้าหมายเนื้อที่ 300,000 ไร่ ใน 23 จังหวัด ปัจจุบันดำเนินการแล้ว 44,712 ไร่
.
โครงการนี้ นอกจากจะทำให้ไทยบรรลุเป้าหมายความเป็นกลางทางคาร์บอนภายในปี 2050 และบรรลุเป้าหมายการปล่อยก๊าซเรือนกระจกสุทธิเป็นศูนย์ ภายในปี 2065 แล้ว ยังจะมีพื้นที่ป่าชายเลนเพิ่มขึ้นในระยะเวลาอันสั้น มีการบำรุงรักษาต่อเนื่อง 10 - 30 ปี สามารถประหยัดงบประมาณภาครัฐไม่น้อยกว่า 600 - 700 ล้านบาทต่อปี และการมีระบบนิเวศป่าชายเลนที่สมบูรณ์ จะเกิดการสร้างรายได้ สร้างอาชีพให้กับชุมชนชายฝั่ง
.
อ่านเพิ่มเติม คลิก https://www.thaigov.go.th/news/contents/details/58610
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/58786