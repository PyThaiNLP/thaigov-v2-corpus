รัฐบาลไทย-ข่าวทำเนียบรัฐบาล-23 ตุลาคม 2565 การทางพิเศษแห่งประเทศไทยยกเว้นค่าผ่านทางพิเศษ 3 สายทาง


วันศุกร์ที่ 21 ตุลาคม 2565
23 ตุลาคม 2565 การทางพิเศษแห่งประเทศไทยยกเว้นค่าผ่านทางพิเศษ 3 สายทาง
...
การทางพิเศษแห่งประเทศไทย (กทพ.) กระทรวงคมนาคม ยกเว้นการเก็บค่าผ่านทางพิเศษ รวม 3 สายทาง ในวันอาทิตย์ที่ 23 ตุลาคม 2565 ตั้งแต่เวลา 00.01 น. - 24.00 น. ดังนี้
1) ทางพิเศษเฉลิมมหานคร (ทางด่วนขั้นที่ 1) จำนวน 19 ด่าน
2) ทางพิเศษศรีรัช (ทางด่วนขั้นที่ 2) จำนวน 31 ด่าน
3) ทางพิเศษอุดรรัถยา (บางปะอิน - ปากเกร็ด) จำนวน 10 ด่าน
ซึ่งวันดังกล่าวเป็นวันหยุดราชการประจำปี ตามประกาศสำนักนายกรัฐมนตรี ตามที่ กทพ. บริษัททางด่วนและรถไฟฟ้ากรุงเทพ จำกัด (มหาชน) (BEM) และบริษัททางด่วนกรุงเทพเหนือ จำกัด (NECL) ร่วมปฏิบัติตามเงื่อนไขสัญญาสัมปทานโครงการระบบทางด่วนขั้นที่ 2 (ทางพิเศษศรีรัชรวมถึงส่วน D) และสัญญาโครงการทางด่วนสายบางปะอิน - ปากเกร็ด (ทางพิเศษอุดรรัถยา) ฉบับแก้ไขใหม่ เพื่อเป็นการอำนวยความสะดวกในการเดินทางของประชาชนในวันหยุด
ทั้งนี้ ผู้ใช้ทางพิเศษสามารถดาวน์โหลด Application “EXAT Portal” เพื่อเข้าไปอัปเดตเป็นบัตร Easy Pass Plus + เข้าไปใช้งานระบบ M-Flow โดยไม่ต้องลงทะเบียนใหม่ รวมถึงยังสามารถตรวจสอบยอดเงินคงเหลือในบัตร Easy Pass ตลอดจนรับข่าวสารโปรโมชั่นและสิทธิประโยชน์ต่าง ๆ  อีกทั้งยังสามารถ ขอความช่วยเหลือฉุกเฉิน (SOS) ผ่านทางแอปพลิเคชันดังกล่าว ได้อีกช่องทางหนึ่งด้วย

ที่มา : https://www.thaigov.go.th/news/contents/details/60716