รัฐบาลไทย-ข่าวทำเนียบรัฐบาล-ครม.เคาะงบกลาง 422 ล้านบาท  จัดโครงการ “พาณิชย์...ลดราคา! ออนทัวร์ ทั่วไทย” ช่วยบรรเทาค่าครองชีพประชาชน


วันพุธที่ 5 ตุลาคม 2565
พิมพ์
ครม.เคาะงบกลาง 422 ล้านบาท  จัดโครงการ “พาณิชย์...ลดราคา! ออนทัวร์ ทั่วไทย” ช่วยบรรเทาค่าครองชีพประชาชน
ครม.เคาะงบกลาง 422 ล้านบาท  จัดโครงการ “พาณิชย์...ลดราคา! ออนทัวร์ ทั่วไทย” ช่วยบรรเทาค่าครองชีพประชาชน
นางสาวรัชดา ธนาดิเรก รองโฆษกประจำสำนักนายกรัฐมนตรี เปิดเผยหลังการประชุมคณะรัฐมนตรี (ครม.) เมื่อวันที่ 5 ตุลาคม 2565 ว่า ครม.อนุมัติงบกลาง ปี2566 รายการเงินสำรองจ่ายเพื่อกรณีฉุกเฉินหรือจำเป็น วงเงิน 422.75 ล้านบาท เพื่อดำเนินโครงการ “พาณิชย์...ลดราคา! ออนทัวร์ ทั่วไทย” ตามที่กระทรวงพาณิชย์เสนอ โครงการ “พาณิชย์...ลดราคา! ออนทัวร์ ทั่วไทย” นี้ เป็นการจำหน่ายสินค้าอุปโภคบริโภคที่จำเป็นต่อการครองชีพในราคาประหยัดแก่ประชาชนทุกจังหวัดทั่วประเทศ เช่น เนื้อหมู เนื้อไก่ ไข่ไก่ สินค้าเกษตร ผลไม้ เป็นต้น สินค้าที่จำหน่ายจะจัดหาจากสมาคม ซัพพลายเออร์ และกลุ่มเกษตรกรในพื้นที่แต่ละจังหวัด โดยจัดสถานที่จำหน่ายสินค้า 100 - 200 คูหา ในพื้นที่สาธารณะหรือลานอเนกประสงค์ เช่น สำนักงานเขต การเคหะชุมชน สำนักงานพาณิชย์จังหวัด หรือแหล่งชุมชนที่เหมาะสม กำหนดจัดงานครั้งละ 3 วัน ตั้งเป้าหมายการจัดงานไม่ต่ำกว่า 274 ครั้ง มีระยะเวลาดำเนินการโครงการ 30 วัน ในช่วงเดือนตุลาคม 2565 นี้

ที่มา : https://www.thaigov.go.th/news/contents/details/60086