รัฐบาลไทย-ข่าวทำเนียบรัฐบาล-กรมทางหลวงพร้อมอำนวยความสะดวกปลอดภัยในช่วงวันหยุดยาว ระหว่างวันที่ 22 - 24 ตุลาคมนี้ 


วันศุกร์ที่ 21 ตุลาคม 2565
กรมทางหลวงพร้อมอำนวยความสะดวกปลอดภัยในช่วงวันหยุดยาว ระหว่างวันที่ 22 - 24 ตุลาคมนี้
ให้บริการที่พักริมทาง 8 จุด บนทางหลวงพิเศษระหว่างเมืองหมายเลข 7 และ 9 ตลอดเส้นทาง ตามนโยบายของรัฐมนตรีว่าการกระทรวงคมนาคม
กรมทางหลวง (ทล.) กระทรวงคมนาคม โดยกองทางหลวงพิเศษระหว่างเมือง พร้อมอำนวยความสะดวกปลอดภัยให้ประชาชนในช่วงวันหยุดยาว ระหว่างวันที่ 22 - 24 ตุลาคม 2565 โดยให้บริการที่พักริมทาง 8 จุด บนทางหลวงพิเศษระหว่างเมืองหมายเลข 7 (M7) และหมายเลข 9 (M9) ตลอดเส้นทาง ตามนโยบายของนายศักดิ์สยาม ชิดชอบ รัฐมนตรีว่าการกระทรวงคมนาคม โดยมีรายละเอียดดังนี้
- มอเตอร์เวย์ขาออก ประกอบด้วย จุดพักรถทับช้าง 1 (Rest Stop) กม. ที่ 49+250 จุดพักรถลาดกระบัง 1 (Rest Stop) กม. ที่ 21+600 สถานที่บริการทางหลวง (Service Area) บางปะกง 1 กม. ที่ 49+300 และจุดพักรถหนองรี 1 (Rest Stop) กม. ที่ 71+700
- มอเตอร์เวย์ขาเข้า ประกอบด้วย จุดพักรถทับช้าง 2 (Rest Stop) กม. ที่ 48+300 จุดพักรถลาดกระบัง 2 (Rest Stop) กม. ที่ 21+800 สถานที่บริการทางหลวง (Service Area) บางปะกง 2 กม. ที่ 49+300 และจุดพักรถหนองรี 2 (Rest Stop) กม. ที่ 73+300
ทั้งนี้ หากประชาชนต้องการสอบถามข้อมูลการเดินทางเพิ่มเติมหรือแจ้งเหตุด่วนเหตุร้ายระหว่างเดินทาง สามารถติดต่อได้ที่สายด่วนกรมทางหลวง โทร. 1586 (โทรฟรีทุกเครือข่ายตลอด 24 ชั่วโมง) สายด่วนมอเตอร์เวย์ โทร. 1586 กด 7

ที่มา : https://www.thaigov.go.th/news/contents/details/60725