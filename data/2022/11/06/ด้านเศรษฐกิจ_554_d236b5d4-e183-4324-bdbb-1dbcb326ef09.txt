รัฐบาลไทย-ข่าวทำเนียบรัฐบาล-ปลัดฯ ณัฐพล รับมอบสิ่งของอุปโภค บริโภค เพื่อนำไปช่วยเหลือผู้ประสบอุทกภัย


วันพุธที่ 19 ตุลาคม 2565
พิมพ์
ปลัดฯ ณัฐพล รับมอบสิ่งของอุปโภค บริโภค เพื่อนำไปช่วยเหลือผู้ประสบอุทกภัย
ปลัดฯ ณัฐพล รับมอบสิ่งของอุปโภค บริโภค เพื่อนำไปช่วยเหลือผู้ประสบอุทกภัย
วันนี้ (19 ตุลาคม 2565) ดร.ณัฐพล รังสิตพล ปลัดกระทรวงอุตสาหกรรม พร้อมด้วย นายจุลพงษ์ ทวีศรี รองปลัดกระทรวงอุตสาหกรรม รักษาราชการแทนอธิบดีกรมโรงงานอุตสาหกรรม นายสมพล โนดไธสง นายวีระกิตติ์ รันทกิจธนวัชญ์ นายทาวัน ทวีถาวรสวัสดิ์ ผู้ตรวจราชการกระทรวงอุตสาหกรรม นายภาสกร ชัยรัตน์ นางสาวณัฏฐิญา เนตยสุภา รองอธิบดีกรมส่งเสริมอุตสาหกรรม และผู้บริหารกระทรวงอุตสาหกรรม เข้ารับมอบสิ่งของอุปโภค บริโภค และของใช้ที่จำเป็น โดยได้รับการสนับสนุนจากสำนักงานมาตรฐานผลิตภัณฑ์อุตสาหกรรม นำโดยนายบรรจง สุกรีฑา เลขาธิการสำนักงานมาตรฐานผลิตภัณฑ์อุตสาหกรรม และจากสำนักงานอุตสาหกรรมจังหวัดปทุมธานี จังหวัดสมุทรปราการ จังหวัดชลบุรี จังหวัดพระนครศรีอยุธยา เป็นผู้มอบสิ่งของ เพื่อนำไปช่วยเหลือและบรรเทาความเดือดร้อนในเบื้องต้น ให้กับผู้ประสบอุทกภัยน้ำท่วม ณ ห้องนิทรรศการ กรมส่งเสริมอุตสาหกรรม
ทั้งนี้ ข้าราชการ และเจ้าหน้าที่กระทรวงอุตสาหกรรม ได้ร่วมกันแพคสิ่งของเพื่อเตรียมนำไปช่วยเหลือผู้ประสบภัยน้ำท่วมโดยเร่งด่วนต่อไป

ที่มา : https://www.thaigov.go.th/news/contents/details/60642