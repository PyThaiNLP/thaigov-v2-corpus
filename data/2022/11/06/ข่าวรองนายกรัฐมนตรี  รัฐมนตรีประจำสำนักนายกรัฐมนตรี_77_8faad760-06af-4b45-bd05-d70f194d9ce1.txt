รัฐบาลไทย-ข่าวทำเนียบรัฐบาล-พลเอก ประวิตร ฯ รองนายกรัฐมนตรีกำชับรักษาระดับน้ำท้ายเขื่อนเจ้าพระยา และคงการระบายน้ำเข้าทุ่งช่วยผ่อนเบาลำน้ำสายหลัก 


วันอาทิตย์ที่ 9 ตุลาคม 2565
พลเอก ประวิตร ฯ รองนายกรัฐมนตรีกำชับรักษาระดับน้ำท้ายเขื่อนเจ้าพระยา และคงการระบายน้ำเข้าทุ่งช่วยผ่อนเบาลำน้ำสายหลัก
พลเอก ประวิตร ฯ รองนายกรัฐมนตรีกำชับรักษาระดับน้ำท้ายเขื่อนเจ้าพระยา และคงการระบายน้ำเข้าทุ่งช่วยผ่อนเบาลำน้ำสายหลัก
วันนี้ (9 ตุลาคม 2565) พลเอก คงชีพ ตันตระวาณิชย์ โฆษกประจำรองนายกรัฐมนตรีเปิดเผยว่า  พลเอก ประวิตร วงษ์สุวรรณ รองนายกรัฐมนตรี ได้ติดตามสถานการณ์และการบริหารจัดการน้ำภาพรวม โดยเฉพาะ พื้นที่ท้ายเขื่อนเจ้าพระยา ในหลาย จว.ภาคกลาง ตั้งแต่ นครสวรรค์ ลงมาถึง กรุงเทพมหานคร และสมุทรปราการ ที่ต้องรับมวลน้ำจำนวนมากจากเหนือเขื่อนเจ้าพระยา
โดย พลเอก ประวิตร ฯ ได้กำชับ สทนช.ประสาน กรมชลประทาน และฝ่ายปกครอง  พยายามรักษาระดับน้ำท้ายเขื่อนเจ้าพระยาไม่ให้สูงกว่าที่เป็นอยู่ เพื่อมิให้ชุมชนริมเจ้าพระยาได้รับผลกระทบมากกว่าปัจจุบัน สำหรับการระบายน้ำเข้าทุ่งรับน้ำ ซึ่งขณะนี้ปล่อยเข้าไปแล้วกว่าร้อยละ 70 ให้คงการระบายต่อไป เพื่อช่วยกระจายมวลน้ำจากลำน้ำสายหลัก พร้อมกันนี้ ขอให้ช่วยกันระบายน้ำออกจากพื้นที่ชุมชนน้ำท่วมขังนาน และเข้าเยียวยาทันทีที่น้ำลด  เพื่อลดผลกระทบและบรรเทาความเดือดร้อนของประชาชนภาพรวม

ที่มา : https://www.thaigov.go.th/news/contents/details/60252