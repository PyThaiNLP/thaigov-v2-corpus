รัฐบาลไทย-ข่าวทำเนียบรัฐบาล-กระทรวงเกษตรฯ ร่วมการประชุมเจ้าหน้าที่อาวุโสเพื่อเตรียมการประชุมรัฐมนตรีอาเซียนด้านการเกษตรและป่าไม้ ครั้งที่ 44 และการประชุมที่เกี่ยวข้อง


วันอังคารที่ 25 ตุลาคม 2565
กระทรวงเกษตรฯ ร่วมการประชุมเจ้าหน้าที่อาวุโสเพื่อเตรียมการประชุมรัฐมนตรีอาเซียนด้านการเกษตรและป่าไม้ ครั้งที่ 44 และการประชุมที่เกี่ยวข้อง
กระทรวงเกษตรฯ ร่วมการประชุมเจ้าหน้าที่อาวุโสเพื่อเตรียมการประชุมรัฐมนตรีอาเซียนด้านการเกษตรและป่าไม้ ครั้งที่ 44 และการประชุมที่เกี่ยวข้อง
นายสมชวน รัตนมังคลานนท์ รองปลัดกระทรวงเกษตรและสหกรณ์ ในฐานะ SOM-AMAF Leader ของไทย เป็นหัวหน้าคณะผู้แทนไทย เข้าร่วมการประชุมเจ้าหน้าที่อาวุโสเพื่อเตรียมการประชุมรัฐมนตรีอาเซียนด้านการเกษตรและป่าไม้ (PREPSOM-44th AMAF) ครั้งที่ 44 และการประชุมที่เกี่ยวข้อง ระหว่างวันที่ 25 - 26 ตุลาคม 2565 โดยมี ดร.วนิดา กำเนิดเพ็ชร์ ผู้อำนวยการสำนักการเกษตรต่างประเทศ สำนักงานปลัดกระทรวงเกษตรและสหกรณ์ ผู้แทนหน่วยงานในสังกัดกระทรวงเกษตรและสหกรณ์ที่เกี่ยวข้อง อาทิ กรมการข้าว กรมประมง กรมปศุสัตว์ กรมวิชาการเกษตร กรมส่งเสริมการเกษตร กรมส่งเสริมสหกรณ์ สำนักงานมาตรฐานสินค้าเกษตรลาหารแห่งชาติ สำนักงานเศรษฐกิจการเกษตร และกรมป่าไม้ กระทรวงทรัพยากรธรรมชาติและสิ่งแวดล้อม เป็นองค์ประกอบคณะผู้แทนไทยเข้าร่วม ผ่านระบบการประชุมทางไกลออนไลน์ (Zoom Meeting)
สำหรับการประชุมเจ้าหน้าที่อาวุโสเพื่อเตรียมการประชุมรัฐมนตรีอาเซียนด้านการเกษตรและป่าไม้ (PREPSOM-44th AMAF) ครั้งที่ 44 และการประชุมที่เกี่ยวข้อง วันที่ 25 ตุลาคม 2565 นั้น ประกอบด้วย (1) การประชุมเจ้าหน้าที่อาวุโสเพื่อเตรียมการประชุมรัฐมนตรีอาเซียนด้านการเกษตรและป่าไม้ ครั้งที่ 44 (PREPSOM-44th AMAF) (2) การประชุมเจ้าหน้าที่อาวุโสเพื่อเตรียมการประชุมรัฐมนตรีอาเซียนด้านการเกษตรและป่าไม้กับเจ้าหน้าที่อาวุโสของจีน ญี่ปุ่น และสาธารณรัฐเกาหลี ครั้งที่ 22 (PREPSOM 22nd AMAF Plus Three) และ (3) การประชุมเจ้าหน้าที่อาวุโสเพื่อเตรียมการประชุมรัฐมนตรีอาเซียนอินเดียด้านการเกษตรและป่าไม้ ครั้งที่ 7 (PERPSOM-7th AIMMAF)
โดยการประชุมฯ ดังกล่าว มีขึ้นเพื่อรับทราบความก้าวหน้าการดำเนินงานตามกรอบความร่วมมือด้านอาหาร การเกษตร และป่าไม้ของประเทศสมาชิก รวมถึงความก้าวหน้าความร่วมมือของคู่เจรจาและองค์การระหว่างประเทศ ก่อนการประชุมระดับรัฐมนตรีอาเซียนด้านการเกษตรและป่าไม้ ครั้งที่ 44 และการประชุมที่เกี่ยวข้องในวันที่ 26 ตุลาคม 2565

ที่มา : https://www.thaigov.go.th/news/contents/details/60840