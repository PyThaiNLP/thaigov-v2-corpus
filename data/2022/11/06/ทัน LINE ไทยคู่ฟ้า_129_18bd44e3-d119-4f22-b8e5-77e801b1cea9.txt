รัฐบาลไทย-ข่าวทำเนียบรัฐบาล-ศธ. สั่งการ “อาชีวะ” ติดตั้ง "ประตู-หน้าต่างนิรภัยศูนย์เด็กเล็ก” ป้องกันเหตุร้ายที่อาจเกิดขึ้นในอนาคต


วันอังคารที่ 11 ตุลาคม 2565
ศธ. สั่งการ “อาชีวะ” ติดตั้ง "ประตู-หน้าต่างนิรภัยศูนย์เด็กเล็ก” ป้องกันเหตุร้ายที่อาจเกิดขึ้นในอนาคต
.....
จากเหตุการณ์รุนแรงที่เกิดขึ้นใน จ.หนองบัวลำภู รัฐบาลไม่ได้นิ่งนอนใจต่อความความปลอดภัยในสถานศึกษา ล่าสุด ก.ศึกษาธิการได้ให้สำนักงานคณะกรรมการการอาชีวศึกษา (สอศ.) “ติดตั้งระบบประตูป้องกันภัย” ให้ศูนย์พัฒนาเด็กเล็กและโรงเรียนสอนเด็กปฐมวัยในสังกัด สพฐ. และ ก.มหาดไทย
.
เบื้องต้นได้ประสานให้ “วิทยาลัยเทคนิคนครราชสีมา” เป็นจังหวัดต้นแบบนำร่องในการออกแบบทดลองระบบป้องกันภัยให้กับนักเรียนเด็กเล็ก โดยมุ่งหวังให้เป็น “ประตู-หน้าต่างนิรภัยศูนย์เด็กเล็กแบบครบวงจร” เพื่อนำไปใช้ทั่วประเทศ
.
ทั้งนี้ นายกฯ ได้เตรียมระดมมาตรการต่าง ๆ เพื่อออกแบบให้สถานศึกษามีความปลอดภัยทุกระดับ โดยเฉพาะกำลังพิจารณาแนวทางในการติดตั้งสัญญาณ SOS ขอความช่วยเหลือไปยังสถานีตำรวจในพื้นที่ ซึ่งจะสามารถเข้าช่วยเหลือได้ทันที
.
รวมถึงการอบรมซักซ้อม ”วิธีการเอาตัวรอด” จากการเผชิญเหตุร้าย เพื่อให้บุคลากรทางการศึกษา และนักเรียนมีทักษะสามารถปฏิบัติตามวิธีการที่ถูกต้อง ซึ่งจะช่วยลดการสูญเสียได้
.
อ่านเพิ่มเติม คลิก https://www.thaigov.go.th/news/contents/details/60258
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/60313