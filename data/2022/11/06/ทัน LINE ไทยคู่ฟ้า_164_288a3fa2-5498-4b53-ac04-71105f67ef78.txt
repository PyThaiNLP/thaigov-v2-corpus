รัฐบาลไทย-ข่าวทำเนียบรัฐบาล-ครม. อนุมัติ 302.5 ล้านบาท ช่วยส่วนลดค่าก๊าซหุงต้ม ผ่านบัตรสวัสดิการรัฐ ถึงสิ้นปีนี้


วันเสาร์ที่ 22 ตุลาคม 2565
ครม. อนุมัติ 302.5 ล้านบาท ช่วยส่วนลดค่าก๊าซหุงต้ม ผ่านบัตรสวัสดิการรัฐ ถึงสิ้นปีนี้
.....
ที่ประชุม ครม. (18 ต.ค. 65) อนุมัติงบกลาง รายการเงินสำรองจ่ายเพื่อกรณีฉุกเฉินหรือจำเป็น จำนวน 302.5 ล้านบาท ให้กรมธุรกิจพลังงาน เป็นวงเงินส่วนลดค่าซื้อก๊าซหุงต้ม เพื่อช่วยเหลือผ่านบัตรสวัสดิการแห่งรัฐ จากร้านค้าที่กระทรวงพลังงานกำหนด จำนวน 100 บาท/คน/3 เดือน
.
มาตรการดังกล่าว จะช่วยลดภาระค่าครองชีพสำหรับกลุ่มผู้มีรายได้น้อยผ่านบัตรสวัสดิการแห่งรัฐ ครอบคลุมผู้ใช้สิทธิประมาณ 5.5 ล้านคน โดยกรมบัญชีกลางจะดำเนินการเบิกจ่ายส่วนลดค่าซื้อก๊าซหุงต้มให้กับร้านค้าก๊าซหุงต้มที่ผู้มีบัตรสวัสดิการแห่งรัฐไปใช้สิทธิ ตั้งแต่วันที่ 25 ต.ค. – 31 ธ.ค. 65
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/60752