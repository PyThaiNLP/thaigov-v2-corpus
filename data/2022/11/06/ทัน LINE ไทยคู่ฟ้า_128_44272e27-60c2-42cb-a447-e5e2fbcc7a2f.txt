รัฐบาลไทย-ข่าวทำเนียบรัฐบาล-นายกฯ สั่งเข้ม เร่งปราบผู้กระทำความผิดเกี่ยวกับยาเสพติด อย่างต่อเนื่องและครบวงจร ยืนยันรัฐบาลให้ความสำคัญอย่างจริงจังมาโดยตลอด


วันอังคารที่ 11 ตุลาคม 2565
นายกฯ สั่งเข้ม เร่งปราบผู้กระทำความผิดเกี่ยวกับยาเสพติด อย่างต่อเนื่องและครบวงจร ยืนยันรัฐบาลให้ความสำคัญอย่างจริงจังมาโดยตลอด
.....
พล.อ.ประยุทธ์ จันทร์โอชา นายกรัฐมนตรี และ รมว.กลาโหม มีบัญชาให้ตำรวจเร่งรัดปราบปรามผู้กระทำความผิดเกี่ยวกับยาเสพติดอย่างเร่งด่วนแบบครบวงจรและต่อเนื่อง เพื่อสร้างความเชื่อมั่นให้กับประชาชน และบูรณาการกับทุกภาคส่วน ทั้งฝ่ายปกครอง ท้องถิ่น สาธารณสุข เพิ่มความเข้มในการปราบปรามจับกุมผู้กระทำความผิด จัดทำฐานข้อมูลเพื่อจัดลำดับความรุนแรงของอาการ เพื่อนำเข้าบำบัดรักษา
.
พร้อมเน้นย้ำผู้บังคับบัญชาทุกระดับ ต้องลงไปขับเคลื่อนนโยบายตามที่สั่งการ รวมทั้งติดตาม ตรวจสอบและควบคุมความประพฤติของผู้ใต้บังคับบัญชาไม่ให้เกี่ยวข้องกับยาเสพติดทั้งทางตรงและทางอ้อมโดยเด็ดขาด หากพบการกระทำความผิด จะต้องดำเนินการทางกฎหมายอาญา ทางวินัยและการปกครองอย่างเฉียบขาดทุกราย ยืนยันว่ารัฐบาลเดินหน้าป้องกันและแก้ไขปัญหายาเสพติดอย่างจริงจังมาโดยตลอด
.
อย่างไรก็ตาม ประชาชนสามารถช่วยกันแจ้งเบาะแสยาเสพติดมาได้ที่สายด่วน 1386 ซึ่งจะได้รับรางวัลนำจับ และมีหน่วยงานที่เกี่ยวข้องดูแลข้อมูลของคนแจ้งเบาะแสให้ได้รับความปลอดภัยด้วย
.
อ่านเพิ่มเติม คลิก https://www.thaigov.go.th/news/contents/details/60257
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/60308