รัฐบาลไทย-ข่าวทำเนียบรัฐบาล-กรมการศาสนาจัดกิจกรรมถวายพระราชกุศล พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร น้อมสำนึกในพระมหากรุณาธิคุณอย่างหาที่สุดมิได้


วันศุกร์ที่ 14 ตุลาคม 2565
กรมการศาสนาจัดกิจกรรมถวายพระราชกุศล พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร น้อมสำนึกในพระมหากรุณาธิคุณอย่างหาที่สุดมิได้
กรมการศาสนาจัดกิจกรรมถวายพระราชกุศล พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร น้อมสำนึกในพระมหากรุณาธิคุณอย่างหาที่สุดมิได้
กรมการศาสนาจัดกิจกรรมถวายพระราชกุศล พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร น้อมสำนึกในพระมหากรุณาธิคุณอย่างหาที่สุดมิได้
วันพฤหัสบดีที่ 13 ตุลาคม 2565 เวลา 07.30 น. ดร.สุเมธ ตันติเวชกุล เลขาธิการมูลนิธิชัยพัฒนา เป็นประธานในพิธีทำบุญตักบาตร และพิธีสวดพระพุทธมนต์ถวายพระราชกุศล พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร พร้อมด้วนายอิทธิพล คุณปลื้ม รัฐมนตรีว่าการกระทรวงวัฒนธรรม นางยุพา ทวีวัฒนะกิจบวร ปลัดกระทรวงวัฒนธรรม ผู้บริหารกระทรวงวัฒนธรรม ข้าราชการ เจ้าหน้าที่กรมการศาสนา และประชาชน เข้าร่วม ณ วัดพระราม 9 กาญจนาภิเษก เขตห้วยขวาง กรุงเทพมหานคร
นายอิทธิพล คุณปลื้ม กล่าวว่า เนื่องในโอกาสวันคล้ายวันสวรรคต 13 ตุลาคม กรมการศาสนา กระทรวงวัฒนธรรม ร่วมกับองค์การทางศาสนาพุทธ ศาสนาอิสลาม ศาสนาคริสต์ ศาสนาพราหมณ์-ฮินดู ศาสนาซิกข์ และองค์กรเครือข่าย จัด “กิจกรรมถวายพระราชกุศล พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร” ขึ้นทั้งในส่วนกลางและส่วนภูมิภาคทั่วประทศ โดยเชิญชวนผู้นำทางศาสนา หน่วยงานภาครัฐ ภาคเอกชน ตลอดจนพสกนิกรทุกหมู่เหล่า ร่วมกันบำเพ็ญกุศลถวายพระราชกุศลพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร โดยในส่วนกลาง ร่วมกับวัดพระราม 9 กาญจนาภิเษก จัดพิธีทำบุญตักบาตร และพิธีสวดพระพุทธมนต์ถวายพระราชกุศล ณ วัดพระราม 9 กาญจนาภิเษก ส่วนภูมิภาค ร่วมกับสำนักงานวัฒนธรรมจังหวัดทุกจังหวัดทั่วประเทศ จัดกิจกรรมถวายพระราชกุศลฯ ตามความพร้อมและตามบริบทของแต่ละพื้นที่ ประกอบด้วย การทำบุญตักบาตรพระสงฆ์ การปฏิบัติธรรมถวายพระราชกุศลฯ กิจกรรมจิตอาสาบำเพ็ญสาธารณประโยชน์ในมิติทางศาสนา การจัดนิทรรศการน้อมรำลึกในพระมหากรุณาธิคุณฯ ในมิติทางศาสนา และกิจกรรมเทิดทูนสถาบันพระมหากษัตริย์และพระบรมวงศานุวงศ์ในมิติทางศาสนา
นายอิทธิพล กล่าวต่อว่า การจัดกิจกรรมในครั้งนี้เป็นการแสดงออกถึงความจงรักภักดีและน้อมสำนึกในพระมหากรุณาธิคุณอย่างหาที่สุดมิได้ที่พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร ทรงปฏิบัติพระราชกรณียกิจนานัปการในการบำบัดทุกข์ บำรุงสุข เพื่อให้ประชาชนของพระองค์มีความอยู่ดีกินดี มีคุณภาพชีวิตที่ดีขึ้น อีกทั้งยังเป็นการส่งเสริมให้ศาสนิกชนทุกคนได้ร่วมรำลึกถึงพระบรมราโชวาท น้อมนำมาปรับใช้ในการดำเนินชีวิตประจำวัน มีจิตอาสาเสียสละมุ่งสู่ประโยชน์ส่วนรวม ช่วยเหลือกันและกัน อยู่ร่วมกันอย่างสามัคคี.

ที่มา : https://www.thaigov.go.th/news/contents/details/60438