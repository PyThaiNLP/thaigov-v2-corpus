รัฐบาลไทย-ข่าวทำเนียบรัฐบาล-ปลัดกระทรวงคมนาคม เข้าเยี่ยมชมนิทรรศการ “ใช้ความเร็วในสนามแข่งมาตรฐานเท่านั้น”


วันเสาร์ที่ 1 ตุลาคม 2565
ปลัดกระทรวงคมนาคม เข้าเยี่ยมชมนิทรรศการ “ใช้ความเร็วในสนามแข่งมาตรฐานเท่านั้น”
.....
ในวันที่ 1 ตุลาคม 2565 นายชยธรรม์ พรหมสอน ปลัดกระทรวงคมนาคม พร้อมด้วย นายสรพงศ์ ไพฑูรย์พงษ์ รองปลัดกระทรวงคมนาคม เข้าเยี่ยมชมนิทรรศการ “ใช้ความเร็วในสนามแข่งมาตรฐานเท่านั้น” ซึ่งจัดโดย กองทุนเพื่อความปลอดภัยในการใช้รถใช้ถนน (กปถ.) กรมการขนส่งทางบก (ขบ.) ณ สนามช้าง อินเตอร์เนชั่นแนล เซอร์กิต จ.บุรีรัมย์ โดยมี นายเสกสม อัครพันธุ์ รองอธิบดีกรมการขนส่งทางบก นายบัญญัติ คันธา ผู้อำนวยการสำนักงานมาตรฐานงานทะเบียนและภาษีรถ พร้อมเจ้าหน้าที่กรมการขนส่งทางบก ให้การต้อนรับ
ทั้งนี้ การจัดนิทรรศการ “ใช้ความเร็วในสนามแข่งมาตรฐานเท่านั้น” จัดขึ้นภายในการแข่งขันรถจักรยานยนต์ ชิงแชมป์โลก รายการ OR THAILAND GrandPrix 2022  โดยมี กิจกรรมส่งเสริมความปลอดภัยในการใช้รถใช้ถนนให้ประชาชนที่มาร่วมงานได้ร่วมกิจกรรมอย่างหลากหลาย เพื่อเป็นการรณรงค์ส่งเสริมสนับสนุน การป้องกันและลดอุบัติเหตุทางถนน โดยเฉพาะรถจักรยานยนต์ พร้อมทั้งประชาสัมพันธ์และเผยแพร่ข้อมูลข่าวสาร ความรู้ด้านความปลอดภัยในการใช้รถใช้ถนน เพื่อให้ประชาชนปรับเปลี่ยนพฤติกรรมมีน้ำใจ มีวินัย มารยาท ในการขับขี่รถจักรยานยนต์บนท้องถนน และเพื่อให้เกิดการขับขี่ที่เหมาะสม

ที่มา : https://www.thaigov.go.th/news/contents/details/59918