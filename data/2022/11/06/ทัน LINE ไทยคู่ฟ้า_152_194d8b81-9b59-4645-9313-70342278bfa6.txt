รัฐบาลไทย-ข่าวทำเนียบรัฐบาล-พายุเนสาท เคลื่อนขึ้นฝั่งเวียดนามพรุ่งนี้ จับตาร่องมรสุม ส่งผลภาคใต้ฝนตกหนัก 19 - 22 ต.ค. 65


วันพุธที่ 19 ตุลาคม 2565
พายุเนสาท เคลื่อนขึ้นฝั่งเวียดนามพรุ่งนี้ จับตาร่องมรสุม ส่งผลภาคใต้ฝนตกหนัก 19 - 22 ต.ค. 65
.....
กรมอุตุนิยมวิทยา อัปเดตเส้นทางพายุไต้ฝุ่นเนสาท (NESAT)" ความเร็วลมสูงสุดใกล้ศูนย์กลางประมาณ 110 กม./ชม. มีแนวโน้มจะเคลื่อนผ่านตอนใต้ของเกาะไหหลำ ประเทศจีน และเคลื่อนเข้าใกล้ชายฝั่งประเทศเวียดนามตอนบนในช่วงวันที่ 20 - 21 ต.ค. 65
.
ขณะที่มวลอากาศเย็นกําลังค่อนข้างแรงจากประเทศจีนยังคง ปกคลุมประเทศไทยตอนบนและทะเลจีนใต้ ลักษณะเช่นนี้จะทําให้พายุอ่อนกําลังลงอย่างรวดเร็ว แต่ยังคงส่งผลให้ประเทศไทยตอนบนมีฝนเล็กน้อยบางแห่ง
.
ส่วนช่วงวันที่ 19 - 22 ต.ค. 65 ร่องมรสุมพาดผ่านภาคใต้ตอนกลาง ประกอบกับลมตะวันตกเฉียงใต้ที่พัดปกคลุมทะเลอันดามันและภาคใต้จะมีกำลังแรงขึ้น ทำให้ภาคใต้มีฝนตกหนักถึงหนักมาก ทะเลอันดามันมีคลื่นสูง 2-3 เมตร
.
ขอให้ประชาชนบริเวณภาคใต้ระวังอันตรายจากฝนตกหนักถึงหนักมากและฝนที่ตกสะสม ซึ่งอาจทำให้เกิดน้ำท่วมฉับพลันและน้ำป่าไหลหลาก ชาวเรือเดินเรือด้วยความระมัดระวังและเรือเล็กควรงดออกจากฝั่ง
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/60599