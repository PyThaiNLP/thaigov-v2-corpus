รัฐบาลไทย-ข่าวทำเนียบรัฐบาล-คณะกรรมตรวจสอบและประเมินผล ก.ดิจิทัล หนุนโครงการพัฒนาฟาร์มโคนมคุณภาพสูงเพื่อการเติบโตอย่างยั่งยืน ใน จ.สระบุรี เป็นต้นแบบโครงสร้างเกษตรกรในประเทศ 


วันอังคารที่ 30 สิงหาคม 2565
คณะกรรมตรวจสอบและประเมินผล ก.ดิจิทัล หนุนโครงการพัฒนาฟาร์มโคนมคุณภาพสูงเพื่อการเติบโตอย่างยั่งยืน ใน จ.สระบุรี เป็นต้นแบบโครงสร้างเกษตรกรในประเทศ
คณะกรรมตรวจสอบและประเมินผล ก.ดิจิทัล หนุนโครงการพัฒนาฟาร์มโคนมคุณภาพสูงเพื่อการเติบโตอย่างยั่งยืน ใน จ.สระบุรี เป็นต้นแบบโครงสร้างเกษตรกรในประเทศ
“คณะกรรมตรวจสอบและประเมินผล ก.ดิจิทัล หนุนโครงการพัฒนาฟาร์มโคนมคุณภาพสูงเพื่อการเติบโตอย่างยั่งยืน ใน จ.สระบุรี เป็นต้นแบบโครงสร้างเกษตรกรในประเทศ หลังนำระบบซอฟต์แวร์สร้างระบบ Big Data กิจการโคนมแบบครบวงจร สร้างความเข้มแข็งและลดความเหลื่อมล้ำให้เกษตรกรไทย
เมื่อวันที่ 25-27 สิงหาคม 2565 นางจีราวรรณ บุญเพิ่ม ประธานกรรมการตรวจสอบและประเมินผลประจำกระทรวงดิจิทัลเพื่อเศรษฐกิจและสังคม (ค.ต.ป.ดศ.) เป็นประธานการประชุม ค.ต.ป.ดศ. ครั้งที่ 8/2565 พร้อมนำคณะกรรมการฯ ลงพื้นที่ติดตามตรวจสอบและประเมินผลการดำเนินงานโครงการตามประเด็นการตรวจสอบและประเมินผลภาคราชการ ประจำปี 2565 ในพื้นที่จังหวัดสระบุรีและจังหวัดนครราชสีมา
ในระหว่างลงพื้นที่ได้มีการประชุมร่วมกับหัวหน้าหน่วยงานสังกัดกระทรวงฯ ได้แก่ สำนักงานสถิติจังหวัดนครราชสีมา สถานีอุตุนิยมวิทยานครราชสีมา สำนักงานไปรษณีย์เขต 3 นครราชสีมา สำนักงานบริการลูกค้า บมจ.โทรคมนาคมแห่งชาติ จังหวัดนครราชสีมา และสำนักงานส่งเสริมเศรษฐกิจดิจิทัล (สาขาภาคอีสานตอนล่าง) เพื่อติดตามผลการดำเนินงานโครงการฯ ตามประเด็นการตรวจสอบและประเมินผลภาคราชการ ประจำปี 2565 และโครงการอื่นที่สำคัญของกระทรวงดิจิทัลฯ รวมทั้งรับฟังปัญหา/อุปสรรคในการดำเนินงานโครงการสำคัญต่าง ๆ
จากนั้นคณะฯ เดินทางตรวจเยี่ยม โครงการพัฒนาฟาร์มโคนมคุณภาพสูงเพื่อการเติบโตอย่างยั่งยืน (การประยุกต์ใช้ระบบ Zyan Dairy) ณ บริษัท แดรี่โฮม วิสาหกิจ เพื่อสังคม จำกัด อำเภอมวกเหล็ก จังหวัดสระบุรี ซึ่งสำนักงานส่งเสริมเศรษฐกิจดิจิทัล (สศด./ดีป้า) ให้การส่งเสริมสนับสนุนการใช้ระบบซอฟต์แวร์เป็นระบบหลักในการสร้างระบบ Big Data ในกิจการโคนม เพื่อรวบรวมข้อมูลเกี่ยวกับโคนมในฟาร์ม ข้อมูลปริมาณและคุณภาพนมจากศูนย์รับน้ำนม เป็นช่องทางให้เกษตรกรกรอกข้อมูลเกี่ยวกับโค ฟาร์ม ประกอบด้วย 2 ระบบ คือ ระบบบริหารการจัดการฟาร์ม (Zyan Dairy) และระบบจัดการศูนย์รวบรวมน้ำนมดิบ (Zyan MCC)
การใช้ระบบดังกล่าวสามารถช่วยลดค่าใช้จ่ายด้านแรงงาน ลดความสูญเสียจากข้อมูลที่ผิดพลาด เพิ่มราคาน้ำนมดิบขึ้นอีกจากมาตรฐานคุณภาพ และช่วยประหยัดกระดาษที่ต้องใช้ในการเขียนบิลปริมาณน้ำนมดิบให้แก่เกษตรกร รวมทั้งลดความผิดพลาดจากการเขียนบิล ลดการทุจริตในการบวกเพิ่มปริมาณน้ำนมดิบที่ไม่เป็นจริง สามารถดูข้อมูลผ่านแอปพลิเคชันเซียนแดรี่ฟาร์มของเกษตรกรทั้งรายวันและข้อมูลสถิติการส่งน้ำนมดิบรายเดือน/รายปีแบบย้อนหลังได้ด้วย
ทั้งนี้ ค.ต.ป.ดศ. เห็นว่า โครงการพัฒนาฟาร์มโคนมคุณภาพสูงเพื่อการเติบโตอย่างยั่งยืน เป็นระบบครบวงจร มีความเข้มแข็งจากกลุ่มเกษตรกรรวมตัวกันเป็นวิสาหกิจชุมชน ซึ่งควรได้รับการส่งเสริมและสนับสนุนให้เป็นต้นแบบโครงสร้างเกษตรกรในประเทศ รวมทั้งควรนำเสนอภาพความสำเร็จนี้ให้ผู้กำหนดนโยบายในระดับประเทศได้รับทราบ โดยการจัดทำรายงานสรุปผลการดำเนินงานโครงการฯ ควรมีการกำหนด Key Success ให้ชัดเจน ระบุถึงปัญหา/อุปสรรค ข้อเสนอแนะ และแนวทางที่จะนำไปพัฒนาต่อยอดขยายผลในระยะต่อไปด้วย
************************

ที่มา : https://www.thaigov.go.th/news/contents/details/58601