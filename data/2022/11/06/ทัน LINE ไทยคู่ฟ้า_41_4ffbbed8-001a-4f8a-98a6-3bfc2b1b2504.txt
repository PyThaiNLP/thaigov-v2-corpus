รัฐบาลไทย-ข่าวทำเนียบรัฐบาล-UNDP ยกไทยเป็นประเทศที่มีการพัฒนามนุษย์ “สูงมาก” รัฐสานต่อนโยบายต่าง ๆ ยกระดับคุณภาพชีวิตคนไทยต่อเนื่อง


วันอังคารที่ 13 กันยายน 2565
UNDP ยกไทยเป็นประเทศที่มีการพัฒนามนุษย์ “สูงมาก” รัฐสานต่อนโยบายต่าง ๆ ยกระดับคุณภาพชีวิตคนไทยต่อเนื่อง
.....
เป็นเรื่องที่น่ายินดี ที่สำนักงานโครงการพัฒนาแห่งสหประชาชาติ หรือ UNDP ซึ่งเป็นหน่วยงานประสานความช่วยเหลือในด้านการพัฒนาของสหประชาชาติ (UN) ได้เผยแพร่รายงานการพัฒนาของมนุษย์ (Human Development Report) ปี 2021/2022 พบว่า
.
ดัชนีการพัฒนามนุษย์ (Human Development Index: HDI) ซึ่งเป็นดัชนีวัดความสำเร็จโดยเฉลี่ยของแต่ละประเทศในการพัฒนามนุษย์ ปี 2021 (พ.ศ. 2564) ประเทศไทยอยู่ที่ 0.800 ได้ลำดับที่ 66 จาก 191 ประเทศทั่วโลก ถือว่าอยู่ในกลุ่มประเทศ “ที่มีการพัฒนามนุษย์ระดับสูงมาก” และอยู่ในกลุ่มดังกล่าว ต่อเนื่องมา 3 ปีแล้ว นับตั้งแต่ พ.ศ. 2562 เป็นต้นมา
.
สำหรับเกณฑ์การวัด HDI ประกอบด้วย ด้านสุขภาพ ด้านความรู้ ด้านการครองชีพ โดยแบ่งระดับการพัฒนาเป็น 4 กลุ่ม ดังนี้
.
• พัฒนาสูงมาก (ดัชนี 0.800 - 1.000) จำนวน 66 ประเทศ
• พัฒนาสูง (ดัชนี 0.700 - 0.799) จำนวน 49 ประเทศ
• พัฒนาระดับกลาง (ดัชนี 0.550 - 0.699) จำนวน 44 ประเทศ
• พัฒนาต่ำ (ดัชนี 0.350 - 0.549) จำนวน 32 ประเทศ
.
ต่อจากนี้ รัฐบาลยังคงขับเคลื่อนการพัฒนามนุษย์ตามแผนต่าง ๆ ที่วางไว้ พร้อมกับการรับฟังข้อแนะนำจากองค์กรระหว่างประเทศ เช่น UNDP เป็นต้น โดยมีเป้าหมายหลักคือการพัฒนาและยกดับคุณภาพชีวิตคนไทยให้ดีขึ้นต่อเนื่อง
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/59165