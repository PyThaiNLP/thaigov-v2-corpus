รัฐบาลไทย-ข่าวทำเนียบรัฐบาล-ขยายเวลาลดภาษีสรรพสามิตน้ำมันดีเซล น้ำมันบี 0 และน้ำมันเตา


วันจันทร์ที่ 19 กันยายน 2565
พิมพ์
ขยายเวลาลดภาษีสรรพสามิตน้ำมันดีเซล น้ำมันบี 0 และน้ำมันเตา
วันศุกร์ที่ 16 กันยายน 2565
ต่อจากนี้ไป ขอเชิญรับฟังไทยคู่ฟ้า
รัฐบาลบรรเทาความเดือดร้อนของประชาชนอย่างต่อเนื่อง โดยอนุมัติหลักการร่างกฎกระทรวงกำหนดพิกัดอัตราภาษีสรรพสามิต ซึ่งเป็นการขยายเวลาปรับลดอัตราภาษีสรรพสามิตน้ำมันดีเซลลงลิตรละ 5 บาท ต่อไปอีก 2 เดือน คือตั้งแต่วันที่ 21 ก.ย. – 20 พ.ย.2565 พร้อมทั้งขยายเวลาจัดเก็บภาษีสรรพสามิตอัตราศูนย์ สำหรับน้ำมันดีเซลบี0 และน้ำมันเตาที่ใช้ในการผลิตกระแสไฟฟ้าต่อไปอีก 6 เดือน ตั้งแต่ 16 ก.ย.2565 – 15 มี.ค.2566 เนื่องจากสถานการณ์ราคาเชื้อเพลิงในตลาดโลกยังคงผันผวนและปรับตัวสูงขึ้นอย่างต่อเนื่อง จึงมีความจำเป็นต้องขยายมาตรการเพื่อรักษาระดับราคาขายปลีกของน้ำมันดีเซลและไฟฟ้า ซึ่งเป็นต้นทุนการผลิตและขนส่งของทุกภาคอุตสาหกรรมไม่ให้เพิ่มสูงขึ้นจนส่งผลกระทบต่อภาระค่าครองชีพประชาชน
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/59392