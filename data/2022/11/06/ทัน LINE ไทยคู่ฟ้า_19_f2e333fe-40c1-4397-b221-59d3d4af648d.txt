รัฐบาลไทย-ข่าวทำเนียบรัฐบาล-ไทยยังเนื้อหอม! 7 เดือนแรกปี 65 “นักลงทุนต่างชาติ” เข้ามาลงทุนประกอบธุรกิจแล้ว 7 หมื่นล้านบาท


วันจันทร์ที่ 5 กันยายน 2565
ไทยยังเนื้อหอม! 7 เดือนแรกปี 65 “นักลงทุนต่างชาติ” เข้ามาลงทุนประกอบธุรกิจแล้ว 7 หมื่นล้านบาท
.....
กระทรวงพาณิชย์เผยว่าตั้งแต่เดือน ม.ค. - ก.ค. 65 ประเทศไทยได้อนุญาตให้คนต่างชาติเข้ามาลงทุนประกอบธุรกิจในประเทศไทยแล้ว 323 ราย คิดเป็นเงินลงทุนรวม 73,635 ล้านบาท โดยเป็นนักลงทุนจากประเทศญี่ปุ่น สิงคโปร์ สหรัฐอเมริกา ฮ่องกง และจีน ตามลำดับ
.
จากการลงทุนดังกล่าว ทำให้เกิดการจ้างงานคนไทยกว่า 3,308 คน และเมื่อเปรียบเทียบกับปี 64 ในช่วงเวลาเดียวกันพบว่า ยอดการลงทุนจากนักลงทุนต่างชาติเพิ่มราว 28,925 ล้านบาท
.
ขณะที่การลงทุนของนักลงทุนต่างชาติในพื้นที่ EEC คิดเป็นร้อยละ 18 ของจำนวนนักลงทุนทั้งหมดใน 7 เดือนนี้ และมีเงินลงทุนกว่า 3 หมื่นล้านบาท ทั้งนี้ รัฐบาลได้เตรียมความพร้อมในด้านต่าง ๆ เพื่อรองรับการลงทุนของนักลงทุนต่างชาติที่จะเพิ่มขึ้นในอนาคต และเร่งการก่อสร้างระบบโครงสร้างพื้นฐานให้แล้วเสร็จตามแผน เพื่อก้าวไปสู่การเป็นศูนย์กลางการลงทุนของภูมิภาค
.
อ่านเพิ่มเติม คลิก https://www.thaigov.go.th/news/contents/details/58725
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/58864