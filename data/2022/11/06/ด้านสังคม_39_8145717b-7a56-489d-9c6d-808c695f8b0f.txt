รัฐบาลไทย-ข่าวทำเนียบรัฐบาล-รองปลัดกระทรวงดิจิทัลฯ ร่วมหารือ -รายงานความคืบหน้าแก้ปัญหาอาชญากรรมออนไลน์ ต่อกรรมาธิการเทคโนโลยีสารสนเทศฯ วุฒิสภา


วันอังคารที่ 6 กันยายน 2565
รองปลัดกระทรวงดิจิทัลฯ ร่วมหารือ -รายงานความคืบหน้าแก้ปัญหาอาชญากรรมออนไลน์ ต่อกรรมาธิการเทคโนโลยีสารสนเทศฯ วุฒิสภา
รองปลัดกระทรวงดิจิทัลฯ ร่วมหารือ -รายงานความคืบหน้าแก้ปัญหาอาชญากรรมออนไลน์ ต่อกรรมาธิการเทคโนโลยีสารสนเทศฯ วุฒิสภา
เมื่อวันที่ 6 กันยายน 2565 ดร.เวทางค์ พ่วงทรัพย์ รองปลัดกระทรวงดิจิทัลเพื่อเศรษฐกิจและสังคม (ดีอีเอส) ร่วมประชุมกับคณะกรรมาธิการการเทคโนโลยีสารสนเทศ การสื่อสาร และการโทรคมนาคม วุฒิสภา ผ่านสื่ออิเล็กทรอนิกส์ ณ ห้องทำงาน กระทรวงดิจิทัลฯ ด้วยคณะกรรมาธิการฯ เห็นว่าปัจจุบันอาชญากรรมทางเทคโนโลยีได้สร้างความเดือดร้อนแก่ประชาชนและความเสียหายในทางเศรษฐกิจ ควรที่จะมีการติดตามผลการดำเนินงานในการแก้ไขปัญหาของหน่วยงานที่เกี่ยวข้อง ในการนี้ รองปลัดกระทรวงดิจิทัลฯ ได้รายงานความคืบหน้าและผลการดำเนินงานในส่วนที่กระทรวงฯรับผิดชอบต่อคณะกรรมาธิการฯ ที่ผ่านมาได้บูรณาการทุกภาคส่วน ไม่ว่าจะเป็นภาครัฐ เอกชน หรือประชาชนให้เข้ามามีส่วนร่วมในการป้องกันและแก้ไขปัญหา เช่น ประสานกับธนาคารแห่งประเทศไทยให้ช่วยหาทางป้องกัน พร้อมประสานกับค่ายมือถือเพื่อให้หาวิธีเตือนผู้ใช้โทรศัพท์ให้ระวังการตกเป็นเหยื่อของแก๊งคอลเซ็นเตอร์ ทางค่ายมือถือจะขึ้นเป็นเครื่องหมายบวกเพื่อแจ้งเตือนผู้รับให้ระมัดระวังว่าอาจเป็นแก๊งมิจฉาชีพ
อย่างไรก็ตามแม้ภาครัฐและหน่วยงานที่เกี่ยวข้องได้มีมาตรการแก้ไขปัญหานี้ออกมาอย่างต่อเนื่องก็ตาม แต่เชื่อว่าส่วนสำคัญที่จะป้องกันความเสียหายต่อไปได้ก็คือ ประชาชนระวังแก๊งมิจฉาชีพด้วยการไม่รับสายเบอร์แปลก ไม่หลงเชื่อข้อมูลที่ไม่น่าจะเป็นความจริง ไม่หลงโอนเงิน ไม่หลงให้ข้อมูลทางการเงินสำคัญ ฯลฯ
*************************

ที่มา : https://www.thaigov.go.th/news/contents/details/58913