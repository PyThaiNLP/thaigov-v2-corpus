รัฐบาลไทย-ข่าวทำเนียบรัฐบาล-ดีอีเอส จัดร่วมระดมความคิดเห็น กำหนดทิศทางด้านยุทธศาสตร์ นำนโยบายรัฐบาลมาสู่การปฏิบัติ  เน้นขับเคลื่อนงานยุทธศาสตร์เชิงพื้นที่


วันเสาร์ที่ 10 กันยายน 2565
ดีอีเอส จัดร่วมระดมความคิดเห็น กำหนดทิศทางด้านยุทธศาสตร์ นำนโยบายรัฐบาลมาสู่การปฏิบัติ  เน้นขับเคลื่อนงานยุทธศาสตร์เชิงพื้นที่
ดีอีเอส จัดร่วมระดมความคิดเห็น กำหนดทิศทางด้านยุทธศาสตร์ นำนโยบายรัฐบาลมาสู่การปฏิบัติ  เน้นขับเคลื่อนงานยุทธศาสตร์เชิงพื้นที่
เมื่อวันที่ 10 กันยายน 2565 นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม (ดีอีเอส) ได้บรรยายพิเศษในหัวข้อ “การประชุมเชิงปฏิบัติเพื่อขับเคลื่อนงานด้านยุทธศาสตร์และแผนงานของกระทรวงดิจิทัลเพื่อเศรษฐกิจและสังคม” ซึ่งจัดขึ้นระหว่างวันที่ 9-10 กันยายน 2565 ณ โรงแรมสปริงฟิลด์ แอท ซี รีสอร์ทแอนด์สปา      อ.ชะอำ จ.เพชรบุรี  โดยมีผู้บริหาร และเจ้าหน้าที่วิเคราะห์นโยบายและแผนของหน่วยงานในสังกัดกระทรวงดิจิทัลเพื่อเศรษฐกิจและสังคม
ภายในงานมีการบรรยายพิเศษ เรื่องการเพิ่มศักยภาพระบบปฏิบัติงานเพื่อขับเคลื่อนงานยุทธศาสตร์เชิงพื้นที่และหัวข้ออื่นๆที่เกี่ยวข้อง เพื่อให้สอดคล้องกับบทบาทของกระทรวงดิจิทัลฯ ในการขับเคลื่อนภารกิจระดับประเทศที่สำคัญในหลายเรื่องซึ่งกระทรวงจะต้องเร่งดำเนินการและกำหนดทิศทางงานด้านยุทธศาสตร์และแผนงานกระทรวงดิจิทัลเพื่อเศรษฐกิจและสังคม ตลอดจนนำนโยบายรัฐบาลมาสู่การปฏิบัติ
ในการนี้ กองยุทธศาสตร์และแผนงาน สำนักงานปลัดกระทรวงดิจิทัลเพื่อเศรษฐกิจและสังคม ตระหนักถึงความสำคัญดังกล่าว จึงได้ดำเนินการจัดการประชุมครั้งนี้  เพื่อให้กลุ่มเป้าหมายได้ร่วมระดมความคิดเห็น เพื่อจะได้บทสรุปแนวทางการดำเนินงาน และการประสานร่วมมือกันในการดำเนินงานด้านต่างๆ ให้สอดคล้องเกี่ยวเนื่องและเป็นไปในทิศทางเดียวกัน สอดรับกับนโยบายของรัฐบาลและเป็นไปตามที่กฎหมายกำหนด เพื่อให้เกิดประโยชน์กับการขับเคลื่อนงานด้านดิจิทัลเพื่อเศรษฐกิจและสังคมแก่ประเทศชาติและลงสู่ประชาชนต่อไป
*************

ที่มา : https://www.thaigov.go.th/news/contents/details/59092