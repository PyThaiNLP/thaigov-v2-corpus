รัฐบาลไทย-ข่าวทำเนียบรัฐบาล-​ขยายเวลายกเว้นภาษีเงินได้บุคคลธรรมดาแก่วิสาหกิจชุมชน


วันศุกร์ที่ 28 ตุลาคม 2565
พิมพ์
​ขยายเวลายกเว้นภาษีเงินได้บุคคลธรรมดาแก่วิสาหกิจชุมชน
วันพฤหัสบดีที่ 27 ตุลาคม 2565
ต่อจากนี้ไป ขอเชิญรับฟังไทยคู่ฟ้า
รัฐบาลแบ่งเบาภาระวิสาหกิจชุมชนซึ่งเป็นกิจการขนาดเล็กอย่างต่อเนื่อง
โดยอนุมัติหลักการร่างกฎกระทรวงการคลังออกตามความในประมวลรัษฎากร
ซึ่งเป็นการขยายระยะเวลาการยกเว้นภาษีเงินได้บุคคลธรรมดาให้แก่วิสาหกิจชุมชนตามกฎหมายว่าด้วยการส่ง
เสริมวิสาหกิจชุมชน เฉพาะที่เป็นห้างหุ้นส่วนสามัญหรือคณะบุคคล ที่ไม่ใช่นิติบุคคล มีเงินได้ปีละไม่เกิน 1.8
ล้านบาท ต่อไปอีก 3 ปี โดยเป็นเงินได้พึงประเมินที่ได้รับตั้งแต่วันที่ 1 ม.ค.2566 – 31 ธ.ค.2568
เพื่อบรรเทาภาระค่าใช้จ่ายให้วิสาหกิจชุมชนที่จดทะเบียนกับกรมส่งเสริมการเกษตร
ได้มีเงินทุนหมุนเวียนไว้ใช้จ่ายในการประกอบกิจการ มีสภาพคล่องมากขึ้น
ดำเนินกิจการได้อย่างต่อเนื่องตลอดจนสามารถเติบโตเป็นวิสาหกิจขนาดกลางและขนาดย่อมได้ในอนาคต
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/60950