รัฐบาลไทย-ข่าวทำเนียบรัฐบาล-ปลัดกระทรวงยุติธรรม ลงพื้นที่จังหวัดหนองบัวลำภู ให้กำลังใจครอบครัวผู้เสียชีวิตและบาดเจ็บจากเหตุการณ์โศกนาฏกรรมที่เกิดขึ้น


วันศุกร์ที่ 7 ตุลาคม 2565
พิมพ์
ปลัดกระทรวงยุติธรรม ลงพื้นที่จังหวัดหนองบัวลำภู ให้กำลังใจครอบครัวผู้เสียชีวิตและบาดเจ็บจากเหตุการณ์โศกนาฏกรรมที่เกิดขึ้น
ปลัดกระทรวงยุติธรรม ลงพื้นที่จังหวัดหนองบัวลำภู ให้กำลังใจครอบครัวผู้เสียชีวิตและบาดเจ็บจากเหตุการณ์โศกนาฏกรรมที่เกิดขึ้น
ในวันศุกร์ที่ 7 ตุลาคม 2565 นายสมศักดิ์ เทพสุทิน รัฐมนตรีว่าการกระทรวงยุติธรรม ได้มอบหมายให้ นางพงษ์สวาท กายอรุณสุทธิ์ ปลัดกระทรวงยุติธรรม ลงพื้นที่ ณ องค์การบริหารส่วนตำบลอุทัยสวรรค์ อำเภอนากลาง จังหวัดหนองบัวลำภู โดยมี พลเอก ประยุทธ์ จันทร์โอชา นายกรัฐมนตรี และรัฐมนตรีว่าการกระทรวงกลาโหม เดินทางไปให้กำลังใจและติดตามความคืบหน้าการเร่งให้ความช่วยเหลือและเยียวยาครอบครัวของผู้เสียชีวิตจากเหตุการณ์ความสูญเสียที่เกิดขึ้นในจังหวัดหนองบัวลำภู ตามพระราชบัญญัติค่าตอบแทนผู้เสียหายและค่าทดแทน และค่าใช้จ่ายแก่จำเลยในคดีอาญา พ.ศ. 2544 และที่แก้ไขเพิ่มเติม (ฉบับที่ 2) พ.ศ. 2559 และกระบวนการทางกฎหมายโดยเร่งด่วน ซึ่งได้กำชับให้สำนักงานยุติธรรมจังหวัดหนองบัวลำภูเร่งให้ประสานหลักฐานในการให้ความช่วยเหลือต่อไป พร้อมทั้งเข้าเยี่ยมให้กำลังใจผู้ที่ได้รับบาดเจ็บ จำนวน 4 ราย ณ โรงพยาบาลหนองบัวลำภู

ที่มา : https://www.thaigov.go.th/news/contents/details/60199