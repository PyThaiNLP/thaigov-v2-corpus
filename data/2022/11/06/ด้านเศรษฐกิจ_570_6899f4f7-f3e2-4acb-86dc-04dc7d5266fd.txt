รัฐบาลไทย-ข่าวทำเนียบรัฐบาล-ไอแบงก์ จัด Soft Loan ฟื้นฟูและรองรับธุรกิจที่กำลังปรับตัว


วันศุกร์ที่ 21 ตุลาคม 2565
พิมพ์
ไอแบงก์ จัด Soft Loan ฟื้นฟูและรองรับธุรกิจที่กำลังปรับตัว
ไอแบงก์ออกโครงการสินเชื่อ Soft Loan ฟื้นฟูธุรกิจ เพื่อให้ความช่วยเหลือและฟื้นฟูผู้ประกอบธุรกิจที่ได้รับผลกระทบจากการระบาดของเชื้อไวรัส COVID-19 และเพื่อเป็นแหล่งเงินทุนต้นทุนต่ำให้แก่ผู้ประกอบธุรกิจที่ยังมีศักยภาพให้สามารถดำเนินธุรกิจ
ธนาคารอิสลามแห่งประเทศไทย (ไอแบงก์) ออกโครงการสินเชื่ออัตรากำไรต่ำ Soft Loan สำหรับลูกค้าเดิมของธนาคารและลูกค้ารายใหม่ คิดอัตรากำไรเพียง 2% ต่อปี ในระยะเวลา 2 ปีแรก ผ่อนนานสูงสุด 5 ปี โดย 6 เดือนแรก ไอแบงก์กำหนดให้ลูกค้าชำระเฉพาะในส่วนของเงินต้นไม่ต้องชำระส่วนของกำไร ทั้งนี้ เพื่อเป็นการช่วยเหลือผู้ประกอบการในการฟื้นฟูธุรกิจ เสริมสภาพคล่อง และรองรับธุรกิจที่กำลังปรับตัวภายหลังสถานการณ์การระบาดของเชื้อไวรัสโคโรนา 2019 ท่ามกลางกระแสการเปลี่ยนแปลงของโลก
ไอแบงก์ ได้มีการออกโครงการสินเชื่อ Soft Loan ฟื้นฟูธุรกิจ เพื่อให้ความช่วยเหลือและฟื้นฟูผู้ประกอบธุรกิจที่ได้รับผลกระทบจากการระบาดของเชื้อไวรัส COVID-19 และเพื่อเป็นแหล่งเงินทุนต้นทุนต่ำให้แก่ผู้ประกอบธุรกิจที่ยังมีศักยภาพให้สามารถดำเนินธุรกิจมาตั้งแต่ 26 เมษายน 2564 แล้ว โดยล่าสุด ไอแบงก์ ได้มีการปรับหลักเกณฑ์เพิ่มเติม ตามมาตรการของธนาคารแห่งประเทศไทย ประกอบด้วยวงเงินในการให้ความช่วยเหลือตามวัตถุประสงค์ ดังนี้
1. สินเชื่อเพื่อการฟื้นฟู (วงเงินที่ไม่ใช่สินเชื่อเพื่อการปรับตัว) มีวัตถุประสงค์เพื่อเสริมสภาพคล่องในการประกอบธุรกิจ ลดผลกระทบต่อการจ้างงาน และฟื้นฟูการดำเนินกิจการ ทั้งนี้ ไม่รวมถึงการ Refinance ประกอบด้วยสินเชื่อที่มีกำหนดระยะเวลา และสินเชื่อวงเงินทุนหมุนเวียนประเภทตั๋วสัญญาใช้เงิน กรณีลูกค้าเดิมของธนาคาร  ให้วงเงินไม่เกิน 30%  พิจารณาจากวงเงินสินเชื่อรวมที่มีอยู่กับธนาคาร และไม่รวมภาระผูกพันและสินเชื่อเพื่ออุปโภคบริโภค ณ วันที่ 31 ธันวาคม 2562  หรือ ณ วันที่ 28 กุมภาพันธ์ 2564 แล้วแต่จำนวนใดจะสูงกว่า  วงเงินรวมสูงสุดไม่เกิน 150 ล้านบาท และกรณีลูกค้าใหม่  ให้วงเงินไม่เกิน 50 ล้านบาท (รวมทุกสถาบันการเงิน) สำหรับระยะเวลาการผ่อนชำระ หากเป็นสินเชื่อที่มีกำหนดระยะเวลาผ่อนชำระคืนไม่เกิน 5 ปี ปลอดชำระกำไร 6 เดือนแรก (ชำระเฉพาะเงินต้น) และวงเงินทุนหมุนเวียนทบทวนวงเงินทุกปี ปลอดชำระกำไร 6 เดือนแรก (ชำระเฉพาะเงินต้น) เช่นกัน
2. สินเชื่อเพื่อการปรับตัวทางธุรกิจ (วงเงินสินเชื่อเพื่อการปรับตัว) เป็นสินเชื่อเพื่อการลงทุน หรือการปรับปรุงหรือพัฒนาในเรื่องของเครื่องจักร  อุปกรณ์เครื่องมือเครื่องใช้ ตลอดจนระบบหรือกระบวนการต่าง ๆ ที่เป็นการเสริมศักยภาพธุรกิจให้สามารถแข่งขันและดำเนินการต่อได้อย่างยั่งยืน ทั้งจากกระแสดิจิทัลเทคโนโลยีใหม่  การดำเนินธุรกิจที่เป็นมิตรกับสิ่งแวดล้อม หรือนวัตกรรมแห่งโลก ผ่อนชำระได้นานสูงสุด 5 ปี กรณีลูกค้าเดิมของธนาคาร  ให้วงเงินสินเชื่อสูงสุดไม่เกิน 150 ล้านบาท กรณีลูกค้าใหม่ ให้วงเงินสินเชื่อสูงสุดไม่เกิน 150 ล้านบาท รวมทุกสถาบันการเงิน
นอกจากยังฟรีค่าธรรมเนียมการให้สินเชื่อ เช่น ค่าธรรมเนียม Front end Fee และค่าธรรมเนียมจัดทำนิติกรรมสัญญา
ผู้สนใจสามารถติดต่อขอสินเชื่อได้ที่ ไอแบงก์ ทุกสาขาใกล้บ้านท่าน ตั้งแต่วันนี้ - 3 เมษายน 2566 หรือหรือจนกว่าจะเต็มวงเงิน หรือตามที่ ธปท.กำหนด  สอบถามข้อมูลเพิ่มเติมได้ที่  iBank Call Center 1302 หรือ แชททาง Messenger : Islamic Bank of Thailand - ibank (@ibank.th) และ Line : iBank 4 all (@ibank)

ที่มา : https://www.thaigov.go.th/news/contents/details/60696