รัฐบาลไทย-ข่าวทำเนียบรัฐบาล-ก.อุตสาหกรรม แท็กทีมภาครัฐ-เอกชน ลงพื้นที่อุบลฯ มอบถุงยังชีพและอุปกรณ์ทำความสะอาด บรรเทาความเดือดร้อนประชาชนหลังน้ำลด ภายใต้กิจกรรม "อุตสาหกรรมรวมใจ ช่วยพี่น้องชาวไทย"


วันเสาร์ที่ 29 ตุลาคม 2565
พิมพ์
ก.อุตสาหกรรม แท็กทีมภาครัฐ-เอกชน ลงพื้นที่อุบลฯ มอบถุงยังชีพและอุปกรณ์ทำความสะอาด บรรเทาความเดือดร้อนประชาชนหลังน้ำลด ภายใต้กิจกรรม "อุตสาหกรรมรวมใจ ช่วยพี่น้องชาวไทย"
ก.อุตสาหกรรม แท็กทีมภาครัฐ-เอกชน ลงพื้นที่อุบลฯ มอบถุงยังชีพและอุปกรณ์ทำความสะอาด บรรเทาความเดือดร้อนประชาชนหลังน้ำลด ภายใต้กิจกรรม "อุตสาหกรรมรวมใจ ช่วยพี่น้องชาวไทย"
จังหวัดอุบลราชธานี : 29 ตุลาคม 2565 ดร.ณัฐพล รังสิตพล ปลัดกระทรวงอุตสาหกรรม นำทีมผู้บริหารกระทรวงอุตสาหกรรม ลงพื้นที่จังหวัดอุบลราชธานี นำสิ่งของอุปโภค บริโภค และอุปกรณ์ทำความสะอาดบ้านเรือน ตลอดจนของใช้ที่จำเป็น จัดเป็นถุงยังชีพ จำนวน 3,000 ถุง เพื่อช่วยเหลือและบรรเทาความเดือดร้อนให้กับประชาชนที่ได้รับผลกระทบจากอุทกภัย ในจังหวัดอุบลราชธานี ภายใต้กิจกรรม "อุตสาหกรรมรวมใจ ช่วยพี่น้องชาวไทย" โดยมีนายชลธี ยังตรง ผู้ว่าราชการจังหวัดอุบลราชธานี นายสมเพชร สร้อยสระคู นายทรงพล วิชัยขัทคะ รองผู้ว่าราชการจังหวัดอุบลราชธานี นายวรรณเวย์ ศิวารัตน์ อุตสาหกรรมจังหวัดอุบลราชธานี ให้การต้อนรับ โอกาสนี้ นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม นายใบน้อย สุวรรณชาตรี ผู้ตรวจราชการกระทรวงอุตสาหกรรม รักษาราชการแทนอธิบดีกรมส่งเสริมอุตสาหกรรม นายวิฤทธิ์ วิเศษสินธุ์ รองเลขาธิการสำนักงานมาตรฐานผลิตภัณฑ์อุตสาหกรรม นายภาสกร ชัยรัตน์ นางสาวณัฏฐิญา เนตยสุภา รองอธิบดีกรมส่งเสริมอุตสาหกรรม นางสาวชลาริน นิลพิฤกษ์ ผู้อำนวยการกองกลาง นายเตมีย์ พันธุสงศ์ราช ผู้อำนวยการกองตรวจราชการกระทรวงอุตสาหกรรมนายดุสิต อนันตรักษ์ ผู้อำนวยการศูนย์เทคโนโลยีสารสนเทศ สำนักงานปลัดกระทรวงอุตสาหกรรม นางละเอียด มธุรส  ผู้อำนวยการกองศูนย์ส่งเสริมอุตสาหกรรมภาคที่ 7 กรมส่งเสริมอุตสาหกรรม ร่วมลงพื้นที่ด้วย
ดร.ณัฐพล รังสิตพล ปลัดกระทรวงอุตสาหกรรม กล่าวว่า กระทรวงอุตสาหกรรม มีความห่วงใยประชาชนชาวอุบลราชธานีเป็นอย่างยิ่งที่กำลังประสบอุทกภัยอย่างรุนแรงมาเป็นเวลานานในหลายพื้นที่ อันเนื่องมาจากพายุโซนร้อน “มู่หลาน” “โนรู” และ “เซินกา” ที่พัดเข้าประเทศไทย ตั้งแต่ช่วงเดือนสิงหาคมเป็นต้นมา ทำให้เกิดฝนตกหนักจนเกิดอุทกภัยเป็นบริเวณกว้างครอบคลุมพื้นที่หลายอำเภอของจังหวัดอุบลราชธานี ซึ่งรัฐมนตรีว่าการกระทรวงอุตสาหกรรม (นายสุริยะ จึงรุ่งเรืองกิจ) ได้ติดตามสถานการณ์น้ำท่วมอย่างใกล้ชิด และตระหนักถึงความเดือดร้อนของประชาชนที่ประสบอุทกภัยครั้งร้ายแรงดังกล่าว ส่งผลให้บ้านเรือนและพื้นที่ทำการเกษตรเกิดความเสียหายเป็นจำนวนมาก โดยจังหวัดได้มีการประกาศเป็นเขตพื้นที่ประสบสาธารณภัย/เขตการให้ความช่วยเหลือผู้ประสบภัยพิบัติกรณีฉุกเฉิน (อุทกภัย) ในหลายพื้นที่ของจังหวัดอุบลราชธานี
กระทรวงอุตสาหกรรม จึงดำเนินการภายใต้มาตรการ 3 ระยะ คือ 1. ป้องกัน 2. เยียวยา 3. ฟื้นฟู จัดกิจกรรม “อุตสาหกรรมรวมใจ ช่วยพี่น้องชาวไทย” เพื่อเชิญชวนผู้มีจิตศรัทธาทั้งจากโรงงานอุตสาหกรรม ภาคเอกชน หน่วยงานภาครัฐ การนิคมอุตสาหกรรมแห่งประเทศไทย (กนอ.) ธนาคารพัฒนาวิสาหกิจขนาดกลางและขนาดย่อมแห่งประเทศไทย (SME D Bank) ร่วมกันช่วยเหลือเยียวยา โดยการบริจาคสิ่งของเครื่องใช้อุปโภค-บริโภคที่จำเป็น จัดเป็นถุงยังชีพ เช่น ข้าวสาร อาหารแห้ง บะหมี่กึ่งสำเร็จรูป น้ำตาล น้ำปลา น้ำมัน ยากันยุง ปลากระป๋อง อาหารสำเร็จรูป กระดาษทิชชู น้ำดื่ม วัสดุและอุปกรณ์ทำความสะอาด และยารักษาโรค เป็นต้น เพื่อบรรเทาความเดือดร้อนให้กับประชาชนผู้ประสบอุทกภัยในเบื้องต้น อย่างไรก็ตามภายหลังจากสถานการณ์น้ำท่วมเริ่มคลี่คลายก็ได้สร้างความเสียหายกับบ้านเรือนที่อยู่อาศัยเป็นจำนวนมาก จำเป็นต้องได้รับการฟื้นฟูให้กลับมาสู่สภาพเดิม เพื่อให้ประชาชนสามารถกลับมาดำรงชีวิตได้เป็นปกติ กระทรวงอุตสาหกรรมจึงได้ลงพื้นที่นำถุงยังชีพ พร้อมด้วยวัสดุและอุปกรณ์ทำความสะอาดที่อยู่อาศัย ไปมอบให้กับประชาชนที่ประสบอุทกภัยในพื้นที่ต่าง ๆ ในอำเภอเมือง และอำเภอวารินชำราบ จังหวัดอุบลราชธานี โดยในจุดแรกได้มอบถุงยังชีพซึ่งมีผู้ว่าราชการจังหวัดเป็นผู้รับมอบ จำนวน 2,400 ชุด ณ ศาลากลางจังหวัดอุบลราชธานี และจุดที่สอง แจกจ่ายไปยัง 5 ชุมชนในตำบลหนองกินเพล  อำเภอวารินชำราบ กว่า 170 ครัวเรือน จำนวน 600 ชุด
"ผมพร้อมด้วยข้าราชการ และเจ้าหน้าที่กระทรวงอุตสาหกรรม ขอร่วมส่งกำลังใจให้กับชาวอุบลราชธานีทุกท่าน จงมีสุขภาพกาย สุขภาพใจที่แข็งแรง ปลอดโรคปลอดภัย ผ่านพ้นกับความสูญเสียครั้งร้ายแรงนี้ไปให้ได้ และสามารถกลับมาดำเนินชีวิตในรูปแบบปกติได้โดยเร็ว และขอยืนยันว่า เราจะเดินเคียงข้างพี่น้องประชาชน เพื่อช่วยบรรเทาความเดือนร้อนจนทำให้ทุกท่านฟันฝ่ากับอุปสรรคทั้งหลายโดยไม่ทอดทิ้งใครไว้ข้างหลังอย่างแน่นอน" ปลัดกระทรวงอุตสาหกรรม กล่าว

ที่มา : https://www.thaigov.go.th/news/contents/details/61013