รัฐบาลไทย-ข่าวทำเนียบรัฐบาล-นายวิรัช พิมพะนิตย์ ที่ปรึกษารัฐมนตรีว่าการกระทรวงคมนาคม เป็นผู้แทนกระทรวงคมนาคม ร่วมวางพานพุ่มถวายสักการะพระบรมราชานุสาวรีย์พระบาทสมเด็จพระจุลจอมเกล้าเจ้าอยู่หัว รัชกาลที่ 5


วันอังคารที่ 20 กันยายน 2565
นายวิรัช พิมพะนิตย์ ที่ปรึกษารัฐมนตรีว่าการกระทรวงคมนาคม เป็นผู้แทนกระทรวงคมนาคม ร่วมวางพานพุ่มถวายสักการะพระบรมราชานุสาวรีย์พระบาทสมเด็จพระจุลจอมเกล้าเจ้าอยู่หัว รัชกาลที่ 5
เนื่องในวันรัฐวิสาหกิจไทย ณ ลานพระบรมราชานุเสาวรีย์พระบาทสมเด็จพระจุลจอมเกล้าเจ้าอยู่หัว สำนักงานใหญ่ การประปานครหลวง กรุงเทพฯ
นายวิรัช พิมพะนิตย์ ที่ปรึกษารัฐมนตรีว่าการกระทรวงคมนาคม เป็นผู้แทนกระทรวงคมนาคม ร่วมวางพานพุ่มถวายสักการะพระบรมราชานุสาวรีย์พระบาทสมเด็จพระจุลจอมเกล้าเจ้าอยู่หัว รัชกาลที่ 5 เนื่องในวันรัฐวิสาหกิจไทย ประจำปี 2565 โดยมีผู้แทนจากภาครัฐ ภาครัฐวิสาหกิจ และประชาชน เข้าร่วม เมื่อวันที่ 20 กันยายน 2565 ณ ลานพระบรมราชานุเสาวรีย์พระบาทสมเด็จพระจุลจอมเกล้าเจ้าอยู่หัว สำนักงานใหญ่ การประปานครหลวง กรุงเทพฯ
สมาพันธ์แรงงานรัฐวิสาหกิจสัมพันธ์ (สรส.) ได้ดำเนินโครงการ “การจัดงานวันรัฐวิสาหกิจไทย” มาอย่างต่อเนื่องตั้งแต่ปี พ.ศ. 2544 เป็นต้นมา ตามที่คณะรัฐมนตรีได้มีมติเมื่อวันที่ 28 สิงหาคม 2544 กำหนดให้วันที่ 20 กันยายน ของทุกปีเป็นวันรัฐวิสาหกิจไทย ซึ่งวันดังกล่าวตรงกับวันพระราชสมภพของพระบาทสมเด็จพระจุลจอมเกล้าเจ้าอยู่หัว รัชกาลที่ 5 ทั้งนี้ เพื่อน้อมรำลึกถึงพระมหากรุณาธิคุณ และร่วมถวายสดุดีให้กับพระองค์ท่านที่ทรงมีสายพระเนตรอันยาวไกลในการวางรากฐานทางเศรษฐกิจให้กับประเทศไทย โดยใช้งบประมาณและกลไกของรัฐในการจัดแจง แบ่งปัน กระจายความสุขความเจริญให้กับสังคมไทย โดยได้ทรงสถาปนารัฐวิสาหกิจที่เกี่ยวข้องกับสาธารณูปโภคและสาธารณูปการหลายแห่ง เพื่อมอบหมายภารกิจให้จัดทำบริการสาธารณะเพื่อประชาชน และมีความเกี่ยวพันกับชีวิตประจำวันและความเป็นอยู่ของประชาชนทั้งในอดีตและปัจจุบัน อาทิ กิจการรถไฟ ประปา ไปรษณีย์ โทรศัพท์ โรงพยาบาล สถานศึกษา เป็นต้น ซึ่งเหล่าพสกนิกรต่างน้อมถวายพระราชสมัญญานามพระองค์ท่านว่าเป็น “พระบิดาแห่งรัฐวิสาหกิจไทย”

ที่มา : https://www.thaigov.go.th/news/contents/details/59452