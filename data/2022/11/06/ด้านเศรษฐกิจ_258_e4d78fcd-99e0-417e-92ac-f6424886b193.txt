รัฐบาลไทย-ข่าวทำเนียบรัฐบาล-ก.อุตฯ เยี่ยมชมผลิตภัณฑ์ต้นแบบแบตเตอรี่ EV จากกัญชง  


วันจันทร์ที่ 19 กันยายน 2565
พิมพ์
ก.อุตฯ เยี่ยมชมผลิตภัณฑ์ต้นแบบแบตเตอรี่ EV จากกัญชง
ที่ปรึกษารัฐมนตรี ก.อุตฯ เยี่ยมชมผลิตภัณฑ์ต้นแบบแบตเตอรี่ EV จากกัญชง
วันนี้ (19 กันยายน 2565) นายสุชาติ ไตรแสงรุจิระ ที่ปรึกษารัฐมนตรีว่าการกระทรวงอุตสาหกรรม เยี่ยมชมผลิตภัณฑ์ต้นแบบแบตเตอรี่ EV จากกัญชงของวิทยาลัยการจัดการนวัตกรรมและอุตสาหกรรม สถาบันเทคโนโลยีพระจอมเกล้าเจ้าคุณทหารลาดกระบัง โดยมีนายจุลพงษ์ ทวีศรี รองปลัดกระทรวงอุตสาหกรรมนางนาตยา สีทับทิม ผู้เชี่ยวชาญเฉพาะด้านการกำหนดมาตรฐาน สำนักงานมาตรฐานผลิตภัณฑ์อุตสาหกรรม ร่วมเยี่ยมชม มี ผศ.ดร.สามารถ ดีพิจารณ์ คณบดี ทีมผู้บริหารคณาจารย์ และนักวิจัย ให้การต้อนรับ
ทั้งนี้ กระทรวงอุตสาหกรรมได้เล็งเห็นถึงความสำคัญของการสร้างนวัตกรรมจากกัญชง ในฐานะพืชเศรษฐกิจใหม่ที่จะช่วยสร้างงานและรายได้ให้ชุมชน รวมถึงนวัตกรรมวัสดุสำหรับโลกอนาคต อาทิ กราฟีน นอกจากนี้  ยังได้เข้าเยี่ยมชมแลปกราฟีนพร้อมร่วมประชุมหาแนวทางความร่วมมือเพื่อต่อยอดงานวิจัยมาสู่การใช้จริงในภาคอุตสาหกรรมของประเทศไทยต่อไป

ที่มา : https://www.thaigov.go.th/news/contents/details/59428