รัฐบาลไทย-ข่าวทำเนียบรัฐบาล-ไอแบงก์ ปล่อยแคมเปญ “ไอแบงก์ ยืนหนึ่ง” ครอบคลุมสินเชื่อบ้าน


วันอังคารที่ 1 พฤศจิกายน 2565
พิมพ์
ไอแบงก์ ปล่อยแคมเปญ “ไอแบงก์ ยืนหนึ่ง” ครอบคลุมสินเชื่อบ้าน
ไอแบงก์ออกแคมเปญยืนหนึ่ง สินเชื่อที่ครบเครื่องเรื่องที่อยู่อาศัย ไม่ว่าจะซื้อ ซ่อม สร้าง รีไฟแนนซ์ หรือ เปลี่ยนบ้านเป็นเงิน คิดอัตรากำไรต่ำพิเศษ เริ่มต้น 1.99% ต่อปี ให้วงเงินสูงสุด 20 ล้านบาท ผ่อนได้นานสูงสุด 35 ปี
ธนาคารอิสลามแห่งประเทศไทย (ไอแบงก์) ออกแคมเปญ ยืนหนึ่ง สินเชื่อที่ครบเครื่องเรื่องที่อยู่อาศัย ไม่ว่าจะซื้อ ซ่อม สร้าง รีไฟแนนซ์ หรือ เปลี่ยนบ้านเป็นเงิน คิดอัตรากำไรต่ำพิเศษ เริ่มต้น 1.99% ต่อปี ให้วงเงินสูงสุด 20 ล้านบาท ผ่อนได้นานสูงสุด 35 ปี พร้อมฟรีค่าประเมินและค่านิติกรรมสัญญา
ไอแบงก์ ออกแคมเปญ ยืนหนึ่ง นี้ เพื่อสานฝันให้คนอยากมีบ้าน หรือสำหรับผู้ที่ต้องการเปลี่ยนบ้านมาเป็นเงินมาเสริมสภาพคล่องในชีวิตประจำวัน หรือรีไฟแนนซ์สินเชื่อที่อยู่อาศัย บัตรเครดิต และสินเชื่อบุคคลจากสถาบันการเงินอื่นมายังไอแบงก์ โดยมีโครงการสินเชื่อที่เข้าร่วมแคมเปญดังนี้
ชื่อโครงการ    วงเงินสูงสุด    ระยะเวลาผ่อนชำระ
โครงการสินเชื่อรีไฟแนนซ์ที่อยู่อาศัย    20 ล้านบาท    35 ปี
โครงการสินเชื่อเพื่อที่อยู่อาศัย    20 ล้านบาท    35 ปี
โครงการสินเชื่อ Pre-Post Finance    20 ล้านบาท    35 ปี
โครงการสินเชื่อเพื่อซื้อบ้าน Developer    20 ล้านบาท    35 ปี
โครงการสินเชื่อบ้านชายแดนใต้    5 ล้านบาท    35 ปี
โครงการสินเชื่อบ้านแลกเงิน    5 ล้านบาท    20 ปี
โครงการสินเชื่อ Top Up    3 ล้านบาท    20 ปี
ซึ่งทุกโครงการสินเชื่อคิดอัตรากำไรต่ำพิเศษ เริ่มต้น 1.99% ต่อปี (SPRL – 5.41% ปัจจุบัน SPRL = 7.4% ต่อปี)  นาน 6 เดือน พร้อมฟรีค่าประเมินหลักประกันเต็มจำนวน (โดยให้ลูกค้าสำรองจ่ายก่อนและขอชดเชยหลังจากที่มีการเบิกใช้ กรณีโครงการ Pre-Post Finance ลูกค้าไม่ต้องสำรองจ่ายเนื่องจากธนาคารเป็นผู้สนับสนุนการประเมินแล้ว) และฟรีค่าธรรมเนียมนิติกรรมสัญญาอีกด้วย
พิเศษ ลูกค้ามุสลิมทั่วประเทศที่ยื่นขอสินเชื่อกับแคมเปญนี้ ตั้งแต่วันนี้ ถึง 15 ธันวาคม 2565  และเบิกใช้สินเชื่อภายในวันที่ 28 กุมภาพันธ์ 2566 รับของรางวัล "ไอแบงก์ กู๊ด กิ๊ฟเซ็ท" (เซ็ทละหมาดสำหรับพกพาเวลาเดินทาง) โดยมีประเภทและวงเงินสินเชื่อที่เบิกใช้ดังนี้
- สินเชื่อที่อยู่อาศัย วงเงินตั้งแต่ 1,000,000 บาทขึ้นไป
- สินเชื่ออเนกประสงค์ (มีหลักประกัน) วงเงินตั้งแต่ 300,000 บาทขึ้นไป
- สินเชื่ออเนกประสงค์ (ไม่มีหลักประกัน) สำหรับ MOU ลูกค้ามุสลิมที่เป็นหน่วยงานทั่วไป วงเงินตั้งแต่ 200,000 บาทขึ้นไป สำหรับ MOU หน่วยงานโรงเรียนสอนศาสนาอิสลาม วงเงินตั้งแต่ 50,000 บาทขึ้นไป
ผู้สนใจสามารถติดต่อขอใช้บริการได้ที่ ไอแบงก์ ทุกสาขาใกล้บ้านท่าน ตั้งแต่วันที่ 1 พฤศจิกายน 2565 ถึง  28 กุมภาพันธ์ 2566 สอบถามข้อมูลเพิ่มเติมได้ที่  iBank Call Center 1302 หรือ แชททาง Messenger : Islamic Bank of Thailand - ibank (@ibank.th) และ Line : iBank 4 all (@ibank)

ที่มา : https://www.thaigov.go.th/news/contents/details/61131