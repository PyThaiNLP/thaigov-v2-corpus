รัฐบาลไทย-ข่าวทำเนียบรัฐบาล-รอเลย 1 ต.ค. นี้! สเปรย์พ่นจมูกยับยั้งเชื้อโควิด นวัตกรรมระดับโลกฝีมือคนไทย


วันพฤหัสบดีที่ 29 กันยายน 2565
รอเลย 1 ต.ค. นี้! สเปรย์พ่นจมูกยับยั้งเชื้อโควิด นวัตกรรมระดับโลกฝีมือคนไทย
.....
อีกหนึ่งทางเลือกในการป้องกันโรคโควิด-19 กับ “สเปรย์พ่นจมูกแอนติบอดีเพื่อยับยั้งเชื้อโควิด-19” จากความร่วมมือของ 5 ภาคีรัฐ - เอกชน (คณะแพทยศาสตร์ จุฬาลงกรณ์มหาวิทยาลัย, ม.ศิลปากร, สถาบันวิจัยระบบสาธารณสุข, องค์การเภสัชกรรม, บ.ไฮไบโอไซ จำกัด) ในการพัฒนานวัตกรรมสเปรย์พ่นจมูกที่ช่วยดักจับและยับยั้งเชื้อโควิด-19 ภายใต้แบรนด์ “เวลล์ โควิแทรป แอนติ-โคฟ นาซอล สเปรย์” ที่ขณะนี้ได้รับอนุญาตจาก อย. แล้ว และพร้อมจำหน่ายในวันที่ 1 ต.ค. 65 เป็นต้นไป
.
สเปรย์พ่นจมูกฯ นี้ มีคุณสมบัติในการดักจับและยับยั้งเชื้อโควิด-19 ด้วยหลักการทำงาน 2 กลไก ได้แก่ 1.ดักจับด้วยสาร HPMC ที่เคลือบพื้นผิวโพรงจมูก ทำให้ความสามารถในการเกาะของเชื้อไวรัสลดลง 2.ยับยั้งเชื้อไวรัสโควิด-19 ไม่ให้เข้าสู่ร่างกายด้วยภูมิคุ้มกัน ผ่านการพ่นที่โพรงจมูกทั้ง 2 ข้าง สอดหัวพ่นเข้าไปในโพรงจมูกในแนวตั้ง พ่นข้างละ 1 - 2 ครั้ง ใช้ได้ตามต้องการทุก 6 ชั่วโมง ไม่เกิน 3 ครั้ง/วัน
.
ผู้สนใจสามารถสอบถามรายละเอียดเพิ่มเติมได้ที่ LINE @Covitrap/ Facebook โควิแทรป/ เภสัชกรประจำร้านยาองค์การเภสัชกรรม/ สถานพยาบาล The Senizens/ สถานพยาบาล Panacura
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/59811