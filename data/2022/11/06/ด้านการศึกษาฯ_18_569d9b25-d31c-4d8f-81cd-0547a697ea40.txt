รัฐบาลไทย-ข่าวทำเนียบรัฐบาล-ไทย ให้ทุนเยาวชน สปป.ลาว 700 ทุนพร้อมร่วมมือวิจัย ด้านธรรมชาติวิทยา


วันพฤหัสบดีที่ 29 กันยายน 2565
ไทย ให้ทุนเยาวชน สปป.ลาว 700 ทุนพร้อมร่วมมือวิจัย ด้านธรรมชาติวิทยา
ไทย ให้ทุนเยาวชน สปป.ลาว 700 ทุนพร้อมร่วมมือวิจัย ด้านธรรมชาติวิทยา
ไทย ให้ทุนเยาวชน สปป.ลาว 700 ทุนพร้อมร่วมมือวิจัย ด้านธรรมชาติวิทยา เช่น การสำรวจถ้ำ สิ่งมีชีวิตในแม่น้ำโขง ด้านเทคโนโลยีระบบราง ด้านเทคโนโลยีชีวภาพ การเกษตรปลอดภัยและเกษตรอินทรีย์  ขณะที่ราชวิทยาลัยจุฬาภรณ์ ให้ 20 ทุนเรียนตรี – โท พยาบาล รังสีเทคนิค การแพทย์ฉุกเฉิน
เมื่อวันที่ 31 ส.ค.ศ.(พิเศษ) ดร. เอนก เหล่าธรรมทัศน์ รมว.การอุดมศึกษา วิทยาศาสตร์ วิจัยและนวัตกรรม(อว.) เปิดเผยว่า ตนพร้อมด้วย ศ.ดร.นพ สิริฤกษ์ ทรงศิวิไล ปลัด อว. และ ศ.ดร. ศุภชัย ปทุมนากุล รองปลัด อว. นายเจษฎา กตเวทิน เอกอัครราชทูตไทย ณ สาธารณรัฐประชาธิปไตยประชาชนลาว (สปป.ลาว) ผู้บริหารราชวิทยาลัยจุฬาภรณ์ และมหาวิทยาลัยเทคโนโลยีราชมงคลธัญบุรีเดินทางเยือน สปป. ลาว อย่างเป็นทางการ และได้หารือความร่วมมือกับนายพันคำ วิพาวัน นายกรัฐมนตรี สปป.ลาว และนายสะเหลิมไซ คมมะสิต รองนายกรัฐมนตรีและ รมต.การต่างประเทศของลาว เพื่อแสดงความพร้อมของประเทศไทยในการจัดสรรทุนการศึกษาให้แก่เยาวชนลาว จำนวน 700 ทุน ตามที่นายกรัฐมนตรี สปป. ลาว และนายกรัฐมนตรีประเทศไทยได้ให้ความเห็นชอบร่วมกันเมื่อครั้งที่นายกรัฐมนตรี สปป. ลาว เดินทางเยือนประเทศไทยอย่างเป็นทางการเมื่อวันที่ 1 – 2 มิ.ย.ที่ผ่านมา  นอกจากนี้ ได้หารือกับ รศ.ดร.พุทธ สิมมาลาวงษ์ รมต.การศึกษาและกีฬา สปป. ลาว และได้ตกลงในหลักการร่วมกันให้ทั้งสองประเทศกระชับความร่วมมือทั้งในด้านการส่งเสริมการวิจัยและการพัฒนากำลังคนและ โดยในด้านความร่วมมือด้านการวิจัยทั้งสองฝ่ายเห็นชอบที่จะให้มีการดำเนินความร่วมมือกันในด้านต่างๆ ดังนี้ 1.ด้านธรรมชาติวิทยา เช่น การสำรวจถ้ำ และสิ่งมีชีวิตในแม่น้ำโขง 2. ด้านเทคโนโลยีระบบราง 3. ความร่วมมือด้านเทคโนโลยีชีวภาพ การเกษตรปลอดภัยและเกษตรอินทรีย์ 4.ความร่วมมือด้านดาราศาสตร์ โครงสร้างพื้นฐานด้านดาราศาสตร์ และวิชาการและเทคโนโลยีชั้นสูง 5. โครงการวิจัยร่วมระหว่างหน่วยงานของไทยกับหน่วยงานของ สปป.ลาว
รมว.อว.กล่าวต่อว่า ในด้านการพัฒนากำลังคนทั้งสองประเทศจะร่วมกันพัฒนากำลังคนในสาขาที่เห็นชอบร่วมกันโดยจะ สปป. ลาว จะได้เตรียมข้อมูลความต้องการและทำงานร่วมกับประเทศไทยในการพัฒนากำลังคนผ่านทุนการศึกษาและฝีกอบรม การวิจัยร่วม การฝึกงาน การร่วมจัดกิจกรรมการสัมมนา รวมถึงความร่วมมือในการพัฒนากำลังคนโดยเน้นรูปแบบโรงเรียนในโรงงาน และการผลิตวิศวกรโดยใช้รูปแบบ KOSEN ของญี่ปุ่น ซึ่งไทยคาดหวังว่าจะเป็นสะพานเชื่อมในอาเซียน เพื่อยืนยันเจตจำนงความร่วมมือด้านการพัฒนากำลังคน ทั้งสองฝ่ายยังได้มีการลงนามในหนังสือแสดงเจตจำนง (Letter of Intent – LOI) การจัดสรรทุนการศึกษาของประเทศไทยแก่ สปป.ลาว จำนวน 700 นอกจากการสนับสนุนทุนทั้ง 700 ทุน ดังกล่าว แล้ว ราชวิทยาลัยจุฬาภรณ์ยังได้เสนอให้การสนับสนุนทุนการศึกษาแก่นักศึกษา สปป.ลาว ทั้งในระดับประกาศนียบัตร ปริญญาตรี และปริญญาโท จำนวน 20 ทุน ในหลักสูตรวิทยาศาสตร์บัณฑิต หลักสูตรการพยาบาล รังสีเทคนิค การแพทย์ฉุกเฉิน รวมไปถึงวิทยาศาสตร์การเคลื่อนไหวเพื่อป้องกันการเจ็บป่วย โดยเน้นผู้สูงอายุ ในเชิงรุกและป้องกัน

ที่มา : https://www.thaigov.go.th/news/contents/details/59813