รัฐบาลไทย-ข่าวทำเนียบรัฐบาล-กรมทางหลวง ประกาศผลการประกวดภาพถ่าย "มองทางผ่านเลนส์ 361 องศา”


วันศุกร์ที่ 23 กันยายน 2565
กรมทางหลวง ประกาศผลการประกวดภาพถ่าย "มองทางผ่านเลนส์ 361 องศา”
.....
นายสราวุธ ทรงศิวิไล อธิบดีกรมทางหลวง กระทรวงคมนาคม เปิดเผยว่าตามที่ กรมทางหลวง (ทล.) ได้จัดโครงการประกวดภาพถ่ายกรมทางหลวง ครั้งที่ 4 หัวข้อ “มองทางผ่านเลนส์ 361 องศา” ประจำปี 2565 ขึ้นโดยมีวัตถุประสงค์เพื่อสร้างความตระหนักรู้และความเข้าใจแก่ประชาชน ให้เห็นถึงความสำคัญของการพัฒนาโครงสร้างพื้นฐาน โครงข่ายทางหลวง และเข้าใจในบทบาทภารกิจของกรมทางหลวง รวมถึงเปิดโอกาสให้ประชาชนได้มีส่วนร่วมในการเป็นผู้สะท้อนแนวคิดในแง่มุมของการพัฒนาทางหลวงในทุกมิติ อีกทั้ง เพื่อส่งเสริมการเดินทาง การท่องเที่ยว และการกระจายรายได้สู่ชุมชน โดยมีเงินรางวัลกว่า 230,000 บาท นั้น
ล่าสุดเมื่อวันที่ 14 กันยายน 2565 ทล. ได้ทำการตัดสินภาพถ่ายตามโครงการประกวดภาพถ่ายกรมทางหลวง หัวข้อ “มองทางผ่านเลนส์ 361 องศา” แล้ว ณ ห้องประชุมมนัส คอวนิช กรมทางหลวง โดยได้รับเกียรติจากคณะกรรมการตัดสินภาพถ่ายผู้ทรงคุณวุฒิ ได้แก่ นายชาติชาย  ช่วงชิง วิศวกรใหญ่ด้านบำรุงรักษา ทล นายตุลย์ หิรัญญลาวัลย์  นายกสมาคมถ่ายภาพแห่งประเทศไทย สมาคมถ่ายภาพแห่งประเทศไทย ในพระบรมราชูปถัมภ์ นายพงษ์ณัชชัช กนกงามวิทโรจน์ อาจารย์ประจำภาควิชาการประชาสัมพันธ์ คณะนิเทศศาสตร์ มหาวิทยาลัยกรุงเทพ นางบุรณี อดิศรพันธ์กุล อาจารย์ประจำสาขาวิชาเทคโนโลยีการถ่ายภาพและภาพยนตร์ ภาควิชาเทคโนโลยีสื่อสารและอุตสาหกรรม มหาวิทยาลัยเทคโนโลยีราชมงคลกรุงเทพ นายชคัทพล ใจน้อม หัวหน้างานถ่ายภาพ กองวางแผนและผลิตสื่อ ฝ่ายบริการการตลาด การท่องเที่ยวแห่งประเทศไทย ได้คัดเลือกและตัดสินภาพที่ได้รับรางวัล ซึ่งเป็นภาพถ่ายที่ถูกต้องเหมาะสมตรงตามกติกา และองค์ประกอบภาพถ่ายแล้ว ซึ่ง ทล.ได้แบ่งรางวัลเป็น 2 ประเภทอุปกรณ์ คือ ประเภทภาพถ่ายจากกล้องดิจิตอล และประเภทภาพถ่ายจากโดรน ตามผลการตัดสิน ดังนี้
ประเภทภาพถ่ายจากกล้องดิจิตอล
1. รางวัลชนะเลิศ ได้แก่ นายสุภชัย  บุตรวงษ์ (ทางหลวงหมายเลข 12 สาย สมเด็จ - มุกดาหาร อำเภอหนองสูง จังหวัดมุกดาหาร)
2. รางวัลรองชนะเลิศอันดับ 1 ได้แก่ นายพลฤทธิ์  ฐิติวสิทธินันท์ (ทางหลวงหมายเลข 12 สาย ตาก - แม่สอด จังหวัดตาก)
3. รางวัลรองชนะเลิศอันดับ 2 ได้แก่ นายวีระพันธ์  ไชยคีรี (ทางหลวงหมายเลข 31 สาย ถนนวิภาวดีรังสิต กรุงเทพ)
4. รางวัลชมเชย จำนวน 5 รางวัล ได้แก่
1) นายวุฒิพงษ์  เจริญทรัพย์ (ทางหลวงหมายเลข 9 วงแหวนกาญจนาภิเษกตัดทางหลวงหมายเลข 34 จ.สมุทรปราการ)
2) นายสุกฤษฎ์  หิรัญสารพงศ์ (ทางหลวงหมายเลข 35 สาย ดาวคะนอง - วังมะนาว อำเภอเมือง จังหวัดสมุทรสาคร)
3) นายเลอสม  ล่วงพ้น (ทางหลวงหมายเลข 363 สาย ทางลอดแยกเนินสำลี อำเภอเมือง จังหวัดระยอง)
4) นายชนินทร์  แซ่ฟุ้ง  (ทางหลวงหมายเลข 12 สาย หล่มสัก - น้ำหนาว อำเภอหล่มสัก จังหวัดเพชรบูรณ์)
5) นายสัญชัย  ครองสุข (ทางหลวงหมายเลข 293 สาย สุรินทร์ - อำเภอปราสาท อำเภอเมือง จังหวัดสุรินทร์)
ประเภทภาพถ่ายจากอากาศยานไร้คนขับ (โดรน)
1. รางวัลชนะเลิศ ได้แก่ นายพลฤทธิ์  ฐิติวสิทธินันท์ (ทางหลวงหมายเลข 363 สาย ศูนย์ราชการระยอง - นิคมอุตสาหกรรมมาบตาพุด อำเภอเมือง จังหวัดระยอง)
2. รางวัลรองชนะเลิศอันดับ 1 ได้แก่ นายอรรจน์  ยอมใหญ่ (ทางหลวงหมายเลข 4311 สาย พังงา - ทับปุด อำเภอเมือง จังหวัดพังงา)
3. รางวัลรองชนะเลิศอันดับที่ 2 ได้แก่ นายสุรกิจ  แสวงชิต (ทางหลวงหมายเลข 35 สายธนบุรี - ปากท่อ (พระราม 2) อำเภอเมือง จังหวัดสมุทรสาคร)
4. รางวัลชมเชย จำนวน 5 รางวัล ได้แก่
1) นายหรรษา  ตั้งมั่นภูวดล (ทางหลวงหมายเลข 1081 สาย บ่อเกลือ - สันติสุข อำเภอบ่อเกลือ จังหวัดน่าน)
2) นายเสกสรร  วสุวัต (ทางหลวงหมายเลข 120 สาย ดอกคำใต้ - แยกเกษตรสุข อำเภอเมือง จังหวัดพะเยา)
3) นายธนกฤต  สิงหกลางพล (ทางหลวงหมายเลข 9 ทางแยกต่างระดับบางบัวทอง อำเภอบางบัวทอง จังหวัดนนทบุรี)
4) นายสุภฉัตร  วรางค์สุรัติ (ทางหลวงหมายเลข 6 สาย บางปะอิน - นครราชสีมา (ลำตะคอง) อำเภอสีคิ้ว จังหวัดนครราชสีมา)
5) นายธันยพัฒน์  จงชัยยุทธ์ (ทางหลวงหมายเลข 408 สาย นครศรีธรรมราช - ด่านประกอบ อำเภอเมือง จังหวัดสงขลา)
ทั้งนี้ ทล. ขอขอบคุณผู้เข้าร่วมการประกวดภาพถ่ายในครั้งนี้ทุกท่านที่สนใจและนำเสนอผลงานของกรมทางหลวงในมุมมองต่าง ๆ ซึ่งจะได้เผยแพร่ประชาสัมพันธ์ผลงานของกรมทางหลวงต่อไป

ที่มา : https://www.thaigov.go.th/news/contents/details/59608