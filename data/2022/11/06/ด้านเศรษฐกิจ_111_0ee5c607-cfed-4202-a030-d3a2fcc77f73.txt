รัฐบาลไทย-ข่าวทำเนียบรัฐบาล-รมช.ประภัตร ลุยมอบเงินเยียวยาเกษตรกรผู้เลี้ยงโค – กระบือ ที่ประสบภัยโรคลัมปี - สกิน (Lumpy Skin Disease : LSD) จ.กาญจนบุรี


วันพุธที่ 7 กันยายน 2565
รมช.ประภัตร ลุยมอบเงินเยียวยาเกษตรกรผู้เลี้ยงโค – กระบือ ที่ประสบภัยโรคลัมปี - สกิน (Lumpy Skin Disease : LSD) จ.กาญจนบุรี
รมช.ประภัตร ลุยมอบเงินเยียวยาเกษตรกรผู้เลี้ยงโค – กระบือ ที่ประสบภัยโรคลัมปี - สกิน (Lumpy Skin Disease : LSD) จ.กาญจนบุรี ทั้งชี้แจง “โครงการสานฝันสร้างอาชีพ ยกระดับรายได้เกษตรกร” แก่พี่น้องเกษตรกร
รมช.ประภัตร ลุยมอบเงินเยียวยาเกษตรกรผู้เลี้ยงโค – กระบือ ที่ประสบภัยโรคลัมปี - สกิน (Lumpy Skin Disease : LSD) จ.กาญจนบุรี ทั้งชี้แจง “โครงการสานฝันสร้างอาชีพ ยกระดับรายได้เกษตรกร” แก่พี่น้องเกษตรกร
นายประภัตร โพธสุธน รัฐมนตรีช่วยว่าการกระทรวงเกษตรและสหกรณ์ เปิดเผยภายหลังเป็นประธานพิธีมอบเงินช่วยเหลือเยียวยาผู้ประสบภัยโรคลัมปี - สกิน (Lumpy Skin Disease : LSD) พร้อมชี้แจง “โครงการสานฝันสร้างอาชีพ และยกระดับรายได้เกษตรกร” ณ วัดเขาวัง ต.เลาขวัญ อ.เลาขวัญ จ.กาญจนบุรี โดยมีนายสมหวังบุญระยองรองผู้ว่าราชการจังหวัดกาญจนบุรีหน่วยงานที่เกี่ยวข้องและผู้นำภาคประชาชน ตลอดจนเกษตรกรในพื้นที่ให้การต้อนรับว่าจากสถานการณ์การระบาดของโรคลัมปี - สกิน (LSD) ในโค – กระบือนั้น ทางรัฐบาลได้อนุมัติงบกลาง เพื่อเป็นค่าใช้จ่ายในการควบคุมโรคลัมปี - สกิน ในโค – กระบือกระทรวงเกษตรและสหกรณ์ โดยกรมปศุสัตว์ได้ดำเนินการจัดซื้อวัคซีนลัมปี - สกิน และกระจายวัคซีนชุดใหญ่ไปทั่วประเทศ จึงส่งผลให้สถานการณ์การระบาดเป็นไปในทางที่ดีขึ้นและในหลายพื้นที่กลับเข้าสู่ภาวะปกติแล้ว
รมช.ประภัตร กล่าวว่า สำหรับการมอบเงินเยียวยาในครั้งนี้ จังหวัดกาญจนบุรี ได้รับวงเงินช่วยเหลือเกษตรกร ทั้งสิ้น 28,792,410 บาทให้แก่เกษตรกร 777 รายใน 11 อำเภอมีโค - กระบือที่ตายทั้งสิ้นจำนวน1,431 ตัว เพื่อเป็นการช่วยเหลือและส่งเสริมอาชีพที่เหมาะสมให้กับเกษตรกร โดยเฉพาะการเลี้ยงโครุ่นใหม่ขึ้นมาทดแทนที่เสียหายไปจากการระบาดของโรค และผลักดันให้มีการแก้ไขหลักเกณฑ์ในการจ่ายเงินช่วยเหลือเกษตรกรทั้งด้านพืช ปศุสัตว์ และประมงใหม่ ซึ่งปัจจุบันนี้ได้มีการประกาศใช้หลักเกณฑ์ช่วยเหลือฉบับใหม่ ปี 2564 แล้ว ทำให้เกษตรกรได้รับความช่วยเหลือเพิ่มขึ้นจากเดิม เพื่อฟื้นฟู เยียวยา และเป็นกำลังใจแก่พี่น้องเกษตรกร
ทั้งนี้ รมช.ประภัตรยังได้ชี้แจงเกี่ยวกับ "โครงการสานฝันสร้างอาชีพยกระดับรายได้เกษตรกร" และกำชับให้ส่วนราชการกระทรวงเกษตรฯในพื้นที่จังหวัดกาญจนบุรีเร่งประชาสัมพันธ์โครงการและสนับสนุนเกษตรกรเข้าร่วมโครงการโดยโครงการสานฝันสร้างอาชีพฯนั้นกระทรวงเกษตรและสหกรณ์ได้ร่วมกับธนาคารเพื่อการเกษตรและสหกรณ์การเกษตร (ธ.ก.ส.) ดำเนินโครงการโดยมีวัตถุประสงค์เพื่อปล่อยสินเชื่อสำหรับใช้ในการประกอบอาชีพการเกษตรอาชีพนอกภาคเกษตรหรือการลงทุนค้าขายเพื่อเสริมรายได้ในครัวเรือนเน้นอาชีพที่มีตลาดรองรับชัดเจนมีการประกันราคารับซื้อผลผลิตสามารถสร้างรายได้ในระยะเวลาไม่เกิน 6 เดือนมีวงเงินกู้สูงสุดรายละไม่เกินจำนวน 100,000 บาทแต่ต้องไม่เกินค่าใช้จ่ายและหรือค่าลงทุนจริงของลูกค้าแต่ละรายโดยสามารถยื่นความประสงค์ขอกู้ตามโครงการได้ 2 ช่องทางได้แก่ 1) ยื่นขอกู้เงินที่ธนาคารธ.ก.ส. สาขาที่ตนเองมีภูมิลำเนาหรือที่ตั้งของโครงการ (Walk In) และ2) ให้ผู้ขอกู้ลงทะเบียนยื่นขอสินเชื่อผ่านช่องทาง Line Official : BAAC Family และนัดหมายผู้ขอกู้ผ่านระบบนัดหมายซึ่งสามารถขอคำปรึกษาเบื้องต้นได้ที่หน่วยงานของกระทรวงเกษตรและสหกรณ์ในภูมิลำเนาได้แก่สำนักงานเกษตรสำนักงานปศุสัตว์หรือสำนักงานประมงในท้องที่

ที่มา : https://www.thaigov.go.th/news/contents/details/58945