รัฐบาลไทย-ข่าวทำเนียบรัฐบาล-มาแล้ว! (ร่าง) แผนพัฒนารัฐวิสาหกิจ ปี 66 - 70 ยกระดับรัฐวิสาหกิจไทย ปชช. รับบริการสาธารณะพื้นฐานอย่างเท่าเทียม


วันพุธที่ 26 ตุลาคม 2565
มาแล้ว! (ร่าง) แผนพัฒนารัฐวิสาหกิจ ปี 66 - 70 ยกระดับรัฐวิสาหกิจไทย ปชช. รับบริการสาธารณะพื้นฐานอย่างเท่าเทียม
.....
ที่ประชุม ครม. (25 ต.ค. 65) เห็นชอบร่างแผนพัฒนารัฐวิสาหกิจ พ.ศ. 2566 - 2570 โดยเป็นการกำหนดทิศทางหลักในการพัฒนารัฐวิสาหกิจของไทยให้เชื่อมโยงกับแผนพัฒนาเศรษฐกิจและสังคมแห่งชาติ ฉบับที่ 13 ซึ่งจะพิจารณาจากบทบาทและกรอบภารกิจของรัฐวิสากิจ แบ่งเป็น 9 สาขา
.
1.สาขาขนส่ง : การบริหารจัดการโครงข่ายคมนาคมและโลจิสติกส์ที่มุ่งเน้นการขนส่งทางราง
2.สาขาพลังงาน : สนับสนุนการจัดหาพลังงานแหล่งใหม่และการใช้พลังงานทดแทนที่เป็นมิตรกับสิ่งแวดล้อม
3.สาขาสาธารณูปการ : การพัฒนาโครงสร้างพื้นฐานด้านน้ำและน้ำเสีย
4.สาขาสถาบันการเงิน : สร้างโอกาสให้ประชาชนเข้าถึงแหล่งทุนอย่างทั่วถึง ควบคู่กับความรู้ทางการเงิน
5.สาขาสื่อสาร : สนับสนุนการพัฒนาและยกระดับดิจิทัลเพื่อเศรษฐกิจ
6.สาขาเกษตร : เสริมสร้างศักยภาพด้านการผลิตและตลาดสินค้า
7.สาขาทรัพยากรธรรมชาติ : สร้างความตระหนักในการใช้ทรัพยากรธรรมชาติแก่ชุมชนและประชาชน
8.สาขาอุตสาหกรรมและพาณิชยกรรม : บริหารจัดการจัดการองค์กรด้วยหลักธรรมาภิบาลและเทคโนโลยีที่ทันสมัย
9.สาขาสังคมและเทคโนโลยี ส่งเสริมการท่องเที่ยวและกีฬา สนับสนุนการวิจัยและนวัตกรรม
.
ในอนาคตรัฐวิสาหกิจจะมีการบูรณาการระหว่างกันมากขึ้น ทั้งการวางแผนและใช้ทรัพยากรร่วมกัน ช่วยลดต้นทุน ลดความซ้ำซ้อนในการดำเนินงาน ส่งผลให้ประชาชนจะได้รับสินค้าบริการสาธารณะขั้นพื้นฐานที่มีคุณภาพ ทั่วถึง และเท่าเทียม
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/60901