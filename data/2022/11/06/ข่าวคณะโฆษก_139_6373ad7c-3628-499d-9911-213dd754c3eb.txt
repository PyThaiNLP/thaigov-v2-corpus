รัฐบาลไทย-ข่าวทำเนียบรัฐบาล-ครม.รับทราบรายงานการบรรเทาสาธารณภัยและช่วยเหลือประชาชนผู้ประสบอุทกภัย อย่างรวดเร็วและทันสถานการณ์ ของกระทรวงกลาโหม จากการสั่งการของ “พล.อ.ประยุทธ์”


วันอังคารที่ 13 กันยายน 2565
พิมพ์
ครม.รับทราบรายงานการบรรเทาสาธารณภัยและช่วยเหลือประชาชนผู้ประสบอุทกภัย อย่างรวดเร็วและทันสถานการณ์ ของกระทรวงกลาโหม จากการสั่งการของ “พล.อ.ประยุทธ์”
ครม.รับทราบรายงานการบรรเทาสาธารณภัยและช่วยเหลือประชาชนผู้ประสบอุทกภัย อย่างรวดเร็วและทันสถานการณ์ ของกระทรวงกลาโหม จากการสั่งการของ “พล.อ.ประยุทธ์”
วันที่ 13 กันยายน 2565 น.ส.ทิพานัน ศิริชนะ รองโฆษกประจำสำนักนายกรัฐมนตรี เปิดเผยว่า ที่ประชุมคณะรัฐมนตรี (ครม.) รับทราเรื่อง รายงานการบรรเทาสาธารณภัยและช่วยเหลือประชาชนของกระทรวงกลาโหม ระหว่างวันที่ 1 ถึงวันที่ 12 กันยายน2565 โดยการสั่งการของ พล.อ.ประยุทธ์ จันทร์โอชา รัฐมนตรีว่าการกระทรวงกลาโหม ตามที่ได้เกิดสถานการณ์ฝนตกหนักและฝนตกสะสม ระหว่างวันที่ 1 ถึงวันที่ 10 กันยายน2565 ที่ผ่านมา กระทรวงกลาโหม โดยศูนย์บรรเทาสาธารณภัยสำนักงานปลัดกระทรวงกลาโหม กองบัญชาการ และเหล่าทัพ ได้จัดกำลังพลและยุทโธปกรณ์บรรเทาสาธารณภัย ให้การช่วยเหลือ และสนับสนุนหน่วยงานที่เกี่ยวข้องอย่างทันท่วงทีและต่อเนื่อง ซึ่งมีการปฏิบัติที่สำคัญ ได้แก่ การติดตามและประเมินสถานการณ์น้ำในพื้นที่เสี่ยงอุทกภัย การขุดลอกคูคลองและกำจัดสิ่งกีดขวางทางน้ำ การบรรจุกระสอบทรายทำพนังกันน้ำ การอพยพประชาชนและขนย้ายสิ่งของเครื่องใช้ไปยังพื้นที่ปลอดภัย  การขนย้ายต้นไม้ที่ล้มกีดขวางเส้นทางสัญจรและล้มทับบ้านเรือนประชาชน  การอำนวยความสะดวกในการเดินทาง การแจกจ่ายเครื่องอุปโภคบริโภค น้ำดื่ม ยาและเวชภัณฑ์ การจัดชุดแพทย์เคลื่อนที่ การซ่อมแซมบ้านเรือนที่ได้รับผลกระทบจากเหตุวาตภัย และการทำความสะอาดบ้านเรือนประชาชนภายหลังน้ำลด
น.ส.ทิพานัน  กล่าวว่า นอกจากนี้ ยังได้ประสานความร่วมมือกับสำนักงานคณะกรรมการการอาชีวศึกษาและสถาบันอาชีวศึกษาในพื้นที่จังหวัดต่าง ๆ จัดชุดซ่อมยานพาหนะเคลื่อนที่ และจัดตั้งจุดบริการซ่อมยานพาหนะในพื้นที่ที่อาจเกิดฝนตกหนัก น้ำท่วมชัง และยานพาหนะได้รับความเสียหาย

ที่มา : https://www.thaigov.go.th/news/contents/details/59213