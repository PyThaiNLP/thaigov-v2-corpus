รัฐบาลไทย-ข่าวทำเนียบรัฐบาล-รมว.กห. กำชับทุกเหล่าทัพ จัดกำลังพลและเครื่องมือช่าง หนุนเสริมพื้นที่เสี่ยงอุทกภัย


วันพุธที่ 31 สิงหาคม 2565
รมว.กห. กำชับทุกเหล่าทัพ จัดกำลังพลและเครื่องมือช่าง หนุนเสริมพื้นที่เสี่ยงอุทกภัย
โฆษก กห. เปิดเผยว่า  พล.อ.ประยุทธ์ จันทร์โอชา รมว.กห. ได้กำชับสั่งการทุกเหล่าทัพ ที่มีหน่วยทหารในพื้นที่ ติดตามสภาพอากาศและสถานการณ์น้ำ และให้ประสานกับฝ่ายปกครอง และ กทม. สนับสนุนแจ้งเตือน เฝ้าระวังและให้การช่วยเหลือประชาชนในพื้นที่ประสบอุทกภัย
โดยเฉพาะ พื้นที่เสี่ยงน้ำท่วมขัง พื้นที่ริมแม่น้ำสายหลัก และพื้นที่ฝนสะสมต่อเนื่อง เสี่ยงดินโคลนถล่มและน้ำท่วมฉับพลัน
โดย รมว.กห. ย้ำให้จัดกำลังพลและเครื่องมือช่าง เข้าช่วยเหลือประชาชนเร่งด่วน เพื่อดูแลความปลอดภัยและแก้ปัญหาความเดือดร้อนของประชาชนขั้นต้น  โดยเฉพาะ การเข้าไปช่วยเสริมแนวคันกั้นน้ำในพื้นที่ต่ำและพื้นที่เขตเมือง การเปิดทางน้ำและการระบายน้ำออกจากพื้นที่ต่ำน้ำท่วมขัง และให้จัดยานพาหนะอำนวยความสะดวกการเดินทางของประชาชนในพื้นที่น้ำท่วมขัง ต่อเนื่องไปถึงการสนับสนุนฟื้นฟูหลังน้ำท่วม จนกว่าสถานการณ์จะปกติ

ที่มา : https://www.thaigov.go.th/news/contents/details/58668