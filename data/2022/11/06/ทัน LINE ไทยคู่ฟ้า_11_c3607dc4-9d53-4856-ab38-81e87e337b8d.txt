รัฐบาลไทย-ข่าวทำเนียบรัฐบาล-สำเร็จ! ตั้งสภาธุรกิจไทย - ซาอุดีอาระเบีย คาดสร้างยอดซื้อขายระหว่างกันกว่า 10,000 ล้านบาท ภายใน 1 ปี


วันพฤหัสบดีที่ 1 กันยายน 2565
สำเร็จ! ตั้งสภาธุรกิจไทย - ซาอุดีอาระเบีย คาดสร้างยอดซื้อขายระหว่างกันกว่า 10,000 ล้านบาท ภายใน 1 ปี
.....
ช่วงวันที่ 27 - 30 ส.ค. 65 ที่ผ่านมา นายจุรินทร์ ลักษณวิศิษฏ์ รองนายกรัฐมนตรี และ รมว.พาณิชย์ ได้นำทีมทั้งภาครัฐและเอกชนไทยเยือนประเทศซาอุดีอาระเบีย โดย 1 ในไฮไลท์สำคัญของการเยือนครั้งนี้ คือ การลงนาม MOU ระหว่างสภาเอกชนของไทยกับซาอุดีฯ และการจัดตั้งสภาธุรกิจไทย - ซาอุดีอาระเบีย เพื่อเดินหน้าเจรจาการค้าที่คาดว่าจะสามารถทำการค้าร่วมกันได้ไม่ต่ำกว่า 10,000 ล้านบาท ภายใน 1 ปี
.
สินค้าของไทยที่ได้รับความสนใจ คือ อาหาร เครื่องปรุงรส ผักสด เครื่องแกง อาหารกระป๋อง อาหารทะเล ผลไม้กระป๋องและผลไม้สด รวมทั้งสินค้าอื่น ๆ ที่ใช้วัตถุดิบทางการเกษตร โดยขณะนี้ได้มีการวางขายในซูเปอร์มาร์เก็ตของซาอุดีฯ แล้ว นับเป็นประตูสู่การกระจายสินค้าไทยไปยังกลุ่มประเทศตะวันออกกลาง - อ่าวอาหรับ
.
รองนายกฯ จุรินทร์ ได้เชิญชวนให้นักลงทุนชาวซาอุดีฯ มาลงทุนในประเทศไทย โดยจะได้รับสิทธิประโยชน์ทางการค้าจาก FTA ที่ไทยทํากับ 18 ประเทศ 14 ฉบับ เช่น อาเซียน จีน ญี่ปุ่น เกาหลีใต้ ออสเตรเลีย นิวซีแลนด์ อินเดีย ฮ่องกง เปรู ชิลี RCEP เป็นต้น และย้ำว่าไทยพร้อมเป็นแหล่งความมั่นคงทางอาหารให้กับซาอุดีฯ ขณะที่ซาอุดีฯ จะเป็นแหล่งความมั่นคงทางพลังงานให้กับไทยต่อไป
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/58721