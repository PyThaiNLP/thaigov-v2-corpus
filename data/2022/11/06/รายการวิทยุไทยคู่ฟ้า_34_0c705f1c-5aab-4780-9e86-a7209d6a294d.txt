รัฐบาลไทย-ข่าวทำเนียบรัฐบาล-การรักษาโควิด-19 และการรับวัคซีน หลังปรับสู่การเป็นโรคติดต่อเฝ้าระวัง 


วันอังคารที่ 4 ตุลาคม 2565
พิมพ์
การรักษาโควิด-19 และการรับวัคซีน หลังปรับสู่การเป็นโรคติดต่อเฝ้าระวัง
วันเสาร์ที่ 1 ตุลาคม 2565
ต่อจากนี้ไป ขอเชิญรับฟังไทยคู่ฟ้า
วันนี้(1ต.ค.65) เป็นวันแรกที่โรคโควิด-19 ปรับเปลี่ยนจาก โรคติดต่ออันตราย เป็น
โรคติดต่อที่ต้องเฝ้าระวัง ประชาชนที่ติดเชื้อโควิด-19 ยังคงรักษาฟรีตามสิทธิทั้ง 3 กลุ่ม คือ บัตรทอง
ประกันสังคม และข้าราชการ อาจใช้บริการระบบแพทย์ทางไกลผ่านแอปพลิเคชัน Clicknic, Good Doctor,
MorDee หรือร้านขายยาเจอแจกจบ ผู้ป่วยอาการฉุกเฉินวิกฤตเข้ารับการรักษาได้ทุกสถานพยาบาลทั้งรัฐและเอกชนตามสิทธิ UCEP Plus
สำหรับการฉีดวัคซีน ประชาชนอายุ 6 เดือนขึ้นไปเข้ารับวัคซีนได้ฟรี ในสถานพยาบาลที่คณะกรรมการโรคติดต่อจังหวัดกำหนด โดยควรรับเข็มที่ 4 หลังฉีดเข็ม 3 ครบ 4 เดือน
ส่วนเข็มที่ 5 และเข็มถัดไปพิจารณาฉีดในกลุ่ม608 บุคลากรทางการแพทย์ และผู้ทำงานสัมผัสกับคนจำนวนมาก
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/59786