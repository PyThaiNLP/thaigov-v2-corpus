รัฐบาลไทย-ข่าวทำเนียบรัฐบาล-สมาคมสถาบันการเงินของรัฐ เตือนภัยประชาชนอย่าหลงเชื่อ มิจฉาชีพแอบอ้างใช้โลโก้สมาคมฯ หลอกลวงให้โอนเงิน


วันพุธที่ 14 กันยายน 2565
พิมพ์
สมาคมสถาบันการเงินของรัฐ เตือนภัยประชาชนอย่าหลงเชื่อ มิจฉาชีพแอบอ้างใช้โลโก้สมาคมฯ หลอกลวงให้โอนเงิน
สมาคมสถาบันการเงินของรัฐ เตือนประชาชนอย่าหลงเชื่อกรณีที่มีมิจฉาชีพแอบอ้างนำตราสัญลักษณ์ของสมาคมสถาบันการเงินของรัฐไปใช้โดยไม่ได้รับอนุญาต เพื่อหลอกลวงให้ประชาชนโอนเงิน
สมาคมสถาบันการเงินของรัฐ เตือนประชาชนอย่าหลงเชื่อกรณีที่มีมิจฉาชีพแอบอ้างนำตราสัญลักษณ์ของสมาคมสถาบันการเงินของรัฐไปใช้โดยไม่ได้รับอนุญาต เพื่อหลอกลวงให้ประชาชนโอนเงินเพื่อชำระค่าเบี้ยประกันชีวิตคุ้มครองวงเงินสินเชื่อหรือเพื่อยืนยันผลการทำธุรกรรมการเงินใด โดยปัจจุบันสมาคมสถาบันการเงินของรัฐไม่มีวัตถุประสงค์และไม่มีนโยบายให้บริการทางการเงินใด ๆ กับประชาชนโดยตรง และยืนยันว่าสมาคมสถาบันการเงินของรัฐไม่มีส่วนเกี่ยวข้องกับการแอบอ้างให้บริการทางการเงินดังกล่าว และขอเตือนให้ผู้ที่ได้รับการติดต่อจากมิจฉาชีพในลักษณะเดียวกันนี้อย่าหลงเชื่อหรือโอนเงินให้อย่างเด็ดขาด  ซึ่งการกระทำดังกล่าวถือว่ามีความผิดทางกฎหมาย สมาคมสถาบันการเงินของรัฐอยู่ระหว่างพิจารณาเพื่อดำเนินคดีกับผู้กระทำความผิดต่อไป
สมาคมสถาบันการเงินของรัฐ
โทร. 0-2202-1868 และ 0-2202-1961 และ www.gfa.or.th

ที่มา : https://www.thaigov.go.th/news/contents/details/59250