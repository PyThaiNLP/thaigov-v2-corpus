รัฐบาลไทย-ข่าวทำเนียบรัฐบาล-กรมการขนส่งทางบก เข้ารับรางวัลเลิศรัฐ ประจำปี 2565 จากสำนักงานคณะกรรมการพัฒนาระบบข้าราชการ 


วันจันทร์ที่ 12 กันยายน 2565
กรมการขนส่งทางบก เข้ารับรางวัลเลิศรัฐ ประจำปี 2565 จากสำนักงานคณะกรรมการพัฒนาระบบข้าราชการ
...
กรมการขนส่งทางบก เข้ารับรางวัลเลิศรัฐ ประจำปี 2565 จากสำนักงานคณะกรรมการพัฒนาระบบข้าราชการ ผ่านระบบออนไลน์
วันนี้ (12 ก.ย. 65) นายจิรุตม์ วิศาลจิตร อธิบดีกรมการขนส่งทางบก กระทรวงคมนาคม พร้อมด้วยนางสิริรัตน์ วีรวิศาล รองอธิบดีกรมการขนส่งทางบก นำคณะผู้บริหารและบุคลากรกรมการขนส่งทางบก เข้าร่วมพิธีมอบรางวัลเลิศรัฐ ประจำปี พ.ศ. 2565 ผ่านระบบออนไลน์ โดยมีนายวิษณุ เครืองาม รองนายกรัฐมนตรีเป็นประธานในพิธีมอบรางวัล โดยกรมการขนส่งทางบกได้รับรางวัลจากสำนักงานคณะกรรมการพัฒนาระบบข้าราชการต่อเนื่อง 20 ปี รวม 100 รางวัล โดยในปี พ.ศ. 2565 กรมการขนส่งทางบกได้รับรางวัล จำนวน 5 รางวัล ได้แก่
1. รางวัลคุณภาพการบริหารจัดการภาครัฐ 4.0 ระดับก้าวหน้า
2. รางวัลบริการภาครัฐ (ระดับดีเด่น) ประเภทขยายผลมาตรฐานการบริการ ผลงาน "การยกระดับมาตรฐานการขนส่งสินค้า Q Mark  สู่ Q Cold Chain"
3. รางวัลบริการภาครัฐ (ระดับดีเด่น) ประเภทยกระดับการอำนวยความสะดวกในการให้บริการ
4. รางวัลบริการภาครัฐ (ระดับดี) ประเภทพัฒนาการบริการ ผลงาน "การชำระภาษีรถผ่านแอปพลิเคชัน DLT Vehicle Tax"
5. รางวัลการบริหารราชการแบบมีส่วนร่วม (ระดับดี) ผลงาน "กรมการขนส่งทางบก ห่วงใยเปิดใจใกล้ชิดประชาชน"
กรมการขนส่งทางบก ได้รับรางวัลจากสำนักงานคณะกรรมการพัฒนาระบบข้าราชการมาอย่างต่อเนื่องเป็นปีที่ 20 นี้ เป็นผลมาจากความมุ่งมั่นและทุ่มเทของบุคลากรกรมการขนส่งทางบกทุกคนที่ร่วมมือ ร่วมแรง ร่วมใจกัน พัฒนางานอย่างไม่หยุดยั้ง เพื่อผลักดันและพัฒนาองค์กรให้เป็นเลิศ มุ่งสู่การยกระดับบริการที่ตอบสนองความต้องการของประชาชน ด้วยบริการที่สะดวก รวดเร็ว โปร่งใส เป็นธรรม และเป็นที่พึงพอใจของประชาชน

ที่มา : https://www.thaigov.go.th/news/contents/details/59139