รัฐบาลไทย-ข่าวทำเนียบรัฐบาล-ก.ดีอีเอส เดินหน้า 8 โปรเจคสำคัญ เร่งขับเคลื่อนประเทศ เสริมแกร่งกำลังคนดิจิทัล


วันพฤหัสบดีที่ 20 ตุลาคม 2565
ก.ดีอีเอส เดินหน้า 8 โปรเจคสำคัญ เร่งขับเคลื่อนประเทศ เสริมแกร่งกำลังคนดิจิทัล
.....
กระทรวงดิจิทัลฯ โดย สนง.ส่งเสริมเศรษฐกิจดิจิทัล หรือ depa เปิดตัว 8 โครงการภายใต้แนวคิด "DIGITAL INFINITY - ดิจิทัลไม่มีที่สิ้นสุด" มุ่งพัฒนากำลังคนดิจิทัล พร้อมขับเคลื่อนอุตสาหกรรมและโครงสร้างพื้นฐานดิจิทัล รองรับการยกระดับเศรษฐกิจและสังคมดิจิทัลของประเทศ ตั้งเป้าสร้างมูลค่าทางเศรษฐกิจกว่า 3.2 แสนล้านบาท ส่งผลให้คนไทยถึง 6.2 ล้านคน จะได้อัปสกิลด้านดิจิทัล ประกอบด้วย
.
1.โครงการ HACKaTHAILAND 2023 : DIGITAL INFINITY สร้างความตระหนักและยกระดับทักษะ - องค์ความรู้ด้านดิจิทัลแก่คนไทย
2.โครงการรถโรงเรียนรุ่นใหม่เด็กปลอดภัย ป้องกันปัญหาเด็กถูกลืมไว้ในรถโรงเรียน
3.โครงการนักดิจิทัลพัฒนาเมืองรุ่นใหม่ รุ่นที่ 2 ยกระดับทักษะการพัฒนาเมืองอัจฉริยะ - การจ้างงานคนรุ่นใหม่รักบ้านเกิดในฐานะนักดิจิทัลพัฒนาเมือง
4.โครงการยกระดับ e-Sports ไทยสู่สากล เตรียมพร้อมคนรุ่นใหม่ในการสร้างอาชีพด้าน e-Sports พร้อมแข่งขันในระดับโลก
5.โครงการผลักดันอุตสาหกรรมเกมไทยสู่ตลาดโลก ส่งเสริมผู้ประกอบการเกม เปิดโอกาสในการเจรจาการค้า และสร้างความเชื่อมั่นแก่นักลงทุนต่างชาติ
6.โครงการ CONNEXION ยกระดับและสร้างทักษะใหม่ด้านเทคโนโลยีและนวัตกรรมดิจิทัล พร้อมต่อการประกอบอาชีพในยุควิถีใหม่
7.โครงการเปิดเมือง เปิดท่องเที่ยวไทยด้วยดิจิทัล สร้างความตระหนักและกระตุ้นการใช้แพลตฟอร์มดิจิทัล พร้อมเปลี่ยนผ่านสู่ยุค Data Economy
8.โครงการตลาดสดยุควิถีใหม่ (ขยายผล) หนุนการประยุกต์ใช้เทคโนโลยีดิจิทัลในผู้ประกอบการเพื่อเพิ่มประสิทธิภาพของธุรกิจ
.
เรียกได้ว่าเป็นการพัฒนากำลังคนสู่การเป็น 'พลเมืองดิจิทัล' ที่มีการต่อยอดประยุกต์ใช้เทคโนโลยีสู่อาชีพแห่งอนาคต/ สร้างผู้เชี่ยวชาญด้านดิจิทัลสัญชาติไทย ลดการพึ่งพาต่างชาติ/ เกิดการพัฒนานวัตกรรมที่เป็นของคนไทย/ เพิ่มประสิทธิภาพในภาคอุตสาหกรรม เกษตร SMEs ชุมชน ฯลฯ ซึ่งสอดคล้องกับแผนแม่บทการส่งเสริมเศรษฐกิจดิจิทัล การขับเคลื่อนอุตสาหกรรมใหม่ และซอฟต์พาวเวอร์ของรัฐบาล
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/60648