รัฐบาลไทย-ข่าวทำเนียบรัฐบาล-AOT ร่วมประชุม ACI Asia - Pacific Regional Aviation Security Committee ส่งเสริมมาตรฐาน ความปลอดภัยของท่าอากาศยานภูมิภาคเอเชียแปซิฟิก


วันศุกร์ที่ 7 ตุลาคม 2565
AOT ร่วมประชุม ACI Asia - Pacific Regional Aviation Security Committee ส่งเสริมมาตรฐาน ความปลอดภัยของท่าอากาศยานภูมิภาคเอเชียแปซิฟิก
...
AOT ร่วมประชุม ACI Asia - Pacific Regional Aviation Security Committee ส่งเสริมมาตรฐานความปลอดภัยของท่าอากาศยานภูมิภาคเอเชียแปซิฟิก
นางสาวทิพย์ธิดา กสิวัตร ผู้อำนวยการส่วนมาตรฐานการรักษาความปลอดภัย ฝ่ายมาตรฐานและควบคุมคุณภาพการรักษาความปลอดภัยกิจการการบิน บริษัท ท่าอากาศยานไทย จำกัด (มหาชน) หรือ AOT กระทรวงคมนาคม ในฐานะกรรมการการรักษาความปลอดภัยการบินระดับภูมิภาคเอเชียแปซิฟิก พร้อมด้วย นางสาวชุลีกร ไวยพาลี ผู้อำนวยการส่วนควบคุมคุณภาพการรักษาความปลอดภัยท่าอากาศยาน ฝ่ายมาตรฐานท่าอากาศยานและอาชีวอนามัย ท่าอากาศยานสุวรรณภูมิ เข้าร่วมการประชุม ACI Asia - Pacific Regional Aviation Security Committee ครั้งที่ 29 ณ โรงแรม InterContinental Dubai - Festival City เมืองดูไบ สหรัฐอาหรับเอมิเรตส์ เมื่อวันที่ 4 - 6 ตุลาคม 2565 ในการนี้ ที่ประชุมฯ ได้แลกเปลี่ยนข้อคิดเห็นและติดตามความคืบหน้าการดำเนินงาน รวมถึงพิจารณาประเด็นเร่งด่วนเกี่ยวกับการดำเนินงานในด้านต่างๆ ของธุรกิจการบินของท่าอากาศยานในภูมิภาคเอเชียแปซิฟิกเพื่อหาข้อสรุปและแนวทางปฏิบัติที่เป็นมาตรฐานด้านการรักษาความปลอดภัยเดียวกันทั่วทั้งภูมิภาค
ทั้งนี้ ที่ประชุมฯ ยังได้หารือถึงแนวทางการดำเนินงานของท่าอากาศยาน อาทิ สถานการณ์การบินพลเรือนที่มีอากาศยานไร้คนขับ (Drone) เพิ่มมากขึ้นเรื่อยๆ (Drone-related Disruptions to Civil Aviation)การขาดแคลนกำลังคน (Manpower Shortage) จากการแพร่ระบาดของโรค COVID-19 รวมถึงนวัตกรรมการคัดกรองผู้โดยสารในรูปแบบดิจิทัลเพื่อความปลอดภัยทางด้านการบิน (Innovation in Screening Technology)

ที่มา : https://www.thaigov.go.th/news/contents/details/60172