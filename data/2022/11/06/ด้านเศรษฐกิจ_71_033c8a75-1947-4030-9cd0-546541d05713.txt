รัฐบาลไทย-ข่าวทำเนียบรัฐบาล-ผู้ช่วยปลัดฯ เป็นประธานเปิดสัมมนาเชิงปฏิบัติการสรุปภาพรวมการจัดทำข้อมูลภาคอุตสาหกรรม และการคาดการณ์สภาวะเศรษฐกิจอุตสาหกรรม


วันศุกร์ที่ 2 กันยายน 2565
พิมพ์
ผู้ช่วยปลัดฯ เป็นประธานเปิดสัมมนาเชิงปฏิบัติการสรุปภาพรวมการจัดทำข้อมูลภาคอุตสาหกรรม และการคาดการณ์สภาวะเศรษฐกิจอุตสาหกรรม
ผู้ช่วยปลัดฯ เป็นประธานเปิดสัมมนาเชิงปฏิบัติการสรุปภาพรวมการจัดทำข้อมูลภาคอุตสาหกรรม และการคาดการณ์สภาวะเศรษฐกิจอุตสาหกรรม
วันนี้ (1 กันยายน 2565) นายเศรษฐรัชต์ เลือดสกุล ผู้ช่วยปลัดกระทรวงอุตสาหกรรม เป็นประธานเปิดสัมมนาเชิงปฏิบัติการสรุปภาพรวมการจัดทำข้อมูลภาคอุตสาหกรรม และการคาดการณ์สภาวะเศรษฐกิจอุตสาหกรรม ซึ่งเป็นกิจกรรมภายใต้โครงการค่าใช้จ่ายในการจัดทำข้อมูลภาคอุตสาหกรรมเพื่อการเตือนภัยเศรษฐกิจอุตสาหกรรม โดยการบูรณาการข้อมูลอุตสาหกรรม ประจำปีงบประมาณ พ.ศ. 2565 โดยมีวัตถุประสงค์เพื่อสรุปผลการจัดทำข้อมูลภาคอุตสาหกรรมระดับจังหวัดสำหรับใช้ในการกำหนดยุทธศาสตร์และแผนการพัฒนาภาคอุตสาหกรรมของจังหวัดให้กับเจ้าหน้าที่สำนักงานอุตสาหกรรมจังหวัดทั่วประเทศ โดยมีนายนฤบดินทร์ วุฒิวรรณ ผู้อำนวยการกองยุทธศาสตร์และแผนงาน เจ้าหน้าที่อุตสาหกรรมจังหวัดทั่วประเทศเข้าร่วมการสัมมนา ผ่านระบบ ประชุมออนไลน์ (ZOOM Meeting) ณ ห้องประชุม อก.2 อาคารสำนักงานปลัดกระทรวงอุตสาหกรรม
สำหรับการสัมมนาครั้งนี้ ได้รับเกียรติจากวิทยากรผู้ทรงคุณวุฒิและมีประสบการณ์จาก สำนักงานคณะกรรมการนโยบายเขตพัฒนาพิเศษภาคตะวันออก (สกพอ.) สำนักงานพัฒนารัฐบาลดิจิทัล (องค์การมหาชน) (สพร.) และมูลนิธิสถาบันวิจัยนโยบายเศรษฐกิจการคลัง (มูลนิธิสวค.) มาถ่ายทอดองค์ความรู้และแลกเปลี่ยนประสบการณ์ โดยมีผู้ที่สนใจเข้าร่วมการสัมมนาครั้งนี้จำนวน 150 คน

ที่มา : https://www.thaigov.go.th/news/contents/details/58765