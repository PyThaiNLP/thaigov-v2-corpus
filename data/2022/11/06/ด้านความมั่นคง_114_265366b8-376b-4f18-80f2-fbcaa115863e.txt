รัฐบาลไทย-ข่าวทำเนียบรัฐบาล-การเข้าเยี่ยมคำนับ พลเอกประยุทธ์ จันทร์โอชา รมว.กห. ของพลโท ฮุน มาเนต รอง ผบ.ทสส.และ ผบ.ทบ.ราชอาณาจักรกัมพูชา ในโอกาสเดินทางเยือนประเทศไทยอย่างเป็นทางการ ใน ฐานะแขกของ กองทัพบก ระห


วันพฤหัสบดีที่ 22 กันยายน 2565
การเข้าเยี่ยมคำนับ พลเอกประยุทธ์ จันทร์โอชา รมว.กห. ของพลโท ฮุน มาเนต รอง ผบ.ทสส.และ ผบ.ทบ.ราชอาณาจักรกัมพูชา ในโอกาสเดินทางเยือนประเทศไทยอย่างเป็นทางการ ใน ฐานะแขกของ กองทัพบก ระห
พ.อ.จิตนาถ ปุณโณทก รองโฆษก กห. เปิดเผยว่า เมื่อ 20 ก.ย.65 พลเอกประยุทธ์ จันทร์โอชา รมว.กห. ได้ให้การต้อนรับการเยี่ยมคำนับของ พลโท ฮุน มาเนต รอง ผบ.ทสส.และ ผบ.ทบ.ราชอาณาจักรกัมพูชา ในโอกาสเดินทางเยือนประเทศไทยอย่างเป็นทางการ ณ ศาลาว่าการกลาโหม
โดย รมว.กห.ได้กล่าวถึง ความสัมพันธ์ระหว่างประเทศไทย และกัมพูชา ที่มีความใกล้ชิดมายาวนาน กว่า 72 ปี ของการสถาปนาความสัมพันธ์ทางการทูต ปัจจุบันความสัมพันธ์อยู่ในระดับดีมาก มีความร่วมมือด้านการเมืองความมั่นคง เศรษฐกิจ การพัฒนา
ความสัมพันธ์ทางทหาร กองทัพของทั้ง 2 ประเทศ มีความสัมพันธ์แน่นแฟ้นในทุกระดับ ทั้งในด้านการแลกเปลี่ยนการเยือน การฝึกศึกษาทางทหาร กลไกความร่วมมือด้านความมั่นคงในระดับต่างๆ
ด้านการศึกษาทางทหาร ได้มีการแลกเปลี่ยน ที่นั่งศึกษาในหลักสูตรต่างๆ อย่างต่อเนื่อง
ด้าน ความร่วมมือภายใต้กรอบการประชุมรัฐมนตรีว่าการกระทรวงกลาโหม อาเซียน (ADMM) และการประชุมรัฐมนตรีว่าการกระทรวงกลาโหมอาเซียน ร่วมกับรัฐมนตรีว่าการกระทรวงกลาโหมประเทศ คู่เจรจา(ADMM-Plus) กระทรวงกลาโหมไทย พร้อมสนับสนุนการเป็นประธานของกระทรวงกลาโหมกัมพูชาอย่างเต็มที่ และขอขอบคุณ สำหรับการสนับสนุนความร่วมมือภายใต้กรอบการประชุมADMM ที่ กระทรวงกลาโหมไทย เป็นผู้ริเริ่มประกอบด้วย
1.บทบาทของฝ่ายทหารอาเซียนในการสนับสนุนการบริหารจัดการชายแดน
2.ความร่วมมือระหว่างกระทรวงกลาโหมอาเซียน กับองค์กรภาคประชาสังคม และ
3.แนวทางการพัฒนาศูนย์แพทย์ทหารอาเซียนให้เป็นองค์กรระหว่างประเทศ อย่างสมบูรณ์
และ ขอแสดงความยินดีสำหรับการเป็นประธานร่วมคณะทำงานผู้เชี่ยวชาญด้าน การปฎิบัติการทุ่นระเบิด เพื่อมนุษยธรรม ภายใต้กรอบการประชุม ADMM-Plus ของกระทรวงกลาโหมกัมพูชา กับกระทรวงกลาโหมสาธารณรัฐประชาชนจีน ซึ่งไทยยินดีสนับสนุนการดำเนินการดังกล่าว อย่างเต็มความสามารถ ซึ่งตรงกับเป้าหมายหลักของกัมพูชาที่จะทำให้ทุ่นระเบิดตามแนวชายแดน กว่า 2,000กิโลเมตร หมดไปโดยเร็ว
สำหรับสถานการณ์ในเมียนม่า,ในทะเลจีนใต้,ในยูเครน และสถานการณ์ช่องแคบไต้หวัน
ทั้งไทยและกัมพูชา ต่างเห็นตรงกันว่า ทุกฝ่ายจะต้องใช้ความอดทนอดกลั้นพยายามทุกวิธีการเพื่อให้เพื่อแก้ไขปัญหาด้วยสันติวิธี อันจะนำมาซึ่งเสถียรภาพ ของภูมิภาคโดยรวม
ขอขอบคุณ การร่วมหารือและ แลกเปลี่ยนความคิดเห็นในวันนี้ ที่จะทำให้เกิด ประโยชน์ต่อการกระชับความสัมพันธ์ระหว่างไทย-กัมพูชา ในด้านการทหาร กระทรวงกลาโหม และกองทัพทั้ง 2 ประเทศ จะทำงานร่วมกันอย่างใกล้ชิด เพื่อขับเคลื่อนความร่วมมืออย่างเต็มศักยภาพ ต่อไป

ที่มา : https://www.thaigov.go.th/news/contents/details/59532