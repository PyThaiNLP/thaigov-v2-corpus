รัฐบาลไทย-ข่าวทำเนียบรัฐบาล-บสย. ร่วมใจแก้หนี้ ยกขบวน “บสย. F.A. Center” ช่วยพ่อค้า-แม่ขาย  


วันศุกร์ที่ 28 ตุลาคม 2565
พิมพ์
บสย. ร่วมใจแก้หนี้ ยกขบวน “บสย. F.A. Center” ช่วยพ่อค้า-แม่ขาย
บสย.ได้จัดกิจกรรมเดินตลาด ณ ตลาดนัดรวมยาง เทเวศร์  ตรงข้ามธนาคารแห่งประเทศไทย เพื่อประชาสัมพันธ์ สร้างการรับรู้ และเชิญชวนผู้ประกอบการ SMEs เข้าร่วมงาน “มหกรรมร่วมใจแก้หนี้สัญจร” “มีหนี้ต้องแก้ไข เริ่มต้นใหม่อย่างยั่งยืน”
บสย. ร่วมใจแก้หนี้ จัดกิจกรรมเดินตลาด ชวนพ่อค้า แม่ขาย รายย่อย และภาคประชาชนร่วมงาน “มหกรรมร่วมใจแก้หนี้สัญจร” ผนึกกำลัง สถาบันการเงินเฉพาะกิจของรัฐ มอบของขวัญให้พี่น้อง SMEs ยกทีมหมอหนี้ บสย. F.A. Center ปรึกษาฟรี ร่วมหาทางออก แก้หนี้ เติมทุน ชุบชีวิตธุรกิจ เพื่อความยั่งยืน พบโครงการค้ำประกันสินเชื่อ “พ.ร.ก. สินเชื่อฟื้นฟู 2” ”ซอฟต์โลน เอ็กซ์ตร้า” PGS-9 “เติมเต็มรายย่อย” และโครงการค้ำประกันสินเชื่อใหม่ล่าสุดในงาน หนุน SMEs เข้าถึงสินเชื่อ  4 พ.ย. นี้  อิมแพค ฮอลล์ 5 เมืองทองธานี
ในวันนี้ (28 ต.ค.) บสย.ได้จัดกิจกรรมเดินตลาด ณ ตลาดนัดรวมยาง เทเวศร์  ตรงข้ามธนาคารแห่งประเทศไทย เพื่อประชาสัมพันธ์ สร้างการรับรู้ และเชิญชวนผู้ประกอบการ SMEs เข้าร่วมงาน “มหกรรมร่วมใจแก้หนี้สัญจร” “มีหนี้ต้องแก้ไข เริ่มต้นใหม่อย่างยั่งยืน” ซึ่งเป็นโครงการที่ ธนาคารแห่งประเทศไทย และ กระทรวงการคลัง ให้ความช่วยเหลือกลุ่มลูกหนี้ทุกประเภท โดยมี นายสิทธิกร ดิเรกสุนทร กรรมการและผู้จัดการทั่วไป บรรษัทประกันสินเชื่ออุตสาหรรมขนาดย่อม (บสย.) กล่าวเปิดงานพร้อมด้วยคณะผู้บริหาร ที่ปรึกษาทางการเงิน บสย. F.A. Center และผู้บริหารธนาคารแห่งประเทศไทย ร่วมกิจกรรม
นายสิทธิกร ดิเรกสุนทร กล่าวว่า งาน “มหกรรมร่วมใจแก้หนี้สัญจร” เป็นโครงการความช่วยเหลือทางการเงินกลุ่มลูกหนี้ทุกประเภท อาทิ ลูกหนี้บัตรเครดิต ลูกหนี้ SMEs ลูกหนี้ลิสซิ่ง และ ลูกหนี้ที่ บสย. ค้ำประกันสินเชื่อ เพื่อเปิดโอกาสให้ลูกหนี้ได้พลิกฟื้นตัวเองและกิจการ
สำหรับกิจกรรมเดินตลาดในวันนี้ เพื่อเป็นการประชาสัมพันธ์เชิญชวนผู้ประกอบการ SMEs เข้าร่วมงาน มหกรรมร่วมใจแก้หนี้ ซึ่งจะเริ่มครั้งแรกในวันที่ 4 พฤศจิกายน 2565 นี้ ณ อิมแพค ฮอลล์ 5 เมืองทองธานี  โดย บสย. ส่งทีมที่ปรึกษาทางการเงิน SMEs หรือ  บสย. F.A. Center ให้คำปรึกษา พร้อมให้คำแนะนำการเข้าถึงสินเชื่อผ่านโครงการค้ำประกันสินเชื่อ บสย. อาทิ  โครงการค้ำประกันสินเชื่อ “พ.ร.ก. สินเชื่อฟื้นฟู 2” วงเงินกว่า 70,000 ล้านบาท โครงการค้ำประกันสินเชื่อ ”ซอฟต์โลน เอ็กซ์ตร้า” วงเงินกว่า 80,000 ล้านบาท โครงการค้ำประกัน PGS-9 “ บสย. SMEs เติมเต็มรายย่อย” มีวงเงินอีกกว่า 2,200 ล้านบาท และการเปิดตัวโครงการค้ำประกันสินเชื่อใหม่ล่าสุด พร้อมแพคเกจพิเศษในงาน เพื่อสนับสนุนการเติมทุน เสริมสภาพคล่อง

ที่มา : https://www.thaigov.go.th/news/contents/details/60981