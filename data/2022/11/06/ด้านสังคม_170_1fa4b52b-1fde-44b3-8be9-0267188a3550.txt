รัฐบาลไทย-ข่าวทำเนียบรัฐบาล-ปลัด สธ. ลงนามมอบอำนาจ 4 รองปลัด ดูแลการปฏิบัติภารกิจของหน่วยงานในสังกัด


วันจันทร์ที่ 3 ตุลาคม 2565
ปลัด สธ. ลงนามมอบอำนาจ 4 รองปลัด ดูแลการปฏิบัติภารกิจของหน่วยงานในสังกัด
ปลัดกระทรวงสาธารณสุข ลงนามมอบอำนาจให้ 4 รองปลัด ดูแลการปฏิบัติภารกิจของหน่วยงานในสังกัด
ปลัดกระทรวงสาธารณสุข ลงนามมอบอำนาจให้ 4 รองปลัด ดูแลการปฏิบัติภารกิจของหน่วยงานในสังกัด “หมอทวีศิลป์” ดูด้านการบริหาร “หมอยงยศ” ดูกลุ่มภารกิจด้านพัฒนาการแพทย์ “หมอณรงค์” ดูกลุ่มภารกิจด้านพัฒนาการสาธารณสุข และ “หมอพงศ์เกษม” ดูกลุ่มภารกิจด้านสนับสนุนงานบริการสุขภาพ
วันนี้ (3 ตุลาคม 2565) นพ.โอภาส การย์กวินพงศ์ ปลัดกระทรวงสาธารณสุข กล่าวว่า ได้ลงนามในคำสั่งกระทรวงสาธารณสุข มอบอำนาจให้รองปลัดกระทรวงสาธารณสุข ในการควบคุมกำกับดูแลการดำเนินงานของหน่วยงานในสังกัดและเขตสุขภาพ โดย 1.นพ.ทวีศิลป์ วิษณุโยธิน รักษาราชการแทนรองปลัดกระทรวงสาธารณสุข (ด้านบริหาร) กำกับดูแลเขตสุขภาพที่ 7-10 และเป็นผู้บริหารด้านการบริหารทรัพยากรบุคคล (CHRO)
2.นพ.ยงยศ ธรรมวุฒิ รักษาราชการแทนรองปลัดกระทรวงสาธารณสุข (กลุ่มภารกิจด้านพัฒนาการแพทย์) กำกับดูแลเขตสุขภาพที่ 1-3 กรมการแพทย์ กรมการแพทย์แผนไทยและการแพทย์ทางเลือก กรมสุขภาพจิต และเป็นผู้บริหารด้านการบริหารระบบบริการสุขภาพ (CSO)
3.นพ.ณรงค์ สายวงศ์ รองปลัดกระทรวงสาธารณสุข (กลุ่มภารกิจด้านพัฒนาการสาธารณสุข) กำกับดูแลเขตสุขภาพที่ 4-6 กรมควบคุมโรค กรมอนามัย และเป็นผู้บริหารด้านการบริหารข้อมูล (CDO) และ4.นพ.พงศ์เกษม ไข่มุกด์ รักษาราชการแทนรองปลัดกระทรวงสาธารณสุข (กลุ่มภารกิจด้านสนับสนุนงานบริการสุขภาพ กำกับดูแลเขตสุขภาพที่ 11-12 กรมวิทยาศาสตร์การแพทย์ กรมสนับสนุนบริการสุขภาพ สำนักงานคณะกรรมการอาหารและยา และเป็นผู้บริหารด้านการบริหารเทคโนโลยีสารสนเทศ (CIO) และผู้บริหารด้านการบริหารการเงินการคลัง (CFO) นอกจากนี้ ยังมอบหมายให้ หัวหน้าผู้ตรวจราชการกระทรวงสาธารณสุข เป็นผู้บริหารด้านการปฏิบัติการ (COO) และ พญ.ปฐมพร ศิรประภาศิริ ตำแหน่งนายแพทย์ผู้ทรงคุณวุฒิ (ด้านเวชกรรม) กำกับดูแลสุขภาพที่ 13 กรุงเทพมหานคร
****************************************** 3 ตุลาคม 2565

ที่มา : https://www.thaigov.go.th/news/contents/details/59969