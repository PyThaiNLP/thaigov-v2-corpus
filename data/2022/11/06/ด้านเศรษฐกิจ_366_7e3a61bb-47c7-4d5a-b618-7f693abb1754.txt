รัฐบาลไทย-ข่าวทำเนียบรัฐบาล-กรมทางหลวง รายงานสถานการณ์น้ำท่วมประจำวันที่ 30 กันยายน 2565


วันศุกร์ที่ 30 กันยายน 2565
กรมทางหลวง รายงานสถานการณ์น้ำท่วมประจำวันที่ 30 กันยายน 2565
พบทางหลวงถูกน้ำท่วม 12 จังหวัด การจราจรผ่านไม่ได้ 8 แห่ง พร้อมเร่งช่วยเหลือผู้ประสบภัยและเฝ้าระวังอย่างต่อเนื่อง
กรมทางหลวง (ทล.) กระทรวงคมนาคม โดยฝ่ายประชาสัมพันธ์ ได้ทำการสรุปสถานการณ์อุทกภัยและดินสไลด์บนทางหลวง ผลกระทบจากพายุไต้ฝุ่นโนรู สถานการณ์ประจำวันที่ 30 กันยายน 2565 เวลา 13.30 น. พบทางหลวงถูกน้ำท่วม/ดินสไลด์ ในพื้นที่ 12 จังหวัด ได้แก่ จังหวัดขอนแก่นชัยภูมิ เลย ศรีสะเกษ สุรินทร์ บุรีรัมย์ นครราชสีมา ลพบุรี เพชรบูรณ์ สระบุรี ปราจีนบุรี และ ตาก จำนวน 41 สายทาง 58 แห่ง การจราจรผ่านไม่ได้ 8 แห่ง ดังนี้
1. จังหวัดชัยภูมิ ทางหลวงหมายเลข 2359 แหลมทอง - วังใหญ่ อำเภอภักดีชุมพล ช่วง กม. ที่ 53+500 - 53+600 ระดับน้ำ 100 เซนติเมตร การจราจรไม่สามารถผ่านได้ ให้ใช้เส้นทางเลี่ยงท้องถิ่นแทน
2. จังหวัดศรีสะเกษ ทางหลวงหมายเลข 221 แยกการช่าง - เชิงบันไดเขาพระวิหาร อำเภอกันทรลักษณ์ ช่วง กม. ที่ 58+300 - 62+700 ระดับน้ำ 30 - 50 เซนติเมตร รถเล็กไม่สามารถผ่านได้ ให้ใช้เส้นทางเลี่ยงท้องถิ่นแทน
3. จังหวัดสุรินทร์ ทางหลวงหมายเลข 2077 สังขะ - บัวเชด อ.สังขะ ช่วง กม. ที่ 50+250 - 51+750 ระดับน้ำ 40 ซม. การจราจรไม่สามารถผ่านได้ ให้ใช้เส้นทางเลี่ยงท้องถิ่นแทน
4. จังหวัดนครราชสีมา ทางหลวงหมายเลข 226 หัวทะเล - หนองกระทิง อำเภอจักราช ช่วง กม. ที่ 33+900 - 34+400 ระดับน้ำ 40 เซนติเมตร รถเล็กผ่านไม่ได้ ให้ใช้ทางเลี่ยงทางหลวงหมายเลข 4
5. จังหวัดเพชรบูรณ์ ทางหลวงหมายเลข 2216 โคกมน - กกกะทอน อ.หล่มเก่า ช่วง กม. ที่ 85+650 สะพานห้วยน้ำย่า (สะพานชั่วคราว) ได้รับความเสียหายจากน้ำท่วม การจราจรผ่านไม่ได้ แนะนำใช้ทางเลี่ยงสาย ทช.2012 บ้านตาดกลอย - บ้านหนองยาว มีเจ้าหน้าที่คอยอำนวยความสะดวกด้านการจราจร อยู่ระหว่างเข้าดำเนินการตรวจสอบ
6. จังหวัดเพชรบูรณ์ ทางหลวงหมายเลข 2275 แยกศรีเทพ - ซับบอน อ.วิเชียรบุรี ช่วง กม. ที่ 35+500 - 42+600 ระดับน้ำ 40 - 50 เซนติเมตร การจราจรไม่สามารถผ่านได้
7. จังหวัดเพชรบูรณ์ ทางหลวงหมายเลข 2275 แยกศรีเทพ - ซับบอน อ.วิเชียรบุรี ช่วง กม. ที่ 44+000 - 48+000 ระดับน้ำ 60 เซนติเมตร การจราจรไม่สามารถผ่านได้
8. จังหวัดเพชรบูรณ์ ทางหลวงหมายเลข 2275 แยกศรีเทพ - ซับบอน อ.วิเชียรบุรี ช่วง กม. ที่ 61+000 - 63+000 ระดับน้ำ 60 เซนติเมตร การจราจรไม่สามารถผ่านได้
ทั้งนี้ ขอให้ประชาชนเดินทางด้วยความระมัดระวัง ปฏิบัติตามป้ายเตือนน้ำท่วม ป้ายแนะนำ และคำแนะนำของเจ้าหน้าที่อย่างเคร่งครัด เพื่อความปลอดภัยในการเดินทาง พร้อมช่วยเหลือผู้ประสบภัยและเผ้าระวังสถานการณ์ตลอดเวลา หากประชาชนต้องการสอบถามสภาพเส้นทาง สภาพการจราจร หรือต้องการความช่วยเหลือสามารถติดต่อได้ที่สำนักงานทางหลวง แขวงทางหลวง หมวดทางหลวงในพื้นที่ และสายด่วนกรมทางหลวง 1586  (โทรฟรีทุกเครือข่ายตลอด 24 ชั่วโมง) และสามารถติดตามการรายงานสถานการณ์สภาพเส้นทางได้ที่ทวิตเตอร์กรมทางหลวง @prdoh1

ที่มา : https://www.thaigov.go.th/news/contents/details/59869