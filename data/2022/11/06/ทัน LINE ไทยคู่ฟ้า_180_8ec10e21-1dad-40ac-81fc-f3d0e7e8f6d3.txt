รัฐบาลไทย-ข่าวทำเนียบรัฐบาล-นายกฯ ไทยและนายกฯ สปป.ลาว ร่วมวางศิลาฤกษ์ก่อสร้างสะพานมิตรภาพไทย - ลาว แห่งที่ 5 (บึงกาฬ - บอลิคำไซ) 28 ต.ค. 65


วันพฤหัสบดีที่ 27 ตุลาคม 2565
นายกฯ ไทยและนายกฯ สปป.ลาว ร่วมวางศิลาฤกษ์ก่อสร้างสะพานมิตรภาพไทย - ลาว แห่งที่ 5 (บึงกาฬ - บอลิคำไซ) 28 ต.ค. 65
.....
พลเอก ประยุทธ์ จันทร์โอชา นายกรัฐมนตรี และ รมว.กห. มีภารกิจเดินทางไป จ.บึงกาฬ เพื่อเป็นประธานร่วมกับ นายพันคำ วิพาวัน นายกรัฐมนตรีสาธารณรัฐประชาธิปไตยประชาชนลาวในพิธีวางศิลาฤกษ์โครงการก่อสร้างสะพานมิตรภาพไทย - ลาว แห่งที่ 5 (บึงกาฬ - บอลิคำไซ) วันศุกร์ที่ 28 ต.ค. 65
.
โครงการดังกล่าว ดำเนินการตามที่นายกรัฐมนตรีทั้งสองฝ่าย ได้เห็นชอบร่วมกันในช่วงที่นายกรัฐมนตรี สปป. ลาวเยือนไทยเมื่อวันที่ 1 - 2 มิ.ย. 65 โดยมีระยะทางกว่า 1.35 กม. แบ่งเป็นฝั่งไทย 0.815 กม. และฝั่งลาว 0.535 กม.
.
โดยนายกฯ จะเดินทางถึงบริเวณพื้นที่ก่อสร้างฯ ประมาณ 09.10 น. และจะลงเรือข้ามแม่น้ำโขงไปยังบริเวณพื้นที่ก่อสร้างฝั่ง สปป.ลาว
.
โอกาสนี้ นายกฯ จะร่วมหารือทวิภาคีร่วมกับนายพันคำ วิพาวัน นายกฯ สปป.ลาว จากนั้นผู้นำทั้งสองประเทศจะร่วมพิธีวางศิลาฤกษ์โครงการก่อสร้างสะพานมิตรภาพฯ แห่งที่ 5 บริเวณเต็นท์ประกอบประกอบพิธีฝั่ง สปป.ลาว
.
คาดว่าการก่อสร้างจะดำเนินการแล้วเสร็จราวเดือน เม.ย. 67 ประโยชน์ที่จะได้รับ เช่น
• เพิ่มทางเลือกในการคมนาคมขนส่งระหว่างไทยกับ สปป. ลาว
• ส่งเสริมความเชื่อมโยงในอนุภูมิภาคระหว่างไทย - ลาว - เวียดนามบนเส้นทางหมายเลข 8 (R8)
• สามารถเชื่อมต่อกับมณฑลกว่างสีของจีนได้สะดวกยิ่งขึ้น
.
อ่านเพิ่มเติม คลิก https://www.thaigov.go.th/news/contents/details/60940
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/60945