รัฐบาลไทย-ข่าวทำเนียบรัฐบาล-เตือน! ร้านธงฟ้า หากเอาเปรียบผู้บริโภค พบการกระทำผิด ต้องโทษทั้งจำและปรับ ปชช. แจ้ง – ร้องเรียนได้ที่ 1569


วันพุธที่ 7 กันยายน 2565
เตือน! ร้านธงฟ้า หากเอาเปรียบผู้บริโภค พบการกระทำผิด ต้องโทษทั้งจำและปรับ ปชช. แจ้ง – ร้องเรียนได้ที่ 1569
.....
ประเด็นร้านธงฟ้าราคาประหยัดพัฒนาเศรษฐกิจท้องถิ่น (ร้านธงฟ้า) บางแห่ง มีพฤติกรรมเอาเปรียบผู้บริโภคนั้น ปัจจุบัน กรมการค้าภายใน ก.พาณิชย์ ได้ติดตามตรวจสอบพบว่าร้านธงฟ้าที่ถูกร้องเรียน และถูกเพิกถอนสิทธิไปแล้ว 121 ราย
.
สำหรับพฤติกรรมที่เข้าข่ายเอาเปรียบผู้บริโภค :
• รับแลกวงเงินในบัตรสวัสดิการแห่งรัฐเป็นเงินสด
• คิดค่าบริการกับลูกค้าที่ชำระค่าสินค้าด้วยบัตรสวัสดิการแห่งรัฐ (หักหัวคิว)
• จำหน่ายสินค้าให้ “ผู้ใช้สิทธิคนละครึ่ง” ในราคาสูงกว่าลูกค้าที่ชำระด้วยเงินสด
• ไม่ปิดป้ายแสดงราคาจำหน่ายสินค้า
.
หากถูกตรวจสอบและพบว่ามีการกระทำผิด :
• ดำเนินคดี ตามมาตรา 29 มีโทษจำคุกไม่เกิน 7 ปี ปรับไม่เกิน 1.4 แสนบาท หรือทั้งจำทั้งปรับ
• กรณีไม่ปิดป้ายแสดงราคา จำหน่าย มีโทษปรับไม่เกิน 1 หมื่นบาท
• ถูกเพิกถอนสิทธิการเป็นร้านธงฟ้าราคาประหยัดพัฒนาเศรษฐกิจท้องถิ่น
• ถูกตัดสิทธิการรับชำระเงินจากบัตรสวัสดิการแห่งรัฐ
.
ประชาชนที่พบเห็น/ประสบปัญหาร้านค้ามีพฤติกรรม “เอาเปรียบผู้บริโภค” ร้องเรียนได้ที่ สายด่วนกรมการค้าภายใน 1569, สำนักงานพาณิชย์จังหวัดทั่วประเทศ หรือ [email protected]
.
อ่านเพิ่มเติม คลิก https://www.thaigov.go.th/news/contents/details/58872
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/58949