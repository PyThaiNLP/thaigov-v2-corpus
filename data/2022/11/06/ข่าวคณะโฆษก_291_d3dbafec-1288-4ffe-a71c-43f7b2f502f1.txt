รัฐบาลไทย-ข่าวทำเนียบรัฐบาล-'ทิพานัน' เชื่อ 'พลเอก ประยุทธ์' เคารพคำวินิจฉัยของศาลรัฐธรรมนูญ เพราะมาจากการเลือกตั้ง และย้ำไม่ว่าผลออกมาอย่างไรขอคนไทยสามัคคี


วันศุกร์ที่ 30 กันยายน 2565
พิมพ์
'ทิพานัน' เชื่อ 'พลเอก ประยุทธ์' เคารพคำวินิจฉัยของศาลรัฐธรรมนูญ เพราะมาจากการเลือกตั้ง และย้ำไม่ว่าผลออกมาอย่างไรขอคนไทยสามัคคี
'ทิพานัน' เชื่อ 'พลเอก ประยุทธ์' เคารพคำวินิจฉัยของศาลรัฐธรรมนูญ เพราะมาจากการเลือกตั้ง และย้ำไม่ว่าผลออกมาอย่างไรขอคนไทยสามัคคี
วันที่ 30 กันยายน 2565 น.ส.ทิพานัน ศิริชนะ รองโฆษกประจำสำนักนายกรัฐมนตรี กล่าวถึงกรณีที่ศาลรัฐธรรมนูญจะมีคำวินิจฉัยปัญหาข้อกฎหมายในประเด็นว่าความเป็นรัฐมนตรีของนายกรัฐมนตรีของ พล.อ. ประยุทธ์ จันทร์โอชา สิ้นสุดลงตามรัฐธรรมนูญ มาตรา 170 วรรคสอง ประกอบมาตรา 158 วรรค 4 ในวันนี้ว่า ตลอดระยะเวลาการทำงาน พล.อ.ประยุทธ์ จันทร์โอชา ในฐานะนายกรัฐมนตรีที่เป็นหัวหน้ารัฐบาล ใช้อำนาจฝ่ายบริหารที่เคารพอำนาจอธิปไตยซึ่งประกอบด้วยฝ่ายนิติบัญญัติ ฝ่ายบริหาร และฝ่ายตุลาการ เชื่อว่าท่านน้อมรับและเคารพคำวินิจฉัยของศาลรัฐธรรมนูญ ไม่ว่าจะมีผลออกมาอย่างไร เนื่องจากท่านเป็นนายกฯ ที่มาจากการเลือกตั้งตามรัฐธรรมนูญ 2560 และยึดมั่นในระบอบประชาธิปไตยอันมีพระมหากษัตริย์ทรงเป็นประมุข
“ในช่วงเวลาที่ผ่านมา พล.อ.ประยุทธ์ ย้ำมาโดยตลอดว่าขอให้ทุกคนเคารพคำวินิจฉัยของศาลไม่ว่าจะออกมาอย่างไร เพราะกฎหมายและกระบวนการยุติธรรมเป็นกลไกสำคัญของประเทศชาติ ที่จะทำให้สังคมเกิดความสงบสุข ขอให้คนไทยทุกคนสามัคคีกันไว้  คำนึงถึงความสงบร่มเย็น อันจะเป็นประโยชน์ของประเทศชาติ ที่ทุกคนสามารถมีส่วนร่วมทั้งในปัจจุบันและในอนาคตได้” น.ส.ทิพานัน กล่าว
.........................

ที่มา : https://www.thaigov.go.th/news/contents/details/59866