รัฐบาลไทย-ข่าวทำเนียบรัฐบาล-ครม. อนุมัติงบกลาง 297 ลบ. จ่ายค่าจัดการศพผู้สูงอายุ 3,000 บ./ราย กว่า 9.3 หมื่นคน


วันพฤหัสบดีที่ 8 กันยายน 2565
ครม. อนุมัติงบกลาง 297 ลบ. จ่ายค่าจัดการศพผู้สูงอายุ 3,000 บ./ราย กว่า 9.3 หมื่นคน
.....
ที่ประชุม ครม. (6 ก.ย. 65) อนุมัติงบกลางปี 65 วงเงิน 279.38 ล้านบาท เพื่อเป็นเงินสนับสนุนค่าจัดการศพผู้สูงอายุตามประเพณีรายละ 3,000 บ. เพิ่มเติมในช่วงเดือน ต.ค. 64 - พ.ค. 65 จำนวน 93,127 ราย ซึ่งคุณสมบัติผู้สูงอายุที่จะได้รับเงินค่าจัดการศพฯ มีดังนี้
.
1.อายุเกิน 60 ปีบริบูรณ์ขึ้นไป สัญชาติไทย
2.เป็นผู้มีบัตรสวัสดิการแห่งรัฐ หรือมีคุณสมบัติตามเกณฑ์บัตรสวัสดิการแห่งรัฐ โดยจะต้องมีหนังสือรับรองตามที่กรมกิจการผู้สูงอายุกำหนด
3.อยู่ในศูนย์พัฒนาการจัดสวัสดิการสังคมผู้สูงอายุ สถานสงเคราะห์ ดูแล คุ้มครอง หรือสถานใด ๆ ของรัฐ - อปท. ที่ดำเนินการจัดการศพตามประเพณี
.
ผู้ยื่นคำขอ (ครอบครัว ญาติผู้รับผิดชอบจัดการศพ) จะต้องยื่นคำขอในท้องที่ตามทะเบียนบ้านของผู้สูงอายุ (สำนักงานเขต/ พม. จังหวัด/ ที่ว่าการอำเภอ/ เทศบาล/ อบต.) ภายใน 6 เดือน นับตั้งแต่วันที่ออกใบมรณบัตร พร้อมเอกสารสำคัญ เช่น ใบมรณบัตร บัตรสวัสดิการแห่งรัฐของผู้สูงอายุหรือหนังสือรับรอง บัตรประชาชน สมุดบัญชีหรือเลขที่บัญชีธนาคารของผู้ยื่นคำขอ แบบคำขอรับเงินสงเคราะห์และรับรองผู้รับผิดชอบในการจัดการศพผู้สูงอายุตามประเพณี (ศผส.01) หรือ (ศผส.02) แล้วแต่กรณี ฯลฯ
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/58979