รัฐบาลไทย-ข่าวทำเนียบรัฐบาล-ครม. เคาะวันหยุดราชการกรณีพิเศษ 16 - 18 พ.ย. 65 ช่วงการประชุม APEC 2022 เฉพาะ 3 จังหวัด ในเขตกรุงเทพฯ จ.นนทบุรี และ จ.สมุทรปราการ


วันพุธที่ 5 ตุลาคม 2565
ครม. เคาะวันหยุดราชการกรณีพิเศษ 16 - 18 พ.ย. 65 ช่วงการประชุม APEC 2022 เฉพาะ 3 จังหวัด ในเขตกรุงเทพฯ จ.นนทบุรี และ จ.สมุทรปราการ
.....
ที่ประชุม ครม. (5 ต.ค. 65) เห็นชอบกำหนดให้วันที่ 16 - 18 พ.ย. 65 เป็นวันหยุดราชการกรณีพิเศษ เฉพาะในเขตกรุงเทพมหานคร จ.นนทบุรี และ จ.สมุทรปราการ ในช่วงการประชุมความร่วมมือทางเศรษฐกิจในเอเชีย - แปซิฟิก (APEC 2022) และการประชุมที่เกี่ยวข้อง ที่ประเทศไทยเป็นเจ้าภาพ ซึ่งมีประเทศสมาชิก 21 เขตเศรษฐกิจเข้าร่วมการประชุมครั้งนี้
.
การกำหนดวันหยุดพิเศษนี้ เพื่อบรรเทาปัญหาด้านการจราจร อำนวยความสะดวกในการเดินทางของผู้เข้าร่วมประชุม รวมทั้งเพื่อให้การอารักขาและรักษาความปลอดภัยผู้นำเขตเศรษฐกิจเอเปคเป็นไปด้วยความเรียบร้อยและมีประสิทธิภาพสูงสุด
.
ในส่วนของสถาบันการเงินและสถาบันการเงินเฉพาะกิจ ธนาคารแห่งประเทศไทย ให้เป็นวันทำการตามปกติ และขอความร่วมมือให้หน่วยงานที่ไม่ได้ให้บริการประชาชนหรือไม่ใช่ส่วนงานที่มีความสําคัญต่อระบบสถาบันการเงิน เน้นการทำงานที่บ้าน (WFH) ขณะที่รัฐวิสาหกิจแต่ละแห่ง ภาคเอกชน และกระทรวงแรงงาน ให้พิจารณาความเหมาะสม ไม่ให้เกิดความเสียหายต่อราชการ หรือกระทบต่อการให้บริการประชาชน
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/60105