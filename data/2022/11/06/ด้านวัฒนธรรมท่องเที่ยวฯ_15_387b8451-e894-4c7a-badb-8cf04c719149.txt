รัฐบาลไทย-ข่าวทำเนียบรัฐบาล-วธ.เตรียมผุดเว็บไซต์ “Thai Fabric Wisdom” แหล่งคลังผ้าไทยบนโลกออนไลน์  ใช้เทคโนโลยีดิจิทัลล้ำสมัย ยกระดับ Soft Power ผ้าไทยสร้างมูลค่า เพิ่มขีดความสามารถการแข่งขันระดับนานาชาติ


วันศุกร์ที่ 9 กันยายน 2565
วธ.เตรียมผุดเว็บไซต์ “Thai Fabric Wisdom” แหล่งคลังผ้าไทยบนโลกออนไลน์  ใช้เทคโนโลยีดิจิทัลล้ำสมัย ยกระดับ Soft Power ผ้าไทยสร้างมูลค่า เพิ่มขีดความสามารถการแข่งขันระดับนานาชาติ
วธ.เตรียมผุดเว็บไซต์ “Thai Fabric Wisdom” แหล่งคลังผ้าไทยบนโลกออนไลน์  ใช้เทคโนโลยีดิจิทัลล้ำสมัย ยกระดับ Soft Power ผ้าไทยสร้างมูลค่า เพิ่มขีดความสามารถการแข่งขันระดับนานาชาติ
วธ.เตรียมผุดเว็บไซต์ “Thai Fabric Wisdom” แหล่งคลังผ้าไทยบนโลกออนไลน์  ใช้เทคโนโลยีดิจิทัลล้ำสมัย ยกระดับ Soft Power ผ้าไทยสร้างมูลค่า เพิ่มขีดความสามารถการแข่งขันระดับนานาชาติ
นายอิทธิพล คุณปลื้ม รัฐมนตรีว่าการกระทรวงวัฒนธรรม กล่าวว่า กระทรวงวัฒนธรรม (วธ.) มีนโยบายขับเคลื่อนยกระดับการบริหารจัดการงานวัฒนธรรม ส่งเสริมให้มีองค์ความรู้และสถิติทางวัฒนธรรมในรูปแบบฐานข้อมูลขนาดใหญ่ มุ่งสู่การเป็นรัฐบาลดิจิทัล และมีการยกระดับ Soft Power ความเป็นไทยในระดับสากล ผ่านสื่อ คอนเทนส์ และกิจกรรมศิลปวัฒนธรรมทั้งในและต่างประเทศ สร้างการรับรู้และจดจำด้วยการประชาสัมพันธ์ประเทศไทยผ่านสื่อสมัยใหม่ ประกอบกับรัฐบาลประกาศให้วันที่ 12 สิงหาคม ของทุกปี เป็นวันผ้าแห่งชาติ วธ.ได้โครงการจัดทำและพัฒนาระบบสารสนเทศภูมิปัญญาผ้าไทย เป็นระบบเว็บไซต์ และ Content ที่ทันสมัย นำเข้าและจัดเก็บข้อมูลยังคลังผ้าไทยและการแต่งกายของชาติไทย ยกระดับและขยายโอกาสการสร้างรายได้ให้แก่ประชาชนให้เข้าถึงธุรกิจโลกยุคใหม่ สร้างมูลค่าให้กับเศรษฐกิจวัฒนธรรมผ้าไทยนำไปสู่ความยั่งยืน นำทุนทางวัฒนธรรมมาขับเคลื่อนเศรษฐกิจด้วยเทคโนโลยีดิจิทัล เกิดการสร้างมูลค่าเพิ่มและปฏิรูปการส่งเสริมกิจการผ้าไทย นำไปสู่การเพิ่มขีดความสามารถในการแข่งขันในระดับนานาชาติ และก้าวขึ้นสู่การเป็นผู้นำวัฒนธรรมด้านลายผ้าบนออนไลน์ระบบเศรษฐกิจวัฒนธรรมใหม่ในเวทีโลก
รมว.วธ. กล่าวอีกว่า โครงการจัดทำและพัฒนาระบบสารสนเทศภูมิปัญญาผ้าไทย เป็นระบบเว็บไซต์เป็นการจัดทำฐานข้อมูลคลังผ้าไทยและการแต่งกายไทย ที่มุ่งเน้นจัดเก็บลวดลายลักษณะของผ้าไทยจากทุกยุคทุกสมัย ทุกจังหวัด มานำเสนอบนเว็บไซต์ “Thai Fabric Wisdom”  ที่มุ่งเน้นหลักการทันโลกตลอดเวลา เป็นเครื่องมืออำนวยความสะดวกแก่ผู้ประกอบการในการทำงานตลาดออนไลน์ง่ายขึ้น มีเนื้อหาที่เป็นเทคโนโลยีทันสมัยสร้างสรรค์สวยงาม เชื่อมโยงข้อมูลต่างๆ โดยคำนึงถึงการพัฒนา และรองรับการปรับปรุง การเชื่อมโยงกับระบบอื่นๆ โดยเฉพาะการเชื่อมโยงข้อมูลรับส่งข้อมูลใหญ่จากศูนย์ข้อมูลใหญ่ของกระทรวงวัฒนธรรม (M-culture Big Data) และรองรับการรับส่งข้อมูลกับแพลตฟอร์มเศรษฐกิจวัฒนธรรมใหม่ โดยมีบทบาทสำคัญในการนำเสนอข้อมูล สาระประโยชน์ อาทิ พระราชปณิธานของ สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ในการอนุรักษ์และส่งเสริมการใช้ผ้าไทย , มาตรฐานผ้าไทย-ตรานกยูงพระราชทาน , ชุดไทยพระราชนิยม/เสื้อพระราชทาน , วิวัฒนาการผ้าไทย , ประเภทของผ้าไทย , การเลือกใช้เลือกใส่ผ้าไทย , การดูแลรักษา , นวัตกรรมผ้าไหมไทยในปัจจุบัน , ผ้าไทยลายอัตลักษณ์ที่โดดเด่นของแต่ละจังหวัด , ผ้าไทยในเวทีโลก หรือ ผ้าไทยสู่สากล , ข้อมูล CPOT ผ้าหรือผลิตภัณฑ์ที่เกี่ยวข้องแต่ละจังหวัด ข้อมูลผู้ประกอบการ ,พิพิธภัณฑ์ผ้าไทยในประเทศไทย และวีดิทัศน์องค์ความรู้/กิจกรรมที่เกี่ยวข้อง ฯลฯ ซึ่งการพัฒนาศูนย์ข้อมูลใหญ่ของกระทรวงวัฒนธรรม (M-culture Big Data) ในครั้งนี้เป็นการต่อยอดและสร้างมูลค่าทางเศรษฐกิจ ที่ขับเคลื่อนโดยการใช้ระบบสารสนเทศ เพื่อสนับสนุนการปฏิบัติงานของเจ้าหน้าที่สำนักงานปลัดกระทรวงวัฒนธรรม สู่การเป็นองค์กรดิจิทัลอีกด้วย
///

ที่มา : https://www.thaigov.go.th/news/contents/details/59043