รัฐบาลไทย-ข่าวทำเนียบรัฐบาล-พลเอก ประวิตรฯ ปลื้ม ชาวสุไหงโก-ลก แห่ต้อนรับ มอบกุหลาบ ขอถ่ายรูป-บอกรักลุงป้อม อวยพรให้เป็นนายกรัฐมนตรี ขณะเจ้าตัวบอกรักชาวสุไหงโก-ลก


วันจันทร์ที่ 19 กันยายน 2565
พิมพ์
พลเอก ประวิตรฯ ปลื้ม ชาวสุไหงโก-ลก แห่ต้อนรับ มอบกุหลาบ ขอถ่ายรูป-บอกรักลุงป้อม อวยพรให้เป็นนายกรัฐมนตรี ขณะเจ้าตัวบอกรักชาวสุไหงโก-ลก
พลเอก ประวิตรฯ ปลื้ม ชาวสุไหงโก-ลก แห่ต้อนรับ มอบกุหลาบ ขอถ่ายรูป-บอกรักลุงป้อม อวยพรให้เป็นนายกรัฐมนตรี ขณะเจ้าตัวบอกรักชาวสุไหงโก-ลก
นางสาวทิพานัน ศิริชนะ รองโฆษกประจำสำนักนายกรัฐมนตรี เปิดเผยว่า วันนี้ (19 กันยายน 2565) เวลา 16.30 น. ณ ด่านพรมแดนสุไหงโก-ลก อ.สุไหงโก-ลก จ.นราธิวาส พลเอก ประวิตร วงษ์สุวรรณ รองนายกรัฐมนตรี พบปะกับประชาชนชาวนราธิวาสกว่า 3,000 คน จาก 10 อำเภอ ที่มาให้การต้อนรับ พร้อมชูป้ายรูปสัญลักษณ์มินิฮาร์ท ระบุข้อความ “ท่านประวิตร วงษ์สุวรรณ” และตะโกน “เรารักลุงป้อม” ขณะที่บางคนได้นำดอกกุหลาบมามอบให้กำลังใจ ขอถ่ายรูป พร้อมบอกรักลุงป้อมขอให้ลุงป้อมได้เป็นนายกรัฐมนตรี ขณะเดียวกันได้มีหญิงสูงวัยเข้าสวมกอด พลเอก ประวิตรฯ ด้วยความดีใจ และบอกด้วยว่า ขอให้ พลเอก ประวิตรฯ มีแต่รอยยิ้ม
โดย พลเอก ประวิตรฯ  กล่าวกับประชาชนว่า รักทุกคนนะครับ ตนในฐานะประธาน กพต. พร้อมด้วยรัฐมนตรีหลายคน และรัฐบาลยินดีมาร่วมทำประโยชน์เพื่อประชาชน ซึ่งวันนี้โครงการของรัฐบาลมีความก้าวหน้าชัดเจนเป็นอย่างยิ่ง ในเรื่องของการพัฒนาเศรษฐกิจ มีผลงานพัฒนาที่ก้าวหน้าชัดเจน เช่น  การพัฒนาเศรษฐกิจ ได้แก่ ส่งเสริมการเลี้ยงวัว การแก้ไขการว่างงานช่วงโควิด-19 การปลูกพืช อาหารสัตว์ และการบริหารจัดการไฟฟ้ายั่งยืน การพัฒนาสังคมที่สำคัญ ได้แก่ สนับสนุนอาหาร ให้โรงเรียนตาดีกา และโรงเรียนพระพุทธศาสนา แก้ไขภาวะโภชนาการต่ำในเด็ก เและแก้ไขปัญหาครัวเรือนยากจนอย่างยั่งยืน การส่งเสริมอัตลักษณ์พื้นที่ ได้แก่ จัดตั้งสถาบันภาษานานาชาติ 6 ภาษา และปฏิทินประเพณี 12 เดือน การพัฒนาทรัพยากรมนุษย์ ได้แก่ ห้องเรียนวิทยาศาสตร์ และโรงเรียนเทคโนโลยีและนวัตกรรม จังหวัดชายแดนภาคใต้
การพัฒนาแหล่งท่องเที่ยว ได้แก่ Sky Walk อัยเยอร์เวง น้ำพุร้อนนากอ อุโมงค์ปิยะมิตร แห่งที่ 2 และการแข่งขัน เบตง เทรล เป็นต้น การแก้ไขความเดือดร้อนของประชาชน ได้แก่ การบริหารจัดการน้ำ การบริหารจัดการด่านชายแดน และแก้ไขปัญหาที่ดินทำกิน นำระบบเทคโนโลยีมาบริหารพื้นที่ ได้แก่ กล้องตรวจจับอัจฉริยะ เสาไฟฟ้า รองรับการคมนาคมอัจฉริยะ และติดตั้งระบบ WI-FI พื้นที่เศรษฐกิจ การพัฒนาตามความจำเป็นของพื้นที่ ได้แก่ การปรับปรุงแหล่งเรียนรู้ มัสยิด 300 ปี พัฒนาทักษะงานบริการ รองรับงานในซาอุดีอาระเบีย ส่งเสริมผู้นำศาสนา การยกระดับสนามบินจังหวัดนราธิวาส
พลเอก ประวิตรฯ มอบหมายให้ส่วนราชการดำเนินการ เพื่อนำเข้าสู่การพิจารณา กพต. เร่งด่วน ได้แก่ การพัฒนาหมู่บ้านและชุมชน โดยกำนัน ผู้ใหญ่บ้าน ผู้นำชุมชน เป็นแกนนำ การส่งเสริมภาคประชาสังคม และประชาชน การจัดตั้งสถาบันพัฒนาผู้นำศาสนา การก่อสร้างสะพานข้ามแม่น้ำโก-ลก แห่งที่ 2 และสะพานข้ามแม่น้ำโก-ลก อำเภอตากใบ การแก้ไขปัญหาแรงงานต้มยำกุ้ง ในประเทศมาเลเซีย การจัดตั้งอุทยานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสทรงเจริญพระชนมพรรษาครบ 72 พรรษา ในปี 2568
พลเอก ประวิตรฯ ย้ำ ทุกเรื่องเป็นความห่วงใย และปรารถนาดีของรัฐบาล และถือเป็นเรื่องสำคัญที่ กพต. ดำเนินการเพื่อประชาชนทุกภาคส่วน ขอขอบคุณทุกคนที่มาร่วมกันต้อนรับอย่างอบอุ่น และขอให้ช่วยกันบอกต่อพี่น้องประชาชนให้ได้รับข้อมูลข่าวสารที่เป็นประโยชน์

ที่มา : https://www.thaigov.go.th/news/contents/details/59429