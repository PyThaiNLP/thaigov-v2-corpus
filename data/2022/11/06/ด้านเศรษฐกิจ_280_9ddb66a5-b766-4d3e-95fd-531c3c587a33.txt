รัฐบาลไทย-ข่าวทำเนียบรัฐบาล-รฟม. และ BEM ร่วมรณรงค์ลดภาวะโลกร้อนในกิจกรรม “World Car Free Day 2022” 


วันพุธที่ 21 กันยายน 2565
รฟม. และ BEM ร่วมรณรงค์ลดภาวะโลกร้อนในกิจกรรม “World Car Free Day 2022”
“Car Free Day 2022” จักรยานพับได้ ใช้รถไฟฟ้า MRT ฟรี !!
การรถไฟฟ้าขนส่งมวลชนแห่งประเทศไทย (รฟม.) กระทรวงคมนาคม และ บริษัท ทางด่วนและรถไฟฟ้ากรุงเทพ จำกัด (มหาชน) (BEM) ร่วมรณรงค์ลดภาวะโลกร้อนในกิจกรรม “World Car Free Day 2022” เพื่อช่วยลดปัญหาการจราจร รักษาสิ่งแวดล้อม และส่งเสริมให้ประชาชนหันมาใช้ระบบขนส่งมวลชน ด้วยการยกเว้นค่าโดยสารสำหรับผู้ที่นำรถจักรยานชนิดพับได้ มาใช้บริการในระบบรถไฟฟ้ามหานคร สายเฉลิมรัชมงคล (MRT สายสีน้ำเงิน) และสายฉลองรัชธรรม (MRT สายสีม่วง) ในวันพฤหัสบดีที่ 22 กันยายน 2565 ตลอดระยะเวลาการให้บริการ ทั้งนี้ สามารถติดต่อขอรับคูปองเดินทางฟรีได้ที่ห้องออกบัตรโดยสารทุกสถานีของรถไฟฟ้าทั้ง 2 สาย
สอบถามรายละเอียดเพิ่มเติมได้ที่ ศูนย์บริการข้อมูล โทร. 0 2624 5200 และติดตามข้อมูลข่าวสาร รฟม. ได้ที่เว็บไซต์  รฟม. www.mrta.co.th เฟซบุ๊กแฟนเพจการรถไฟฟ้าขนส่งมวลชนแห่งประเทศไทยหรือ Call Center รฟม. โทร.0 2716 4044
“30 ปี รฟม. เชื่อมต่อเส้นทางสู่ความยั่งยืน Completing Connection, Mission for All”

ที่มา : https://www.thaigov.go.th/news/contents/details/59510