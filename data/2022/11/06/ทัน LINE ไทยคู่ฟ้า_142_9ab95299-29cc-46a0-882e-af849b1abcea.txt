รัฐบาลไทย-ข่าวทำเนียบรัฐบาล-เตือน! พายุเซินกา ขึ้นฝั่งเวียดนามแล้ว กระทบไทยฝนตกหนักเพิ่ม เฝ้าระวังฝนตกสะสม


วันจันทร์ที่ 17 ตุลาคม 2565
เตือน! พายุเซินกา ขึ้นฝั่งเวียดนามแล้ว กระทบไทยฝนตกหนักเพิ่ม เฝ้าระวังฝนตกสะสม
.....
กรมอุตุนิยมวิทยา เผยเส้นทางพายุโซนร้อน “เซินกา” (SONCA) ขึ้นฝั่งเวียดนามแล้ว มีแนวโน้มอ่อนกำลังลงรวดเร็วเป็นพายุดีเปรสชันและหย่อมความกดอากาศต่ำกำลังแรง ทำให้ภาคตะวันออกเฉียงเหนือ ภาคตะวันออก ภาคกลางรวมทั้งกรุงเทพมหานครและปริมณฑล มีฝนเพิ่มขึ้น โดยมีฝนตกหนักบางแห่งกับมีลมแรงในบริเวณจังหวัดสกลนคร นครพนม กาฬสินธุ์ มุกดาหาร มหาสารคาม ร้อยเอ็ด ยโสธร อำนาจเจริญ บุรีรัมย์ สุรินทร์ ศรีสะเกษ และอุบลราชธานี ประกอบกับร่องมรสุมพาดผ่านภาคใต้ตอนกลาง ทำให้ภาคใต้มีฝนตกต่อเนื่องและมีฝนตกหนักบางแห่งในระยะนี้
.
ขอให้ประชาชนบริเวณดังกล่าวระวังอันตรายจากลมแรง ฝนตกหนักและฝนที่ตกสะสมซึ่งอาจทำให้เกิดน้ำท่วมฉับพลันและน้ำป่าไหลหลากโดยเฉพาะพื้นที่ลาดเชิงเขาใกล้ทางน้ำไหลผ่านและพื้นที่ลุ่มไว้ด้วย
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/60508