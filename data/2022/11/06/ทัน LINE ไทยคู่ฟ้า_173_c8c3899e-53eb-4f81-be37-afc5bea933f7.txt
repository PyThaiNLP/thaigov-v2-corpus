รัฐบาลไทย-ข่าวทำเนียบรัฐบาล-ไทยเตรียมยื่นขอคืนสถานภาพ “ปลอดกาฬโรคแอฟริกาในม้า” ต่อองค์การสุขภาพสัตว์โลก หนุนจัดแข่งขันม้าระดับนานาชาติ


วันอังคารที่ 25 ตุลาคม 2565
ไทยเตรียมยื่นขอคืนสถานภาพ “ปลอดกาฬโรคแอฟริกาในม้า” ต่อองค์การสุขภาพสัตว์โลก หนุนจัดแข่งขันม้าระดับนานาชาติ
.....
จากเหตุการณ์การแพร่ระบาด “กาฬโรคแอฟริกาในม้า” ในประเทศไทยราวเดือนมี.ค. 63 ส่งผลให้สัตว์ป่วยสะสม 610 ตัว และตายสะสม 568 ตัว ซึ่งช่วงเวลาที่ผ่านมา กรมปศุสัตว์และหน่วยงานภาคีเครือข่ายได้ดำเนินการเฝ้าระวัง ควบคุม และป้องกันโรคได้อย่างมีประสิทธิภาพจนทำให้พบโรคครั้งสุดท้ายเมื่อ 10 ก.ย. 63
.
ปัจจุบันประเทศไทย “ไม่มีรายงาน” พบกาฬโรคแอฟริกาในม้ามากกว่า 2 ปีแล้ว ซึ่งหน่วยงานที่เกี่ยวข้องกำลังเตรียมงานระยะที่ 3 ซึ่งเป็นระยะขอคืนสถานภาพปลอดโรคตามแผนปฏิบัติการกำจัดกาฬโรคแอฟริกาในม้า เพื่อคืนสถานภาพปลอดโรคจากองค์การสุขภาพสัตว์โลก โดยตั้งเป้าหมายที่จะดำเนินการให้ได้สถานภาพปลอดโรคภายในปี 66
.
ซึ่งการปลอดโรคดังกล่าว จะทำให้สามารถเคลื่อนย้ายม้าระหว่างประเทศได้ตามปกติ ส่งเสริมอุตสาหกรรมการค้าและการส่งออกม้า เพิ่มรายได้ต่ออุตสาหกรรมการส่งออกม้า ส่งเสริมกิจกรรมการแข่งขันม้าในประเทศทุกประเภททั้งระดับประเทศและระดับนานาชาติ อันจะส่งผลต่อการสร้างอาชีพและรายได้ให้กับบุคลากรทุกภาคส่วน
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/60857