รัฐบาลไทย-ข่าวทำเนียบรัฐบาล-สถาบันการบินพลเรือน เปิดรับสมัครหลักสูตรประกาศนียบัตรวิชาชีพ สาขาวิชาเตรียมวิศวกรรมการบิน สำหรับนักเรียนระดับมัธยมศึกษาตอนต้น


วันจันทร์ที่ 10 ตุลาคม 2565
สถาบันการบินพลเรือน เปิดรับสมัครหลักสูตรประกาศนียบัตรวิชาชีพ สาขาวิชาเตรียมวิศวกรรมการบิน สำหรับนักเรียนระดับมัธยมศึกษาตอนต้น
...
สถาบันการบินพลเรือน เปิดรับสมัครหลักสูตรประกาศนียบัตรวิชาชีพ สาขาวิชาเตรียมวิศวกรรมการบิน สำหรับนักเรียนระดับมัธยมศึกษาตอนต้น
สถาบันการบินพลเรือน รัฐวิสาหกิจในสังกัดกระทรวงคมนาคม กองวิชาวิศวกรรมการบิน สถาบันการบินพลเรือน เปิดรับสมัครนักศึกษาใหม่ หลักสูตรประกาศนียบัตรวิชาชีพ สาขาวิชาเตรียมวิศวกรรมการบิน เปิดโอกาสให้นักเรียนระดับมัธยมศึกษาตอนต้น ได้พัฒนาทักษะ และความรู้พื้นฐานทางด้านวิศวกรรมการบิน สามารถต่อยอดประกอบอาชีพในอุตสาหกรรมการบินในอนาคต เป็นหลักสูตรสองภาษา (ฐานวิทยาศาสตร์และเทคโนโลยีการบิน) เทียบวุฒิการศึกษาต่างประเทศ (GED)
โดยคุณสมบัติของผู้สมัคร ต้องเป็นผู้ที่สำเร็จการศึกษาในระดับมัธยมศึกษาตอนต้น (มัธยมศึกษาปีที่ 3) หรือเทียบเท่า
รอบโควตา Quota แบ่งออกเป็น 2 ประเภท ได้แก่
1.1 ประเภทที่ 1 โครงการโควตาเรียนดี
1.2 ประเภทที่ 2 โครงการส่งเสริมการศึกษาต่อในสถาบันการบินพลเรือนสำหรับสถานประกอบการ (เปิดรับสมัครตั้งแต่วันที่ 11 ตุลาคม - 1 ธันวาคม 2565)
สำหรับผู้ที่สนใจ สามารถติดตามรายละเอียดและสมัครได้ผ่านทางระบบออนไลน์ที่เว็บไซต์ www.catc.or.th หรือสมัครได้ด้วยตนเองที่อาคารศูนย์พัฒนาบุคลากรด้านการบิน ชั้น G แผนกทะเบียนและวัดผล ติดต่อสอบถามรายละเอียดเพิ่มเติมได้ที่ แผนกสื่อสารองค์กร โทร. 0 2272 5741 - 4 ต่อ 3620 3621 2210 2220 หรือ Inbox Facebook : catcthailand

ที่มา : https://www.thaigov.go.th/news/contents/details/60284