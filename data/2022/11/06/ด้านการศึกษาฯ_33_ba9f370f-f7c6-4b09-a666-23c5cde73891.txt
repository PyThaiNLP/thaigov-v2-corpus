รัฐบาลไทย-ข่าวทำเนียบรัฐบาล-ในหลวง โปรดเกล้าฯ เจ้าฟ้าพัชรกิติยาภา เสด็จพระราชดำเนินแทนพระองค์ไปพระราชทานปริญญาบัตร มรภ.ศรีสะเกษ ประจำปีการศึกษา 2560-2562


วันพุธที่ 5 ตุลาคม 2565
ในหลวง โปรดเกล้าฯ เจ้าฟ้าพัชรกิติยาภา เสด็จพระราชดำเนินแทนพระองค์ไปพระราชทานปริญญาบัตร มรภ.ศรีสะเกษ ประจำปีการศึกษา 2560-2562
ในหลวง โปรดเกล้าฯ เจ้าฟ้าพัชรกิติยาภา เสด็จพระราชดำเนินแทนพระองค์ไปพระราชทานปริญญาบัตร มรภ.ศรีสะเกษ ประจำปีการศึกษา 2560-2562
วันที่ 26 กันยายน 2565 พระบาทสมเด็จพระเจ้าอยู่หัว ทรงพระกรุณาโปรดเกล้าฯ ให้ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา เสด็จแทนพระองค์ พระราชทานปริญญาบัตรแก่บัณฑิตผู้สำเร็จการศึกษาจากมหาวิทยาลัยราชภัฏศรีสะเกษ ประจำปีการศึกษา 2560-2562 ณ หอประชุมมหาวชิราลงกรณ มหาวิทยาลัยราชภัฎสกลนคร เวลา 10.00 น. มีผู้เข้ารับพระราชทานปริญญาบัตร ระดับปริญญาตรี จำนวนทั้งสิ้น 1,222 คน ระดับปริญญาโท 18 คน รวมทั้งสิ้น 1,240 คน ซึ่งตั้งแต่วันที่ 17 - 26 กันยายน 2565 มีผู้สำเร็จการศึกษาจากมหาวิทยาลัยราชภัฏเขตภาคดะวันออกเฉียงเหนือที่เข้ารับพระราชทานปริญญาบัตร จำนวนทั้งสิ้น 25,971 คน ในการนี้ ศาสตราจารย์พิเศษ ดร.เอนก เหล่าธรรมทัศน์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม พร้อมด้วย ศาสตราจารย์ ดร.นายแพทย์สิริฤกษ์ ทรงศิวิไล ปลัดกระทรวงการอุดมศึกษา วิทยาศาสตร์ วิจัยและนวัตกรรม เฝ้ารับเสด็จด้วย

ที่มา : https://www.thaigov.go.th/news/contents/details/60064