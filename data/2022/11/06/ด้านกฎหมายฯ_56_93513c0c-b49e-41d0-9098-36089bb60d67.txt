รัฐบาลไทย-ข่าวทำเนียบรัฐบาล-กระทรวงยุติธรรม โดยกรมคุ้มครองสิทธิและเสรีภาพ พร้อมขับเคลื่อนแผนสิทธิมนุษยชนแห่งชาติ ฉบับที่ ๕ เพื่อลดการละเมิดสิทธิมนุษยชน ทุกด้าน ทุกกลุ่ม


วันจันทร์ที่ 31 ตุลาคม 2565
พิมพ์
กระทรวงยุติธรรม โดยกรมคุ้มครองสิทธิและเสรีภาพ พร้อมขับเคลื่อนแผนสิทธิมนุษยชนแห่งชาติ ฉบับที่ ๕ เพื่อลดการละเมิดสิทธิมนุษยชน ทุกด้าน ทุกกลุ่ม
กระทรวงยุติธรรม โดยกรมคุ้มครองสิทธิและเสรีภาพ พร้อมขับเคลื่อนแผนสิทธิมนุษยชนแห่งชาติ ฉบับที่ ๕ เพื่อลดการละเมิดสิทธิมนุษยชน ทุกด้าน ทุกกลุ่ม
ในวันศุกร์ที่ ๒๘ ตุลาคม ๒๕๖๕ เวลา ๐๙.๓๐ น. นางพงษ์สวาท กายอรุณสุทธิ์ ปลัดกระทรวงยุติธรรม เป็นประธานการประชุมคณะอนุกรรมการประสานความร่วมมือด้านสิทธิมนุษยชนและขับเคลื่อนแผนสิทธิมนุษยชนแห่งชาติ ครั้งที่ ๑/๒๕๖๕ โดยมีนายเรืองศักดิ์ สุวารี  อธิบดีกรมคุ้มครองสิทธิและเสรีภาพ นายเกิดโชค เกษมวงศ์จิตร รองอธิบดีกรมคุ้มครองสิทธิและเสรีภาพ นางบุญภาดา พึ่งบุญ ณ อยุธยา อรุณเบิกฟ้า ผู้อำนวยการกองยุทธศาสตร์และแผนสิทธิมนุษยชนแห่งชาติ นายณัฐพล ด่านจิตร์ตรง ผู้อำนวยการกองส่งเสริมสิทธิและเสรีภาพ พร้อมด้วยผู้แทนจากกระทรวงมหาดไทย กระทรวงคมนาคม สำนักงานอัยการสูงสุด และส่วนราชการที่เกี่ยวข้องกับแผนสิทธิมนุษยชนแห่งชาติ เข้าร่วมฯ ณ ห้องประชุมกระทรวงยุติธรรม ๑๐-๐๘ ชั้น ๑๐ อาคารกระทรวงยุติธรรม และผ่านระบบการประชุมทางไกล (Video Conference)
โดยที่ประชุมได้รับทราบผลการติดตามประเมินผลแผนสิทธิมนุษยชนแห่งชาติ ฉบับที่ ๔ ระยะครึ่งแผน รวมทั้งเห็นชอบแผนการขับเคลื่อนแผนสิทธิมนุษยชนแห่งชาติฉบับที่ ๕ ซึ่งอยู่ระหว่างการเสนอคณะรัฐมนตรีเพื่อพิจารณาให้ความเห็นชอบภายในเดือนพฤศจิกายน ๒๕๖๕ นี้

ที่มา : https://www.thaigov.go.th/news/contents/details/61053