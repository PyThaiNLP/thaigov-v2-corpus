รัฐบาลไทย-ข่าวทำเนียบรัฐบาล-ในหลวง โปรดเกล้าฯ เจ้าฟ้าพัชรกิติยาภา เสด็จพระราชดำเนินแทนพระองค์ไปพระราชทานปริญญาบัตร มรภ.อุบลราชธานี ประจำปีการศึกษา 2560-2562


วันอังคารที่ 4 ตุลาคม 2565
ในหลวง โปรดเกล้าฯ เจ้าฟ้าพัชรกิติยาภา เสด็จพระราชดำเนินแทนพระองค์ไปพระราชทานปริญญาบัตร มรภ.อุบลราชธานี ประจำปีการศึกษา 2560-2562
ในหลวง โปรดเกล้าฯ เจ้าฟ้าพัชรกิติยาภา เสด็จพระราชดำเนินแทนพระองค์ไปพระราชทานปริญญาบัตร มรภ.อุบลราชธานี ประจำปีการศึกษา 2560-2562
เมื่อวันที่ 24 กันยายน 2565 พระบาทสมเด็จพระเจ้าอยู่หัว ทรงพระกรุณาโปรดเกล้าฯ ให้ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา เสด็จแทนพระองค์ พระราชทานปริญญาบัตรแก่บัณฑิตผู้สำเร็จการศึกษาจากมหาวิทยาลัยราชภัฏอุบลราชธานี ประจำปีการศึกษา 2560-2562 ณ หอประชุมมหาวชิราลงกรณ มหาวิทยาลัยราชภัฎสกลนคร รอบแรก เวลา 10.00 น. มีผู้เข้ารับพระราชทานปริญญาบัตร ระดับปริญญาตรี จำนวนทั้งสิ้น 1,103 คน ซึ่งมหาวิทยาลัยราชภัฏอุบลราชธานี มอบปริญญากิตติมศักดิ์แก่ผู้ทรงคุณวุฒิ จำนวน 5 ราย ได้แก่
1. H.E.CHHIT SOKHON ปริญญาบริหารธุรกิจดุษฎีบัณฑิตกิตติมศักดิ์ สาขาวิชาการบริหารทรัพยากรมนุษย์
2. H.E. DR.SOK PRASITH ปริญญาครุศาสตรดุษฎีบัณฑิตกิตติมศักดิ์ สาขาวิชาการบริหารการศึกษา
3. นายสราวุธ เลิศปัญญานุช ปริญญาศิลปกรรมศาสตรดุษฎีบัณฑิตกิตติมศักดิ์ สาขาวิชาดนตรี
4. พันเอก บุณส่ง อักษรศรี ปริญญาวิทยาศาสตรมหาบัณฑิตกิตติมศักดิ์ สาขาวิชาเกษตรศาสตร์
5. นายธนนท์ ราชการดี ปริญญาวิทยาศาสตรมหาบัณฑิตกิตติมศักดิ์ สาขาวิชาเทคโนโลยีวิศวกรรม
และรอบสอง เวลา 13.30 น. มีผู้เข้ารับพระราชทานปริญญาบัตร ระดับปริญญาตรี 1,017 คน ระดับปริญญาโท 36 คน และระดับปริญญาเอก 37 คน รวมทั้งสิ้น 1,090 คน ในการนี้ ศาสตราจารย์พิเศษ ดร.เอนก เหล่าธรรมทัศน์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม พร้อมด้วย ศาสตราจารย์ ดร.นายแพทย์สิริฤกษ์ ทรงศิวิไล ปลัดกระทรวงการอุดมศึกษา วิทยาศาสตร์ วิจัยและนวัตกรรม เฝ้ารับเสด็จด้วย

ที่มา : https://www.thaigov.go.th/news/contents/details/60012