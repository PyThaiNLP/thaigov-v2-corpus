รัฐบาลไทย-ข่าวทำเนียบรัฐบาล-สุดยอดอาชีวะไทย! ร่วมระดมสมอง - แชร์ไอเดีย สร้างต้นแบบสิ่งประดิษฐ์ “ช่วยชีวิตเด็กติดในรถ”


วันจันทร์ที่ 19 กันยายน 2565
สุดยอดอาชีวะไทย! ร่วมระดมสมอง - แชร์ไอเดีย สร้างต้นแบบสิ่งประดิษฐ์ “ช่วยชีวิตเด็กติดในรถ”
.....
กรณีเด็กนักเรียนถูกทิ้งและติดในรถยนต์ รัฐบาลโดยกระทรวงศึกษาธิการได้มอบหมายให้สำนักงานคณะกรรมการการอาชีวศึกษา (สอศ.) ประสานไปยังสถานศึกษาในสังกัด สอศ. ทั้งของรัฐและเอกชน ให้ช่วยกันคิดค้นนวัตกรรมสิ่งประดิษฐ์ที่สามารถป้องกันและช่วยเหลือเด็กที่ติดอยู่ในรถยนต์ได้
.
ล่าสุด พบว่าสถานศึกษาอาชีวะหลายแห่งได้สร้างสรรค์นวัตกรรมกว่า 30 ผลงาน เช่น
• วิทยาลัยเทคนิคลำปาง ผลิตเครื่องแจ้งเตือนเด็กติดในรถ โดยเป็นระบบป้องกันและเตือนภัย เป็นการส่งสัญญาณไซเรนเพื่อให้ผู้คนบริเวณใกล้เคียงสามารถช่วยเหลือได้ทันที นอกจากนี้ ยังสามารถลดระดับของกระจกรถเพื่อระบายอากาศได้ ขณะนี้ อยู่ระหว่างการพัฒนาติดตั้งกล้อง 360 องศา ซึ่งจะทำให้ผู้ปกครองสามารถตรวจสอบบุตรหลานจากรถรับส่งนักเรียนได้ด้วย
• วิทยาลัยเทคนิคนครปฐม ได้ประดิษฐ์เป็นชุดควบคุมก๊าซคาร์บอนไดออกไซด์ในรถยนต์ ซึ่งเครื่องจะทำงานอัตโนมัติเมื่อพบว่ามีผู้ติดอยู่ในรถและมีค่าคาร์บอนฯ มากกว่า 1,000 ppm. ซึ่งเป็นค่าที่ทำให้ผู้ติดอยู่ในรถรู้สึกอึดอัด
• วิทยาลัยสารพัดช่างอุบลราชธานี ได้ประดิษฐ์เครื่องทำลายกระจกรถยนต์ กรณีรถยนต์ตกน้ำหรือมีผู้ติดอยู่ในรถ โดยสามารถยิงทำลายกระจกรถยนต์ได้ และจะมีอุปกรณ์เสริมเพื่อขอความช่วยเหลือ รวมทั้งมีสัญญาณแสดงตำแหน่งที่รถจมอยู่
.
ระยะต่อไป หน่วยงานที่เกี่ยวข้องจะดำเนินการประชุมร่วมกัน เพื่อระดมสมอง แชร์ไอเดียจากสถานศึกษาอาชีวะทั่วประเทศ เพื่อนำไปสู่แนวทางการพัฒนา ต่อยอด และหาต้นแบบที่มีประสิทธิภาพสูง ไว้ใช้งานในระยะยาวต่อไป
.
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/59398