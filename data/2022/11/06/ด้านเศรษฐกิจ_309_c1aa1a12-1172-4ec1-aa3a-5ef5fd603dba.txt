รัฐบาลไทย-ข่าวทำเนียบรัฐบาล-รมช.มนัญญา เยี่ยมชม Swiss Future Farm ฟาร์มโคนมต้นแบบ


วันศุกร์ที่ 23 กันยายน 2565
รมช.มนัญญา เยี่ยมชม Swiss Future Farm ฟาร์มโคนมต้นแบบ
รมช.มนัญญา เยี่ยมชม Swiss Future Farm ฟาร์มโคนมต้นแบบ
รมช.มนัญญา ไทยเศรษฐ์ รัฐมนตรีช่วยว่าการกระทรวงเกษตรและสหกรณ์ เยี่ยมชม Swiss Future Farm ฟาร์มโคนมต้นแบบ และเป็นฟาร์มสาธิตการเลี้ยงโคนมที่มีเครื่องจักร และเทคโนโลยีการจัดการฟาร์มที่ทันสมัย เพื่อใช้เป็นต้นแบบให้กับเกษตรกรผู้เลี้ยงโคนม ณ เมืองซูริค ประเทศสวิตเซอร์แลนด์ พร้อมด้วยนายสมพร ศรีเมือง ผู้อำนวยการองค์การส่งเสริมกิจการโคนมแห่งประเทศไทย (อ.ส.ค.) และคณะ สำหรับ Swiss Future Farm เป็นฟาร์มโคนมที่มีการใช้เทคโนโลยีการจัดการฟาร์มที่มุ่งเน้นอนุรักษ์ธรรมชาติ เพื่อความยั่งยืน ลดผลกระทบต่อสิ่งแวดล้อมในด้านต่างๆ อาทิ การปกป้องสภาพแวดล้อมตามธรรมชาติ ระบบการผลิตเกษตรกรรม ความยั่งยืนและอาหารเพื่อสุขภาพ การบริหารต้นทุนที่มีประสิทธิภาพ และการทำปศุสัตว์ด้วยสายพันธุ์ที่เหมาะสม เพื่อให้สามารถแข่งขันในตลาดได้

ที่มา : https://www.thaigov.go.th/news/contents/details/59594