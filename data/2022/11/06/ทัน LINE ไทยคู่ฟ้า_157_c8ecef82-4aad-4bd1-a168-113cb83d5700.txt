รัฐบาลไทย-ข่าวทำเนียบรัฐบาล-รัฐบาล เดินหน้าสร้างกำลังคนรองรับ EEC คาด มีตำแหน่งงาน 475,688 อัตรา รับวุฒิตั้งแต่ ปวส. – ป.เอก


วันพฤหัสบดีที่ 20 ตุลาคม 2565
รัฐบาล เดินหน้าสร้างกำลังคนรองรับ EEC คาด มีตำแหน่งงาน 475,688 อัตรา รับวุฒิตั้งแต่ ปวส. – ป.เอก
.....
รัฐบาลผลักดันโครงการพัฒนาเศรษฐกิจพิเศษภาคตะวันออก หรือ EEC อย่างจริงจัง พร้อมวางแนวทางพัฒนากำลังคน แบ่งเป็น 2 แบบ คือ EEC Model Type A สถานศึกษาร่วมกับสถานประกอบการจัดหลักสูตรปริญญา หรือ ประกาศนียบัตรวิชาชีพ(ปวส.) ให้ตรงกับความต้องการและได้อัตราค่าจ้างสูงกว่าปกติ และ EEC Model Type B เป็นหลักสูตรอบรมระยะสั้น ไม่มีปริญญา สำหรับบุคลากรในภาคอุตสาหกรรมหรือประชาชนทั่วไป โดยมีสถาบันการศึกษาพร้อมเข้าร่วมกว่า 941 แห่ง ทั้งในและนอกพื้นที่ EEC
.
เมื่อ EEC แล้วเสร็จ คาดว่าจะมีความต้องการบุคลากร 475,688 อัตรา เช่น อุตสาหกรรมท่องเที่ยวกลุ่มรายได้ดีและท่องเที่ยวเชิงสุขภาพ อุตสาหกรรมหุ่นยนต์ อุตสาหกรรมดิจิทัล อุตสาหกรรมอิเล็กทรอนิกส์อัจฉริยะ อุตสาหกรรมการแพทย์ครบวงจร อุตสาหกรรมพาณิชย์นาวี อุตสาหกรรมยานยนต์แห่งอนาคต อุตสาหกรรมการบินและโลจิสติกส์ แบ่งเป็น ระดับอาชีวศึกษา 253,114 ตำแหน่ง ป.ตรี 214,070 ตำแหน่ง ป.โท-เอก 8,610 ตำแหน่ง
.
อ่านเพิ่มเติม คลิก >> https://www.thaigov.go.th/news/contents/details/60488
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/60652