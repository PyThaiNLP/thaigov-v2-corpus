รัฐบาลไทย-ข่าวทำเนียบรัฐบาล-รัฐบาลเพิ่มความสะดวกสิทธิบัตรทอง ย้ายหน่วยบริการใช้สิทธิได้ทันที


วันอังคารที่ 13 กันยายน 2565
รัฐบาลเพิ่มความสะดวกสิทธิบัตรทอง ย้ายหน่วยบริการใช้สิทธิได้ทันที
วันจันทร์ที่ 12 กันยายน 2565
ต่อจากนี้ไป ขอเชิญรับฟังไทยคู่ฟ้า
รัฐบาลเพิ่มความสะดวกแก่ประชาชนที่ใช้สิทธิหลักประกันสุขภาพแห่งชาติ หรือ บัตรทอง โดยให้ผู้มีสิทธิบัตรทองสามารถย้ายโรงพยาบาล หรือ หน่วยบริการ ที่จะใช้สิทธิรักษาพยาบาลได้สูงสุด 4 ครั้งต่อปีงบประมาณ เพื่อให้สอดคล้องกับบริบทสังคมปัจจุบันที่ประชาชนมีการย้ายถิ่นฐานเพื่อศึกษาเล่าเรียนหรือทำงาน โดยลงทะเบียนย้ายหน่วยบริการได้ที่จุดรับลงทะเบียน สำนักงานเขต กทม. 19 แห่ง โรงพยาบาลส่งเสริมสุขภาพประจำตำบล หรือ รพ.ของรัฐ ใกล้ที่พักในเวลาทำการ รวมถึงผ่านระบบออนไลน์ทาง แอปพลิเคชัน สปสช. และ ไลน์ สปสช. @nhso เมื่อลงทะเบียนเสร็จสิ้นแล้วสามารถใช้สิทธิในหน่วยบริการใหม่ได้ทันที สอบถามเพิ่มเติมได้ที่สายด่วน สปสช. โทร 1330 ตลอด 24 ชั่วโมง
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/59117