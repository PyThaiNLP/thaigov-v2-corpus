รัฐบาลไทย-ข่าวทำเนียบรัฐบาล- "ทิพานัน" ชวนโหลดแอพฯ "Thai consular" สำหรับคนไทยที่เดินทางไปต่างแดน เพื่อความอุ่นใจ ได้รับคุ้มครองดูแลรวดเร็ว  ย้ำรัฐบาล "พล.อ.ประยุทธ์" มุ่งปรับบริการรัฐสู่ดิจิทัล


วันอาทิตย์ที่ 2 ตุลาคม 2565
พิมพ์
"ทิพานัน" ชวนโหลดแอพฯ "Thai consular" สำหรับคนไทยที่เดินทางไปต่างแดน เพื่อความอุ่นใจ ได้รับคุ้มครองดูแลรวดเร็ว  ย้ำรัฐบาล "พล.อ.ประยุทธ์" มุ่งปรับบริการรัฐสู่ดิจิทัล
"ทิพานัน" ชวนโหลดแอพฯ "Thai consular" สำหรับคนไทยที่เดินทางไปต่างแดน เพื่อความอุ่นใจ ได้รับคุ้มครองดูแลรวดเร็ว  ย้ำรัฐบาล "พล.อ.ประยุทธ์" มุ่งปรับบริการรัฐสู่ดิจิทัล ให้เข้าถึงง่ายใช้สะดวก
น.ส.ทิพานัน ศิริชนะ รองโฆษกประจำสำนักนายกรัฐมนตรี เปิดเผยว่า จากสถานการณ์ที่วิกฤติ การแพร่ระบาดของเชื้อไวรัสโควิดเริ่มคลี่คลายทำให้ประเทศต่างๆผ่อนคลาย มาตรการในการเข้าประเทศส่งผลให้พี่น้องประชาชนมีการเดินทางออกนอกประเทศ เพื่อติดต่อธุรกิจการศึกษาและการท่องเที่ยว ทั้งนี้รัฐบาลโดย พล.อ.ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม  มีความห่วงใยพี่น้องประชาชนเพื่ออำนวยความสะดวกและดูแลช่วยเหลือพี่น้องประชาชนที่เดินทางไปในต่างแดนให้ได้รับความปลอดภัยอย่างทั่วถึง  จึงขอเชิญชวนให้โหลด แอพพลิเคชั่น Thai consular ก่อนหรือระหว่างเดินทางไปต่างประเทศ
น.ส.ทิพานัน กล่าวว่า ทั้งนี้แอพพลิเคชั่น Thai consular เป็นแอพพลิเคชั่น ที่ให้ข้อมูลด้านการบริการต่างๆ ของกรมการกงสุล เช่น
1. บริการด้านหนังสือเดินทาง
2. บริการออกเอกสารตรวจลงตรา (VISA)
3. บริการด้านสัญชาติและนิติกร
4. การคุ้มครองคนไทยในต่างประเทศ
5. ศูนย์ประสานการเลือกตั้งนอกราชอาณาจักร
น.ส.ทิพานัน กล่าวว่า หากมีปัญหาต้องการความช่วยเหลือ แอพพลิเคชั่นดังกล่าวมีปุ่ม SOS ให้กดขอความช่วยเหลือได้  ไม่ว่าจะเป็นกรณี เจ็บป่วยร้ายแรง อุบัติเหตุร้ายแรง ภัยพิบัติ ก่อการร้าย เป็นต้น โดยสามารถแชทข้อความได้ตลอด24ชั่วโมง พร้อมข่าวสารต่างประเทศที่น่าสนใจ
สำหรับ ขั้นตอนการใช้ง่ายๆ เพียงโหลดแอพพลิเคชั่น จาก App Store หรือ google play  ได้ที่ลิงค์นี้
iOS https://apple.co/3CspKPb
Android  https://bit.ly/3SKpaBy
จากนั้นลงทะเบียนเข้าสู่ระบบก็สามารถใช้งานได้ในทันที 'ซึ่งแอปนี้ถือเป็นความห่วงใยจากรัฐบาลไทย ที่จะดูแลและเคียงข้างพี่น้องประชาชนในทุกสถานการณ์ เพื่อความอบอุ่นใจ แม้อยู่ไกลบ้าน ทั้งนี้จะเห็นได้ว่าการพัฒนาแอปพิเคชันต่างๆ รวมถึงเทคโนโลยีใหม่ๆ ของรัฐบาลที่ผ่านมา ก็เพื่อสอดรับกับนโยบายของ พล.อ.ประยุทธ์  จันทร์โอชา นายกรัฐมนตรี ที่มีนโยบายเปลี่ยนไปสู่การเป็นรัฐบาลดิจิทัลให้เร็วขึ้น เพื่อให้ประชาชนเข้าถึงง่ายและใช้สะดวก' น.ส. ทิพานัน กล่าว

ที่มา : https://www.thaigov.go.th/news/contents/details/59926