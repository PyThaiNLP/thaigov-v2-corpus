รัฐบาลไทย-ข่าวทำเนียบรัฐบาล-เกษตรฯ เร่งติดตามสถานการณ์น้ำ บรรเทาปัญหาอุทกภัยในพื้นที่ จ.พระนครศรีอยุธยา


วันพุธที่ 19 ตุลาคม 2565
เกษตรฯ เร่งติดตามสถานการณ์น้ำ บรรเทาปัญหาอุทกภัยในพื้นที่ จ.พระนครศรีอยุธยา
บรรเทาปัญหาอุทกภัยในพื้นที่ จ.พระนครศรีอยุธยา
นายประยูร อินสกุล รองปลัดกระทรวงเกษตรและสหกรณ์ พร้อมด้วยนายธนากร ตันติกุล ผู้อำนวยการโครงการชลประทานพระนครศรีอยุธยา ลงพื้นที่ติดตามสถานการณ์น้ำ และให้กำลังใจเจ้าหน้าที่ในพื้นที่ โดยได้ติดตามสถานการณ์ถนนคันคลองติดประตูน้ำเจ้าเจ็ด ที่รับน้ำจากแม่น้ำน้อยและคลองเจ้าเจ็ด เกิดการกัดเซาะจนทำให้ถนนขาดเป็นขนาดความกว้าง 20 เมตร ซึ่งกรมชลประทานได้เร่งดำเนินการซ่อมแซมตั้งแต่คืนวันที่ 17 ต.ค. 65 และแล้วเสร็จเมื่อวันที่ 19 ต.ค. 65 เวลา 12.30 น. โดยการใช้เข็มพืดเหล็กชีทไพล์ (sheet pile) และบรรจุหินใหญ่ใส่กล่องลวดถัก (Gabion box) เพื่อลดการไหลของน้ำไม่ใ้ห้แผ่ขยายวงกว้างออกไป ช่วยลดผลกระทบต่อพื้นที่ตอนล่าง และส่งผลให้ระดับน้ำในคลองเจ้าเจ็ดคงที่ ทำให้ทุ่งรับน้ำเจ้าเจ็ดที่มีความจุ 350 ล้านลบ.ม. ปัจจุบันรับน้ำไปแล้ว 480 ล้านลบ.ม. คิดเป็นร้อยละ 137 ของพื้นที่ ระดับน้ำเฉลี่ยอยู่ที่ 0.80-0.90 ม.ซึ่งยังอยู่ในเกณฑ์ควบคุมทำให้ระดับน้ำในทุ่งคงที่ ณ บริเวณตำบลรางจรเข้ อำเภอเสนา จังหวัดพระนครศรีอยุธยา

ที่มา : https://www.thaigov.go.th/news/contents/details/60634