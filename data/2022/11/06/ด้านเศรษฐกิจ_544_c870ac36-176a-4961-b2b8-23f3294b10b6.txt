รัฐบาลไทย-ข่าวทำเนียบรัฐบาล-“สหรัฐอเมริกาชวนไทยลงนามไซเบอร์ ป้องกันเด็กไม่ให้ตกเป็นเหยื่ออาชญากรรม พร้อมชวนลงทุนดิจิทัลในไทย


วันพุธที่ 19 ตุลาคม 2565
“สหรัฐอเมริกาชวนไทยลงนามไซเบอร์ ป้องกันเด็กไม่ให้ตกเป็นเหยื่ออาชญากรรม พร้อมชวนลงทุนดิจิทัลในไทย
“สหรัฐอเมริกาชวนไทยลงนามไซเบอร์ ป้องกันเด็กไม่ให้ตกเป็นเหยื่ออาชญากรรม พร้อมชวนลงทุนดิจิทัลในไทย
นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจเเละสังคม พร้อมด้วย  นายอะเลฮันโดร มาโยกัส  รัฐมนตรีว่าการกระทรวงความมั่นคงแห่งมาตุภูมิสหรัฐอเมริกา หารือด้านความปลอดภัยไซเบอร์ระหว่างเข้าร่วมงาน Singapore international Cyber week ณ ประเทศสิงคโปร์ โดยนาย อะเลฮันโดร มาโยกัส รัฐมนตรีว่าการกระทรวงความมั่นคงแห่งมาตุภูมิสหรัฐอเมริกา ได้ระบุว่า ทางสหรัฐอเมริกามีความสนใจ ที่จะร่วมลงนามความร่วมมือกับประเทศไทยเรื่อง การป้องกันภัยไซเบอร์ หรือ Cyber security มุ่งเน้นไปที่การสร้างความรู้ ความเข้าใจ ด้านอาชญากรรมทางออนไลน์ที่เกี่ยวกับเยาวชน ให้กับคนไทย รวมทั้งการฝึกอบรมด้าน Cyber Security จากสถาบันIdaho National Laboratory ซึ่งเป็นสถาบันที่มีชื่อเสียงของสหรัฐอเมริกา และการป้องกัน Scams ซึ่งทางสหรัฐอเมริกามีผู้เชี่ยวชาญที่สามารถตรวจสอบเส้นทางการเงิน เพื่อไม่ให้ตกเป็นเหยื่อของอาชญากรรมออนไลน์ อีกด้วย
นอกจากนี้ นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม ยังกล่าวเชิญชวนบริษัทในสหรัฐอเมริกาเข้ามาลงทุนเรื่องการตั้งธุรกิจดิจิทัลในประเทศไทย ซึ่งตอนนี้กำลังเติบโตไปได้ด้วยดี  ทั้งนี้รมว.ดิจิทัลเพื่อเศรษฐกิจเเละสังคม ยังพบปะหารือกับทางหอการค้าสหรัฐอเมริกา และ บริษัททางด้าน Cyber Security กว่า 40 บริษัทที่ให้ความสนใจลงทุนในไทยด้วย
*************

ที่มา : https://www.thaigov.go.th/news/contents/details/60622