รัฐบาลไทย-ข่าวทำเนียบรัฐบาล-สบพ. จัดโครงการสานฝันการบิน ครั้งที่ 14 “FLY with CATC สานฝันสู่โลกอนาคตที่ไร้ขีดจำกัด”


วันจันทร์ที่ 12 กันยายน 2565
สบพ. จัดโครงการสานฝันการบิน ครั้งที่ 14 “FLY with CATC สานฝันสู่โลกอนาคตที่ไร้ขีดจำกัด”
...
สถาบันการบินพลเรือน รัฐวิสาหกิจ สังกัดกระทรวงคมนาคม ร่วมกับ บริษัท ปตท. จำกัด (มหาชน) จัด “โครงการสานฝันการบิน ครั้งที่ 14” ในรูปแบบการเสวนา ในหัวข้อ “FLY with CATC สานฝันสู่โลกอนาคตที่ไร้ขีดจำกัด” ขึ้น เพื่อมอบโอกาสให้แก่เยาวชนตั้งแต่ระดับมัธยมศึกษาตอนต้นถึงตอนปลาย ระดับประกาศนียบัตรวิชาชีพ (ปวช.) ระดับประกาศนียบัตรวิชาชีพชั้นสูง (ปวส.) รวมถึงบุคคลทั่วไป ที่สนใจและมีความใฝ่ฝันทำงานด้านอุตสาหกรรมการบินทุกประเภท ตลอดจนแนะแนวอาชีพต่าง ๆ ในอุตสาหกรรมการบิน อย่างครบถ้วน ในวันเสาร์ ที่ 17 กันยายน 2565 ตั้งแต่เวลา 09.00น. เป็นต้นไป
ในโอกาสนี้ ขอเชิญชวนเยาวชน และผู้ที่สนใจเข้าร่วมรับฟังการเสวนาฯ ได้ ***ฟรี ไม่เสียค่าใช้จ่าย*** โดยลงทะเบียนผ่านทาง LINK : https://forms.gle/UZu1mj6yuC8CxbZR9 สำหรับผู้ที่ลงทะเบียน 150 คนแรกจะได้เข้าร่วมกิจกรรมแบบ Onsite ณ สถาบันการบินพลเรือน กรุงเทพฯ จะได้รับสิทธิประโยชน์การทดสอบภาษาอังกฤษฟรี อีกทั้งเยี่ยมชมห้องฝึกปฏิบัติการเรียนการสอนของจริง พร้อมร่วมเล่นเกมรับของที่ระลึกมากมายจากหน่วยงานด้านการบินต่างๆ ภายในงาน อีกด้วย ทั้งนี้ สามารถรับชมโครงการฯ ผ่านทางช่องทาง Online Live สด ผ่านทาง Fanpage : สถาบันการบินพลเรือน-Civil Aviation Training Center,Thailand หรือสอบถามเพิ่มเติมได้ที่ แผนกการตลาด สถาบันการบินพลเรือน โทร 0 2272 6108 Email : [email protected]

ที่มา : https://www.thaigov.go.th/news/contents/details/59128