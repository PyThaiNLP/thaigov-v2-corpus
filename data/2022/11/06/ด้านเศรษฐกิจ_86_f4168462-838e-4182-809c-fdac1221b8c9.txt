รัฐบาลไทย-ข่าวทำเนียบรัฐบาล-ดร.เอนก เปิดการจัดงานประชุมวิชาการระดับชาติ Engagement Thailand ครั้งที่ 8 อย่างยิ่งใหญ่ ขยายผลงานวิจัยสู่การใช้งานจริง


วันจันทร์ที่ 5 กันยายน 2565
ดร.เอนก เปิดการจัดงานประชุมวิชาการระดับชาติ Engagement Thailand ครั้งที่ 8 อย่างยิ่งใหญ่ ขยายผลงานวิจัยสู่การใช้งานจริง
ดร.เอนก เปิดการจัดงานประชุมวิชาการระดับชาติ Engagement Thailand ครั้งที่ 8 อย่างยิ่งใหญ่ ขยายผลงานวิจัยสู่การใช้งานจริง
เมื่อวันนี้ 10 สิงหาคม 2565 ศาสตราจารย์พิเศษ ดร.เอนก เหล่าธรรมทัศน์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม เป็นประธานในพิธีเปิดงานประชุมวิชาการระดับชาติ Engagement Thailand ครั้งที่ 8 โดยมีศาตราจารย์ ดร. สุวัจน์ ธัญรส อธิการบดีมหาวิทยาลัย มทร.ศรีวิชัย นายขจรศักดิ์ เจริญโสภา  ผู้ว่าราชการจังหวัดตรัง ศาสตราจารย์ ดร.เปี่ยมศักดิ์ เมนะเศวต นายกสภามหาวิทยาลัยเทคโนโลยีราชมงคลศรีวิชัย ศาสตราจารย์ ดร.วิจิตร ศรีสอ้าน นายกสมาคมพันธกิจสัมพันธ์มหาวิทยาลัยกับสังคม และคณะผู้บริหารมหาวิทยาลัยเครือข่ายภาคใต้ ร่วมพิธีเปิดอย่างเป็นทางการ
ศาสตราจารย์พิเศษ ดร.เอนก เหล่าธรรมทัศน์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม กล่าวว่า การจัดงานในครั้งนี้ ถือได้ว่าเป็นความพยายามที่ดีมากในการเผยแพร่ผลงานวิจัยที่เป็นประโยชน์ การส่งเสริม และการสนับสนุนความสนใจในงานวิจัยให้แก่ประชาชนทั่วไป เพื่อให้เกิดการขยายผลสู่การใช้งานจริง ทั้งในทางเศรษฐกิจและสังคม และเป็นการแลกเปลี่ยนความคิดเห็นกับนักวิจัยโดยตรงในการพัฒนางานวิจัยให้ตอบโจทย์ผู้ใช้จริงมากขึ้น
ด้าน ศาตราจารย์ ดร. สุวัจน์ ธัญรส อธิการบดีมหาวิทยาลัย มทร.ศรีวิชัย ได้กล่าวรายงานวัตถุประสงค์การจัดโครงการว่า เป็นการขับเคลื่อนพันธกิจสัมพันธ์มหาวิทยาลัยกับสังคมให้เกิดความเข้มแข็ง ภายใต้การมีส่วนร่วมของภาคีเครือข่ายของมหาวิทยาลัยในประเทศ และมหาวิทยาลัยในต่างประเทศ ได้ศึกษาแนวปฏิบัติที่ดีในการนำภารกิจของมหาวิทยาลัยไปดำเนินงาน ด้าน Engagement และเพื่อสร้างความตระหนักปลูกจิตสำนึกให้กับบุคลากรถึงความสำคัญของการมีส่วนร่วมในการ ขับเคลื่อนนโยบาย Local Engagement ของมหาวิทยาลัย สู่การพัฒนาสังคมอย่างยั่งยืน ภายใต้รูปแบบการจัดประชุม ประกอบด้วย การบรรยายพิเศษ และการเสวนาด้านพันธกิจมหาวิทยาลัยรับใช้สังคม นายขจรศักดิ์ เจริญโสภา  ผู้ว่าราชการจังหวัดตรัง กล่าวต้อนรับผู้เข้าร่วมงาน
หลังจากนั้นประธานในพิธีได้มอบโล่ขอบคุณให้กับหน่วยงานที่เข้าร่วมการจัดนิทรรศการ, หน่วยงานเจ้าภาพร่วม และมอบโล่เกียรติคุณผลงานเด่น U2T  จากนั้นได้ทำการมอบธงเจ้าภาพการจัดงาน ให้กับศาตราจารย์ ดร.นายแพทย์พงษ์รักษ์ ศรีบัณฑิตมงคล อธิการบดีมหาวิทยาลัยเชียงใหม่ เป็นเจ้าภาพการจัดงาน งานประชุมวิชาการระดับชาติ Engagement Thailand ครั้งที่ 9 ต่อไป

ที่มา : https://www.thaigov.go.th/news/contents/details/58827