รัฐบาลไทย-ข่าวทำเนียบรัฐบาล-รฟม. ลงนามสัญญาจ้างที่ปรึกษากำกับการดำเนินงานโครงการ  (Project Implementation Consultant: PIC) โครงการรถไฟฟ้าสายสีม่วง ช่วงเตาปูน - ราษฎร์บูรณะ (วงแหวนกาญจนาภิเษก)


วันพุธที่ 31 สิงหาคม 2565
รฟม. ลงนามสัญญาจ้างที่ปรึกษากำกับการดำเนินงานโครงการ  (Project Implementation Consultant: PIC) โครงการรถไฟฟ้าสายสีม่วง ช่วงเตาปูน - ราษฎร์บูรณะ (วงแหวนกาญจนาภิเษก)
.....
วันนี้ (31 สิงหาคม 2565) นายภคพงศ์ ศิริกันทรมาศ ผู้ว่าการการรถไฟฟ้าขนส่งมวลชนแห่งประเทศไทย กระทรวงคมนาคม เป็นประธานในพิธีลงนามสัญญาจ้างที่ปรึกษากำกับการดำเนินงานโครงการ (Project Implementation Consultant: PIC) โครงการรถไฟฟ้าสายสีม่วง ช่วงเตาปูน - ราษฎร์บูรณะ (วงแหวนกาญจนาภิเษก) ระหว่าง การรถไฟฟ้าขนส่งมวลชนแห่งประเทศไทย (รฟม.) กับ กลุ่มที่ปรึกษากำกับการดำเนินงานโครงการ ณ ห้องประชุม 1 ชั้น 9 อาคารสำนักงาน รฟม.
โดย รฟม. ได้ว่าจ้างกลุ่มที่ปรึกษากำกับการดำเนินงานโครงการ (Project Implementation Consultant: PIC) โครงการรถไฟฟ้าสายสีม่วง ช่วงเตาปูน - ราษฎร์บูรณะ (วงแหวนกาญจนาภิเษก) ซึ่งประกอบด้วย บริษัท เอ็มเอชพีเอ็ม จํากัด และ บริษัท ไทย ทรานซิท โซลูชั่นส์ จํากัด ในวงเงิน 246,100,000.00 บาท (สองร้อยสี่สิบหกล้านหนึ่งแสนบาทถ้วน) (รวมภาษีมูลค่าเพิ่ม 7%) เพื่อให้ทำหน้าที่กำกับดูแลการดำเนินงานและบริหารโครงการในภาพรวม
พร้อมกันนี้ ได้มีการลงนามข้อตกลงคุณธรรม (Integrity Pact) โครงการรถไฟฟ้าสายสีม่วง ช่วงเตาปูน - ราษฎร์บูรณะ (วงแหวนกาญจนาภิเษก) ระหว่าง รฟม. กับ กลุ่มที่ปรึกษากำกับการดำเนินงานโครงการ และผู้สังเกตการณ์ตามข้อตกลงคุณธรรม (Integrity Pact) เพื่อแสดงออกถึงเจตจำนงการปฏิบัติงานที่โปร่งใส เป็นธรรม และปลอดจากการทุจริตคอร์รัปชั่น รวมถึงเพื่อให้เกิดประโยชน์สูงสุดแก่ประเทศชาติและประชาชน ตามนโยบายของรัฐบาลและกระทรวงคมนาคม
ปัจจุบันการก่อสร้างโครงการรถไฟฟ้าสายสีม่วง ช่วงเตาปูน - ราษฎร์บูรณะ (วงแหวนกาญจนาภิเษก) มีความคืบหน้าการดำเนินงานอย่างต่อเนื่อง โดยมีงานที่สำคัญได้แก่ การทยอยเข้าพื้นที่ของผู้รับจ้าง เพื่อดำเนินการสำรวจทางโบราณคดีและสาธารณูปโภคตามแนวสายทาง ทั้งนี้ โครงการมีกำหนดเปิดให้บริการในปี 2570 ติดตามข้อมูลข่าวสารประชาสัมพันธ์ที่น่าสนใจของโครงการ เพิ่มเติมผ่านทางเฟซบุ๊กแฟนเพจโครงการรถไฟฟ้าสายสีม่วง ช่วงเตาปูน - ราษฎร์บูรณะ และ [email protected] ได้ที่ ID Line @mrtpurpleline รวมถึงติดตามข้อมูลข่าวสาร รฟม. เพิ่มเติมได้ที่ เว็บไซต์ รฟม. www.mrta.co.th และเฟซบุ๊กแฟนเพจการรถไฟฟ้าขนส่งมวลชนแห่งประเทศไทย หรือ Call Center รฟม. โทรศัพท์ 0 2716 4044
“30 ปี รฟม. เชื่อมต่อเส้นทางสู่ความยั่งยืน Completing Connection, Mission for All”

ที่มา : https://www.thaigov.go.th/news/contents/details/58675