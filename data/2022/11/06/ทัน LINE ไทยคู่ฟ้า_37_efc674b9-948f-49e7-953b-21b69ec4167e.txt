รัฐบาลไทย-ข่าวทำเนียบรัฐบาล-อย่าเชื่อ! เอกชนอ้าง MOU เกาหลี ส่งคนไปทำงานถูกกฎหมาย ดำเนินคดีแล้ว 113 ราย เสียหายกว่า 13 ล้านบาท ผู้ต้องการไปทำงาน ตปท. ติดต่อกรมการจัดหางาน โทร. 1694


วันจันทร์ที่ 12 กันยายน 2565
อย่าเชื่อ! เอกชนอ้าง MOU เกาหลี ส่งคนไปทำงานถูกกฎหมาย ดำเนินคดีแล้ว 113 ราย เสียหายกว่า 13 ล้านบาท ผู้ต้องการไปทำงาน ตปท. ติดต่อกรมการจัดหางาน โทร. 1694
.....
กระทรวงแรงงาน เตือนคนหางานต่างประเทศ อย่าหลงเชื่อบริษัทเอกชนที่อ้างว่าทำ MOU กับประเทศเกาหลี สามารถส่งคนไปทำงานที่เกาหลีได้อย่างถูกกฎหมาย ซ้ำยังแอบอ้างฝ่ายแรงงานประจำสถานเอกอัครราชทูตในการรับรองเอกสารสัญญาจ้าง ทำให้มีผู้หลงเชื่อมากมาย โดยปีนี้ดำเนินคดีกับนายหน้าเถื่อนแล้ว 113 ราย พบการหลอกลวงคนหางาน 164 คน ความเสียหายกว่า 13 ล้านบาท ทั้งนี้ ผู้จัดหางานให้คนไปทำงานต่างประเทศโดยไม่ได้รับอนุญาต มีโทษจำคุก 3 - 10 ปี ปรับ 60,000 - 200,000 บาท หรือทั้งจำทั้งปรับ
.
การส่งคนไทยไปทำงานที่เกาหลี เป็นความตกลง MOU ระหว่างรัฐบาลของทั้งสองประเทศ ดำเนินการโดยกรมการจัดหางานเท่านั้น ภาคเอกชนที่จัดส่งได้ต้องได้ใบอนุญาตจัดหางานให้คนหางานเพื่อไปทำงานในต่างประเทศ ดังนั้นประชาชนที่ต้องการไปทำงานในต่างประเทศ ตรวจสอบรายชื่อบริษัทที่ได้รับอนุญาตได้ที่เว็บไซต์ doe.go.th/ipd และหาข้อมูลเกี่ยวกับประเทศที่ต้องการไปทำงานเพื่อป้องกันการโดนหลอกได้ที่ เว็บไซต์กองบริหารแรงงานไทยไปต่างประเทศ doe.go.th/overseas หรือสอบถามเพิ่มเติมได้ที่สายด่วนกรมการจัดหางาน โทร. 1694
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/59120