รัฐบาลไทย-ข่าวทำเนียบรัฐบาล-ครม. ไฟเขียวให้ไทยเสนอตัวเป็นเจ้าภาพ “ซีเกมส์ ครั้งที่ 33 - อาเซียนพาราเกมส์” ในปี 68 วงเงิน 2,055 ลบ.


วันจันทร์ที่ 3 ตุลาคม 2565
ครม. ไฟเขียวให้ไทยเสนอตัวเป็นเจ้าภาพ “ซีเกมส์ ครั้งที่ 33 - อาเซียนพาราเกมส์” ในปี 68 วงเงิน 2,055 ลบ.
.....
ที่ประชุม ครม. (27 ก.ย. 65) เห็นชอบให้ประเทศไทย “เสนอตัวเป็นเจ้าภาพ” จัดการแข่งขันกีฬาซีเกมส์ ครั้งที่ 33 และกีฬาอาเซียนพาราเกมส์ ในปี 68 พร้อมงบประมาณค่าใช้จ่าย จำนวน 2,055 ล้านบาท
.
การเสนอตัวเป็นเจ้าภาพจัดการแข่งขันกีฬาซีเกมส์ครั้งนี้ เนื่องจาก “ถึงรอบ” ที่ประเทศไทยจะต้องเสนอตัวเป็นเจ้าภาพ และยังไม่มีประเทศใดเสนอตัวเป็นเจ้าภาพ ครั้งล่าสุดที่ไทยเป็นเจ้าภาพจัดการแข่งขันซีเกมส์ ก็คือ ซีเกมส์ ครั้งที่ 24 ในปี 50 ที่ จ.นครราชสีมา
.
โดยมีจังหวัดเป้าหมายที่จะร่วมกันเป็นเจ้าภาพ ประกอบด้วย
• จ.เชียงใหม่ : สนามกีฬาสมโภชเชียงใหม่ 700 ปี
• จ.ชลบุรี : ศูนย์กีฬาภาคตะวันออก บางละมุง
• จ.นครราชสีมา : สนามกีฬาเฉลิมพระเกียรติ 80 พรรษา
• จ.ภูเก็ต และสงขลา : สนามกีฬาสุระกุล และสนามกีฬาติณสูลานนท์
• กรุงเทพมหานคร : สนามราชมังคลากีฬาสถาน สนามศุภชลาศัย
.
นอกจากนี้ ยังได้เสนอเพิ่มกลุ่มจังหวัดเป้าหมายอีก 1 พื้นที่ คือ กลุ่มจังหวัดอันดามัน ประกอบด้วย กระบี่ ตรัง พังงา ภูเก็ต ระนองและสตูล
.
หากประเทศไทยได้รับเลือกเป็นเจ้าภาพจัดการแข่งขันกีฬาดังกล่าว จะช่วยสร้างความเชื่อมั่นให้กับนักท่องเที่ยวและนักลงทุนต่างชาติ ทำให้มีเม็ดเงินหมุนเวียนในระบบเศรษฐกิจของประเทศเพิ่มขึ้น
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/59976