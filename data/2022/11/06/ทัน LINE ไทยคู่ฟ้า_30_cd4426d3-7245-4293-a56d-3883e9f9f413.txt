รัฐบาลไทย-ข่าวทำเนียบรัฐบาล-สธ. เร่งจัดหาไฟเซอร์ฝาม่วงแดงสำหรับกลุ่มเด็กเล็ก คาดได้รับ ต.ค. 65 สร้างภูมิคุ้มกัน ปชช. ทุกกลุ่ม


วันพฤหัสบดีที่ 8 กันยายน 2565
สธ. เร่งจัดหาไฟเซอร์ฝาม่วงแดงสำหรับกลุ่มเด็กเล็ก คาดได้รับ ต.ค. 65 สร้างภูมิคุ้มกัน ปชช. ทุกกลุ่ม
.....
กระทรวงสาธารณสุข (สธ.) เผยความคืบหน้าการเตรียมลงนามสัญญาจัดหาวัคซีนไฟเซอร์ฝาสีม่วงแดงสำหรับเด็กเล็ก จำนวน 3 ล้านโดส ร่วมกับ บ.ไฟเซอร์ ประเทศไทยและอินโดไชน่า ซึ่งคาดว่าไทยจะได้รับล็อตแรกในเดือน ต.ค. 65 ควบคู่กับการจัดทำแผนกระจายวัคซีนทุกจังหวัด หลัง อย. ไทย อนุมัติให้ฉีดในเด็กอายุ 6 เดือน - อายุน้อยกว่า 5 ปี
.
วัคซีนโควิด-19 (ไฟเซอร์) ฝาสีม่วงแดงนี้ ผลิตสำหรับเด็กอายุ 6 เดือนถึงอายุน้อยกว่า 5 ปีโดยเฉพาะ โดยกลุ่มเด็กเล็กถือว่ามีความเสี่ยงต่อการติดเชื้อและแพร่เชื้อโควิดสูง เนื่องจากเป็นวัยที่ยังไม่สามารถดูแลป้องกันตนเองได้ การที่เด็กได้รับวัคซีนจะช่วยลดโอกาสของการเจ็บป่วยและลดการแพร่เชื้อไปยังผู้สูงอายุในครอบครัว
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/59015