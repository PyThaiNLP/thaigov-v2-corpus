รัฐบาลไทย-ข่าวทำเนียบรัฐบาล-สธ. เร่งขับเคลื่อนแผน “บำบัดฟื้นฟูผู้ติดยาเสพติด” หนุนตั้งศูนย์คัดกรองทุกตำบลทั่วประเทศ


วันอังคารที่ 25 ตุลาคม 2565
สธ. เร่งขับเคลื่อนแผน “บำบัดฟื้นฟูผู้ติดยาเสพติด” หนุนตั้งศูนย์คัดกรองทุกตำบลทั่วประเทศ
.....
กระทรวงสาธารณสุข เผยแนวทางขับเคลื่อนงานบำบัดผู้ติดยาเสพติดในปี 66 โดยจะดำเนินการ “ตั้งศูนย์คัดกรองผู้ติดยาเสพติด” ในทุกตำบล
.
นอกจากนี้ ให้ รพ.ศูนย์/รพ.ทั่วไปทุกแห่ง “เปิดวอร์ดจิตเวชและยาเสพติด” รวมทั้ง รพ.ชุมชนทุกแห่งตั้งกลุ่มงานจิตเวชและยาเสพติด พร้อมบูรณาการหน่วยงานในพื้นที่ "จัดการบำบัดฟื้นฟูโดยชุมชนเป็นฐาน"
.
สำหรับ การบำบัดฟื้นฟูผู้ติดยาเสพติดจะแยกเป็น 3 กลุ่ม ประกอบด้วย
- กลุ่มผู้ติด (สีแดง) จะให้การรักษาตามระบบผู้ป่วยใน ที่สถานพยาบาลสังกัดกรมสุขภาพจิต/กรมการแพทย์ หรือสถานฟื้นฟูฯ ระยะยาว
- กลุ่มผู้เสพ (สีเหลือง) ให้การรักษาแบบผู้ป่วยนอก (OPD) หรือผู้ป่วยในระยะสั้น ที่โรงพยาบาลศูนย์/โรงพยาบาลทั่วไป/โรงพยาบาลชุมชน
- กลุ่มผู้ใช้ยาเสพติด (สีเขียว) ให้มีการบำบัดโดยใช้ชุมชนเป็นฐาน
.
ทั้งนี้ จะดำเนินการตามกรอบ (ร่าง) นโยบายและแผนระดับชาติว่าด้วยการป้องกัน ปราบปราม และแก้ไขปัญหายาเสพติด (พ.ศ. 2566-2570) และนโยบาย ข้อสั่งการของ นายอนุทิน ชาญวีรกูล รองนายกรัฐมนตรีและ รมว.สธ. ในฐานะประธานคณะกรรมการบำบัดรักษาและฟื้นฟูผู้ติดยาเสพติด
.
อ่านเพิ่มเติม คลิก https://www.thaigov.go.th/news/contents/details/60537
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/60809