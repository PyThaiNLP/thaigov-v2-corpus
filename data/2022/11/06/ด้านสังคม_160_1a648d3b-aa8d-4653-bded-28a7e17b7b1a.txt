รัฐบาลไทย-ข่าวทำเนียบรัฐบาล-ลุงป้อม หนุนโครงการพัฒนาดิจิทัล ผ่านกลั่นกรองแล้ว 46 โครงการ มุ่งยกระดับคุณภาพชีวิตประชาชน


วันศุกร์ที่ 30 กันยายน 2565
ลุงป้อม หนุนโครงการพัฒนาดิจิทัล ผ่านกลั่นกรองแล้ว 46 โครงการ มุ่งยกระดับคุณภาพชีวิตประชาชน
ลุงป้อม หนุนโครงการพัฒนาดิจิทัล ผ่านกลั่นกรองแล้ว 46 โครงการ มุ่งยกระดับคุณภาพชีวิตประชาชน
เมื่อวันที่ 29 กันยายน 2565 พล.อ.ประวิตร วงษ์สุวรรณ รองนายกรัฐมนตรี รักษาราชการแทน นายกรัฐมนตรี เป็นประธานการประชุมคณะกรรมการบริหารกองทุนพัฒนาดิจิทัลเพื่อเศรษฐกิจและสังคม (บอร์ดกองทุนดิจิทัล) ครั้งที่ 4/2565 โดยมีนายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม และนายภุชพงค์ โนดไธสง เลขาธิการคณะกรรมการดิจิทัลเพื่อเศรษฐกิจและสังคมแห่งชาติ เข้าร่วม ที่ประชุมได้ให้ความเห็นชอบและอนุมัติโครงการหรือกิจกรรมที่ขอรับการสนับสนุนจากกองทุนฯ ที่ผ่านหลักเกณฑ์เข้าสู่การพิจารณา จำนวน 572 โครงการ โดย 46 โครงการผ่านกระบวนการวิเคราะห์กลั่นกรองโครงการ และเข้าสู่การพิจารณาของคณะกรรมการบริหารกองทุนฯ ซึ่งคณะกรรมการฯ ได้พิจารณาอนุมัติแบ่งเป็นโครงการหรือกิจกรรมฯ ที่มีวงเงินเกินกว่า 10 ล้านบาท จำนวน 33 โครงการ และโครงการหรือกิจกรรมฯ ที่มีวงเงินไม่เกิน 10 ล้านบาท จำนวน 8 โครงการ ทั้งนี้การเปิดรับการสนับสนุนจากกองทุนพัฒนาดิจิทัลเพื่อเศรษฐกิจและสังคม ประจำปีงบประมาณพ.ศ. 2565 ได้กำหนดกรอบวงเงินทั้งสิ้น 2.5 ล้านบาท ภายใต้นโนบายทั้ง 4 ด้าน เพื่อขับเคลื่อนการพัฒนาด้านดิจิทัลของประเทศ ซึ่งกองทุนฯมีกำหนดประกาศผลการพิจารณาโครงการที่ได้รับการสนับสนุน ในช่วงเดือนตุลาคม 2565 หรือสามารถติดตามได้ที่เว็บไซต์ https://defund.onde.go.th
****************************

ที่มา : https://www.thaigov.go.th/news/contents/details/59895