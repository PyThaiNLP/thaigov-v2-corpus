รัฐบาลไทย-ข่าวทำเนียบรัฐบาล-ยืนยันความสำเร็จ! การประชุมรัฐมนตรี APEC SME ขับเคลื่อน 4 ประเด็นสำคัญ เพื่อการฟื้นตัวของ Start-up และ MSME ในภูมิภาค


วันศุกร์ที่ 16 กันยายน 2565
ยืนยันความสำเร็จ! การประชุมรัฐมนตรี APEC SME ขับเคลื่อน 4 ประเด็นสำคัญ เพื่อการฟื้นตัวของ Start-up และ MSME ในภูมิภาค
.....
นายอนุชา บูรพชัยศรี รองเลขาธิการนายกรัฐมนตรีฝ่ายการเมือง ปฏิบัติหน้าที่โฆษกประจำสำนักนายกรัฐมนตรี เผยว่า เมื่อวันที่ 9 – 10 ก.ย. 65 ที่ผ่านมา ประเทศไทยเป็นเจ้าภาพจัดการประชุมรัฐมนตรีวิสาหกิจขนาดกลางและขนาดย่อมเอเปค (APEC SME Ministerial Meeting) ครั้งที่ 28 ที่ จ.ภูเก็ต
.
การประชุมดังกล่าว ประสบความสำเร็จด้วยดี ที่ประชุมมุ่งเน้นส่งเสริมการเติบโตทางเศรษฐกิจ และการฟื้นตัวของ Start-up และวิสาหกิจขนาดกลาง ขนาดย่อม และรายย่อย (MSME) ในภูมิภาคเอเชีย – แปซิฟิก โดยร่วมกันหารือและพร้อมสนับสนุนใน 4 ประเด็น คือ
.
1. เร่งรัดการประยุกต์ใช้ BCG Model ซึ่งสามารถสร้างโอกาสทางธุรกิจและสร้างมูลค่าเพิ่มให้กับสินค้าและบริการของธุรกิจขนาดเล็ก และยังสนับสนุนความพยายามของโลกที่จะรับมือกับภาวะโลกร้อน
2. การเปลี่ยนแปลงสู่ดิจิทัลอย่างครอบคลุม ซึ่งจะช่วยให้ธุรกิจขนาดเล็กพัฒนาได้เร็วยิ่งขึ้น และ MSME ที่มีทักษะในด้านดิจิทัลจะเข้าถึงลูกค้าได้มากกว่าและยืนหยัดต่อการเปลี่ยนแปลงที่เกิดขึ้นอย่างรวดเร็ว
3. การจัดหาเงินทุนและการปรับโครงสร้างหนี้ เพื่อช่วยให้ธุรกิจขนาดเล็กสามารถเข้าถึงแหล่งเงินทุน
4. การรับมือกับตลาดที่กำลังพัฒนาและเปลี่ยนแปลงไป การสร้างสิ่งแวดล้อมทางธุรกิจ ส่งเสริมนวัตกรรม การมีส่วนร่วมในห่วงโซ่มูลค่าโลก เพื่อสร้างการเติบโตอย่างเข้มแข็งและเพิ่มขีดความสามารถในการแข่งขัน
.
ทั้งนี้ MSME ถือเป็นกุญแจสำคัญของการการเติบโตทางเศรษฐกิจในภูมิภาค เพราะกว่าร้อยละ 98 ของธุรกิจในภูมิภาค คือ MSME ซึ่งสามารถสร้างมูลค่าทางเศรษฐกิจได้ราว ร้อยละ 40 - 60 ของ GDP เอเปค
.
อ่านเพิ่มเติม คลิก https://www.thaigov.go.th/news/contents/details/59163
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/59320