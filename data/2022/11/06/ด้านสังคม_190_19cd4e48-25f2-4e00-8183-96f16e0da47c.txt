รัฐบาลไทย-ข่าวทำเนียบรัฐบาล-ปลัด พม. รับมอบ หมอน – ผ้าห่ม จากเมืองไทยประกันชีวิต เร่งช่วยเหลือกลุ่มผู้สูงอายุที่ขาดแคลน


วันศุกร์ที่ 7 ตุลาคม 2565
ปลัด พม. รับมอบ หมอน – ผ้าห่ม จากเมืองไทยประกันชีวิต เร่งช่วยเหลือกลุ่มผู้สูงอายุที่ขาดแคลน
ปลัด พม. รับมอบ หมอน – ผ้าห่ม จากเมืองไทยประกันชีวิต เร่งช่วยเหลือกลุ่มผู้สูงอายุที่ขาดแคลน
เมื่อวันนี้ 6 ต.ค. 65 เวลา 14.00 น. ที่บริเวณโถงชั้น 1 กระทรวงการพัฒนาสังคมและความมั่นคงของมนุษย์ สะพานขาว ถนนกรุงเกษม กรุงเทพฯ นายอนุกูล ปีดแก้ว ปลัดกระทรวงการพัฒนาสังคมและความมั่นคงของมนุษย์ (ปลัด พม.) เป็นประธานรับมอบหมอนสำหรับหนุนนอน จำนวน 362 ใบ และผ้าห่มห่อสุญญากาศ จำนวน 400 ผืน จาก บริษัท เมืองไทยประกันชีวิต จำกัด (มหาชน) นำโดย นายสาระ ล่ำซำ ประธานเจ้าหน้าที่บริหาร บริษัท เมืองไทยประกันชีวิต จำกัด (มหาชน) พร้อมด้วยนายปราโมทย์ ศักดิ์กำจร และนางพิตราภรณ์ บุณยรัตพันธุ์ รองกรรมการผู้จัดการอาวุโส  ซึ่งมีคณะผู้บริหารกระทรวง พม. และบริษัท เมืองไทยประกันชีวิต จำกัด (มหาชน) ร่วมรับมองของบริจาค ทั้งนี้ กระทรวง พม. โดยศูนย์รับบริจาคกระทรวง พม. จะได้นำของบริจาคทั้งหมดไปแจกจ่ายช่วยเหลือกลุ่มผู้สูงอายุซึ่งเป็นกลุ่มเปราะบางที่ขาดแคลนเครื่องอุปโภคบริโภคที่จำเป็นโดยเร็วที่สุด เพื่อให้ตรงตามวัตถุประสงค์ของผู้บริจาค
ทั้งนี้ ท่านสามารถเป็นส่วนหนึ่งในการพัฒนาสังคมไทยให้เข้มแข็งและน่าอยู่ ด้วยการช่วยเหลือกลุ่มเปราะบางทั้งเด็ก ผู้สูงอายุ คนพิการ และผู้ด้อยโอกาส ที่ประสบปัญหาความเดือดร้อนทางสังคม เพียงร่วมบริจาคเงิน ผ่านบัญชีเงินฝากธนาคารกรุงไทยประเภทกระแสรายวัน สาขาสะพานขาว เลขที่บัญชี 021-6-05940-2 และบริจาคสิ่งของ ที่ศูนย์รับบริจาคกระทรวง พม. ณ กระทรวง พม. สะพานขาว ถนนกรุงเกษม กรุงเทพฯ โทร. 0 2659 6418 -9

ที่มา : https://www.thaigov.go.th/news/contents/details/60181