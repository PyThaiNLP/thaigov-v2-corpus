รัฐบาลไทย-ข่าวทำเนียบรัฐบาล-"พล.เอกประวิตร" สุดภูมิใจและยินดีกับทีมวอลเลย์บอลหญิงไทย คว้าแชมป์วอลเลย์บอลหญิงอาเซียน กรังด์ปรี 2022 ครั้งที่ 2  ย้ำพร้อมผลักดันใช้วิทยาศาสตร์การกีฬา สู่ทุกศึกการแข่งขันต่อไป


วันอังคารที่ 13 กันยายน 2565
พิมพ์
"พล.เอกประวิตร" สุดภูมิใจและยินดีกับทีมวอลเลย์บอลหญิงไทย คว้าแชมป์วอลเลย์บอลหญิงอาเซียน กรังด์ปรี 2022 ครั้งที่ 2  ย้ำพร้อมผลักดันใช้วิทยาศาสตร์การกีฬา สู่ทุกศึกการแข่งขันต่อไป
"พล.เอกประวิตร" สุดภูมิใจและยินดีกับทีมวอลเลย์บอลหญิงไทย คว้าแชมป์วอลเลย์บอลหญิงอาเซียน กรังด์ปรี 2022 ครั้งที่ 2  ย้ำพร้อมผลักดันใช้วิทยาศาสตร์การกีฬา สู่ทุกศึกการแข่งขันต่อไป
วันนี้ 11 ก.ย. 65 น.ส. ทิพานัน ศิริชนะ รองโฆษกประจำสำนักนายกรัฐมนตรี เปิดเผยว่า พล.อ.ประวิตร วงษ์สุวรรณ รองนายกรัฐมนตรี รักษาราชการนายกรัฐมนตรี รู้สึกยินดีและชื่นชมกับตำแหน่งแชมป์วอลเลย์บอลหญิงอาเซียน กรังด์ปรี 2022 ครั้งที่ 2 ที่ทีมวอลเลย์บอลหญิงไทยเอาชนะทีมชาติเวียดนาม 3 เซตรวด ในวันนี้
"พล.อ.ประวิตร ได้กล่าวชื่นชมและขอบคุณนักกีฬาและผู้ที่เกี่ยวข้องทุกท่านที่มีส่วนทำให้นักกีฬาวอลเลย์บอลหญิงของไทยพัฒนาผลงานได้อย่างชัดเจน ที่สามารถชนะ 3 ครั้งรวด จนได้รับแชมป์ในรายการนี้ เชื่อว่าคนไทยที่ได้ชมและร่วมลุ้น ก็มีความสุขและมีความภาคภูมิใจ ในความสำเร็จที่ไทยคว้าแชมป์มาได้ "
น.ส. ทิพานัน กล่าว น.ส. ทิพานัน กล่าวว่า ที่ผ่านมา พล.อ.ประวิตร ให้การสนับสนุนและส่งกำลังใจเชียร์ทีมวอลเลย์บอลหญิงทีมชาติไทยมาโดยตลอด โดยเฉพาะอย่างยิ่ง การสนับสนุนสร้างศูนย์วิทยาศาสตร์การกีฬาที่พัฒนาศักยภาพนักกีฬาในการแข่งขัน และในฐานะที่เป็นประธานบอร์ดการกีฬาแห่งประเทศไทยก็ได้สนับสนุนให้มีการสร้างศูนย์วิทยาศาสตร์การกีฬาเพื่อใช้พัฒนานักกีฬาของไทยให้มีความเข้มแข็ง ให้มีศักยภาพทัดเทียมแจ่งขันระดับสากลต่อไป

ที่มา : https://www.thaigov.go.th/news/contents/details/59111