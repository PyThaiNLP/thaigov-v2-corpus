รัฐบาลไทย-ข่าวทำเนียบรัฐบาล-สำนักงานสลากฯ แนะนำให้ผู้มีสิทธิ์ซื้อจองสลากฯ รายย่อยทำรายการผ่านแอปฯ เป๋าตัง เพื่อความสะดวกในการทำรายการ


วันจันทร์ที่ 19 กันยายน 2565
พิมพ์
สำนักงานสลากฯ แนะนำให้ผู้มีสิทธิ์ซื้อจองสลากฯ รายย่อยทำรายการผ่านแอปฯ เป๋าตัง เพื่อความสะดวกในการทำรายการ
การเปิดให้ทำรายการซื้อ-จองล่วงหน้าสลากกินแบ่งรัฐบาล สำหรับงวดวันที่ 16 ตุลาคม 2565 ว่า มีจำนวนสลากจอง 517,460 เล่ม โดยมีผู้มีสิทธิ์ทำรายการ 158,863 ราย อาจทำให้ผู้มีสิทธิ์ทำรายการ ไม่ได้รับสลากครบทุกคน
วันนี้ (19 กันยายน 2565) เวลา 15.00 น. ที่สำนักงานสลากกินแบ่งรัฐบาล พันโท หนุน ศันสนาคม ผู้อำนวยการสำนักงานสลากกินแบ่งรัฐบาล กล่าวต่อผู้สื่อข่าว ถึงการเปิดให้ทำรายการซื้อ-จองล่วงหน้าสลากกินแบ่งรัฐบาล สำหรับงวดวันที่ 16 ตุลาคม 2565 ว่า มีจำนวนสลากจอง 517,460 เล่ม โดยมีผู้มีสิทธิ์ทำรายการ 158,863 ราย อาจทำให้ผู้มีสิทธิ์ทำรายการ ไม่ได้รับสลากครบทุกคน ซึ่งเป็นแนวทางที่ปฏิบัติมาอย่างต่อเนื่อง ตั้งแต่ก่อนมีการเปิดจำหน่ายสลากดิจิทัล และสำนักงานสลากฯ ได้เปิด 3 ช่องทางให้สำหรับทำรายการซื้อจอง ได้แก่ ตู้เอทีเอ็มกรุงไทย อินเตอร์เน็ต (เน็ตแบงค์-แอปฯ เป๋าตัง) และเคาน์เตอร์สาขาของธนาคารกรุงไทย
ดังนั้น ในการทำรายการซื้อ-จองล่วงหน้า จึงขอแนะนำให้ทำรายการผ่านแอปฯ เป๋าตัง ซึ่งมีความสะดวก รวดเร็ว มีความเสถียรและปลอดภัยในการใช้งาน และที่ผ่านมา การทำรายการส่วนใหญ่กว่า 80% ทำรายการผ่านเน็ตแบงค์ และแอปฯ เป๋าตัง
ผู้อำนวยการสำนักงานสลากกินแบ่งรัฐบาล กล่าวต่อไปว่า สลากที่พิมพ์จำหน่ายในปัจจุบัน จำนวน 100 ล้านฉบับนั้นแบ่งเป็น สลากที่จัดสรรผ่านระบบตัวแทนจำหน่ายสลาก 44% (สลากขายแบบใบ 32% สลากขายแบบดิจิทัล 12%) เป็นสลากผ่านระบบซื้อ-จองล่วงหน้า 56%

ที่มา : https://www.thaigov.go.th/news/contents/details/59417