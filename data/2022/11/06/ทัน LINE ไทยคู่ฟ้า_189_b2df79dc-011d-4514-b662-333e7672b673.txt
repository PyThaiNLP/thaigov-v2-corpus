รัฐบาลไทย-ข่าวทำเนียบรัฐบาล-ไทยเนื้อหอม! นักลงทุนไทย-ต่างประเทศ ยังเชื่อมั่น เดินหน้าขยายการลงทุนต่อเนื่อง บีโอไออนุมัติการลงทุน “รถยนต์ EV” 26 โครงการ


วันพุธที่ 2 พฤศจิกายน 2565
ไทยเนื้อหอม! นักลงทุนไทย-ต่างประเทศ ยังเชื่อมั่น เดินหน้าขยายการลงทุนต่อเนื่อง บีโอไออนุมัติการลงทุน “รถยนต์ EV” 26 โครงการ
.....
ไทยเนื้อหอม! นักลงทุนไทย-ต่างประเทศ ยังเชื่อมั่น เดินหน้าขยายการลงทุนต่อเนื่อง บีโอไออนุมัติการลงทุน “รถยนต์ EV” 26 โครงการ
.
นายอนุชา บูรพชัยศรี รองเลขาธิการนายกรัฐมนตรีฝ่ายการเมือง ปฏิบัติหน้าที่โฆษกประจำสำนักนายกรัฐมนตรี เผยว่า นักลงทุนทั้งไทยและต่างประเทศต่างมีความเชื่อมั่น และกำลังขยายการลงทุนในไทยอย่างต่อเนื่อง
.
ขณะเดียวกัน รัฐบาลก็เร่งสร้างโครงสร้างพื้นฐานอย่างรอบด้าน รองรับการลงทุนใหม่ ๆ โดย พลเอก ประยุทธ์ จันทร์โอชา นายกรัฐมนตรี และ รมว.กห.  ได้มอบนโนบายไปยังหน่วยงานที่เกี่ยวข้อง ให้เร่งขับเคลื่อนแนวทางและแผนงาน เพื่อต่อยอดขับเคลื่อนประเทศไทยให้ก้าวไปข้างหน้าตามหลักการ “ทำให้สำเร็จ” (GET THINGS DONE)
.
สำหรับรองรับการเป็นฐานและศูนย์กลาง (Hub) การค้า การลงทุน และการผลิตในภูมิภาคอย่างยั่งยืน ซึ่งข้อมูลการส่งเสริมการลงทุนล่าสุด (12 ต.ค. 65) พบว่า คณะกรรมการส่งเสริมการลงทุน (BOI) ได้อนุมัติให้การส่งเสริมในกิจการผลิตรวมทั้งสิ้น 26 โครงการ (จาก 17 บริษัท) มูลค่าเงินลงทุน (ไม่รวมค่าที่ดินและเงินทุนหมุนเวียน) รวม 80,208 ล้านบาท และมีกำลังการผลิตยานยนต์ที่ได้รับอนุมัติเป็นจำนวน 838,775 คัน
.
นอกจากนี้ ยังมีอุตสาหกรรมใหม่ที่มีการลงทุน เช่น กิจการผู้ให้บริการคลาวด์ (Cloud Services) ซึ่งคณะกรรมการส่งเสริมการลงทุนได้อนุมัติให้การส่งเสริม (ขยายกิจการ) โดยมีบริษัท Amazon.com ซึ่งเป็นบริษัทเทคโนโลยีชั้นนำของสหรัฐอเมริกา ได้ตัดสินใจเข้ามาลงทุน ซึ่งได้ประกาศแผนการขยายธุรกิจในประเทศไทย ผ่านการขอรับการส่งเสริมการลงทุนในกิจการ Data Center
.
โดยจะมีการพัฒนา Region ในประเทศไทย ที่จะมีชื่อว่า AWS Asia Pacific (Bangkok) โดย Region แห่งใหม่นี้จะประกอบด้วย Availability Zone สามแห่ง ซึ่งเพิ่มเติมจาก Availability Zone ของ AWS ที่มีอยู่แล้ว 87 แห่งใน 27 ภูมิภาคทั่วโลก โดย AWS วางแผนที่จะลงทุนมากกว่า 5 พันล้านเหรียญสหรัฐ (หรือ 1.9 แสนล้านบาท) ในประเทศไทยในระยะเวลา 15 ปี
.
อ่านเพิ่มเติม คลิก https://www.thaigov.go.th/news/contents/details/61088
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/61110