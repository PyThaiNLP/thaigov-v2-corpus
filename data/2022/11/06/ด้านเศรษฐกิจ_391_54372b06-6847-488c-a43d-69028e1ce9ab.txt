รัฐบาลไทย-ข่าวทำเนียบรัฐบาล-SME D Bank จัดให้ “7 โปรแกรมดี๊ดี” ตลอดเดือน ต.ค. 65 หนุนเอสเอ็มอีเสริมศักยภาพ เพิ่มยอดขาย สร้างรายได้สุดปัง!


วันจันทร์ที่ 3 ตุลาคม 2565
พิมพ์
SME D Bank จัดให้ “7 โปรแกรมดี๊ดี” ตลอดเดือน ต.ค. 65 หนุนเอสเอ็มอีเสริมศักยภาพ เพิ่มยอดขาย สร้างรายได้สุดปัง!
SME D Bank เดินหน้าสนับสนุนผู้ประกอบการเอสเอ็มอี จัด 7 โปรแกรมสุดปัง ตลอดเดือนตุลาคม 2565  ช่วยยกระดับเพิ่มศักยภาพ ขยายตลาด เพิ่มรายได้ คว้าโอกาสทองเข้าสู่ฤดูกาลท่องเที่ยว “High season”
ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank ในฐานะธนาคารเพื่อการพัฒนา เดินหน้าสนับสนุนผู้ประกอบการเอสเอ็มอี จัด 7 โปรแกรมสุดปัง ตลอดเดือนตุลาคม 2565  ช่วยยกระดับเพิ่มศักยภาพ ขยายตลาด เพิ่มรายได้ คว้าโอกาสทองเข้าสู่ฤดูกาลท่องเที่ยว “High season”  ได้แก่
1.สัมมนาความรู้ “SME 3ก แกร่ง เก่ง กล้า : กล้าที่จะเปลี่ยน พลิกวิกฤตให้เป็นโอกาส” ช่วยติดอาวุธให้ผู้ประกอบการเติบโต วันที่ 10 ต.ค.65 เวลา 13.00-16.30 น. ณ ห้อง Auditorium ชั้น 16 อาคาร CP ALL Academy
2. กิจกรรม “ตลาดนัดร่วมใจ” ภายใต้โครงการไม่ทิ้งใครไว้ข้างหลัง ครั้งที่ 4  รวมของดีทั่วไทย  มาไว้ในที่เดียว วันที่ 10-11 ต.ค.65 เวลา 08.00-16.00 น. ณ พื้นที่บริเวณชั้น 1 อาคาร SME Bank Tower
3.  Workshop ออนไลน์หลักสูตร “รีบูทธุรกิจ ทำน้อย แต่ 100%”   วันที่ 18 ต.ค.65 เวลา 13.00-16.00 น. เรียนรู้แพลตฟอร์มการตลาดยุคใหม่ เช่น เฟซบุ๊ก  และไลน์ เป็นต้น ช่วยเพิ่มยอดขาย สร้างรายได้สุดปัง
4. กิจกรรม “SME D Market” ตลาดรวมสุดยอดของดีของเด็ดจากเอสเอ็มอีทั่วประเทศ  มาออกบูธขายสินค้าแก่ประชาชนที่สนใจ ระหว่างวันที่ 25-26 ต.ค.65 ณ พื้นที่บริเวณชั้น 1 อาคาร SME Bank Tower
5. โครงการ “Business Matching” เปิดรับสมัครผู้ประกอบการเอสเอ็มอีเข้าร่วมจับคู่ธุรกิจ (Matching) เพื่อหาตัวแทนจำหน่ายกระจายสินค้าไปทั่วประเทศ ผ่าน Platform SME D Market แจ้งความประสงค์ผ่านออนไลน์ได้ตลอดเดือน ต.ค.65  โดยสแกน QR Code ในโปสเตอร์ประชาสัมพันธ์
6. กิจกรรม “SME D Bank จับมือ Biz Club Thailand” พาเข้าถึงบริการ "เติมทุนคู่พัฒนา"  รับบริการสินเชื่อดอกเบี้ยพิเศษ ครอบคลุมทุกกลุ่มธุรกิจ อีกทั้ง รับบริการพัฒนายกระดับเสริมแกร่งธุรกิจ สมัครผ่านออนไลน์ได้ตลอดเดือน ต.ค.65  โดยสแกน QR Code ในโปสเตอร์ประชาสัมพันธ์
7.  โครงการ “E-learning SME D Academy” หลักสูตรเติมความรู้ครบวงจร เรียนรู้ได้เองตลอด 24 ชม.ที่เว็บไซต์  wdev.smebank.co.th
ทุกกิจกรรมเข้าร่วมได้ฟรี  รวมถึง สามารถรับบริการที่ปรึกษาธุรกิจในโครงการ “SME D Coach” แนะนำทั้งความรู้ยกระดับธุรกิจครบวงจรและเตรียมพร้อมเข้าถึงแหล่งทุน สมัครเข้าร่วมทุกกิจกรรม หรือสอบถามเพิ่มเติมได้ที่ ฝ่ายพัฒนาและสนับสนุนผู้ประกอบการ โทร.02-265-3775 , 02-265-4100 หรือ Call Center 1357

ที่มา : https://www.thaigov.go.th/news/contents/details/59971