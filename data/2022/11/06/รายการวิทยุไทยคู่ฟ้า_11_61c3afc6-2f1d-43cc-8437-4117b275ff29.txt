รัฐบาลไทย-ข่าวทำเนียบรัฐบาล-รัฐบาลจัดพื้นที่ป่าชายเลนเสื่อมโทรมใน 13 จังหวัด ให้ประชาชนทำกิน


วันพฤหัสบดีที่ 8 กันยายน 2565
พิมพ์
รัฐบาลจัดพื้นที่ป่าชายเลนเสื่อมโทรมใน 13 จังหวัด ให้ประชาชนทำกิน
วันพฤหัสบดีที่ 8 กันยายน 2565
ต่อจากนี้ไป ขอเชิญรับฟังไทยคู่ฟ้า
รัฐบาลลดความเหลื่อมล้ำด้านที่อยู่อาศัย โดยอนุมัติให้ยกเว้นมติ ครม. เกี่ยวกับการใช้ประโยชน์พื้นที่ป่าชายเลน เพื่อจัดสรรพื้นที่ป่าชายเลนที่เสื่อมโทรมให้ชุมชนได้อยู่อาศัยและทำกินใน 13 จังหวัด ได้แก่ จ.กระบี่ จันทบุรี ชลบุรี ชุมพร ตราด นครศรีธรรมราช ประจวบคีรีขันธ์ พังงา ภูเก็ต ระนอง ระยอง สตูล และสุราษฎร์ธานี รวม 64 พื้นที่ 573,378 ไร่ โดยกำหนดขอบเขตที่ชัดเจน บริหารการใช้ประโยชน์ให้สมดุลกับการอนุรักษ์ และกำหนดมาตรการควบคุมไม่ให้มีการบุกรุกพื้นที่ป่าชายเลนที่ยังอุดมสมบูรณ์ ทั้งนี้ กระทรวงทรัพยากรธรรมชาติและสิ่งแวดล้อมจะรับผิดชอบค่าใช้จ่ายในการปลูกและบำรุงป่าชายเลนทดแทน ไม่น้อยกว่า 20 เท่าของพื้นที่ที่นำไปใช้ประโยชน์ ตามระเบียบของกรมทรัพยากรทางทะเลและชายฝั่ง ต่อไป
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/58988