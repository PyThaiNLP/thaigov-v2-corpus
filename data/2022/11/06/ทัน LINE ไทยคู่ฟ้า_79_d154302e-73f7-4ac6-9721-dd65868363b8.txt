รัฐบาลไทย-ข่าวทำเนียบรัฐบาล-ครม. เคาะ 287 ลบ. จ่ายเงินชดเชย “เจ้าของเรือประมง” โครงการนำเรือประมงออกนอกระบบ ระยะที่ 2


วันจันทร์ที่ 26 กันยายน 2565
ครม. เคาะ 287 ลบ. จ่ายเงินชดเชย “เจ้าของเรือประมง” โครงการนำเรือประมงออกนอกระบบ ระยะที่ 2
.....
ที่ประชุม ครม. (20 ก.ย. 65) อนุมัติโครงการ “นำเรือประมงออกนอกระบบ” เพื่อการจัดการทรัพยากรประมงทะเลที่ยั่งยืน ระยะที่ 2 วงเงิน 287.18 ล้านบาท
.
ให้เป็นค่าชดเชยเยียวยาแก่ “เจ้าของเรือประมง” จำนวน 59 ลำ (ผ่านเกณฑ์) ที่ได้รับผลกระทบจากมาตรการแก้ไขปัญหาการทำประมงผิดกฎหมาย (IUU) เมื่อปี 58
.
โครงการนี้เป็น "โครงการต่อเนื่อง" จากระยะที่ 1 ซึ่งได้จ่ายเงินชดเชยเยียวยาให้กับเจ้าของเรือประมงแล้ว 305 ลำ จากทั้งหมด 570 ลำ ทั้งนี้ การจ่ายเงินชดเชยยังคงใช้เกณฑ์เดิม คือ แบ่งจ่าย 2 งวด
• งวดที่ 1 จ่ายเงินร้อยละ 30 ของจำนวนเงินค่าชดเชย เป็นค่าใช้จ่าย สำหรับการแยกชิ้นส่วนเรือหรือทำลายเรือประมง
• งวดที่ 2 จ่ายเงินร้อยละ 70 ของจำนวนเงินค่าชดเชย โดยจ่ายหลังจากเจ้าของเรือแยกชิ้นส่วนเสร็จหรือทำลายเรือประมงเรียบร้อยแล้ว
.
ผลสัมฤทธิ์ของโครงการนี้ คือ การที่ประเทศไทยสามารถบริหารจัดการเรือประมงให้มีจำนวนเหมาะสมกับปริมาณสัตว์น้ำได้ ลดความเสี่ยงที่จะเกิดการทำประมงผิดกฎหมายจากการใช้เรือประมงที่ไม่มีใบอนุญาตทำการประมงพาณิชย์
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/59662