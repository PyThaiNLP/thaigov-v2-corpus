รัฐบาลไทย-ข่าวทำเนียบรัฐบาล-รัฐมนตรีเกษตรฯสั่งลุยต่อเนื่องระดมเจ้าหน้าที่ทุกหน่วยเตรียมพร้อมช่วยเหลือเกษตรกรผู้ประสบอุทกภัยในพื้นที่ภาคใต้


วันศุกร์ที่ 21 ตุลาคม 2565
รัฐมนตรีเกษตรฯสั่งลุยต่อเนื่องระดมเจ้าหน้าที่ทุกหน่วยเตรียมพร้อมช่วยเหลือเกษตรกรผู้ประสบอุทกภัยในพื้นที่ภาคใต้
รัฐมนตรีเกษตรฯสั่งลุยต่อเนื่องระดมเจ้าหน้าที่ทุกหน่วยเตรียมพร้อมช่วยเหลือเกษตรกรผู้ประสบอุทกภัยในพื้นที่ภาคใต้หลังอุตุนิยมวิทยาประเมินสถานการณ์อาจส่งผลให้อาจเกิดอุทกภัยในวงกว้างและกระทบต่อสัตว์เลี้ยงของเกษตรกรในหลายพื้นที่โดยเฉพาะบริเวณภาคใต้ที่มีควา
ดร.เฉลิมชัย ศรีอ่อน รัฐมนตรีว่าการกระทรวงเกษตรและสหกรณ์ เป็นประธานพิธีปล่อยรถหญ้าอาหารสัตว์พระราชทานเพื่อเตรียมความพร้อมในการให้ความช่วยเหลือเกษตรกรผู้เลี้ยงสัตว์ในพื้นที่ภาคใต้ โดยมี นายอลงกรณ์ พลบุตร ที่ปรึกษารัฐมนตรีว่าการกระทรวงเกษตรและสหกรณ์และผู้บริหารกระทรวงเกษตรและสหกรณ์เข้าร่วม ณ ด่านกักกันสัตว์เพชรบุรี อำเภอชะอำ จังหวัดเพชรบุรี ซึ่ง จากสถานการณ์ที่หลายพื้นที่ได้เกิดอุทกภัยจาก “พายุโนรู” กรมปศุสัตว์ได้จัดตั้งศูนย์อำนวยการป้องกันและแก้ไขปัญหาภัยพิบัติด้านปศุสัตว์เร่งให้ความช่วยเหลือเกษตรกรที่ได้รับผลกระทบจากอุทกภัยโดยสั่งการให้ระดมเจ้าหน้าที่ทั่วประเทศสำรวจเกษตรกรและปศุสัตว์ที่ได้รับผลกระทบตายและสูญหายพร้อมให้ความช่วยเหลือด้านเสบียงอาหารสัตว์แร่ธาตุและเวชภัณฑ์แก่สัตว์เลี้ยงของเกษตรกรเป็นการด่วนในเบื้องต้นมีจังหวัดที่ได้รับผลกระทบด้านปศุสัตว์จำนวน 21 จังหวัด คือพระนครศรีอยุธยา ลพบุรี สิงห์บุรี ชัยภูมิ ครราชสีมา บุรีรัมย์ ยโสธร ศรีสะเกษ สุรินทร์ อุบลราชธานี กาฬสินธุ์ขอนแก่น มหาสารคาม ร้อยเอ็ด เลย แม่ฮ่องสอน พิษณุโลก สุโขทัย กาญจนบุรี ประจวบคีรีขันธ์ และชัยนาท เกษตรกรผู้เลี้ยงสัตว์ได้รับผลกระทบจำนวน 73,246 ราย สัตว์ที่ได้รับผลกระทบโค 206,582 ตัว กระบือ 44,198 ตัว สุกร 49,518 ตัว แพะ/แกะ 21,906 ตัว สัตว์ปีก 5,781,461 ตัว รวม 6,103,665 ตัว แปลงหญ้า 2,287.75 ไร่ (ข้อมูล ณวันที่ 18 ต.ค. 65) กรมปศุสัตว์ได้ให้ความช่วยเหลือเกษตรกรไปแล้วทั้ง 21 จังหวัด เกษตรกร 22,532 ราย 134 อำเภอ 417 ตำบล 1,671 หมู่บ้านให้ความช่วยเหลือในการอพยพสัตว์ที่ได้รับผลกระทบแล้วเป็นจำนวน 2,258,675 ตัวแบ่งเป็นโค 66,085 ตัวกระบือ 13,750 ตัวสุกร 5,284 ตัวแพะ/แกะ 7,355 ตัวสัตว์ปีก 2,166,201 ตัวโดยได้สนับสนุนเสบียงสัตว์ไปแล้ว 1,057,270 กิโลกรัมสนับสนุนชุดส่งเสริมสุขภาพสัตว์ 30,625 ชุดรักษาสัตว์ 1,693 ตัวและถุงยังชีพสัตว์ 2,804 ถุงซึ่งกรมปศุสัตว์ได้จัดพิธีปล่อยขบวนรถหญ้าอาหารสัตว์พระราชทานพร้อมด้วยหน่วยบริการสัตวแพทย์เคลื่อนที่ออกให้ความช่วยเหลือเกษตรกรแล้วเมื่อวันที่ 4 ตุลาคม 2565 ที่ผ่านมาณศูนย์ราชการกรมปศุสัตว์จังหวัดปทุมธานีและปศุสัตว์ในพื้นที่อีกกว่า 37 จุดทั่วประเทศซึ่งความช่วยเหลือดังกล่าวได้ถึงมือเกษตรกรเรียบร้อยแล้วปัจจุบันสถานการณ์ได้กลับเข้าสู่สภาวะปกติแล้วทั้งสิ้น 4 จังหวัดได้แก่แม่ฮ่องสอนสุโขทัยกาญจนบุรีและประจวบคีรีขันธ์
รัฐมนตรีว่าการกระทรวงเกษตรและสหกรณ์ กล่าวว่าจากการที่อุตุนิยมวิทยาประเมินสถานการณ์ประเทศไทย ในช่วงเดือนตุลาคมจะมีลมตะวันตกเฉียงใต้พัดปกคลุมทะเลอันดามันและภาคใต้ฝั่งตะวันตกกำลังค่อนข้างแรงประกอบกับมีหย่อมความกดอากาศต่ำกำลังแรงปกคลุมบริเวณทะเลอันดามันตอนบนและพายุไต้ฝุ่น “เนสาท” บริเวณทะเลจีนใต้ตอนบนลักษณะเช่นนี้ทำให้บริเวณภาคใต้ฝั่งตะวันตกมีฝนตกเพิ่มขึ้นและมีฝนตกหนักถึงหนักมากในบางพื้นที่ส่งผลให้อาจเกิดอุทกภัยในวงกว้างและกระทบต่อสัตว์เลี้ยงของเกษตรกรในหลายพื้นที่ โดยเฉพาะบริเวณภาคใต้ที่มีความเสี่ยงที่จะเกิดภัยในช่วงปลายปีของทุกปีจนทำให้เกษตรกรมีความเดือดร้อนขาดแคลนอาหารสาหรับสัตว์เลี้ยงจึงได้สั่งการให้เจ้าหน้าที่ทุกหน่วยงานในสังกัดกระทรวงเกษตรและสหกรณ์ประจำสำนักงานในพื้นที่ภาคใต้ให้ดำเนินการเตรียมความพร้อมรองรับภัยพิบัติและในวันนี้ได้ทำการปล่อยขบวนรถหญ้าอาหารสัตว์พระราชทานพร้อมด้วยหน่วยบริการสัตวแพทย์เคลื่อนที่เพื่อให้ความช่วยเหลือด้านเสบียงอาหารสัตว์รวมทั้งแร่ธาตุและเวชภัณฑ์แก่สัตว์เลี้ยงของเกษตรกรที่อยู่ในพื้นที่และให้ศูนย์วิจัยและพัฒนาอาหารสัตว์ในพื้นที่ภาคใต้ ได้แก่ ศวอ.เพชรบุรี / ศวอ.ประจวบคีรีขันธ์ / ศวอ.กาญจนบุรี / ศวอ.สุพรรณบุรี / ศวอ.ชุมพร / ศวอ.พัทลุง / ศวอ.สุราษฎร์ธานี / ศวอ.ตรัง / ศวอ.นครศรีธธรมราช / ศวอ.สตูล / และศวอ. นราธิวาสสนับสนุนเสบียงสัตว์เคลื่อนย้ายลงเสบียงอาหารสัตว์ลงไปไว้ในพื้นที่น้ำท่วมซ้ำซากเพื่อเตรียมความพร้อมล่วงหน้าในการให้ความช่วยเหลือโดยได้จัดเตรียมคลังเสบียงไว้ทั้งสิ้น 12 จุดในพื้นที่ 11 อำเภอ 8 จังหวัดจำนวนเสบียงสัตว์ทั้งสิ้น 95,000 กิโลกรัมและหน่วยสัตวแพทย์เคลื่อนที่ 15 หน่วยนอกจากนี้ยังได้กำชับเจ้าหน้าที่ทุกหน่วยงานในสังกัดกระทรวงเกษตรและสหกรณ์ให้เร่งดำเนินการตรวจสอบและให้ความช่วยเหลือเยียวยาเกษตรกรตามระเบียบกระทรวงการคลังว่าด้วยเงินทดรองราชการเพื่อช่วยเหลือผู้ประสบภัยพิบัติกรณีฉุกเฉินพ.ศ. 2562 หลังจากน้ำลดเข้าสู่สภาวะปกติแล้วต่อไป
"จากสถานการณ์อุกทกภัยที่เกิดในขณะนี้ กระทรวงเกษตรฯได้ดำเนินการในส่วนที่เกี่ยวข้องอย่างต่อเนื่องซึ่งบุคลากรของกระทรวงเกษตรฯได้ร่วมบูรณาการในการให้ความช่วยเหลือโดยมุ่งมั่นให้พี่น้องประชาชนและเกษตรกรเกิดความอุ่นใจว่ารัฐบาลไม่ทอดทิ้งซึ่งนายกรัฐมนตรีได้มีบัญชาให้เข้าไปดูแลอย่างใกล้ชิดอย่างไรก็ตามได้มอบหมายให้ทุกฝ่ายเร่งสำรวจความเสียหายและหลังจากจังหวัดประกาศพื้นที่ที่ได้รับความเสียหายแล้วจะสามารถดำเนินการเยียวยาได้ทันที" ดร.เฉลิม ชัยกล่าว

ที่มา : https://www.thaigov.go.th/news/contents/details/60728