รัฐบาลไทย-ข่าวทำเนียบรัฐบาล-ผู้ว่าฯ สมุทรสงคราม มอบอุปกรณ์ในการแต่งกายสำหรับชุดลูกเสือ เนตรนารี ให้กับนักเรียนที่ขาดแคลน จำนวน 266 ราย


วันศุกร์ที่ 30 กันยายน 2565
พิมพ์
ผู้ว่าฯ สมุทรสงคราม มอบอุปกรณ์ในการแต่งกายสำหรับชุดลูกเสือ เนตรนารี ให้กับนักเรียนที่ขาดแคลน จำนวน 266 ราย
ผู้ว่าฯ สมุทรสงคราม มอบอุปกรณ์ในการแต่งกายสำหรับชุดลูกเสือ เนตรนารี ให้กับนักเรียนที่ขาดแคลน จำนวน 266 ราย
วันนี้ (30 ก.ย. 65) ที่หอประชุมองค์การบริหารส่วนจังหวัดสมุทรสงคราม นายขจร ศรีชวโนทัย ผู้ว่าราชการจังหวัดสมุทรสงคราม นายกเหล่ากาชาดจังหวัด เป็นประธานมอบอุปกรณ์ในการแต่งกายสำหรับชุดลูกเสือเนตรนารี ให้กับนักเรียน ที่ขาดแคลนสังกัดองค์กรปกครองส่วนท้องถิ่น โดยมี นายศิริศักดิ์ ศิริมังคะลา,นายกรกฎ วงษ์สุวรรณ รองผู้ว่าราชการจังหวัดฯ นางณัฐสุดา วงษ์สุวรรณ รองนายกเหล่ากาชาดจังหวัดฯ ,หัวหน้าส่วนราชการ ร่วมมอบอุปกรณ์ในการแต่งกายสำหรับชุดลูกเสือ เนตรนารี ให้กับนักเรียนที่ครอบครัวขาดแคลน จำนวน 266 คน จากโรงเรียนในสังกัดเทศบาล จำนวน 7 แห่ง โดยการสนับสนุนงบประมาณจากกองทุนจังหวัดสมุทรสงคราม จำนวน 246,125 บาท
ผู้ว่าราชการจังหวัดสมุทรสงคราม กล่าวว่า จังหวัดสมุทรสงคราม ได้มอบหมายให้สำนักงานส่งเสริมการปกครองท้องถิ่นจังหวัดสมุทรสงคราม ดำเนินการสำรวจนักเรียนในสังกัดจังหวัดสมุทรสงครามที่ผู้ปกครองมีฐานะยากจนขัดสน ไม่สามารถดำเนินการจัดหาชุดลูกเสือและเนตรนารีให้แก่บุตรหลานได้ โดยทำการสำรวจข้อมูล พบว่า มีนักเรียนกลุ่มเป้าหมายดังกล่าว จำนวน 266 ราย ที่ผ่านได้ให้กับนักเรียนในสังกัดสำนักงานศึกษาธิการจังหวัดฯ จำนวน 321 ราย ซึ่งการแต่งกายด้วยชุดลูกเสือและเนตรนารีนั้นมีความสำคัญ รวมทั้งเป็นการปลูกฝังความรัก ความภาคภูมิใจในความเป็นลูกเสือและเนตรนารี ชุดลูกเสือเป็นเครื่องแบบพระราชทานจากพระบาทสมเด็จพระมงกุฎเกล้าเจ้าอยู่หัว พระราชบิดาแห่งกิจการลูกเสือไทย ซึ่งเป็นประโยชน์ต่อการปลูกฝังอุดมการณ์ลูกเสือและเนตรนารี นอกจากนี้ได้มีการมอบวัสดุประกอบอาชีพครัวเรือนเป้าหมายตามความถนัดและความต้องการของครัวเรือนที่ตกเกณฑ์ในระบบ TPMAP มิติรายได้ จำนวน 8 ครัวเรือน
ที่มา สปชส.จังหวัดสมุทรสงคราม

ที่มา : https://www.thaigov.go.th/news/contents/details/59888