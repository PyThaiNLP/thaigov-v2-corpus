รัฐบาลไทย-ข่าวทำเนียบรัฐบาล-ครม. อนุมัติงบ 5.2 พันลบ. หนุนโครงการฯ อปท. “ปรับปรุง - ซ่อมแซม - พัฒนา” ระบบสาธารณูปโภคเพื่อประโยชน์ของ ปชช.


วันพุธที่ 31 สิงหาคม 2565
ครม. อนุมัติงบ 5.2 พันลบ. หนุนโครงการฯ อปท. “ปรับปรุง - ซ่อมแซม - พัฒนา” ระบบสาธารณูปโภคเพื่อประโยชน์ของ ปชช.
.....
ที่ประชุม ครม. (30 ส.ค. 65) อนุมัติงบ 5,282,570,100 บาท เพื่อให้องค์กรปกครองส่วนท้องถิ่น (อปท.) นำไปก่อสร้าง ปรับปรุง ซ่อมแซมถนน และพัฒนาแหล่งเก็บกักน้ำที่ได้รับความเสียหายจากสาธารณภัย หรือเพื่อแก้ไขปัญหาความเดือดร้อนให้กับประชาชนใน 69 จังหวัด จำนวน 2,086 โครงการ ให้สามารถกลับมาใช้งานได้ปกติ และมีประสิทธิภาพเพิ่มขึ้น เช่น ก่อสร้างถนนคอนกรีตเสริมเหล็ก ซ่อมแซมถนนลาดยางมะตอย ปรับปรุงผิวจราจรจากลูกรังเป็นถนนหินคลุกบดอัด ซ่อมแซมไหล่ถนน เป็นต้น
.
ทั้งนี้ ที่ประชุม ครม. ได้เน้นย้ำให้หน่วยงานดังกล่าว จัดทำแผนปฏิบัติงานและแผนการใช้จ่ายงบประมาณให้แล้วเสร็จภายในเดือน ก.ย. 65 และต้องคำนึงถึงประโยชน์สูงสุดของราชการและประชาชนเป็นสำคัญ
.
อ่านเพิ่มเติม คลิก https://www.thaigov.go.th/news/contents/details/58615
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/58681