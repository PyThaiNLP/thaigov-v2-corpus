รัฐบาลไทย-ข่าวทำเนียบรัฐบาล-คปภ. ตั้งศูนย์ช่วยเหลือด้านประกันภัยจากเหตุน้ำท่วมทั่วประเทศ อำนวยความสะดวกประชาชน ติดต่อได้ที่ สายด่วน คปภ. 1186


วันพฤหัสบดีที่ 15 กันยายน 2565
คปภ. ตั้งศูนย์ช่วยเหลือด้านประกันภัยจากเหตุน้ำท่วมทั่วประเทศ อำนวยความสะดวกประชาชน ติดต่อได้ที่ สายด่วน คปภ. 1186
.....
คณะกรรมการกำกับและส่งเสริมการประกอบธุรกิจประกันภัย (คปภ.) ตั้งศูนย์ช่วยเหลือด้านประกันภัย เพื่อช่วยผู้เอาประกันภัยที่ได้รับผลกระทบจากน้ำท่วม ณ สำนักงาน คปภ. ส่วนกลาง, สำนักงาน คปภ. เขตท่าพระ, สำนักงาน คปภ. เขตบางนา, สำนักงาน คปภ. ภาค และสำนักงาน คปภ. จังหวัดทั่วประเทศ เพื่ออำนวยการและประสานงานด้านประกันภัยในการรับแจ้ง ตรวจสอบข้อมูล รวมทั้งติดตามการจ่ายค่าสินไหมทดแทนให้ประชาชนผู้เอาประกันภัย
.
สำหรับราคากลางค่าซ่อมรถจะใช้แนวปฏิบัติตามมาตรฐานการซ่อมรถยนต์ที่ถูกน้ำท่วม ซึ่งแบ่งเป็น 5 ระดับ
• ระดับ A น้ำท่วมถึงพื้นรถยนต์ ประเมินค่าซ่อม 8,000 - 10,000 บาท
• ระดับ B น้ำท่วมถึงเบาะนั่ง ประเมินค่าซ่อม 15,000 - 20,000 บาท
• ระดับ C น้ำท่วมถึงส่วนล่างของคอนโซลหน้า ประเมินค่าซ่อม 25,000 - 30,000 บาท
• ระดับ D น้ำท่วมถึงส่วนบนของคอนโซลหน้า ประเมินค่าซ่อมเริ่มต้นที่ 30,000 บาทขึ้นไป
• ระดับ E รถยนต์จมน้ำทั้งคัน ซึ่งในกรณีนี้บริษัทจะคืนทุนประกันภัยให้กับผู้เอาประกันภัย
.
เบื้องต้นขอให้ตรวจสอบกรมธรรม์ประกันภัยที่ได้ซื้อไว้ว่าให้ความคุ้มครองภัยน้ำท่วมหรือไม่ โดยแจ้งข้อมูลและขอรับการช่วยเหลือด้านการประกันภัยผ่าน E-mail : [email protected] หากมีข้อสงสัยหรือมีปัญหาไม่ได้รับความเป็นธรรมด้านประกันภัย สามารถติดต่อได้ที่ สายด่วน คปภ. 1186 หรือติดต่อได้โดยตรง ณ สำนักงาน คปภ. ภาค/จังหวัด ทั่วประเทศ
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/59280