รัฐบาลไทย-ข่าวทำเนียบรัฐบาล-​พลเอก ประวิตรฯ รองนายกรัฐมนตรี เสนอต่อ พรก.ฉุกเฉินพื้นที่ จชต. ย้ำพัฒนาพื้นที่แบบมีส่วนร่วม คุ้มครองเสรีภาพและความปลอดภัยประชานด้วยกฎหมาย


วันพุธที่ 7 กันยายน 2565
​พลเอก ประวิตรฯ รองนายกรัฐมนตรี เสนอต่อ พรก.ฉุกเฉินพื้นที่ จชต. ย้ำพัฒนาพื้นที่แบบมีส่วนร่วม คุ้มครองเสรีภาพและความปลอดภัยประชานด้วยกฎหมาย
​พลเอก ประวิตรฯ รองนายกรัฐมนตรี เสนอต่อ พรก.ฉุกเฉินพื้นที่ จชต. ย้ำพัฒนาพื้นที่แบบมีส่วนร่วม คุ้มครองเสรีภาพและความปลอดภัยประชานด้วยกฎหมาย
วันนี้ (วันที่ 7 กันยายน 2565) เวลา 09.30 น. ณ ห้องประชุมสภาความมั่นคงแห่งชาติ พลเอกประวิตร วงษ์สุวรรณ รองนายกรัฐมนตรี ได้เป็นประธานการประชุมคณะกรรมการบริหารสถานการณ์ฉุกเฉิน ครั้งที่ 3/65 ผ่านระบบ VTC เพื่อรับทราบผลการปฏิบัติงานในพื้นที่จังหวัดชายแดนภาคใต้ตาม พรก.บริหารราชการในสถานการณ์ฉุกเฉิน
จากสถานการณ์ความรุนแรงที่เกิดขึ้นในพื้นที่ จชต. ที่ผ่านมา  เป็นเหตุให้ประชาชนและเจ้าหน้าที่ ได้รับบาดเจ็บและเสียชีวิต เพื่อให้เจ้าหน้าที่ทหาร ตำรวจและพลเรือน สามารถปฏิบัติงานร่วมกันในการควบคุมสถานการณ์และบังคับใช้กฎหมาย ที่ประชุมร่วมพิจารณาและให้ความเห็นชอบ ขยายระยะเวลาการประกาศสถานการณ์ฉุกเฉินที่มีความร้ายแรง ในเขตท้องที่ทุกอำเภอในพื้นที่ จชต. ยกเว้น อ.ศรีสาคร อ.สุไหงโก-ลก อ.แว้ง อ.สุคิริน จว.นราธิวาส  รวมทั้ง อ.ไม้แก่น อ.แม่ลาน จว.ปัตตานี และ อ.เบตง อ.กาบัง จว.ยะลา ออกไปอีก 3 เดือน ตั้งแต่ 20 กันยายน - 19 ธันวาคม 2565
พลเอก ประวิตรฯ กำชับถึงเหตุการณ์ในพื้นที่ จชต.ที่ผ่านมา ขอให้หน่วยงานความมั่นคง เพิ่มความเข้มข้นงานข่าวและทำงานเชิงรุกร่วมกันใกล้ชิดกับภาคประชาชนในพื้นที่มากขึ้น เพื่อป้องกันลดเหตุรุนแรงที่เกิดขึ้น พร้อมย้ำนโยบายและความตั้งใจของรัฐบาล ในการพัฒนาพื้นที่ เน้นการมีส่วนร่วมควบคู่กับดูแลเสรีภาพและความปลอดภัยของประชาชน ด้วยการบังคับใช้กฎหมาย ไม่ใช้ความรุนแรงต่อกัน พร้อมกันนี้ ได้ฝากความระลึกถึงและเป็นกำลังใจ จากนายกรัฐมนตรี ถึงเจ้าหน้าที่และครอบครัวที่ปฏิบัติงานในพื้นที่ทุกคน โดยขอให้ปฏิบัติหน้าที่ด้วยความอดทน อดกลั้น ด้วยความระมัดระวังและไม่ประมาท เพื่อนำความสงบและสันติสุขให้เกิดขึ้นในพื้นที่ให้ได้

ที่มา : https://www.thaigov.go.th/news/contents/details/58940