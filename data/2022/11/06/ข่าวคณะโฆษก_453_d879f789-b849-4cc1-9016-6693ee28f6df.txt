รัฐบาลไทย-ข่าวทำเนียบรัฐบาล-"ทิพานัน" แจ้งข่าววันหยุดยาววันปิยมหาราช ท่าอากาศยานสุวรรณภูมิเปิดให้ผู้โดยสารและผู้ใช้บริการจอดรถฟรี ณ ลานจอดรถระยะยาว  โซน C   ตั้งแต่ 21-25 ตุลาคม 


วันเสาร์ที่ 22 ตุลาคม 2565
พิมพ์
"ทิพานัน" แจ้งข่าววันหยุดยาววันปิยมหาราช ท่าอากาศยานสุวรรณภูมิเปิดให้ผู้โดยสารและผู้ใช้บริการจอดรถฟรี ณ ลานจอดรถระยะยาว  โซน C   ตั้งแต่ 21-25 ตุลาคม
"ทิพานัน" แจ้งข่าววันหยุดยาววันปิยมหาราช ท่าอากาศยานสุวรรณภูมิเปิดให้ผู้โดยสารและผู้ใช้บริการจอดรถฟรี ณ ลานจอดรถระยะยาว  โซน C   ตั้งแต่ 21-25 ตุลาคม
วันนี้ 22 ต.ค. 65 น.ส.ทิพานัน ศิริชนะ รองโฆษกประจำสำนักนายกรัฐมนตรี เปิดเผยว่า เนื่องในวันหยุดยาวติดต่อกัน3 วัน ในช่วงวันหยุดชดเชยวันปิยมหาราช 22-24 ตุลาคมนี้ รัฐบาลภายใต้ พล.อ.ประยุทธ์ จันทร์โอชา นายกรัฐมนตรี  ได้เข้าใจถึงพี่น้องประชาชนจะได้เดินทางกลับภูมิลำเนาและท่องเที่ยวพักผ่อนในวันหยุด ทั้งนี้เพื่อเป็นการอำนวยความสะดวกและลดภาระค่าใช้จ่ายให้กับประชาชน รวมทั้งกระตุ้นการท่องเที่ยวเพื่อฟื้นฟูเศรษฐกิจ  ท่าอากาศยานสุวรรณภูมิ (ทสภ.) จึงได้ทำการยกเว้นอัตราค่าบริการจอดรถที่ลานจอดรถระยะยาว (Long Term Parking) โซน C ซึ่งสามารถจอดรถได้จำนวน 718 คัน โดยผู้โดยสาร และผู้ใช้บริการสามารถนำรถยนต์เข้ามาจอดฟรี ระหว่างวันที่ 21-25 ต.ค.65 ได้ตั้งแต่เวลา 00.01 น. ของวันที่ 21 ตุลาคม 2565 ถึงเวลา 24.00 น. ของวันที่ 25 ต.ค.2565 รวม 5 วัน
น.ส.ทิพานัน กล่าวว่า พร้อมกันนี้ทาง ทสภ. ยังได้จัดรถชัตเติ้ลบัส สาย A วิ่งให้บริการรับ-ส่ง เพื่ออำนวยความสะดวกแก่ผู้โดยสาร ระหว่างลานจอดรถระยะยาวโซน C และอาคารผู้โดยสารทุกๆ 15 นาที ตลอด 24 ชั่วโมง โดยไม่เสียค่าใช้จ่ายอีกด้วย
“รัฐบาลจึงขอแจ้งข่าวสารมายังประชาชนอีกครั้ง เพื่อย้ำถึงการอำนวยความสะดวกและเข้าใจประชาชน ทั้งนี้พี่น้องประชาชนควรเผื่อเวลาในการเดินทางมายังสนามบินล่วงหน้า เพื่อให้การเดินทางเป็นไปตามแผนที่กำหนดของท่าน  ที่สำคัญพล.อ.ประยุทธ์ จันทร์โอชา นายกรัฐมนตรี ได้เน้นย้ำให้ทุกภาคส่วนดูแลให้พี่น้องประชาชนให้เดินทางอย่างปลอดภัยในช่วงวันหยุดยาวนี้ด้วย”น.ส.ทิพานัน กล่าว

ที่มา : https://www.thaigov.go.th/news/contents/details/60738