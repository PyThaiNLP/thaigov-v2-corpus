รัฐบาลไทย-ข่าวทำเนียบรัฐบาล-มท. สั่ง ผวจ. เป็นหัวเรือใหญ่ ระดมทีมทุก จว. Recheck ข้อมูลแก้ไขปัญหาความยากจนของ ปชช. ให้ครอบคลุม ครบถ้วน ต่อเนื่อง


วันพฤหัสบดีที่ 27 ตุลาคม 2565
มท. สั่ง ผวจ. เป็นหัวเรือใหญ่ ระดมทีมทุก จว. Recheck ข้อมูลแก้ไขปัญหาความยากจนของ ปชช. ให้ครอบคลุม ครบถ้วน ต่อเนื่อง
.....
รัฐบาลโดย ก.มหาดไทยเร่งขับเคลื่อนงาน “แก้ไขปัญหาความยากจน” ของประเทศ ผ่านกลไกศูนย์อำนวยการขจัดความยากจนและพัฒนาคนทุกช่วงวัยอย่างยั่งยืนตามหลักปรัชญาของเศรษฐกิจพอเพียง (ศจพ.)
.
โดยนิยามของคำว่า “ความยากจน” นั้น คือ ทุกเรื่องความเดือดร้อนของ ปชช. ที่กำลังประสบอยู่และไม่สามารถแก้ไขได้ด้วยตนเอง
.
จากผลสำรวจการแก้ไขปัญหาความยากจนและพัฒนาคนทุกช่วงวัยในแพลตฟอร์ม ThaiQM ภาพรวมประเทศ (ข้อมูล ณ วันที่ 24 ต.ค. 65) พบว่า มีจำนวนครัวเรือนที่ประสบปัญหา 3,810,466 ครัวเรือน และได้รับการแก้ไขปัญหาแล้ว 1,908,619 ครัวเรือน (ร้อยละ 50.09) และเมื่อจำแนกตามจำนวนปัญหา มีจำนวน 12,143,656 เรื่อง แก้ไขแล้ว 5,159,142 เรื่อง (ร้อยละ 55.48)
.
ทั้งนี้ เพื่อให้การแก้ไขปัญหาความเดือดร้อนของ ปชช. เป็นไปอย่างครอบคลุม ครบถ้วน และต่อเนื่อง ก.มหาดไทย จึงให้หน่วยงานที่เกี่ยวข้องทุกจังหวัด ลงพื้นที่ดำเนินการสำรวจ Recheck ข้อมูลสภาพปัญหาตามแพลตฟอร์ม ThaiQM ทั้ง 35 ปัญหา โดยจำแนกออกมาให้ผู้ว่าราชการจังหวัดได้เห็นว่า ในพื้นที่จังหวัดมีปัญหาอะไรอยู่บ้าง เพื่อสามารถพิจารณาสั่งการหน่วยงานราชการตามอำนาจหน้าที่ที่เกี่ยวข้องกับสภาพปัญหาให้เป็นหัวเรือใหญ่ “พุ่งเป้าแก้ปัญหา” ได้ทันที
Cr. กระทรวงมหาดไทย
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/60934