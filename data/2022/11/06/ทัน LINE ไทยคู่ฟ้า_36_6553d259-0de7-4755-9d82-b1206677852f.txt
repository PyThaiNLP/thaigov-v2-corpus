รัฐบาลไทย-ข่าวทำเนียบรัฐบาล-ไม่นานเกินรอ! มอเตอร์เวย์ M81 บางใหญ่ - กาญจนบุรี คืบหน้า 83% คาดเปิดบริการปี 67 เชื่อม กทม. ปริมณฑล – ภาคตะวันตก ลดเวลาจาก 2.30 ชม. เหลือ 48 นาที


วันจันทร์ที่ 12 กันยายน 2565
ไม่นานเกินรอ! มอเตอร์เวย์ M81 บางใหญ่ - กาญจนบุรี คืบหน้า 83% คาดเปิดบริการปี 67 เชื่อม กทม. ปริมณฑล – ภาคตะวันตก ลดเวลาจาก 2.30 ชม. เหลือ 48 นาที
.....
กรมทางหลวงเร่งสร้างทางหลวงพิเศษระหว่างเมือง หมายเลข 81 สายบางใหญ่ - กาญจนบุรี หรือ M81 ระยะทาง 96.41 กม. เพื่อยกระดับการคมนาคมขนส่งและท่องเที่ยวให้ประชาชนเดินทางอย่างสะดวก รวดเร็ว ปลอดภัย โดยงานก่อสร้างคืบหน้า 82.88% แล้วเสร็จ 8 จาก 25 สัญญา ได้แก่ สัญญาที่ 20 – 23 ใน อ.ท่าม่วง จ.กาญจนบุรี สัญญาที่ 6 อ.นครชัยศรี และสัญญาที่ 10 14 15 อ.เมืองนครปฐม ใน จ.นครปฐม ส่วนงานระบบ ดำเนินการแล้ว 6 จาก 8 ได้แก่ ด่านบางใหญ่ ด่านนครชัยศรี ด่านศีรษะทอง ด่านท่ามะกา ด่านท่าม่วง และด่านกาญจนบุรี
.
เส้นทาง M81 มีที่พักริมทาง 3 แห่ง คือ อ.นครชัยศรี อ.เมืองนครปฐม และ อ.ท่ามะกา มีสิ่งอำนวยความสะดวกครบถ้วน คาดว่าจะเปิดให้บริการเต็มรูปแบบได้ในปี 2567 โดยจะช่วยลดระยะเวลาการเดินทางจากพื้นที่ กทม. และปริมณฑล ไปยังภาคตะวันตกของประเทศได้มาก เช่น การเดินทางจาก อ.บางใหญ่ จ.นนทบุรี ไป จ.กาญจนบุรี ด้วยทางหลวงแผ่นดินจะใช้เวลานานถึง 2 ชม. 30 นาที แต่หากเดินทางด้วยเส้นทาง M81 ใช้เวลาเหลือเพียง 48 นาทีเท่านั้น
.
อ่านเพิ่มเติม คลิก >> https://www.thaigov.go.th/news/contents/details/59024
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/59119