รัฐบาลไทย-ข่าวทำเนียบรัฐบาล-" 1 ศตวรรษ อภิวัฒน์การเรียนรู้สังคมท้องถิ่นไทย" ครบรอบ 100 ปี มรภ.นครสวรรค์ มุ่งขับเคลื่อนพัฒนาพื้นที่ สร้างทักษะแห่งการเรียนรู้ สู่อาชีพที่มั่นคง


วันอังคารที่ 6 กันยายน 2565
" 1 ศตวรรษ อภิวัฒน์การเรียนรู้สังคมท้องถิ่นไทย" ครบรอบ 100 ปี มรภ.นครสวรรค์ มุ่งขับเคลื่อนพัฒนาพื้นที่ สร้างทักษะแห่งการเรียนรู้ สู่อาชีพที่มั่นคง
" 1 ศตวรรษ อภิวัฒน์การเรียนรู้สังคมท้องถิ่นไทย" ครบรอบ 100 ปี มรภ.นครสวรรค์ มุ่งขับเคลื่อนพัฒนาพื้นที่ สร้างทักษะแห่งการเรียนรู้ สู่อาชีพที่มั่นคง
วันที่ 15 สิงหาคม 2565 ณ จังหวัดนครสวรรค์ /มหาวิทยาลัยราชภัฏนครสวรรค์ จัดงานครบรอบ 100 ปีแห่งการสถาปนามหาวิทยาลัยราชภัฏนครสวรรค์ ภายใต้แนวคิด " 1 ศตวรรษ อภิวัฒน์การเรียนรู้สังคมท้องถิ่นไทย" โดยได้รับเกียรติจาก ศาสตราจารย์พิเศษ ดร.เอนก เหล่าธรรมทัศน์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม เป็นประธานเปิดกิจกรรมและปฐากถาพิเศษ ในหัวข้อ การขับเคลื่อนการพัฒนาประเทศไทยด้วยโมเดลเศรษฐกิจ BCG สู่การพัฒนาที่ยั่งยืน ซึ่งมี นายชยันต์ ศิริมาศ ผู้ว่าราชการจังหวัดนครสวรรค์ ผู้ช่วยศาสตราจารย์ ดร.ไชยรัตน์ ปราณี อธิการบดีมหาวิทยาลัยราชภัฏนครสวรรค์ ผู้บริหารเครือข่ายมหาวิทยาลัยราชภัฏ และผู้เข้าร่วมในพิธีเปิดโครงการครบรอบ 100 ปี ร่วมให้การต้อนรับ
ในงานมีการจัดกิจกรรมในเพื่อเฉลิมฉลองการครบรอบ 100 ปีแห่งการสถาปนามหาวิทยาลัยราชภัฏนครสวรรค์ ซึ่งเป็นบทพิสูจน์ความสำเร็จของการดำเนินงานตลอดระยะเวลา 100 ปีแห่งการอภิวัฒน์และเรียนรู้สังคมท้องถิ่นไทยที่ผ่านมา การสร้างคนให้เป็นทรัพยากรอันทรงคุณค่าของชาติ การเสริมสร้างความเข้มแข็งให้แก่ชุมชน และการส่งเสริมวิชาการและวิชาชีพชั้นสูงเพื่อการพัฒนาท้องถิ่นอย่างยั่งยืน โดยในกิจกรรมวันนี้มีการจัดบูธ นิทรรศการ คณะต่าง ๆ ของมหาวิทยาลัยราชภัฏนครสวรรค์ และโรงเรียนต่าง ๆ ของโรงเรียนต่าง ๆ ของจังหวัดนครสวรรค์และจังหวัดใกล้เคียง โดยทางสถาบันวิจัยและพัฒนาได้มีส่วนร่วมในการจัดบูธ โครงการอนุรักพันธุกรรมพืชอันเนื่องมาจากพระราชดำริฯ (อพ.สธ.), บูธโครงการพัฒนาจัดตั้งศูนย์สมุนไพรฯ, บูธแสดงนวัตกรรมหุ่นยนต์ฉีดพ่นสารอาหารพืชฯ เป็นต้น นอกจากนั้นยังมีการมอบรางวัลนักวิจัยดีเด่นของมหาวิทยาลัยเครือข่ายฯ ณ ศูนย์ประชุมและนิทรรศการนานาชาติ มหาวิทยาลัยราชภัฏนครสวรรค์ (ย่านมัทรี)​ ต.พยุหะ อ.พยุหะคีรี จ.นครสวรรค์
ศาสตราจารย์พิเศษ ดร.เอนก เหล่าธรรมทัศน์ กล่าวว่า ผมคิดว่า มรภ.ราชภัฏอยู่ในกระแสของการเปลี่ยนแปลงตลอดระยะเวลา 100 ปีนี้ การทำงานให้ มรภ.ราชภัฏ ถือเป็นโอกาสของชีวิตที่ทำประโยชน์ให้กับบ้านเมือง เป็นผู้บุกเบิกแห่งศตวรรษที่ 2 ของ มรภ.ราชภัฏ ซึ่งจะคำนึงถึงประโยชน์ส่วนร่วมเป็นหลัก และเป็นที่ชัดเจนแล้วว่าภารกิจของ มรภ.ราชภัฏ เป็นมหาวิทยาลัยที่ส่งเสริมทะนุบำรุงการศึกษา สร้างครูอาจารย์ โรงเรียน ให้กับประเทศ อีกอย่างคือเป็นมหาวิทยาลัยแห่งพื้นที่ เราจะต้องทุ่้มเทให้กับพื้นที่ให้ได้มากที่สุด เราต้องเป็นพลังที่สำคัญของพื้นที่และรู้จักพื้นที่ของตนให้ได้มากที่สุด

ที่มา : https://www.thaigov.go.th/news/contents/details/58879