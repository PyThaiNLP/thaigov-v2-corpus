รัฐบาลไทย-ข่าวทำเนียบรัฐบาล-รองปลัดฯ ภานุวัฒน์ ร่วมงานสัมมนาและพิธีฉลองครบรอบ 50 ปี JTECS ณ กรุงโตเกียว ประเทศญี่ปุ่น


วันอังคารที่ 13 กันยายน 2565
พิมพ์
รองปลัดฯ ภานุวัฒน์ ร่วมงานสัมมนาและพิธีฉลองครบรอบ 50 ปี JTECS ณ กรุงโตเกียว ประเทศญี่ปุ่น
รองปลัดฯ ภานุวัฒน์ ร่วมงานสัมมนาและพิธีฉลองครบรอบ 50 ปี JTECS ณ กรุงโตเกียว ประเทศญี่ปุ่น
เมื่อวันที่ 9 กันยายน 2565 นายภานุวัฒน์ ตริยางกูรศรี รองปลัดกระทรวงอุตสาหกรรม พร้อมด้วย นายบวร สัตยาวุฒิพงศ์ ผู้อำนวยการกองยุทธศาสตร์และแผนงาน กรมโรงงานอุตสาหกรรม และนายกิตติพันธุ์ บางยี่ขัน อัครราชทูตที่ปรึกษาฝ่ายอุตสาหกรรม เข้าร่วมพิธีฉลองครบรอบ 50 ปีการก่อตั้ง JTECS (Japan Thailand Economic Cooperation) ณ หอประชุมสถานเอกอัครราชทูต ณ กรุงโตเกียว ประเทศญี่ปุ่น
JTECS เป็นสมาคมที่ก่อตั้งขึ้นโดยมีวัตถุประสงค์เพื่อส่งเสริมความร่วมมือด้านการพัฒนาอุตสาหกรรมระหว่างประเทศญี่ปุ่นและประเทศไทย โดยมีผู้ประกอบการที่ไปลงทุนในประเทศไทยรวมทั้งบริษัทชั้นนำต่างๆ ร่วมเป็นสมาชิกมากกว่าร้อยราย นอกจากนี้ JTECS ยังเป็นผู้สนับสนุนการตั้งสมาคมส่งเสริมเทคโนโลยีไทย-ญี่ปุ่น (TPA) และสถาบันเทคโนโลยีไทย-ญี่ปุ่น (TNI) ในประเทศไทยด้วย

ที่มา : https://www.thaigov.go.th/news/contents/details/59190