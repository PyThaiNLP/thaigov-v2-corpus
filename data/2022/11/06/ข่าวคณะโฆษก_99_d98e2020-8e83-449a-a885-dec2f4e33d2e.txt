รัฐบาลไทย-ข่าวทำเนียบรัฐบาล-รองโฆษกรัฐบาลเผย'พล.อ.ประวิตร' ชู'เนคไทผ้าไหมลายผ้าขาวม้า' ช่วยเพิ่มมูลค่า สร้างรายได้เกษตรกร ซอฟต์พาวเวอร์ของไทย 


วันศุกร์ที่ 9 กันยายน 2565
พิมพ์
รองโฆษกรัฐบาลเผย'พล.อ.ประวิตร' ชู'เนคไทผ้าไหมลายผ้าขาวม้า' ช่วยเพิ่มมูลค่า สร้างรายได้เกษตรกร ซอฟต์พาวเวอร์ของไทย
รองโฆษกรัฐบาลเผย'พล.อ.ประวิตร' ชู'เนคไทผ้าไหมลายผ้าขาวม้า' ช่วยเพิ่มมูลค่า สร้างรายได้เกษตรกร ซอฟต์พาวเวอร์ของไทย
วันที่ 9 กันยายน 2565 น.ส.ทิพานัน ศิริชนะ รองโฆษกประจำสำนักนายกรัฐมนตรี กล่าวว่า พล.อ.ประวิตร วงษ์สุวรรณ รองนายกรัฐมนตรี รักษาราชการแทนนายกรัฐมนตรี ให้ความสำคัญกับการส่งเสริมผ้าไหมไทย เพื่อสร้างรายได้ให้กับพี่น้องเกษตรกรผู้ปลูกหม่อนเลี้ยงไหม เกิดการหมุนเวียนเศรษฐกิจในชุมชน ต่อยอดสู่การค้าต่างประเทศ จึงร่วมเป็นพรีเซ็นเตอร์แบบไม่คิดค่าใช้จ่ายให้กับกรมหม่อนไหม กระทรวงเกษตรและสหกรณ์ เพื่อสนับสนุนการแปรรูปผ้าไหมไทย ซึ่งครั้งนี้ได้นำลายผ้าขาวม้ามาพัฒนาดัดแปลงเป็นลายเนคไท ที่ช่วยสร้างมูลค่าเพิ่ม รวมทั้งเป็น'ซอฟต์พาวเวอร์' ที่มีความงดงามเป็นเอกลักษณ์ จากเดิมที่ผ้าไหมไทยได้รับความนิยมจากทั่วโลกอยู่แล้ว จะยิ่งส่งเสริมให้เป็นที่รู้จักเพิ่มขึ้น และนำมาใส่ได้ทุกโอกาสมากขึ้น
น.ส.ทิพานัน กล่าวว่า พล.อ.ประวิตร ยังเชิญชวนให้รัฐมนตรีทุกคนได้ร่วมสนับสนุนด้วย เพื่อเป็นผู้นำในการส่งเสริมผลิตภัณฑ์จากเกษตรกร ช่วยยกระดับความเป็นอยู่ให้ดีขึ้น และนำไปสู่การพัฒนาคุณภาพชีวิต และสร้างรายได้ให้ชุมชนอย่างยั่งยืน

ที่มา : https://www.thaigov.go.th/news/contents/details/59023