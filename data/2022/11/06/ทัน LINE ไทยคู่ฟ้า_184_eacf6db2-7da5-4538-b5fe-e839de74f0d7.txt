รัฐบาลไทย-ข่าวทำเนียบรัฐบาล-รัฐบาลเชิญผู้เชี่ยวชาญจาก IUCN ช่วยเตรียมการอนุรักษ์ “กลุ่มป่าแก่งกระจาน” ในฐานะ มรดกโลกทางธรรมชาติ ให้ยั่งยืน


วันอาทิตย์ที่ 30 ตุลาคม 2565
รัฐบาลเชิญผู้เชี่ยวชาญจาก IUCN ช่วยเตรียมการอนุรักษ์ “กลุ่มป่าแก่งกระจาน” ในฐานะ มรดกโลกทางธรรมชาติ ให้ยั่งยืน
.....
รัฐบาลเดินหน้าอนุรักษ์กลุ่มป่าแก่งกระจานให้ยั่งยืน ภายหลังได้รับการขึ้นทะเบียนเป็นแหล่งมรดกโลกทางธรรมชาติเมื่อเดือน ก.ค.64 โดยเชิญผู้เชี่ยวชาญจากองค์การระหว่างประเทศเพื่อการอนุรักษ์ธรรมชาติ (IUCN) มาช่วยเตรียมการทบทวนสภาพและให้คำปรึกษาเพื่อดำเนินการอนุรักษ์ให้เป็นไปตามแนวทางมรดกโลกทางธรรมชาติ ในช่วงเดือน พ.ย.65 ใช้เวลาลงพื้นที่ 8 วัน และต้องทำรายงานเสนอประเทศไทยภายใน 6 สัปดาห์หลังจากลงพื้นที่
.
ผู้เชี่ยวชาญ IUCN จะให้คำปรึกษาเกี่ยวกับการเพิ่มโอกาสเชื่อมต่อของพื้นที่ ผนวกพื้นที่อนุรักษ์ให้มีขนาดใหญ่ขึ้น การจัดการเขตกันชนของพื้นที่ป่ามรดกโลก การประเมินปรับปรุงกฎหมาย การใช้ประโยชน์ที่ดิน การมีส่วนร่วมในการบริหารจัดการ รวมถึงการประเมินการมีส่วนร่วมของชุมชนท้องถิ่นและกลุ่มชาติพันธุ์ การจัดการพื้นที่มรดกโลกเพื่อสนับสนุนการดำรงชีวิตที่ยั่งยืน การรักษาความเชื่อมโยงทางชีววิทยาในพื้นที่ข้ามพรมแดนที่ติดกับพื้นที่มรดกโลก การประเมินสถานะประชากรชนิดพันธุ์ที่สำคัญของพืชและสัตว์ป่า ตลอดจนประเมินผลกระทบของการพัฒนาโครงสร้างพื้นฐานที่มีอยู่และที่วางแผนไว้ เช่น เขื่อนและถนน
.
อ่านเพิ่มเติม คลิก >>https://www.thaigov.go.th/news/contents/details/60911
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/61026