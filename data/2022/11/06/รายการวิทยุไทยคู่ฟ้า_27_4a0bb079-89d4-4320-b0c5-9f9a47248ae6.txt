รัฐบาลไทย-ข่าวทำเนียบรัฐบาล-ศบค. ยกเลิกประกาศสถานการณ์ฉุกเฉิน พร้อมเห็นชอบแผนบริหารวัคซีนเดือน ต.ค.65


วันอังคารที่ 27 กันยายน 2565
พิมพ์
ศบค. ยกเลิกประกาศสถานการณ์ฉุกเฉิน พร้อมเห็นชอบแผนบริหารวัคซีนเดือน ต.ค.65
วันเสาร์ที่ 24 กันยายน  2565
ต่อจากนี้ไป ขอเชิญรับฟังไทยคู่ฟ้า
ศบค.ยกเลิกประกาศสถานการณ์ฉุกเฉินทั่วราชอาณาจักร รวมถึงข้อกำหนด ประกาศ และคำสั่ง
ที่ใช้อำนาจแห่งประกาศสถานการณ์ฉุกเฉินทั้งหมด เนื่องจากสถานการณ์ระบาดของโรคโควิด-19
มีแนวโน้มที่ดีขึ้น โดยให้มีผลในวันที่ 30 ก.ย.2565 เป็นต้นไป พร้อมทั้งเห็นชอบแผนบริหารจัดการวัคซีนโควิด-
19 เดือน ต.ค.2565 สำหรับประชาชนทุกคนในแผ่นดินไทย รวมเป็นวัคซีน 7 ล้านโดส
และแผนบริหารจัดการวัคซีนไฟเซอร์ฝาสีแดงเข้ม สำหรับเด็กอายุ 6 เดือน – 4 ปี
ผ่านสถานพยาบาลหรืออาจพิจารณาให้ในศูนย์เด็กเล็กภายใต้กำกับของแพทย์
หรือตามที่คณะกรรมการโรคติดต่อจังหวัดเห็นสมควร โดยแนะนำให้เด็กทุกคนเข้ารับวัคซีน ทั้งนี้
การรับวัคซีนเป็นไปตามความสมัครใจของเด็กและผู้ปกครอง ไม่เป็นเงื่อนไขในการไปโรงเรียน
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/59602