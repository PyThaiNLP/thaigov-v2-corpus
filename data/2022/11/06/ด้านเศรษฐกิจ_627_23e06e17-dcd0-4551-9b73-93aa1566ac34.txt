รัฐบาลไทย-ข่าวทำเนียบรัฐบาล-GEN ไหนก็ใช้ได้ แอปเดียวครบ จบทุกเรื่องกับแอป GHB ALL GEN ธอส. ปรับโฉมแอปใหม่ ยกระดับการบริการด้านดิจิทัล ตอบโจทย์ลูกค้าทุกวัย เปิดดาวน์โหลดครั้งแรกวันที่ 26 ต.ค.2565 นี้ เป็นต้นไป


วันพฤหัสบดีที่ 27 ตุลาคม 2565
พิมพ์
GEN ไหนก็ใช้ได้ แอปเดียวครบ จบทุกเรื่องกับแอป GHB ALL GEN ธอส. ปรับโฉมแอปใหม่ ยกระดับการบริการด้านดิจิทัล ตอบโจทย์ลูกค้าทุกวัย เปิดดาวน์โหลดครั้งแรกวันที่ 26 ต.ค.2565 นี้ เป็นต้นไป
ธอส. ยกระดับการให้บริการด้านดิจิทัลของธนาคารผ่าน Mobile Application ปรับโฉมและพัฒนาสุดยอดเทคโนโลยี ตอบโจทย์ Lifestyle และความต้องการลูกค้ายุค New Normal แอปที่ใช้ได้ทุกเพศทุกวัย แอปเดียวครบ จบทุกเรื่อง พร้อมเปิดให้ดาวน์โหลด และเริ่มใช้งาน 26 ต.ค.2565
ธนาคารอาคารสงเคราะห์ (ธอส.) มุ่งสู่การเป็น Fully Digital Bank ในปี 2565 ยกระดับการให้บริการด้านดิจิทัลของธนาคารผ่าน Mobile Application ปรับโฉมและพัฒนาสุดยอดเทคโนโลยี ตอบโจทย์ Lifestyle และความต้องการลูกค้ายุค New Normal จาก GHB ALL สู่ GHB ALL GEN แอปที่ใช้ได้ทุกเพศทุกวัย!! แอปเดียวครบ จบทุกเรื่อง เพิ่มฟังก์ชั่นการให้บริการในเฟสที่ 1 อาทิ ยื่นขอสินเชื่อ ชำระเงินกู้ เปิดบัญชีเงินฝากอิเล็กทรอนิกส์ ซื้อสลากออมทรัพย์ และชำระค่าสินค้าและบริการ พร้อมเปิดให้ลูกค้าดาวน์โหลด และเริ่มใช้งานตั้งแต่วันที่ 26 ตุลาคม 2565 เป็นต้นไป
นายฉัตรชัย ศิริไล กรรมการผู้จัดการ ธนาคารอาคารสงเคราะห์ (ธอส.) เปิดเผยว่า ธอส. พัฒนาการให้บริการด้านดิจิทัลของธนาคารผ่าน Mobile Application เพื่อเพิ่มประสิทธิภาพในการให้บริการดูลูกค้าเปรียบเสมือนเดินทางมาใช้บริการที่สาขา และเพิ่มฟังก์ชั่นการให้บริการที่สะดวกและให้ใช้งานง่ายตอบโจทย์ Lifestyle แบบ New Normal ของลูกค้าทุก Generation ด้วยการยกระดับและปรับโฉม Mobile Application : GHB ALL ของธนาคารเป็น Mobile Application : GHB ALL GEN ซึ่งถือเป็นส่วนหนึ่งในการสนับสนุนการมุ่งสู่การเป็น Fully Digital Bank ในปี 2565 ของ ธอส. และก้าวเป็นธนาคารที่ดีที่สุดสำหรับการมีบ้านตามวิสัยทัศน์ต่อไป
สำหรับฟังก์ชั่นหลักในการให้บริการลูกค้าผ่าน Mobile Application : GHB ALL GEN ในเฟสที่ 1 อาทิ 1.ยื่นขอสินเชื่อ ทั้งการยื่นขอสินเชื่อใหม่ และกู้เพิ่ม 2.ชำระเงินกู้ ตามวงเงินงวดที่กำหนดไว้ และเพิ่มจำนวนเงินงวดที่ต้องการชำระเพิ่ม 3.เปิดบัญชีเงินฝากอิเล็กทรอนิกส์ 4. การยืนยันตัวตน โดยไม่ต้องเดินทางมาที่ธนาคารผ่านระบบ NDID 5.ซื้อสลากออมทรัพย์ สำหรับลูกค้าที่ไม่เคยซื้อสลากออมทรัพย์กับ ธอส. มาก่อน และลูกค้าที่สนใจซื้อสลากเพิ่ม 6.ชำระค่าสินค้าและบริการ ตามหน่วยงานและร้านค้าที่ร่วมรายการ และบริการอื่น ๆ อีกมากมาย นอกจากนี้ลูกค้ายังสามารถเลือกรายการโปรด (Favorite) บนหน้าจอหลัก เพื่อให้สะดวกต่อการใช้งานเมนูที่ใช้งานประจำได้อีกด้วย
“นับเป็นอีกหนึ่งบริการด้านดิจิทัลที่ ธอส. ยกระดับเพื่อให้ลูกค้าได้รับบริการที่สะดวกและตรงความต้องการมากขึ้นซึ่งลูกค้าที่ใช้งาน  Mobile Application : GHB ALL ณ วันที่ 30 กันยายน 2565 มีกว่า 1.5 ล้านราย รวมถึงลูกค้า ธอส. ที่ยังไม่เคยใช้งาน GHB ALL มาก่อน สามารถดาวน์โหลด Mobile Application : GHB ALL GEN เพื่อสัมผัสกับรูปโฉมและบริการใหม่ ๆ ได้ทันที ไม่พลาดการติดต่อ และเข้าถึงบริการของ ธอส. ได้ก่อนใคร”นายฉัตรชัย กล่าว
ทั้งนี้ ลูกค้าของ ธอส. สามารถดาวน์โหลด และเริ่มใช้งาน Mobile Application : GHB ALL GEN ได้ที่ App Store และ Google Play ตั้งแต่วันพุธที่ 26 ตุลาคม 2565  เป็นต้นไป สอบถามรายละเอียดเพิ่มเติมได้ที่ ธอส.ทุกสาขาทั่วประเทศ หรือ ที่ G H Bank Call Center โทร 0-2645-9000 หรือ Facebook Fanpage ธนาคารอาคารสงเคราะห์ และติดตามข้อมูลข่าวสารของธนาคารได้ที่ Mobile Application : GHB ALL GEN และ www.ghbank.co.th

ที่มา : https://www.thaigov.go.th/news/contents/details/60914