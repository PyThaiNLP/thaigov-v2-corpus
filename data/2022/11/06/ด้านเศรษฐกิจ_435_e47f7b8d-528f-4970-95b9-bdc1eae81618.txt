รัฐบาลไทย-ข่าวทำเนียบรัฐบาล-บีโอไอให้การต้อนรับคณะนักลงทุนจากสาธารณรัฐเกาหลี (เกาหลีใต้)


วันพฤหัสบดีที่ 6 ตุลาคม 2565
บีโอไอให้การต้อนรับคณะนักลงทุนจากสาธารณรัฐเกาหลี (เกาหลีใต้)
บีโอไอ จับมือ KOTRA (Korea Trade Investment Promotion Agency) จัดงานสัมมนา “Thailand – Korea Economic Cooperation Forum” ต้อนรับคณะนักลงทุนเกาหลีกว่า 40 รายนับเป็นคณะนักลงทุนต่างชาติกลุ่มใหญ่คณะแรกที่เดินทางเยือนไทยหลังเปิดประเทศ
วันที่ 6 ตุลาคม 2565 นายนฤตม์ เทอดสถีรศักดิ์ เลขาธิการบีโอไอ ให้การต้อนรับคณะนักลงทุนจากสาธารณรัฐเกาหลี (เกาหลีใต้) นำโดยนายคิม เท โฮ รองประธานบริหารฝ่ายความร่วมมือทางเศรษฐกิจและการค้า KOTRA (สำนักงานส่งเสริมการค้าและการลงทุนของรัฐบาลเกาหลีใต้) เข้าร่วมงานสัมมนา “Thailand – Korea Economic Cooperation Forum”  โดยงานนี้ได้รับความสนใจจากนักลงทุนไทยและเกาหลีใต้ในไทยเข้าร่วมงานกว่า 350 ราย ณ โรงแรมคอนราด กรุงเทพฯ
ทั้งนี้ วันที่ 7 ตุลาคม 2565 คณะนักลงทุนเกาหลีจะเดินทางเยี่ยมชมพื้นที่ EEC และเขตนวัตกรรมระเบียงเศรษฐกิจพิเศษภาคตะวันออก (EECi) อีกด้วย

ที่มา : https://www.thaigov.go.th/news/contents/details/60132