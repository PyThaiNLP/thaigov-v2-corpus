รัฐบาลไทย-ข่าวทำเนียบรัฐบาล-เปิดสถิติ! หลังรัฐใช้นโยบาย “สิทธิบัตรทองรักษามะเร็งทุกที่” มีผู้ป่วยเข้ารับบริการกว่า 6 แสนครั้ง


วันพุธที่ 31 สิงหาคม 2565
เปิดสถิติ! หลังรัฐใช้นโยบาย “สิทธิบัตรทองรักษามะเร็งทุกที่” มีผู้ป่วยเข้ารับบริการกว่า 6 แสนครั้ง
.....
นับตั้งแต่รัฐบาลขับเคลื่อนนโยบายผู้ป่วยโรคมะเร็ง (สิทธิบัตรทอง) สามารถใช้สิทธิรักษาในสถานพยาบาลของรัฐทุกที่ได้นั้น สปสช. รายงานว่าตั้งแต่วันที่ 1 ต.ค. 64 - 30 มิ.ย. 65 มีผู้ป่วยโรคมะเร็งเข้ารับบริการจำนวน 603,060 ครั้ง จากเป้าหมายที่ได้รับจัดสรร 339,371 ครั้ง
.
ทั้งนี้ เมื่อผู้ป่วยได้รับการวินิจฉัยว่า “เป็นมะเร็ง” จะมีการพูดคุยกันระหว่างเจ้าหน้าที่และผู้ป่วย เพื่อตัดสินใจเลือกหน่วยบริการที่จะไปรักษา นอกจากนี้การดูแลผู้ป่วยไม่ได้จำกัดอยู่แค่ในโรงพยาบาล แต่ยังให้บริการด้านอื่น ๆ เช่น
.
• บริการระบบสาธารณสุขทางไกล (Telehealth)
• บริการปรึกษาเภสัชกรทางไกล (Tele pharmacy)
• การให้ยาเคมีบำบัดที่บ้าน (Home Chemotherapy) สำหรับผู้ป่วยที่มีอาการตามเกณฑ์ที่กำหนดและขึ้นอยู่กับดุลยพินิจของแพทย์
.
จากสถิติจำนวนผู้ป่วยโรคมะเร็งข้างต้น ชี้ให้เห็นว่าผู้ป่วยสามารถเข้ารับการรักษาได้มากและเร็วขึ้น จากนี้ต่อไป รัฐบาลยังคงเดินหน้าดูแลคุณภาพชีวิตของผู้ป่วยอย่างเต็มที่ ไม่เฉพาะกับโรคมะเร็งเท่านั้น แต่ยังรวมถึงโรคเรื้อรังและร้ายแรงอื่น ๆ
.
อ่านเพิ่มเติม คลิก https://www.thaigov.go.th/news/contents/details/58647
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/58682