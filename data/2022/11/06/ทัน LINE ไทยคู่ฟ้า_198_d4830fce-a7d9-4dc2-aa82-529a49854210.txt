รัฐบาลไทย-ข่าวทำเนียบรัฐบาล-รัฐบาลเข้ม! คุมนำเข้าสารเคมี “โซเดียมไซยาไนด์ - เบนซิลคลอไรด์ - เบนซิลไซยาไนด์ ตัดตอนกระบวนการผลิตยาเสพติด


วันศุกร์ที่ 4 พฤศจิกายน 2565
รัฐบาลเข้ม! คุมนำเข้าสารเคมี “โซเดียมไซยาไนด์ - เบนซิลคลอไรด์ - เบนซิลไซยาไนด์ ตัดตอนกระบวนการผลิตยาเสพติด
.....
ที่ประชุม ครม. (1 พ.ย. 65) รับทราบแนวทางการควบคุมสารโซเดียมไซยาไนด์ สารเบนซิลคลอไรด์ และสารเบนซิลไซยาไนด์ ซึ่งเป็นสารที่นำไปใช้ในกระบวนการผลิตยาเสพติด มุ่งแก้ไขปัญหายาเสพติดตามนโยบายเร่งด่วนของรัฐบาล ประกอบด้วย
.
• ระงับการส่งออกและชะลอการนำเข้าสารโซเดียมไซยาไนด์ และสารเบนซิลไซยาไนด์ไว้ก่อน เพื่อปรับปรุงวิธีการพิจารณาการอนุญาตการนำเข้าและส่งออก โดยจะอนุญาตให้นำเข้าและส่งออกตามปริมาณการใช้จริง โดย ก.อุตสาหกรรม จะได้ดำเนินการตรวจสอบและพิจารณาอนุญาตเป็นราย ๆ ไป
• ผู้นำเข้า ผู้ส่งออก และผู้ซื้อ (End Use) ต้องยืนยันตัวตนโดยการลงทะเบียน เพื่อควบคุมปริมาณและการติดตามการใช้สารดังกล่าว
.
ปัจจุบันประเทศไทยมีผู้ใช้สารโซเดียมไซยาไนด์ ภายในประเทศ 141 ราย มีปริมาณการใช้ประมาณ 300 ตันเศษ (ไม่รวมการใช้ในอุตสาหกรรมเหมืองแร่) สำหรับสารเบนซิลไซยาไนด์ ภายหลังปี พ.ศ. 2560 ยังไม่มีการนำเข้ามาใช้ในประเทศ
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/61266