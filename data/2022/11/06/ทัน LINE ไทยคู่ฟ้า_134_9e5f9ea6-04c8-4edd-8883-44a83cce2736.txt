รัฐบาลไทย-ข่าวทำเนียบรัฐบาล-ครม. อนุมัติงบ 6,077 ลบ. เพิ่มประสิทธิภาพ “ระบบผลิตน้ำระบบส่งน้ำ – ระบบจ่ายน้ำประปา” รองรับความต้องการใช้น้ำใน 10 ปีข้างหน้า


วันพุธที่ 12 ตุลาคม 2565
ครม. อนุมัติงบ 6,077 ลบ. เพิ่มประสิทธิภาพ “ระบบผลิตน้ำระบบส่งน้ำ – ระบบจ่ายน้ำประปา” รองรับความต้องการใช้น้ำใน 10 ปีข้างหน้า
.....
ที่ประชุม ครม. (11 ต.ค. 65) อนุมัติงบ 6,077.808 ล้านบาท ให้ ก.มหาดไทยดำเนินโครงการเพื่อการพัฒนาปี 64 ของการประปาส่วนภูมิภาค (กปภ.) สำหรับเพิ่มประสิทธิภาพของ “ระบบผลิตน้ำระบบส่งน้ำ” และ “ระบบจ่ายน้ำประปา” ประกอบด้วย
.
• โครงการก่อสร้างปรับปรุงขยาย และการบริหารจัดการลดน้ำสูญเสีย จำนวน 16 โครงการ
• โครงการก่อสร้างปรับปรุงกิจการประปาองค์การปกครองส่วนท้องถิ่น (อปท.) จำนวน 3 โครงการ
.
เนื่องจาก “ปัญหาระบบน้ำดิบ” ในบางพื้นที่ไม่มีคุณภาพ บวกกับในแต่ละพื้นที่มีประชากรเพิ่มขึ้นอย่างต่อเนื่อง ส่งผลให้กำลังการผลิตน้ำที่มีอยู่ไม่สามารถรองรับความต้องการใช้น้ำใน 10 ปีข้างหน้าได้
.
คาดว่าเมื่อโครงการก่อสร้างแล้วเสร็จ จะสามารถให้บริการผู้ใช้น้ำเพิ่มอีก 104,800 ราย โดย ปชช. ในเขตพื้นที่จำหน่ายน้ำของโครงการจะได้รับบริการ “น้ำสะอาดที่มีคุณภาพ” และปริมาณที่เพียงพอสำหรับใช้อุปโภคบริโภค ทั้งนี้ นายกฯ ได้สั่งการให้ดำเนินโครงการด้วยความสุจริต โปร่งใสเป็นธรรม มีประสิทธิภาพ สามารถตรวจสอบได้ทุกขั้นตอน
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/60359