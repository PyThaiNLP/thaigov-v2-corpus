รัฐบาลไทย-ข่าวทำเนียบรัฐบาล-ปลัดฯ กอบชัย ร่วมหารือความร่วมมือภาคอุตสาหกรรม กับภาคเอกชนญี่ปุ่น ณ กรุงโตเกียว ประเทศญี่ปุ่น


วันพฤหัสบดีที่ 8 กันยายน 2565
พิมพ์
ปลัดฯ กอบชัย ร่วมหารือความร่วมมือภาคอุตสาหกรรม กับภาคเอกชนญี่ปุ่น ณ กรุงโตเกียว ประเทศญี่ปุ่น
ปลัดฯ กอบชัย ร่วมหารือความร่วมมือภาคอุตสาหกรรม กับภาคเอกชนญี่ปุ่น ณ กรุงโตเกียว ประเทศญี่ปุ่น
ประเทศญี่ปุ่น - วันที่ 7 กันยายน 2565 นายกอบชัย สังสิทธิสวัสดิ์ ปลัดกระทรวงอุตสาหกรรม พร้อมด้วย นายภานุวัฒน์ ตริยางกูรศรี รองปลัดกระทรวงอุตสาหกรรม นายบวร สัตยาวุฒิพงศ์ ผู้อำนวยการกองยุทธศาสตร์และแผนงาน กรมโรงงานอุตสาหกรรม นายกิตติพันธุ์ บางยี่ขัน อัครราชฑูตที่ปรึกษาฝ่ายอุตสาหกรรม ร่วมหารือกับ ประธานและสมาชิกสมาคมส่งเสริมเศรษฐกิจ ไทย-ญี่ปุ่น (Japan-Thailand Economic Cooperation Society : JTECS) ณ สำนักงาน
ที่ปรึกษาด้านอุตสาหกรรม สถานเอกอัครราชฑูต ณ กรุงโตเกียว ประเทศญี่ปุ่น
สมาคม JTECS เป็นสมาคมที่มีสมาชิกเป็นบริษัทชั้นนำของญี่ปุ่นที่มีการลงทุนในประเทศไทย โดยในการประชุมครั้งนี้ มีผู้บริหารระดับสูงของบริษัทญี่ปุ่นที่ลงทุนในประเทศไทยเข้าร่วมด้วยกัน 5 บริษัท ได้แก่ บริษัทโตโยต้า มอเตอร์ คอร์ปอเรชัน, บริษัทไอเอชไอ คอร์ปอเรชัน, บริษัทโทเรอินดัสตรีส์, บริษัท เทยิน และ บริษัทเด็นโซ่ คอร์ปอเรชัน ทั้งนี้ ผู้บริหารกระทรวงอุตสาหกรรม ได้นำเสนอและตอบข้อสอบถามเกี่ยวกับนโยบายยานยนต์ไฟฟ้า พลังงานทางเลือก รวมไปถึงนโยบาย Bio-Circular-Green Economy ของประเทศไทย พร้อมทั้งชักชวนผู้ประกอบการญี่ปุ่นมาร่วมมือในอุตสาหกรรมที่เกี่ยวข้องดังกล่าว

ที่มา : https://www.thaigov.go.th/news/contents/details/59018