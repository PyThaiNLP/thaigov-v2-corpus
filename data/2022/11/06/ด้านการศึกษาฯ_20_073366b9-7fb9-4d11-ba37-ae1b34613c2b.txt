รัฐบาลไทย-ข่าวทำเนียบรัฐบาล-พระราชทานปริญญาบัตรแก่ผู้สำเร็จการศึกษา จาก   มรภ.เขตภาคกลางและมหาวิทยาลัยสวนดุสิต


วันอังคารที่ 4 ตุลาคม 2565
พระราชทานปริญญาบัตรแก่ผู้สำเร็จการศึกษา จาก   มรภ.เขตภาคกลางและมหาวิทยาลัยสวนดุสิต
เผยในหลวงทรงให้ความสำคัญกับมหาวิทยาลัยราชภัฏ ซึ่งผลิตบัณฑิตได้ 40 - 50% ของทั้งประเทศในแต่ละปี พระราชทานปริญญาบัตรแก่ผู้สำเร็จการศึกษา จาก มรภ.เขตภาคกลางและมหาวิทยาลัยสวนดุสิต
เผยในหลวงทรงให้ความสำคัญกับมหาวิทยาลัยราชภัฏ ซึ่งผลิตบัณฑิตได้ 40 - 50% ของทั้งประเทศในแต่ละปี พระราชทานปริญญาบัตรแก่ผู้สำเร็จการศึกษา จาก มรภ.เขตภาคกลางและมหาวิทยาลัยสวนดุสิต ปีการศึกษา 2560-2562 จำนวนกว่า 50,000 คน ที่ มรภ.นครปฐม
พระบาทสมเด็จพระเจ้าอยู่หัว ทรงพระกรุณาโปรดเกล้าฯ ให้ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา เสด็จแทนพระองค์มาพระราชทานปริญญาบัตรแก่ผู้สำเร็จการศึกษา จาก มรภ.เขตภาคกลางและมหาวิทยาลัยสวนดุสิต ปีการศึกษา 2560-2562 ตั้งแต่วันที่ 1 – 13 ก.ย. ณ หอประชุมสิริวรปัญญา มรภ.นครปฐม อ.เมืองนครปฐม จ.นครปฐม  โดยมีผู้สำเร็จการศึกษา จาก มรภ.เขตภาคกลางและมหาวิทยาลัยสวนดุสิต ประจำปีการศึกษา 2560 - 2562  เข้ารับพระราชทานปริญญาบัตร จำนวน กว่า 50,000 คน
ศ.(พิเศษ) ดร.เอนก เหล่าธรรมทัศน์ รมว.การอุดมศึกษา วิทยาศาสตร์ วิจัยและนวัตกรรม (อว.) กล่าวว่า พิธีพระราชทานปริญญาบัตรของ มรภ. ภาคกลาง เสร็จสิ้นลงด้วยดี พระบาทสมเด็จพระเจ้าอยู่หัว ทรงพระกรุณาโปรดเกล้าฯ ให้ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา เสด็จแทนพระองค์มาพระราชทานติดต่อกันถึง 13 วัน โดยมีตน และปลัด อว. เฝ้ารับ – ส่งเสด็จฯ และช่วยอำนวยการอยู่ตลอดทุกวัน ขอขอบคุณ มรภ.เขตภาคกลางที่ร่วมมือร่วมใจทำงานจนสำเร็จลุล่วงไปด้วยดี และด้วยตั้งใจว่าเป็นการถวายงานแด่สถาบันพระมหากษัตริย์ โดยเฉพาะ มรภ.นครปฐม ซึ่งเป็นเจ้าภาพได้ทำงานนี้อย่างสุดความสามารถ
“พระบาทสมเด็จพระเจ้าอยู่หัวทรงให้ความสำคัญกับ มรภ.ทั่วประเทศ ที่รับผิดชอบผลิตบัณฑิตได้ถึง 40-50% ของบัณฑิตทั้งประเทศในแต่ละปี ตนในฐานะ รมว.อว. ก็ตระหนักถึงความสำคัญของ มรภ. เป็นอย่างยิ่ง เพราะเป็นมหาวิทยาลัยที่เป็นกลไกหลักของการพัฒนาท้องที่และท้องถิ่น ขอให้กำลังใจ มรภ.ทั่วประเทศในการทำงานเพื่อประเทศชาติและเพื่อสังคมไทยต่อไป” รมว.อว.กล่าว
ทั้งนี้ พิธีพระราชทานปริญญาบัตรในลำดับต่อไป จะจัดสำหรับบัณฑิตที่สำเร็จการศึกษาจาก มรภ.ในเขตภาคตะวันออกเฉียงเหนือ ในระหว่างวันที่ 17-26 ก.ย.ที่ มรภ.สกลนคร

ที่มา : https://www.thaigov.go.th/news/contents/details/59993