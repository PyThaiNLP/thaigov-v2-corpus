รัฐบาลไทย-ข่าวทำเนียบรัฐบาล-รัฐบาลเตือนร้านธงฟ้าอย่าทำผิดเงื่อนไขหรือเอาเปรียบผู้บริโภค


วันอังคารที่ 13 กันยายน 2565
รัฐบาลเตือนร้านธงฟ้าอย่าทำผิดเงื่อนไขหรือเอาเปรียบผู้บริโภค
วันเสาร์ที่ 10 กันยายน 2565
ต่อจากนี้ไป ขอเชิญรับฟังไทยคู่ฟ้า
รัฐบาลห่วงใยผู้บริโภค เตือนร้านธงฟ้าราคาประหยัดพัฒนาเศรษฐกิจท้องถิ่น อย่าฉวยโอกาสเอาเปรียบประชาชน โดยที่ผ่านมาได้มีการเพิกถอนสิทธิร้านธงฟ้าไปแล้ว 121 ราย ความผิดส่วนใหญ่ เช่น รับแลกวงเงินในบัตรสวัสดิการแห่งรัฐเป็นเงินสด คิดค่าบริการจากลูกค้าที่ชำระสินค้าด้วยบัตรสวัสดิการแห่งรัฐ จำหน่ายสินค้าให้ผู้ใช้สิทธิคนละครึ่งแพงกว่าลูกค้าที่ชำระด้วยเงินสด และไม่ปิดป้ายแสดงราคาสินค้า หากประชาชนพบร้านค้ามีพฤติกรรมเอาเปรียบผู้บริโภค หรือทำผิดหลักเกณฑ์เงื่อนไขต่าง ๆ ร้องเรียนได้ที่ สายด่วนกรมการค้าภายใน 1569 หรือ ที่สำนักงานพาณิชย์จังหวัดทุกแห่งทั่วประเทศ ร้านค้าที่ทำผิดจะถูกดำเนินคดีตามกฎหมาย เพิกถอนสิทธิการเป็นร้านธงฟ้า และตัดสิทธิการรับชำระเงินจากบัตรสวัสดิการแห่งรัฐ
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/59115