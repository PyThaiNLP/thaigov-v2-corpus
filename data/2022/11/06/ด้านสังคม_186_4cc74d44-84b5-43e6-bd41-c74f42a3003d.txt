รัฐบาลไทย-ข่าวทำเนียบรัฐบาล-ดีอีเอส โดยกรมอุตุนิยมวิทยา ร่วมกับ ปภ. จับมือ LINE (ประเทศไทย) เปิดตัว LINE ALERT บัญชีแจ้งเตือนภัยพิบัติร้ายแรงให้คนไทยเกาะติดสถานการณ์ภัยธรรมชาติอย่างทั่วถึงและทันเวลา


วันพฤหัสบดีที่ 6 ตุลาคม 2565
ดีอีเอส โดยกรมอุตุนิยมวิทยา ร่วมกับ ปภ. จับมือ LINE (ประเทศไทย) เปิดตัว LINE ALERT บัญชีแจ้งเตือนภัยพิบัติร้ายแรงให้คนไทยเกาะติดสถานการณ์ภัยธรรมชาติอย่างทั่วถึงและทันเวลา
ดีอีเอส โดยกรมอุตุนิยมวิทยา ร่วมกับ ปภ. จับมือ LINE (ประเทศไทย) เปิดตัว LINE ALERT บัญชีแจ้งเตือนภัยพิบัติร้ายแรงให้คนไทยเกาะติดสถานการณ์ภัยธรรมชาติอย่างทั่วถึงและทันเวลา
เมื่อวันที่ 5 ต.ค. 2565 นายชัยวุฒิ ธนาคมานุสรณ์ ได้ร่วมเป็นสักขีพยานการลงนามบันทึกความเข้าใจว่าด้วยความร่วมมือในการสร้างสรรค์และให้บริการ LINE ALERT ระหว่าง ดร. ชมภารี  ชมภูรัตน์ อธิบดีกรมอุตุนิยมวิทยา นายบุญธรรม เลิศสุขีเกษม อธิบดีกรมป้องกันและบรรเทาสาธารณภัย และ ดร. พิเชษฐ  ฤกษ์ปรีชา ประธานเจ้าหน้าที่บริหาร LINE (ประเทศไทย) โดยมี นางอำไพ จิตแจ่มใส ผู้ช่วยปลัดกระทรวงฯ ว่าที่ร้อยตรี ธนะสิทธิ์  เอี่ยมอนันชัยรองอธิบดีกรมอุตุนิยมวิทยา ฝ่ายวิชาการ และนายรัฐพล  นราดิศร รองอธิบดีกรมป้องกันและบรรเทาสาธารณภัย ร่วมงาน ณ ไลน์ พาร์ค ออฟฟิส LINE ประเทศไทย ชั้น 18 อาคารเกสร ทาวเวอร์ ราชประสงค์
การลงนามบันทึกความเข้าใจในวันนี้เป็นเพียงจุดเริ่มต้นของกรมอุตุนิยมวิทยา กรมป้องกันและบรรเทาสาธารณภัย และ บริษัท ไลน์ คอมพานี (ประเทศไทย) จำกัด ที่จะทำให้ความร่วมมือนี้ขยายผลออกไป เพื่อความปลอดภัย. ในชีวิตและทรัพย์สินของประชาชน ที่จะทำให้ประชาชนมีความมั่นใจได้ว่าจะได้รับทราบข้อมูลข่าวสารการเตือนภัยพิบัติที่รวดเร็วและทันเหตุการณ์ ลดผลกระทบที่จะเกิดขึ้นกับชีวิตและทรัพย์สินของประชาชน ท่ามกลางการเปลี่ยนแปลงของสภาวะอากาศที่ทวีความรุนแรงขึ้นในปัจจุบันนี้
*****************

ที่มา : https://www.thaigov.go.th/news/contents/details/60136