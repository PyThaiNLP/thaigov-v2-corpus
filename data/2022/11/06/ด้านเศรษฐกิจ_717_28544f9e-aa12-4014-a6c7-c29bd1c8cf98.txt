รัฐบาลไทย-ข่าวทำเนียบรัฐบาล-กรมทางหลวงแจ้งปิดและเบี่ยงการจราจรบนทางหลวงหมายเลข 338 (ถนนบรมราชชนนี) ตอน พุทธมณฑลสาย 4 - นครชัยศรี 


วันพฤหัสบดีที่ 3 พฤศจิกายน 2565
กรมทางหลวงแจ้งปิดและเบี่ยงการจราจรบนทางหลวงหมายเลข 338 (ถนนบรมราชชนนี) ตอน พุทธมณฑลสาย 4 - นครชัยศรี
ในพื้นที่ตำบลทรงคนอง อำเภอสามพราน จังหวัดนครปฐม ระหว่างวันที่ 4 - 8 พฤศจิกายน 2565
กรมทางหลวง (ทล.) กระทรวงคมนาคม โดยสำนักก่อสร้างสะพาน ขอแจ้งประชาสัมพันธ์ปิดและเบี่ยงการจราจรบนทางหลวงหมายเลข 338 (ถนนบรมราชชนนี) ตอน พุทธมณฑลสาย 4 - นครชัยศรี ระหว่าง กม. ที่ 21+950 - 22+200 ในทางหลักด้านขวาทาง (ขาเข้ากรุงเทพมหานคร) จำนวน 1 ช่องจราจร เพื่อดำเนินการโครงการก่อสร้างทางลอดกลับรถบนถนนบรมราชชนนี ในพื้นที่ตำบลทรงคนอง อำเภอสามพราน จังหวัดนครปฐม ระหว่างวันที่ 4 - 8 พฤศจิกายน 2565
ทั้งนี้ ในระหว่างดำเนินการอาจทำให้ไม่ได้รับความสะดวก ทล. ต้องขออภัย ณ โอกาสนี้ และขอให้ประชาชนใช้เส้นทางอย่างระมัดระวัง รวมทั้งขอความร่วมมือผู้ใช้เส้นทางปฏิบัติตามป้ายเตือน ป้ายแนะนำทางเลี่ยง ป้ายเสริมจากโครงการ และสัญญาณจราจรที่ติดตั้งไว้ เพื่อประโยชน์ต่อการเดินทาง สามารถสอบถามรายละเอียดเพิ่มเติมหรือแจ้งเหตุต่าง ๆ ระหว่างดำเนินการได้ที่สายด่วนกรมทางหลวง โทร. 1586  (โทรฟรีทุกเครือข่าย ตลอด 24 ชั่วโมง)

ที่มา : https://www.thaigov.go.th/news/contents/details/61195