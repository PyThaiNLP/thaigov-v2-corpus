รัฐบาลไทย-ข่าวทำเนียบรัฐบาล-ปลัดฯ กอบชัย มอบนโยบายและแลกเปลี่ยนความคิดเห็นในการสัมมนาฯ


วันจันทร์ที่ 26 กันยายน 2565
พิมพ์
ปลัดฯ กอบชัย มอบนโยบายและแลกเปลี่ยนความคิดเห็นในการสัมมนาฯ
ปลัดฯ กอบชัย มอบนโยบายและแลกเปลี่ยนความคิดเห็นในการสัมมนาเพิ่มประสิทธิภาพการบริหารจัดการ การบังคับใช้กฎหมายว่าด้วย รง.เกี่ยวกับกากอุตฯ และปรับปรุงดำเนินการด้านการเงินและพัสดุ เกี่ยวกับการเงินสินบนรางวัลและค่าใช้จ่ายในการดำเนินงานตาม พรบ.รง. พ.ศ.2535
จังหวัดชลบุรี : วันนี้ (24 กันยายน 2565) เวลา 10.00 น. นายกอบชัย สังสิทธิสวัสดิ์ ปลัดกระทรวงอุตสาหกรรม มอบนโยบายและแลกเปลี่ยนความคิดเห็นในการสัมมนาเพื่อเพิ่มประสิทธิภาพการบริหารจัดการและการบังคับใช้กฎหมายว่าด้วยโรงงานเกี่ยวกับกากอุตสาหกรรม และการปรับปรุงดำเนินการด้านการเงินและพัสดุ เกี่ยวกับการเงินสินบนรางวัลและค่าใช้จ่ายในการดำเนินงานตามพระราชบัญญัติโรงงาน พ.ศ.2535 โดยมีนางวรวรรณ ชิตอรุณ รองปลัดกระทรวงอุตสาหกรรม นายสมพล โนดไธสงค์ นายทาวัน ทวีถาวรสวัสดิ์ ผู้ตรวจราชการกระทรวงอุตสาหกรรม นายเศรษฐรัชต์ เลือดสกุล ผู้ช่วยปลัดกระทรวงอุตสาหกรรม ร่วมงาน ณ โรงแรม บางแสนเฮอริเทจ จังหวัดชลบุรี
นอกจากนี้ ยังมีการบรรยายและแลกเปลี่ยนเรียนรู้เกี่ยวกับภาพรวมการปรับปรุงรายการบัญชีตามเกณฑ์คงค้าง ณ วันสิ้นปีงบประมาณ โดยนางสาวนันทกา อมราวดี หัวหน้าฝ่ายการเงิน และนางสาวปิยนุช รอดสงฆ์ หัวหน้าฝ่ายบัญชีและบริหารงบประมาณ และหัวข้อ "การเพิ่มประสิทธิภาพการบริหารจัดการและการบังคับใช้กฎหมายว่าด้วยโรงงานเกี่ยวกับกากอุตสาหกรรม โดยนายสมชัย เอมบำรุง ผู้อำนวยการกองกฎหมาย สำนักงานปลัดกระทรวงอุตสาหกรรม

ที่มา : https://www.thaigov.go.th/news/contents/details/59667