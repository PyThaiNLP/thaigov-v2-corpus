รัฐบาลไทย-ข่าวทำเนียบรัฐบาล-สิ้นสุดการรอคอย พม. ช่วยเด็กชายวัย 14 ปี ทำบัตรประชาชนสำเร็จภายใน 3 วัน 30 ต.ค. นี้ จุติ นำทีม ติดตามการซ่อมบ้านผู้ประสบเหตุ 40 หลัง ซับน้ำตา เหยื่อหนองบัวลำภู


วันศุกร์ที่ 28 ตุลาคม 2565
สิ้นสุดการรอคอย พม. ช่วยเด็กชายวัย 14 ปี ทำบัตรประชาชนสำเร็จภายใน 3 วัน 30 ต.ค. นี้ จุติ นำทีม ติดตามการซ่อมบ้านผู้ประสบเหตุ 40 หลัง ซับน้ำตา เหยื่อหนองบัวลำภู
สิ้นสุดการรอคอย พม. ช่วยเด็กชายวัย 14 ปี ทำบัตรประชาชนสำเร็จภายใน 3 วัน 30 ต.ค. นี้ จุติ นำทีม ติดตามการซ่อมบ้านผู้ประสบเหตุ 40 หลัง ซับน้ำตา เหยื่อหนองบัวลำภู
วันที่ 28 ตุลาคม 2565 นายจุติ ไกรฤกษ์ รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) เปิดเผยว่า ตั้งแต่วันที่ 6 ตุลาคม 2565 ที่เกิดเหตุความรุนแรงในพื้นที่ตำบลอุทัยสวรรค์ อำเภอนากลาง จังหวัดหนองบัวลำภู กระทรวง พม. ได้จัดตั้งทีมเฉพาะกิจ 40 ทีม ลงพื้นที่เยี่ยมให้กำลังใจและช่วยเหลือเยียวยาทุกครอบครัวผู้ประสบเหตุอย่างใกล้ชิด และได้พบครอบครัวหนึ่งที่มีปัญหาซับซ้อน โดยพี่สาวผู้ประสบเหตุ อายุ 52 ปี มีภาวะทางจิต ไม่ได้รับการรักษาตั้งแต่ปี 2562 ซึ่งมีลูกชาย อายุ 14 ปี ไม่ได้รับการทำบัตรประจำตัวประชาชน เนื่องจากผู้เป็นแม่ได้พาเด็กไปเร่ร่อนหลังจากคลอด อีกทั้งใบเกิดและเอกสารที่เกี่ยวข้องของเด็กถูกเผาทำลาย ทำให้เด็กไม่สามารถรับสิทธิสวัสดิการต่างๆ จากรัฐได้
นายจุติ กล่าวเพิ่มเติมว่า ทั้งนี้ ตั้งแต่วันที่ 26 ต.ค. 65 ทีมชุดเฉพาะกิจได้สืบเสาะหาข้อเท็จจริง พบว่า ชื่อเด็กอยู่ในทะเบียนบ้านกลาง จึงได้ประสานความร่วมมือกับหน่วยงานในพื้นที่ของกระทรวงมหาดไทย จนสามารถจัดทำบัตรประจำตัวประชาชนให้เด็กได้สำเร็จในวันนี้ (28 ต.ค. 65) โดยใช้เวลาดำเนินการเพียง 3 วัน ทำให้เด็กสามารถได้รับสิทธิสวัสดิการต่างๆ จากรัฐ โดยเฉพาะสิทธิการรักษาพยาบาล และในวันอาทิตย์ที่ 30 ตุลาคมนี้ ตนพร้อมด้วยคณะผู้บริหารกระทรวง พม. จะร่วมกันเดินทางไปเยี่ยมให้กำลังครอบครัวดังกล่าว รวมทั้งติดตามการซ่อมแซมปรับปรุงบ้านทั้ง 40 หลังของครอบครัวที่ได้รับผลกระทบ และขอยืนยันว่า กระทรวง พม. พร้อมให้ความช่วยเหลือเยียวยาทุกครอบครัวจนกว่าทุกอย่างจะกลับคืนสู่ภาวะปกติ โดยเฉพาะสภาพจิตใจ

ที่มา : https://www.thaigov.go.th/news/contents/details/60995