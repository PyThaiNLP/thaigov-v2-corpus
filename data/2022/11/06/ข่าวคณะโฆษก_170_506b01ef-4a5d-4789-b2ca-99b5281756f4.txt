รัฐบาลไทย-ข่าวทำเนียบรัฐบาล-"รองโฆษกรัฐบาล" เผยกระเช้าห่วงใยของ “พล.อ.ประวิตร”ถึงมือ “น้องบาส“ ฮีโร่ เจ้าตัวขอบคุณ “พล.อ.ประวิตร” ร่วมให้ทุนการศึกษา


วันเสาร์ที่ 17 กันยายน 2565
พิมพ์
"รองโฆษกรัฐบาล" เผยกระเช้าห่วงใยของ “พล.อ.ประวิตร”ถึงมือ “น้องบาส“ ฮีโร่ เจ้าตัวขอบคุณ “พล.อ.ประวิตร” ร่วมให้ทุนการศึกษา
"รองโฆษกรัฐบาล" เผยกระเช้าห่วงใยของ “พล.อ.ประวิตร”ถึงมือ “น้องบาส“ ฮีโร่ เจ้าตัวขอบคุณ “พล.อ.ประวิตร” ร่วมให้ทุนการศึกษา
วันนี้ (17 กันยายน 2565) น.ส.ทิพานัน ศิริชนะรองโฆษกประจำสำนักนายกรัฐมนตรี เปิดเผยว่า ตามที่ พล.อ.ประวิตร วงษ์สุวรรณ รองนายกรัฐมนตรี รักษาราชการนายกรัฐมนตรี ในฐานะหัวหน้าพรรคพลังประชารัฐ ได้มอบหมายให้ นายสยาม ศิริมงคล ผู้ว่าราชการจังหวัดอุดรธานี นำกระเช้าดอกไม้และสิ่งของเข้าเยี่ยมให้กำลังใจ ' น้องบาส'  หรือนายอรรถชัย อาจอุดม นักศึกษาวิทยาลัยเทคนิคฮีโร่ที่ช่วยเด็กนักเรียน โรงเรียนอุดรพิทยานุกูลถูกไฟดูด พร้อมนำกระเช้าดอกไม้และสิ่งของเยี่ยมเด็กนักเรียนที่ถูกไฟดูดทั้ง5คนนั้น
พล.อ.ประวิตรได้มอบหมายให้ ผู้ว่าราชการจังหวัดอุดรธานีนำความห่วงใยและให้กำลังใจ' น้องบาส'พร้อมสอบถามความคืบหน้าอาการบาดเจ็บของ'น้องบาส' ด้วยความเป็นห่วง โดยพล.อ.ประวิตรขอให้มีการตรวจเช็คอาการอย่างละเอียดรอบคอบ
นอกจากนี้ยังได้กำชับให้ ผู้ว่าราชการจังหวัดอุดรธานี ให้ตรวจสอบหาสาเหตุของอุบัติเหตุที่เกิดขึ้นเพื่อหามาตรการป้องกันได้ตรงจุด และ เป็นแนวทางในการป้องกันปัญหาในกรณีอื่น
พร้อมหาแนวทางป้องกันและดูแลความปลอดภัยของพี่น้องประชาชนจากอุบัติเหตุอื่นๆ ที่เกิดจากฝนตก น้ำท่วมด้วย เช่น ต้นไม้ หรือป้ายโฆษณาขนาดใหญ่ ที่หักโค่น เป็นต้น
ทั้งนี้  'น้องบาส' ได้กล่าวขอบคุณพล.อ.ประวิตรที่มอบกระเช้าให้กำลังใจให้ พร้อมฝากข้อความถึงพล.อ.ประวิตร  ที่ให้ทุนการศึกษาและมอบทุนบางส่วนสบทบทุนซื้อมือถือให้ใช้ในการเรียน และประกอบอาชีพ เพราะน้องบาสมีอาชีพเสริมขับแกร๊บด้วย จึงจำเป็นอย่างมาก เพราะในขณะเข้าช่วยได้รับความเสียหายไปแล้ว พร้อมกันนี้ครอบครัวของเด็กนักเรียนที่ถูกไฟดูดได้กล่าวขอบคุณพลเอกประวิตรที่มีความห่วงใยเช่นกัน
น.ส.ทิพานัน ยังกล่าวอีกว่า พล.อ.ประวิตรยังปรารภว่า 'น้องบาส'เป็นตัวอย่างเยาวชนคนรุ่นใหม่ที่มีจิตใจเสียสละช่วยผู้อื่นโดยไม่หวังผลตอบแทน เราต้องส่งเสริมคนดี ให้กำลังใจคนดีต่อไป
....................

ที่มา : https://www.thaigov.go.th/news/contents/details/59364