รัฐบาลไทย-ข่าวทำเนียบรัฐบาล-รองโฆษกรัฐบาล เปิดเผย พล.อ.ประวิตร ปลื้มผลงานนักตบลูกยางสาวไทย ประเดิมนัดแรก ชนะรวด 3 เซ็ท ชมทีมเวิร์คดี นักกีฬาศักยภาพสูง


วันศุกร์ที่ 9 กันยายน 2565
พิมพ์
รองโฆษกรัฐบาล เปิดเผย พล.อ.ประวิตร ปลื้มผลงานนักตบลูกยางสาวไทย ประเดิมนัดแรก ชนะรวด 3 เซ็ท ชมทีมเวิร์คดี นักกีฬาศักยภาพสูง
รองโฆษกรัฐบาล เปิดเผย “พล.อ.ประวิตร” ปลื้มผลงานนักตบลูกยางสาวไทย ประเดิมนัดแรก ชนะรวด 3 เซ็ท ชมทีมเวิร์คดี นักกีฬาศักยภาพสูง
วันที่ 9 กันยายน 2565 น.ส. ทิพานัน ศิริชนะ รองโฆษกประจำสำนักนายกรัฐมนตรี  เผยว่า พล.อ.ประวิตร วงษ์สุวรรณ รองนายกรัฐมนตรี รักษาราชการแทนนายกรัฐมนตรี ได้ติดตามชมเพื่อเป็นกำลังใจเชียร์ทีมวอลเลย์บอลหญิงทีมชาติไทยที่ลงสนามแข่งนัดแรกของการแข่งขันวอลเลย์บอลหญิงอาเซียน กรังด์ปรี 2022 ครั้งที่ 2 วันนี้ (9 กันยายน 2565) ระหว่าง ทีมชาติไทย พบ ทีมชาติฟิลิปปินส์ จึงขอแสดงความยินดีกับทีมวอลเลย์บอลสาวทีมชาติไทยที่สามารถเอาชนะทีมชาติฟิลิปปินส์ไป 3 ต่อ 0 เซ็ท แสดงให้เห็นถึงศักยภาพความแข็งแกร่งของทีมเวิร์คของนักกีฬาทุกคนในทีม รวมถึงชื่นชมในความสามัคคีเป็นอันหนึ่งอันเดียวกัน และขอให้ประสบความสำเร็จได้ชัยชนะในการแข่งขันวันพรุ่งนี้ที่จะพบกับทีมชาติอินโดนีเซีย และวันที่ 11 กันยายน 2565 ที่จะพบกับเวียดนามต่อไป

ที่มา : https://www.thaigov.go.th/news/contents/details/59069