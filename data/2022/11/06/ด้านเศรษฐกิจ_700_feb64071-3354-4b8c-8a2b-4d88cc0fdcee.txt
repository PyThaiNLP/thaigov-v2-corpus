รัฐบาลไทย-ข่าวทำเนียบรัฐบาล-สลากดิจิทัล งวด 1 พ.ย. มีผู้ถูกรางวัลที่หนึ่ง 14 ใบ โดยมีถูก 10 ใบ คนเดียวได้เงินรางวัล 60 ล้านบาท ส่วนงวดหน้ามีสลาก 14.92 ล้านใบ


วันพุธที่ 2 พฤศจิกายน 2565
พิมพ์
สลากดิจิทัล งวด 1 พ.ย. มีผู้ถูกรางวัลที่หนึ่ง 14 ใบ โดยมีถูก 10 ใบ คนเดียวได้เงินรางวัล 60 ล้านบาท ส่วนงวดหน้ามีสลาก 14.92 ล้านใบ
การออกรางวัลงวดวันที่ 1พ.ย.2565 สลากดิจิทัลงวดที่ผ่านมา มีรางวัลที่ 1 จำนวน 14 ใบ รวมเป็นเงิน 84 ล้านบาท โดยผู้ถูกรางวัลที่ 1 รายเดียว 10 ใบ ได้รับเงินรางวัล 60 ล้านบาท ส่วนอีก 4 ใบ เป็นของผู้โชคดี 2 ราย ถูกรางวัลรายละ 2  ใบ คนละ 12 ล้านบาท
พันโท หนุน ศันสนาคม ผู้อำนวยการสำนักงานสลากกินแบ่งรัฐบาล กล่าวภายหลังการออกรางวัลงวดวันที่ 1 พฤศจิกายน 2565 ว่า สลากดิจิทัลงวดที่ผ่านมา มีรางวัลที่ 1 จำนวน 14 ใบ รวมเป็นเงิน 84 ล้านบาท โดยผู้ถูกรางวัลที่ 1  รายเดียว 10 ใบ ได้รับเงินรางวัล 60 ล้านบาท ส่วนอีก 4 ใบ เป็นของผู้โชคดี 2 ราย ถูกรางวัลรายละ 2  ใบ คนละ 12 ล้านบาท สำหรับสลากดิจิทัล งวดวันที่ 16 พฤศจิกายน 2565  มีจำนวน 14,929,000 ใบ  โดยสลากทั้งหมด เป็นของตัวแทนจำหน่าย 29,858 ราย จะเริ่มจำหน่ายตั้งแต่ วันที่ 2 พฤศจิกายน 2565 เวลา 06.00 - 23.00 น. ทุกวัน จนกว่าสลากจะหมด  สำหรับการอำนวยความสะดวก ในการรับเงินให้เป็นไปด้วยความสะดวก ง่าย ไม่ยุ่งยาก ด้วยการโอนเงินรางวัล ผ่าน G-Wallet  ในแอป ฯ เป๋าตัง ได้ภายใน 2 ชั่วโมง ซึ่งผู้ถูกรางวัลสามารถโอนต่อไปยังบัญชีของธนาคารอะไรก็ได้  จะสามารถเริ่มดำเนินการได้ในเดือนมกราคม 2566 อย่างแน่นอน

ที่มา : https://www.thaigov.go.th/news/contents/details/61143