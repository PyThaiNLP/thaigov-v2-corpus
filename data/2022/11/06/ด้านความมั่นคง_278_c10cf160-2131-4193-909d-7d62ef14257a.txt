รัฐบาลไทย-ข่าวทำเนียบรัฐบาล-หัวหน้ากลุ่มจังหวัดภาคเหนือตอนล่าง 2 จัดพิธีรับมอบผ้าไตรพระราชทาน พร้อมมอบพระบรมฉายาลักษณ์พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร ทรงผนวช พระบรมฉายาลักษณ์พ


วันจันทร์ที่ 24 ตุลาคม 2565
พิมพ์
หัวหน้ากลุ่มจังหวัดภาคเหนือตอนล่าง 2 จัดพิธีรับมอบผ้าไตรพระราชทาน พร้อมมอบพระบรมฉายาลักษณ์พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร ทรงผนวช พระบรมฉายาลักษณ์พ
หัวหน้ากลุ่มจังหวัดภาคเหนือตอนล่าง 2 จัดพิธีรับมอบผ้าไตรพระราชทาน พร้อมมอบพระบรมฉายาลักษณ์พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร ทรงผนวช พระบรมฉายาลักษณ์พระบาทสมเด็จพระเจ้าอยู่หัว ทรงผนวช และสเปรย์แอลกอฮอล์พระราชทาน เพื่อนำไ
หัวหน้ากลุ่มจังหวัดภาคเหนือตอนล่าง 2 จัดพิธีรับมอบผ้าไตรพระราชทาน พร้อมมอบพระบรมฉายาลักษณ์พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร ทรงผนวช พระบรมฉายาลักษณ์พระบาทสมเด็จพระเจ้าอยู่หัว ทรงผนวช และสเปรย์แอลกอฮอล์พระราชทาน เพื่อนำไปประกอบพิธีทอดผ้าป่าสมทบทุนโครงการทุนเล่าเรียนหลวงสำหรับพระสงฆ์ไทย
วันนี้ (23 ต.ค. 65) นายชยันต์ ศิริมาศ ผู้ว่าราชการจังหวัดนครสวรรค์ กล่าวว่า จังหวัดนครสวรรค์ได้รับมอบหมายให้เป็นตัวแทนกลุ่มจังหวัดในการรับมอบผ้าไตรพระราชทานที่กระทรวงมหาดไทย เพื่อนำไปประกอบพิธีทอดผ้าป่าสมทบทุนโครงการทุนเล่าเรียนหลวงสำหรับพระสงฆ์ไทย โดยเมื่อวันที่ 20 ตุลาคม 2565 เวลา 13.30 น. จังหวัดนครสวรรค์ ในฐานะหัวหน้ากลุ่มจังหวัดภาคเหนือตอนล่าง 2 ได้จัดงานพิธีรับมอบผ้าไตรพระราชทาน และมอบพระบรมฉายาลักษณ์พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร ทรงผนวช และพระบรมฉายาลักษณ์พระบาทสมเด็จพระเจ้าอยู่หัว ทรงผนวช และสเปรย์แอลกอฮอล์พระราชทาน เพื่อนำไปประกอบพิธีทอดผ้าป่าสมทบทุนโครงการทุนเล่าเรียนหลวงสำหรับพระสงฆ์ไทย ในพื้นที่กลุ่มจังหวัด โดยมีผู้แทนจากกลุ่มจังหวัดภาคเหนือตอนล่าง 2 ประกอบด้วย นางสาวสุพัตรา คล้ายทิม รองผู้ว่าราชการจังหวัดกำแพงเพชร นายชนก มากพันธุ์ รองผู้ว่าราชการจังหวัดพิจิตร และนายอลงกต วรกี รองผู้ว่าราชการจังหวัดอุทัยธานี เข้าร่วมในพิธี ณ ศาลากลางจังหวัดนครสวรรค์
นายชยันต์ ศิริมาศ ผู้ว่าราชการจังหวัดนครสวรรค์ เปิดเผยว่า พระบาทสมเด็จพระเจ้าอยู่หัว ทรงพระกรุณาโปรดเกล้าโปรดกระหม่อมพระราชทานผ้าไตร จำนวน 104 ไตร เพื่อนำไปประกอบพิธีทอดผ้าป่าสมทบทุนโครงการทุนเล่าเรียนหลวงสำหรับพระสงฆ์ไทย ซึ่งกระทรวงมหาดไทยได้เข้ารับผ้าไตรพระราชทานฯ เมื่อวันที่ 5 ต.ค. 65 ที่ทำเนียบองคมนตรี เพื่อเชิญมามอบให้กับผู้ว่าราชการจังหวัดหัวหน้ากลุ่มจังหวัด และเมื่อวันที่ 11 ต.ค. 65 ณ กระทรวงมหาดไทย ซึ่งได้จัดให้มีพิธีรับมอบผ้าไตรพระราชทานให้กับผู้ว่าราชการจังหวัด และรองผู้ว่าราชการจังหวัด ผู้แทนหัวหน้ากลุ่มจังหวัดทั้ง 18 กลุ่มจังหวัด เพื่อเชิญไปจัดพิธีมอบให้กับผู้ว่าราชการจังหวัดในกลุ่มจังหวัดครบทุกจังหวัดทั่วประเทศ สำหรับนำไปจัดพิธีทอดผ้าป่าสมทบทุนโครงการทุนเล่าเรียนหลวงสำหรับพระสงฆ์ไทยในแต่ละจังหวัดอย่างถูกต้องและสมพระเกียรติ
นายชยันต์ ศิริมาศ ผู้ว่าราชการจังหวัดนครสวรรค์ กล่าวเพิ่มเติมว่า สำหรับการจัดพิธีทอดผ้าป่าของจังหวัดนครสวรรค์ ตามที่พระบาทสมเด็จพระเจ้าอยู่หัวทรงพระกรุณาโปรดเกล้าโปรดกระหม่อมพระราชทานผ้าไตรประกอบพิธีทอดผ้าป่า เพื่อน้อมเกล้าน้อมกระหม่อมถวายพระราชกุศลแด่พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร เนื่องในวันคล้ายวันสวรรคตและสมทบทุนโครงการทุนเล่าเรียนหลวงสำหรับพระสงฆ์ไทย จะจัดขึ้นในวันจันทร์ที่ 7 พฤศจิกายน พ.ศ. 2565 เวลา 14.00 น. ณ อาคารหอประชุมเฉลิมพระเกียรติ 80 พรรษา มหาวิทยาลัยมหาจุฬาลงกรณราชวิทยาลัย วิทยาเขตนครสวรรค์ ตำบลนครสวรรค์ออก อำเภอเมืองนครสวรรค์ จังหวัดนครสวรรค์

ที่มา : https://www.thaigov.go.th/news/contents/details/60780