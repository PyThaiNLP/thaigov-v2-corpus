รัฐบาลไทย-ข่าวทำเนียบรัฐบาล-รัฐบาลเพิ่มประสิทธิภาพระบบจัดการเรื่องร้องทุกข์ช่องทาง 1111 ให้รวดเร็ว ตรวจสอบได้ มีกรอบเวลาแก้ไขชัดเจน


วันจันทร์ที่ 17 ตุลาคม 2565
รัฐบาลเพิ่มประสิทธิภาพระบบจัดการเรื่องร้องทุกข์ช่องทาง 1111 ให้รวดเร็ว ตรวจสอบได้ มีกรอบเวลาแก้ไขชัดเจน
.....
ที่ประชุมครม. (11 ต.ค. 65) เห็นชอบการเพิ่มประสิทธิภาพการดำเนินการเรื่องร้องทุกข์ของสำนักงานปลัดสำนักนายกรัฐมนตรี กับหน่วยงานเครือข่าย (สปน.)
.
1. พัฒนาเพิ่มประสิทธิภาพระบบการจัดการเรื่องราวร้องทุกข์
โดยพัฒนาแพลตฟอร์ม ติดตามผลความคืบหน้า เพื่อให้ประชาชนสามารถติดตามเรื่องด้วยตนเองได้ทุกที่ทุกเวลา และมีระบบประเมินผลความพึงพอใจ โดยประชาชนสามารถประเมินให้กับหน่วยงานได้ทันที
.
รวมถึงจัดทำฐานข้อมูลขับเคลื่อนการจัดตั้งศูนย์รับเรื่องร้องเรียน แบบเบ็ดเสร็จ โดยบูรณาการเชื่อมโยงฐานข้อมูลเรื่องร้องทุกข์ของหน่วยงานราชการ และศูนย์รับเรื่องราวร้องทุกข์ของรัฐบาล 1111
.
2. ด้านกลไกและวิธีการจัดการเรื่องร้องทุกข์
จัดให้มีช่องทางการรับเรื่องร้องทุกข์ เช่น จุดบริการประชาชน1111 / ตู้ ป.ณ.1111 / สายด่วนรัฐบาล 1111 / www.1111.go.th /โมบายแอปพลิเคชัน PSC 1111 และบูรณาการความร่วมมือระดับกระทรวง/กรม จังหวัด รัฐวิสาหกิจ และหน่วยงานอิสระ 330 หน่วยงาน
.
ปรับเปลี่ยนการประสานงานเรื่องร้องทุกข์กับสำนักงานตำรวจแห่งชาติ (ตช.)โดยส่งเรื่องร้องทุกข์ที่อยู่ในหน้าที่และอำนาจของ ตช.ให้สำนักงานจเรตำรวจพิจารณาส่งเรื่องต่อให้กองบัญชาการ/ตำรวจภูธรภาค ดำเนินการและติดตาม เรืองร้องทุกข์เพื่อรายงานผลให้ทราบ
.
กำหนดระยะเวลาแล้วเสร็จของงาน (1) เรื่องร้องเรียนทั่วไป กำหนดเวลาแก้ไขปัญหาให้แล้วเสร็จใน 15 วันทำการ (2) เรื่องร้องเรียนที่มีความยุ่งยากซับซ้อน ยังไม่สามารถกำหนดระยะเวลาได้ชัดเจน (3) กรณีการกำหนดระยะเวลาเป็นภาพรวม เช่น 30 วันทำการ เป็นต้น
.
นอกจากนี้ ยังผลักดันให้เกิดการขยายผลและเชื่อมโยงเครือข่ายด้านการจัดการเรื่องร้องทุกข์ ไปยังระดับภูมิภาคและท้องถิ่น เพื่อให้ปัญหาความเดือดร้อนของประชาชนได้รับการดูแลแก้ไขอย่างครอบคลุมและเป็นธรรม
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/60507