รัฐบาลไทย-ข่าวทำเนียบรัฐบาล-เริ่มแล้ววันนี้! ผู้ป่วยโควิด-19 รับ “ยาต้านไวรัส” ได้ที่ร้านขายยา ย้ำจ่ายตามใบสั่งแพทย์เท่านั้น เตือนประชาชนอย่าซื้อทานเอง เสี่ยงใช้ยาผิดวิธี


วันพฤหัสบดีที่ 1 กันยายน 2565
เริ่มแล้ววันนี้! ผู้ป่วยโควิด-19 รับ “ยาต้านไวรัส” ได้ที่ร้านขายยา ย้ำจ่ายตามใบสั่งแพทย์เท่านั้น เตือนประชาชนอย่าซื้อทานเอง เสี่ยงใช้ยาผิดวิธี
.....
นายอนุทิน ชาญวีรกูล รองนายกรัฐมนตรี และ รมว.สธ. ย้ำผู้ประกอบการร้านขายยาทุกแห่ง จ่ายยาต้านไวรัสโควิด-19 ทั้งฟาวิพิราเวียร์ โมลนูพิราเวียร์ หรือแพกซ์โลวิด ให้แก่ผู้ป่วยโควิด-19 ได้ เฉพาะในกรณีที่ผู้ป่วยมีใบสั่งแพทย์มาแสดงต่อเภสัชกรเท่านั้น เนื่องจากยาต้านไวรัสไม่ใช่ยาสามัญทั่วไป ต้องควบคุมการใช้และไม่จำเป็นที่ผู้ป่วยโควิด-19 ทุกคนจะต้องทานยาต้านไวรัส โดยแพทย์จะเป็นผู้วินิจฉัยการใช้ยาให้เหมาะกับอาการของผู้ป่วยแต่ละราย
.
พร้อมกำชับสำนักงานอาหารและยา และสาธารณสุขจังหวัดทุกจังหวัด ติดตามการบันทึกข้อมูลการจ่ายยาต้านไวรัสของร้านขายยาและตรวจสอบอย่างเคร่งครัด ทั้งนี้ การเพิ่มช่องทางจ่ายยาโควิด-19 ที่ร้านขายยาตั้งแต่วันที่ 1 ก.ย. 65 เป็นต้นไป เพื่ออำนวยความสะดวกประชาชน ขอประชาชนอย่าหาซื้อยารับประทานเองโดยไม่มีแพทย์แนะนำ เพราะมีความเสี่ยงอาจได้ยาปลอม และใช้ยาไม่สอดคล้องกับอาการ
.
อ่านเพิ่มเติม คลิก >> https://www.thaigov.go.th/news/contents/details/58687
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/58722