รัฐบาลไทย-ข่าวทำเนียบรัฐบาล-พล.อ.ประวิตร รองนายกฯ กำชับหน่วยงานความมั่นคงทุกระดับ เข้มกำกับเจ้าหน้าที่รัฐครอบครองอาวุธ ป้องกันก่อเหตุรุนแรง 


วันศุกร์ที่ 7 ตุลาคม 2565
พิมพ์
พล.อ.ประวิตร รองนายกฯ กำชับหน่วยงานความมั่นคงทุกระดับ เข้มกำกับเจ้าหน้าที่รัฐครอบครองอาวุธ ป้องกันก่อเหตุรุนแรง
พล.อ.ประวิตร รองนายกฯ กำชับหน่วยงานความมั่นคงทุกระดับ เข้มกำกับเจ้าหน้าที่รัฐครอบครองอาวุธ ป้องกันก่อเหตุรุนแรง
วันนี้ (6 ตุลาคม 2565) พล.อ.คงชีพ ตันตระวาณิชย์ โฆษกประจำรอง นรม.เปิดเผยว่า จากเหตุการณ์เจ้าหน้าที่รัฐ ก่อเหตุใช้อาวุธกับประชาชนที่เกิดขึ้น พล.อ.ประวิตร วงษ์สุวรรณ รอง นรม.กล่าวแสดงความเสียใจกับญาติผู้เสียชีวิตและผู้ได้รับบาดเจ็บทุกราย พร้อมทั้งได้กำชับไปยังหน่วยงานความมั่นคง ให้หัวหน้าหน่วยงานทุกระดับ ให้ความสำคัญทบทวนและกวดขันมาตรการควบคุมกำกับเจ้าหน้าที่รัฐทุกหน่วยงาน ที่ครอบครอง มีและใช้อาวุธให้มากขึ้น
โดยให้พิจารณาเพ่งเล็งเจ้าหน้าที่ที่มีความเครียด หรือมีอาการป่วยจากสภาวะทางจิตประสาท หรือจากปัญหายาเสพติด เพื่อแยกบำบัดรักษาและกำกับให้อยู่ในการดูแลของแพทย์จนปกติ  ทั้งนี้ขอให้ความสำคัญไปถึงกระบวนการคัดกรองเข้ารับเข้าราชการ ที่ต้องให้ความสำคัญมากขึ้นกับประวัติบุคคล เพื่อป้องกันมิให้มีการก่อเหตุรุนแรงทางสังคม ซึ่งไม่ควรเกิดขึ้นอีก

ที่มา : https://www.thaigov.go.th/news/contents/details/60154