รัฐบาลไทย-ข่าวทำเนียบรัฐบาล-รฟม. มอบโล่รางวัลและใบประกาศเกียรติบัตร รางวัลการบริหารจัดการด้านความปลอดภัย อาชีวอนามัยและสภาพแวดล้อมในการทำงาน และรางวัลเจ้าหน้าที่ความปลอดภัยในการทำงานดีเด่น ประจำปี 2565


วันศุกร์ที่ 28 ตุลาคม 2565
รฟม. มอบโล่รางวัลและใบประกาศเกียรติบัตร รางวัลการบริหารจัดการด้านความปลอดภัย อาชีวอนามัยและสภาพแวดล้อมในการทำงาน และรางวัลเจ้าหน้าที่ความปลอดภัยในการทำงานดีเด่น ประจำปี 2565
...
นายถนอม รัตนเศรษฐ ผู้ช่วยผู้ว่าการ การรถไฟฟ้าขนส่งมวลชนแห่งประเทศไทย (รฟม.) กระทรวงคมนาคม ได้มอบโล่รางวัลและใบประกาศเกียรติบัตร รางวัลการบริหารจัดการด้านความปลอดภัย อาชีวอนามัยและสภาพแวดล้อมในการทำงาน และเจ้าหน้าที่ความปลอดภัยในการทำงานดีเด่น ประจำปี 2565 ให้แก่ผู้รับจ้างก่อสร้างโครงการรถไฟฟ้าที่มีผลการปฏิบัติงานด้านความปลอดภัยเป็นอย่างดี ในปี 2565 โดยมอบรางวัลดีเด่น ด้านการบริหารจัดการด้านความปลอดภัย อาชีวอนามัยและสภาพแวดล้อมในการทำงาน จำนวน 3 รางวัล ให้แก่ กิจการ
ร่วมค้า CKST สัญญาที่ 1 บริษัท อิตาเลียนไทย ดีเวล๊อปเมนต์ จำกัด (มหาชน) สัญญาที่ 3 และกิจการร่วมค้า CKST สัญญาที่ 5 โครงการรถไฟฟ้าสายสีส้ม ช่วงศูนย์วัฒนธรรมแห่งประเทศไทย - มีนบุรี (สุวินทวงศ์)
และ มอบรางวัลดีเด่น เจ้าหน้าที่ความปลอดภัยในการทำงานระดับหัวหน้าหน่วยงานความปลอดภัย จำนวน 3 รางวัล ให้แก่ นายกันธร กาญจนาภา กิจการร่วมค้า CKST สัญญาที่ 1 นายพิคิด วาโยพัด บริษัท อิตาเลียนไทย ดีเวล๊อปเมนต์ จำกัด (มหาชน) สัญญาที่ 3 และนายเอกลักข์ เวชกุล กิจการร่วมค้า CKST สัญญาที่ 5 โครงการรถไฟฟ้าสายสีส้มฯ
นอกจากนี้ ยังได้มอบรางวัลชมเชย เจ้าหน้าที่ความปลอดภัยในการทำงาน ระดับวิชาชีพ จำนวน 16 รางวัล ให้แก่เจ้าหน้าที่ความปลอดภัยในการทำงานจากโครงการรถไฟฟ้าสายสีส้ม ฯ และเจ้าหน้าที่ความปลอดภัยในการทำงานจากโครงการรถไฟฟ้าสายสีชมพู ช่วงแคราย - มีนบุรี
ทั้งนี้เพื่อเป็นการส่งเสริมให้มีการดำเนินการด้านความปลอดภัยในงานก่อสร้างโครงการรถไฟฟ้าด้วยความเอาใจใส่ คำนึงถึงคุณภาพชีวิตที่ดีของประชาชน ชุมชนและสังคม และรักษามาตรฐานให้ดียิ่งขึ้นไป ติดตามข้อมูลข่าวสาร รฟม. เพิ่มเติมได้ที่ เว็บไซต์ รฟม. www.mrta.co.th และเฟซบุ๊กแฟนเพจการรถไฟฟ้าขนส่งมวลชนแห่งประเทศไทย หรือ Call Center รฟม. โทรศัพท์ 0 2716 4044
“30 ปี รฟม. เชื่อมต่อเส้นทางสู่ความยั่งยืน Completing Connection, Mission for All”

ที่มา : https://www.thaigov.go.th/news/contents/details/60969