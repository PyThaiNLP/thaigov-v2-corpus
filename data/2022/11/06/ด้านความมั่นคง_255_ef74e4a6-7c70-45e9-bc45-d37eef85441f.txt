รัฐบาลไทย-ข่าวทำเนียบรัฐบาล-พ่อเมืองพิษณุโลก ร่วมขับเคลื่อนเป้าหมายการพัฒนาที่ยั่งยืน ผ่านโครงการปลุกพลังความคิด เปลี่ยนวิถีชีวิตด้วยเศรษฐกิจพอเพียง เปลี่ยนเมืองพิษณุโลกสู่ความยั่งยืน (SDGs) 


วันพุธที่ 19 ตุลาคม 2565
พิมพ์
พ่อเมืองพิษณุโลก ร่วมขับเคลื่อนเป้าหมายการพัฒนาที่ยั่งยืน ผ่านโครงการปลุกพลังความคิด เปลี่ยนวิถีชีวิตด้วยเศรษฐกิจพอเพียง เปลี่ยนเมืองพิษณุโลกสู่ความยั่งยืน (SDGs)
พ่อเมืองพิษณุโลก ร่วมขับเคลื่อนเป้าหมายการพัฒนาที่ยั่งยืน ผ่านโครงการปลุกพลังความคิด เปลี่ยนวิถีชีวิตด้วยเศรษฐกิจพอเพียง เปลี่ยนเมืองพิษณุโลกสู่ความยั่งยืน (SDGs) เพื่อพัฒนาคุณภาพชีวิตของประชาชน
วันนี้ (19 ต.ค. 65) นายภูสิต สมจิตต์ ผู้ว่าราชการจังหวัดพิษณุโลก เปิดเผยว่า จังหวัดพิษณุโลกได้มอบหมายให้อำเภอเมืองพิษณุโลกจัดกิจกรรมส่งเสริมคุณธรรมจริยธรรมน้อมนำเศรษฐกิจพอเพียง “บ้านนี้มีรักปลูกผักกินเอง” ซึ่งเมื่อวันที่ 17 ต.ค. 65 นายนิสิต สวัสดิเทพ นายอำเภอเมืองพิษณุโลก เป็นประธานในพิธีเปิดโครงการส่งเสริมคุณธรรมจริยธรรมน้อมนำเศรษฐกิจพอเพียง “บ้านนี้มีรักปลูกผักกินเอง” ณ อาคาร SML หมู่ที่ 5 ตำบลปากโทก อำเภอเมืองพิษณุโลก จังหวัดพิษณุโลก โดยมีคณะสงฆ์ ข้าราชการ คณะผู้บริหารองค์การบริหารส่วนตำบลปากโทก ผู้นำท้องที่ เจ้าหน้าที่ศูนย์พัฒนาเด็กเล็ก อบต.ปากโทก เจ้าหน้าที่ อสม. และประชาชนเข้าร่วมในกิจกรรม
นายภูสิต สมจิตต์ ผู้ว่าราชการจังหวัดพิษณุโลก กล่าวว่า การจัดกิจกรรมส่งเสริมคุณธรรมจริยธรรมน้อมนำเศรษฐกิจพอเพียง “บ้านนี้มีรักปลูกผักกินเอง” ภายใต้โครงการ ปลุกพลังความคิด เปลี่ยนวิถีชีวิตด้วยเศรษฐกิจพอเพียง เปลี่ยนเมืองพิษณุโลกสู่ความยั่งยืน (SDGs) เพื่อพัฒนาคุณภาพชีวิตของประชาชน ซึ่งประกอบด้วย กิจกรรมปลูกพืชผักสวนครัว และกิจกรรมถนนกินได้ ถนนแห่งความเอื้อเฟื้อ ซึ่งมีการปลูกผักสวนครัว และไม้ผลสำหรับการแบ่งปันระหว่างคนในชุมชน ซึ่งมีทั้งต้นยอ ดอกแค ต้นมะละกอ ต้นมะกอก ต้นชะอม ต้นมะเขือ ฯลฯ ร่วมกับ 7 ภาคีเครือข่าย และพลัง บวร ซึ่งเป็นการตอกย้ำเจตนารมณ์การ Change for Good เพื่อทำให้โลกใบเดียวของทุกคนมีอายุยืนยาวตราบนานเท่านาน ด้วยแนวคิด “76 จังหวัด 76 คำมั่นสัญญา เพื่อการพัฒนา เพื่อความเท่าเทียม เพื่อความยั่งยืน “โลกนี้เพื่อเรา”” ที่คณะผู้บริหารกระทรวงมหาดไทย และผู้ว่าราชการจังหวัดทั้ง 76 จังหวัด ได้ไปร่วมพิธีลงนามประกาศเจตนารมณ์เพื่อประเทศไทยที่ยั่งยืน (Statement of Commitment to Sustainable Thailand) ณ องค์การสหประชาชาติ เมื่อวันที่ 6 มิถุนายน 2565 ซึ่งในวันดังกล่าวมี คุณกีต้า ซับบระวาล ผู้ประสานงานสหประชาชาติประจำประเทศไทย คุณอาร์มิดา ซัลเซีย อาลีเชียบานา รองเลขาธิการองค์การสหประชาชาติและเลขาธิการบริหารคณะกรรมาธิการเศรษฐกิจและสังคมแห่งสหประชาชาติสำหรับเอเชียและแปซิฟิก (ESCAP) ผู้แทนสำนักงานสหประชาชาติประจำประเทศไทย ดร.วันดี กุญชรยาคง จุลเจริญ นายกสมาคมแม่บ้านมหาดไทย ร่วมเป็นสักขีพยานในพิธี
นายภูสิต สมจิตต์ ผู้ว่าราชการจังหวัดพิษณุโลก กล่าวต่อว่า จังหวัดพิษณุโลก พร้อมเป็นส่วนหนึ่งในการสร้างความมั่นคงทางอาหาร และสนับสนุนการขับเคลื่อนประเทศไทยสู่เป้าหมายการพัฒนาที่ยั่งยืน ด้วยการทำให้ "ประเทศชาติมั่นคง ประชาชนมีความสุข แก้ไขในสิ่งผิด สืบสานในพระราชปณิธาน ภายใต้ปรัชญาเศรษฐกิจพอเพียง" เพื่อร่วมสืบสานพระราชปณิธานของพระบาทสมเด็จพระเจ้าอยู่หัว
#ChangeforGood #130ปีกระทรวงมหาดไทย #อำเภอเมืองพิษณุโลก
#อำเภอนำร่องบำบัดทุกข์บำรุงสุข #นักขับเคลื่อนยุทธศาสตร์นำการเปลี่ยนแปลง

ที่มา : https://www.thaigov.go.th/news/contents/details/60616