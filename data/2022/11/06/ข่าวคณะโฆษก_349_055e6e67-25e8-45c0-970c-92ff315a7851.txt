รัฐบาลไทย-ข่าวทำเนียบรัฐบาล-นายกรัฐมนตรีลงพื้นที่ จ.หนองบัวลำภู บ่ายนี้ ติดตามสถานการณ์ เยี่ยมให้กำลังใจผู้บาดเจ็บและครอบครัวผู้เสียชีวิตจากเหตุการณ์โศกนาฏกรรม 


วันศุกร์ที่ 7 ตุลาคม 2565
พิมพ์
นายกรัฐมนตรีลงพื้นที่ จ.หนองบัวลำภู บ่ายนี้ ติดตามสถานการณ์ เยี่ยมให้กำลังใจผู้บาดเจ็บและครอบครัวผู้เสียชีวิตจากเหตุการณ์โศกนาฏกรรม
นายกรัฐมนตรีลงพื้นที่ จ.หนองบัวลำภู บ่ายนี้ ติดตามสถานการณ์ เยี่ยมให้กำลังใจผู้บาดเจ็บและครอบครัวผู้เสียชีวิตจากเหตุการณ์โศกนาฏกรรม
วันที่ 7 ตุลาคม 2565 นายอนุชา บูรพชัยศรี รองเลขาธิการนายกรัฐมนตรี ปฏิบัติหน้าที่โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหมพร้อมคณะมีกำหนดการลงพื้นที่จังหวัดหนองบัวลำภู โดยมีกำหนดการดังนี้
เวลาประมาณ 15.20 น. นายกรัฐมนตรีติดตามสถานการณ์และเยี่ยมให้กำลังใจผู้บาดเจ็บและครอบครัวผู้เสียชีวิต ณ อบต.อุทัยสวรรค์ จากนั้น นายกรัฐมนตรีเป็นประธานประชุมสรุปสถานการณ์ร่วมกับหน่วยงานที่เกี่ยวข้อง ณ องค์การบริหารส่วนจังหวัดหนองบัวลำภู และตรวจเยี่ยมให้กำลังใจผู้ที่ได้รับบาดเจ็บจากเหตุการณ์โศกนาฏกรรมกราดยิง ณ โรงพยาบาลหนองบัวลำภู
เวลาประมาณ 19.30 นายกรัฐมนตรีเฝ้าฯ รับเสด็จพระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินี เสร็จแล้วนายกรัฐมนตรีพร้อมคณะเดินทางกลับกรุงเทพมหานคร.

ที่มา : https://www.thaigov.go.th/news/contents/details/60160