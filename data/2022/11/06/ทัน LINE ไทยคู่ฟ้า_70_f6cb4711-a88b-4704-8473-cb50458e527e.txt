รัฐบาลไทย-ข่าวทำเนียบรัฐบาล-ครม. ไฟเขียว ขยายเวลา "ฟรีวีซ่า - Visa on Arrival" ให้ต่างชาติพำนักในไทยได้นานขึ้น หนุนฟื้นเศรษฐกิจการท่องเที่ยว


วันพฤหัสบดีที่ 22 กันยายน 2565
ครม. ไฟเขียว ขยายเวลา "ฟรีวีซ่า - Visa on Arrival" ให้ต่างชาติพำนักในไทยได้นานขึ้น หนุนฟื้นเศรษฐกิจการท่องเที่ยว
....
ที่ประชุม ครม. (20 ก.ย. 65) เห็นชอบขยายเวลาการอนุญาตให้คนต่างด้าวบางจำพวกอยู่ในราชอาณาจักรเป็นกรณีพิเศษ ตั้งแต่วันที่ 1 ต.ค. 65 - 31 มี.ค. 66 ดังนี้
.
1.คนต่างด้าวที่ขอรับการตรวจลงตรา Visa on Arrival ขยายระยะเวลาจากเดิมอยู่ได้ไม่เกิน 15 วัน เป็นไม่เกิน 30 วัน
2.คนต่างด้าวผู้ถือหนังสือเดินทางของประเทศที่รัฐบาลของประเทศนั้น ได้ทำความตกลงระหว่างกันกับรัฐบาลไทย กรณีการยกเว้นการตรวจลงตรา จากเดิมอยู่ได้ไม่เกิน 30 วัน ขยายเป็นไม่เกิน 45 วัน
3.คนต่างด้าวที่เข้ามาในราชอาณาจักรชั่วคราวซึ่งได้รับการยกเว้นการตรวจลงตรา ประเภท ผ.30 ซึ่งเป็นมาตรการที่ไทยให้ฝ่ายเดียว จากเดิมอยู่ได้ไม่เกิน 30 วัน ขยายเป็นไม่เกิน 45 วัน
.
การขยายเวลาในครั้งนี้เพื่อกระตุ้นให้เกิดการเดินทางเข้ามาท่องเที่ยวในประเทศไทยและเพิ่มค่าใช้จ่ายของนักท่องเที่ยวระหว่างที่อยู่ในประเทศไทย ซึ่งจะเป็นการฟื้นฟูเศรษฐกิจการท่องเที่ยวและเยียวยาผลกระทบจากสถานการณ์โควิด-19
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/59546