รัฐบาลไทย-ข่าวทำเนียบรัฐบาล-อนุมัติ 212 ล้านหนุนถ่ายภาพยนตร์ต่างประเทศในไทย สร้างรายได้กว่า 2 พันล้าน


วันศุกร์ที่ 23 กันยายน 2565
พิมพ์
อนุมัติ 212 ล้านหนุนถ่ายภาพยนตร์ต่างประเทศในไทย สร้างรายได้กว่า 2 พันล้าน
วันศุกร์ที่ 23 กันยายน 2565
ต่อจากนี้ไป ขอเชิญรับฟังไทยคู่ฟ้า
รัฐบาลสนับสนุนการถ่ายทำภาพยนตร์ต่างประเทศในไทย โดยอนุมัติจัดสรรงบประมาณ 212 ล้านบาท
เพื่อส่งเสริมการสร้างภาพยนตร์ต่างประเทศในราชอาณาจักรไทย จำนวน 6 เรื่อง
ตามมาตรการการให้สิทธิประโยชน์แก่ผู้สร้างภาพยนตร์ที่เข้ามาลงทุนในไทยตั้งแต่ 50
ล้านบาทขึ้นไปในรูปแบบการคืนเงิน ร้อยละ 15-20 ที่ดำเนินการมาตั้งแต่ปี 2560
โดยตั้งแต่เริ่มโครงการมีภาพยนตร์จากต่างประเทศเข้ามาถ่ายทำในไทยแล้ว 43 เรื่อง สร้างรายได้หมุนเวียน
8,560 ล้านบาท สำหรับภาพยนตร์ 6 เรื่องที่ได้รับงบสนับสนุนในครั้งนี้ ถ่ายทำเสร็จในช่วงปี 2564
เป็นภาพยนตร์จากสหรัฐฯ 4 เรื่อง ฝรั่งเศส 1 เรื่อง สิงคโปร์ 1 เรื่อง มีการนำเงินมาใช้จ่ายในไทย 1,194
ล้านบาท จ้างงาน 12,000 คน สร้างเงินหมุนเวียนในระบบเศรษฐกิจไทย 2,384 ล้านบาท
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/59601