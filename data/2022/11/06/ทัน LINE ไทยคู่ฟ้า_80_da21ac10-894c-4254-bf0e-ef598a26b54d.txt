รัฐบาลไทย-ข่าวทำเนียบรัฐบาล-ครม. เห็นชอบร่างกฎหมาย “ธุรกิจทรัสตีและคราวด์ฟันดิง” เป็นสถาบันการเงินตามกฎหมาย ปปง. เพื่อป้องกันการฟอกเงิน


วันจันทร์ที่ 26 กันยายน 2565
ครม. เห็นชอบร่างกฎหมาย “ธุรกิจทรัสตีและคราวด์ฟันดิง” เป็นสถาบันการเงินตามกฎหมาย ปปง. เพื่อป้องกันการฟอกเงิน
.....
ที่ประชุม ครม. (20 ก.ย. 65) เห็นชอบหลักการร่างกฎกระทรวง (ฉบับที่ ..) พ.ศ. .... ออกตามความใน พ.ร.บ.ป้องกันและปราบปรามการฟอกเงิน พ.ศ. 2542 โดยมีสาระสำคัญ คือ
.
ให้ “ผู้ประกอบธุรกิจทรัสตี” ตามกฎหมายว่าด้วยทรัสต์เพื่อธุรกรรมในตลาดทุน และ “ผู้ประกอบธุรกิจให้บริการระบบคราวด์ฟันดิง” ตามประกาศคณะกรรมการกำกับตลาดทุนที่ออกตามกฎหมายว่าด้วยหลักทรัพย์และตลาดหลักทรัพย์ เป็น “สถาบันการเงิน”ตามกฎหมายว่าด้วยการป้องกันและปราบปรามการฟอกเงิน
.
เนื่องจากปัจจุบันการลงทุนผ่านกองทรัสต์และระบบคราวด์ฟันดิง ได้รับความสนใจจากนักลงทุนเพิ่มขึ้น ทำให้มีโอกาสที่นักลงทุนจะอาศัยช่องว่างของการตรวจสอบ “นำเงินที่ได้จากการกระทำความผิด” ซื้อหน่วยลงทุนเพื่อฟอกเงิน
.
ทั้งนี้ ครม. เน้นย้ำให้การดำเนินการดังกล่าว ต้องมีขั้นตอนที่ง่ายต่อการปฏิบัติ ไม่เป็นภาระมากเกินไป และไม่เป็นอุปสรรคต่อการเข้าถึงแหล่งเงินทุนของผู้ประกอบการ MSME
.
อ่านเพิ่มเติม คลิก https://www.thaigov.go.th/news/contents/details/59460
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/59663