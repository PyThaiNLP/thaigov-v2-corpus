รัฐบาลไทย-ข่าวทำเนียบรัฐบาล-ผู้ตรวจราชการกระทรวงอุตสาหกรรม เยี่ยมชมการดำเนินงานและให้คำปรึกษาแก่สถานประกอบการ SMEs ในเขตพื้นที่จังหวัดระนอง


วันจันทร์ที่ 29 สิงหาคม 2565
พิมพ์
ผู้ตรวจราชการกระทรวงอุตสาหกรรม เยี่ยมชมการดำเนินงานและให้คำปรึกษาแก่สถานประกอบการ SMEs ในเขตพื้นที่จังหวัดระนอง
ผู้ตรวจราชการกระทรวงอุตสาหกรรม เยี่ยมชมการดำเนินงานและให้คำปรึกษาแก่สถานประกอบการ SMEs ในเขตพื้นที่จังหวัดระนอง
วันนี้ (29 สิงหาคม 2565) นายใบน้อย สุวรรณชาตรี ผู้ตรวจราชการกระทรวงอุตสาหกรรม พร้อมด้วย นายวิเชียร ทองด้วง อุตสาหกรรมจังหวัดระนอง และสถาบันไทย-เยอรมัน ร่วมกันลงพื้นที่เยี่ยมชมการดำเนินงาน บริษัท ผลิตภัณฑ์อาหารบีโบ้ จำกัด ผู้ผลิตอาหารทะเลแปรรูปที่เข้าร่วมโครงการพลิกธุรกิจ SMEs ไทยสู่การผลิตสมัยใหม่ 4.0 เขตพื้นที่ 1 ประจำปีงบประมาณ พ.ศ. 2565 ภายใต้งบประมาณกองทุนพัฒนาเอสเอ็มอีตามแนวประชารัฐ เพื่อให้คำปรึกษา แนะนำแนวทางการปรับปรุงประสิทธิภาพกระบวนการผลิตใช้ sensor ในการควบคุมอุณหภูมิ ให้เป็นระบบสั่งการโดยอัตโนมัติเพื่อประหยัดพลังงาน ได้ถึง 18% คิดเป็นมูลค่า 150,000 บาทต่อปี โดยมีผู้แทนบริษัทฯ ให้การต้อนรับ ณ บริษัท ผลิตภัณฑ์อาหารบีโบ้ จำกัด ตำบลบางริ้น อำเภอเมืองระนอง จังหวัดระนอง

ที่มา : https://www.thaigov.go.th/news/contents/details/58579