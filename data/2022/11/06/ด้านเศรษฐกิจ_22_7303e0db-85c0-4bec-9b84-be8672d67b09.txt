รัฐบาลไทย-ข่าวทำเนียบรัฐบาล-รองปลัดภานุวัฒน์ฯ ให้การต้อนรับและร่วมหารือกับ รัฐมนตรีช่วยว่าการกระทรวงอุตสาหกรรม เทคโนโลยีชั้นสูงอาร์เมเนีย


วันอังคารที่ 30 สิงหาคม 2565
พิมพ์
รองปลัดภานุวัฒน์ฯ ให้การต้อนรับและร่วมหารือกับ รัฐมนตรีช่วยว่าการกระทรวงอุตสาหกรรม เทคโนโลยีชั้นสูงอาร์เมเนีย
รองปลัดภานุวัฒน์ฯ ให้การต้อนรับและร่วมหารือกับรัฐมนตรีช่วยว่าการกระทรวงอุตสาหกรรมเทคโนโลยีชั้นสูงอาร์เมเนีย
วันนี้ (30 สิงหาคม 2565) นายภานุวัฒน์ ตริยางกูรศรี รองปลัดกระทรวงอุตสาหกรรม ให้การต้อนรับ นาย Gevorg Mantashyan รัฐมนตรีช่วยว่าการกระทรวงอุตสาหกรรมเทคโนโลยีชั้นสูงอาร์เมเนีย และคณะ ในโอกาสเข้าพบและร่วมหารือในประเด็นเกี่ยวกับการพัฒนาความร่วมมือด้านเทคโนโลยีกับประเทศไทย การพัฒนาระบบนิเวศทางธุรกิจสำหรับบริษัทสตาร์ทอัพ (startup ecosystem) การพัฒนาเศรษฐกิจให้เป็นระบบดิจิทัล และวิศวกรรมอวกาศ โดยมีผู้แทนหน่วยงานที่เกี่ยวข้อง ประกอบด้วย สำนักงานเศรษฐกิจอุตสาหกรรม กรมโรงงานอุตสาหกรรม กรมส่งเสริมอุตสาหกรรม และ สำนักงานปลัดกระทรวงอุตสาหกรรม เข้าร่วมหารือ ณ ห้องประชุมชุณหะวัณ ชั้น 3 อาคารสำนักงานปลัดกระทรวงอุตสาหกรรม
ทั้งนี้ นาย Gevorg Mantashyan รัฐมนตรีช่วยว่าการกระทรวงอุตสาหกรรมเทคโนโลยีชั้นสูงอาร์เมเนีย และคณะ ได้มาเยือนประเทศไทยเพื่อเข้าร่วมการประชุม UN ESCAP Committee on Informations Technology, Science, Technology and Innovation สมัยที่ 4 ระหว่างวันที่ 30 สิงหาคม – 1 กันยายน 2565.

ที่มา : https://www.thaigov.go.th/news/contents/details/58602