รัฐบาลไทย-ข่าวทำเนียบรัฐบาล-พร้อมแล้ว!! กีฬามหาวิทยาลัยอาเซียน ครั้งที่ 20 ดึงชาติอาเซียน 11 ประเทศเข้าร่วม เปิดสนามแข่งขันอย่างยิ่งใหญ่ 26 กรกฎาคม นี้


วันจันทร์ที่ 5 กันยายน 2565
พร้อมแล้ว!! กีฬามหาวิทยาลัยอาเซียน ครั้งที่ 20 ดึงชาติอาเซียน 11 ประเทศเข้าร่วม เปิดสนามแข่งขันอย่างยิ่งใหญ่ 26 กรกฎาคม นี้
พร้อมแล้ว!! กีฬามหาวิทยาลัยอาเซียน ครั้งที่ 20 ดึงชาติอาเซียน 11 ประเทศเข้าร่วม เปิดสนามแข่งขันอย่างยิ่งใหญ่ 26 กรกฎาคม นี้
22 กรกฎาคม 2565 ณ ห้องประชุมชั้น 4 อาคารพระจอมเกล้า สป.อว./ ศ.(พิเศษ)  ดร.เอนก เหล่าธรรมทัศน์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม กล่าวให้โอวาทแก่ตัวแทนนักกีฬาไทย ที่กำลังเตรียมตัวแข่งขันกีฬามหาวิทยาลัยอาเซียน ครั้งที่ 20 ในคราวการประชุมชี้แจงกำหยดการเดินทางและแนวปฏิบัติระหว่างการแข่งขัน  ในระหว่างวันที่ 26 กรกฎาคม - 6 สิงหาคมนี้ นอกจากนั้นยังได้รับเกียรติจาก ศาสตราจารย์ ดร. นายแพทย์ สิริฤกษ์ ทรงศิวิไล. ปลัดกระทรวงการอุดมศึกษา วิทยาศาสตร์ วิจัยและนวัตกรรม รศ.ดร.พาสิทธิ์ หล่อธีรพงศ์ รองปลัดกระทรวงการอุดมศึกษา วิทยาศาสตร์ วิจัยและนวัตกรรม เข้าร่วมการประชุมดังกล่าว
ศ.(พิเศษ) ดร.เอนก เหล่าธรรมทัศน์ รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม กล่าวให้โอวาทและสร้างขวัญกำลังใจให้กับนักกีฬาตัวแทนประเทศไทย ว่า ขอแสดงความยินดีกับนักกีฬาที่ได้รับการคัดเลือกให้เป็นตัวแทนของประเทศไทย เพื่อเข้าร่วมการแข่งขันกีพามหาวิทยาลัยอาเชียน ครั้งที่ 20 ที่มหาวิทยาลัยราชภัฏอุบลราชธานี จังหวัดอุบลราชธานี ในระหว่างวันที่ ๒๖ กรกฎาคม - ๖ สิงหาคม ๒๕๖๕ โดยในปีนี้ประเทศไทยได้รับเกียรติให้เป็นเจ้าภาพจัดงาน จึงเป็นโอกาสดีของนักกีฬาที่จะทำหน้าที่เป็นเจ้าภาพในการเผยแพร่ความเป็นชาติไทยให้นานาชาติรับทราบ รวมทั้งพัฒนาทักษะ ความสามารถ เพื่อเตรียมตัวเข้าร่วมการแข่งขันในระดับมหาวิทยาลัยโลก
ผมมีความมั่นใจว่า การเข้าร่วมการแข่งขันกีฬามหาวิทยาลัยอาเซียนครั้งนี้ มิใช่มุ่งหวังแต่ความเป็นเลิศในเชิงกีฬาเท่านั้น แต่ต้องมุ่งหวังในการสร้างเสริมสัมพันธไมตรีในหมู่นิสิตนักศึกษาในภูมิภาคอาเชียนให้แน่นแฟ้นยิ่งขึ้น ซึ่งเป็นพื้นฐานสำคัญที่นำไปสู่ความเป็นปึกแผ่นและมั่นคงสืบไปในอนาคต
สำหรับแข่งขันกีฬามหาวิทยาลัยอาเซียน ครั้งที่ 20 ในครั้งนี้จะมีการแข่งขันทั้งสิ้น 23 ชนิดกีฬา และไฮไลท์สำคัญ คือ  จะมีนักกีฬาซีเกมส์ทีมชาติไทยเข้าร่วมการแข่งขันหลายรายการ อาทิ  อรอุมา เชษฐา, รวมโชค เสมาทอง และ สรอรรถ ดาบบัง ในประเภทกีฬาวิ่ง

ที่มา : https://www.thaigov.go.th/news/contents/details/58813