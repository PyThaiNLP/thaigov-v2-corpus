รัฐบาลไทย-ข่าวทำเนียบรัฐบาล-มท.1 และ มท.2 ร่วมคณะ นรม. ลงพื้นที่เยี่ยมให้กำลังใจผู้บาดเจ็บและครอบครัวผู้เสียชีวิต จังหวัดหนองบัวลำภู พร้อม 


วันเสาร์ที่ 8 ตุลาคม 2565
พิมพ์
มท.1 และ มท.2 ร่วมคณะ นรม. ลงพื้นที่เยี่ยมให้กำลังใจผู้บาดเจ็บและครอบครัวผู้เสียชีวิต จังหวัดหนองบัวลำภู พร้อม
มท.1 และ มท.2 ร่วมคณะ นรม. ลงพื้นที่เยี่ยมให้กำลังใจผู้บาดเจ็บและครอบครัวผู้เสียชีวิต จังหวัดหนองบัวลำภู พร้อม "แสดงความเสียใจและห่วงใยอย่างสุดซึ้ง"
วันนี้ (7 ต.ค. 65) เวลา 13.00 น. พลเอก อนุพงษ์ เผ่าจินดา รัฐมนตรีว่าการกระทรวงมหาดไทย นายทรงศักดิ์ ทองศรี รัฐมนตรีช่วยว่าการกระทรวงมหาดไทย ลงพื้นที่จังหวัดหนองบัวลำภู พร้อมด้วย พลเอก ประยุทธ์ จันทร์โอชา นายกรัฐมนตรี รองนายกรัฐมนตรี และคณะรัฐมนตรี เยี่ยมให้กำลังใจผู้บาดเจ็บและครอบครัวผู้เสียชีวิต จากเหตุการณ์โศกนาฏกรรมสะเทือนขวัญ ในพื้นที่จังหวัดหนองบัวลำภู เมื่อวันพฤหัสบดีที่ 6 ตุลาคม 2565 โดยมี นายสุทธิพงษ์ จุลเจริญ ปลัดกระทรวงมหาดไทย อธิบดีกรมและหัวหน้าหน่วยงานรัฐวิสาหกิจในสังกัดกระทรวงมหาดไทย ร่วมให้กำลังใจผู้บาดเจ็บและครอบครัวผู้เสียชีวิตด้วย
พลเอก อนุพงษ์ฯ กล่าวว่า ขอแสดงความเสียใจอย่างสุดซึ้งต่อครอบครัวผู้สูญเสียจากเหตุการณ์ในครั้งนี้ ทั้งนี้ ได้สั่งการให้จังหวัด และอำเภอ ดูแลญาติผู้เสียชีวิตอย่างใกล้ชิด และเร่งช่วยเหลือเยียวยาในทุกด้านต่อไป
โดย พลเอก ประยุทธ์ จันทร์โอชา นายกรัฐมนตรี พร้อมด้วย พลเอก อนุพงษ์ เผ่าจินดา รัฐมนตรีว่าการกระทรวงมหาดไทย นายทรงศักดิ์ ทองศรี รัฐมนตรีช่วยว่าการกระทรวงมหาดไทย และคณะรัฐมนตรี ลงพื้นที่เยี่ยมให้กำลังใจครอบครัวผู้เสียชีวิตและผู้บาดเจ็บและมอบเงินช่วยเหลือ ณ องค์การบริหารส่วนตำบลอุทัยสวรรค์ อ.นากลาง จ.หนองบัวลำภู จากนั้น นายกรัฐมนตรีพร้อมด้วยคณะรัฐมนตรี เดินทางไปยังโรงพยาบาลหนองบัวลำภู เพื่อเยี่ยมผู้ได้รับบาดเจ็บจากเหตุการณ์ดังกล่าว

ที่มา : https://www.thaigov.go.th/news/contents/details/60208