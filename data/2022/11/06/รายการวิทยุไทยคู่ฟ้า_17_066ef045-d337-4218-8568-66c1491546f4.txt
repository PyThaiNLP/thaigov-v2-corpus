รัฐบาลไทย-ข่าวทำเนียบรัฐบาล-ขึ้นค่าจ้างขั้นต่ำทั่วประเทศ 328-354 บาทต่อวัน มีผล 1 ต.ค.65 เป็นต้นไป


วันจันทร์ที่ 19 กันยายน 2565
พิมพ์
ขึ้นค่าจ้างขั้นต่ำทั่วประเทศ 328-354 บาทต่อวัน มีผล 1 ต.ค.65 เป็นต้นไป
วันพุธที่ 14 กันยายน 2565
ต่อจากนี้ไป ขอเชิญรับฟังไทยคู่ฟ้า
รัฐบาลบรรเทาสภาวะเศรษฐกิจภาคประชาชน โดย ครม.มีมติรับทราบประกาศคณะกรรมการค่าจ้าง เรื่อง อัตราค่าจ้างขั้นต่ำ ฉบับที่ 11 ซึ่งเป็นการกำหนดอัตราค่าจ้างแรงงานขั้นต่ำทั่วประเทศเพิ่มขึ้นเป็น 328 – 354 บาท/วัน มีผลบังคับใช้ตั้งแต่วันที่ 1 ต.ค.2565 เป็นต้นไป ทั้งนี้ อัตราค่าจ้างแรงงานฉบับใหม่พิจารณาจากดัชนีค่าครองชีพ อัตราเงินเฟ้อ ต้นทุนการผลิต ราคาสินค้าและบริการ ความสามารถของธุรกิจ ผลิตภาพแรงงาน และผลิตภัณฑ์มวลรวมของประเทศ โดยผ่านการรับฟังความคิดเห็นและเป็นที่ยอมรับร่วมกันทุกฝ่ายแล้ว เพื่อให้ลูกจ้างสามารถดำรงชีพอย่างเป็นสุขและนายจ้างสามารถประกอบธุรกิจต่อไปได้ โดยเชื่อมั่นว่าจะไม่เป็นอุปสรรคต่อการขยายตัวของเศรษฐกิจในภาพรวมของประเทศ
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/59390