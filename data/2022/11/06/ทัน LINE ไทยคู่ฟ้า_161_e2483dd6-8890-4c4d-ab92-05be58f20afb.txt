รัฐบาลไทย-ข่าวทำเนียบรัฐบาล-ศธ. กำชับสถานศึกษาใช้มาตรการเข้มข้น สกัดยาเสพติด – อาวุธปืนเข้าโรงเรียน


วันศุกร์ที่ 21 ตุลาคม 2565
ศธ. กำชับสถานศึกษาใช้มาตรการเข้มข้น สกัดยาเสพติด – อาวุธปืนเข้าโรงเรียน
.....
กระทรวงศึกษาธิการ (ศธ.) ขานรับนโยบายนายกรัฐมนตรี ในการกำหนดมาตรการเร่งด่วนเพื่อแก้ไขปัญหายาเสพติดและอาวุธปืน พร้อมกำชับให้สถานศึกษาดูแลเด็กและเยาวชน ไม่ให้ยุ่งเกี่ยวกับยาเสพติดและอาวุธปืนให้เข้มข้นขึ้น โดยใช้กลไกตามนโยบายความปลอดภัยในสถานศึกษา ใช้หลักการทำเด็กให้เข้มแข็ง และจัดสภาพแวดล้อมให้เอื้อต่อการเรียนรู้ เน้นป้องกัน ปลูกฝัง และปราบปราม
.
-มาตรการป้องกัน คือ วิเคราะห์นักเรียนเป็นรายบุคคล พิจารณานักเรียนกลุ่มเสี่ยง และสร้างเครือข่ายเฝ้าระวังทั้งในสถานศึกษาและชุมชน ดูแลพฤติกรรมอย่างต่อเนื่อง และทบทวนใช้มาตรการสุ่มตรวจปัสสาวะนักเรียนกลุ่มเสี่ยง เพื่อค้นหาว่าเข้าไปยุ่งเกี่ยวกับยาเสพติดด้วยหรือไม่
.
-มาตรการปลูกฝัง คือ สร้างความรู้ ความเข้าใจถึงโทษภัย และผลกระทบของยาเสพติด การจัดกิจกรรมต่อต้านยาเสพติด เพื่อส่งเสริมความคิด วิเคราะห์ และสนองต่อความสนใจของนักเรียน
.
-มาตรการปราบปราม ให้สถานศึกษาใช้ระเบียบวินัยในสถานศึกษาอย่างเข้มข้น โดยแต่งตั้งคณะกรรมการสถานศึกษา คัดกรองกลุ่มเสี่ยง ประสานเครือข่ายที่เกี่ยวข้อง เพื่อมีส่วนร่วมแก้ปัญหา และประสานส่งต่อในกรณีที่เกินกว่าขอบเขตอำนาจหน้าที่ของสถานศึกษา
.
พร้อมตั้งเป้าหมายจัดให้มีนักดูแลสุขภาพจิตในโรงเรียนให้มากขึ้น ประสานความร่วมมือกับเครือข่ายด้านสาธารณสุข ติดตามการดูแล บำบัด รักษาของนักเรียนอย่างต่อเนื่อง
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/60693