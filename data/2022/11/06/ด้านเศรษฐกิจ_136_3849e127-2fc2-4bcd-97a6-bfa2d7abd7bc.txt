รัฐบาลไทย-ข่าวทำเนียบรัฐบาล-คณะจิตอาสา สปอ. มอบวัสดุอุปกรณ์ป้องกัน COVID-19 พร้อมเยี่ยมชมระบบบำบัดน้ำเสียชุมชนแบบ Onsite ที่เปิดใช้งานแล้ว ณ ศูนย์พัฒนาเด็กเล็กมัสยิดกมาลุลอิสลาม เขตคลองสามวา


วันพฤหัสบดีที่ 8 กันยายน 2565
พิมพ์
คณะจิตอาสา สปอ. มอบวัสดุอุปกรณ์ป้องกัน COVID-19 พร้อมเยี่ยมชมระบบบำบัดน้ำเสียชุมชนแบบ Onsite ที่เปิดใช้งานแล้ว ณ ศูนย์พัฒนาเด็กเล็กมัสยิดกมาลุลอิสลาม เขตคลองสามวา
คณะจิตอาสา สปอ. มอบวัสดุอุปกรณ์ป้องกัน COVID-19 พร้อมเยี่ยมชมระบบบำบัดน้ำเสียชุมชนแบบ Onsite ที่เปิดใช้งานแล้ว ณ ศูนย์พัฒนาเด็กเล็กมัสยิดกมาลุลอิสลาม เขตคลองสามวา
วันนี้ 8 สิงหาคม 2565 เวลา 10.00-12.00 น. คณะผู้ตรวจราชการกระทรวงอุตสาหกรรม นายวีระกิตติ์ รันทกิจธนวัชร์ และนายทาวัน ทวีถาวรสวัสดิ์ พร้อมด้วย นายเศรษฐรัชต์ เลือดสกุล ผู้ช่วยปลัดกระทรวงอุตสาหกรรม และนางสาวลัดดาวัลย์ สันติภิญโญเลิศ ผู้อำนวยการกองตรวจราชการ นำคณะจิตอาสาสำนักงานปลัดกระทรวงอุตสาหกรรม จำนวน 20 คนร่วมทำกิจกรรมจิตอาสาบำเพ็ญสาธารณประโยชน์และบำเพ็ญสาธารณกุศล เฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวงฯ มอบวัสดุอุปกรณ์เพื่อใช้ป้องกันโรค COVID-19 ได้แก่ หน้ากากอนามัยสำหรับเด็กและผู้ใหญ่ จำนวน 8,750 ชิ้น แอลกอฮอล์ฆ่าเชื้อจำนวน 60 ลิตร และผลิตภัณฑ์ต้นไม้และกวางที่ได้จากการรีไซเคิลกระดาษใช้แล้วของหน่วยงาน มอบให้ ศูนย์พัฒนาเด็กเล็กก่อนวัยเรียนมัสยิดกมาลุลอิสลาม เขตคลองสามวา กรุงเทพฯ
นอกจากนี้ คณะยังได้ลงพื้นที่ตรวจเยี่ยมระบบบำบัดน้ำเสียชุมชนแบบ Onsite ของศูนย์ฯ ที่กระทรวงอุตสาหกรรม กรุงเทพมหานคร SCG และบริษัท ไทยโพลีคอนส์ จำกัด (มหาชน) ได้ร่วมดำเนินการจัดสร้างแล้วเสร็จและพบว่าระบบทำงานได้เป็นอย่างดี โดยมี นายธนัฐจ์กร ภิรัฐพงศ์ธนากร ผู้ช่วยผู้อำนวยการเขตคลองสามวา นางสาวจันดา หมัดมุด ประธานศูนย์ฯ และนายอรรถวุฒิ คุ้มครอง ผู้แทน SCGC เป็นผู้สรุปนำเสนอ ทั้งนี้ เจ้าหน้าที่กรมโรงงานอุตสาหกรรม ได้เก็บตัวอย่างน้ำที่ผ่านการบำบัดจากระบบฯ นำไปวิเคราะห์ทดสอบต่อไป

ที่มา : https://www.thaigov.go.th/news/contents/details/59016