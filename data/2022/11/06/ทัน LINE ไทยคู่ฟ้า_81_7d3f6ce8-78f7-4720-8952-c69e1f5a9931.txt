รัฐบาลไทย-ข่าวทำเนียบรัฐบาล-รัฐบาลเร่งผลักดันไทย “เสนอตัวเป็นเจ้าภาพ” จัดงาน Expo 2028 - Phuket, Thailand เพื่อประโยชน์ของประเทศในหลายมิติ


วันจันทร์ที่ 26 กันยายน 2565
รัฐบาลเร่งผลักดันไทย “เสนอตัวเป็นเจ้าภาพ” จัดงาน Expo 2028 - Phuket, Thailand เพื่อประโยชน์ของประเทศในหลายมิติ
.....
นายอนุชา บูรพชัยศรี รองเลขาธิการนายกรัฐมนตรี ปฏิบัติหน้าที่โฆษกประจำสำนักนายกรัฐมนตรี เผยถึงความคืบหน้า กรณีประเทศไทยเสนอตัวเป็นเจ้าภาพจัดงาน เอ็กซ์โป วาระพิเศษ (Specialised Expo) จ. ภูเก็ต ภายใต้ชื่องาน Expo 2028 - Phuket, Thailand
.
ปัจจุบันหน่วยงานที่เกี่ยวข้อง ได้ยื่นหนังสือเสนอตัวเป็นเจ้าภาพการจัดงาน Expo 2028 - Phuket, Thailand ในนามของประเทศไทย ฉบับจริง (Letter of Candidature) ต่อเลขาธิการนิทรรศการนานาชาติ (BIE) ณ กรุงปารีส สาธารณรัฐฝรั่งเศส เป็นที่เรียบร้อยแล้ว
.
ล่าสุด คกก.ขับเคลื่อนการเสนอตัวเป็นเจ้าภาพการจัดงาน Expo 2028 - Phuket, Thailand ได้เห็นชอบการนำกรอบความร่วมมือด้านสาธารณสุขกับประเทศกำลังพัฒนาที่ ก.สาธารณสุขดำเนินการอยู่เพื่อประกอบการให้ความช่วยเหลือประเทศกำลังพัฒนาตามข้อกำหนดของ BIE
.
พร้อมกับเห็นชอบขั้นตอนการดำเนินการเสนอตัวเป็นเจ้าภาพจัดงาน EXPO 2028 Phuket Thailand ดังนี้
• จัดทำ Future of Life Forum ระหว่างวันที่ 1- 4 พ.ย. 65 ณ ประเทศฝรั่งเศส เพื่อนำเสนอแนวคิดในเชิงลึกเกี่ยวกับธีมการจัดงานของไทย
• นำเสนอความพร้อมของประเทศ ครั้งที่ 2 ระหว่างวันที่ 27-29 พ.ย. 65
• จัดส่งเอกสารตามข้อกำหนดของ BIE โดย BIE จะประกาศประเทศที่ชนะการแข่งขันในช่วงเดือน มิ.ย. 66
.
สำหรับประโยชน์ที่ประเทศไทยจะได้รับ หากได้เป็นเจ้าภาพจัดงาน EXPO 2028 Phuket, Thailand จากการประเมินการศึกษาความเป็นไปได้ (Feasibility Study) พบว่า
• เพิ่มเงินสะพัดระหว่างการจัดงาน 49,231 ล้านบาท
• เพิ่มมูลค่าการสร้างผลิตภัณฑ์มวลรวม (GDP) 39,357 ล้านบาท
• เกิดรายได้จากการจัดเก็บภาษี 9,512 ล้านบาท
• เกิดความคุ้มค่าในการลงทุน (ROI) ประมาณ 9 เท่า
• สร้างการจ้างงาน 113,439 อัตรา
.
คาดว่ามีจำนวนผู้เข้าชมงานราว 4.9 ล้านคน จาก 106 ประเทศ แบ่งเป็นชาวไทย ร้อยละ 54 และชาวต่างประเทศ ร้อยละ 46
#ไทยคู่ฟ้า #ร่วมต้านโควิด19
-------------------

ที่มา : https://www.thaigov.go.th/news/contents/details/59665