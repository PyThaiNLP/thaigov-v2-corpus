รัฐบาลไทย-ข่าวทำเนียบรัฐบาล- รัฐบาลลดข้อจำกัด-ขยายเวลา สินเชื่อ Re-Open ธุรกิจโรงแรม


วันพุธที่ 23 พฤศจิกายน 2565
พิมพ์
รัฐบาลลดข้อจำกัด-ขยายเวลา สินเชื่อ Re-Open ธุรกิจโรงแรม
วันพุธที่ 23 พฤศจิกายน 2565
ต่อจากนี้ไป ขอเชิญรับฟังไทยคู่ฟ้า
รัฐบาลห่วงใยผู้ประกอบการ SMEs ในธุรกิจโรงแรมที่ยังคงได้รับผลกระทบจากสถานการณ์โควิด-19
จึงเห็นชอบปรับปรุงหลักเกณฑ์โครงการสินเชื่อดอกเบี้ยต่ำ Re-Open ธุรกิจโรงแรมและสาขาธุรกิจที่เกี่ยวเนื่อง
โดยลดข้อจำกัด ให้ผู้ที่อยู่ระหว่างยื่นขอใบอนุญาตประกอบกิจการโรงแรม ผู้ประกอบการที่มีกำไรอย่างน้อย 1
ใน 5 ปีย้อนหลังล่าสุดและปัจจุบันยังดำเนินกิจการอยู่ ผู้ประกอบการที่มีประวัติชำระหนี้ดี
หรือมีหนี้ค้างชำระและมีการปรับปรุงโครงสร้างหนี้แล้วสามารถชำระหนี้ได้ สามารถยื่นขอสินเชื่อได้
เพื่อปรับปรุงซ่อมแซมสถานประกอบการ กิจการ ลงทุนในอุปกรณ์ต่าง ๆ
ตลอดจนเป็นเงินทุนหมุนเวียนในธุรกิจ พร้อมขยายระยะเวลารับคำขอสินเชื่อถึงวันที่ 30 มิ.ย.2566
ผู้สนใจสอบถามเพิ่มเติมได้ที่ธนาคารออมสินทุกสาขาทั่วประเทศ
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/61900