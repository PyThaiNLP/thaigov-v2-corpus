รัฐบาลไทย-ข่าวทำเนียบรัฐบาล-รองปลัดกระทรวงเกษตรและสหกรณ์ เข้าร่วมประชุมคณะกรรมการควบคุมผลิตภัณฑ์ยาสูบแห่งชาติ ครั้งที่ 3/2565


วันพุธที่ 23 พฤศจิกายน 2565
รองปลัดกระทรวงเกษตรและสหกรณ์ เข้าร่วมประชุมคณะกรรมการควบคุมผลิตภัณฑ์ยาสูบแห่งชาติ ครั้งที่ 3/2565
รองปลัดกระทรวงเกษตรและสหกรณ์ เข้าร่วมประชุมคณะกรรมการควบคุมผลิตภัณฑ์ยาสูบแห่งชาติ ครั้งที่ 3/2565
นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ ได้รับมอบหมายจาก ปลัดกระทรวงเกษตรและสหกรณ์ เข้าร่วมประชุมคณะกรรมการควบคุมผลิตภัณฑ์ยาสูบแห่งชาติ ครั้งที่ 3/2565 โดยมีนายแพทย์โสภณ เมฆธน       ผู้ช่วยรัฐมนตรีประจำกระทรวงสาธารณสุข เป็นประธาน ณ ห้องประชุมชัยนารถนเรนทร อาคาร 1  ชั้น  2 สำนักงานปลัดกระทรวงสาธารณสุข
การประชุมดังกล่าว เพื่อรับทราบความก้าวหน้าผลการดำเนินงานของคณะอนุกรรมการในคณะกรรมการควบคุมผลิตภัณฑ์ยาสูบแห่งชาติด้านติดตาม ประเมินผล และตรวจสอบการดำเนินงานควบคุมผลิตภัณฑ์ยาสูบ, ด้านบำบัดรักษา และฟื้นฟูผู้เสพติดผลิตภัณฑ์ยาสูบ, ด้านกฎหมาย และด้านการเร่งรัดติดตามการดำเนินคดีการกระทำความผิดตามพระราชบัญญัติควบคุมผลิตภัณฑ์ยาสูบ พ.ศ.2560 โดยร่วมพิจารณาในประเด็น ดังนี้ การเข้าเป็นภาคีต่อพิธีสารว่าด้วยการขจัดการค้าผลิตภัณฑ์ยาสูบผิดกฎหมายภายใต้กรอบอนุสัญญาขององค์การอนามัยโลกว่าด้วยการควบคุมยาสูบ, การขอข้อมูลประกอบการพิจารณาของคณะอนุกรรมาธิการพิจารณาศึกษาปัจจัยที่ส่งผลกระทบต่อระบบสุขภาพและติดตาม การบังคับใช้กฎหมายด้านสาธารณสุข และมาตรการกระตุ้นการคัดกรองผู้เสพติดผลิตภัณฑ์ยาสูบเชิงรุก

ที่มา : https://www.thaigov.go.th/news/contents/details/61933