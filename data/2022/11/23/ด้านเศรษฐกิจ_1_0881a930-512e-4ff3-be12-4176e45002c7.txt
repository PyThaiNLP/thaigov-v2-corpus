รัฐบาลไทย-ข่าวทำเนียบรัฐบาล-ผู้ตรวจฯ วีระกิตติ์ เป็นประธานสัมมนาสรุปผล พร้อมมอบเกียรติบัตร SMEs เด่น เขตพื้นที่ 3 ภายใต้กองทุนพัฒนาเอสเอ็มอีตามแนวประชารัฐ


วันอังคารที่ 22 พฤศจิกายน 2565
พิมพ์
ผู้ตรวจฯ วีระกิตติ์ เป็นประธานสัมมนาสรุปผล พร้อมมอบเกียรติบัตร SMEs เด่น เขตพื้นที่ 3 ภายใต้กองทุนพัฒนาเอสเอ็มอีตามแนวประชารัฐ
ผู้ตรวจฯ วีระกิตติ์ เป็นประธานสัมมนาสรุปผล พร้อมมอบเกียรติบัตร SMEs เด่น เขตพื้นที่ 3 ภายใต้กองทุนพัฒนาเอสเอ็มอีตามแนวประชารัฐ
วันที่ 21 พฤศจิกายน 2565 นายวีระกิตติ์ รันทกิจธนวิชญ์ ผู้ตรวจราชการกระทรวงอุตสาหกรรม เป็นประธานการสัมมนาสรุปผลการดำเนินงานและมอบเกียรติบัตรให้สถานประกอบการ Success Case โครงการ "พลิกธุรกิจ SMEs ไทยสู่การผลิตสมัยใหม่ 4.0" เขตพื้นที่ 3 พื้นที่การดำเนินการภาคตะวันออกเฉียงเหนือ ภาคตะวันออกและจังหวัดสมุทรปราการ ซึ่งเป็นโครงการส่งเสริมและพัฒนาเอสเอ็มอี แบบเฉพาะกลุ่ม ภายใต้กองทุนพัฒนาเอสเอ็มอีตามแนวประชารัฐ ประจำปีงบประมาณ พ.ศ. 2565 โดยมี ผู้บริหาร เจ้าหน้าที่กระทรวงอุตสาหกรรม และผู้ประกอบการ SMEs เข้าร่วมโครงการ
โครงการดังกล่าวมีวัตถุประสงค์เพื่อเพิ่มผลิตภาพกระบวนการผลิตผู้ประกอบการ SMEs โดยใช้เทคโนโลยีดิจิทัล หุ่นยนต์ และระบบอัตโนมัติ ผ่านการกระตุ้นภาคอุตสาหกรรมให้เกิดความต้องการประยุกต์ใช้หุ่นยนต์และระบบอัตโนมัติ และปรับปรุงกระบวนการผลิต สนับสนุนภาคอุตสาหกรรมในการวิเคราะห์ ค้นหาความต้องการ และจัดทำ Feasibility Study สำหรับต่อยอดไปสู่แหล่งเงินทุนสนับสนุนการลงทุนในอนาคต โดยมีสถานประกอบการที่ผ่านการคัดเลือกเข้ารับการให้คำปรึกษาเชิงลึกทางด้านเทคนิคและการเงิน จำนวน 67 กิจการ รวมถึง มีการจัดฝึกอบรมเพื่อพัฒนานักบูรณาการหุ่นยนต์และระบบอัตโนมัติ (SI: System Integrator) นักวิเคราะห์ระบบอัตโนมัติ (SA: System Analyst) ที่สามารถนำองค์ความรู้ที่ได้ไปใช้ในการขึ้นทะเบียนกับศูนย์ความเป็นเลิศด้านหุ่นยนต์และระบบอัตโนมัติ (Center of Robotic Excellence : CoRE) และพัฒนาบุคลากรของสถานประกอบการให้มีทักษะที่จำเป็นในอุตสาหกรรม 4.0 พร้อมทั้ง มอบเกียรติบัตรแก่สถานประกอบการ Success Case ที่มีความมุ่งมั่นในการปรับเปลี่ยนการนำหุ่นยนต์และระบบอัตโนมัติมาใช้เพิ่มผลิตภาพกระบวนการผลิต จำนวน 5 กิจการ ประกอบด้วย บริษัท เถ้าแก่กี้ 79 จำกัด บริษัท ดีไลท์ 88 จำกัด บริษัท ฮารุมิ ฮานะ จำกัด ห้างหุ้นส่วนสามัญนิติบุคคลทรัพย์ภิญโญ และบริษัทพร้อมมิตรเคมี จำกัด รวมถึงมีการบรรยายให้ความรู้เกี่ยวกับเทคโนโลยีสำหรับยุคอุตสาหกรรม 4.0 (Industry 4.0 Technologies) ทั้งนี้ ผลการประเมินโครงการคาดว่าจะเกิดการลงทุนในการนำระบบอัตโนมัติและหุ่นยนต์มาใช้กว่า 130 ล้านบาท และสามารถเพิ่มมูลค่าทางเศรษฐกิจโดยรวมมากกว่า 200 ล้านบาท

ที่มา : https://www.thaigov.go.th/news/contents/details/61886