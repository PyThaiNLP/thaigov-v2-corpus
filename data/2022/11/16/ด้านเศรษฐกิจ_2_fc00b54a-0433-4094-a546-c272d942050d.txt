รัฐบาลไทย-ข่าวทำเนียบรัฐบาล-ชัยวุฒิ ชู APEC Digital Trade ไทย ผนึกกำลังสร้าง National Digital Trade Platform


วันพุธที่ 16 พฤศจิกายน 2565
ชัยวุฒิ ชู APEC Digital Trade ไทย ผนึกกำลังสร้าง National Digital Trade Platform
ชัยวุฒิ ชู APEC Digital Trade ไทย ผนึกกำลังสร้าง National Digital Trade Platform
เมื่อวันที่ 16 พฤศจิกายน 2565 เวลา 13.15 น. นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม ได้เป็นเกียรติร่วมกล่าวปาฐกถาพิเศษในการประชุม APEC Digital Trade Symposium การประชุมดังกล่าวจัดขึ้นภายใต้หัวข้อ Advancing Digital Trade Transformation and Connectivity in APEC and ASEAN โดย นายชัยวุฒิ กล่าวว่า ด้วยการเปลี่ยนแปลง​ของโลกที่หันไปสู่การใช้เทคโนโลยีในชีวิตประจำวัน​ของเราองค์กร​กับนโยบาย​ภาครัฐ​ก็ต้องปรับเปลี่ยน​ให้รองรับและพร้อมสำหรับธุรกรรมดิจิทัลต่างๆ APECมีบทบาทที่สำคัญในการสร้างความร่วมมือระหว่างสมาชิกต่างๆ มาช่วยกันสร้างมาตรฐาน​กลางสำหรับการแลกเปลี่ยนข้อมูล​ระหว่างกัน
ประเทศไทยได้เสนอโครงการAPEC Digital Trade Transformation Work Program และได้ทำงานร่วมกับประเทศญี่ปุ่น​กับสิงคโปร์​ในการทดสอบระบบแบบไลฟ์และทำproof of conceptโดยแลกเปลี่ยน​เอกสารทางการค้ากับข้อมูลต่างๆด้วยกัน
ประเทศไทยก็ได้จัดตั้งระบบNational Digital Trade Platform เพื่อเป็น​ศูนย์กลาง​ในการส่งข้อมูล​การค้าระหว่างประเทศ​ ทำให้ประเทศไทยมีศักยภาพ​ในการแข่งขัน​และสะดวกรวดเร็วสำหรับนักลงทุนเพิ่มขึ้น​ นอกจากนั้น​ประเทศไทย​ยังพัฒนาระบบอละกฏหมายดิจิทัลอื่นๆเช่นe-transactions, e-meetings, pdpaเป็นต้น เพื่อให้ประเทศไทย​พร้อมก้าวสู่ยุคDigital Trade Transformation​
ทั้งนี้ สมาคมธนาคารไทยถือว่าเป็นหน่วยงานหลักในการจัดประชุม ในรูปแบบผสมผสาน (Hybrid) มีวัตถุประสงค์เพื่อเป็นการหารือร่วมกันระหว่างภาครัฐและภาคเอกชนเกี่ยวกับเรื่อง Digital Trade ในสมาชิกเขตเศรษฐกิจเอเปค พร้อมทั้งให้ความสำคัญต่อแผนงาน Digital Trade Transformation Work Program ภายใต้APEC DESG ที่ประเทศไทยเป็นผู้นำเสนอ เป็นโครงการสำคัญในปี ที่ไทยเป็นเจ้าภาพการจัดประชุมเอเปค 2565
นอกจากนี้ในการประชุม จะมีผู้เข้าร่วมจากทั้งภาครัฐและภาคเอกชน ร่วมหารือแลกเปลี่ยนความเห็นในหัวข้อที่เกี่ยวข้องกับ digital trade and digital transformation
************

ที่มา : https://www.thaigov.go.th/news/contents/details/61695