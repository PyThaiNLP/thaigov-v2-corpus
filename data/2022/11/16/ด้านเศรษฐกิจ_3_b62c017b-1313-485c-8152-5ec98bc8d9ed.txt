รัฐบาลไทย-ข่าวทำเนียบรัฐบาล-ปลัดฯ ณัฐพล เปิดงานยิ่งใหญ่ระดับอาเซียน "เมทัลเล็กซ์ 2022" ยกทัพเครื่องจักรกลและเทคโนโลยีโลหการโชว์นวัตกรรมกว่า 2,500 แบรนด์ กว่า 8 ประเทศ คาดสร้างมูลค่าเศรษฐกิจไม่ต่ำกว่า 6.5 พันล้านบาท


วันพุธที่ 16 พฤศจิกายน 2565
พิมพ์
ปลัดฯ ณัฐพล เปิดงานยิ่งใหญ่ระดับอาเซียน "เมทัลเล็กซ์ 2022" ยกทัพเครื่องจักรกลและเทคโนโลยีโลหการโชว์นวัตกรรมกว่า 2,500 แบรนด์ กว่า 8 ประเทศ คาดสร้างมูลค่าเศรษฐกิจไม่ต่ำกว่า 6.5 พันล้านบาท
ปลัดฯ ณัฐพล เปิดงานยิ่งใหญ่ระดับอาเซียน "เมทัลเล็กซ์ 2022" ยกทัพเครื่องจักรกลและเทคโนโลยีโลหการโชว์นวัตกรรมกว่า 2,500 แบรนด์ กว่า 8 ประเทศ คาดสร้างมูลค่าเศรษฐกิจไม่ต่ำกว่า 6.5 พันล้านบาท
วันนี้ (16 พฤศจิกายน 2565) เวลา 09.30 น. ดร.ณัฐพล รังสิตพล ปลัดกระทรวงอุตสาหกรรม เป็นประธานเปิดงาน "METALEX 2022" โดยมี H.E. Mr. Nagesh Singh (นายนาเกช ซิงห์) เอกอัครราชทูตอินเดียประจำประเทศไทย สถานเอกอัครราชทูตอินเดีย Mr. Chien-Ee Yeh (นายเฉียน อี้ เหยา) ประธาน RX (อาร์เอ็กซ์ เพรสซิเดนท์) เอเชียแปซิฟิก นางวราภรณ์ ธรรมจรีย์ กรรมการผู้จัดการ อาร์เอ็กซ์ เทรดเด็กซ์ ร่วมเปิดงาน ณ ศูนย์นิทรรศการและการประชุมไบเทค
ดร.ณัฐพล รังสิตพล ปลัดกระทรวงอุตสาหกรรม กล่าวว่า งาน "METALEX 2022" จัดขึ้นต่อเนื่องเป็นครั้งที่ 36 ภายใต้แนวคิด "ASEAN Community Connector" เพื่อสร้างความเชื่อมั่นให้กับภาคอุตสาหกรรมระดับภูมิภาคอาเซียน ซึ่งเป็นโอกาสทางการตลาดของผู้ให้บริการเครื่องจักรและเทคโนโลยีอันเป็นผลมาจากการเติบโตอย่างต่อเนื่องของภาคการผลิต แม้ว่าช่วงการแพร่ระบาดของโควิด-19 จะทำให้ธุรกิจหยุดชะงัก แต่ก็ได้ส่งสัญญาณการฟื้นตัวหลังความต้องการของผู้บริโภคทั่วโลกเริ่มกลับสู่ภาวะปกติ อีกทั้งแบรนด์รถยนต์และอุปกรณ์อิเล็กทรอนิกส์จำนวนมากมีการย้ายฐานการผลิตมายังภูมิภาคนี้อย่างต่อเนื่อง ประกอบกับการ
เปลี่ยนแปลงในโลกดิจิทัล รวมถึงแนวคิดเรื่อง ESG (สิ่งแวดล้อม สังคม และธรรมาภิบาล) การส่งเสริมรูปแบบธุรกิจ BCG (Bio-Circular-Green Economy) ของรัฐบาลไทย ทำให้ผู้ผลิตให้ความสำคัญกับนวัตกรรมและเทคโนโลยีสมัยใหม่มากขึ้น ผลักดันให้ธุรกิจเติบโตและเพิ่มขีดความสามารถในการแข่งขันทั้งในและต่างประเทศได้เป็นอย่างดี
งาน "METALEX 2022" มหกรรมระดับนานาชาติ เป็นการเชื่อมโยงนักอุตสาหกรรมกับเครื่องจักรกลและเทคโนโลยีโลหการใหม่ล่าสุด รวมถึงเทคโนโลยีการแปรรูปโลหะแผ่น หรือ Sheet Metalworking เทคโนโลยีการผลิตลวดและท่อโลหะ หุ่นยนต์อุตสาหกรรม กว่า 2,500 แบรนด์ กว่า 8 ประเทศและเขตการปกครอง ได้แก่ เกาหลีใต้, จีน, ญี่ปุ่น, เยอรมนี, สิงคโปร์, อิตาลี อินเดีย และไต้หวัน นอกจากผู้เข้าชมงานจะได้สัมผัสกับเทคโนโลยีสุดล้ำแล้ว ผู้ประกอบการยังได้ประโยชน์จากการสัมมนาไปปรับใช้กับธุรกิจของตนเอง เพื่อให้รับมือกับความท้าทายและสร้างการเติบโตอย่างเหนือชั้น คาดว่าปีนี้จะมีผู้เข้าชมงานไม่น้อยกว่า 85,000 คน สร้างมูลค่าการซื้อขายภายในงานไม่ต่ำกว่า 6.5 พันล้านบาท โดยกำหนดจัดงานระหว่างวันที่ 16-19 พฤศจิกายน 2565 เวลา 10.00-18.00 น. ฮอลล์ที่ 98-103 ณ ไบเทค บางนา
ภายในงาน มีไฮไลท์พิเศษ 3 โซน ได้แก่ 1) Robotics Cluster Pavilion พบทุกคำตอบจากตัวแทนหน่วยงานภาครัฐและภาคเอกชนเกี่ยวกับการลงทุนในระบบอัตโนมัติและหุ่นยนต์อุตสาหกรรม 2) Additive Manufacturing เสริมคุณค่าผลิตภัณฑ์ เพิ่มมูลค่าธุรกิจ ด้วยการผลิตแบบเติมเนื้อโลหะที่กำลังมาแรง 3) Smart Materials เผยโฉมวัสดุอัจฉริยะและวัสดุมวลเบาเพื่อการผลิตยุคใหม่ เช่น อลูมิเนียม และวัสดุทดแทน สำหรับการสัมมนามีกว่า 20 หัวข้อ อาทิ "METALEX AI Forum 2022 บทบาท A กับโลกยุคใหม่ในอุตสาหกรรม" "The 10t Metallurgy Forum การปรับตัวของอุตสาหกรรมอลูมิเนียมไทย มุ่งสู่การสร้างเศรษฐกิจหมุนเวียน และการผลิตที่เป็นมิตรกับสิ่งแวดล้อม" "Smart Move รวมพลังขับเคลื่อนและพัฒนายานยนต์ไทย" เป็นต้น

ที่มา : https://www.thaigov.go.th/news/contents/details/61696