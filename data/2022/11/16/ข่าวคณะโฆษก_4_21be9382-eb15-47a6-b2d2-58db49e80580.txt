รัฐบาลไทย-ข่าวทำเนียบรัฐบาล-ทิพานัน" เผยประชาชนตื่นตัวให้ความสนใจการเป็นเจ้าภาพการประชุมเอเปค โชว์ศักยภาพไทยพัฒนาเศรษฐกิจ BCG โมเดล  กระจายรายได้สู่ฐานราก โต้เพื่อไทยชูทักษิณนักโทษหนีคดีเป็นแบบอย่างน่าอายไปทั่วโลก


วันพุธที่ 16 พฤศจิกายน 2565
พิมพ์
ทิพานัน" เผยประชาชนตื่นตัวให้ความสนใจการเป็นเจ้าภาพการประชุมเอเปค โชว์ศักยภาพไทยพัฒนาเศรษฐกิจ BCG โมเดล  กระจายรายได้สู่ฐานราก โต้เพื่อไทยชูทักษิณนักโทษหนีคดีเป็นแบบอย่างน่าอายไปทั่วโลก
"ทิพานัน" เผยประชาชนตื่นตัวให้ความสนใจการเป็นเจ้าภาพการประชุมเอเปค โชว์ศักยภาพไทยพัฒนาเศรษฐกิจ BCG โมเดล  กระจายรายได้สู่ฐานราก โต้เพื่อไทยชูทักษิณนักโทษหนีคดีเป็นแบบอย่างน่าอายไปทั่วโลก
น.ส.ทิพานัน ศิริชนะ รองโฆษกประจำสำนักนายกรัฐมนตรี เปิดเผยว่า จากการลงพื้นที่พบปะพี่น้องประชาชนและช่องทางสื่อสารในสังคมออนไลน์ มีพี่น้องประชาชนให้ความสนใจและตื่นตัวในการเป็นเจ้าภาพที่ดี ต้อนรับการประชุมผู้นำเขตเศรษฐกิจภูมิภาคเอเชียแปซิฟิก หรือ เอเปค 2022 ในช่วงสัปดาห์นี้เป็นอย่างมาก โดยเฉพาะประโยชน์ที่จะได้รับจากการนำเสนอประเทศไทยในมิติต่างๆ รวมถึง “เป้าหมายกรุงเทพฯ ว่าด้วยเศรษฐกิจ BCG” เพื่อให้เอเปคมีทิศทางการทำงานที่ชัดเจน สร้างการเจริญเติบโตทางเศรษฐกิจที่สมดุลและเป็นมิตรกับสิ่งแวดล้อมในระยะยาว
น.ส.ทิพานัน กล่าวว่า โดยเฉพาะโมเดลเศรษฐกิจ BCG ที่รัฐบาล ภายใต้การนำของพล.อ.ประยุทธ์ จันทร์โอชา เร่งผลักดันและส่งเสริมนั้น ได้รับความสนใจจากนานาชาติ โดยเฉพาะศักยภาพทางด้านการออกแบบสินค้าเชิงสร้างสรรค์จากวัสดุเหลือใช้ในภาคอุตสาหกรรม การสร้างระบบเศรษฐกิจหมุนเวียนและเศรษฐกิจสร้างสรรค์ที่หลายผลิตภัณฑ์ของไทยได้มาตรฐานสากลและวางจำหน่ายในยุโรปบางประเทศแล้ว ซึ่งจะทำให้เกิดการจ้างงาน การกระจายรายได้ในชุมชนถึงรากหญ้า
น.ส.ทิพานัน กล่าวว่า กระแสโมเดลเศรษฐกิจ BCG ยังปลุกให้บรรดาสตาร์ตอัพในประเทศให้ความสนใจและเข้าใจโมเดล BCG มากยิ่งขึ้น นอกจากนี้เมนูอาหารของผู้นำเอเปคที่นำวัตถุดิบชั้นดีจากทั่วประเทศมาประกอบอาหาร กลายเป็นสินค้าขายดี  นำเสนอซอฟต์พาวเวอร์อย่างเห็นผล  สร้างรายได้ตั้งแต่ยังไม่เริ่มการประชุมอย่างเป็นทางการนับเป็นเรื่องที่น่ายินดีอย่างยิ่ง  ที่สำคัญการประชุมเอเปคยังเปิดโอกาสให้ภาคเอกชนเข้ามามีส่วนร่วม โดยคณะกรรมการร่วมภาคเอกชน 3 สถาบัน (กกร.) ทั้งสภาอุตสาหกรรมแห่งประเทศไทย หรือ ส.อ.ท. สภาหอการค้าแห่งประเทศไทย และหอการค้าไทย และสมาคมธนาคารไทย ได้ทำหน้าที่ร่วมกันเป็นเจ้าภาพหลัก จัดการประชุมสุดยอดซีอีโอแห่งภูมิภาคเอเชีย แปซิฟิก 2022 หรือ “เอเปค ซีอีโอ ซัมมิท 2022” ที่จัดขึ้นระหว่างวันที่ 16-18 พ.ย.65 ซึ่งเป็นอีกหนึ่งเวทีสำคัญที่มีภาคเอกชน ผู้นำและซีอีโอระดับชั้นนำของภูมิภาคมาแลกเปลี่ยนความคิดเห็นที่จะมีการนำประเด็นโมเดลเศรษฐกิจ BCG เข้ามาแลกเปลี่ยนเพื่อต่อยอดกัน โดยเป้าหมายหลักจะเน้นในเรื่องของการส่งเสริมการเปิดเขตเสรีการค้าและการลงทุน รวมถึงความร่วมมือด้านสังคมและการพัฒนาในทุกมิติ
ส่วนกรณีที่พรรคเพื่อไทย อ้างว่าหากพรรคเพื่อไทยเป็นรัฐบาลจะสามารถทำหน้าที่ได้สำเร็จแบบที่เคยปรากฏมาแล้วในอดีตสมัยรัฐบาลไทยรักไทยภายใต้การนำของนายทักษิณ ชินวัตรในฐานะเจ้าภาพจัดประชุมสุดยอดผู้นำเอเปคนั้น รองโฆษกประจำสำนักนายกรัฐมนตรี กล่าวว่า  ในการจัดประชุมแต่ละช่วงเวลานั้น มีบริบทที่แตกต่างกัน ความสำเร็จในแต่ละครั้งก็แตกต่างกัน ที่สำคัญรัฐบาลพล.อ.ประยุทธ์ เห็นความสำคัญของชาติเป็นสำคัญ  ไม่ใช่ใช้เวทีประชุมเอเปคเพื่อหาผลประโยชน์เข้าตนเอง หรือตระกูลใดตระกูลหนึ่งที่เคยโกงชาติไป
“การที่พรรคเพื่อไทยสร้างวาทกรรมลดทอนคุณค่าของการจัดการประชุมเอเปค 2022   ย่อมแสดงให้เห็นว่า พรรคเพื่อไทยไม่เห็นแก่ประโยชน์ของชาติและประโยชน์ของประชาชนที่จะได้รับโอกาสดีๆ จากการประชุม  แต่สิ่งที่เห็นคือพรรคเพื่อไทยกลับยกย่องนายกที่โกงชาติ เชิดชูคนหนีคดีทุจริตคอร์รัปชันอย่างนายทักษิณ เอามาอ้างเป็นแบบอย่างในการจัดประชุมเอเปค เป็นเรื่องที่น่าอับอายต่อสายตาผู้นำทั่วโลกอย่างยิ่ง" น.ส. ทิพานัน กล่าว

ที่มา : https://www.thaigov.go.th/news/contents/details/61689