รัฐบาลไทย-ข่าวทำเนียบรัฐบาล-ปลื้ม! นโยบาย “ปัตตานีเมืองปูทะเลโลก” คืบหน้า จัดตั้ง “โรงเพาะฟักสัตว์น้ำ” แล้ว พร้อมแจกลูกปูแสนตัวแรก ม.ค. 66


วันพุธที่ 9 พฤศจิกายน 2565
ปลื้ม! นโยบาย “ปัตตานีเมืองปูทะเลโลก” คืบหน้า จัดตั้ง “โรงเพาะฟักสัตว์น้ำ” แล้ว พร้อมแจกลูกปูแสนตัวแรก ม.ค. 66
.....
รัฐบาลได้กำหนดให้ จ.ปัตตานี เป็น “ศูนย์กลางการผลิตปูทะเล” เนื่องด้วยพื้นที่อ่าวปัตตานีและบริเวณใกล้เคียงเป็นพื้นที่ที่มีสภาพแวดล้อมอุดมสมบูรณ์อย่างมาก แต่ปัจจุบันพบว่า “กำลังการผลิตปูยังไม่เพียงพอ” ต่อความต้องการบริโภคของตลาดทั้งในและต่างประเทศ ดังนั้น
.
ศูนย์อำนวยการบริหารจังหวัดชายแดนใต้ (ศอ.บต.) จึงได้ดำเนินงานร่วมกับกรมประมง ก.เกษตรและสหกรณ์ ม.สงขลานครินทร์ กรมทรัพยากรทางทะเลและชายฝั่ง ก.ทรัพยากรธรรมชาติฯ จัดตั้ง “โรงเพาะฟักสัตว์น้ำ” ภายในบริเวณคณะวิทยาศาสตร์และเทคโนโลยี ม.สงขลานครินทร์ วิทยาเขตปัตตานี
.
ล่าสุด โรงเพาะฟักสัตว์น้ำดังกล่าว เตรียมเปิดดำเนินการอย่างเป็นทางการในวันที่ 19 ธ.ค. 65 และจะกระจายลูกปู “หนึ่งแสนตัว” ให้แก่เกษตรกรในเดือน ม.ค. 66
.
สำหรับแผนระยะต่อไป จะดำเนินการขยายเป้าหมายการจัดตั้งโรงเพาะฟักสัตว์น้ำให้ครอบคลุมพื้นที่ฝั่งอ่าวไทย (พื้นที่ปัตตานีและสงขลา) ซึ่งจะสามารถเชื่อมโยงกับภาคการท่องเที่ยวได้
.
โดยเฉพาะเส้นทางการท่องเที่ยวของชาวมาเลเซียที่ต้องมาเยือนไทย เพื่อรับประทานอาหารทะเลที่ปัตตานี และ “เมนูปู” ถือว่าเป็นจานเด่นของจังหวัด
.
การส่งเสริมการเลี้ยงปูทะเลในพื้นที่จังหวัดชายแดนใต้นั้น รัฐบาลมั่นใจว่านโยบายดังกล่าว จะสามารถสร้างรายได้ให้แก่ ปชช. ได้อย่างแน่นอน เพราะตลาดยังคงมีความต้องการปูทะเลอีกมาก ส่วนแผนระยะยาวนั้น จะเป็นการผลิตปูทะเลเพื่อการส่งออก
.
สำหรับ ปชช. ที่สนใจหรือต้องการข้อมูล “ปูทะเล” สามารถสอบถามข้อมูลเพิ่มเติมได้ที่ ศอ.บต กองสนับสนุนและสนับสนุนงานฝ่ายพลเรือน 0-7327-4471
.
อ่านเพิ่มเติม คลิก https://www.thaigov.go.th/news/contents/details/61313
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/61421