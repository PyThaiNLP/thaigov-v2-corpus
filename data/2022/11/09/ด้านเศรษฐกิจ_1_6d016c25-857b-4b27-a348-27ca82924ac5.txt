รัฐบาลไทย-ข่าวทำเนียบรัฐบาล-​กระทรวงคมนาคม สรุปรายงานอุทกภัยในเส้นทางคมนาคม ข้อมูล ณ วันที่ 8 พฤศจิกายน 2565


วันพุธที่ 9 พฤศจิกายน 2565
​กระทรวงคมนาคม สรุปรายงานอุทกภัยในเส้นทางคมนาคม ข้อมูล ณ วันที่ 8 พฤศจิกายน 2565
...
กระทรวงคมนาคม สรุปรายงานอุทกภัยในเส้นทางคมนาคม ข้อมูล ณ วันที่ 8 พฤศจิกายน 2565 เวลา 15.00 น. รายละเอียด ดังนี้
1. มีโครงข่ายคมนาคมที่ได้รับผลกระทบ ถนนทางหลวงชนบท จำนวน 27 สายทาง 30 แห่ง ผ่านได้ 17 แห่ง ไม่สามารถผ่านได้ 13 แห่ง
2. จังหวัดที่ได้รับผลกระทบมีจำนวน 13 จังหวัด โดยจังหวัดที่ได้รับผลกระทบสูงสุด 3 จังหวัดแรก ได้แก่ จ.นครปฐม ได้รับผลกระทบ 6 แห่ง รองลงมา จ.ชัยนาท ได้รับผลกระทบ 4 แห่ง และ จ.พระนครศรีอยุธยา ได้รับผลกระทบ 3 แห่ง
3. ถนนทางหลวง สถานการณ์ปกติ
4. บริษัท ขนส่ง จำกัด และการรถไฟแห่งประเทศไทย สามารถเดินรถได้ตามปกติ
5. ท่าอากาศยาน ไม่มีการรายงานการได้รับผลกระทบ
6. ท่าเรือในแม่น้ำเจ้าพระยาได้รับผลกระทบจากระดับน้ำที่สูงขึ้น ส่งผลกระทบต่อการให้บริการเดินเรือโดยสารของเรือด่วนเจ้าพระยา และเรือโดยสารไฟฟ้า MINE Smart Ferry มีการปรับตารางเวลาการให้บริการตามสถานการณ์ของระดับน้ำ
7. กรมทางหลวงและกรมทางหลวงชนบท ติดตั้งป้ายเตือน/อำนวยความสะดวกและปลอดภัยแก่ประชาชนในเส้นทางที่ได้รับผลกระทบ
8. กรมเจ้าท่า ฝ้าระวังระดับน้ำ/ปริมาณน้ำไหลผ่านของแหล่งน้ำธรรมชาติ อ่างเก็บน้ำ และเขื่อนอย่างใกล้ชิด เพื่อเตรียมรับมือและประชาสัมพันธ์ข้อมูลให้กับประชาชนในพื้นที่ทราบ
กระทรวงคมนาคม ยังคงเฝ้าระวังสถานการณ์อุทกภัยอย่างต่อเนื่อง เพื่อประชาสัมพันธ์ข้อมูลให้ประชาชนทราบ รวมทั้งจัดบุคลากร เครื่องมือ เครื่องจักร วัสดุ อุปกรณ์ ติดตั้งป้ายเตือน อุปกรณ์อำนวยความปลอดภัย เพื่ออำนวยความสะดวกการเดินทางและให้ความช่วยเหลือประชาชนได้รับผลกระทบ ทั้งนี้ สามารถสอบถามเส้นทาง ข้อมูลเพิ่มเติมหรือแจ้งเหตุอุทกภัย ได้ที่
- ศูนย์ปฏิบัติการความปลอดภัยคมนาคม โทร. 1356
- สายด่วนกรมทางหลวง โทร. 1586
- สายด่วนกรมทางหลวงชนบท โทร. 1146
- สายด่วนบริษัท ขนส่ง จำกัด โทร. 1490 เรียก บขส.
- สายด่วนการรถไฟแห่งประเทศไทย โทร. 1690
- สายด่วนกรมเจ้าท่า โทร. 1199

ที่มา : https://www.thaigov.go.th/news/contents/details/61415