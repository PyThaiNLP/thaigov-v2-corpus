รัฐบาลไทย-ข่าวทำเนียบรัฐบาล-ปลัดกระทรวงยุติธรรม ตรวจเยี่ยมทัณฑสถานหญิงพิษณุโลก


วันพุธที่ 9 พฤศจิกายน 2565
พิมพ์
ปลัดกระทรวงยุติธรรม ตรวจเยี่ยมทัณฑสถานหญิงพิษณุโลก
ปลัดกระทรวงยุติธรรม ตรวจเยี่ยมทัณฑสถานหญิงพิษณุโลก
ในวันพุธที่ ๙ พฤศจิกายน ๒๕๖๕ นางพงษ์สวาท กายอรุณสุทธิ์ ปลัดกระทรวงยุติธรรม พร้อมด้วย พันตำรวจโท ประวุธ วงศ์สีนิล รองปลัดกระทรวงยุติธรรม ผู้บริหารและเจ้าหน้าที่กระทรวงยุติธรรม ตรวจเยี่ยมให้กำลังใจ เจ้าหน้าที่ผู้ปฏิบัติงาน และผู้ต้องขัง ณ ทัณฑสถานหญิงพิษณุโลก โดยมี นายกฤตภพ จันทร์ภูโดม ผู้บัญชาการเรือนจำกลางพิษณุโลก นายมงคล จันทะจร ผู้บัญชาการเรือนจำจังหวัดพิษณุโลก นางสุกฤตา เพชรหนองชุม ผู้อำนวยการทัณฑสถานหญิงพิษณุโลก และเจ้าหน้าที่ทัณฑสถานหญิงพิษณุโลก ให้การต้อนรับ
ปลัดกระทรวงยุติธรรม กล่าวว่า "ขอชื่นชม และให้กำลังใจทุกๆฝ่าย การได้เข้ามาตรวจเยี่ยมในพื้นที่ทัณฑสถานหญิงพิษณุโลกแห่งนี้เสมือนการเดินเข้ามาในบ้าน สิ่งที่อยากจะเห็นคือบ้านหลังนี้อยู่ดีมีสุขไหม เจ้าของบ้านคือผู้อำนวยการฯ ผู้อยู่อาศัยคือผู้ต้องขัง ไม่ว่าจะเข้ามาอย่างไร แต่ออกไปต้องเป็นคนที่มีคุณภาพ แก้ไขผู้ก้าวพลาด คืนคนดีสู่สังคม
ทั้งนี้ ทัณฑสถานหญิงพิษณุโลกได้ให้การต้อนรับโดยจัดชุดการแสดง ๓ ชุด ดังนี้ ๑. การแสดงรำไทยชุดงามพิษณุโลกงาม ๒. การแสดงโยคะ และ ๓. การแสดงการขับร้องเพลงประสานเสียงบ้านเกิดเมืองนอนประกอบดนตรีไทย

ที่มา : https://www.thaigov.go.th/news/contents/details/61451