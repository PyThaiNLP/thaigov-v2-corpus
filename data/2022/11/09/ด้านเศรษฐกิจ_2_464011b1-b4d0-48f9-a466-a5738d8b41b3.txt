รัฐบาลไทย-ข่าวทำเนียบรัฐบาล-บสย. ร่วมงานประชุมสมาพันธ์ประกันสินเชื่อแห่งภูมิภาคเอเชีย ครั้งที่ 34 (34th ACSIC Conference) ณ เมืองแทกู สาธารณรัฐเกาหลี  


วันพุธที่ 9 พฤศจิกายน 2565
พิมพ์
บสย. ร่วมงานประชุมสมาพันธ์ประกันสินเชื่อแห่งภูมิภาคเอเชีย ครั้งที่ 34 (34th ACSIC Conference) ณ เมืองแทกู สาธารณรัฐเกาหลี
กรรมการและ ผจก.ทั่วไป บสย. ร่วมประชุมสมาพันธ์ประกันสินเชื่อแห่งภูมิภาคเอเชีย (Asian Credit Supplementation Institution Confederation: ACSIC) ครั้งที่ 34 ประจำปี 2565 (34th ACSIC  Conference) ณ เมืองแทกู สาธารณรัฐเกาหลี
นายสิทธิกร ดิเรกสุนทร กรรมการและผู้จัดการทั่วไป บรรษัทประกันสินเชื่ออุตสาหกรรมขนาดย่อม (บสย.) และคณะผู้แทน เข้าร่วมประชุมสมาพันธ์ประกันสินเชื่อแห่งภูมิภาคเอเชีย (Asian Credit Supplementation Institution Confederation: ACSIC) ครั้งที่ 34 ประจำปี 2565 (34th ACSIC  Conference) ร่วมกับผู้แทนระดับสูงจากกลุ่มประเทศสมาชิก 12 ประเทศ 17 สถาบัน ได้แก่ อินเดีย อินโดนีเซีย ญี่ปุ่น เกาหลี มาเลเซีย มองโกเลีย เนปาล ไต้หวัน ฟิลิปปินส์ ศรีลังกา ปาปัวนิวกีนี และไทย  หัวข้อ  “The Great Journey: How to Enhance SME Financing for Resilient and Sustainable Growth” ภายใต้แนวคิด “Tomorrow for SMEs, ACSIC Together”  โดยมี Mr.CHOI Won-mok, Chairman and CEO สถาบัน Korea Credit Guarantee Fund (KODIT) สาธารณรัฐเกาหลี ในฐานะสถาบันเจ้าภาพ ให้การต้อนรับและกล่าวเปิดประชุม ระหว่างวันที่ 7-11 พฤศจิกายน 2565  ณ โรงแรม Inter-Burgu-Daegu เมืองแทกู (Daegu) สาธารณรัฐเกาหลี
สำหรับวัตถุประสงค์หลักการประชุมครั้งนี้ เพื่อร่วมแลกเปลี่ยนความรู้ระบบค้ำประกันสินเชื่อของกลุ่มประเทศสมาชิกแห่งภูมิภาค ตามการเปลี่ยนแปลงของกระแสโลก โดยมุ่งเน้นใน 3 ประเด็นหลัก คือ 1.การส่งเสริมธุรกิจ Start-up  2.Digital  Transformation เพื่อการค้ำประกันสินเชื่อ และ 3.Environmental,Social and corporate Governance (ESG) การพัฒนาองค์กรสู่ความยั่งยืน ทั้งด้าน สิ่งแวดล้อม สังคม และการกำกับดูแล
ในโอกาสนี้ นายสิทธิกร ดิเรกสุนทร กรรมการและผู้จัดการทั่วไป ได้รับเชิญร่วมเวทีเสวนา ในวันที่ 8 พฤศจิกายน 2565 หัวข้อ “Start-up of TCG” เพื่อนำเสนอมุมมองการค้ำประกันสินเชื่อและการสนับสนุนการเข้าถึงแหล่งทุนในประเทศไทย โดยสะท้อนให้เห็นถึงการดำเนินธุรกิจของกลุ่ม Start-up ในประเทศไทย ซึ่งพบว่า มากกว่า 70%  ยังไม่สามารถเข้าถึงแหล่งทุนได้  อีกทั้งต้องปรับตัวและเพิ่มทักษะด้านเทคโนโลยี เพื่อรองรับกับการเข้าสู่ยุค Digital Technology
นอกจากนี้ยังได้เข้าร่วมประชุม Chief Delegates’ Meeting ซึ่งเป็นเวที หารือประเด็นสำคัญต่างๆระหว่างผู้นำสูงสุดของกลุ่มประเทศสมาชิก  ณ โรงแรม Inter-Burgu-Daegu เมืองแทกู (Daegu) สาธารณรัฐเกาหลี  เมื่อวันที่ 8 พฤศจิกายน 2565

ที่มา : https://www.thaigov.go.th/news/contents/details/61419