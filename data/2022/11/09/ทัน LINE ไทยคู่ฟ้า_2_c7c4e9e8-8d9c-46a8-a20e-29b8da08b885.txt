รัฐบาลไทย-ข่าวทำเนียบรัฐบาล-นายกรัฐมนตรีเข้าร่วมการประชุมสุดยอดอาเซียน ครั้งที่ 40 และ 41 และการประชุมสุดยอดที่เกี่ยวข้อง ณ กรุงพนมเปญ ราชอาณาจักรกัมพูชา มุ่งมั่นผลักดันความร่วมมือ 3 ด้านหลักบนเวทีอาเซียน 


วันพุธที่ 9 พฤศจิกายน 2565
นายกรัฐมนตรีเข้าร่วมการประชุมสุดยอดอาเซียน ครั้งที่ 40 และ 41 และการประชุมสุดยอดที่เกี่ยวข้อง ณ กรุงพนมเปญ ราชอาณาจักรกัมพูชา มุ่งมั่นผลักดันความร่วมมือ 3 ด้านหลักบนเวทีอาเซียน
.....
พลเอก ประยุทธ์ จันทร์โอชา นายกรัฐมนตรี และ รมว.กห. มีภารกิจเข้าร่วมการประชุมสุดยอดอาเซียน ครั้งที่ 40 และ 41 และการประชุมสุดยอดที่เกี่ยวข้อง ณ กรุงพนมเปญ ราชอาณาจักรกัมพูชา ระหว่างวันที่ 10 - 13 พ.ย. 65
.
การประชุมครั้งนี้จัดขึ้นภายใต้แนวคิดหลัก “อาเซียน เอ.ซี.ที : รับมือความท้าทายร่วมกัน” (ASEAN A.C.T.: Addressing Challenges Together) สืบเนื่องจากช่วงเวลานี้เป็นช่วงเวลาที่อาเซียนต้องเผชิญความท้าทายในหลายมิติ
.
โดยนายกฯ จะเข้าร่วมการประชุมในกรอบอาเซียนทั้งหมด 16 รายการ นอกจากนี้ จะได้พบปะหารือกับภาคส่วนต่าง ๆ ของอาเซียน ได้แก่ ผู้แทนรัฐสภา เยาวชน และภาคธุรกิจ รวมทั้งการประชุม ASEAN Global Dialogue ครั้งที่ 2 ในหัวข้อการฟื้นฟูหลังโควิด-19 เพื่อแลกเปลี่ยนข้อคิดเห็นเกี่ยวกับการฟื้นฟูภายหลังโควิด-19 ของภูมิภาคและของโลก
.
การเดินทางไปร่วมการประชุมฯ ของนายกฯ ครั้งนี้ เพื่อเป็นการแสดงความมุ่งมั่นที่จะผลักดันความร่วมมือ 3 ด้านหลักบนเวทีอาเซียน คือ ความร่วมมือเพื่อความมั่นคงทางสาธารณสุข ความร่วมมือเพื่อการฟื้นตัวทางเศรษฐกิจ และความร่วมมือเพื่อพัฒนาดิจิทัลในภูมิภาค
.
อ่านเพิ่มเติม คลิก https://www.thaigov.go.th/news/contents/details/61355
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/61447