รัฐบาลไทย-ข่าวทำเนียบรัฐบาล-รัฐบาลดูแลผู้พิการจากอุบัติเหตุการใช้รถใช้ถนน ยื่นคำขอรับอุปกรณ์ช่วยเหลือได้ตั้งแต่วันนี้ – 29 ธ.ค.65


วันพฤหัสบดีที่ 17 พฤศจิกายน 2565
พิมพ์
รัฐบาลดูแลผู้พิการจากอุบัติเหตุการใช้รถใช้ถนน ยื่นคำขอรับอุปกรณ์ช่วยเหลือได้ตั้งแต่วันนี้ – 29 ธ.ค.65
รัฐบาลดูแลผู้พิการจากอุบัติเหตุการใช้รถใช้ถนน ยื่นคำขอรับอุปกรณ์ช่วยเหลือได้ตั้งแต่วันนี้ – 29 ธ.ค.65
วันนี้ (17 พ.ย.65) นางสาวรัชดา ธนาดิเรก รองโฆษกประจำสำนักนายกรัฐมนตรี เปิดเผยว่า ตามนโยบายของรัฐบาลที่มุ่งเน้นสร้างโอกาสและความเสมอภาคทางสังคม ลดกับดักความเหลื่อมล้ำ โดยไม่ทิ้งใครไว้ข้างหลัง ทั้ง เด็ก ผู้สูงวัยและคนพิการให้มีคุณภาพชีวิตที่ดีขึ้น สามารถพึ่งพาตนเองได้อย่างเข้มแข็ง
นางสาวรัชดา กล่าวว่า กรมการขนส่งทางบกเปิดให้ผู้พิการจากการประสบภัยในการใช้รถใช้ถนน ยื่นคำขอรับจัดสรรเงินค่าอุปกรณ์ช่วยเหลือผู้พิการได้ ตั้งแต่วันที่ 15 พ.ย. – 29 ธ.ค. 2565 ในวันและเวลาราชการ สำหรับอุปกรณ์ช่วยเหลือผู้พิการ เช่น เครื่องผลิตออกซิเจน เครื่องดูดเสมหะ เตียง แขนเทียม ขาเทียม โลหะดามขา รถสามล้อโยก รถเข็นรถเข็นไฟฟ้า เป็นต้น ทั้งนี้ ผู้พิการที่จะขอรับอุปกรณ์ให้ยื่นคำขอตามแบบที่กรมการขนส่งทางบกกำหนด  พร้อมด้วยเอกสารหลักฐาน โดยพื้นที่กรงเทพมหานคร ให้ยื่น ณ สำนักมาตรฐานงานทะเบียนและภาษีรถ ส่วนพื้นที่ต่างจังหวัดให้ยื่น ณ สำนักงานขนส่งจังหวัด
สำหรับคุณสมบัติผู้พิการมีดังนี้  1.ต้องเป็นผู้พิการอันเนื่องมาจากการประสบภัยที่เกิดจากการใช้รถใช้ถนน 2.เป็นผู้พิการที่ไม่เคยได้รับความช่วยเหลือจากกองทุนหรือหน่วยงานอื่น 3.เป็นผู้พิการที่เคยได้รับความช่วยเหลือจากกองทุนหรือหน่วยงานอื่นมาแล้วเกินกว่า 3 ปี นับถึงวันที่ยื่นคำขอ เว้นแต่เป็นอุปกรณ์คนละประเภทกับที่เคยได้รับความช่วยเหลือ 4.ไม่เป็นผู้ที่เคยฝ่าฝืนเงื่อนไข เกี่ยวกับการขอรับจัดสรรเงินเป็นค่าอุปกรณ์ช่วยเหลือผู้พิการของกรมการขนส่งทางบก
ส่วนเอกสารประกอบการยื่นคำขอ ต้องใช้คำขอตามแบนที่กรมการขนส่งทางบกกำหนด (ดาวน์โหลดแบบคำขอ โดยสแกน QR Code ตามภาพ) พร้อมด้วยหลักฐานดังต่อไปนี้
(1)บัตรประจำตัวประชาชน หรือหลักฐานแสดงตนอื่นใดที่ทางราชการออกให้
(2) บัตรประจำตัวผู้พิการ (ถ้ามี) โดยอย่างน้อยให้มีรายการ ชื่อ ที่อยู่ของผู้พิการ วันที่ออกบัตร และวันหมดอายุประเภทหรือลักษณะความพิการ และชื่อผู้ดูแลผู้พิการ
(3) รูปถ่ายของผู้พิการ ที่แสดงให้เห็นถึงลักษณะความพิการอย่างชัดเจนในลักษณะท่าทางแตกต่างกัน ขนาดไม่น้อยกว่า 3x5 นิ้ว ที่ถ่ายมาแล้วไม่เกิน 3 เดือน อย่างน้อย 3 รูป
(4) รูปถ่ายแสดงสภาพอุปกรณ์ช่วยเหลือผู้พิการที่ใช้อยู่ในปัจจุบัน (ถ้ามี) ขนาดไม่น้อยกว่า 3x5 นิ้ว อย่างน้อย 1 รูป
(5) กรณีขออุปกรณ์เป็นรถนั่งไฟฟ้า ใช้รูปถ่ายสภาพแวดล้อม (บริเวณที่พักอาศัยหอบ้านพักของผู้พิการ ขนาดไม่น้อยกว่า 3x5 นิ้ว อย่างน้อย 2 รูป
(6) ประวัติทางการแพทย์จากทะเบียนผู้ป่วย (OPD Card) หรือหลักฐานที่ทางราชการออกให้ หรือหลักฐานการขอรับหรือได้รับการชดเชยคำสินไหมทดแทนจากบริษัทประกันภัย หรือกองทุนทดแทนผู้ประสนภัยที่สามารถยินยันหรือบ่งมอกได้ว่าความพิการนั้นเกิดจากอุบัติเหตุจากการใช้รถใช้ถนน
กรณีที่ผู้ขอรับจัดสรรไม่มีเอกสารหลักฐานตาม (6) หากมีเอกสารหลักฐานยืนยันหรือระบุโดยแพทย์ แล:มีตราประกับของสถานพยาบาลไว้อย่างชัดเจนว่าความพิการของผู้พิการมีสาเหตุมาจากการประสนภัยที่เกิดจากการใช้รถใช้ถนนให้สามารถใช้เป็นหลักฐานตาม (6) ได้ ทั้งนี้ สอบถามรายละเอียดเพิ่มเติมได้ที่ โทร. 1584 หรือ 02-271-8888 ต่อ2511-2515
—————-

ที่มา : https://www.thaigov.go.th/news/contents/details/61712