รัฐบาลไทย-ข่าวทำเนียบรัฐบาล-ไอแบงก์รวมมาตรการช่วยเหลือทางการเงินและขนโปรโมชันสุดปัง เยือนอีสานในงาน “มหกรรมร่วมใจแก้หนี้”สัญจรครั้งที่ 2 จ.ขอนแก่น


วันพฤหัสบดีที่ 17 พฤศจิกายน 2565
พิมพ์
ไอแบงก์รวมมาตรการช่วยเหลือทางการเงินและขนโปรโมชันสุดปัง เยือนอีสานในงาน “มหกรรมร่วมใจแก้หนี้”สัญจรครั้งที่ 2 จ.ขอนแก่น
ไอแบงก์รวบรวมมาตรการความช่วยเหลือทางการเงินแก่ลูกหนี้ในงาน “มหกรรมร่วมใจแก้หนี้ : มีหนี้ต้องแก้ไขเริ่มต้นใหม่อย่างยั่งยืน”ที่จะมีขึ้นระหว่างวันที่ 18-20 พฤศจิกายน 2565 ณฮอลล์ 2 ศูนย์ประชุมและแสดงสินค้านานาชาติ (KICE) จังหวัดขอนแก่น
ธนาคารอิสลามแห่งประเทศไทย (ไอแบงก์) รวบรวมมาตรการความช่วยเหลือทางการเงินแก่ลูกหนี้ที่กำลังประสบปัญหาและขนโปรโมชันสุดพิเศษไปบริการพี่น้องชาวอีสานมีทั้งสินเชื่อที่อยู่อาศัยอัตรากำไรต่ำเริ่มต้น 1.99% ต่อปีเงินฝากประจำพิเศษที่ให้ผลตอบแทนที่คาดว่าจะได้รับสูงสุด 1.20% ต่อปีทรัพย์สินรอขายทรัพย์สวยราคาโดนใจพร้อมให้คำปรึกษาแก้ไขปัญหาหนี้สินอย่างยั่งยืนในงาน “มหกรรมร่วมใจแก้หนี้ : มีหนี้ต้องแก้ไขเริ่มต้นใหม่อย่างยั่งยืน”ที่จะมีขึ้นระหว่างวันที่ 18-20 พฤศจิกายน 2565 ณฮอลล์ 2 ศูนย์ประชุมและแสดงสินค้านานาชาติ (KICE) จังหวัดขอนแก่น
มหกรรมร่วมใจแก้หนี้สัญจรครั้งที่ 2 นี้จัดโดยกระทรวงการคลังและธนาคารแห่งประเทศไทยร่วมกับสถาบันการเงินของรัฐทุกแห่งซึ่งมีธนาคารเพื่อการเกษตรและสหกรณ์การเกษตรเป็นเจ้าภาพหลักจัดขึ้นเพื่อช่วยแก้ปัญหาหนี้สินประชาชนและต่อยอดสินเชื่อให้ธุรกิจเดินหน้าได้พร้อมให้คำปรึกษาด้านการเงินต่างๆ
ภายในงานไอแบงก์ได้รวบรวมมาตรการความช่วยเหลือด้านการเงินและยกขบวนโปรโมชันทางการเงินต่างๆมากมายดังนี้
1. มาตรการช่วยเหลือลูกหนี้ที่มีปัญหา (NPF) สำหรับลูกหนี้สินเชื่อรายย่อย
- ชำระเฉพาะกำไรรายเดือน 100% (ลดอัตรากำไรรายเดือน 12 เดือน)
- ชำระเฉพาะกำไรรายเดือน 75% (ลดอัตรากำไรรายเดือน 12 เดือน)
- ชำระเฉพาะกำไรรายเดือน 50% (ลดอัตรากำไรรายเดือน 12 เดือน)
2. มาตรการปรับปรุงโครงสร้างหนี้ลูกหนี้ทั่วไป (Non - NPF) สำหรับลูกหนี้สินเชื่อเพื่อที่อยู่อาศัยและสินเชื่อเพื่อผู้ประกอบการรายย่อย (MSME)และสินเชื่ออเนกประสงค์แบบมีหลักประกันและไม่มีหลักประกัน
- ลูกหนี้ที่ประสบปัญหาทางเศรษฐกิจ / มีสถานะค้างชำระไม่เกิน 90 วัน
- ได้รับการผ่อนปรนชำระเฉพาะกำไรไม่เกิน 12 เดือนและขยายระยะเวลาผ่อนชำระไม่เกิน 2 ปี
- ลดค่างวดการผ่อนชำระเป็นระยะเวลาไม่เกิน 12 เดือน
(เงื่อนไขอื่นๆเป็นไปตามที่ธนาคารกำหนด)
3. มาตรการแก้หนี้ระยะยาวด้วยการรีไฟแนนซ์ (Refinance)และการรวมหนี้ (Debt Consolidation)เพื่อลดภาระค่างวดผ่อนชำระสำหรับผู้ที่มีบัญชีสินเชื่อบ้านและบัญชีสินเชื่ออเนกประสงค์แบบไม่มีหลักประกันสามารถเข้าร่วมมาตรการโดยการรวมหนี้ทั้งภายในธนาคารและสถาบันการเงินอื่น
4. โครงการสินเชื่อSoft Loanฟื้นฟูธุรกิจเป็นการให้สินเชื่อเพื่อช่วยเหลือลูกค้าสินเชื่อธุรกิจที่มีวงเงินสินเชื่อกับธนาคารณวันที่ 28 กุมภาพันธ์ 2564 ไม่เกิน 500 ล้านบาทหรือลูกค้าสินเชื่อใหม่ที่ไม่มีวงเงินกับสถาบันการเงินใดๆณวันที่ 28 กุมภาพันธ์ 2564 มีวัตถุประสงค์เพื่อเสริมสภาพคล่องในการประกอบธุรกิจลดผลกระทบต่อการจ้างงานและฟื้นฟูการดำเนินกิจการทั้งนี้ไม่รวมถึงการRefinanceและเพื่อการลงทุนหรือการปรับปรุงหรือการพัฒนาในเรื่องของเครื่องจักรอุปกรณ์เครื่องมือเครื่องใช้ตลอดจนระบบหรือกระบวนการต่างๆที่เป็นการเสริมศักยภาพธุรกิจให้สามารถแข่งขันและดำเนินการต่อได้อย่างยั่งยืนทั้งจากกระแสดิจิทัลเทคโนโลยีใหม่การดำเนินธุรกิจที่เป็นมิตรกับสิ่งแวดล้อมหรือนวัตกรรมแห่งโลก
5. มาตรการช่วยเหลือผู้ประสบภัยจากอุทกภัย 2565 เพื่อช่วยเหลือลูกค้าสินเชื่อของธนาคารที่ประสบภัยอุทกภัยและได้รับผลกระทบทั้งทางตรงและทางอ้อมได้รับการพักชำระหนี้เงินต้นสูงสุด 6 เดือนพร้อมยกเว้นค่าชดเชยผิดนัด (Late Charge)และขยายเวลาสัญญาสินเชื่อออกไปตามระยะเวลาพักชำระหนี้เงินต้น
นอกจากนี้ยังมีแคมเปญ “ไอแบงก์ยืนหนึ่ง”ที่ครบเครื่องเรื่องสินเชื่อที่อยู่อาศัยไม่ว่าจะซื้อซ่อมสร้างรีไฟแนนซ์คิดอัตรากำไรต่ำพิเศษเริ่มต้น 1.99% ต่อปี (SPRL –5.41% ปัจจุบันSPRL =7.4% ต่อปี) นาน 6 เดือนให้วงเงินสูงสุด 20 ล้านบาทผ่อนได้นานสูงสุด 35 ปีรวมถึงสินเชื่ออเนกประสงค์Top upและสินเชื่อบ้านแลกเงินอัตรากำไรต่ำพิเศษพร้อมฟรีค่าประเมินและค่านิติกรรมสัญญาด้านเงินฝากประจำพิเศษให้ผลตอบแทนที่คาดว่าจะได้รับสูงถึง 1.20% ต่อปี (ระยะเวลาการฝาก 24 เดือน)
ผู้สนใจเชิญชวนร่วมงานระหว่างวันที่ 18-20 พฤศจิกายน 2565 ณฮอลล์ 2 ศูนย์ประชุมและแสดงสินค้านานาชาติจังหวัดขอนแก่น (KICE)ตั้งแต่เวลา 10.00 – 18.00 น. พิเศษสำหรับลูกค้าที่ยื่นคำขอพร้อมเอกสารครบถ้วนรับทันทีของที่ระลึกกระเป๋าผ้าเอนกประสงค์และรับของพรีเมี่ยมอีกต่อเมื่อทำธุรกรรมครบเงื่อนไขธนาคารสอบถามรายละเอียดเพิ่มเติมได้ที่สอบถามข้อมูลเพิ่มเติมได้ที่iBank Call Center1302 หรือแชททางMessenger : Islamic Bank of Thailand - ibank (@ibank.th)และLine : iBank4all (@ibank)

ที่มา : https://www.thaigov.go.th/news/contents/details/61710