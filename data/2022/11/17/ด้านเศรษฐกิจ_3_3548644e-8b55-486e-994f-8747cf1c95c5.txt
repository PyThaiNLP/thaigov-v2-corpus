รัฐบาลไทย-ข่าวทำเนียบรัฐบาล-ธอส. เปิดรับฝากออมทรัพย์ New Freshy ผลตอบแทนสูงสุดถึง 4.00% ต่อปี ในงานมหกรรมร่วมใจแก้ไขหนี้ฯ ขอนแก่น 18-20 พ.ย. 65 นี้เท่านั้น!!


วันพฤหัสบดีที่ 17 พฤศจิกายน 2565
พิมพ์
ธอส. เปิดรับฝากออมทรัพย์ New Freshy ผลตอบแทนสูงสุดถึง 4.00% ต่อปี ในงานมหกรรมร่วมใจแก้ไขหนี้ฯ ขอนแก่น 18-20 พ.ย. 65 นี้เท่านั้น!!
ธอส. นำผลิตภัณฑ์ เงินฝากออมทรัพย์ New Freshy ไปเปิดให้บริการประชาชนที่ต้องการออมเงินเพื่อรับผลตอบแทนสูงในงาน “มหกรรมร่วมใจแก้ไขหนี้ มีหนี้ต้องแก้ไข เริ่มต้นใหม่อย่างยั่งยืน ครั้งที่ 2” จ.ขอนแก่น ระหว่างวันที่ 18-20 พฤศจิกายน 2565
ธนาคารอาคารสงเคราะห์ นำผลิตภัณฑ์ เงินฝากออมทรัพย์ New Freshy ไปเปิดให้บริการประชาชนที่ต้องการออมเงินเพื่อรับผลตอบแทนสูงในงาน “มหกรรมร่วมใจแก้ไขหนี้ มีหนี้ต้องแก้ไข เริ่มต้นใหม่อย่างยั่งยืน ครั้งที่ 2” จ.ขอนแก่น ระหว่างวันที่ 18-20 พฤศจิกายน 2565 ณ ศูนย์ประชุมและแสดงสินค้านานาชาติขอนแก่น ให้ผลตอบแทนอัตราดอกเบี้ยแบบขั้นบันไดสูงสุดถึง 4.00% ต่อปี แบ่งเป็น ตั้งแต่วันเปิดบัญชี-วันที่ 30 พฤศจิกายน 2566 จะได้รับอัตราดอกเบี้ย 1.25% ต่อปี ตั้งแต่วันที่ 1 ธันวาคม 2566 – 1 ธันวาคม 2567 จะได้รับอัตราดอกเบี้ย 2.50% ต่อปี และตั้งแต่วันที่ 2 ธันวาคม 2567-2 มีนาคม 2568 ได้รับอัตราดอกเบี้ย 4.00% ต่อปี รับอัตราดอกเบี้ยเฉลี่ยรวมสูงถึง 2.11% ต่อปี (คำนวณจากวันสุดท้ายของการรับเปิดบัญชีและรับฝากเพิ่ม) เปิดบัญชีเงินฝากขั้นต่ำ 10,000 บาท ขึ้นไป สำหรับผู้ที่มีอายุต่ำกว่า 50 ปี เปิดบัญชีและฝากเงินได้ไม่เกิน 2 ล้านบาท และสำหรับผู้ที่มีอายุ 50 ปีขึ้นไป เปิดบัญชีและฝากเงินได้ไม่เกิน 5 ล้านบาท สามารถจองสิทธิ์เปิดบัญชีเงินฝากได้ 1 ราย ต่อ 1 บัญชี พิเศษ! อัตราดอกเบี้ยเงินฝากที่ได้รับไม่ต้องเสียภาษีเงินได้บุคคลธรรมดา จองสิทธิ์ภายในงานพร้อมเปิดบัญชีและฝากเพิ่มถึงวันที่ 30 พฤศจิกายน 2565 ณ สาขาที่ธนาคารกำหนด สอบถามรายละเอียดเพิ่มเติมได้ที่ ธอส.ทุกสาขาทั่วประเทศ G H Bank Call Center โทร 0-2645-9000 หรือ Facebook Fanpage ธนาคารอาคารสงเคราะห์ และติดตามข่าวสารของธนาคารได้ที่ Mobile Application : GHB ALL , Mobile Application : GHB ALL GEN และ www.ghbank.co.th

ที่มา : https://www.thaigov.go.th/news/contents/details/61711