รัฐบาลไทย-ข่าวทำเนียบรัฐบาล-"ทิพานัน" แจ้งเตือนผู้ลงทะเบียนโครงการบัตรสวัสดิการแห่งรัฐไม่สมบูรณ์ เร่งแก้ไขวันนี้วันสุดท้าย


วันพฤหัสบดีที่ 17 พฤศจิกายน 2565
พิมพ์
"ทิพานัน" แจ้งเตือนผู้ลงทะเบียนโครงการบัตรสวัสดิการแห่งรัฐไม่สมบูรณ์ เร่งแก้ไขวันนี้วันสุดท้าย
"ทิพานัน" แจ้งเตือนผู้ลงทะเบียนโครงการบัตรสวัสดิการแห่งรัฐไม่สมบูรณ์ เร่งแก้ไขวันนี้วันสุดท้าย
วันนี้ (17 พ.ย.65) น.ส.ทิพานัน ศิริชนะ รองโฆษกประจำสำนักนายกรัฐมนตรี กล่าวเตือนว่าวันนี้ (17พฤศจิกายน2565) เป็นวันสุดท้ายของการแก้ไขข้อมูล ในโครงการลงทะเบียนเพื่อบัตรสวัสดิการแห่งรัฐ ภายในระยะเวลาที่กำหนดก่อนที่จะถูกตัดสิทธิ จึงขอให้พี่น้องประชาชนที่ลงทะเบียนในโครงการฯ ตั้งแต่วันที่ 5 กันยายน – 31 ตุลาคม 2565 ที่ผ่านมาหากตรวจสอบแล้วพบ “สถานการณ์ลงทะเบียนไม่สมบูรณ์” ให้รีบแก้ไขโดยด่วน โดยผู้ลงทะเบียนต้องติดต่อขอแก้ไขข้อมูลให้แล้วเสร็จ ที่หน่วยรับลงทะเบียนที่ได้ลงทะเบียน หรือที่ได้ยื่นแบบฟอร์มลงทะเบียนไว้เท่านั้น  ส่วนผู้ลงทะเบียนผ่านเว็บไซต์ที่ไม่มีครอบครัว (โสด) สามารถไปแจ้งแก้ไขข้อมูลที่หน่วยรับลงทะเบียนใดก็ได้
น.ส.ทิพานัน กล่าวว่า หลังจากนี้ให้รอประกาศผลการตรวจสอบคุณสมบัติในเดือนมกราคม 2566 โดยประกาศผลการตรวจสอบคุณสมบัติผ่านเว็บไซต์ หากผ่านรอยืนยันตัวตนเพื่อรับสิทธิสวัสดิการแห่งรัฐได้ที่ ธนาคารของรัฐ 3 แห่งได้แก่  ธนาคารกรุงไทย ธนาคารเพื่อการเกษตรและสหกรณ์การเกษตร ธนาคารออมสิน
หากไม่ผ่าน จะไม่ได้รับสิทธิหรือสามารถยื่นอุทธรณ์ต่อได้  ส่วนกำหนดการใช้สิทธิสวัสดิการจะใช้ได้เมื่อใดกระทรวงการคลังจะประกาศให้ทราบในภายหลัง
“พล.อ.ประยุทธ์ ได้เดินหน้าปรับปรุงพัฒนาโครงการบัตรสวัสดิการแห่งรัฐให้มุ่งดูแลประชนผู้มีรายได้น้อยและกลุ่มเปราะบางทุกกลุ่ม ให้เข้าถึงสวัสดิการแห่งรัฐได้อย่างตรงเป้าหมาย เพื่อช่วยให้มีคุณภาพชีวิตที่ดีขึ้น และลดความเหลื่อมล้ำในสังคม”น.ส.ทิพานัน กล่าว
————-

ที่มา : https://www.thaigov.go.th/news/contents/details/61722