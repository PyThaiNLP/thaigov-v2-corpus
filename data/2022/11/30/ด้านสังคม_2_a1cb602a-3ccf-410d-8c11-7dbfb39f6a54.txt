รัฐบาลไทย-ข่าวทำเนียบรัฐบาล-“บิ๊กป้อม” เปิดงาน Thailand Smart City Expo 2022 มุ่งพัฒนากำลังคนสู่เมืองอัจฉริยะ


วันพุธที่ 30 พฤศจิกายน 2565
“บิ๊กป้อม” เปิดงาน Thailand Smart City Expo 2022 มุ่งพัฒนากำลังคนสู่เมืองอัจฉริยะ
“บิ๊กป้อม” เปิดงาน Thailand Smart City Expo 2022 มุ่งพัฒนากำลังคนสู่เมืองอัจฉริยะ
วันนี้ (30 พฤศจิกายน 65) พลเอก ประวิตร วงษ์สุวรรณ รองนายกรัฐมนตรี เป็นประธานเปิดงานนิทรรศการไทยแลนด์เมืองอัจฉริยะ ปี 2565 (Thailand Smart City Expo 2022) งานแสดงสินค้าและเทคโนโลยีระดับนานาชาติด้านเมืองอัจฉริยะจากทั่วทุกมุมโลก พร้อมสัมมนาให้ความรู้จากผู้เชี่ยวขาญ ครอบคลุม 7 กลุ่มประเภทสินค้าด้านการพัฒนาเมืองอัจฉริยะในทุกมิติ รวมกว่า 150 บูธ เพื่อจุดประกายแนวคิดการพัฒนาเมือง โดยใช้เทคโนโลยีนวัตกรรมให้สอดรับกับอัตลักษณ์ของแต่ละเมืองได้อย่างมีประสิทธิภาพ โดยมี นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอีเอส), ผศ.ดร.ณัฐพล นิมมานพัชรินทร์ ผู้อำนวยการใหญ่ สำนักงานส่งเสริมเศรษฐกิจดิจิทัล (DEPA), นายศักดิ์ชัย ภัทรปรีชากุล กรรมการผู้จัดการ บริษัท เอ็น.ซี.ซี. แมนเนจเม้นท์ แอนด์ดิเวลลอปเม้นท์ จำกัด ผู้แทนจากสำนักงานเมืองอัจฉริยะประเทศไทย พร้อมด้วยคณะผู้บริหารร่วมงาน ซึ่งจัดขึ้นระหว่างวันที่ 30 พ.ย.–2 ธ.ค. 65 ณ ฮอลล์ 3-4 ศูนย์การประชุมแห่งชาติสิริกิติ์
___________________

ที่มา : https://www.thaigov.go.th/news/contents/details/62151