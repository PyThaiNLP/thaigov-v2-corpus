รัฐบาลไทย-ข่าวทำเนียบรัฐบาล-“ชัยวุฒิ”เร่งประสาน ตร. สั่งปิดเว็บสรรพากรปลอมระบาด โอด ปิดหลายรอบก็ยังเปิดใหม่ จี้ ธนาคารเร่งทำระบบป้องกันมัลแวร์ เจาะโมบายแบงก์กิ้ง


วันพุธที่ 30 พฤศจิกายน 2565
“ชัยวุฒิ”เร่งประสาน ตร. สั่งปิดเว็บสรรพากรปลอมระบาด โอด ปิดหลายรอบก็ยังเปิดใหม่ จี้ ธนาคารเร่งทำระบบป้องกันมัลแวร์ เจาะโมบายแบงก์กิ้ง
“ชัยวุฒิ”เร่งประสาน ตร. สั่งปิดเว็บสรรพากรปลอมระบาด โอด ปิดหลายรอบก็ยังเปิดใหม่ จี้ ธนาคารเร่งทำระบบป้องกันมัลแวร์ เจาะโมบายแบงก์กิ้ง
นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม หรือ ดีอีเอส กล่าวถึงกรณีประชาชน และพ่อค้าแม่ค้าหลายรายโดนแก๊งคอลเซนเตอร์ หลอกให้กดลิงค์เว็บไซต์ กรมสรรพากรจนถูกดูดข้อมูลและถูกเงินเงินออกจากบัญชี ว่า เรื่องนี้ กระทรวงดีอีเอส ไม่ได้นิ่งนอนใจ ที่ผ่านมาได้สั่งปิดเว็บไซต์กรมสรรพกรปลอมมาแล้วหลายครั้ง แต่ก็พบว่ากลุ่มมิจฉาชีพ มีการเปิด URL ใหม่ขึ้น มาและใช้รูปแบบในการหลอกลวงที่ต่างออกไปซึ่งกรณีล่าสุดที่เป็นข่าว ได้ สั่งการให้ กระทรวงดีอีเอส ประสาน เจ้าหน้าที่ตำรวจ ขออำนาจศาลสั่งปิดเว็บไซต์ ดังกล่าวแล้ว อยู่ในขั้นตอนการดำเนินการ รวมถึงจะต้องดำเนินคดีกับผู้ที่เกี่ยวข้องอย่างรวดเร็ว
ทั้งนี้จากการตรวจสอบพบว่าเว็บไซต์ดังกล่าว มีการใช้ระบบมัลแวร์ในการดูดข้อมูลเมื่อกดลิงค์เข้าไป โทรศัพท์จะทำงานผิดปกติ มีการขโมยหรือทำลายข้อมูลหรืออาจจะเปิดช่องทางให้ผู้ไม่หวังดีเข้ามาควบคุมเครื่องโทรศัพท์ได้จึงขอเตือนประชาชนให้ระวังอย่าหลงเชื่อข้อมูลที่มีผู้แอบอ้างว่าเป็นเจ้าหน้าที่สรรพากร หรือเจ้าหน้าที่หน่วยงานใดที่หลอกให้ทำธุรกรรมผ่านระบบออนไลน์
นอกจากนี้ กระทรวงดีอีเอส จะมีการ นัดประชุมกับสถาบันการเงิน ผ่านสมาคมธนาคารไทยและธนาคารแห่งประเทศไทย เพื่อเร่งรัดแก้ปัญหาให้แอพธนาคารหรือ โมบายแบงก์กิ้ง มีระบบป้องกันการถูกควบคุมหรือโจรกรรมข้อมูล อย่างเร็วที่สุด เพราะก่อนหน้านี้ได้ตกลงกันแล้วให้ทุกธนาคารมีระบบ Cybersecurity ป้องกันแอพพลิเคชั่นธนาคาร ซึ่งได้รับการตรวจสอบแล้วว่าสามารถป้องกันได้จริง ซึ่งหลายธนาคารก็ได้ปรับปรุงไปแล้ว แต่ก็ยังมีบางธนาคารที่ต้องขอร้องให้ช่วยกัน คืนความเชื่อมั่นให้กับประชาชน ย้ำว่ารัฐบาลให้ความสำคัญกับปัญหานี้ เพราะเป็นความเดือดร้อนของประชาชน
___________________

ที่มา : https://www.thaigov.go.th/news/contents/details/62164