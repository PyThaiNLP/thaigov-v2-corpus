รัฐบาลไทย-ข่าวทำเนียบรัฐบาล-นายกรัฐมนตรี ตรวจราชการ จ.เชียงราย


วันพุธที่ 30 พฤศจิกายน 2565
พิมพ์
นายกรัฐมนตรี ตรวจราชการ จ.เชียงราย
วันพุธที่ 30 พฤศจิกายน 2565
ต่อจากนี้ไป ขอเชิญรับฟังไทยคู่ฟ้า
พลเอก ประยุทธ์ จันทร์โอชา นายกรัฐมนตรี ตรวจราชการ จ.เชียงราย ในวันนี้(30พ.ย.65)
เพื่อเป็นประธานในงานเกี่ยวข้าวรักษ์โลก และตรวจติดตามการดำเนินโครงการข้าวรักษ์โลก BCG Model
นำร่อง ระยะที่ 1 ซึ่งภาครัฐสนับสนุนให้เกษตรกรได้ใช้เมล็ดพันธุ์ข้าวที่ดี เสริมความรู้ด้านดิจิทัล นวัตกรรม
และเทคโนโลยี ใช้วิธีการทำนาแบบประณีต เพื่อลดต้นทุน ลดมลพิษจากกระบวนการผลิต
เพิ่มคุณภาพและปริมาณผลผลิตต่อไร่ให้สูงขึ้น
มีศูนย์ข้าวชุมชนรับซื้อข้าวจากโครงการในราคาสูงกว่าตลาดเพื่อนำไปสีและแปรรูปด้วยมาตรฐานระดับส่งออก
รวมถึงสามารถขายเมล็ดพันธุ์ข้าวกลับไปยังศูนย์เพื่อใช้เป็นเมล็ดพันธุ์ครั้งต่อไปได้ด้วย
เกิดเป็นระบบเศรษฐกิจใหม่ ให้ชาวนาไทยมีคุณภาพชีวิตที่ดีขึ้นอย่างยั่งยืน
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/62153