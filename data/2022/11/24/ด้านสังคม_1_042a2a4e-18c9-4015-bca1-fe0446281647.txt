รัฐบาลไทย-ข่าวทำเนียบรัฐบาล-รมว.ชัยวุฒิ ร่วมงานประกาศผลรางวัลพระราชทาน TMA Excellence Awards


วันพุธที่ 23 พฤศจิกายน 2565
รมว.ชัยวุฒิ ร่วมงานประกาศผลรางวัลพระราชทาน TMA Excellence Awards
รมว.ชัยวุฒิ ร่วมงานประกาศผลรางวัลพระราชทาน TMA Excellence Awards
วันนี้ (23 พฤศจิกายน 65) นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอีเอส) ร่วมงานประกาศผลและมอบรางวัลพระราชทานในสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯสยามบรมราชกุมารี Thailand Corporate Excellence Awards 2022 และรางวัลพระราชทาน SMEs Excellence Awards 2022 พร้อมด้วยรางวัล Thailand Digital Excellence Awards 2022 ซึ่งจัดโดย สมาคมการจัดการธุรกิจแห่งประเทศไทย (TMA) ร่วมกับ สถาบันบัณฑิตบริหารธุรกิจศศินทร์ แห่งจุฬาลงกรณ์มหาวิทยาลัย เพื่อผลักดันให้เกิดการพัฒนาขีดความสามารถในการแข่งขันทางธุรกิจ และช่วยส่งเสริมเศรษฐกิจไทยให้เจริญเติบโตอย่างยั่งยืน โดยมีพลเอกประยุทธ์ จันทร์โอชา นายกรัฐมนตรี เป็นประธานในพิธี ณ ห้องคริสตัล ฮอลล์ โรงแรม ดิ แอทธินี โฮเทล แบงค็อก, อะ ลักซ์ชูรี คอลเล็คชั่น โฮเทล
*************

ที่มา : https://www.thaigov.go.th/news/contents/details/61940