รัฐบาลไทย-ข่าวทำเนียบรัฐบาล-ปลัดฯ ณัฐพล ลงพื้นที่พิษณุโลกมอบนโยบายการพัฒนาอุตสาหกรรมพื้นที่ภาคเหนือตอนล่าง 


วันเสาร์ที่ 19 พฤศจิกายน 2565
พิมพ์
ปลัดฯ ณัฐพล ลงพื้นที่พิษณุโลกมอบนโยบายการพัฒนาอุตสาหกรรมพื้นที่ภาคเหนือตอนล่าง
ปลัดฯ ณัฐพล ลงพื้นที่พิษณุโลกมอบนโยบายการพัฒนาอุตสาหกรรมพื้นที่ภาคเหนือตอนล่าง
19 พฤศจิกายน 2565 ดร.ณัฐพล รังสิตพล ปลัดกระทรวงอุตสาหกรรม พร้อมด้วย นายใบน้อย สุวรรณชาตรี อธิบดีกรมส่งเสริมอุตสาหกรรม นางสาวณัฏฐิญา เนตยสุภา รองอธิบดีกรมส่งเสริมอุตสาหกรรม และคณะลงพื้นที่จังหวัดพิษณุโลก ประชุมหารือแนวทางการพัฒนาอุตสาหกรรม และมอบนโยบายให้กับอุตสาหกรรมจังหวัดพิษณุโลก พิจิตร สุโขทัย อุตรดิตถ์ และเพชรบูรณ์ ณ ห้องประชุมนารายณ์ สำนักงานอุตสาหกรรมจังหวัดพิษณุโลก
โดยการประชุมปลัดกระทรวงอุตสาหกรรม ได้มอบนโยบายให้พื้นที่เน้นการส่งเสริมอุตสาหกรรมภาคการบริการ เกษตรอุตสาหกรรม และอุตสาหกรรมที่มีศักยภาพในพื้นที่ เพื่อเสริมสร้างความมั่นคงด้วยการกระจายรายได้ให้กับภาคเศรษฐกิจชุมชนได้อย่างยั่งยืน ภายใต้ 4 มิติ ได้แก่ 1) การสร้างความสำเร็จให้กับภาคธุรกิจ 2) การดูแลประชาชนโดยรอบโรงงานอุตสาหกรรม 3) การดูแลรักษาสิ่งแวดล้อม 4) การกระจายรายได้ให้กับประชาชน เพื่อความเป็นอยู่ที่ดีขึ้น รวมทั้งเน้นย้ำให้ภาคอุตสาหกรรมกับชุมชนและประชาชนสามารถอยู่ร่วมกันได้อย่างมีความสุข

ที่มา : https://www.thaigov.go.th/news/contents/details/61788