รัฐบาลไทย-ข่าวทำเนียบรัฐบาล-รัฐมนตรีฯ สุริยะ ร่วมโต๊ะประชุมไทย-จีน เดินหน้าความสัมพันธ์ พร้อมขับเคลื่อนการพัฒนาความเชื่อมโยง ไทย-ลาว-จีน


วันเสาร์ที่ 19 พฤศจิกายน 2565
พิมพ์
รัฐมนตรีฯ สุริยะ ร่วมโต๊ะประชุมไทย-จีน เดินหน้าความสัมพันธ์ พร้อมขับเคลื่อนการพัฒนาความเชื่อมโยง ไทย-ลาว-จีน
รัฐมนตรีฯ สุริยะ ร่วมโต๊ะประชุมไทย-จีน เดินหน้าความสัมพันธ์ พร้อมขับเคลื่อนการพัฒนาความเชื่อมโยง ไทย-ลาว-จีน
วันนี้ (19 พฤศจิกายน 2565) นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม เข้าร่วมการประชุมกับ นายสี จิ้นผิง ประธานาธิบดีแห่งสาธารณรัฐประชาชนจีน พร้อมด้วยภริยา ในโอกาสเดินทางเยือนประเทศไทยอย่างเป็นทางการในฐานะแขกของรัฐบาล (Official Visit) โดยมี พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ให้เกียรติเป็นประธานในพิธีต้อนรับ และการหารือในครั้งนี้ ณ ตึกไทยคู่ฟ้า ทำเนียบรัฐบาล
โดยการหารือข้อราชการในครั้งนี้ เพื่อสานต่อทิศทางการขับเคลื่อนความสัมพันธ์ระหว่างไทยกับจีน ในโอกาสครบรอบ 10 ปี ความสัมพันธ์หุ้นส่วนความร่วมมือเชิงยุทธศาสตร์อย่างรอบด้านในปี 2565 และการเตรียมการสู่การครบรอบ 50 ปี การสถาปนาความสัมพันธ์ทางการทูตระหว่าง 2 ประเทศ ในปี 2568 นอกจากนี้ ยังได้หารือถึงการขับเคลื่อนแนวคิดการสร้างระเบียงการพัฒนาความเชื่อมโยงไทย-ลาว-จีน รวมทั้งส่งเสริมความร่วมมือระหว่างเขตพัฒนาพิเศษภาคตะวันออกของไทยกับกรอบความร่วมมือเขตอ่าวกวางตุ้ง-ฮ่องกง-มาเก๊า และเขตเศรษฐกิจสามเหลี่ยมปากแม่น้ำแยงซีของจีน อีกด้วย

ที่มา : https://www.thaigov.go.th/news/contents/details/61789