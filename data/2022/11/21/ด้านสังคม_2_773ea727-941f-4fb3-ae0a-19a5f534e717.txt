รัฐบาลไทย-ข่าวทำเนียบรัฐบาล-ปลัด พม. นำทีมช่วยเหลือคนเร่ร่อน ไร้บ้าน ย่านราชดำเนินกลาง และถนนสุขุมวิทซอย 3 - 11 กทม.


วันจันทร์ที่ 21 พฤศจิกายน 2565
ปลัด พม. นำทีมช่วยเหลือคนเร่ร่อน ไร้บ้าน ย่านราชดำเนินกลาง และถนนสุขุมวิทซอย 3 - 11 กทม.
ปลัด พม. นำทีม ช่วยเหลือคนเร่ร่อน ไร้บ้าน ย่านราชดำเนินกลาง และถนนสุขุมวิทซอย 3 - 11 กทม.
เมื่อช่วงค่ำของวันที่ 14 พ.ย. 65 นายอนุกูล ปีดแก้ว ปลัดกระทรวงการพัฒนาสังคมและความมั่นคงของมนุษย์ (ปลัด พม.) พร้อมด้วยรองอธิบดีกรมพัฒนาสังคมและสวัสดิการและเจ้าหน้าที่สังคมสงเคราะห์ ลงพื้นที่เยี่ยมคนเร่ร่อน ไร้บ้าน บริเวณถนนราชดำเนินกลางและถนนสุขุมวิท ซอย 3 - 11 ทั้งนี้ พบปัญหาหลายเรื่องที่ต้องเข้ามาช่วยเหลือ อาทิ การหางานทำให้มีรายได้เลี้ยงตนเอง การหาที่พักชั่วคราว การเข้ารับรักษาพยาบาลอาการเจ็บป่วย และการทำเอกสารสำคัญเพื่อขอรับบริการและสิทธิสวัสดิการสังคมต่างๆ จากรัฐ เป็นต้น
นายอนุกูล กล่าวเพิ่มเติมว่า กระทรวง พม. ได้ลงพื้นที่ช่วยเหลือคนเร่ร่อน ไร้บ้าน อย่างต่อเนื่อง โดยทุกวันศุกร์มีจุดบริการที่ด้านหน้าธนาคารออมสิน บริเวณสี่แยกคอกวัว ถนนราชดำเนินกลาง และทุกวันพุธของสัปดาห์สุดท้ายของเดือน มีจุดบริการที่ด้านหน้าสถานีรถไฟหัวลำโพง โดยพร้อมให้คำปรึกษาแนะนำไม่ว่าจะเป็นเรื่องการจัดหางาน เงินสงเคราะห์ การติดตามหาญาติพี่น้อง และการให้บริการต่างๆ ของบ้านมิตรไมตรีและศูนย์คุ้มครองคนไร้ที่พึ่ง โดยไม่เสียค่าใช้จ่าย รวมทั้งการประสานส่งต่อหน่วยงานที่เกี่ยวข้อง นอกจากนี้ สามารถติดต่อขอความช่วยเหลือได้ที่ ศูนย์ช่วยเหลือสังคม สายด่วน พม. โทร.1300 ฟรี ตลอด 24 ชั่วโมง

ที่มา : https://www.thaigov.go.th/news/contents/details/61810