รัฐบาลไทย-ข่าวทำเนียบรัฐบาล-รองนายกฯ อนุทิน ห่วงใยประชาชนจากแนวโน้มผู้ป่วยโควิด19 ทั่วโลกเพิ่มขึ้นในช่วงฤดูหนาว แนะกลุ่ม 608 เข้ารับวัคซีนสร้างภูมิคุ้มกัน 


วันจันทร์ที่ 21 พฤศจิกายน 2565
พิมพ์
รองนายกฯ อนุทิน ห่วงใยประชาชนจากแนวโน้มผู้ป่วยโควิด19 ทั่วโลกเพิ่มขึ้นในช่วงฤดูหนาว แนะกลุ่ม 608 เข้ารับวัคซีนสร้างภูมิคุ้มกัน
รองนายกฯ อนุทิน ห่วงใยประชาชนจากแนวโน้มผู้ป่วยโควิด19 ทั่วโลกเพิ่มขึ้นในช่วงฤดูหนาว แนะกลุ่ม 608 เข้ารับวัคซีนสร้างภูมิคุ้มกัน สถาบันสุขภาพเด็กแห่งชาติบริการวัคซีนเด็ก 6เดือน-18ปี จันทร์-ศุกร์ กรมควบคุมโรคเผยสถานการณ์รอบสัปดาห์ 13-19 พ.ย.
วันที่ 21 พฤศจิกายน 2565 น.ส.ไตรศุลี ไตรสรณกุล รองโฆษกประจำสำนักนายกรัฐมนตรี กล่าวว่า  นายอนุทิน ชาญวีรกูล รองนายกรัฐมนตรีและรมว.สาธารณสุข มีความห่วงใยประชาชนจากแนวโน้มจำนวนผู้ป่วยโควิด19  ที่เพิ่มขึ้นในหลายประเทศเนื่องด้วยขณะนี้เป็นฤดูหนาวที่เอื้อต่อการแพร่เชื้อไวรัส ประกอบกับทั่วโลกมีการผ่อนคลายมาตรการป้องกันโรค  ขณะที่ไทยก็ได้เปิดประเทศรับนักท่องเที่ยวซึ่งมีผู้เดินทางมาจากทั่วโลก
ดังนี้ การดูแลป้องกันตนเองเช่นสมหน้ากากอนามัยเมื่ออยู่ในที่แออัด การล้างมือด้วยเจลแอลกอฮอล์ ตลอดจนการสร้างภูมิคุ้มกันโดยการรับวัคซีนจึงมีความจำเป็นสำหรับประชาชนทุกกลุ่ม โดยเฉพาะกลุ่ม 608 ซึ่งมีความเสี่ยงสูง ต้องเข้ารับวัคซีนตามเกณฑ์และเข็มกระตุ้นเมื่อครบระยะเวลา เพื่อลดอาการป่วยหนักหรือเสียชีวิต โดยประชาชนสามารถติดต่อเข้ารับวัคซีนสถานพยายาลใกล้บ้าน ซึ่งปัจจุบันกระทรวงสาธารณสุขกระจายวัคซีนสำหรับประชาชนทุกกลุ่มไปยังสถานพยาบาลทั่วประเทศและเพียงพอกับความต้องการ
“แม้สถานการณ์แพร่ระบาด หรือการมีจำนวนผู้ป่วยหนักในไทยไม่ได้อยู่ในระดับสูงหรือน่ากังวล แต่ฤดูหนาวจะเป็นช่วงที่ไวรัสมีการแพร่กระจายรวดเร็วและตอนนี้หลายประเทศที่อากาศหนาวจัดก็มีผู้ป่วยมากขึ้น รองนายกรัฐมนตรีและรมว.สาธารณสุขจึงมีความห่วงใย และขอให้ประชาชนเข้ารับวัคซีน ซึ่งกระทรวงสาธารณสุขได้กระจายวัคซีนสำหรับทุกกลุ่มไปยังสถานพยาบาลพร้อมบริการให้ประชาชนทั่วประเทศ” น.ส.ไตรศุลี กล่าว
น.ส.ไตรศุลี กล่าวว่า กรมควบคุมโรคได้รายงานสถานการณ์โควิด19 ในรอบสัปดาห์ ช่วงวันที่ 13-19 พ.ย. 65 ผู้ติดเชื้อรายใหม่รักษาตัวในโรงพยาบาล 3,957 คน เฉลี่ยวันละ 565 คน เทียบกับช่วงสัปดาห์ก่อนหน้า (6-12 พ.ย. 65) มีผู้ติดเชื้อ ผู้ติดเชื้อรายใหม่ 3,166  คน เฉลี่ยวันละ 452  คน ทำให้ผู้ป่วยสะสมตั้งแต่วันที่ 1 ม.ค. 65 ถึงปัจจุบันอยู่ที่ 2,478,895 คน
ในส่วนของผู้เสียชีวิตรายใหม่มี 69 คน เฉลี่ยวันละ 9 คน  เทียบกับสัปดาห์ก่อนหน้าที่เสียชีวิตรวม 42 คน เฉลี่ยวันละ 6 คน  ทำให้ยอดผู้เสียชีวิตสะสมตั้งแต่วันที่ 1 ม.ค. 65 ถึงปัจจุบันอยู่ที่ 11,408 คน ขณะที่ยอดผู้ป่วยปอดอักเสบ 432 คน และต้องใส่เครื่องช่วยหายใจ 252 คน
ส่วนจำนวนการให้วัคซีน ณ วันที่ 19 พ.ย. 65 มีการให้วัคซีนสะสม 143,059,913โดส เพิ่มขึ้น 3,785โดส เป็นวัคซีนเข็มที่ 1 จำนวน 57,072,889 โดส เพิ่มขึ้น 515 โดส เข็มที่ 2 จำนวน 53,557,785โดสเพิ่มขึ้น 410โดส และตั้งแต่เข็มที่3 ขึ้นไป 32,429,239 โดส เพิ่มขึ้น 2,860 โดส
ทั้งนี้  สถาบันสุขภาพเด็กแห่งชาติมหาราชินี กรมการแพทย์ เปิดให้บริการฉีดวัคซีนโควิด 19 อายุ 6 เดือน - 18 ปี ในวันจันทร์-พฤหัสบดี ช่วงบ่าย และวันศุกร์เปิดให้บริการช่วงเช้า-บ่าย (ที่ไม่ตรงกับวันหยุดนักขัตฤกษ์) โดยพ่อแม่ ผู้ปกครองที่ประสงค์จะพาบุตรหลานเข้ารับวัคซีนสามารถลงทะเบียนได้ที่ https://rebrand.ly/school-vaccine  หรือ โทรสอบถามเพิ่มเติม โทร. 1415

ที่มา : https://www.thaigov.go.th/news/contents/details/61811