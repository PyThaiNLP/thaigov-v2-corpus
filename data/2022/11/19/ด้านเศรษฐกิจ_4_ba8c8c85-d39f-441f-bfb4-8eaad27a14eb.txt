รัฐบาลไทย-ข่าวทำเนียบรัฐบาล-“ชัยวุฒิ” เผยนายกสิงคโปร์ชมไทย จัดงานเอเปค อาหารไทยอร่อย ประทับใจถ่ายรูปโพสต์เอง


วันเสาร์ที่ 19 พฤศจิกายน 2565
“ชัยวุฒิ” เผยนายกสิงคโปร์ชมไทย จัดงานเอเปค อาหารไทยอร่อย ประทับใจถ่ายรูปโพสต์เอง
“ชัยวุฒิ” เผยนายกสิงคโปร์ชมไทย จัดงานเอเปค อาหารไทยอร่อย ประทับใจถ่ายรูปโพสต์เอง
ชัยวุฒิ เผย 3 ประเทศจับมือทําระบบ national ดิจิทัลเทรดดิ้ง แพลตฟอร์ม นำร่องกลุ่มเอเปค ขณะที่ ลี เซียน ลุง นายกรัฐมนตรี สิงคโปร์ ชื่นชมไทยจัดงานเอเปค ดีเยี่ยมเผยอาหารไทยอร่อย
นายชัยวุฒิ ธนาคมานุสรณ์ รมว.ดิจิทัลเพื่อเศรษฐกิจเเละสังคม เปิดเผยระหว่างเป็นตัวแทนพลเอกประยุทธ์จันทร์โอชา นายกรัฐมนตรี ส่งนาย ลีเซียน ลุง รัฐมนตรีสิงคโปร์ ณ ท่าอากาศยานสุวรรณภูมิ โดยนายชัยวุฒิ ระบุว่าการประชุมครั้งนี้ในส่วนที่เกี่ยวกับ การค้าการลงทุนด้านดิจิทัล ได้ความตกลงร่วมมือที่สำคัญหลายเรื่อง โดยเฉพาะเรื่องการร่วมมือด้านการค้า โดยใช้เทคโนโลยีดิจิทัล มีการทำระบบอีคอมเมิร์ซระหว่างประเทศ เราเรียกว่าดิจิทัลเทรดดิ้งแพลตฟอร์ม ซึ่งวันนี้เราจะเชื่อมโยงระหว่างไทย ญี่ปุ่นและสิงคโปร์สามประเทศก่อน ให้การค้า การติดต่อค้าขายระหว่างประเทศทั้งหมด ทำด้วยระบบดิจิทัลเพื่อความสะดวกรวดเร็ว ระบบนี้เมื่อสำเร็จ นำร่องเรียบร้อยแล้ว ก็จะนำให้ไปใช้ในทุกกลุ่มประเทศในกลุ่มเอเปค เพื่อส่งเสริมการค้าการลงทุนระหว่างประเทศ ให้เติบโตมากยิ่งขึ้น ที่สำคัญนอกจากเรื่องของการค้าแล้ว ยังมีความร่วมมือในด้านการเงินด้วย อย่างเช่นวันนี้ ไทยกับสิงคโปร์ ก็มีความร่วมมือกันในการ ชำระเงินระหว่างประเทศ วันนี้พร้อมเพย์ของไทย ไปสิงคโปร์ก็สามารถไปจ่ายเงินที่สิงคโปร์ได้ ไปส่องที่คิวอาร์โค้ดของประเทศสิงคโปร์ สามารถตัดบัญชีจ่ายเงินที่สิงคโปร์ได้เลย ในขณะที่ระบบการจ่ายเงินโมบายแบงก์กิ้งของสิงคโปร์ มาเมืองไทยก็สามารถใช้จ่ายเงินที่ประเทศไทยได้เลย ซึ่งทำให้การค้าการท่องเที่ยวระหว่างประเทศก็จะสะดวกคล่องตัวมากยิ่งขึ้นและต่อไประบบนี้ก็จะขยายไปยังประเทศต่างต่างในกลุ่มเอเปคทุกประเทศให้เข้ามาในระบบเดียวกัน เพื่อให้การค้า การลงทุนระหว่างกลุ่มประเทศของเรา มีความสะดวก รวดเร็วในการค้าขาย ก็มีเทคโนโลยีดิจิทัลเข้ามาช่วย และจะเป็นผลดีกับการค้าลงทุนของประเทศไทยอย่างแน่นอน และที่สำคัญการประชุมจะเป็นขอความร่วมมือระหว่างประเทศในการส่งเสริม เทคโนโลยีด้านดิจิทัลแลกเปลี่ยนประสบการณ์การแลกเปลี่ยนการลงทุนในด้านเทคนิคสมัยใหม่ร่วมกัน มีการพัฒนากำลังคนร่วมกันด้วย คนที่มีความพร้อมการทำงานด้านดิจิตอลรวมถึงความร่วมมือด้าน Cybersecurity ความมั่นคงปลอดภัยไซเบอร์ เป็นโลกไร้พรมแดน เราทุกประเทศต้องช่วยกันแก้ปัญหาเรื่องความมั่นคงปลอดภัยไซเบอร์ให้สำเร็จให้ได้
ทั้งนี้นายชัยวุฒิ ได้กล่าวขอบคุณ นายลี เซียนลุง  นายกรัฐมนตรีสิงคโปร์ ที่โพสภาพอาหารไทยในโซเชียลมีเดีย ส่วนตัว ของตนเอง โดยนายกรัฐมนตรี สิงคโปร์ ได้กล่าวชื่นชมอาหารไทยว่า“ประทับใจมากในการที่เอาอาหารมาทำเป็นเเผนที่ประเทศและอร่อยมาก “พร้อมทั้ง ยังบอกด้วยว่า รูปที่โพสนั้นเป็นรูปที่ท่านถ่ายเอง ขณะเดียวกันก็กล่าวขอบคุณ สำหรับการต้อนรับและชื่นชมการจัดการประชุมเอเปคของไทย ว่ายอดเยี่ยมและประทับใจมาก
************

ที่มา : https://www.thaigov.go.th/news/contents/details/61785