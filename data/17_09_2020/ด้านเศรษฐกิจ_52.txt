รัฐบาลไทย-ข่าวทำเนียบรัฐบาล-SME D Bankจัดโปรเด็ดร่วมงาน“Money Expo Rayong 2020” บริการสินเชื่อดอกเบี้ยต่ำเพื่อเอสเอ็มอี เริ่มต้น 2%ต่อปี ยื่นกู้ได้ทันที  


วันศุกร์ที่ 28 สิงหาคม 2563
พิมพ์
SME D Bankจัดโปรเด็ดร่วมงาน“Money Expo Rayong 2020” บริการสินเชื่อดอกเบี้ยต่ำเพื่อเอสเอ็มอี เริ่มต้น 2%ต่อปี ยื่นกู้ได้ทันที
SME D Bank จัดหนักจัดเต็มขนผลิตภัณฑ์ทางการเงินเข้าร่วมงาน “มหกรรมการเงินระยอง”ครั้งที่ 2 จังหวัดระยอง หรือ “Money Expo Rayong 2020”ระหว่างวันที่ 4-6กันยายน 2563ณ ลานโปรโมชั่น ชั้น 1ศูนย์การค้าเซ็นทรัลพลาซา ระยองบูธ G1
ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank จัดหนักจัดเต็มขนผลิตภัณฑ์ทางการเงินเข้าร่วมงาน “มหกรรมการเงินระยอง”ครั้งที่ 2 จังหวัดระยอง หรือ “Money Expo Rayong 2020”ระหว่างวันที่ 4-6กันยายน 2563ณ ลานโปรโมชั่น ชั้น 1ศูนย์การค้าเซ็นทรัลพลาซา ระยองบูธ G1 บริการผู้ประกอบการเอสเอ็มอีครอบคลุมทุกธุรกิจ เข้าถึงสินเชื่อดอกเบี้ยพิเศษ นำไปใช้ฟื้นฟูธุรกิจ เช่น“สินเชื่อSMEs มีโอกาส” ดอกเบี้ยเริ่มต้นเพียง 2% ต่อปี “สินเชื่อรายเล็ก Extra Cash”สำหรับผู้ประกอบการนิติบุคคลธุรกิจท่องเที่ยว วงเงินกู้สูงสุด 3 ล้านบาทต่อราย อัตราดอกเบี้ย 2 ปีแรก 3% ต่อปี ไม่ต้องมีหลักทรัพย์ค้ำประกัน “สินเชื่อเพื่อยกระดับเศรษฐกิจชุมชน” อัตราดอกเบี้ยเริ่มต้น  2.875% ต่อปี 3 ปีแรก และ “สินเชื่อ Smart Factoring”ช่วยการค้าลื่นไหล ไม่สะดุดเป็นต้น
ที่สำคัญ! ภายในงานยังมีบริการวัคซีนเสริมแกร่งธุรกิจ“เติมความรู้ เพิ่มรายได้ ขยายตลาด”ผ่านระบบออนไลน์ และออฟไลน์ พิเศษ!ผู้ที่สนใจเตรียมเอกสารยื่นพิจารณาขอสินเชื่อ ภายในงานได้ทันที ได้แก่ บุคคลธรรมดา บัตรประชาชน, ใบจดทะเบียนการค้า, Statement ย้อนหลัง 6-12 เดือน, บัญชีรายรับรายจ่าย และใบอนุญาตต่าง ๆ ส่วนนิติบุคคล บัตรประชาชน, หนังสือรับรองนิติบุคคล, งบการเงินย้อนหลัง 1-3 ปี, ภ.พ. 30 และใบอนุญาตต่างๆ พร้อมรับ “SME D Gift”ฟรีทันที

ที่มา : https://www.thaigov.go.th/news/contents/details/34622