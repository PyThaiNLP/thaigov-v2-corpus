รัฐบาลไทย-ข่าวทำเนียบรัฐบาล-Treasure Trip ท่องเที่ยวเชิงวัฒนธรรมตามแนวรถไฟฟ้า


วันจันทร์ที่ 14 กันยายน 2563
พิมพ์
Treasure Trip ท่องเที่ยวเชิงวัฒนธรรมตามแนวรถไฟฟ้า
--
#ไทยคู่ฟ้า ชวนประชาชนและนักท่องเที่ยวสัมผัสวิถีไทยในยุคดิจิทัล เดินทางง่าย ๆ ด้วยแอปพลิเคชั่น “Treasure Trip” ที่กระทรวงวัฒนธรรมร่วมกับภาคเอกชน พัฒนาและจัดทำขึ้น เพื่อนำต้นทุนทางวัฒนธรรมที่มีอยู่มาเพิ่มมูลค่าทางเศรษฐกิจ โดยรวบรวมแหล่งท่องเที่ยวที่เรียกว่าเป็นขุมทรัพย์ทางวัฒนธรรม ทั้งด้านวัฒนธรรมโบราณ วัฒนธรรมร่วมสมัย ด้านประวัติศาสตร์ แหล่งเรียนรู้ พิพิธภัณฑ์ บ้านศิลปิน วัด ร้านอาหาร และสถานที่อื่น ๆ ที่มีทั้งของน่ากิน น่าชม และน่าเที่ยว ที่ตั้งอยู่ในแนวรถไฟฟ้าใต้ดิน MRT และ BTS ซึ่งบางสถานที่นักท่องเที่ยวยังเข้าไม่ถึง
.
ซึ่งแอปพลิเคชันนี้ มีข้อมูลแสดงสถานที่ตั้ง รายละเอียดเส้นทาง อีกทั้งยังวางแผนการท่องเที่ยวด้วยตัวเองในหนึ่งวัน หรือ “one day trip” เพื่ออำนวยความสะดวกให้กับประชาชนและนักท่องเที่ยวใช้เป็นข้อมูลในการเดินทางท่องเที่ยว ซึ่งสถานที่ท่องเที่ยวส่วนใหญ่อยู่ในระยะทางที่ห่างจากสถานีรถไฟฟ้าไม่เกิน 2-3 กิโลเมตร
.
ผู้สนใจที่อยากท่องเที่ยวเชิงวัฒนธรรมตามแนวรถไฟฟ้า สามารถดาวน์โหลดแอปพลิเคชันเพื่อใช้งานได้แล้ว ทั้งระบบปฏิบัติการ iOS และ Android โดยไม่เสียค่าใช้จ่าย

ที่มา : https://www.thaigov.go.th/news/contents/details/35067