รัฐบาลไทย-ข่าวทำเนียบรัฐบาล-“พลเอกประวิตร” ส่งมอบโครงการน้ำกินน้ำใช้ พร้อมเปิดจุดจ่ายน้ำบาดาล​เพื่อประชาชนริมถนนมิตรภาพ​ จังหวัดขอนแก่น


วันศุกร์ที่ 28 สิงหาคม 2563
พิมพ์
“พลเอกประวิตร” ส่งมอบโครงการน้ำกินน้ำใช้ พร้อมเปิดจุดจ่ายน้ำบาดาล​เพื่อประชาชนริมถนนมิตรภาพ​ จังหวัดขอนแก่น
นายวราวุธ​ ศิลปอาชา​ รัฐมนตรีว่าการกระทรวงทรัพยากรธรรมชาติและสิ่งแวดล้อม​ (รมว.ทส.)​ และนายจตุพร​ บุรุษพัฒน์​ ปลัดกระทรวงทรัพยากรธรรมชาติและสิ่งแวดล้อม​ ให้การต้อนรับ​ พลเอก ประวิตร วงษ์สุวรรณ รองนายกรัฐมนตรี​ และคณะ​ ในโอกาสเดินทางมาตรวจราชการ
“พลเอกประวิตร” ส่งมอบโครงการน้ำกินน้ำใช้ พร้อมเปิดจุดจ่ายน้ำบาดาล​เพื่อประชาชนริมถนนมิตรภาพ​ จังหวัดขอนแก่น
วันนี้ (๒๘​ สิงหาคม​ ๒๕๖๓) เวลา​ ๑๐.๔๕​ น.​ นายวราวุธ​ ศิลปอาชา​ รัฐมนตรีว่าการกระทรวงทรัพยากรธรรมชาติและสิ่งแวดล้อม​ (รมว.ทส.)​ และนายจตุพร​ บุรุษพัฒน์​ ปลัดกระทรวงทรัพยากรธรรมชาติและสิ่งแวดล้อม​ ให้การต้อนรับ​ พลเอก ประวิตร วงษ์สุวรรณ รองนายกรัฐมนตรี​ และคณะ​ ในโอกาสเดินทางมาตรวจราชการ​ และเป็นประธานส่งมอบและเปิดจุดจ่ายน้ำแร่ริมทางเพื่อประชาชน​ตามถนนสายหลัก โครงการศึกษาสำรวจจุดจ่ายน้ำบาดาลเพื่อประชาชนตามถนนสายหลักทั่วประเทศ​ เพื่อรองรับการแก้ไขปัญหาการขาดแคลนน้ำสะอาดเพื่อการอุปโภคบริโภค และเพิ่มประสิทธิภาพการเข้าถึงแหล่งน้ำของประชาชน​ โดยมี​ คณะผู้บริหาร​ หัวหน้าหน่วยงานในสังกัด​กระทรวงฯ​ ผู้ว่าราชการจังหวัดขอนแก่น  ข้าราชการ​และเจ้าหน้าที่​ พร้อมประชาชนในพื้นที่​ ให้การต้อนรับ​และเข้าร่วมงานฯ​ ณโรงเรียนบ้านหนองไฮขามเปี้ย หมู่ 4 ตำบลบ้านแฮด อำเภอบ้านแฮด จังหวัดขอนแก่น​
พลเอก ประวิตร วงษ์สุวรรณ รองนายกรัฐมนตรี เปิดเผยว่า รัฐบาลได้มีนโยบายให้หน่วยงานที่เกี่ยวข้องบูรณาการการทำงานร่วมกัน เพื่อช่วยเหลือและบรรเทาความเดือดร้อนของประชาชนในพื้นที่ขาดแคลนน้ำอุปโภคบริโภค โดยเป้าหมายสำคัญคือ ต้องการให้ประชาชนกินดีอยู่ดี มีความสุข โดยเฉพาะเรื่องน้ำกินน้ำใช้ ประชาชนจะต้องไม่ขาดแคลนน้ำ โดยเฉพาะในฤดูแล้งที่รัฐบาลได้ทุ่มเทความพยายามในการจัดหาแหล่งน้ำให้ประชาชนทุกคนมีน้ำกินน้ำใช้ เพื่อประหยัดค่าใช้จ่าย และในวันนี้กระทรวงทรัพยากรธรรมชาติและสิ่งแวดล้อม  โดยกรมทรัพยากรน้ำบาดาลได้แสดงให้เห็นถึงความตั้งใจ และความจริงใจที่จะช่วยเหลือประชาชนตามเจตนารมย์ของรัฐบาล โดยจัดทำเป็นจุดจ่ายน้ำบาดาลสำหรับประชาชนในพื้นที่ได้ใช้ประโยชน์ ซึ่งโรงเรียนบ้านหนองไฮขามเปี้ย ตั้งอยู่ริมถนนมิตรภาพ ตำบลบ้านแฮด อำเภอบ้านแฮด จังหวัดขอนแก่น เป็น 1 ในจำนวน 25 แห่ง ของโครงการจุดจ่ายน้ำบาดาลเพื่อประชาชนตามถนนสายหลัก
ทั้งนี้ รองนายกรัฐมนตรี​ ยังได้กล่าวขอขอบคุณรัฐมนตรีว่าการกระทรวงทรัพยากรธรรมชาติและสิ่งแวดล้อม กรมทรัพยากรน้ำบาดาล และจังหวัดขอนแก่น รวมถึงจังหวัดอื่นๆ ที่ได้ให้การสนับสนุนนโยบายรัฐบาล ในการจัดหาน้ำอุปโภคบริโภคให้กับประชาชน พร้อมฝากให้ผู้นำท้องถิ่น และประชาชนชาวบ้านแฮดช่วยกันดูแลรักษาเครื่องมือ รวมถึงอุปกรณ์ต่างๆ ให้สามารถใช้งานได้ตลอดไป และให้ทุกคนแบ่งปันน้ำกินน้ำใช้กันอย่างทั่วถึงและเพียงพอ
รมว.ทส.​ กล่าวว่า โครงการศึกษาสำรวจจุดจ่ายน้ำบาดาลเพื่อประชาชนตามถนนสายหลักทั่วประเทศ​ เพื่อรองรับการแก้ไขปัญหาการขาดแคลนน้ำสะอาดเพื่อการอุปโภคบริโภคและเพิ่มประสิทธิภาพการเข้าถึงแหล่งน้ำของประชาชน​ โดยปัจจุบันได้ดำเนินการแล้ว​ ๒๕ แห่ง​ คิดเป็นปริมาณน้ำรวม​ ๙๘๑,๐๐๐ ลูกบาศก์เมตรต่อปี สำหรับรูปแบบของโครงการศึกษาสำรวจจุดจ่ายน้ำบาดาลเพื่อประชาชนตามถนนสายหลักทั่วประเทศ ที่โรงเรียนบ้านหนองไฮขามเปี้ย ตำบลบ้านแฮด อำเภอบ้านแฮด จังหวัดขอนแก่น ประกอบด้วย บ่อผลิตน้ำบาดาล พร้อมติดตั้งเครื่องสูบน้ำ จำนวน 2 บ่อ หอถังประปาสูง 16.72 เมตร ความจุ 65 ลูกบาศก์เมตร ระบบผลิตน้ำดื่ม Reverse Osmosis (RO) อัตราการผลิตน้ำดื่ม 250 ลิตรต่อชั่วโมง ระบบสูบน้ำด้วยพลังงานแสงอาทิตย์ ขนาด 3,200 วัตต์ สามารถให้บริการประชาชนครอบคลุมทั้งตำบลบ้านแฮด 2,201 ครัวเรือน ประชากร 6,739 คน รวมถึงประชาชนที่สัญจรไปมาบนถนนมิตรภาพแห่งนี้

ที่มา : https://www.thaigov.go.th/news/contents/details/34635