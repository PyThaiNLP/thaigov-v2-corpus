รัฐบาลไทย-ข่าวทำเนียบรัฐบาล- “ปลัดดีอีเอส” เยือนดีป้าเหนือบน เร่งส่งเสริมภาคเอกชนในพื้นที่ ร่วมขับเคลื่อนเศรษฐกิจดิจิทัล


วันพุธที่ 16 กันยายน 2563
“ปลัดดีอีเอส” เยือนดีป้าเหนือบน เร่งส่งเสริมภาคเอกชนในพื้นที่ ร่วมขับเคลื่อนเศรษฐกิจดิจิทัล
“ปลัดดีอีเอส” เยือนดีป้าเหนือบน เร่งส่งเสริมภาคเอกชนในพื้นที่ ร่วมขับเคลื่อนเศรษฐกิจดิจิทัล
15 กันยายน 2563, Oon It Valley - กระทรวงดิจิทัลเพื่อเศรษฐกิจและสังคม หรือ ดีอีเอส โดยนางสาวอัจฉรินทร์ พัฒนพันธ์ชัย ปลัดกระทรวงดีอีเอส ให้เกียรติลงพื้นที่จังหวัดเชียงใหม่ เพื่อติดตามความก้าวหน้าโครงการในการช่วยเหลือภาคเอกชนในพื้นที่ประยุกต์ใช้เทคโนโลยีดิจิทัล โดยมี นายศราวุธ เลาหะวิสุทธิ์ ผู้จัดการสำนักงานส่งเสริมเศรษฐกิจดิจิทัล สาขาภาคเหนือตอนบน พร้อมทีมงานสาขาภาคเหนือตอนบน และส่วนราชการกระทรวงดิจิทัลเพื่อเศรษฐกิจและสังคม ร่วมให้การต้อนรับ
โดย ปลัดกระทรวงดีอีเอส ได้ประชุมชี้แจงแนวทางและการดำเนินงาน ของกระทรวงดิจิทัลเพื่อเศรษฐกิจและสังคม ในการส่งเสริมช่วยเหลือ และสนับสนุนภาคเอกชนในการพัฒนาเศรษฐกิจดิจิทัล เพื่อช่วยเหลือภาคเอกชน ในพื้นที่ โดยเฉพาะโครงการเพื่อสังคมอย่าง Oon IT Valley ให้เป็นพื้นที่แห่งการสร้างโอกาส การเรียนรู้ สร้างเกษตรกรสมัยใหม่( Smart Farm) เน้นพื้นที่ทดลอง ให้แรงบันดาลใจ
รวมถึงเน้นย้ำการส่งเสริม Startup มากยิ่งขึ้น ตลอดจนส่งเสริมในด้านการสร้าง Ecosystem ให้เกิดการทำงาน เพิ่มการใช้ประโยชน์จากโครงการพื้นฐานของกระทรวงฯ อาทิ high speed internet ให้ใช้ประโยชน์จาก internetในชุมชน เพื่อเป็นจุดศูนย์กลางในการทำงานอย่างมีประสิทธิภาพ เป็นการสนับสนุนชุมชนและประชาชนทุกพื้นที่ให้มีโอกาสใช้เทคโนโลยีดิจิทัล เข้าถึงบริการภาครัฐ และใช้ประโยชน์ก่อให้เกิดการสร้างงาน สร้างอาชีพ และปรับวิถีการใช้ชีวิตแบบปกติใหม่ (New Normal)
Oon It Valley ถือเป็นหนึ่งในพื้นที่ ที่ได้รับการสนับสนุนจาก ดีป้า สาขาภาคเหนือตอนบน อย่างต่อเนื่อง ในการพัฒนาส่งเสริมการใช้เทคโนโลยีดิจิทัลโดยเฉพาะกลุ่ม AgTech Startup และ กลุ่มเกษตรกรรุ่นใหม่ ผ่านมาตรการของสำนักงาน โดยเน้นเป็นพื้นที่เกษตรอัจฉริยะต้นแบบ ทั้งระบบให้น้ำอัจฉริยะแบบแห้งสลับเปียกในนาข้าว ระบบ Weather Station ระบบ ปั้มน้ำ Solar Cell รวมถึงเป็นศูนย์การเรียนรู้การทดสอบการบินโดรน ของจังหวัดเชียงใหม่อีกด้วย
***************

ที่มา : https://www.thaigov.go.th/news/contents/details/35122