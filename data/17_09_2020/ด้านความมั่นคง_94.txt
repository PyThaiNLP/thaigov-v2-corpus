รัฐบาลไทย-ข่าวทำเนียบรัฐบาล-"วราวุธ​" มอบรางวัลสุดยอด Vlog เปิดมิติใหม่ท่องเที่ยวคาร์บอนต่ำ ร่วมสร้างสังคมคาร์บอนต่ำอย่างยั่งยืน


วันพฤหัสบดีที่ 10 กันยายน 2563
พิมพ์
"วราวุธ​" มอบรางวัลสุดยอด Vlog เปิดมิติใหม่ท่องเที่ยวคาร์บอนต่ำ ร่วมสร้างสังคมคาร์บอนต่ำอย่างยั่งยืน
"วราวุธ​" มอบรางวัลสุดยอด Vlog เปิดมิติใหม่ท่องเที่ยวคาร์บอนต่ำ ร่วมสร้างสังคมคาร์บอนต่ำอย่างยั่งยืน
"วราวุธ​" มอบรางวัลสุดยอด Vlog เปิดมิติใหม่ท่องเที่ยวคาร์บอนต่ำ ร่วมสร้างสังคมคาร์บอนต่ำอย่างยั่งยืน
วันนี้​ (10 กันยายน​ 2563)​ ณ ห้องออดิทอเรียม อาคารปฏิบัติการวิทยุและโทรทัศน์ ชั้น 6 บริษัท อสมท จำกัด (มหาชน) นายวราวุธ​ ศิลปอาชา​ รัฐมนตรีว่าการกระทรวงทรัพยากรธรรมชาติและสิ่งแวดล้อม​ มอบรางวัล​การประกวดแข่งขัน  “Low Carbon Contest : Vlog – The Journey” ให้แก่ผู้ชนะการแข่งขัน จำนวน​ 11​ ทีม​ 13​ ​รางวัล​ ​ พร้อมทั้งกล่าวแสดงความยินดีและกล่าวขอบคุณผู้ได้รับรางวัลและไม่ได้รับรางวัล​ รวมถึง​ผู้มีส่วนที่เกี่ยวข้องทุกท่าน​ ที่ได้แสดงให้เห็นว่าประเทศไทยมีความตื่นตัว​ และมีความตั้งใจจริงในการลดปริมาณคาร์บอนฟรุตปริ้นหรือคาร์บอนไดร์ออกไซต์เวลาเดินทางท่องเที่ยว​และการดำเนินชีวิตประจำวันและที่สำคัญเป็นการส่งต่อความรู้ความเข้าใจเกี่ยวกับการท่องเที่ยวคาร์บอนต่ำ​ไปสู่สังคม​ อันจะเป็นการร่วมสร้างการมีส่วนร่วมและร่วมกันปรับเปลี่ยนพฤติกรรมการท่องเที่ยวของตนเองและสังคมไทยต่อไป
กิจกรรมการประกวดแข่งขัน  “Low Carbon Contest : Vlog – The Journey”
จัดโดยกระทรวงทรัพยากรธรรมชาติและสิ่งแวดล้อม​ โดยองค์การบริหารจัดการก๊าซเรือนกระจก (องค์การมหาชน) หรือ TGO ร่วมกับกรมการท่องเที่ยว การท่องเที่ยวแห่งประเทศไทย บริษัท อสมท จำกัด (มหาชน) สภาอุตสาหกรรมท่องเที่ยวแห่งประเทศไทย สมาคมมัคคเทศก์อาชีพแห่งประเทศไทย และบริษัท วิริยะธุรกิจ จำกัด ในนามบริษัทสารคดี ได้ร่วมกันเชิญชวนให้สาธารณชนร่วมกันท่องเที่ยวคาร์บอนต่ำผ่านสื่อสังคม  โดยจากยอดลงทะเบียนสมัครเข้าร่วมกิจกรรมการประกวดแข่งขัน “Low Carbon Contest : Vlog – The Journey” มีทั้งสิ้น 461 ทีม โดยมีผู้ส่ง Vlog เข้าประกวด จำนวนทั้งสิ้น 173 คลิป ซึ่งผลการตัดสินกิจกรรมการประกวดแข่งขัน “Low Carbon Contest : Vlog – The Journey” มีดังนี้
รางวัลดีเด่น จำนวน 3 รางวัล รางวัลละ​30,000 บาท ได้แก่
1. ทีมลาเต้ ชื่อ Vlog “นครศรีธรรมชาติ”
2. ทีม SpeakUp ชื่อ Vlog “น่าน...ไง จะที่ไหนล่ะ!”
3. ทีม this footage is recycleable ชื่อ Vlog “กรีนไว้ก่อน : กรีนนะจ๊ะบุรี อีโค่ยันเงา ดูงู เข้าป่า พาล่องน้ำ ทำบ้านดินที่กาญฯ”
รางวัลชมเชย จำนวน 7 รางวัล รางวัลละ 15,000 บาท ได้แก่
1. ทีม Spoon Story ชื่อ Vlog “ลุยฟาร์มหอยแครงที่ใหญ่ที่สุดในประเทศไทย สุราษฎร์ธานี เมืองหอยใหญ่ไข่น่ารัก”
2. ทีม LoCoP ชื่อ Vlog “เพชรบุรีจ๋า The LoCop มาแล้ว”
3. ทีม IKARI Lifestyle ชื่อ Vlog “เพื่อโลก...เพื่อเรา / เชียงดาว เชียงใหม่”
4. ทีม Eat around go around ชื่อ Vlog “เกาะยาวน้อย!!! Slow Life ไปกับธรรมชาติ แบบฉบับ Low Carbon”
5. ทีม we hear nature ชื่อ Vlog “Hin Lad Nai Journey / แอ่วเหนือเข้าดอยห้อยตามเขา”
6. ทีม Urban V Garden ชื่อ Vlog “เที่ยวสังขละบุรีแบบทัวร์ “ศูนย์เสีย”
7. ทีม กานต์เดินทาง ชื่อ Vlog “เที่ยวหมู่บ้านมอญ นอนแพ เท้าแช่น้ำ River Jungle Rafts”
รางวัล  Popular Vote จำนวน 3 รางวัล รางวัลละ 5,000 บาท ได้แก่
1. ทีม อคิราห์  ยอดวิว 4,407 ครั้ง
2. ทีม IKARI Lifestyle ยอดวิว 4 ,065 ครั้ง
3. ทีม กานต์เดินทาง ยอดวิว 3,004 ครั้ง
ทั้งนี้​ ผู้ที่ได้รับรางวัลทุกทีมจะได้รับบัตรประชาสัมพันธ์การท่องเที่ยวอุทยานแห่งชาติ มูลค่าไม่เกินกว่า 2,000 บาท จากกรมอุทยานแห่งชาติ สัตว์ป่า และพันธุ์พืช และกิฟต์เซตจากบริษัท ปูนซีเมนต์นครหลวง จำกัด (มหาชน)  อีกด้วย

ที่มา : https://www.thaigov.go.th/news/contents/details/34989