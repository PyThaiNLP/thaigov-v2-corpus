รัฐบาลไทย-ข่าวทำเนียบรัฐบาล-​114 ปี แห่งการพัฒนา “กรมพระธรรมนูญ”


วันศุกร์ที่ 11 กันยายน 2563
​114 ปี แห่งการพัฒนา “กรมพระธรรมนูญ”
กรมพระธรรมนูญ ได้มีการพัฒนาบุคลากรและองค์ความรู้อย่างต่อเนื่อง เพื่อให้มีความรอบรู้และมีความสามารถในการปฏิบัติภารกิจอยู่เสมอ รวมทั้งเป็นองค์กรหลักของสำนักงานปลัดกระทรวงกลาโหม โดยมีภารกิจหน้าที่รับผิดชอบการดำเนินงานเกี่ยวกับด้านกฎหมาย
กระบวนการยุติธรรมของทหาร ที่มุ่งธำรงความยุติธรรม แก่กำลังพลและประชาชน รักษาดุลยภาพแห่งกฎหมาย เพื่อประโยชน์สูงสุดด้านการทหารของชาติ
ในการนี้ได้รับเกียรติในการบรรยายพิเศษ โดยนายวิษณุ​  เครือ​งาม​ รองนายก​รัฐมนตรี​ เรื่อง เทคนิคการใช้กฎหมายของผู้บังคับบัญชา และท่านไสลเกษ วัฒนพันธุ์ ประธานศาลฎีกา เรื่อง ศาลยุติธรรมกับความปกติใหม่ (New Normal)
โดย พลเอก ณัฐ อินทรเจริญ ปลัดกระทรวงกลาโหม เป็นประธานในการจัดงานวันคล้ายวันสถาปนากรมพระธรรมนูญครบรอบ 114 ปี และได้เป็นประธานมอบเข็มพระดุลยาธิปัตย์กิตติมศักดิ์ และมอบใบประกาศเกียรติคุณให้กับผู้ทรงคุณวุฒิและผู้ที่ได้ประกอบคุณงามความดีแก่โรงเรียนเหล่าพระธรรมนูญและกรมพระธรรมนูญ

ที่มา : https://www.thaigov.go.th/news/contents/details/35011