รัฐบาลไทย-ข่าวทำเนียบรัฐบาล-นายกรัฐมนตรีย้ำเจ้าหน้าที่ ให้ดูแลเด็กนักเรียนนักศึกษาที่ชุมนุม ด้วยความอะลุ่มอล่วย


วันพฤหัสบดีที่ 10 กันยายน 2563
พิมพ์
นายกรัฐมนตรีย้ำเจ้าหน้าที่ ให้ดูแลเด็กนักเรียนนักศึกษาที่ชุมนุม ด้วยความอะลุ่มอล่วย
นายกรัฐมนตรีย้ำเจ้าหน้าที่ ให้ดูแลเด็กนักเรียนนักศึกษาที่ชุมนุม ด้วยความอะลุ่มอล่วย
วันนี้ (9 ก.ย.63) นายอนุชา บูรพชัยศรี โฆษกประจำสำนักนายกรัฐมนตรี เผย พลเอกประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ชี้แจงต่อที่ประชุมสภาผู้แทนราษฎร ระหว่างการพิจารณาญัตติเปิดอภิปราย ณ ห้องประชุมสภาผู้แทนราษฎร อาคารรัฐสภา ย้ำห่วงใยเด็กนักเรียนและนักศึกษาที่มาชุมนุมเช่นเดียวกับที่รักลูกของตนเอง  เพียงแต่เกรงว่าจะเป็นการปลุกระดมคนที่ไม่เข้าใจและกลัวมีคนอยู่ข้างหลังโดยเฉพาะมือที่สามที่จะมาทำให้เกิดเหตุการณ์ลุกลามบานปลายได้ ซึ่งไม่อยากให้เกิดขึ้นอีกเหมือนในอดีตที่ผ่านมา ทั้งนี้ ยืนยันรัฐบาลไม่เคยเข้าไปยุ่งเกี่ยวที่จะห้ามนักศึกษา แต่เป็นการทำหน้าที่ตามกฎหมายของเจ้าหน้าที่ตำรวจ โดยนายกรัฐมนตรีย้ำให้กระทำด้วยความนุ่มนวลและอะลุ่มอล่วยที่สุด ดูแลความปลอดภัยให้มากที่สุด ทั้งนี้เชื่อมั่นว่าประชาชนเข้าใจเหตุการณ์ที่เกิดขึ้น และขอให้รับฟังข้อมูลทั้งสองด้าน ซึ่งนายกรัฐมนตรีก็พร้อมรับฟังข้อมูลจากทุกฝ่ายเช่นกัน อย่างไรก็ตามขอให้เด็กนักเรียนและนักศึกษาดำเนินกิจกรรมอยู่ในกรอบและเป็นไปในแนวทางสันติวิธี
-----------------------
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/34946