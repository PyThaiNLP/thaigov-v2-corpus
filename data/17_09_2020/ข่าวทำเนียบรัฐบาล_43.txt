รัฐบาลไทย-ข่าวทำเนียบรัฐบาล-นายกรัฐมนตรีเป็นห่วงประชาชน ย้ำเตือนให้ใช้ความระมัดระวังในการขับรถ และการสัญจรบนท้องถนน ในช่วงวันหยุดยาว


วันอาทิตย์ที่ 6 กันยายน 2563
พิมพ์
นายกรัฐมนตรีเป็นห่วงประชาชน ย้ำเตือนให้ใช้ความระมัดระวังในการขับรถ และการสัญจรบนท้องถนน ในช่วงวันหยุดยาว
นายกรัฐมนตรีเป็นห่วงประชาชน ย้ำเตือนให้ใช้ความระมัดระวังในการขับรถ และการสัญจรบนท้องถนน ในช่วงวันหยุดยาว
วันที่ 6 กันยายน 2563 นายอนุชา บูรพชัยศรี โฆษกประจำสำนักนายกรัฐมนตรี เปิดเผยว่า ในช่วงหนึ่งถึงสองวันนี้เป็นช่วงที่ประชาชนจะมีการสัญจรกลับมาทำงาน ในช่วงชดเชยวันหยุดยาว หลังจากที่ได้เดินทางกลับภูมิลำเนา หรือที่ได้เดินทางไปท่องเที่ยวพักผ่อน จึงทำให้การจราจรบนถนนเริ่มมีความหนาแน่นมากขึ้น รวมถึงเส้นทางที่เป็นสถานที่พักผ่อนในเขตจังหวัดที่มีแหล่งท่องเที่ยวสำคัญ และที่ได้รับความนิยมจากนักท่องเที่ยวเดินทางไป ซึ่งจะมีปริมาณรถมากเป็นพิเศษ ทำให้อาจเกิดอุบัติเหตุได้ง่าย ดังนั้น พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม จึงมีความห่วงใยประชาชนที่ต้องสัญจรบนท้องถนน และขอฝากย้ำเตือนในเรื่องของการใช้รถใช้ถนนให้ต้องปฏิบัติตามกฎจราจรอย่างเคร่งครัด เพื่อป้องกันการสูญเสียที่อาจจะเกิดขึ้นได้จากอุบัติเหตุ และใช้ความระมัดระวังเป็นพิเศษ นอกจากนี้ยังได้ขอความร่วมมือไปยังเจ้าหน้าที่ที่เกี่ยวข้องทุกฝ่ายได้ช่วยกวดขันและเฝ้าระวังเพื่อป้องกันเหตุให้ได้มากที่สุด

ที่มา : https://www.thaigov.go.th/news/contents/details/34847