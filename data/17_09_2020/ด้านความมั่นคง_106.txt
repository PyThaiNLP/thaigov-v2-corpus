รัฐบาลไทย-ข่าวทำเนียบรัฐบาล-วราวุธ เปิดการประชุม “ขับเคลื่อนไทยไปด้วยกัน” ในพื้นที่จังหวัดสุพรรณบุรี เร่งแก้ไขปัญหาให้พี่น้องประชาชน


วันอาทิตย์ที่ 13 กันยายน 2563
พิมพ์
วราวุธ เปิดการประชุม “ขับเคลื่อนไทยไปด้วยกัน” ในพื้นที่จังหวัดสุพรรณบุรี เร่งแก้ไขปัญหาให้พี่น้องประชาชน
วราวุธ เปิดการประชุม “ขับเคลื่อนไทยไปด้วยกัน” ในพื้นที่จังหวัดสุพรรณบุรี เร่งแก้ไขปัญหาให้พี่น้องประชาชน
วราวุธ เปิดการประชุม “ขับเคลื่อนไทยไปด้วยกัน” ในพื้นที่จังหวัดสุพรรณบุรี เร่งแก้ไขปัญหาให้พี่น้องประชาชน
วันที่ 12 ก.ย. 63 นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม เป็นประธานการประชุม “ขับเคลื่อนไทยไปด้วยกัน” ในพื้นที่จังหวัดสุพรรณบุรี เพื่อรับฟังสรุปสถานการณ์ ประเด็นปัญหา รวมทั้งกําหนดแนวทาง และแผนปฏิบัติการแก้ไขปัญหาในพื้นที่จังหวัดสุพรรณบุรี โดยมี นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม นายประภัตร โพธสุธน รัฐมนตรีช่วยว่าการกระทรวงเกษตรและสหกรณ์ นายภูสิต สมจิตต์ รองผู้ว่าราชการจังหวัดสุพรรณบุรี นายณัฐภัทธ สุวรรณประทีป หัวหน้าผู้ตรวจราชการกระทรวงมหาดไทย คณะผู้บริหาร ทส. หัวหน้าส่วนราชการ หน่วยงานภาครัฐภาคเอกชน และภาคประชาชนที่เกี่ยวข้องในจังหวัดสุพรรณบุรี เข้าร่วมประชุม ณ หอประชุมอาชาสีหมอก ศาลากลางจังหวัดสุพรรณบุรี
โดยในที่ประชุมได้รายงานถึงสถานการณ์ ปัญหา เรื่องน้ำอุปโภคบริโภคและน้ำเพื่อการเกษตร เรื่องโครงการจัดที่ดินทำกินให้ชุมชนตามนโยบายรัฐบาล (คทช.) เรื่องการว่างงาน เรื่องการท่องเที่ยวในจังหวัดสุพรรณบุรี ทั้งนี้ นายวราวุธ ศิลปอาชา ได้สั่งการให้หน่วยงานในสังกัด ทส. ที่เกี่ยวข้อง ลงพื้นที่ช่วยเหลือพี่น้องประชาชนในพื้นที่​ที่ได้รับความเดือดร้อน นอกจากนี้​ ยังฝากให้พี่น้องประชาชนตระหนักถึงเรื่องความสำคัญของการปลูกป่าอีกด้วย

ที่มา : https://www.thaigov.go.th/news/contents/details/35039