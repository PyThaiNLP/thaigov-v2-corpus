รัฐบาลไทย-ข่าวทำเนียบรัฐบาล-‘ทปษ.รมว.แรงงาน’ ลงพื้นที่ จ.เพชรบุรี ขับเคลื่อนนโยบายของกระทรวงแรงงาน นำพากระทรวงแรงงานสู่เป้าหมายที่วางไว้ได้อย่างยั่งยืน


วันพุธที่ 2 กันยายน 2563
‘ทปษ.รมว.แรงงาน’ ลงพื้นที่ จ.เพชรบุรี ขับเคลื่อนนโยบายของกระทรวงแรงงาน นำพากระทรวงแรงงานสู่เป้าหมายที่วางไว้ได้อย่างยั่งยืน
ที่ปรึกษารัฐมนตรีว่าการกระทรวงแรงงาน ลงพื้นที่จังหวัดเพชรบุรี เป็นประธานการประชุมหัวหน้าส่วนราชการสังกัดกระทรวงแรงงาน มอบนโยบาย เพื่อเร่งขับเคลื่อนภารกิจสำคัญที่จะช่วยเหลือและเยียวยาแรงงานผู้ได้รับผลกระทบจากโรคโควิด – 19
เมื่อวันที่ 1 กันยายน 2563 เวลา 13.00 น. นางธิวัลรัตน์ อังกินันทน์ ที่ปรึกษารัฐมนตรีว่าการกระทรวงแรงงาน เป็นประธานการประชุมหัวหน้าส่วนราชการสังกัดกระทรวงแรงงานในจังหวัดเพชรบุรี พร้อมมอบนโยบายรัฐมนตรีว่าการกระทรวงแรงงานแก่หัวหน้าส่วนราชการ ซึ่งกระทรวงแรงงานเป็นผู้ดูแลผู้ใช้แรงงานกว่า 38 ล้านคน มีภารกิจสำคัญ 4 ด้าน ได้แก่ การส่งเสริมพัฒนาทักษะฝีมือแรงงาน เพื่อ Up-skill, Re-skill ให้แรงงานมีทักษะฝีมือแรงงานที่สามารถรองรับกับสถานการณ์โควิด-19 โดย MOU ร่วมกับสำนักงานคณะกรรมการการอาชีวศึกษา กระทรวงศึกษาธิการ แลกเปลี่ยนข้อมูลความต้องการหลักสูตวิชาชีพที่สอดคล้องกับตลาดแรงงาน พร้อมเพิ่มประสิทธิภาพการป้องกันและแก้ไขปัญหาการค้ามนุษย์ด้านแรงงาน เพื่อยกระดับสู่ Tier 1 เพิ่มสิทธิประโยชน์ประกันสังคม โดยส่งเสริมให้ลูกจ้างตระหนักปลอดภัยและใส่ใจสุขภาพ ดูแลและป้องกันโรคที่อาจเกิดจากการทำงาน รวมถึงพัฒนาระบบฐานข้อมูล Big-Data ด้านเทคโนโลยีให้บริการประชาชนที่ถูกต้อง ฉับไว ทันต่อความต้องการ และขยายการบูรณาการเครือข่ายในการส่งเสริม คุ้มครอง และพัฒนาทักษะฝีมือแรงงานนอกระบบหรือแรงงานอิสระ นอกจากนี้ ยังมีนโยบายเร่งด่วนช่วงโควิด-19 โดยที่ปรึกษารัฐมนตรีว่าการกระทรวงแรงงาน เน้นย้ำเรื่องการส่งเสริมการจ้างงานกว่า 1 ล้านตำแหน่ง คุ้มครองแรงงานตามสิทธิกฎหมายแรงงาน เร่งรัดให้ความช่วยเหลือสำหรับผู้ประกันตน มาตรา 33 ที่มีรายได้น้อย และสร้างความรู้ความเข้าใจระบบแรงงานสัมพันธ์เพื่อขับเคลื่อนการแก้ปัญหาคนว่างงานเชิงรุก บริหารจัดการแรงงานทั้งระบบและครอบคลุมทุกมิติ
ทั้งนี้ นางธิวัลรัตน์ฯ ได้ลงพื้นที่ตรวจเยี่ยมการดำเนินงานของส่วนราชการสังกัดกระทรวงแรงงานในจังหวัดเพชรบุรี และให้กำลังใจในการปฏิบัติงานแก่ข้าราชการและเจ้าหน้าที่ เพื่อเป็นขวัญและกำลังใจในการทำงานต่อไป

ที่มา : https://www.thaigov.go.th/news/contents/details/34759