รัฐบาลไทย-ข่าวทำเนียบรัฐบาล-ปลัดฯ กอบชัย เป็นประธานเปิดงานสัมมนาวิชาการ Innovation in Raw Materials Conference 2020: The Implementation of Circular Economy 


วันพุธที่ 9 กันยายน 2563
พิมพ์
ปลัดฯ กอบชัย เป็นประธานเปิดงานสัมมนาวิชาการ Innovation in Raw Materials Conference 2020: The Implementation of Circular Economy
นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานเปิดงานสัมมนาวิชาการ Innovation in Raw Materials Conference 2020: The Implementation of Circular Economy  ณ ศูนย์วิจัยและพัฒนาเทคโนโลยีรีไซเคิล อำเภอพระประแดง จังหวัดสมุทรปราการ
วันนี้ (9 กันยายน 2563) นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานเปิดงานสัมมนาวิชาการ Innovation in Raw Materials Conference 2020: The Implementation of Circular Economy พร้อมด้วย นางวรวรรณ ชิตอรุณ รองปลัดกระทรวงอุตสาหกรรม นายสหวัฒน์ โสภา ผู้ช่วยปลัดกระทรวงอุตสาหกรรม และคณะผู้บริหารกระทรวงอุตสาหกรรม เข้าร่วม โดยมี นายวิษณุ ทับเที่ยง อธิบดีกรมอุตสาหกรรมพื้นฐานและการเหมืองแร่ และคณะผู้บริหาร ให้การต้อนรับ ณ ศูนย์วิจัยและพัฒนาเทคโนโลยีรีไซเคิล อำเภอพระประแดง จังหวัดสมุทรปราการ
การสัมมนาวิชาการ Innovation in Raw Materials Conference 2020: The Implementation of Circular Economy จัดโดย กรมอุตสาหกรรมพื้นฐานและการเหมืองแร่ มีวัตถุประสงค์เพื่อนำเสนอการดำเนินงานของภาครัฐในการส่งเสริมให้ผู้ประกอบการนำหลักการ Circular Economy ไปประยุกต์ใช้ในองค์กร สร้างรากฐานแห่งการพัฒนาด้านนวัตกรรมวัตถุดิบอย่างยั่งยืน โดยกิจกรรมภายในงานประกอบด้วย การแนะนำและเปิดตัวเครื่องต้นแบบในการคัดแยกโลหะจากซากแผงวงจรอิเล็กทรอนิกส์ ซึ่งเป็นเทคโนโลยีรีไซเคิลขยะอิเล็กทรอนิกส์ และประยุกต์ใช้เทคโนโลยีแต่งแร่ ด้วยการออกแบบและพัฒนา เครื่องคัดแยกทางกายภาพหรือทางกล (Particle Separation Machine) เพื่อบดย่อยและคัดแยกส่วนประกอบต่าง ๆ จากซากแผงวงจรอิเล็กทรอนิกส์ ก่อนเข้าสู่กระบวนการรีไซเคิลในขั้นตอนต่อไป #กระทรวงอุตสาหกรรม # Innovation in Raw Materials Conference 2020: The Implementation of Circular Economy #ศูนย์วิจัยและพัฒนาเทคโนโลยีรีไซเคิล #prindustry

ที่มา : https://www.thaigov.go.th/news/contents/details/34923