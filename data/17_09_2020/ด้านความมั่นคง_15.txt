รัฐบาลไทย-ข่าวทำเนียบรัฐบาล-​รมว.ทส. ร่วมประชุม ครม. นอกสถานที่ ครั้งที่ 2 พร้อมมอบหนังสืออนุญาต คทช. ฉะเชิงเทราและระยองโดยมีนายกรัฐมนตรีเป็นประธาน


วันอังคารที่ 25 สิงหาคม 2563
พิมพ์
​รมว.ทส. ร่วมประชุม ครม. นอกสถานที่ ครั้งที่ 2 พร้อมมอบหนังสืออนุญาต คทช. ฉะเชิงเทราและระยองโดยมีนายกรัฐมนตรีเป็นประธาน
​รมว.ทส. ร่วมประชุม ครม. นอกสถานที่ ครั้งที่ 2 พร้อมมอบหนังสืออนุญาต คทช. ฉะเชิงเทราและระยองโดยมีนายกรัฐมนตรีเป็นประธาน
รมว.ทส. ร่วมประชุม ครม. นอกสถานที่ ครั้งที่ 2 พร้อมมอบหนังสืออนุญาต คทช. ฉะเชิงเทราและระยองโดยมีนายกรัฐมนตรีเป็นประธาน
วันนี้ (25 สิงหาคม 2563)​ เวลา 10.00 น. นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม เดินทางไปร่วมการประชุมคณะรัฐมนตรีอย่างเป็นทางการนอกสถานที่ ​ครั้งที่ 2/2563 ณ โรงแรมสตาร์ คอนเวนชั่น อำเภอเมือง จังหวัดระยอง พร้อมมอบหนังสืออนุญาตให้เข้าทำประโยชน์หรืออยู่อาศัยภายในเขตป่าสงวนแห่งชาติเพื่อดำเนินโครงการจัดที่ดินทำกินให้ชุมชนตามนโยบายรัฐบาล (คทช.)​ โดยมี พลเอก ประยุทธ์ จันทร์โอชา เป็นประธานสักขีพยาน ให้แก่ผู้ว่าราชการจังหวัดฉะเชิงเทรา และผู้ว่าราชการจังหวัดระยอง จำนวน 2 พื้นที่ เนื้อที่รวม 48,052-2-62 ไร่ ได้แก่ พื้นที่ป่าสงวนแห่งชาติ ป่าแควระบมและป่าสียัด จังหวัดฉะเชิงเทรา เนื้อที่ 26,655-0-33 ไร่ และพื้นที่ป่าสงวนแห่งชาติ ป่าบ้านนาและป่าทุ่งควายกิน (ตำบลซำฆ้อ อำเภอเขาชะเมา)​จังหวัดระยอง เนื้อที่ 21,397-2-29 ไร่ ทั้งนี้ การมอบหนังสืออนุญาตให้เข้าทำประโยชน์หรืออยู่อาศัยภายในเขตป่าสงวนแห่งชาติเพื่อดำเนินโครงการจัดที่ดินทำกินให้ชุมชนตามนโยบายรัฐบาล ภายใต้คณะกรรมการนโยบายที่ดินแห่งชาติ (คทช.)​ ในพื้นที่ป่าสงวนแห่งชาติ ท้องที่จังหวัดฉะเชิงเทราและจังหวัดระยองดังกล่าว มีราษฎรได้รับประโยชน์ สามารถอยู่อาศัยทำกินในพื้นที่ป่าสงวนแห่งชาติได้อย่างถูกต้องเหมาะสม จำนวนประมาณ 3,050 ครอบครัว

ที่มา : https://www.thaigov.go.th/news/contents/details/34550