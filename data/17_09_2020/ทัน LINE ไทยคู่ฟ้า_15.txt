รัฐบาลไทย-ข่าวทำเนียบรัฐบาล-กอช. - สสว. วางแผนเงินออมช่วย SMEs


วันจันทร์ที่ 14 กันยายน 2563
กอช. - สสว. วางแผนเงินออมช่วย SMEs
--
#ไทยคู่ฟ้า ถือเป็นโอกาสดี ๆ สำหรับผู้ประกอบการ SMEs เมื่อกองทุนการออมแห่งชาติ (กอช.) และสำนักงานส่งเสริมวิสาหกิจขนาดกลางและขนาดย่อม (สสว.) ร่วมมือกันวางแผนช่วยเหลือผู้ประกอบการ SMEs ให้มีเงินออมไว้ใช้รายเดือนหลังเกษียณ โดยมีเป้าหมาย 3 กลุ่ม คือ
กลุ่มที่ 1 ผู้ประกอบการที่เป็นสมาชิก กอช. แต่ยังไม่ได้ขึ้นทะเบียนสมาชิกกับ สสว.
กลุ่มที่ 2 ผู้ที่ขึ้นทะเบียนเป็นสมาชิก สสว. แล้ว แต่ยังไม่ได้ออมเงินกับ กอช.
กลุ่มที่ 3 ผู้ประกอบการที่ยังไม่ได้เป็นสมาชิกทั้ง สสว. และ กอช.
.
สำหรับผู้ประกอบการ SMEs ที่เป็นสมาชิก สสว. 3,000 ท่านแรกที่สมัคร และส่งเงินออมสะสมกับ กอช. จำนวน 13,200 บาท จะได้รับของที่ระลึกเป็นกระเป๋าเดินทางพับได้พร้อมจัดส่งให้ถึงบ้าน นอกจากนี้ยังจะได้สิทธิเป็นผู้โชคดีที่จะรับรางวัลในเดือนธ.ค. นี้ รวมมูลค่ากว่า 1,000,000 บาท โดยผู้ที่สนใจสามารถติดต่อสอบถามข้อมูลเพิ่มเติมได้ที่ศูนย์ OSS ของ สสว. ทั้ง 77 จังหวัด สายด่วน 1301 หรือสายด่วนเงินออม โทร. 0 2049 9000

ที่มา : https://www.thaigov.go.th/news/contents/details/35066