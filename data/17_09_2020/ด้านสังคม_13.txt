รัฐบาลไทย-ข่าวทำเนียบรัฐบาล-“พุทธิพงษ์”ร่วมหารือแนวทางพัฒนาระบบหนังสือเดินทางสุขภาพ ติดตามผู้เดินทาง-นักท่องเที่ยว ป้องกัน COVID-19


วันพฤหัสบดีที่ 27 สิงหาคม 2563
“พุทธิพงษ์”ร่วมหารือแนวทางพัฒนาระบบหนังสือเดินทางสุขภาพ ติดตามผู้เดินทาง-นักท่องเที่ยว ป้องกัน COVID-19
“พุทธิพงษ์”ร่วมหารือแนวทางพัฒนาระบบหนังสือเดินทางสุขภาพ ติดตามผู้เดินทาง-นักท่องเที่ยว ป้องกัน COVID-19
นายพุทธิพงษ์ ปุณณกันต์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอีเอส) เป็นประธานการประชุมแนวทางการพัฒนาระบบหนังสือเดินทางสุขภาพ Digital Health Passport Application (DHP) โดยมีผู้แทนจากหน่วยงานที่รับผิดชอบในประเด็นดังกล่าวร่วมพิจารณาให้ข้อคิดเห็นต่อรูปแบบการใช้งานของระบบบัตรสุขภาพ ณ ห้องประชุม 1801 วิภาวดี ชั้น 18 สำนักงานพัฒนารัฐบาลดิจิทัล (องค์กรมหาชน) อาคารบางกอกไทยทาวเวอร์ ถนนซอยรางน้ำ กรุงเทพฯ โดยก่อนหน้านี้ กระทรวงดิจิทัลเพื่อเศรษฐกิจและสังคม ขอความร่วมมือ สำนักงานพัฒนารัฐบาลดิจิทัล (องค์กรมหาชน) หรือ สพร. สนับสนุนการพัฒนาแอปพลิเคชั่น Digital Health Passport Application (DHP) เพื่อเป็นเครื่องมือสำหรับตรวจสุขภาพของผู้เดินทาง ตลอดจนการเฝ้าระวังและประเมินความเสี่ยงการแพร่ระบาดของโรคติดเชื้อไวรัสโคโรน่า 2019 (COVID-19) ซึ่งข้อมูลดังกล่าวจะเป็นส่วนสำคัญที่ช่วยให้เจ้าหน้าที่ หน่อยงานและบุคลากรทางการแพทย์สามารถนำไปใช้ในการประมวลผลข้อมูลเพื่อวิเคราะห์ความเสี่ยงจากประวัติการเดินทางของผู้ใช้บริการ และระงับการแพร่ระบาด สร้างความเชื่อมั่นด้านการท่องเที่ยว และส่งเสริมเศรษฐกิจให้กับประเทศ
*****************

ที่มา : https://www.thaigov.go.th/news/contents/details/34592