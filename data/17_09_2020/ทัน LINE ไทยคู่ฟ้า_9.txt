รัฐบาลไทย-ข่าวทำเนียบรัฐบาล-รอ ครม.เคาะ 3 พัน 15 ล้านสิทธิ์ ช่วยผู้มีรายได้น้อย


วันอังคารที่ 8 กันยายน 2563
พิมพ์
รอ ครม.เคาะ 3 พัน 15 ล้านสิทธิ์ ช่วยผู้มีรายได้น้อย
--
#ไทยคู่ฟ้า นายอนุชา บูรพชัยศรี โฆษกประจำสำนักนายกรัฐมนตรี เปิดเผยว่า มาตรการช่วยเหลือค่าใช้จ่ายประชาชนที่มีสิทธิ์จำนวน 15 ล้านคน ในวงเงินคนละ 3,000 บาทนั้น เป็นเพียงข้อเสนอในหลักการเบื้องต้น จากที่ประชุม ศบศ ซึ่งอยู่ระหว่างกระทรวงการคลังจัดทำรายละเอียดเพิ่มเติม และเตรียมเสนอที่ประชุม ครม. ให้ความเห็นชอบ
รัฐบาลจะดำเนินการด้วยความรอบคอบ และให้เกิดประโยชน์สูงสุด โดยเงินช่วยเหลือดังกล่าว ตั้งใจที่จะมอบให้ประชาชนนำไปใช้จ่ายได้ที่ร้านค้าทั่วไป เช่น ร้านหาบเร่แผงลอย ร้านโชห่วยต่าง ๆ และซื้อสินค้าในตลาดสดและตลาดนัด เพื่อให้ผู้ประกอบการ พ่อค้า แม่ค้า สามารถเข้าร่วมโครงการให้ได้มากที่สุด และเข้าถึงมาตรการช่วยเหลือจากรัฐบาลได้อย่างเต็มที่

ที่มา : https://www.thaigov.go.th/news/contents/details/34875