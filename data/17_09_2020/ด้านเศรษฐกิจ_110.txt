รัฐบาลไทย-ข่าวทำเนียบรัฐบาล-กรุงไทยร่วมกับ ปตท. และปตท.สผ. ลงนามความร่วมมือสัญญา ESG-linked Derivatives ครั้งแรก


วันอังคารที่ 8 กันยายน 2563
พิมพ์
กรุงไทยร่วมกับ ปตท. และปตท.สผ. ลงนามความร่วมมือสัญญา ESG-linked Derivatives ครั้งแรก
ธ.กรุงไทย ร่วมกับ ปตท. และ ปตท.สผ. ร่วมลงนามในข้อตกลงการเข้าทำสัญญาอนุพันธ์เพื่อป้องกันความเสี่ยงทางการเงิน (Derivatives) ที่อ้างอิงกับผลการดำเนินงานด้านสิ่งแวดล้อม สังคม และบรรษัทภิบาล (Environmental, Social and Governance : ESG)
นายรวินทร์ บุญญานุสาสน์ รองกรรมการผู้จัดการใหญ่ ธนาคารกรุงไทย (กลาง) นางสาวพรรณนลิน มหาวงศ์ธิกุล ประธานเจ้าหน้าที่บริหารการเงิน (ที่ 2 จากซ้าย) นายยงยศ ครองพาณิชย์ ผู้ช่วยกรรมการผู้จัดการใหญ่กลยุทธ์และบริหารการเงินองค์กร (ซ้ายสุด)  บมจ.ปตท.  และ นายสัมฤทธิ์ สำเนียง รองกรรมการผู้จัดการใหญ่ กลุ่มการเงินและการบัญชี (ที่ 2 จากขวา) นายอนุตรา บุนนาค  ผู้จัดการอาวุโส สายงานการเงิน  บมจ.ปตท. สำรวจและผลิตปิโตรเลียม (ขวาสุด) ร่วมลงนามในข้อตกลงการเข้าทำสัญญาอนุพันธ์เพื่อป้องกันความเสี่ยงทางการเงิน (Derivatives) ที่อ้างอิงกับผลการดำเนินงานด้านสิ่งแวดล้อม สังคม และบรรษัทภิบาล (Environmental, Social and Governance : ESG) ซึ่งเป็นครั้งแรกของการทำสัญญาอนุพันธ์ทางการเงินเพื่อสนับสนุนกิจกรรมทางเศรษฐกิจที่ส่งเสริม ESG ที่เกิดจากนโยบายและความมุ่งมั่นที่สอดคล้องกันของธนาคารกรุงไทย ปตท. และ ปตท.สผ. ในการพัฒนาธุรกิจอย่างยั่งยืน (Sustainable Development) ในการลดปัญหาสิ่งแวดล้อม สนับสนุนการเติบโตของชุมชนและลดปัญหาสังคม และการมีบรรษัทภิบาลภายในองค์กร
ESG-linked Derivatives เป็นนวัตกรรมด้านตลาดเงินตลาดทุนที่ธนาคารได้ออกแบบและพัฒนาขึ้นมาเพื่อตอบโจทย์ความต้องการด้านการบริหารความเสี่ยงทางการเงินของ กลุ่ม ปตท. โดยลูกค้าจะได้ต้นทุนการบริหารความเสี่ยงที่ถูกลงหากสามารถบรรลุเป้าหมายการดำเนินงานด้าน ESG เป็นการตอกย้ำความเป็นผู้นำตลาดในการทำ ESG Financial Solution นอกจากนี้ธนาคารยังมีนวัตกรรมด้านตลาดอื่นอีกจำนวนมากที่อยู่ระหว่างการพัฒนา และจะนำเสนอผลิตภัณฑ์ใหม่ออกสู่ตลาดในเร็วๆนี้ เพื่อเป็นเครื่องมือใหม่ๆให้กับลูกค้าของธนาคาร ในการบริหารความเสี่ยงทางการเงินและเพิ่มทางเลือกในการลงทุนภายใต้สภาวะตลาดโลกที่ผันผวน
ฝ่ายกลยุทธ์การตลาด ธนาคารกรุงไทย
โทร. 02-208-4174-8

ที่มา : https://www.thaigov.go.th/news/contents/details/34881