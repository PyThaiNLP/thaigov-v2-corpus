รัฐบาลไทย-ข่าวทำเนียบรัฐบาล-เตรียมตั้ง กก.ถาวร ลุยแก้หนี้นอกระบบ


วันจันทร์ที่ 14 กันยายน 2563
เตรียมตั้ง กก.ถาวร ลุยแก้หนี้นอกระบบ
--
#ไทยคู่ฟ้า ในปีงบประมาณ 2564 รัฐบาลจะตั้งคณะกรรมการพิเศษถาวร เพื่อรับผิดชอบการแก้ไขปัญหาหนี้นอกระบบให้กับประชาชนทั่วประเทศ ตั้งเป้าไว้ว่า ข้อร้องเรียนต่าง ๆ จะใช้เวลาแก้ปัญหาไม่เกิน 1 สัปดาห์ และในส่วนของสำนักงานตำรวจแห่งชาติ ได้จัดตั้งหน่วยงานเฉพาะ คือ ศูนย์ป้องกันปราบปรามการกระทำความผิดเกี่ยวกับหนี้นอกระบบ (ศปน.ตร.) มีภารกิจในการปราบปรามผู้มีอิทธิพลหรือบุคคลที่ให้ประชาชนกู้ยืมเงินโดยผิดกฎหมาย หรือมีลักษณะเป็นการทำสัญญาเอารัดเอาเปรียบประชาชน
.
การปฏิบัติการของ ศปน.ตร. ตั้งแต่ 8 มิ.ย.63 จนถึงปัจจุบัน ได้รับแจ้งจำนวนทั้งสิ้น 1,947 เรื่อง ดำเนินการเสร็จสิ้น 1,548 เรื่อง อยู่ระหว่างดำเนินการ 399 เรื่อง มีผู้ต้องหา 1,090 ราย ของกลางรถยนต์ รถจักรยานยนต์ 245 คัน โฉนดที่ดิน 87 ฉบับ เงินสดกว่า 1,300 ล้านบาท บัญชีธนาคารที่เกี่ยวข้อง 1,373 คดี ไกล่เกลี่ยประนีประนอม 105 เรื่อง
.
สำหรับประชาชนที่ได้รับความเดือดร้อนสามารถร้องทุกข์ได้ที่กองบังคับการปราบปรามการกระทำความผิดเกี่ยวกับอาชญากรรมทางเศรษฐกิจโทร 0 2234 1068 หรือแจ้งร้องทุกข์ที่สถานีตำรวจทุกแห่ง โทร.สายด่วน 191 และ 1599 ได้ตลอด 24 ชั่วโมง

ที่มา : https://www.thaigov.go.th/news/contents/details/35068