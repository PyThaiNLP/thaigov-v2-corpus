รัฐบาลไทย-ข่าวทำเนียบรัฐบาล-ปรับแผนรับมือ “สังคมสูงอายุระดับสุดยอด”


วันอังคารที่ 8 กันยายน 2563
ปรับแผนรับมือ “สังคมสูงอายุระดับสุดยอด”
--
#ไทยคู่ฟ้า สังคมไทยจะเข้าสู่ “สังคมสูงอายุอย่างสมบูรณ์” ในปี 2564 ที่คาดการณ์ว่า จะมีคนไทย อายุ 60 ปีขึ้นไปเป็นสัดส่วนร้อยละ 20 ของประชากรทั้งหมด และในปี 2574 สัดส่วนจะเพิ่มสูงถึงร้อยละ 28 เข้าสู่ “สังคมสูงอายุระดับสุดยอด” หรือมีผู้สูงอายุเกิน 1 ใน 4 ของประชากรทั้งหมด
.
ล่าสุดรัฐบาลเตรียมปรับแผนปฏิบัติการด้านผู้สูงอายุ (พ.ศ. 2563-2565) ซึ่งจำเป็นต้องได้รับความร่วมมือจากทุกภาคส่วน เน้น 7 เรื่องสำคัญที่ต้องทำโดยเร็ว คือ 1) รณรงค์ให้สังคมตระหนักถึงการเป็นผู้สูงอายุ 2) สังคมมีทัศนะเชิงบวกต่อผู้สูงอายุ 3) จ้างงานผู้สูงอายุ 4) ส่งเสริมให้ลูกหลานกลับมาอยู่กับครอบครัวที่มีผู้สูงอายุยากจน 5) ปรับเปลี่ยนโรงเรียนขนาดเล็กเป็นสถานที่พัฒนาผู้สูงอายุในชุมชน 6) ส่งเสริมการออมเพื่อใช้ในวัยเกษียณ 7) สนับสนุนการผลิตบุคลากรด้านผู้สูงอายุในระดับวิชาชีพให้เพียงพอ

ที่มา : https://www.thaigov.go.th/news/contents/details/34878