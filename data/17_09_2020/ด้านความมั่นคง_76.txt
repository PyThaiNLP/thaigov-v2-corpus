รัฐบาลไทย-ข่าวทำเนียบรัฐบาล-วราวุธ ใช้โอกาสวันหยุด ลุยตรวจความพร้อมศูนย์บริการนักท่องเที่ยวน้ำตกสาริกา​ จ.นครนายก ให้พร้อมรับนักท่องเที่ยวช่วงวันหยุดยาว 4-7 ก.ย.  นี้


วันเสาร์ที่ 5 กันยายน 2563
พิมพ์
วราวุธ ใช้โอกาสวันหยุด ลุยตรวจความพร้อมศูนย์บริการนักท่องเที่ยวน้ำตกสาริกา​ จ.นครนายก ให้พร้อมรับนักท่องเที่ยวช่วงวันหยุดยาว 4-7 ก.ย.  นี้
วราวุธ ใช้โอกาสวันหยุด ลุยตรวจความพร้อมศูนย์บริการนักท่องเที่ยวน้ำตกสาริกา​ จ.นครนายก ให้พร้อมรับนักท่องเที่ยวช่วงวันหยุดยาว 4-7 ก.ย.  นี้
วราวุธ ใช้โอกาสวันหยุด ลุยตรวจความพร้อมศูนย์บริการนักท่องเที่ยวน้ำตกสาริกา​ จ.นครนายก ให้พร้อมรับนักท่องเที่ยวช่วงวันหยุดยาว 4-7 ก.ย.  นี้
วันนี้ (5 กันยายน 2563)​ เวลา​ 10.​30 น.​ นายวราวุธ​ ศิลปอาชา​ รัฐมนตรีว่าการกระทรวงทรัพยากรธรรมชาติและสิ่งแวดล้อม​ (รมว.ทส)​ พร้อมด้วย นายจตุพร​ บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม เดินทางไปยังศูนย์บริการนักท่องเที่ยวน้ำตกสาริกา อำเภอเมือง จังหวัดนครนายก เพื่อตรวจเยี่ยมความพร้อมในการให้บริการนักท่องเที่ยวในช่วงวันหยุดยาวที่รัฐบาลกำหนด 4-7 กันยายน 2563 ซึ่งพบว่ามีนักท่องเที่ยวจำนวนมากหลั่งไหลเดินทางมาท่องเที่ยวกับครอบครัวจากทั่วประเทศ
ทั้งนี้ รัฐมนตรีว่าการกระทรวงทรัพยากรธรรมชาติและสิ่งแวดล้อมยังได้มอบนโยบายให้กับเจ้าหน้าที่อุทยานในเรื่องการดูแลความสะอาด การจัดสร้างห้องน้ำให้เพียงพอต่อความต้องการ และที่สำคัญ ยังได้สั่งการให้เร่งมีการออกแบบจัดสร้างเส้นทางสำหรับรถเข็นพยาบาล (วีลแชร์) เพื่อให้ผู้สูงอายุและผู้พิการสามารถท่องเที่ยวบริเวณน้ำตกได้อย่างสะดวกและปลอดภัย อีกทั้ง ยังได้มีการพบปะพูดคุยกับประชาชนเพื่อสอบถามความต้องการและข้อเสนอแนะเพิ่มเติมนอกจากนี้ รมว.ทส. ยังเน้นย้ำให้เจ้าหน้าที่ทุกนายของอุทยาน ต้องผ่านการฝึกอบรมการช่วยชีวิตเบื้องต้น และต้องเตรียมความพร้อมไว้ทุกสถานการณ์ พร้อมกันนี้ ยังได้รับชมการสาธิตวิธีการทำ CPR จากเจ้าหน้าที่อีกด้วย
โอกาสนี้ รัฐมนตรีว่าการกระทรวงทรัพยากรธรรมชาติและสิ่งแวดล้อม มอบเสื้อปฏิบัติการเพื่อสร้างขวัญและกำลังใจให้เจ้าหน้าที่ พร้อมกล่าวขอบคุณที่เจ้าหน้าที่ทุกนายร่วมกันปฏิบัติงานอย่างเต็มที่ในการดูแลอำนวยความสะดวกให้กับพี่น้องประชาชนอีกด้วย

ที่มา : https://www.thaigov.go.th/news/contents/details/34833