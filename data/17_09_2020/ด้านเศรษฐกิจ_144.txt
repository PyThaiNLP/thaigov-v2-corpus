รัฐบาลไทย-ข่าวทำเนียบรัฐบาล-“สคร. จัดเก็บเงินนำส่งรายได้แผ่นดินสะสม ณ สิ้นเดือนสิงหาคม 2563 จำนวน 1.82 แสนล้านบาท และคาดเป็นไปตามเป้าหมายทั้งปี”


วันพฤหัสบดีที่ 10 กันยายน 2563
พิมพ์
“สคร. จัดเก็บเงินนำส่งรายได้แผ่นดินสะสม ณ สิ้นเดือนสิงหาคม 2563 จำนวน 1.82 แสนล้านบาท และคาดเป็นไปตามเป้าหมายทั้งปี”
ในเดือนสิงหาคม 2563 สคร. จัดเก็บเงินนำส่งรายได้แผ่นดินจากรัฐวิสาหกิจและกิจการที่กระทรวงการคลังถือหุ้นต่ำกว่าร้อยละ 50 (กิจการฯ) จำนวน 11,512 ล้านบาท
นายประภาศ คงเอียด ผู้อำนวยการสำนักงานคณะกรรมการนโยบายรัฐวิสาหกิจ (สคร.) เปิดเผยว่า ในเดือนสิงหาคม 2563 สคร. จัดเก็บเงินนำส่งรายได้แผ่นดินจากรัฐวิสาหกิจและกิจการที่กระทรวงการคลังถือหุ้นต่ำกว่าร้อยละ 50 (กิจการฯ) จำนวน 11,512 ล้านบาท โดยส่วนใหญ่มาจากบริษัท กสท โทรคมนาคม จำกัด (มหาชน) สำนักงานสลากกินแบ่งรัฐบาล และการท่าเรือแห่งประเทศไทย ส่งผลให้มีเงินนำส่งรายได้แผ่นดินสะสมจากรัฐวิสาหกิจและกิจการฯ ในช่วง 11 เดือน (1 ตุลาคม 2562 – 31 สิงหาคม 2563) จำนวน 182,288 ล้านบาท สูงกว่าประมาณการสะสมจำนวน 10,645 ล้านบาท หรือคิดเป็นร้อยละ 97 ของเป้าหมายทั้งปีงบประมาณ 2563 จำนวน 188,800 ล้านบาท โดยรัฐวิสาหกิจที่นำส่งรายได้แผ่นดินสะสมสูงสุด 10 อันดับแรก ณ สิ้นเดือนสิงหาคม 2563 ได้แก่
หน่วย : ล้านบาท
ลำดับที่    รัฐวิสาหกิจ    เงินนำส่งรายได้แผ่นดิน
1    สำนักงานสลากกินแบ่งรัฐบาล        42,521
2    บริษัท ปตท. จำกัด (มหาชน)        29,198
3    การไฟฟ้าฝ่ายผลิตแห่งประเทศไทย    28,619
4    ธนาคารออมสิน            18,000
5    บริษัท ท่าอากาศยานไทย จำกัด (มหาชน)    10,500
6    บริษัท กสท โทรคมนาคม จำกัด (มหาชน)    8,890
7    การไฟฟ้าส่วนภูมิภาค            6,715
8    การท่าเรือแห่งประเทศไทย        6,230
9    ธนาคารอาคารสงเคราะห์        5,922
10    ธนาคารเพื่อการเกษตรและสหกรณ์การเกษตร    5,660
11    อื่นๆ                20,033
รวม                182,288
หมายเหตุ : ข้อมูลเงินนำส่งรายได้แผ่นดินของรัฐวิสาหกิจที่กระทรวงการคลัง โดย สคร. จัดเก็บ ซึ่งไม่รวมเงินนำส่งรัฐประเภทอื่น เช่น ภาษีหรือค่าธรรมเนียมอื่นๆ
สำนักนโยบายและแผนรัฐวิสาหกิจ สำนักงานคณะกรรมการนโยบายรัฐวิสาหกิจ
โทร. 0 2298 5880 - 7 ต่อ 3156

ที่มา : https://www.thaigov.go.th/news/contents/details/34979