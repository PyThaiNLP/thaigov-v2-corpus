รัฐบาลไทย-ข่าวทำเนียบรัฐบาล-แสตมป์ชุดสื่อแห่งความรัก จาก “จิวเวลรีชั้นสูงอันล้ำค่า มรดกแห่งความทรงจำ” ที่ “เจ้าฟ้าสิริวัณณวรีฯ” ทรงออกแบบ 


วันศุกร์ที่ 9 กุมภาพันธ์ 2567
แสตมป์ชุดสื่อแห่งความรัก จาก “จิวเวลรีชั้นสูงอันล้ำค่า มรดกแห่งความทรงจำ” ที่ “เจ้าฟ้าสิริวัณณวรีฯ” ทรงออกแบบ
สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ทรงออกแบบผลงานจิวเวลรีชั้นสูง จากแบรนด์ SIRIVANNAVARI คอลเลกชัน “Heirlooms of Elegance” ซึ่งขึ้นชิ้นงานจริงโดยช่างฝีมือของ BEAUTY GEMS #ถ่ายทอดสายใยแห่งรัก
ผ่าน #ภาพดอกกุหลาบควีนสิริกิติ์สีน้ำเงิน ดอกไม้ที่ สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ทรงโปรดปราน #สู่การจัดพิมพ์เป็นแสตมป์ด้วยเทคนิคพิเศษดุจอัญมณีจริง
โดย #ไปรษณีย์ไทย ได้รับพระกรุณาธิคุณให้ร่วมงานกับแบรนด์ SIRIVANNAVARI นำภาพเครื่องประดับ “Rosa Bhubing Love at First Sight Gradient Brooch” หนึ่งในผลงานทรงออกแบบโดยสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา จากคอลเลกชัน “Heirlooms of Elegance” ผนวกกับผลงานหัตถศิลป์ด้านอัญมณี โดยช่างฝีมือชั้นครูจาก BEAUTY GEMS มา #จัดทำเป็นแสตมป์ชุดสื่อแห่งความรัก 2567 ถ่ายทอดเบื้องหลังแห่งแรงบันดาลใจในงานทรงออกแบบเรื่องราวอันเปี่ยมด้วยความหมาย เชื่อมโยงกับกุหลาบสีน้ำเงินอันเป็นที่ทรงโปรดของสมเด็จพระพันปีหลวง ซึ่งพสกนิกรได้นำดอกกุหลาบควีนสิริกิติ์ ดอกไม้พระนามอันงดงามซึ่งเป็นดอกกุหลาบสีเหลือง ปลายกลีบสีส้มอ่อน มาย้อมสีน้ำเงินสดทูลเกล้าฯ ถวาย เมื่อครั้งเสด็จฯ ทรงงาน ณ พระตำหนักภูพิงคราชนิเวศน์

ที่มา : https://www.thaigov.go.th/news/contents/details/78671