รัฐบาลไทย-ข่าวทำเนียบรัฐบาล-กรมทางหลวงชนบท บำรุงถนนสาย กพ.3006 จังหวัดกำแพงเพชร แล้วเสร็จ 


วันศุกร์ที่ 9 กุมภาพันธ์ 2567
กรมทางหลวงชนบท บำรุงถนนสาย กพ.3006 จังหวัดกำแพงเพชร แล้วเสร็จ
....
กรมทางหลวงชนบท กระทรวงคมนาคม โดยสำนักบำรุงทาง ดำเนินโครงการบำรุงถนนสาย กพ.3006 แยก ทล.115 - บ้านมาบมะตื่น อำเภอไทรงาม จังหวัดกำแพงเพชร โดยปรับปรุงโครงสร้างทางด้วยวิธี Pavement In-Place Recycling และก่อสร้างผิวจราจรแอสฟัลท์ติกคอนกรีต ด้วยวิธี Hot Mix In - Plant Recycling ผิวจราจรกว้าง 6 เมตร ไหล่ทางข้างละ 1 เมตร ระหว่าง กม. ที่ 11+250 - 12+600 และ กม. ที่ 14+300 - 15+000 ระยะทาง 2.050 กิโลเมตร เป็นการปรับปรุงผิวทางที่ผสมระหว่างผิวทางเดิมกับวัสดุใหม่ ใช้งบประมาณ 7.85 ล้านบาท ปัจจุบันดำเนินการแล้วเสร็จ ทั้งนี้ เส้นทางดังกล่าวสามารถใช้เป็นทางลัดเพื่อสัญจรไปยังสถานที่ท่องเที่ยวอุทยานประวัติศาสตร์กำแพงเพชร เป็นเส้นทางขนส่งสินค้าและผลิตผลด้านการเกษตรในพื้นที่ อีกทั้งใช้เป็นเส้นทางเชื่อมต่อระหว่างอำเภอไทรงาม และอำเภอบึงสามัคคี ให้ประชาชนผู้ใช้เส้นทางสัญจรได้รับความสะดวกปลอดภัยมากขึ้น

ที่มา : https://www.thaigov.go.th/news/contents/details/78676