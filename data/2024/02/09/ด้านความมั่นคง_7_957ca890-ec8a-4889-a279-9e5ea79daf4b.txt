รัฐบาลไทย-ข่าวทำเนียบรัฐบาล-อำเภอนาเชือก ขับเคลื่อน "ยุทธการมหาสารคาม เมืองปลอดภัยยาเสพติด" ปฏิบัติการไล่ล่า (เด็ดปีก) นักค้าภาคอีสานเหนือ ในพื้นที่ อ.นาเชือก จ.มหาสารคาม เพื่อสร้างความเป็นระเบียบเรียบร้อย


วันศุกร์ที่ 9 กุมภาพันธ์ 2567
09/02/2567
พิมพ์
อำเภอนาเชือก ขับเคลื่อน "ยุทธการมหาสารคาม เมืองปลอดภัยยาเสพติด" ปฏิบัติการไล่ล่า (เด็ดปีก) นักค้าภาคอีสานเหนือ ในพื้นที่ อ.นาเชือก จ.มหาสารคาม เพื่อสร้างความเป็นระเบียบเรียบร้อย
อำเภอนาเชือก ขับเคลื่อน "ยุทธการมหาสารคาม เมืองปลอดภัยยาเสพติด" ปฏิบัติการไล่ล่า (เด็ดปีก) นักค้าภาคอีสานเหนือ ในพื้นที่อำเภอนาเชือก จังหวัดมหาสารคาม เพื่อสร้างความเป็นระเบียบเรียบร้อยและความมั่นคงปลอดภัยให้กับสังคม
วันนี้ (9 ก.พ. 67) พ.จ.ท.ทองแดง ปินะเก นายอำเภอนาเชือก เปิดเผยว่า ศูนย์ปฏิบัติการป้องกันและปราบปรามยาเสพอำเภอนาเชือก จังหวัดมหาสารคาม ร่วมกับเจ้าหน้าที่ตำรวจ สภ.นาเชือก นำโดย พ.ต.อ.เจษฎา เปรมโต ผกก.สภ.นาเชือก จับกุมผู้ค้ายาเสพติด ได้ของกลางยาบ้า จำนวน 3,988 เม็ด โดยการจับกุมครั้งนี้เป็นไปตามนโยบายจัดระเบียบสังคมและปราบปรามผู้มีอิทธิพลตามนโยบายของนายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงมหาดไทย จึงได้มอบหมายให้ชุดปฏิบัติการฯ เร่งรัดติดตามขยายผล สอบสวน จับกุม และดำเนินการทางกฎหมายต่อผู้กระทำความผิด เพื่อสร้างความเป็นระเบียบเรียบร้อยและความสงบสุขให้กับสังคม
พ.จ.ท.ทองแดง ปินะเก นายอำเภอนาเชือก กล่าวอีกว่า ได้รับแจ้งเบาะแสว่ามีการกระทำความผิดที่กระท่อมเพิงพักอาศัยหลังหนึ่ง ตั้งอยู่ในพื้นที่หมู่ที่ 1 ตำบลนาเชือก อำเภอนาเชือก โดยมีการลักลอบจำหน่ายยาเสพติดให้กับกลุ่มวัยรุ่นในหมู่บ้าน รวมทั้งมีกลุ่มวัยรุ่นมั่วสุมเสพยาเสพติดในกระท่อมหลังดังกล่าวเป็นประจำ เจ้าหน้าที่จึงเข้าปิดล้อมตรวจค้น พบนายเอ (นามสมมุติ) อาศัยอยู่ในกระท่อมดังกล่าว และตรวจค้นพบยาบ้าอยู่ในกระเป๋าสะพายข้าง นับได้จำนวน 3,988 เม็ด และได้ตรวจปัสสาวะ พบสารเสพติดในร่างกาย จึงนำตัวส่งพนักงานสอบสวนเพื่อดำเนินคดีตามกฎหมายต่อไป
พ.จ.ท.ทองแดง ปินะเก นายอำเภอนาเชือก กล่าวในตอนท้ายว่า นอกจากนี้จังหวัดมหาสารคามได้นำนโยบายของนายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงมหาดไทย ในการปราบปรามผู้มีอิทธิพลและแก้ไขปัญหายาเสพติด พุ่งเป้า Re X-Ray ในทุกพื้นที่อย่างต่อเนื่อง เพื่อกวาดล้างสิ่งผิดกฎหมาย และเร่งสืบสวนขยายผลเพื่อนำตัวผู้กระทำความผิดมาลงโทษตามกฎหมาย อันจะทำให้สังคมมีความสงบเรียบร้อย เกิดสวัสดิภาพ พี่น้องประชาชนมีความปลอดภัยในชีวิตและทรัพย์สิน ชุมชนน่าอยู่ ประชาชนไม่ต้องหวาดระแวงกับภัยอันตราย สามารถใช้ชีวิตได้อย่างเป็นปกติสุข ทั้งนี้ หากพี่น้องประชาชนพบเบาะแสการกระทำความผิดเกี่ยวกับยาเสพติด และการกระทำความผิดทุกประเภท หรือมีเหตุสร้างความเดือดร้อนรำคาญ สามารถแจ้งมายังสายด่วนศูนย์ดำรงธรรม โทร. 1567 ตลอด 24 ชั่วโมง
#WorldSoilDay #วันดินโลก #UN #FAO #GlobalSoilPartnership #MOI
#กระทรวงมหาดไทย #บำบัดทุกข์บำรุงสุข #SoilandWaterasourceoflife
#SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/78711