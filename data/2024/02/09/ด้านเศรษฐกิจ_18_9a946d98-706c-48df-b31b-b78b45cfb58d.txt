รัฐบาลไทย-ข่าวทำเนียบรัฐบาล-​ผู้ตรวจเดชาฯ  ลงพื้นที่สมุทรสาคร ตรวจติดตามการดำเนินงานกลุ่มจังหวัดภาคกลางตอนล่าง 2 การแก้ไขปัญหาโรงงาน พร้อมมอบนโยบายขับเคลื่อนภาคอุตสาหกรรมสอดรับความต้องการภาคเอกชนในพื้นที่


วันศุกร์ที่ 9 กุมภาพันธ์ 2567
09/02/2567
พิมพ์
​ผู้ตรวจเดชาฯ  ลงพื้นที่สมุทรสาคร ตรวจติดตามการดำเนินงานกลุ่มจังหวัดภาคกลางตอนล่าง 2 การแก้ไขปัญหาโรงงาน พร้อมมอบนโยบายขับเคลื่อนภาคอุตสาหกรรมสอดรับความต้องการภาคเอกชนในพื้นที่
​ผู้ตรวจเดชาฯ  ลงพื้นที่สมุทรสาคร ตรวจติดตามการดำเนินงานกลุ่มจังหวัดภาคกลางตอนล่าง 2 การแก้ไขปัญหาโรงงาน พร้อมมอบนโยบายขับเคลื่อนภาคอุตสาหกรรมสอดรับความต้องการภาคเอกชนในพื้นที่
เมื่อเร็วๆ นี้ นายเดชา จาตุธนานันท์ ผู้ตรวจราชการกระทรวงอุตสาหกรรม ลงพื้นที่สำนักงานอุตสาหกรรมจังหวัดสมุทรสาคร เพื่อตรวจติดตามการดำเนินงานกลุ่มจังหวัดภาคกลางตอนล่าง 2  โดยมี นายพุทธิกรณ์ วิชัยดิษฐ อุตสาหกรรมจังหวัดสมุทรสาคร นางอทิตากลิ่นสุวรรณ อุตสาหกรรมจังหวัดเพชรบุรี นางสาวลัดดาวัลย์ สันติภิญโญเลิศ อุตสาหกรรมจังหวัดสมุทรสาคร นางสุคนธ์ทิพย์ สินวิวัฒนากูล อุตสาหกรรมจังหวัดประจวบคีรีขันธ์ และเจ้าหน้าที่ให้การต้อนรับ และร่วมประชุมรายงานแผนยุทธศาสตร์การพัฒนากลุ่มจังหวัด และการจัดทำแผนการพัฒนาภาคอุตสาหกรรมทั้งในด้านการกำกับดูแลการประกอบกิจการโรงงาน และการส่งเสริมพัฒนาอุตสาหกรรมในพื้นที่ ตามแนวทาง MIND อุตสาหกรรมดีอยู่คู่กับชุมชนอย่างยั่งยืน ทั้งนี้ ผู้ตรวจเดชาฯ ได้มอบนโยบายให้ สอจ. เร่งหารือและสำรวจรวบรวมปัญหา ข้อติดขัดการทำธุรกิจและความต้องการภาคเอกชน พร้อมสนับสนุนในส่วนที่สอดคล้องกับภารกิจกระทรวงอุตสาหกรรม
ทั้งนี้ ผู้ตรวจเดชาฯ ได้ลงพื้นที่ติดตามการแก้ไขข้อร้องเรียนของประชาชนริมคลองภาษีเจริญ ที่มีปัญหาน้ำเน่าเสียและส่งกลิ่นเหม็น ซึ่ง สอจ.สมุทรสาคร ได้มีการลงพื้นที่ตรวจสอบคุณภาพน้ำเป็นระยะๆ จนทำให้ในปัจจุบันคลองภาษีเจริญมีคุณภาพน้ำอยู่ในเกณฑ์มาตรฐาน โดย สอจ.สมุทรสาคร มีแผนในการติดตั้งเครื่องเติมอากาศบริเวณคลองย่อย ซึ่งจะสามารถช่วยแก้ไขปัญหาของประชาชน และสามารถทำให้อุตสาหกรรมอยู่คู่กับชุมชนได้

ที่มา : https://www.thaigov.go.th/news/contents/details/78707