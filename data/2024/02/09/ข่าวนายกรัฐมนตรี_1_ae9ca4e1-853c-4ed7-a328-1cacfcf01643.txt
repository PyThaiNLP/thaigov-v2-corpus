รัฐบาลไทย-ข่าวทำเนียบรัฐบาล-นายกฯ อวยพรเนื่องโอกาสวันตรุษจีน 2567 ขอให้ปีนี้เป็นปีแห่งความมั่งคั่ง ร่ำรวย เงินทองไหลมาเทมาไม่ขาดสาย การค้า การลงทุนระหว่างไทย-จีน ราบรื่น รุ่งเรือง


วันศุกร์ที่ 9 กุมภาพันธ์ 2567
09/02/2567
พิมพ์
นายกฯ อวยพรเนื่องโอกาสวันตรุษจีน 2567 ขอให้ปีนี้เป็นปีแห่งความมั่งคั่ง ร่ำรวย เงินทองไหลมาเทมาไม่ขาดสาย การค้า การลงทุนระหว่างไทย-จีน ราบรื่น รุ่งเรือง
นายกฯ อวยพรเนื่องโอกาสวันตรุษจีน 2567 ขอให้ปีนี้เป็นปีแห่งความมั่งคั่ง ร่ำรวย เงินทองไหลมาเทมาไม่ขาดสาย การค้า การลงทุนระหว่างไทย-จีน ราบรื่น รุ่งเรือง
นายชัย วัชรงค์ โฆษกประจำสำนักนายกรัฐมนตรี เปิดเผยว่า วันนี้ (9 กุมภาพันธ์ 2567) นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง ได้กล่าวอวยพรเนื่องโอกาสวันตรุษจีน (Chinese New Year)  ซึ่งเป็นวันขึ้นปีใหม่ของชาวจีนว่า
“ 你好 (หนี-ห่าว) ผม นายเศรษฐา ทวีสิน นายกรัฐมนตรีของประเทศไทยครับ เนื่องโอกาสวันตรุษจีน วันที่สำคัญยิ่งของพี่น้องชาวไทยเชื้อสายจีนและชาวจีนทุกคน
新年快乐, 万事如意 (ซิน-เหนียน ไคว่-เล่อ หวั่น-ฉี-รู่-หยี) ขอให้ปีนี้เป็นปีแห่งความมั่งคั่ง ร่ำรวย เงินทองไหลมา เทมาไม่ขาดสาย การค้า การลงทุนระหว่างไทย-จีน ราบรื่น รุ่งเรือง
ให้นโยบายวีซ่าฟรี ส่งเสริมให้การไปมาหาสู่กันระหว่างสองประเทศ สะดวกสบาย ยิ่งขึ้นด้วยครับ ประเทศไทยยินดีต้อนรับและพร้อมดูแลความปลอดภัยพี่น้องชาวจีนเสมอ ขอให้มิตรภาพอันดีระหว่างไทยและจีนยั่งยืนนานตลอดไป เพราะไทย-จีน ใช่อื่นไกล เราคือพี่น้องกันครับ”

ที่มา : https://www.thaigov.go.th/news/contents/details/78670