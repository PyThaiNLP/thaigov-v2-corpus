รัฐบาลไทย-ข่าวทำเนียบรัฐบาล-ทส. ประชุม คกก.จัดสร้างพิพิธภัณฑ์ฯ ไม้มีค่า ติดตามความก้าวหน้าโครงการฯ เร่งดำเนินงานเพื่อประโยชน์ของแผ่นดิน 


วันพฤหัสบดีที่ 8 กุมภาพันธ์ 2567
ทส. ประชุม คกก.จัดสร้างพิพิธภัณฑ์ฯ ไม้มีค่า ติดตามความก้าวหน้าโครงการฯ เร่งดำเนินงานเพื่อประโยชน์ของแผ่นดิน
ทส. ประชุม คกก.จัดสร้างพิพิธภัณฑ์ฯ ไม้มีค่า ติดตามความก้าวหน้าโครงการฯ เร่งดำเนินงานเพื่อประโยชน์ของแผ่นดิน
ทส. ประชุม คกก.จัดสร้างพิพิธภัณฑ์ฯ ไม้มีค่า ติดตามความก้าวหน้าโครงการฯ เร่งดำเนินงานเพื่อประโยชน์ของแผ่นดิน
วันที่ 8 กุมภาพันธ์ 2567 เวลา 13.30 น. นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม เป็นประธานการประชุมคณะกรรมการฝ่ายโครงการจัดสร้างพิพิธภัณฑ์องค์ความรู้เรื่องไม้มีค่า เพื่อประโยชน์ของแผ่นดินเฉลิมพระเกียรติ เนื่องในโอกาสมหามงคลพระราชพิธีบรมราชาภิเษก ครั้งที่ 1/2567 ร่วมกับคณะกรรมการจากหน่วยงานที่เกี่ยวข้อง ณ ห้องประชุม ชั้น 17 กระทรวงทรัพยากรธรรมชาติและสิ่งแวดล้อม เพื่อพิจารณาแผนการดำเนินงานโครงการจัดการสร้างพิพิธภัณฑ์ฯ ระยะที่ 1 งานก่อสร้างอาคารสถาปัตยกรรมและงานระบบไฟฟ้า ระบบงานที่เกี่ยวข้อง ระยะที่ 2 งานตกแต่งสถาปัตยกรรมการตกแต่งภายใน และระบบสาธารณูปโภค
ที่ประชุมฯ ยังได้ติดตามความก้าวหน้าการดำเนินโครงการในภาพรวม ซึ่งแบ่งเป็น 4 ส่วนงาน คือ 1) ส่วนงานโครงสร้าง ได้มีการลงนามในสัญญาจ้างเมื่อวันที่ 29 มกราคม 2567 วงเงิน 1,044 ล้านบาท ระยะเวลาก่อสร้าง 36 เดือน โดยผู้รับจ้างได้เข้าดำเนินการปรับปรุงพื้นที่แล้วตั้งแต่วันที่ 30 มกราคม 2567 2) ส่วนงานปรุงไม้ งานตกแต่ง และงานสาธารณูปโภค อยู่ระหว่างการขนย้ายไม้มีค่าที่แปรรูปโดยส่วนอุตสาหกรรมไม้วังน้อย จังหวัดพระนครศรีอยุธยา ไปดำเนินการปรุงไม้ที่โรงงานแปรรูปไม้ ในเขตจังหวัดนนทบุรี 3) ส่วนงานภูมิทัศน์ ได้มีการปรับแบบภูมิทัศน์เพิ่มเติมจากแบบที่กรมศิลปากรออกแบบไว้ ให้เป็นศูนย์เรียนรู้การจัดการสิ่งแวดล้อม ทรัพยากรป่าไม้ และพื้นที่สีเขียวในเขตชุมชนเมือง เพื่อให้ประชาชนทั่วไปสามารถเข้าไปใช้ประโยชน์ได้มากขึ้น และ 4) ส่วนงานจัดนิทรรศการ อยู่ระหว่างปรับปรุงแบบรายละเอียดเพิ่มเติมจากแบบที่กรมศิลปากรได้กำหนดไว้ เพื่อให้มีความทันสมัยและน่าสนใจมากยิ่งขึ้น

ที่มา : https://www.thaigov.go.th/news/contents/details/78661