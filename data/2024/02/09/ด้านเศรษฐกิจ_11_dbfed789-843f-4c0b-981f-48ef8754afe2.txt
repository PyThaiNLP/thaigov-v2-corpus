รัฐบาลไทย-ข่าวทำเนียบรัฐบาล-กรมทางหลวงชนบท ตั้งด่านตรวจชั่งน้ำหนักยานพาหนะเคลื่อนที่บนถนนสาย พบ.1045 และ พบ.1027 จังหวัดเพชรบุรี


วันศุกร์ที่ 9 กุมภาพันธ์ 2567
กรมทางหลวงชนบท ตั้งด่านตรวจชั่งน้ำหนักยานพาหนะเคลื่อนที่บนถนนสาย พบ.1045 และ พบ.1027 จังหวัดเพชรบุรี
....
กรมทางหลวงชนบท (ทช.) กระทรวงคมนาคม โดยแขวงทางหลวงชนบทเพชรบุรี จัดตั้งด่านตรวจชั่งน้ำหนักยานพาหนะเคลื่อนที่บนถนนสาย พบ.1045 แยก ทล.4 (ช่วง กม. ที่ 1+000) - บ้านบางเกตุ อำเภอชะอำ และ พบ.1027 แยก ทล.4 (ช่วง กม. ที่ 1+500) - บ้านหนองชุมแสง อำเภอท่ายาง จังหวัดเพชรบุรี เพื่อตรวจสอบและเพิ่มประสิทธิภาพในการควบคุม และป้องปรามผู้กระทำผิดในการบรรทุกน้ำหนักเกินพิกัดของรถบรรทุก ป้องกันผลกระทบต่อเส้นทางจราจรและป้องกันอุบัติเหตุที่อาจเกิดขึ้นต่อผู้ร่วมทาง ให้มีความสะดวกปลอดภัยในการเดินทางของประชาชน การควบคุมน้ำหนักรถบรรทุกให้เป็นไปตามพระราชบัญญัติทางหลวง พ.ศ. 2535 มาตรา 61 วรรคหนึ่ง หากฝ่าฝืนจะมีโทษจำคุกไม่เกิน 6 เดือน หรือปรับไม่เกิน 10,000 บาท หรือทั้งจำทั้งปรับ และอาจถูกริบรถบรรทุกที่ใช้ในการกระทำความผิดนั้นด้วย ทั้งนี้ ทช. ขอความร่วมมือทุกภาคส่วนปฏิบัติตามกฎหมายและมาตรการดังกล่าวอย่างเคร่งครัด

ที่มา : https://www.thaigov.go.th/news/contents/details/78693