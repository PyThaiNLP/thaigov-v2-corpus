รัฐบาลไทย-ข่าวทำเนียบรัฐบาล-รองปลัดอภัยฯ เป็นประธานการประชุมพิจารณาความเป็นไปได้ในการใช้แคลเซียมคาร์บอเนต (CaCO3)


วันศุกร์ที่ 9 กุมภาพันธ์ 2567
รองปลัดอภัยฯ เป็นประธานการประชุมพิจารณาความเป็นไปได้ในการใช้แคลเซียมคาร์บอเนต (CaCO3)
รองปลัดอภัยฯ เป็นประธานการประชุมพิจารณาความเป็นไปได้ในการใช้แคลเซียมคาร์บอเนต (CaCO3)
นายอภัย สุทธิสังข์ รองปลัดกระทรวงเกษตรและสหกรณ์ เป็นประธานการประชุมพิจารณาความเป็นไปได้ในการใช้แคลเซียมคาร์บอเนต (CaCO3) เพื่อลดการระบาดของโรคใบด่างมันสำปะหลัง ร่วมกับหน่วยงานที่เกี่ยวข้องในกระทรวงเกษตรและสหกรณ์ ณ ห้องประชุม 4/2 ชั้น 4 อาคาร 1 กรมส่งเสริมการเกษตร โดยหารือแนวทางการส่งเสริมการใช้แคลเซียมคาร์บอเนตปรับปรุงดิน ในรูปแบบต่างๆ เช่น หินปูนบด/หินปูนฝุ่น ปูนมาร์ล ปูนขาว แคลเซียมไฮดรอกไซด์ และโดโลไมท์ เพื่อปรับสภาพดิน ทำให้เพิ่มกิจกรรมของจุลินทรีย์ที่มีประโยชน์ในดิน เพิ่มประสิทธิภาพของปุ๋ยเคมี ช่วยปรับกายภาพของดินให้ดีขึ้น และทำให้พืชแข็งแรง ลดผลกระทบจากการเป็นโรคใบด่างมันสำปะหลัง

ที่มา : https://www.thaigov.go.th/news/contents/details/78687