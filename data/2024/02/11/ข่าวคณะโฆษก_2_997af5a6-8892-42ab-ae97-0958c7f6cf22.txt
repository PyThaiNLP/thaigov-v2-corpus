รัฐบาลไทย-ข่าวทำเนียบรัฐบาล-”เกณิกา“ ปลื้ม รัฐบาล โดย รมว.ธรรมนัส แก้ปัญหาหนี้เกษตรกรพร้อมสร้างอาชีพ เพิ่มเงินในกระเป๋า มั่นใจเกษตรกรกินดี อยู่ดี อย่างยั่งยืน


วันอาทิตย์ที่ 11 กุมภาพันธ์ 2567
11/02/2567
พิมพ์
”เกณิกา“ ปลื้ม รัฐบาล โดย รมว.ธรรมนัส แก้ปัญหาหนี้เกษตรกรพร้อมสร้างอาชีพ เพิ่มเงินในกระเป๋า มั่นใจเกษตรกรกินดี อยู่ดี อย่างยั่งยืน
”เกณิกา“ ปลื้ม รัฐบาล โดย รมว.ธรรมนัส แก้ปัญหาหนี้เกษตรกรพร้อมสร้างอาชีพ เพิ่มเงินในกระเป๋า มั่นใจเกษตรกรกินดี อยู่ดี อย่างยั่งยืน
วันที่ 11 ก.พ. 67 น.ส.เกณิกา อุ่นจิตร์ รองโฆษกประจำสำนักนายกรัฐมนตรี กล่าวว่า รัฐบาลภายใต้การนำโดยนายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลังได้ให้ความสำคัญ กับการแก้ไขปัญหาหนี้สินของประชาชน เช่นเดียวกับ ร.อ.ธรรมนัส พรหมเผ่า รัฐมนตรีว่าการกระทรวงเกษตรและสหกรณ์ ก็ได้จริงจังที่จะเดินหน้าแก้ไขปัญหาหนี้ให้กับเกษตรกร พร้อมมุ่งมั่นที่จะช่วยเหลือให้เกษตรกรมีรายได้อย่างยั่งยืน
กระทรวงเกษตรและสหกรณ์ได้มี  “โครงการสร้างอาชีพ สร้างรายได้เกษตรกรที่ได้รับการพักชำระหนี้” ซึ่งขยายมาจากนโยบายสำคัญ ของ รมว.ธรรมนัส โดยที่มาของโครงการ เมื่อวันที่ 26 กันยายน 2566 ครม.มีมติ เห็นชอบมาตรการพักชำระหนี้ให้กับลูกหนี้รายย่อยตาม เป็นระยะเวลา 3 ปี รวมถึงการพัฒนาศักยภาพเพื่อฟื้นฟูลูกหนี้ธนาคารเพื่อการเกษตรและสหกรณ์การเกษตร ผู้เข้าร่วมมาตรการพักชำระหนี้ดังกล่าว ภายใต้หลักการ “ตลาดนำนวัตกรรมเสริม เพิ่มรายได้” เพื่อลดภาระหนี้ให้แก่ลูกหนี้ ธ.ก.ส. ที่ได้รับ
ผลกระทบจากสถานการณ์การแพร่ระบาดของโควิด 19 สามารถเพิ่มโอกาสนำเงิน
ไปใช้ลงทุนปรับเปลี่ยนหรือขยายการประกอบอาชีพและฟื้นฟูศักยภาพตนเอง
โดยกลุ่มเป้าหมาย เป็นเกษตรกรและบุคคล ที่มีต้นเงินคงเป็นหนี้คงเหลือทุกสัญญารวมกัน ณ วันที่ 30 กันยายน 2566 ไม่เกิน 300,000 บาท และมีสถานะเป็นหนี้ปกติและหนี้ค้างชำระ (หนี้ 0-3 เดือน และหนี้ NPL) จำนวน 300,000 รายต่อปี (สะสม 3 ปี รวมจำนวนทั้งสิ้น 900,000 ราย)
โดยปัจจุบันมีลูกค้า ธ.ก.ส. ที่แสดงความประสงค์พักชำระหนี้แล้วจำนวน 1,735,081 ราย ซึ่งมีความพร้อมที่จะเข้าร่วมโครงการฟื้นฟูศักยภาพลูกค้าพักชำระหนี้ฯ จำนวน 908,300 ราย (ข้อมูลจาก ธ.ก.ส. ณ วันที่ 1 กุมภาพันธ์ 2567)
น.ส. เกณิกา กล่าวต่ออีกว่า รัฐบาลได้ให้ความสำคัญในการแก้ไขปัญหาปากท้องของพี่น้องประชาชน โดยเฉพาะพี่น้องเกษตรกร ที่รัฐบาลมุ่งส่งเสริมให้แข็งแรง และถือว่าเป็นกลุ่มที่มีความสำคัญในแง่ของการสร้างฐานะทางเศรษฐกิจประเทศอีกด้วย

ที่มา : https://www.thaigov.go.th/news/contents/details/78742