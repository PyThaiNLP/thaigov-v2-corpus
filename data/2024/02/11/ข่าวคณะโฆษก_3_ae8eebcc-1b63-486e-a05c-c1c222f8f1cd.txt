รัฐบาลไทย-ข่าวทำเนียบรัฐบาล-​“รัดเกล้า เผย ขอชวนคนไทยชูเกียรติ “วันหมอดินอาสา”   ย้ำรัฐบาลเห็นคุณค่าผู้เสียสละ หวังยกระดับสู่การเป็นผู้ผลิตและผู้ประกอบการ


วันอาทิตย์ที่ 11 กุมภาพันธ์ 2567
11/02/2567
พิมพ์
​“รัดเกล้า เผย ขอชวนคนไทยชูเกียรติ “วันหมอดินอาสา”   ย้ำรัฐบาลเห็นคุณค่าผู้เสียสละ หวังยกระดับสู่การเป็นผู้ผลิตและผู้ประกอบการ
​“รัดเกล้า เผย ขอชวนคนไทยชูเกียรติ “วันหมอดินอาสา”   ย้ำรัฐบาลเห็นคุณค่าผู้เสียสละ หวังยกระดับสู่การเป็นผู้ผลิตและผู้ประกอบการ
วันที่ 11 กุมภาพันธ์ 2567 นางรัดเกล้า อินทวงศ์ สุวรรณคีรี รองโฆษกประจำสำนักนายกรัฐมนตรี เปิดเผยว่า กรมพัฒนาที่ดิน ได้กำหนดให้วันที่ 10 กุมภาพันธ์ของทุกปี เป็นวันหมอดินอาสา เพื่อเชิดชูเกียรติแก่หมอดินอาสาที่เสียสละทุ่มเททำงานเคียงคู่กับเจ้าหน้าที่กรมพัฒนาที่ดินและสร้างคุณประโยชน์ต่อสาธารณชนมาอย่างยาวนาน โอกาสนี้นายอนุชา นาคาศัย รัฐมนตรีช่วยว่าการกระทรวงเกษตรและสหกรณ์  ได้มอบนโยบาย “วันหมอดินอาสากรมพัฒนาที่ดิน ปี 2567” ยืนยันว่า นายกรัฐมนตรี และรัฐมนตรีว่าการกระทรวงเกษตรและสหกรณ์ ตระหนักถึงความสำคัญต่อการเพิ่มผลผลิตเพื่อยกระดับรายได้ให้เกษตรกร จึงได้ส่งเสริมวิธีการใช้ปุ๋ยตามค่าวิเคราะห์ดินก่อนปลูกพืช ซึ่งจะช่วยให้เกษตรกรได้ใช้ปุ๋ยอย่างเหมาะสม ลดต้นทุน พร้อมทั้ง ส่งเสริมการใช้เทคโนโลยีมาช่วยจะสามารถแบ่งเบาภาระให้เกษตรกร เพื่อประหยัดค่าใช้จ่าย เพื่อลดภาวะสุ่มเสี่ยงจากการสัมผัสสารเคมี รวมถึงการผลักดันโครงการแผนที่เกษตรเพื่อการบริหารจัดการเชิงรุก (Agri-Map) เพื่อพัฒนาที่ดินให้เกิดศักยภาพสูงสุด ซึ่งจากนี้ไป กรมพัฒนาที่ดิน และหมอดินอาสา กว่า 7 หมื่นราย ถือเป็นกำลังซื้อจำนวนมากของประเทศ จะต้องผนึกกำลังร่วมมือกัน เพื่อสร้างเม็ดเงินให้เกิดขึ้น ต่อยอดไปสู่การค้าขายในประเทศที่หลากหลายมิติ เกิดความคล่องตัวมากยิ่งขึ้น และร่วมกันพัฒนาผืนแผ่นดินให้เกิดประโยชน์ เป็นความภาคภูมิใจให้หมอดินอาสาอยู่คู่กับคนไทย ช่วยเหลือเกษตรกร เพื่อให้มีชีวิตความเป็นอยู่ที่ดีขึ้น
“ดังนั้นขอชวนคนไทย ชื่นชมการทำหน้าที่ของ "หมอดินอาสา" ซึ่งถือเกษตรกรที่มีจิตสาธารณะ ช่วยเหลือเพื่อนเกษตรกรให้ก้าวไปสู่การทำการเกษตรแห่งอนาคต เช่นเดียวกับรัฐบาลที่พร้อมสนับสนุนการดำเนินโครงการนี้”  นางรัดเกล้ากล่าว

ที่มา : https://www.thaigov.go.th/news/contents/details/78754