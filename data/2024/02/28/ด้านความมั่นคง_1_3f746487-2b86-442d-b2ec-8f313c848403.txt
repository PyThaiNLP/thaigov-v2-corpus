รัฐบาลไทย-ข่าวทำเนียบรัฐบาล-เมื่อวันอังคารที่ 27 ก.พ.67 เวลา 13.00 น. นาย Pavel Pitel (ปาเวล ปีเตล) ออท.สาธารณรัฐเช็ก(เช็ก)/ไทย เข้าเยี่ยมคำนับ รมว.กห. 


วันพุธที่ 28 กุมภาพันธ์ 2567
เมื่อวันอังคารที่ 27 ก.พ.67 เวลา 13.00 น. นาย Pavel Pitel (ปาเวล ปีเตล) ออท.สาธารณรัฐเช็ก(เช็ก)/ไทย เข้าเยี่ยมคำนับ รมว.กห.
โดย รมว.กห. และ ออท.เช็ก/ไทย ชื่นชมความสัมพันธ์ที่มีมาอย่างยาวนาน ครบรอบ ๕๐ ปี และยินดีที่ไทยและเช็กได้มีการพัฒนาความร่วมมือด้านการทหารระหว่างกันให้มากยิ่งขึ้น
อาทิ การแลกเปลี่ยนการเยือนของผู้บังคับบัญชา การจัดทำบันทึกความเข้าใจระหว่างกันที่นำมาสู่ความร่วมมือในการแลกเปลี่ยนประสบการณ์ด้านการฝึกนักบิน Gripen รวมทั้งการถ่ายทอดเทคโนโลยีด้านอุตสาหกรรมป้องกันประเทศ นอกจากนี้ ทั้งสองฝ่าย เห็นพ้องร่วมกันในการริเริ่มความร่วมมือด้านความมั่นคงทางไซเบอร์ และหวังว่าความร่วมมือระหว่างทั้งสองประเทศจะมีความแน่นแฟ้นมากยิ่งขึ้นต่อไป

ที่มา : https://www.thaigov.go.th/news/contents/details/79537