รัฐบาลไทย-ข่าวทำเนียบรัฐบาล-กรมทางหลวงชนบท ฟื้นฟูถนนจากเหตุภัยพิบัติสาย ชม.4032 จังหวัดเชียงใหม่ ป้องกันน้ำกัดเซาะ บรรเทาความเดือดร้อนและเสริมสร้างความมั่นใจในการเดินทางให้ประชาชนในพื้นที่อย่างเป็นรูปธรรม


วันพุธที่ 28 กุมภาพันธ์ 2567
กรมทางหลวงชนบท ฟื้นฟูถนนจากเหตุภัยพิบัติสาย ชม.4032 จังหวัดเชียงใหม่ ป้องกันน้ำกัดเซาะ บรรเทาความเดือดร้อนและเสริมสร้างความมั่นใจในการเดินทางให้ประชาชนในพื้นที่อย่างเป็นรูปธรรม
....
กรมทางหลวงชนบท กระทรวงคมนาคม โดยแขวงทางหลวงชนบทเชียงใหม่ ดำเนินโครงการซ่อมฟื้นฟูทางหลวงชนบทอันเนื่องจากเหตุภัยพิบัติสาย ชม.4032 แยก ทล.1141 - บ้านท่าวังพร้าว ตำบลแม่ข่า แม่ก๊า อำเภอเมือง สันป่าตอง และหางดง จังหวัดเชียงใหม่ เสร็จสมบูรณ์ พร้อมเปิดให้ประชาชนใช้สัญจรได้เรียบร้อยแล้ว โดยซ่อมสร้างผิวถนนแอสฟัลท์ติกคอนกรีต ผิวจราจรกว้าง 6 เมตร งานป้องกันการกัดเซาะบริเวณปลายเชิงลาด พร้อมติดตั้งอุปกรณ์อำนวยความปลอดภัย ตั้งแต่ช่วง กม. ที่ 10+268 - 25+387 ระยะทาง 2.782 กิโลเมตร ใช้งบประมาณ 28.4 ล้านบาท เนื่องจากช่วงฤดูฝนที่ผ่านมาเกิดอุทกภัยบริเวณสายทาง ทำให้ถนนได้รับความเสียหายหลายแห่ง ประชาชนไม่ได้รับความสะดวกในการเดินทาง ทั้งนี้ จะช่วยบรรเทาความเดือดร้อนและประชาชนสามารถเดินทางเข้าสู่สถานที่สำคัญได้อย่างสะดวกปลอดภัยมากขึ้น รวมทั้งใช้เป็นเส้นทางเชื่อมระหว่างจังหวัดเชียงใหม่ ไปจังหวัดลำพูนได้ด้วย

ที่มา : https://www.thaigov.go.th/news/contents/details/79552