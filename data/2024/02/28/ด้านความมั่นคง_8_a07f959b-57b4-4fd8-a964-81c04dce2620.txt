รัฐบาลไทย-ข่าวทำเนียบรัฐบาล-พ่อเมืองอุบลฯ สนองนโยบายมหาดไทย สั่งทลายร้านลักลอบจำหน่ายบุหรี่ไฟฟ้าในพื้นที่อำเภอเมืองและวารินชำราบ พร้อมบูรณาการทุกภาคส่วนมุ่งมั่นจัดระเบียบสังคม กวาดล้างสิ่งผิดกฎหมายทุกประเภท 


วันพุธที่ 28 กุมภาพันธ์ 2567
28/02/2567
พิมพ์
พ่อเมืองอุบลฯ สนองนโยบายมหาดไทย สั่งทลายร้านลักลอบจำหน่ายบุหรี่ไฟฟ้าในพื้นที่อำเภอเมืองและวารินชำราบ พร้อมบูรณาการทุกภาคส่วนมุ่งมั่นจัดระเบียบสังคม กวาดล้างสิ่งผิดกฎหมายทุกประเภท
พ่อเมืองอุบลฯ สนองนโยบายมหาดไทย สั่งทลายร้านลักลอบจำหน่ายบุหรี่ไฟฟ้าในพื้นที่อำเภอเมืองและวารินชำราบ พร้อมบูรณาการทุกภาคส่วนมุ่งมั่นจัดระเบียบสังคม กวาดล้างสิ่งผิดกฎหมายทุกประเภท ย้ำพี่น้องประชาชนช่วยเป็นหูเป็นตา หากพบการกระทำความผิด แจ้งสายด่วน 1567
พ่อเมืองอุบลฯ สนองนโยบายมหาดไทย สั่งทลายร้านลักลอบจำหน่ายบุหรี่ไฟฟ้าในพื้นที่อำเภอเมืองและวารินชำราบ พร้อมบูรณาการทุกภาคส่วนมุ่งมั่นจัดระเบียบสังคม กวาดล้างสิ่งผิดกฎหมายทุกประเภท ย้ำพี่น้องประชาชนช่วยเป็นหูเป็นตา หากพบการกระทำความผิด แจ้งสายด่วนศูนย์ดำรงธรรม 1567 ได้ตลอด 24 ชั่วโมง
วันนี้ (28 ก.พ. 67) นายศุภศิษย์ กอเจริญยศ ผู้ว่าราชการจังหวัดอุบลราชธานี เปิดเผยว่า จังหวัดอุบลราชธานีได้ดำเนินการขับเคลื่อนตามนโยบายของกระทรวงมหาดไทยภายใต้การนำของนายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงมหาดไทย และนายสุทธิพงษ์ จุลเจริญ ปลัดกระทรวงมหาดไทย ซึ่งได้มีนโยบายมุ่งมั่นในการจัดระเบียบสังคม และปราบปรามผู้มีอิทธิพล โดยที่ผ่านมาจังหวัดอุบลราชธานีได้บูรณาการทุกภาคส่วนดำเนินมาตรการเข้มงวดกวดขันเกี่ยวกับยาเสพติดและสิ่งผิดกฎหมายทุกชนิดอย่างต่อเนื่อง เพื่อให้พี่น้องประชาชนชาวอุบลราชธานีได้มีสังคมที่มั่นคง สงบเรียบร้อย และปลอดภัยในชีวิตและทรัพย์สิน
นายศุภศิษย์ กอเจริญยศ ผู้ว่าราชการจังหวัดอุบลราชธานี กล่าวว่า สืบเนื่องจากศูนย์ดำรงธรรมจังหวัดอุบลราชธานีได้รับเรื่องร้องจากประชาชนว่ามีการลักลอบจำหน่ายบุหรี่ไฟฟ้าและน้ำยาบุหรี่ไฟฟ้าให้กับเด็ก เยาวชน และประชาชนในพื้นที่ จึงได้สั่งการให้นายสมมาฏฐ์ โพธิ ปลัดจังหวัดอุบลราชธานี พร้อมด้วยนายโรมรัก ภูหวล ป้องกันจังหวัดอุบลราชธานี นำชุดปฏิบัติการพิเศษฝ่ายปกครองจังหวัดอุบลราชธานี สมาชิกกองร้อยอาสารักษาดินแดนจังหวัดอุบลราชธานีที่ 1 บูรณาการสนธิกำลังร่วมกับชุดปฏิบัติการพิเศษฝ่ายปกครองอำเภอเมืองอุบลราชธานี และชุดปฏิบัติการพิเศษฝ่ายปกครองอำเภอวารินชำราบ ดำเนินการเข้าตรวจสอบร้านลักลอบจำหน่ายบุหรี่ไฟฟ้าในพื้นที่อำเภอเมืองอุบลราชธานี 1 ร้าน และพื้นที่อำเภอวารินชำราบ 1 ร้าน รวมเป็น 2 ร้าน
“จากการลงพื้นที่ตรวจสอบร้านลักลอบขายบุหรี่ไฟฟ้าทั้ง 2 อำเภอ พบร้านที่ลักลอบขายบุหรี่ไฟฟ้าทั้งสิ้น 2 ร้าน ได้แก่ 1) ร้าน Vape Society ตั้งอยู่ในพื้นที่อำเภอเมืองอุบลราชธานี พบของกลางทั้งสิ้น 1,786 ชิ้น มูลค่าประมาณ 333,900 บาท และเงินสด 14,485 บาท จับกุมผู้ต้องหา เพศหญิง 1 ราย และ 2) ร้าน Dgvape Ubon ตั้งอยู่ใกล้มหาวิทยาลัยอุบลราชธานี อำเภอวารินชำราบ พบของกลางทั้งสิ้น 338 ชิ้น มูลค่าประมาณ 62,982 บาท จับกุมผู้ต้องหา เพศชาย 1 ราย รวมของกลางทั้ง 2 ร้าน 2,124 ชิ้น และเงินสด 14,485 บาท รวมมูลค่าประมาณ 411,367 บาท เบื้องต้นเจ้าหน้าที่ได้แจ้งข้อกล่าวหา ดังนี้ 1. ซ่อนเร้น ช่วยจําหน่าย ช่วยพาเอาไปเสีย ซื้อ รับจำนำ หรือรับไว้โดยประการใด ซึ่งของอันตนพึงรู้ว่าเป็นของที่ไม่ผ่านพิธีการทางศุลกากร ตามพระราชบัญญัติศุลกากร พ.ศ. 2560 2. ขายสินค้าบารากู่ บารากู่ไฟฟ้าหรือบุหรี่ไฟฟ้า หรือตัวยาบารากู่ น้ำยาสำหรับเติมบารากู่ไฟฟ้าหรือบุหรี่ไฟฟ้า โดยฝ่าฝืนคำสั่งคณะกรรมการคุ้มครองผู้บริโภค ที่ 9/2558 ตามพระราชบัญญัติคุ้มครองผู้บริโภค โดยผู้ถูกจับกุมได้รับสารภาพตลอดทุกข้อกล่าวหา ซึ่งชุดปฏิบัติการร่วมได้จัดทำบันทึกจับกุม ตรวจยึดสิ่งของ และนำตัวผู้ต้องหาพร้อมของกลางส่งพนักงานสอบสวนในพื้นที่เพื่อดำเนินคดีต่อไป” นายศุภศิษย์ฯ กล่าว
นายศุภศิษย์ กอเจริญยศ ผู้ว่าราชการจังหวัดอุบลราชธานี กล่าวในช่วงท้ายว่า ขอขอบคุณเจ้าหน้าที่ที่เกี่ยวข้องทุกคนในความร่วมมือร่วมใจ และขอเน้นย้ำให้เจ้าหน้าที่ทุกคนทำงานด้วยความมุ่งมั่นในการแก้ไขปัญหายาเสพติดและอาชญากรรม โดยจะต้องทำอย่างต่อเนื่องจริงจัง ทั้งนี้ ในฐานะผู้ทำหน้าที่ “บำบัดทุกข์ บำรุงสุข” และรักษาความมั่นคงและความสงบเรียบร้อย เป็นหน้าที่ที่ต้องดูแลพี่น้องประชาชน เพื่อให้ทุกคนในสังคมได้ใช้ชีวิตอย่างมีความสุข อย่างไรก็ตามต้องขอให้พี่น้องประชาชนทุกท่านช่วยเป็นหูเป็นตา ระแวดระวังบ้านเมืองของเรา หากพบเห็นเบาะแสการกระทำความผิดทุกรูปแบบ สามารถแจ้งข้อมูล และร้องเรียนร้องทุกข์ได้ที่ศูนย์ดำรงธรรมจังหวัด ศูนย์ดำรงธรรมอำเภอ สายด่วน 1567 โทรฟรีตลอด 24 ชั่วโมง
#WorldSoilDay #วันดินโลก #UN #FAO #GlobalSoilPartnership #MOI #กระทรวงมหาดไทย #บำบัดทุกข์บำรุงสุข #SoilandWaterasourceoflife #SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/79576