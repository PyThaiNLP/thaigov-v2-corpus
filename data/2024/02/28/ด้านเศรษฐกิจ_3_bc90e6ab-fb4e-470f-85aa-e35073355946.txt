รัฐบาลไทย-ข่าวทำเนียบรัฐบาล-รปอ.ใบน้อย เป็นประธานเปิด การฝึกอบรมเชิงปฏิบัติการนานาชาติ Capacity Building on Food Security in Agro-Processing Industry among Mekong Countries and the People's Republic of Chaina


วันอังคารที่ 27 กุมภาพันธ์ 2567
27/02/2567
พิมพ์
รปอ.ใบน้อย เป็นประธานเปิด การฝึกอบรมเชิงปฏิบัติการนานาชาติ Capacity Building on Food Security in Agro-Processing Industry among Mekong Countries and the People's Republic of Chaina
รปอ.ใบน้อย เป็นประธานเปิด การฝึกอบรมเชิงปฏิบัติการนานาชาติ Capacity Building on Food Security in Agro-Processing Industry among Mekong Countries and the People's
Republic of Chaina สานความร่วมมือแม่โขง - ล้านช้าง
วันที่ 27 กุมภาพันธ์ 2567 นายใบน้อย สุวรรณชาตรี รองปลัดกระทรวงอุตสาหกรรม เป็นประธานในพิธีเปิดการฝึกอบรมเชิงปฏิบัติการนานาชาติ โครงการ Capacity Building on Food Security in Agro-Processing Industry among Mekong Countries and the People's
Republic of Chaina ภายใต้กองทุนพิเศษกรอบความร่วมมือแม่โขง - ล้านช้าง ซึ่งจัดโดยสำนักงานเศรษฐกิจอุตสาหกรรม (สศอ.) ร่วมกับสถาบันอาหาร และมีนางศิริเพ็ญ เกียรติเฟื่องฟู รองผู้อำนวยการสำนักงานเศรษฐกิจอุตสาหกรรม นายพลาวุธ วงศ์วิวัฒน์ ผู้อำนวยการกองยุทธศาสตร์และแผนงาน ผู้แทนจากสถาบันอาหาร ผู้แทนจากสถานเอกอัครราชทูตสาธารณรัฐประชาชนจีนประจำประเทศไทย และผู้แทนจากกลุ่มงานความร่วมมือลุ่มน้ำโขง สำนักงานปลัดกระทรวงการต่างประเทศ เพื่อเข้าร่วมเป็นเกียรติด้วย ณ ห้องอมรินทร์ อาคารศูนย์การเรียนรู้อาหาร สถาบันอาหาร ถนนอรุณอมรินทร์
รองปลัดฯใบน้อย กล่าวว่า กระทรวงอุตสาหกรรมให้ความสำคัญกับการพัฒนาความร่วมมือทางเศรษฐกิจอุตสาหกรรมในทุกด้าน สำหรับภูมิภาคลุ่มแม่น้ำโขงนั้น มีความสำคัญอย่างยิ่ง เนื่องจากเป็นเส้นทางทางการค้าที่สำคัญที่เชื่อมจีนใต้กับภูมิภาคเอเชียตะวันออกเฉียงใต้ ด้วยทรัพยากรธรรมชาติที่อุดมสมบูรณ์ ซึ่งการจัดอบรมฯในครั้งนี้เพื่อเสริมสร้างศักยภาพด้านความมั่นคงทางอาหารในอุตสาหกรรมแปรรูปสินค้าเกษตรของประเทศลุ่มแม่น้ำโขงและสาธารณรัฐประชาชนจีนให้มีความหลากหลายและมั่นคงมากยิ่งขึ้น
ทั้งนี้ การฝึกอบรมเชิงปฏิบัติการฯ มีกำหนดจัดกิจกรรมการฝึกอบรมเชิงปฏิบัติการนานาชาติ ระหว่างวันที่ 25 กุมภาพันธ์ - 9 มีนาคม 2567 ณ กรุงเทพฯ และจังหวัดนครราชสีมา มีกลุ่มเป้าหมายคือผู้แทนประเทศสมาชิกกรอบความร่วมมือแม่โขง - ล้านช้าง รวมจำนวน 24 ราย

ที่มา : https://www.thaigov.go.th/news/contents/details/79532