รัฐบาลไทย-ข่าวทำเนียบรัฐบาล-รมว.เกษตรฯ จับมือทุกภาคส่วนเพื่อร่วมกันแก้ปัญหาให้ตรงจุด และขับเคลื่อนไปด้วยกัน เพื่อให้เกิดประโยชน์สูงสุดแก่พี่น้องชาวประมง 


วันพุธที่ 28 กุมภาพันธ์ 2567
รมว.เกษตรฯ จับมือทุกภาคส่วนเพื่อร่วมกันแก้ปัญหาให้ตรงจุด และขับเคลื่อนไปด้วยกัน เพื่อให้เกิดประโยชน์สูงสุดแก่พี่น้องชาวประมง
รมว.เกษตรฯ จับมือทุกภาคส่วนเพื่อร่วมกันแก้ปัญหาให้ตรงจุด และขับเคลื่อนไปด้วยกัน เพื่อให้เกิดประโยชน์สูงสุดแก่พี่น้องชาวประมง
ร้อยเอก ธรรมนัส พรหมเผ่า รัฐมนตรีว่าการกระทรวงเกษตรและสหกรณ์ เป็นประธานเปิดการประชุมใหญ่สามัญ ประจำปี พ.ศ. 2567 ของสมาคมการประมงแห่งประเทศไทย และปาฐกถาพิเศษ เรื่อง "พลิกฟื้นประมงไทย สู่การเป็นเจ้าสมุทรในกติกาสากลโลก" ณ โรงแรมแกรนด์ ฟอร์จูน กรุงเทพฯ
รัฐมนตรีว่าการกระทรวงเกษตรและสหกรณ์ กล่าวว่า รัฐบาลได้ให้ความสำคัญต่อการแก้ไขปัญหาความเดือดร้อนของพี่น้องชาวประมง ที่ได้รับผลกระทบจากปัญหา IUU ซึ่งภาคประมงของไทยสามารถสร้างรายได้เข้าประเทศอย่างมหาศาล แต่จากการใช้มาตรการ IUU ทำให้วิถีชีวิตของพี่น้องชาวประมงเปลี่ยนไป
อย่างไรก็ตาม รัฐบาล และกระทรวงเกษตรฯ โดยกรมประมง ได้พยายามแก้ไขกฎหมายต่าง ๆ เพื่อให้เข้ากับบริบทของประมงไทย อีกทั้งยังมุ่งมั่นแก้ไขปัญหาทั้งในเรื่องราคาสินค้าภาคการประมงตกต่ำ ราคาน้ำมัน การนำเข้าส่งออก และการเก็บภาษี เป็นต้น นอกจากนี้ ยังมุ่งมั่นแก้ไขปัญหาทั้งในส่วนของประมงพื้นบ้านและประมงพาณิชย์ โดยทุกภาคส่วนต้องร่วมกันแก้ปัญหาให้ตรงจุด และขับเคลื่อนไปด้วยกัน เพื่อให้เกิดประโยชน์สูงสุดแก่พี่น้องชาวประมง

ที่มา : https://www.thaigov.go.th/news/contents/details/79556