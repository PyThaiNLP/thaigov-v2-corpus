รัฐบาลไทย-ข่าวทำเนียบรัฐบาล-​เลขานุการรัฐมนตรีฯ ไพลิน ร่วมงานสัมมนา ทิศทางอุตสาหกรรมเพื่อความมั่นคง 2567 เวหา พสุธา มหานที 


วันพุธที่ 28 กุมภาพันธ์ 2567
28/02/2567
พิมพ์
​เลขานุการรัฐมนตรีฯ ไพลิน ร่วมงานสัมมนา ทิศทางอุตสาหกรรมเพื่อความมั่นคง 2567 เวหา พสุธา มหานที
​เลขานุการรัฐมนตรีฯ ไพลิน ร่วมงานสัมมนา ทิศทางอุตสาหกรรมเพื่อความมั่นคง 2567 เวหา พสุธา มหานที
วันที่ 27 กุมภาพันธ์ 2567 นางสาวไพลิน เทียนสุวรรณ เลขานุการรัฐมนตรีว่าการกระทรวงอุตสาหกรรม ได้รับมอบหมาย จากนางสาวพิมพ์ภัทรา วิชัยกุล รัฐมนตรีว่าการกระทรวงอุตสาหกรรม เข้าร่วมงานสัมมนา ทิศทางอุตสาหกรรมเพื่อความมั่นคง 2567 เวหา พสุธา มหานที SYMPOSIUM 2024 FUTURE in the AIR-LAND- SEA โดยมี นายสุทิน คลังแสง รัฐมนตรีว่าการกระทรวงกลาโหม เป็นประธานเปิดงาน พร้อมด้วย นายกฤศ จันทร์สุวรรณ รองผู้อำนวยการสำนักงานเศรษฐกิจอุตสาหกรรม เข้าร่วม และมี พล.อ.อ. มานัด วงษ์วาทย์ นายกสมาคมอุตสาหกรรมเพื่อการป้องกันประเทศ (สอป.) ประธานจัดงาน ให้การต้อนรับ ณ ห้องบอลลูม C โรงแรมเซ็นทาราแกรนด์ เซ็นทรัลเวิลด์
โดยการสัมมนาในครั้งนี้ จัดขึ้นเพื่อเป็นการแลกเปลี่ยนความคิดเห็น จากตัวแทนผู้ประกอบการ และหน่วยงานภาครัฐ ถึงทิศทางอุตสาหกรรมเพื่อความมั่นคง เวหา พสุธา มหานที ครอบคลุมทุกประเภทอุตสาหกรรมความมั่นคง ทางอากาศ ทางบก และทางน้ำ สู่เป้าหมายในการสร้างเศรษฐกิจไทยให้มั่นคง จากการสนับสนุนของรัฐบาล เพื่อเพิ่มขีดความสามารถในการผลิตของผู้ประกอบการ รวมถึงการผลักดันบุคลากรในประเทศ เพื่อการเติบโตของอุตสาหกรรมความมั่นคง ซึ่งตั้งแต่อดีตจนถึงปัจจุบัน อุตสาหกรรมเพื่อความมั่นคงส่วนใหญ่เป็นการนำเข้าจากต่างประเทศ จึงส่งผลกระบบต่องบประมาณกองทัพ และภาพรวมของเศรษฐกิจประเทศ ทั้งนี้ จากการสัมมนาในครั้งนี้ จึงเป็นการเปิดประตูสู่อนาคต สร้างความมั่นใจให้คนไทย ใช้ของไทย ตระหนักรู้ถึงหลัก “ไทยทำ ไทยใช้ ไทยมั่นคง”

ที่มา : https://www.thaigov.go.th/news/contents/details/79538