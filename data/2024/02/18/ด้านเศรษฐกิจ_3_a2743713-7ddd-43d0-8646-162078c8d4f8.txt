รัฐบาลไทย-ข่าวทำเนียบรัฐบาล-รมช.ไชยา ลุยอีสาน รับฟังปัญหาและให้กำลังใจเกษตรกรที่ร้อยเอ็ด มอบพันธุ์ไม้เพาะปลูกสร้างรายได้


วันอาทิตย์ที่ 18 กุมภาพันธ์ 2567
รมช.ไชยา ลุยอีสาน รับฟังปัญหาและให้กำลังใจเกษตรกรที่ร้อยเอ็ด มอบพันธุ์ไม้เพาะปลูกสร้างรายได้
รมช.ไชยา ลุยอีสาน รับฟังปัญหาและให้กำลังใจเกษตรกรที่ร้อยเอ็ด มอบพันธุ์ไม้เพาะปลูกสร้างรายได้
นายไชยา พรหมา รัฐมนตรีช่วยว่าการกระทรวงเกษตรและสหกรณ์  ลงพื้นที่ตรวจเยี่ยมและรับฟังปัญหาของเกษตรกร    ณ วัดสามขา (ชัยมงคล) ตำบลสามขา อำเภอโพนทราย จังหวัดร้อยเอ็ด โดยมี นายทวีศักดิ์ ธนเดโชพล ผู้ตรวจราชการกระทรวงเกษตรและสหกรณ์ ผู้บริหาร เจ้าหน้าที่สังกัดกระทรวงเกษตรและสหกรณ์ นายจิรศักดิ์ ศรีบุญลือ นายอำเภอโพนทราย จังหวัดร้อยเอ็ด เจ้าหน้าที่ส่วนจังหวัด และสมาชิกสภาผู้แทนราษฎร รอให้การต้อนรับในพื้นที่
สำหรับการลงพื้นที่ในวันนี้ รมช.ไชยา ได้มอบพันธุ์ไม้ ได้แก่ ไผ่กิมซุง 100 ต้น มะขามเทศ 100 ต้น และต้นกล้วยน้ำว้า 300 ต้น ให้เกษตรกรนำไปปลูกสร้างรายได้ในพื้นที่ พร้อมให้กำลังใจพี่น้องเกษตรกร โดยนำองคาพยพกระทรวงเกษตรฯ มารับฟังปัญหาด้านเกษตรกรรม เพื่อแก้ปัญหาภัยแล้ง น้ำท่วม และราคาสินค้าเกษตรตกต่ำร่วมกัน ซึ่งรัฐบาลมีนโยบายผลักดันรายได้เกษตรกรให้เพิ่มขึ้น 3 เท่า ในเวลา 4 ปี ทั้งนี้ รมช.ไชยา ได้มอบหมายกรมปศุสัตว์ดูแลการส่งออกโคมีชีวิตไปเวียดนาม 2,000 ตัว ผ่านทางเรือเป็นครั้งแรกของประเทศไทย หากการส่งออกเป็นไปด้วยความเรียบร้อย จะทำให้เกษตรกรมีรายได้อย่างมั่นคง และหันมาทำอาชีพปศุสัตว์เป็นอาชีพหลักเพิ่มมากขึ้น ในส่วนการดูแลปัญหาภัยแล้งพื้นที่ทุ่งกุลาร้องไห้ และพื้นที่อีสานตอนล่าง รัฐมนตรีช่วยฯ ไชยา ได้มอบหมายให้กรมฝนหลวงและการบินเกษตรดูแลปฏิบัติการฝนหลวงให้ครอบคลุมจังหวัดร้อยเอ็ด มหาสารคาม และกาฬสินธุ์ เพื่อแก้ปัญหาภัยแล้งอย่างทันท่วงที
โอกาสนี้ รัฐมนตรีช่วยฯ ไชยา และคณะทำงาน ได้ร่วมงานผูกพัทธสีมา ปิดทอง ฝังลูกนิมิตกับพี่น้องเกษตรกร ณ วัด   สามขา (ชัยมงคล) เพื่อความเป็รสิริมงคล อีกด้วย

ที่มา : https://www.thaigov.go.th/news/contents/details/79082