รัฐบาลไทย-ข่าวทำเนียบรัฐบาล-​“อนุชา” เดินหน้า ผลักดัน “ชัยนาทโมเดล” ภายใต้แนวคิด “ตลาดนำ นวัตกรรมเสริม เพิ่มรายได้” นำคณะดูงานแปลงต้นแบบทำปศุสัตว์ มุ่งหวังสร้างเกษตรเงินล้าน


วันอาทิตย์ที่ 18 กุมภาพันธ์ 2567
18/02/2567
พิมพ์
​“อนุชา” เดินหน้า ผลักดัน “ชัยนาทโมเดล” ภายใต้แนวคิด “ตลาดนำ นวัตกรรมเสริม เพิ่มรายได้” นำคณะดูงานแปลงต้นแบบทำปศุสัตว์ มุ่งหวังสร้างเกษตรเงินล้าน
​“อนุชา” เดินหน้า ผลักดัน “ชัยนาทโมเดล” ภายใต้แนวคิด “ตลาดนำ นวัตกรรมเสริม เพิ่มรายได้” นำคณะดูงานแปลงต้นแบบทำปศุสัตว์ มุ่งหวังสร้างเกษตรเงินล้าน
วันนี้ (18 กุมภาพันธ์ 2567) นางรัดเกล้า อินทวงศ์ สุวรรณคีรี รองโฆษกประจำสำนักนายกรัฐมนตรี ย้ำว่า จังหวัดชัยนาท ได้รับเลือกเป็นจังหวัดนำร่องที่ดำเนินการใน 6 ด้าน ดังนี้ 1. นวัตกรรมข้าวพันธุ์ดี เมล็ดข้าวพันธุ์ดี 2. ลดต้นทุน เพิ่มศักยภาพการผลิต ส่งเสริมการปลูกพืชแห่งโอกาส 3. บริหารจัดการทรัพยากรดินให้เหมาะสมกับพืช 4. ระบบตลาดนำการผลิต 5. ขยายสาขาและเพิ่มศักยภาพวิทยาลัยเกษตรและเทคโนโลยี และ 6. การบริหารจัดการน้ำด้วยธนาคารน้ำ ด้วยวัตถุประสงค์เพื่อสร้างรายได้ให้เกษตรกร ผ่านหลักการ “ตลาดนำ นวัตกรรมเสริม เพิ่มรายได้” โดยเน้นการส่งเสริมการทำอาชีพเสริมเพิ่มรายได้ นอกจากการเพาะปลูกพืช จังหวัดชัยนาท มีเกษตรกรผู้เลี้ยงโคเนื้อทุกสายพันธุ์ทั้งหมด จํานวน 3,557 ราย ปริมาณการผลิตโคเนื้อ จํานวน 58,088 ตัว การทำปศุสัตว์ด้วยการเลี้ยงโค ถือว่าเป็นอาชีพที่ทำรายได้เลี้ยงครอบครัวได้เป็นอย่างดี เนื่องจากโคเป็นสัตว์ที่กินง่าย โตไว แข็งแรง
รองโฆษกฯ รัดเกล้าฯ เปิดเผยว่า วันนี้ (18 ก.พ.67) นายอนุชา นาคาศัย รัฐมนตรีช่วยว่าการกระทรวงเกษตรและสหกรณ์ นำคณะผู้บริหารส่วนท้องถิ่น ผู้นำชุมชน และตัวแทนเกษตรกรจังหวัดชัยนาทจำนวนกว่า 200 คน ลงพื้นที่ศึกษาดูงานแปลงต้นแบบในการปรับเปลี่ยนการผลิตในพื้นที่ไม่เหมาะสม ด้วยการทำเกษตรผสมผสานและปศุสัตว์ หวังนำองค์ความรู้จากเกษตรกรต้นแบบที่ประสบความสำเร็จ นำไปขับเคลื่อน “ชัยนาทโมเดล” สู่การปฏิบัติ โดยมีเป้าหมายพัฒนาและส่งเสริมให้เกษตรกรในพื้นที่ ได้มีอาชีพเลี้ยงโคเนื้อ โคฝูง โคคณิตศาสตร์ ให้องค์ความรู้ แหล่งเงินทุน ใช้ปัจจัยการผลิตท้องถิ่น ยกระดับคุณภาพและมาตรฐานสินค้าเกษตร และหาช่องทางการตลาด ให้เกษตรกรมีรายได้เพิ่มขึ้น มากกว่าการผลิตพืชเพียงอย่างเดียว ลดความเสี่ยงด้านการผลิตและการตลาด ตามนโยบายของรัฐบาลและกระทรวงเกษตรและสหกรณ์
“ปัจจุบันมีความต้องการการบริโภคเนื้อสัตว์เพิ่มสูงขึ้นทั้งตลาดในประเทศและต่างประเทศ การส่งเสริมการทำปศุสัตว์ภายใต้ “ชัยนาทโมเดล” นี้เป็นการสร้างทางออกจากความยากจนตามหลักการ ตลาดนำ นวัตกรรมเสริม เพิ่มรายได้ ให้กับพี่น้องเกษตรกรไทยที่ดี” นางรัดเกล้าฯ กล่าว

ที่มา : https://www.thaigov.go.th/news/contents/details/79075