รัฐบาลไทย-ข่าวทำเนียบรัฐบาล-ที่ปรึกษาฯ สุรพล นำทีม เปิดอบบรม "ลดก๊าซเรือนกระจกได้อย่างไร" ชวนปรับเปลี่ยนพฤติกรรมช่วยลดการปล่อยก๊าซเรือนกระจก


วันพฤหัสบดีที่ 29 กุมภาพันธ์ 2567
29/02/2567
พิมพ์
ที่ปรึกษาฯ สุรพล นำทีม เปิดอบบรม "ลดก๊าซเรือนกระจกได้อย่างไร" ชวนปรับเปลี่ยนพฤติกรรมช่วยลดการปล่อยก๊าซเรือนกระจก
ที่ปรึกษาฯ สุรพล นำทีม เปิดอบบรม "ลดก๊าซเรือนกระจกได้อย่างไร" ชวนปรับเปลี่ยนพฤติกรรมช่วยลดการปล่อยก๊าซเรือนกระจก
วันที่ 28 กุมภาพันธ์ 2567 ดร.สุรพล ชามาตย์ ที่ปรึกษาปลัดกระทรวงอุตสาหกรรม เป็นประธานเปิดการอบรม เรื่อง "ลดก๊าซเรือนกระจกได้อย่างไร" เพื่อแลกเปลี่ยนองค์ความรู้เกี่ยวกับสถานการณ์และเป้าหมายการลดก๊าซเรือนกระจกของประเทศไทย มุ่งสู่ความเป็นกลางทางคาร์บอนและการปล่อยก๊าซเรือนกระจกสุทธิเป็นศูนย์ของประเทศไทย (Thailand's Carbon Neutrality and Net Zero GHG Emission Pathway) กิจกรรมโครงการลดก๊าซเรือนกระจกและคาร์บอนเครดิต การคำนวนการลดก๊าซเรือนกระจก ตัวอย่างโครงการคาร์บอนเครดิตทั้งภาครัฐและเอกชน และประโยชน์จากการซื้อ-ขายคาร์บอนเครดิต เพื่อสร้างความตระหนักให้เกิดการลดการปล่อยก๊าซเรือนกระจก ด้วยการเลือกใช้ผลิตภัณฑ์ที่มีฉลากประหยัดพลังงานประสิทธิภาพสูง (เบอร์ 5) การปรับเปลี่ยนรูปแบบการเดินทางโดยใช้ยานพาหนะไฟฟ้า การคัดแยกขยะเพื่อการรีไซเคิล รวมถึงการผลิตไฟฟ้าด้วยพลังงานทดแทน โดยมี สอจ. ทั่วประเทศ รวมถึงผู้ประกอบการ และเจ้าหน้าที่ที่เกี่ยวข้อง เข้าร่วมการอบรม ณ ห้องประชุมจิตอาสา ชั้น 5 อาคารสำนักงานปลัดกระทรวงอุตสาหกรรม และผ่านระบบออนไลน์ (Zoom Meeting)
สำหรับการอบรมครั้งนี้ ได้รับเกียรติจาก นางสาวจิตติมา บุญเกิด นักวิชาการชำนาญการ สำนักรับรองคาร์บอนเครดิต องค์การบริการจัดการก๊าซเรือนกระจก(องค์การมหาชน)  เป็นวิทยากรถ่ายทอดองค์ความรู้ ทั้งนี้มีผู้สนใจเข้าร่วมอบรมกว่า 200 คน

ที่มา : https://www.thaigov.go.th/news/contents/details/79610