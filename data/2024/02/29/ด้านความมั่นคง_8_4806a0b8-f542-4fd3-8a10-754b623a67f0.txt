รัฐบาลไทย-ข่าวทำเนียบรัฐบาล-ทส. เฝ้ารับเสด็จ กรมสมเด็จพระเทพรัตนราชสุดาฯ เสด็จพระราชดำเนินทอดพระเนตรโครงการพัฒนาพื้นที่ห้วยลาน อันเนื่องมาจากพระราชดำริ จังหวัดเชียงใหม่


วันพฤหัสบดีที่ 29 กุมภาพันธ์ 2567
ทส. เฝ้ารับเสด็จ กรมสมเด็จพระเทพรัตนราชสุดาฯ เสด็จพระราชดำเนินทอดพระเนตรโครงการพัฒนาพื้นที่ห้วยลาน อันเนื่องมาจากพระราชดำริ จังหวัดเชียงใหม่
ทส. เฝ้ารับเสด็จ กรมสมเด็จพระเทพรัตนราชสุดาฯ เสด็จพระราชดำเนินทอดพระเนตรโครงการพัฒนาพื้นที่ห้วยลาน อันเนื่องมาจากพระราชดำริ จังหวัดเชียงใหม่
ทส. เฝ้ารับเสด็จ กรมสมเด็จพระเทพรัตนราชสุดาฯ เสด็จพระราชดำเนินทอดพระเนตรโครงการพัฒนาพื้นที่ห้วยลาน อันเนื่องมาจากพระราชดำริ จังหวัดเชียงใหม่
วันที่ 29 กุมภาพันธ์ 2567 เวลา 09.00 น. สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี เสด็จพระราชดำเนินทอดพระเนตรโครงการพัฒนาพื้นที่ห้วยลาน อันเนื่องมาจากพระราชดำริ จังหวัดเชียงใหม่ ทรงรับฟังรายงานผลการดำเนินโครงการฯ และเสด็จพระราชดำเนินไปปล่อยปลาไทย 5 ชนิด ลงสู่อ่างเก็บน้ำห้วยลาน จำนวน 69 ตัว ประกอบด้วย ปลาบ้า ปลาตะเพียนขาว ปลาตะเพียนทอง ปลาสร้อยขาว และปลาแก้มช้ำ โดยมีนายจรัลธาดา กรรณสูต องคมนตรี พร้อมด้วยนายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม คณะผู้บริหาร ทส. และหน่วยงานที่เกี่ยวข้อง ร่วมเฝ้ารับเสด็จ
ทั้งนี้ กระทรวงทรัพยากรธรรมชาติและสิ่งแวดล้อม โดยกรมอุทยานแห่งชาติ สัตว์ป่า และพันธุ์พืช กรมป่าไม้ และกรมทรัพยากรน้ำ ได้เข้าร่วมบูรณาการดำเนินการพัฒนาพื้นที่ห้วยลาน อันเนื่องมาจากพระราชดำริ 4 ด้าน ดังนี้
1. ด้านการอนุรักษ์และฟื้นฟูทรัพยากรธรรมชาติ
ได้ดำเนินการปลูกฟื้นฟูป่าต้นน้ำที่เสื่อมโทรม จำนวน 6,013 ไร่ ปลูกป่าหวาย การควบคุมและป้องกันไฟป่า ทั้งในพื้นที่โครงการและบริเวณโดยรอบ เนื้อที่ 31,284 ไร่ จัดทำโครงการแก้ไขปัญหาการอยู่อาศัยทำกินในเขตป่าสงวนแห่งชาติ ในรูปแบบ คทช. จำนวน 7 หมู่บ้าน เนื้อที่รวม 1,106-3-04 ไร่ จัดตั้งป่าชุมชน จำนวน 5 หมู่บ้าน เนื้อที่ 1,053-2-63 ไร่
2. ด้านการพัฒนาแหล่งน้ำ ได้ดำเนินการบำรุงดูแลรักษาอ่างเก็บน้ำ จำนวน 4 อ่าง ได้แก่ อ่างเก็บน้ำห้วยลาน อ่างเก็บน้ำห้วยป่าไร่ อ่างเก็บน้ำดอยโตน และอ่างเก็บน้ำแม่ผาแหน
3. ด้านการศึกษาวิจัย เป็นแหล่งศึกษางานวิจัยทางด้านป่าไม้และสัตว์ป่า เช่น โครงการอนุรักษ์ต้นรัก และภูมิปัญญาการเจาะเก็บยางรักตามพระราชดำริ สมเด็จพระเทพรัตนราชสุดาฯ สยามบรมราชกุมารี จังหวัดเชียงใหม่
4. ด้านการพัฒนาคุณภาพชีวิตและส่งเสริมการมีส่วนร่วม ได้ส่งเสริมและพัฒนาอาชีพนอกภาคการเกษตรให้แก่ราษฎร เช่น เพิ่มสมุนไพรพื้นบ้าน
กลุ่มทอผ้า และกลุ่มจักสาน ส่งเสริมและสนับสนุนกลุ่มท่องเที่ยวเชิงอนุรักษ์ ตำบลออนใต้ จำนวน 11 หมู่บ้าน ส่งเสริมเครือข่ายหมู่บ้านพิทักษ์ป่ารักษาสิ่งแวดล้อม จำนวน 1 หมู่บ้าน ส่งเสริมเครือข่ายความร่วมมือในการควบคุมไฟป่า จำนวน 5 หมู่บ้าน

ที่มา : https://www.thaigov.go.th/news/contents/details/79625