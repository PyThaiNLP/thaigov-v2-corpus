รัฐบาลไทย-ข่าวทำเนียบรัฐบาล-​เลขานุการรัฐมนตรีฯ ไพลิน ร่วมพิธีเปิดงาน AIA Nobel Laureates Luncheon Talk Series 


วันพฤหัสบดีที่ 29 กุมภาพันธ์ 2567
29/02/2567
พิมพ์
​เลขานุการรัฐมนตรีฯ ไพลิน ร่วมพิธีเปิดงาน AIA Nobel Laureates Luncheon Talk Series
​เลขานุการรัฐมนตรีฯ ไพลิน ร่วมพิธีเปิดงาน AIA Nobel Laureates Luncheon Talk Series
วันที่ 28 กุมภาพันธ์ 2567 ดร.ไพลิน เทียนสุวรรณ เลขานุการรัฐมนตรีว่าการกระทรวงอุตสาหกรรม ได้รับมอบหมาย จากนางสาวพิมพ์ภัทรา วิชัยกุล รัฐมนตรีว่าการกระทรวงอุตสาหกรรม เข้าร่วมเป็นเกียรติในพิธีเปิดงาน AIA Noble Laureates Luncheon Talk Series พร้อมร่วมรับประทานอาหารกลางวัน และฟังบรรยายพิเศษในหัวข้อเรื่อง "A Financial Approach to Climate Risk" โดยศาสตราจารย์ โรเบิร์ต เอฟ เอนเกิล เจ้าของรางวัลโนเบลสาขาเศรษฐศาตร์ ปี พ.ศ. 2546 ณ ห้องบอลรูม ชั้น 1 โรงแรมสุโขทัย กรุงเทพ ถนนสาทรใต้ เขตสาทร กรุงเทพฯ
ทั้งนี้ การเปลี่ยนแปลงสภาพอากาศถือเป็นอันตรายที่ยิ่งใหญ่ต่อมวลมนุษยชาติ ทั้งภาครัฐและเอกชนต่างหาทางออกเพื่อจัดการกับปัญหานี้ ความเสี่ยงที่จะเกิดจากการเปลี่ยนแปลงทางด้านกายภาพ (Physical Risks) ผลกระทบที่เกิดขึ้นจากนโยบายการเปลี่ยนแปลงเพื่อแก้ปัญหาสภาพภูมิอากาศ (Transition Risks) และการเตรียมความพร้อมในการจัดการหลักทรัพย์ ธนาคาร การประกันภัย และข้อกำหนดต่าง ๆ รวมไปถึงความตกลงปารีส (Paris Agreement) ในเรื่องการลดการปล่อยก๊าซเรือนกระจกสุทธิเป็นศูนย์ (Net Zero) ที่ยังถือเป็นแนวทางใหม่ที่มีทั้งข้อดีและข้อด้อย ซึ่งองค์กรต่างๆ ต้องศึกษาเพื่อหาความร่วมมือในการจัดการกับปัญหาสภาพอากาศที่มีผลกระทบต่อเศรษฐกิจ "ศาสตราจารย์ โรเบิร์ต เอฟ เอนเกิล" กล่าว

ที่มา : https://www.thaigov.go.th/news/contents/details/79611