รัฐบาลไทย-ข่าวทำเนียบรัฐบาล-ปลัดเกษตรฯ เร่งรัดติดตามงานตามนโยบายสำคัญ เพื่อผลักดันให้เห็นผลเป็นรูปธรรมโดยเร็ว


วันพฤหัสบดีที่ 29 กุมภาพันธ์ 2567
ปลัดเกษตรฯ เร่งรัดติดตามงานตามนโยบายสำคัญ เพื่อผลักดันให้เห็นผลเป็นรูปธรรมโดยเร็ว
ปลัดเกษตรฯ เร่งรัดติดตามงานตามนโยบายสำคัญ เพื่อผลักดันให้เห็นผลเป็นรูปธรรมโดยเร็ว
นายประยูร อินสกุล ปลัดกระทรวงเกษตรและสหกรณ์ เปิดเผยภายหลังเป็นประธานการประชุมติดตามงานตามนโยบายหลักและประเด็นข้อสั่งการของรัฐมนตรีว่าการกระทรวงเกษตรและสหกรณ์ โดยมีผู้บริหารหน่วยงานส่วนกลาง และเกษตรและสหกรณ์จังหวัดทั่วประเทศเข้าร่วมประชุมณ ห้องประชุม 1403 กระทรวงเกษตรและสหกรณ์ และผ่านระบบการประชุมออนไลน์ ว่า การประชุมดังกล่าวมีวัตถุประสงค์เพื่อมอบหมายสำนักงานเกษตรและสหกรณ์จังหวัดติดตามความก้าวหน้าและเร่งรัดการดำเนินงานของกระทรวงเกษตรและสหกรณ์เพื่อให้การดำเนินงานเกิดผล
เป็นรูปธรรมโดยเร็ว ซึ่งเป็นไปตามนโยบายรัฐบาลและนายกรัฐมนตรี ดังนี้
การดำเนินงานตามนโยบายประเด็นข้อสั่งการของรัฐมนตรีว่าการกระทรวงเกษตรและสหกรณ์ ในระดับพื้นที่อาทิ การติดตามผลการให้บริการผ่านศูนย์บริการประชาชนภาคการเกษตร การป้องกัน แก้ไข ฟื้นฟู รับมือภัยแล้ง
ภัยพิบัติทางธรรมชาติ การผลักดันสินค้าเกษตรและบริการมูลค่าสูง  1 ท้องถิ่น 1 สินค้าเกษตรมูลค่าสูง การขยายผล
การดำเนินโครงการอันเนื่องมาจากพระราชดำริ
การดำเนินงานตามข้อตกลงความร่วมมือ (MOU)ระหว่างหน่วยงานในสังกัดกระทรวงเกษตรและสหกรณ์
กับหน่วยงานภายนอก ในระดับพื้นที่ อาทิ การบูรณาการขับเคลื่อนการพัฒนาโครงสร้างพื้นฐานในเขตปฏิรูปที่ดินระหว่างสำนักงานการปฏิรูปที่ดินเพื่อเกษตรกรรม กับ 15หน่วยงานการพัฒนาตลาดกลางสินค้าเกษตรภาคเหนือ ระหว่าง อ.ต.ก. กับองค์การบริหารส่วนจังหวัด
และเพื่อแสวงหา ขยายตลาดสินค้าเกษตรต่างประเทศ ได้มอบหมายหน่วยงานจัดทำข้อมูลสินค้าเกษตรโดดเด่นในแต่ละพื้นที่ เพื่อนำเสนอต่อผู้ประกอบการในต่างประเทศ โดยให้สำนักงานเกษตรและสหกรณ์จังหวัดประสานความร่วมมือกับสำนักการเกษตรต่างประเทศ สำนักงานที่ปรึกษาการเกษตรต่างประเทศ เพื่อผลักดันการขยายตลาดสินค้าดังกล่าวต่อไป
ทั้งนี้ ได้เน้นย้ำให้สำนักงานเกษตรและสหกรณ์จังหวัด พิจารณาขับเคลื่อนการดำเนินงานผ่านกลไกคณะกรรมการขับเคลื่อนงานด้านการเกษตรระดับจังหวัด (SCP) เพื่อให้หน่วยงานในสังกัดกระทรวง จังหวัด และภาคส่วนต่าง ๆ ร่วมขับเคลื่อนการดำเนินงานให้บรรลุเป้าหมาย โดยให้รายงานผลการดำเนินงาน ปัญหาอุปสรรค ต่อปลัดกระทรวงเกษตรและสหกรณ์ เพื่อพิจารณาให้ข้อเสนอแนะและแนวทางการสนับสนุนการดำเนินงานต่อไปด้วย

ที่มา : https://www.thaigov.go.th/news/contents/details/79621