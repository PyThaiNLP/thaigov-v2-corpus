รัฐบาลไทย-ข่าวทำเนียบรัฐบาล-นายกฯ เป็นห่วงนักท่องเที่ยว ที่มาเที่ยวไทย จากมาตรการส่งเสริมการท่องเที่ยว กำชับทุกภาคส่วนช่วยกันดูแลความปลอดภัย


วันพุธที่ 28 กุมภาพันธ์ 2567
28/02/2567
พิมพ์
นายกฯ เป็นห่วงนักท่องเที่ยว ที่มาเที่ยวไทย จากมาตรการส่งเสริมการท่องเที่ยว กำชับทุกภาคส่วนช่วยกันดูแลความปลอดภัย
นายกฯ เป็นห่วงนักท่องเที่ยว ที่มาเที่ยวไทย จากมาตรการส่งเสริมการท่องเที่ยว กำชับทุกภาคส่วนช่วยกันดูแลความปลอดภัย
วันนี้ (28 กุมภาพันธ์ 2567) นายชัย วัชรงค์ โฆษกประจำสำนักนายกรัฐมนตรี เปิดเผยว่า นายเศรษฐา ทวีสิน นายกรัฐมนตรี รับรายงานกรณี นักท่องเที่ยวชาวจีน เล่นพาราเซลลิ่ง (ร่มร่อน) เกิดอุบัติเหตุจนแข้งหัก บริเวณหาดกะรน จังหวัดภูเก็ต เมื่อวันที่ 24 ก.พ. 2567 ที่ผ่านมา และกระทรวงการท่องเที่ยวและกีฬา และจังหวัดภูเก็ต ได้ช่วยเหลือนักท่องเที่ยวชาวจีนดังกล่าวเดินทางกลับประเทศจีนด้วยความเรียบร้อยแล้ว  และผู้ประกอบการ เครื่่องเล่นที่เกิดอุบัติเหตุได้ตกลงจ่ายค่าเสียหายให้นักท่องเที่ยวตามจำนวนที่ได้ตกลงกันด้วย และเป็นที่พอใจด้วยแล้ว
“นายกฯ ให้ความสำคัญกับการดูแลความปลอดภัยของนักท่องเที่ยว ที่ตั้งใจเดินทางมาท่องเที่ยวพักผ่อนที่ไทย และขอกำชับหน่วยงานที่เกี่ยวข้องช่วยกันดูแลความปลอดภัยนักท่องเที่ยว ขอให้ผู้ประกอบการตรวจสอบเครื่องเล่นต่างๆ ให้มีความปลอดภัย การตรวจตรารักษาความปลอดภัยต่างๆ  ทั้งนี้ จากนโยบายส่งเสริมการท่องเที่ยวของรัฐบาล ทำให้มีนักท่องเที่ยวเดินทางเข้ามาท่องเที่ยวในประเทศไทยเป็นจำนวนมาก โดยเฉพาะชาวจีน ซึ่งช่วยสร้างรายได้ กระตุ้นเศรษฐกิจภายในประเทศเพิ่มขึ้นอย่างมีนัยสำคัญ จึงขอให้ทุกคนร่วมกันต้อนรับนักท่องเที่ยว และเป็นเจ้าภาพที่ดี ช่วยกันสร้างภาพลักษณ์ที่ดีด้านการท่องเที่ยว หนึ่งในรายได้สำคัญของประเทศด้วย” นายชัย กล่าว

ที่มา : https://www.thaigov.go.th/news/contents/details/79581