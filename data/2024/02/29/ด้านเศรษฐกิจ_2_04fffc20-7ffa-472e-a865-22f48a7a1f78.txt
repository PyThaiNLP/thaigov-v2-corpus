รัฐบาลไทย-ข่าวทำเนียบรัฐบาล-กรมทางหลวงชนบท จัดเจ้าหน้าที่พร้อมเครื่องมือเข้าตรวจวัดค่าควันไอเสียเครื่องจักรกลและยานพาหนะ เพื่อลดผลกระทบต่อสุขภาพของประชาชนในพื้นที่จังหวัดระยอง


วันพฤหัสบดีที่ 29 กุมภาพันธ์ 2567
กรมทางหลวงชนบท จัดเจ้าหน้าที่พร้อมเครื่องมือเข้าตรวจวัดค่าควันไอเสียเครื่องจักรกลและยานพาหนะ เพื่อลดผลกระทบต่อสุขภาพของประชาชนในพื้นที่จังหวัดระยอง
....
กรมทางหลวงชนบท (ทช.) กระทรวงคมนาคม โดยสำนักเครื่องกลและสื่อสื่อสาร ลงพื้นที่ตรวจวัดค่าควันไอเสียของยานพาหนะและเครื่องจักรกลที่ใช้ปฏิบัติงานในแขวงทางหลวงชนบทระยอง เพื่อตรวจหาค่าไอเสีย ฝุ่นละออง PM2.5 ที่อาจเกินกว่ามาตรฐานกำหนด จำนวน 16 คัน ณ แขวงทางหลวงชนบทระยอง ซึ่งเป็นไปตามมาตรการของ ทช. ในการดูแล บำรุงรักษาเครื่องจักร ยานพาหนะให้อยู่ในสภาพที่พร้อมใช้งาน และให้ความสำคัญต่อสถานการณ์มลภาวะทางอากาศ PM 2.5 ทั้งนี้ ทช. ได้เน้นย้ำการตรวจสอบสภาพเครื่องจักรให้อยู่ในสภาพดี ห้ามใช้เครื่องจักรที่ก่อให้เกิดเขม่าควันดำ และให้เปลี่ยนถ่ายน้ำมันเครื่องตามกำหนด เลือกใช้น้ำมันให้เหมาะสมตามมาตรฐาน โดยจะหยุดใช้งานทันทีหากพบเครื่องจักรหรือยานพาหนะที่มีค่าควันไอเสียเกินกว่าค่าที่กำหนด และปรับปรุงแก้ไขให้เป็นไปตามมาตรการของ ทช. เพื่อร่วมเป็นส่วนหนึ่งในการบรรเทาปัญหามลพิษทางอากาศอย่างยั่งยืนในอนาคต

ที่มา : https://www.thaigov.go.th/news/contents/details/79589