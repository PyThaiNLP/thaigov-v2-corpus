รัฐบาลไทย-ข่าวทำเนียบรัฐบาล-กรุงไทยออกเงินฝากออมทรัพย์ ประกันอุบัติเหตุ คุ้มครอง 25 เท่า สูงสุด 2.5 ล้านบาท 24 ชม.ทั่วโลก


วันพฤหัสบดีที่ 29 กุมภาพันธ์ 2567
29/02/2567
พิมพ์
กรุงไทยออกเงินฝากออมทรัพย์ ประกันอุบัติเหตุ คุ้มครอง 25 เท่า สูงสุด 2.5 ล้านบาท 24 ชม.ทั่วโลก
ธนาคารกรุงไทยเพิ่มทางเลือกการบริหารจัดการทางการเงินให้กับลูกค้าบุคคล ด้วยผลิตภัณฑ์เงินฝากออมทรัพย์ Krungthai Care Savings  พร้อมความคุ้มครอง ให้ความอุ่นใจแก่ลูกค้า โดยไม่ต้องซื้อประกันอุบัติเหตุ
ธนาคารกรุงไทย ในฐานะธนาคารพาณิชย์ชั้นนำของประเทศ มุ่งมั่นพัฒนาผลิตภัณฑ์และบริการทางการเงิน ตอบโจทย์ลูกค้าในทุกมิติ ส่งเสริมการสร้างหลักประกันให้ชีวิต เพิ่มทางเลือกการบริหารจัดการทางการเงินให้กับลูกค้าบุคคล ด้วยผลิตภัณฑ์เงินฝากออมทรัพย์ Krungthai Care Savings  พร้อมความคุ้มครอง ให้ความอุ่นใจแก่ลูกค้า โดยไม่ต้องซื้อประกันอุบัติเหตุ
เงินฝากออมทรัพย์ Krungthai Care Savings สำหรับผู้ฝากเงิน อายุตั้งแต่ 15 - 69 ปี  รับความคุ้มครองถึงอายุ 70 ปี  ยอดเงินฝากตั้งแต่ 1,000 – 100,000 บาท ให้ความคุ้มครองอุบัติเหตุ 25 เท่า ของยอดเงินฝากคงเหลือในบัญชี 1 วัน ก่อนประสบอุบัติเหตุ สูงสุด 2.5 ล้านบาทต่อคน คุ้มครองกรณีเสียชีวิตจากอุบัติเหตุ 24 ชั่วโมง ทั่วโลก รับความคุ้มครองในวันถัดไปหลังจากเปิดบัญชี เพิ่มความคุ้มครองครอบคลุมมากยิ่งขึ้น เมื่อเปิดบัญชี พร้อมสมัครบัตรเดบิตกรุงไทยแคร์ บัตรเดบิตกรุงไทย เอ็กซ์ตร้า แคร์ หรือ บัตรเดบิต อัลตร้า แคร์ รับความคุ้มครองเรื่อง ค่ารักษาพยาบาลจากอุบัติเหตุ ตั้งแต่ 5,000 บาทถึงสูงสุด 20,000 บาท ต่อครั้ง วงเงินประกันกรณีเสียชีวิตจากอุบัติเหตุตั้งแต่ 1 แสนบาท ถึงสูงสุด 1 ล้านบาท และสิทธิพิเศษอื่นๆ
ผู้ที่สนใจ สามารถเปิดบัญชีได้ที่ธนาคารกรุงไทยทุกสาขาตั้งแต่วันนี้เป็นต้นไป สอบถามข้อมูลที่ Krungthai Contact Center โทร 02-111-1111 หรือศึกษารายละเอียดเพิ่มเติมได้ที่ https://krungthai.com/th/personal/deposits/208/612

ที่มา : https://www.thaigov.go.th/news/contents/details/79607