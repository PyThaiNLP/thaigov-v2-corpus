รัฐบาลไทย-ข่าวทำเนียบรัฐบาล-รองอธิบดีกรมการปกครอง ลงพื้นที่ตรวจติดตามโครงการอบรมฟื้นฟูสมรรถภาพผู้ติดยาเสพติด จ.ขอนแก่น เน้นย้ำ ฝ่ายปกครองดำเนินการค้นหาผู้ป่วยจิตเภทมาเข้ารับการรักษา ผู้เสพยามาเข้ารับการบำบัด


วันพฤหัสบดีที่ 29 กุมภาพันธ์ 2567
29/02/2567
พิมพ์
รองอธิบดีกรมการปกครอง ลงพื้นที่ตรวจติดตามโครงการอบรมฟื้นฟูสมรรถภาพผู้ติดยาเสพติด จ.ขอนแก่น เน้นย้ำ ฝ่ายปกครองดำเนินการค้นหาผู้ป่วยจิตเภทมาเข้ารับการรักษา ผู้เสพยามาเข้ารับการบำบัด
รองอธิบดีกรมการปกครอง ลงพื้นที่ตรวจติดตามโครงการอบรมฟื้นฟูสมรรถภาพผู้ติดยาเสพติด จังหวัดขอนแก่น เน้นย้ำ ฝ่ายปกครองดำเนินการค้นหาผู้ป่วยจิตเภทมาเข้ารับการรักษา ผู้เสพยามาเข้ารับการบำบัดฟื้นฟู โดยใช้กลไกศูนย์ฟื้นฟูสภาพทางสังคมภายในชุมชน พร้อมผนึกกำลัง
รองอธิบดีกรมการปกครอง ลงพื้นที่ตรวจติดตามโครงการอบรมฟื้นฟูสมรรถภาพผู้ติดยาเสพติด จังหวัดขอนแก่น เน้นย้ำ ฝ่ายปกครองดำเนินการค้นหาผู้ป่วยจิตเภทมาเข้ารับการรักษา ผู้เสพยามาเข้ารับการบำบัดฟื้นฟู โดยใช้กลไกศูนย์ฟื้นฟูสภาพทางสังคมภายในชุมชน พร้อมผนึกกำลังกำนัน ผู้ใหญ่บ้าน มีระบบติดตาม เพื่อส่งเสริมด้านอาชีพ คืนคนดีสู่สังคมโดยไม่กลับไปยุ่งเกี่ยวกับยาเสพติดอีก
วันนี้ (29 ก.พ. 67) นายศรัณย์ศักด์ ศรีเครือเนตร รองอธิบดีกรมการปกครอง เปิดเผยถึงการลงพื้นที่ตรวจราชการในพื้นที่จังหวัดขอนแก่น เพื่อตรวจติดตามโครงการอบรมฟื้นฟูสมรรถภาพผู้ติดยาเสพติด สถานฟื้นฟู สมรรถภาพพลเมือง กรมการปกครอง ประจำปีงบประมาณ พ.ศ. 2567 พร้อมตรวจเยี่ยมให้กำลังใจเจ้าหน้าที่กำลังพลสังกัดกองร้อยอาสารักษาดินแดนจังหวัดขอนแก่นที่ 1 ณ กองร้อยอาสารักษาดินแดนจังหวัดขอนแก่นที่ 1 ตำบลศิลา อำเภอเมืองขอนแก่น โดยมี นายยุทธพร พิรุณสาร รองผู้ว่าราชการจังหวัดขอนแก่น นายประจวบ รักแพทย์ ปลัดจังหวัดขอนแก่น นายชินกร แก่นคง นายอำเภอเมืองขอนแก่น หัวหน้าส่วนราชการ และหน่วยงานที่เกี่ยวข้องในพื้นที่จังหวัดขอนแก่น ร่วมให้การต้อนรับ
นายศรัณย์ศักด์ ศรีเครือเนตร รองอธิบดีกรมการปกครอง กล่าวว่า กระทรวงมหาดไทยให้ความสำคัญกับการแก้ไขปัญหายาเสพติด ซึ่งรัฐบาลได้กำหนดให้เป็นวาระแห่งชาติ ประกอบกับนายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงมหาดไทย ได้มอบ 10 นโยบายเน้นหนักให้กับกระทรวงมหาดไทย หนึ่งในนั้นคือการมุ่งเน้นการแก้ไขปัญหายาเสพติดที่เป็นมาตรการเชิงรุก ทั้งการป้องกันและปราบปราม ตลอดจนมีมาตรการเข้มข้นและจริงจังในการแก้ไขปัญหายาเสพติดและสิ่งผิดกฎหมายทุกประเภท ซึ่งที่ผ่านมากระทรวงมหาดไทยได้มีการ Kick off ชุดเฉพาะกิจทั้งระดับกรมและระดับจังหวัด ศูนย์ป้องกันและปราบปรามยาเสพติดระดับจังหวัด/อำเภอ และจัดตั้งศูนย์บำบัดและฟื้นฟูสภาพทางสังคม โดยกรมการปกครอง นำผู้เสพ/ผู้ติดยาเสพติดที่ผ่านการคัดกรองเข้ารับการอบรม โดยใช้หลักธรรมทางศาสนาในการหล่อหลอมจิตใจและประยุกต์ใช้ในชีวิตประจำวัน มุ่งเน้นการปรับเปลี่ยนพฤติกรรมทางสังคม การพัฒนาตนเอง รวมถึงการพัฒนาอาชีพ เพื่อให้ผู้ป่วยยาเสพติดกลับคืนสู่สังคมอย่างปกติสุข และไม่ยุ่งเกี่ยวกับยาเสพติดอีก ซึ่งเป็นหนึ่งในกระบวนการขับเคลื่อนแก้ไขปัญหายาเสพติดให้เป็นไปอย่างต่อเนื่อง
"โครงการอบรมฟื้นฟูสมรรถภาพผู้ติดยาเสพติด สถานฟื้นฟูสมรรถภาพพลเมือง กรมการปกครอง ประจำปีงบประมาณ พ.ศ. 2567 ซึ่งนายไกรสร กองฉลาด ผู้ว่าราชการจังหวัดขอนแก่น ได้มีแนวคิดเรื่องปฏิบัติการผ่านระบบ CI โดยใช้สถานที่ในชุมชน โดยให้นายอำเภอทุกอำเภอใช้กองร้อย อส.อำเภอ เป็นศูนย์ฟื้นฟูสมรรถภาพผู้เสพที่ผ่านการบำบัดจาก รพ.จิตเวช หรือ รพ.ธัญญารักษ์ มาอยู่ที่กองร้อย อส. เพื่อฟื้นฟู ฝึกอาชีพ ปลูกผักสวนครัว เรียนรู้ตามศาสตร์พระราชา โดยไม่ใช้งบประมาณจากทางราชการ เพื่อให้ความช่วยเหลือผู้ป่วยยาเสพติดในพื้นที่ ด้วยการเสริมสร้างความแข็งแรงของสุขภาพร่างกาย จิตใจ และการปรับเปลี่ยนทัศนคติสร้างความเข้าใจในการใช้ชีวิต การฝึกอาชีพ และการประกอบอาชีพ ซึ่งหลังจากอบรมผู้เข้าอบรมจะได้รับการปรับเปลี่ยนพฤติกรรมและฟื้นฟูทางด้านร่างกายและจิตใจ และฝึกอาชีพ ได้รับทั้งความรู้ความเข้าใจและจะกลับไปเป็นพลเมืองดี มีระเบียบ วินัย มีบุคลิกที่ดี จิตใจเข้มแข็ง มีทัศนคติที่ดี และกลับไปใช้ชีวิตในหมู่บ้านชุมชน และเป็นสมาชิกที่ดีของสังคม และช่วยเหลือเจ้าหน้าที่ในการติดตามเฝ้าระวังไม่ให้มีการแพร่ระบาดยาเสพติดในหมู่บ้านและชุมชนของตนด้วย" นายศรัณย์ศักด์ฯ กล่าว
นายศรัณย์ศักด์ ศรีเครือเนตร รองอธิบดีกรมการปกครอง กล่าวเพิ่มเติมว่า การลงพื้นที่จังหวัดขอนแก่นครั้งนี้ ตนยังได้ตรวจเยี่ยม พบปะ และให้กำลังใจคณะทำงาน เจ้าหน้าที่ และผู้เข้ารับบริการสถานฟื้นฟู พร้อมได้ร่วมแลกเปลี่ยนแนวคิดและให้ข้อเสนอแนะกับคณะทำงานสถานฟื้นฟูฯ เพื่อพัฒนาแนวคิดและรูปแบบการดำเนินงาน ซึ่งสิ่งสำคัญที่ได้พูดคุยและแนะนำกับเจ้าหน้าที่เรื่องการแก้ไขปัญหายาเสพติด และได้เน้นย้ำให้ฝ่ายปกครองต้องดำเนินการค้นหาผู้ป่วยจิตเภทมาเข้ารับการบำบัดฟื้นฟู พร้อมมีระบบ ติดตาม ดูแล และช่วยเหลือหลังจากผ่านการอบรมจากการฟื้นฟูสภาพทางสังคม โดยให้ชุดปฏิบัติการประจำตำบล (ชปต.) ร่วมกับกำนัน ผู้ใหญ่บ้าน ฯลฯ คณะกรรมการหมู่บ้าน อาสาสมัครสาธารณสุขประจำหมู่บ้าน (อสม.) หรือบุคลากรของหน่วยงานอื่น ๆ ทำหน้าที่ในการติดตามตรวจเยี่ยม ให้คำแนะนำ ให้คำปรึกษา และช่วยเหลือด้านสวัสดิการสังคม ที่อยู่อาศัยเป็นการชั่วคราว การศึกษา อาชีพหรือการทำงาน และให้การสงเคราะห์อื่น ๆ ที่จำเป็นต่อการดำรงชีพแก่ผู้ติดยาเสพติดหรือผู้ผ่านการบำบัดรักษา ส่งเสริมและสนับสนุนให้นายจ้างหรือสถานประกอบการรับเข้าทำงาน รวมถึงการบูรณาการความร่วมมือในระดับพื้นที่ในการให้การสงเคราะห์อื่น ๆ ตลอดจนวางแนวทางในการตรวจเยี่ยมเป็นระยะเวลา 1 ปี หลังจากผ่านการฟื้นฟูสมรรถภาพ และจัดทำ บันทึกข้อมูลประวัติบุคคล เพื่อการตรวจสอบ ติดตามป้องกันการเสพซ้ำ และการส่งเสริมอาชีพ สร้างรายได้ เพื่อให้ผู้ผ่านการฟื้นฟูจากศูนย์ฟื้นฟูสภาพทางสังคมสามารถกลับคืนสู่สังคมได้อย่างปกติสุข
#WorldSoilDay #วันดินโลก #UN #FAO #GlobalSoilPartnership #MOI #กระทรวงมหาดไทย #บำบัดทุกข์บำรุงสุข
#SoilandWaterasourceoflife #SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/79628