รัฐบาลไทย-ข่าวทำเนียบรัฐบาล-สิทธิบัตรทองที่เสียหายจากการรักษามีสิทธิได้รับเงินช่วยเหลือเบื้องต้น


วันพุธที่ 21 กุมภาพันธ์ 2567
21/02/2567
พิมพ์
สิทธิบัตรทองที่เสียหายจากการรักษามีสิทธิได้รับเงินช่วยเหลือเบื้องต้น
วันอังคารที่ 13 กุมภาพันธ์ 2567
ต่อจากนี้ไป ขอเชิญรับฟังไทยคู่ฟ้า
ประชาชนผู้ใช้สิทธิบัตรทอง หรือ บัตร 30 บาท หากได้รับความเสียหายจากการรักษาพยาบาล
มีสิทธิได้รับเงินช่วยเหลือเบื้องต้น ตามมาตรา 41 ของ พ.ร.บ.หลักประกันสุขภาพแห่งชาติ พ.ศ.2545
โดยมีอัตราการช่วยเหลือ 3 ประเภท คือ 1 เสียชีวิตหรือทุพพลภาพถาวร 240,000 – 400,000 บาท 2
พิการหรือสูญเสียอวัยวะ 100,000 – 240,000 บาท และ 3 ไม่เกิน 100,000 บาท ผู้ได้รับความเสียหาย
ทายาท ผู้อุปการะ หรือหน่วยบริการที่ให้บริการ ยื่นคำร้องภายใน 2 ปีนับตั้งแต่วันที่ทราบความเสียหาย
ได้ที่หน่วยบริการในระบบบัตรทองที่รักษา สำนักงานสาธารณสุขจังหวัดที่เกิดเหตุ สำนักงาน สปสช.เขต
สำนักงาน สปสช.ส่วนกลาง หรือศูนย์คุ้มครองสิทธิบัตรทอง สอบถามเพิ่มเติมได้ที่ สายด่วนสปสช.1330 ตลอด
24 ชั่วโมง
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/79257