รัฐบาลไทย-ข่าวทำเนียบรัฐบาล-ครม.ไฟเขียว จัดใหญ่สงกรานต์ปี 67 "Maha Songkran World Water Festival" ดันอัตลักษณ์ 5 ภาค


วันพุธที่ 21 กุมภาพันธ์ 2567
ครม.ไฟเขียว จัดใหญ่สงกรานต์ปี 67 "Maha Songkran World Water Festival" ดันอัตลักษณ์ 5 ภาค
.....
ครม.ไฟเขียว จัดใหญ่สงกรานต์ปี 67 "Maha Songkran World Water Festival" ดันอัตลักษณ์ 5 ภาค
.
- ครม. (วันที่ 20 ก.พ. 2567) มีมติอนุมัติงบประมาณฯ 104 ล้านบาท เพื่อดำเนินโครงการ "Maha Songkran World Water Festival เย็นทั่วหล้า มหาสงกรานต์ 2567" โดยงานจะขึ้นระหว่างวันที่ 11–15 เม.ย. 67 ที่กรุงเทพฯ และพื้นที่อัตลักษณ์ 5 ภูมิภาคทั่วประเทศไทย เช่น เชียงใหม่ เชียงราย ลำปาง สุโขทัย นครศรีธรรมราช โดยมีกลุ่มเป้าหมายเป็นนักท่องเที่ยวทั่วโลก
.
- กิจกรรมภายในงาน เช่น ขบวนรถพาเหรดสงกรานต์จากกลุ่มจังหวัดเป้าหมาย 16 จังหวัด 11 อุตสาหกรรม Soft Power (อาหาร กีฬา เฟสติวัล ท่องเที่ยว ดนตรี หนังสือ ภาพยนตร์ เกม ศิลปะ ออกแบบ และแฟชั่น), การแสดงทางศิลปวัฒนธรรม, การแสดงดนตรีจากศิลปินที่มีชื่อเสียงทั้งในประเทศและต่างประเทศ, การนำเสนอประเพณีสงกรานต์ในแต่ละภูมิภาค การแสดงน้ำพุประกอบดนตรี เป็นต้น
.
วัตถุประสงค์การการจัดงาน:
- อนุรักษ์และสืบทอดประเพณีไทย
- เฉลิมฉลองในโอกาสที่ยูเนสโกได้ประกาศขึ้นทะเบียนให้ “สงกรานต์ในประเทศไทย” เป็นรายการมรดกทางวัฒนธรรมที่จับต้องไม่ได้ของมนุษยชาติ
- กระตุ้นการสร้างรายได้จากการท่องเที่ยว และผลักดันให้ประเทศไทย ติด 1 ใน 10 ประเทศสุดยอดเฟสติวัลของโลก
.
ผลที่คาดว่าจะได้รับจากการจัดงานฯ
- สร้างสิทธิบัตร Intellectual Property Festival เพื่อเชิดชูงานที่มีเอกลักษณ์ความเป็นไทย
- มีนักท่องเที่ยวเข้าร่วมงานมากกว่า 200,000 คน สร้างรายได้และเงินหมุนเวียนในช่วงเทศกาลสงกรานต์ประมาณ 3,125 ล้านบาท
.
อ่านเพิ่มเติม คลิก https://www.thaigov.go.th/news/contents/details/79200
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/79237