รัฐบาลไทย-ข่าวทำเนียบรัฐบาล-เห็นผลจริง! นโยบายส่งเสริมการลงทุนของรัฐบาล ดึงเงินลงทุนจากต่างประเทศได้กว่า 2.2 ล้านล้านบาท


วันพุธที่ 21 กุมภาพันธ์ 2567
เห็นผลจริง! นโยบายส่งเสริมการลงทุนของรัฐบาล ดึงเงินลงทุนจากต่างประเทศได้กว่า 2.2 ล้านล้านบาท
.....
เห็นผลจริง! นโยบายส่งเสริมการลงทุนของรัฐบาล ดึงเงินลงทุนจากต่างประเทศได้กว่า 2.2 ล้านล้านบาท
.
รัฐบาลเร่งขับเคลื่อนนโยบายต่าง ๆ เพื่อเพิ่มรายได้ให้กับประเทศโดยเร็ว โดยเฉพาะ “การลงทุนจากต่างประเทศ” ล่าสุด ทีมไทยแลนด์ โดยผู้แทนการค้าไทยเผยว่า ที่ให้ความสำคัญกับการดึงเงินลงทุนโดยตรงจากต่างประเทศ เพราะเงินลงทุนเหล่านี้ จะก่อให้เกิดผลลัพธ์:
• เพิ่มรายได้ให้กับประเทศ
• เพิ่มการซื้อวัตถุดิบในประเทศ
• มีการจ้างแรงงานเพิ่มขึ้น
• เกิดการถ่ายทอดองค์ความรู้ให้ผู้ประกอบการไทยจนนำไปสู่การพัฒนาอุตสาหกรรมใหม่
.
จากสถิติการลงทุนโดยตรงจากต่างประเทศของสำนักงานคณะกรรมการส่งเสริมการลงทุน ปี 66 พบว่ามีมูลค่ารวม 663,239 ล้านบาท โดยโครงการเหล่านี้ “เกิดรายได้จากการส่งออก” เป็นเม็ดเงินเข้าประเทศไทยสูงถึงปีละประมาณ 2.2 ล้านล้านบาท หรือเกือบ 4 เท่าของมูลค่าที่ได้รับอนุมัติให้การส่งเสริมแบ่งเป็นดังนี้
• อุตสาหกรรมเครื่องใช้ไฟฟ้าและอิเล็กทรอนิกส์ มูลค่ารวม 883,409 ล้านบาท คิดเป็นร้อยละ 40 ของรายได้จากการส่งออกของโครงการต่างชาติที่ได้รับอนุมัติให้การส่งเสริมทั้งหมด
• อุตสาหกรรมเกษตร อาหาร และ เทคโนโลยีชีวภาพ มูลค่ารวม 788,019 ล้านบาท หรือคิดเป็นร้อยละ 36 ของรายได้จากการส่งออกของโครงการต่างชาติที่ได้รับอนุมัติให้การส่งเสริมทั้งหมด
.
ส่วนการชื้อวัตถุดิบในประเทศไทยนั้น เพิ่มปีละประมาณ 1.3 ล้านล้านบาท เกือบ 2 เท่าของมูลค่าที่ได้รับอนุมัติให้การส่งเสริม
.
รัฐบาลขอให้ประชาชนมั่นใจต่อนโยบายการดึงเงินลงทุนโดยตรงจากต่างประเทศ ซึ่งนโยบายดังกล่าว จะช่วยเพิ่มรายได้เข้าสู่ประเทศ เพิ่มกำลังซื้อวัตถุดิบในประเทศ เพิ่มการจ้างแรงงานไทย อันจะส่งผลต่อคุณภาพชีวิตที่ดีของประชาชน
.
อ่านเพิ่มเติม คลิก https://www.thaigov.go.th/news/contents/details/79108
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/79238