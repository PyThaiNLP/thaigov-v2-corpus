รัฐบาลไทย-ข่าวทำเนียบรัฐบาล-ดีอี เปิดสัมมนาสร้างความรู้ความเข้าใจ “การคุ้มครองข้อมูลส่วนบุคคลสำหรับหน่วยงานภาครัฐ”


วันพุธที่ 21 กุมภาพันธ์ 2567
ดีอี เปิดสัมมนาสร้างความรู้ความเข้าใจ “การคุ้มครองข้อมูลส่วนบุคคลสำหรับหน่วยงานภาครัฐ”
ดีอี เปิดสัมมนาสร้างความรู้ความเข้าใจ “การคุ้มครองข้อมูลส่วนบุคคลสำหรับหน่วยงานภาครัฐ”
วันนี้ (21 กุมภาพันธ์ 2567) ดร.เวทางค์ พ่วงทรัพย์ รองปลัดกระทรวงดิจิทัลเพื่อเศรษฐกิจและสังคม เป็นประธานกล่าวเปิดงานสัมมนาการสร้างความรู้ความเข้าใจเกี่ยวกับการปฏิบัติตามกฎหมายว่าด้วยการคุ้มครองข้อมูลส่วนบุคคลครั้งที่ 2 ในหัวข้อ “การคุ้มครองข้อมูลส่วนบุคคลสำหรับหน่วยงานภาครัฐ”ภายใต้โครงการศูนย์กลางการให้บริการทางวิชาการและให้คำปรึกษาเกี่ยวกับ พ.ร.บ. คุ้มครองข้อมูลส่วนบุคคล โดยมี ดร.ชุติมา หาญเผชิญ ผู้อำนวยการสำนักงานขับเคลื่อนการปฏิรูปประเทศยุทธศาสตร์ชาติ และการสร้างความสามัคคีปรองดอง, ผศ.สุทธิชัย งามชื่นสุวรรณ คณบดีคณะนิติศาสตร์มหาวิทยาลัยสงขลานครินทร์, ผศ.ศุภวัชร์ มาลานนท์ อาจารย์ผู้เชี่ยวชาญ บัณฑิตวิทยาลัยการจัดการ และนวัตกรรม มหาวิทยาลัยเทคโนโลยีพระจอมเกล้าธนบุรี เป็นผู้ดำเนินการเสวนา พร้อมด้วยผู้ที่เกี่ยวข้อเข้าร่วม ณ ศูนย์ประชุมวายุภักษ์ โรงแรมเซ็นทราศูนย์ราชการและคอนเวนชันเซ็นเตอร์ แจ้งวัฒนะ กรุงเทพฯ
______________________________

ที่มา : https://www.thaigov.go.th/news/contents/details/79250