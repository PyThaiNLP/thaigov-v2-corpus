รัฐบาลไทย-ข่าวทำเนียบรัฐบาล-ผู้ตรวจราชการฯ เอกนิติ ลงพื้นที่กาฬสินธุ์ตรวจราชการพร้อมมอบนโยบายให้เจ้าหน้าที่ใช้หัวและใจขับเคลื่อนแผนงาน มุ่งยกระดับ “ปั้นอุตสาหกรรมคู่ชุมชน” 


วันพฤหัสบดีที่ 22 กุมภาพันธ์ 2567
22/02/2567
พิมพ์
ผู้ตรวจราชการฯ เอกนิติ ลงพื้นที่กาฬสินธุ์ตรวจราชการพร้อมมอบนโยบายให้เจ้าหน้าที่ใช้หัวและใจขับเคลื่อนแผนงาน มุ่งยกระดับ “ปั้นอุตสาหกรรมคู่ชุมชน”
ผู้ตรวจราชการฯ เอกนิติ ลงพื้นที่กาฬสินธุ์ตรวจราชการพร้อมมอบนโยบายให้เจ้าหน้าที่ใช้หัวและใจขับเคลื่อนแผนงาน มุ่งยกระดับ “ปั้นอุตสาหกรรมคู่ชุมชน” ใน 4 มิติ เร่งสร้างและพัฒนาเครือข่ายอุตสาหกรรมรักษ์สิ่งแวดล้อมเพื่อให้เกิดความยั่งยืนในการพัฒนาอุตสาหกรรม
วันที่ 20 กุมภาพันธ์ 2567 เวลา 09.00 น. นายเอกนิติ  รมยานนท์  ผู้ตรวจราชการกระทรวงอุตสาหกรรม ลงพื้นที่กาฬสินธุ์ตรวจราชการกรณีปกติ โดยมี นายวศิน ศุภพิสุทธิ์ อุตสาหกรรมจังหวัดกาฬสินธุ์ และเจ้าหน้าที่ เข้าร่วมรับการตรวจราชการพร้อมรายงานผลการดำเนินงานตามประเด็นการตรวจราชการ การตรวจกำกับ เร่งรัด ติดตาม เพื่อขับเคลื่อนการดำเนินงานและโครงการสำคัญ โดยผู้ตรวจราชการฯ เอกนิติ  ได้มอบนโยบายให้เจ้าหน้าที่ดำเนินงานตามนโยบาย MIND ใช้หัวและใจขับเคลื่อนแผนงานปี 2567 มุ่งยกระดับ “ปั้นอุตสาหกรรมคู่ชุมชน” 4 มิติ ส่งเสริมธุรกิจ ดูแลชุมชน รักษาสิ่งแวดล้อม และการกระจายรายได้เพื่อคุณภาพชีวิตที่สมดุลกับสิ่งแวดล้อม พร้อมข้อเสนอแนะในการปฏิบัติงาน รวมทั้งแนวทางปฏิบัติงานตามข้อสั่งการที่จะต้องปฏิบัติอย่างเคร่งครัด อาทิ การเบิกจ่ายงบประมาณให้เป็นไปตามมติ ครม. รวมทั้งต้องจัดสรรและบริหารจัดการการใช้จ่ายงบประมาณอย่างรอบคอบ  ตรวจกำกับดูแลสถานประกอบการให้เป็นไปตามกฎหมาย และแก้ไขปัญหาเรื่องร้องเรียนอย่างเร่งด่วน และเน้นย้ำให้ปฏิบัติงานผ่านระบบสารสนเทศ โดยใช้ระบบตรวจกำกับโรงงาน (i-Auditor)  โรงงานค้างชำระค่าธรรมเนียมจะต้องติดตามเร่งรัดดำเนินการให้เป็นที่สิ้นสุด  การรายงานข้อมูลกลางของกระทรวงอุตสาหกรรม (I-Single Form) จะต้องติดตามสถานประกอบการเข้าใช้งานระบบให้ครบถ้วน รวมทั้งให้กรอกข้อมูลและรายงานผ่านระบบข้อมูลกลาง การบริหารจัดการกากอุตสาหกรรม กำกับดูแลให้เป็นไปตามกฎหมายและรายงานข้อมูลกากอุตสาหกรรมผ่านระบบสารสนเทศให้ดำเนินการภายในระยะเวลาที่กำหนด  การรับรองอุตสาหกรรมสีเขียว (GI) เน้นย้ำให้ติดตามเร่งรัดการดำเนินการให้เป็นไปตามเป้าหมายที่กำหนด ส่งเสริมและผลักดันให้สถานประกอบการได้รับการรับรองอุตสาหกรรมสีเขียว รวมทั้งประชาสัมพันธ์ ชี้แจงถึงความสำคัญของการเข้าร่วมโครงการ พร้อมเชิญชวนสมัครเข้าร่วมโครงการ 72 พรรษา ลด 10 MtCO2eq และ PM 2.5 จากภาคอุตสาหกรรมด้วย MIND จะต้องมีวิธีการคำนวณหาค่าคาร์บอนไดออกไซด์ในปริมาณผลิตภัณฑ์แต่ละประเภทให้ถูกต้อง
สุดท้ายนี้ ผู้ตรวจราชการฯ ได้ตรวจสำนักงานในส่วนของอาคารสำนักงานและบ้านพักเจ้าหน้าที่ พร้อมทั้งได้ให้กำลังใจในการปฏิบัติงาน และขอให้ปฏิบัติงานอย่างเต็มความสามารถในทุกด้าน เพื่อผู้ประกอบการ ประชาชน และกระทรวงอุตสาหกรรม

ที่มา : https://www.thaigov.go.th/news/contents/details/79312