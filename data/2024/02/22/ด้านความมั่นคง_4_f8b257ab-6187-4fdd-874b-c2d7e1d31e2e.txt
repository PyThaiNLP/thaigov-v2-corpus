รัฐบาลไทย-ข่าวทำเนียบรัฐบาล-บ้านสร้าง น้อมนำพระราชดำริกรมสมเด็จพระเทพรัตนราชสุดา ฯ นำเด็กนักเรียนทำกิจกรรม “ร่วมใจปลูกผัก ด้วยรักพระเทพ” ขยายผลสร้างความมั่นคงทางอาหารควบคู่กับการเสริมสร้างทักษะของเด็กเยาวชน 


วันพุธที่ 21 กุมภาพันธ์ 2567
21/02/2567
พิมพ์
บ้านสร้าง น้อมนำพระราชดำริกรมสมเด็จพระเทพรัตนราชสุดา ฯ นำเด็กนักเรียนทำกิจกรรม “ร่วมใจปลูกผัก ด้วยรักพระเทพ” ขยายผลสร้างความมั่นคงทางอาหารควบคู่กับการเสริมสร้างทักษะของเด็กเยาวชน
บ้านสร้าง น้อมนำพระราชดำริกรมสมเด็จพระเทพรัตนราชสุดา ฯ นำเด็กนักเรียนทำกิจกรรม “ร่วมใจปลูกผัก ด้วยรักพระเทพ” ขยายผลสร้างความมั่นคงทางอาหารควบคู่กับการเสริมสร้างทักษะของเด็กเยาวชน สู่การมีสุขภาพอนามัยที่ดี มีอาหารปลอดภัยอย่างยั่งยืน
บ้านสร้าง น้อมนำพระราชดำริกรมสมเด็จพระเทพรัตนราชสุดา ฯ นำเด็กนักเรียนทำกิจกรรม “ร่วมใจปลูกผัก ด้วยรักพระเทพ” ขยายผลสร้างความมั่นคงทางอาหารควบคู่กับการเสริมสร้างทักษะของเด็กเยาวชน สู่การมีสุขภาพอนามัยที่ดี มีอาหารปลอดภัยอย่างยั่งยืน ปลูกผักสวนครัวในรั้วโรงเรียน น้อมนำและขยายผลแนวพระราชดำริของสมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี
วันนี้ (21 ก.พ. 67) นายเสฏฐวุฒิ วงศ์เลอวุฒิ นายอำเภอบ้านสร้าง เปิดเผยว่า อำเภอบ้านสร้าง จังหวัดปราจีนบุรี ได้จัดกิจกรรม “ร่วมใจปลูกผัก ด้วยรักพระเทพ” โดยน้อมนำแนวพระราชดำริของสมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี ตามโครงการ “บ้านนี้มีรัก ปลูกผักกินเอง” และ “ทางนี้มีผล ผู้คนรักกัน” ส่งเสริมให้เด็กนักเรียนปลูกพืชผักสวนครัวไว้รับประทาน ณ โรงเรียนไผ่แถวอนุสรณ์ ตำบลบางกระเบา อำเภอบ้านสร้าง จังหวัดปราจีนบุรี โดยมี หัวหน้าส่วนราชการ คณะครูและนักเรียนโรงเรียนไผ่แถวอนุสรณ์ จำนวนมาก ร่วมกิจกรรม
นายเสฏฐวุฒิ วงศ์เลอวุฒิ นายอำเภอบ้านสร้าง กล่าวว่า กระทรวงมหาดไทยได้น้อมนำแนวพระราชดำริของสมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี ในการเสริมสร้างความมั่นคงด้านอาหาร “บ้านนี้มีรัก ปลูกผักกินเอง” และ “ทางนี้มีผล ผู้คนรักกัน” เพื่อขับเคลื่อนขยายผลให้ประชาชนทุกหมู่บ้านใน 878 อำเภอได้มีคุณภาพชีวิตที่ดี โดยการปลูกพืชผักสวนครัวเป็นอาหาร ทำให้ประชาชนทุกคนมีผักปลอดสารพิษบริโภค อีกทั้งสามารถลดค่าใช้จ่ายในครัวเรือน เสริมรายได้ให้ชุมชน มีเหลือสามารถแบ่งปันในชุมชน สร้างความรักความสามัคคีของคนในชุมชน ตลอดจนแบ่งต้นกล้าเมล็ดพันธุ์ขยายผล "ธนาคารเมล็ดพันธุ์ของแผ่นดิน" ทำให้เกิดความมั่นคงทางอาหารอย่างยั่งยืน ซึ่งสอดคล้องกับหลักการพึ่งพาตนเองตามหลักปรัชญาของเศรษฐกิจพอเพียง ของพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร ทำให้ประชาชนสามารถพึ่งพาตนเองได้อย่างยั่งยืน
“อำเภอบ้านสร้างจึงได้จัดกิจกรรม “ร่วมใจปลูกผัก ด้วยรักพระเทพ” รวมพลังภาคีเครือข่ายลงพื้นที่โรงเรียนไผ่แถวอนุสรณ์ นำพันธุ์ผัก เมล็ดพันธุ์พืช และปุ๋ยอินทรีย์ โดยการพานักเรียนร่วมกันปลูกพืชผักสวนครัวในรั้วโรงเรียน ซึ่งเป็นกิจกรรมที่จะช่วยให้นักเรียนได้มีทักษะในการปลูก และบำรุงรักษาพืชผัก ตลอดจนได้ซึมซับแนวทางการใช้ชีวิตตามหลักปรัชญาของเศรษฐกิจพอเพียง เพื่อสร้างคลังอาหารกลางวันในรั้วโรงเรียน ที่จะช่วยลดรายจ่าย และทำให้นักเรียนได้มีผลผลิตที่ปลอดสารพิษได้บริโภคตามหลักโภชนาการอย่างเพียงพอ ซึ่งกิจกรรมครั้งนี้ ส่วนราชการ คุณครู นักเรียน และผู้ปกครอง พร้อมใจกันสวมใส่ชุดสีม่วงในการทำกิจกรรมแสดงถึงความมุ่งมั่นในการน้อมนำแนวพระราชดำริสู่การขับเคลื่อนและปฏิบัติในพื้นที่ แสดงความจงรักภักดีและปฏิบัติบูชา ถวายพระพรแด่สมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี พระองค์ผู้ทรงเป็นมิ่งขวัญของปวงชนชาวไทย ทรงพระราชทานแนวทางเพื่อให้ประชาชนมีคุณภาพชีวิตที่ดี” นายเสฏฐวุฒิฯ กล่าว
นายเสฏฐวุฒิ วงศ์เลอวุฒิ นายอำเภอบ้านสร้าง กล่าวทิ้งท้ายว่า ขอขอบคุณภาคีเครือข่ายทุกภาคส่วนที่ให้การสนับสนุนในการจัดกิจกรรมครั้งนี้ และขอชื่นชมคณะครูและนักเรียนโรงเรียนไผ่แถวอนุสรณ์ ที่ได้ร่วมกันทำสิ่งที่ดีเพื่อโรงเรียนและชุมชนของเรา ซึ่งโรงเรียนไผ่แถวอนุสรณ์จะเป็นต้นแบบที่ดีให้กับโรงเรียนอื่น ๆ ในพื้นที่ ในด้านการสร้างความมั่นคงทางอาหาร เพื่อเป็นคลังอาหารให้กับโรงเรียน ตลอดจนสามารถเป็นศูนย์เรียนรู้ที่จะถ่ายทอดให้กับเด็กและเยาวชนโดยการน้อมนำหลักปรัชญาของเศรษฐกิจพอเพียง ซึ่งอำเภอบ้านสร้างมุ่งมั่นขยายสิ่งที่ดีไปสู่ทุกพื้นที่ชุมชนหมู่บ้าน โดยมีเป้าหมายสูงสุด คือ ยกระดับและพัฒนาคุณภาพชีวิตให้กับประชาชนอย่างยั่งยืน
#WorldSoilDay #วันดินโลก #UN #FAO #GlobalSoilPartnership #MOI #กระทรวงมหาดไทย #บำบัดทุกข์บำรุงสุข
#SoilandWaterasourceoflife #SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/79296