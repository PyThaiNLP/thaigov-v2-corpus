รัฐบาลไทย-ข่าวทำเนียบรัฐบาล-ผบ.ทสส.สาธารณรัฐสิงคโปร์ (สิงคโปร์) เข้าเยี่ยมคำนับ รมว.กห. ในโอกาสเดินทางเยือนไทยอย่างเป็นทางการในฐานะแขกของกองบัญชาการกองทัพไทย 


วันพฤหัสบดีที่ 22 กุมภาพันธ์ 2567
ผบ.ทสส.สาธารณรัฐสิงคโปร์ (สิงคโปร์) เข้าเยี่ยมคำนับ รมว.กห. ในโอกาสเดินทางเยือนไทยอย่างเป็นทางการในฐานะแขกของกองบัญชาการกองทัพไทย
โดย ผบ.ทสส.สิงคโปร์ขอบคุณ รมว.กห. และคณะ ที่ได้เดินทางร่วมงาน Singapore Airshow 2024 ณ สิงคโปร์ รวมทั้งแสดงความชื่นชมความสัมพันธ์อันใกล้ชิดและความร่วมมืออันดีระหว่างกองทัพของทั้งสองประเทศ
ซึ่งกองทัพไทยมีส่วนสำคัญอย่างยิ่งในการสนับสนุนการฝึกของกองทัพสิงคโปร์ ทั้งนี้ กองทัพสิงคโปร์ยินดีเป็นอย่างยิ่งที่จะสนับสนุนการพัฒนาความร่วมมือระหว่างกันให้มากยิ่งขึ้น โดยทาง ผบ.ทสส.สิงคโปร์ จะหารือกับ ผบ.ทสส. ต่อไป
ในโอกาสนี้ รมว.กห. ได้ชื่นชมความสัมพันธ์และความร่วมมือของกองทัพไทยและกองทัพสิงคโปร์ รวมทั้ง ยินดีสนับสนุนความร่วมมือระหว่างกองทัพของทั้งสองประเทศ ทั้งในด้านการแลกเปลี่ยนที่นั่งฝึกศึกษา การฝึกร่วม/ผสม และการพัฒนาอุตสาหกรรมป้องกันประเทศ (22 ก.พ.67)

ที่มา : https://www.thaigov.go.th/news/contents/details/79327