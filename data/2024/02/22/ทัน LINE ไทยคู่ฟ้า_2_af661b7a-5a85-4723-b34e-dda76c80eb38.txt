รัฐบาลไทย-ข่าวทำเนียบรัฐบาล-ครม. เคาะ!ขยายเวลา VISA FREE คาซัคสถาน ต่อ 6 เดือน หลังยอด นทท. กำลังซื้อสูงพุ่ง


วันพฤหัสบดีที่ 22 กุมภาพันธ์ 2567
ครม. เคาะ!ขยายเวลา VISA FREE คาซัคสถาน ต่อ 6 เดือน หลังยอด นทท. กำลังซื้อสูงพุ่ง
.....
ครม. เคาะ!ขยายเวลา VISA FREE คาซัคสถาน ต่อ 6 เดือน หลังยอด นทท. กำลังซื้อสูงพุ่ง
.
ที่ประชุม ครม. (วันที่ 20 ก.พ. 67) มีมติอนุมัติขยายระยะเวลาการยกเว้นการตรวจลงตรา เพื่อการท่องเที่ยวให้แก่ผู้ถือหนังสือเดินทางสัญชาติคาซัคสถาน ออกไปถึงวันที่ 31 ส.ค. 2567 เนื่องจากเป็นกลุ่มนักท่องเที่ยวที่มีกำลังซื้อสูง ซึ่งช่วยส่งเสริมการท่องเที่ยวของไทย
.
ข้อมูลสถิติ “จำนวนนักท่องเที่ยวคาซัคสถานที่เดินทางมาประเทศไทย”
- ระหว่างวันที่ 25 ก.ย. 66 - 10 ม.ค. 67 มี นทท. จำนวน 68,824 คน
- ในปี 2566 มี นทท. จำนวน 172,282 คน ซึ่งเป็นจำนวนสูงสุดที่เคยเดินทางเข้าประเทศไทย (ค่าใช้จ่ายเฉลี่ยต่อครั้งประมาณ 75,080 บาท/คน/ครั้ง)
.
ทั้งนี้ ได้มอบหมายหน่วยงานความมั่นคงที่เกี่ยวข้องกำกับติดตาม และประเมินผลกระทบจากการออกประกาศ มท. ฉบับนี้ภายหลังครบระยะเวลา 6 เดือน ที่ประกาศไว้ ทั้งนี้ หากมีผลกระทบต่อความมั่นคงและผลประโยชน์แห่งชาติ ให้หน่วยงานความมั่นคงที่เกี่ยวข้องเสนอ ครม. พิจารณายกเลิกประกาศ มท. ดังกล่าวต่อไปได้
.
อ่านเพิ่มเติม คลิก https://www.thaigov.go.th/news/contents/details/79196
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/79307