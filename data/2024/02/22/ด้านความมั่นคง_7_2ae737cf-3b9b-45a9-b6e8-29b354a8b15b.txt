รัฐบาลไทย-ข่าวทำเนียบรัฐบาล-นายสุทิน คลังแสง รมว.กห. มอบหมายให้ ปล.กห. เข้ารับฟังการแถลงวิสัยทัศน์โดย นรม. ในหัวข้อเรื่อง "IGNITE THAILAND : จุดพลัง รวมใจ ไทยต้องเป็นหนึ่ง"


วันพฤหัสบดีที่ 22 กุมภาพันธ์ 2567
นายสุทิน คลังแสง รมว.กห. มอบหมายให้ ปล.กห. เข้ารับฟังการแถลงวิสัยทัศน์โดย นรม. ในหัวข้อเรื่อง "IGNITE THAILAND : จุดพลัง รวมใจ ไทยต้องเป็นหนึ่ง"
วันนี้ (วันพฤหัสบดีที่ 22 ก.พ.2567) เวลา 09:00 น. ณ ตึกสันติไมตรี ทำเนียบรัฐบาล นายสุทิน คลังแสง รัฐมนตรีว่าการกระทรวงกลาโหม มอบหมายให้ พลเอก สนิธชนก สังขจันทร์ ปลัดกระทรวงกลาโหม เป็นผู้แทน
พร้อมด้วย พลเอก ธิติชัย เทียนทอง เสธนาธิการทหาร พลเอก กิตติศักดิ์ บุญพระธรรมชัย ประธานคณะที่ปรึกษากองทัพบก พลเรือเอก จิรพล ว่องวิทย์ ที่ปรึกษาพิเศษกองทัพเรือ พลอากาศเอก วิศรุต สุวรรณเนตร ผู้ช่วยผู้บัญชาการทหารอากาศ เข้าร่วมรับฟังการแถลงวิสัยทัศน์ "IGNITE THAILAND : จุดพลัง รวมใจ ไทยต้องเป็นหนึ่ง" โดยมี นายเศรษฐา ทวีสิน นายกรัฐมนตรี เป็นผู้แถลงวิสัยทัศน์ ซึ่งมีเนื้อหาที่สำคัญดังนี้
- เชิญชวนให้ร่วมกันจุดประกายอุตสาหกรรมการท่องเทึ่ยวของประเทศไทย โดยใช้จุดขาย “สยามเมืองยิ้ม (Thailand of Smiles“ ได้แก่ 1) ยกระดับทุกจังหวัดเป็นทั้งเมืองหลักและเมืองรองให้เป็นเมืองท่องเที่ยว ด้วยการเฟ้นหา Soft Power เพื่อหา “เสน่ห์” ของประเทศไทย อาทิ มวยไทย 2) ประเทศไทยจะไม่หลับไหล มีงานเทศกาล คอนเสิร์ต งานศิลปะ งานแสดงสินค้าในไทยตลอดปี 3) ผลักดันการท่องเที่ยวให้ประเทศไทยกลายเป็นศูนย์กลางด้วย Free Visa การเป็น Home Stay การสาธารณสุขโดยโปรโมทเข้ามาใช้บริการ อาทิ การแพทย์แผนไทย (นวดแผนไทย สปาแผนไทยสมุนไพร) 4) แก้ไขกฎระเบียบที่เป็นอุปสรรคต่อการท่องเที่ยว
- มีการส่งเสริมระบบสุขภาพของไทย “30 บาทรัษาทุกโรค” ยกระดับในเรื่องต่างๆ อาทิ การเป็นเมืองแห่งอาหารโลก (อาหารไทยอร่อยติดอันดับโลก) เกษตรกรรม (ส่งเสริมเกษตรกรไทย ด้วยการขยายแหล่งชลประทาน 40 ล้านไร่, บริหารจัดการน้ำท่วม-น้ำแล้ง, ดูแลการเพาะปลูก, การลดผลกระทบทางอากาศจากฝุ่น PM2.5) การสนันสนุนเพิ่มการผลิต “ปริมาณ”ด้วยอาหารและโภชนาการที่เลี้ยงคนทั้งโลก(ดั้งเดิม, อนาคต, ฮาลาล และเสริมวิตามิน) การใช้จุดแข็งทางภูมิศาสตร์ที่ตั้งของไทยในการเป็น HUB อาทิ ศูนย์กลางการบินของภูมิภาค, การขนส่ง การเชื่อมต่อท่าเรือน้ำลึกโดยโครงการ “LANDBRIDGE“ ที่จะเป็นโอกาสของคนไทย คืออำนาจต่อรองในเวทีโลก, การทำงานด้วย One-Stop Service, อุตสาหกรรมยานยนต์ไฟฟ้า โดยทำให้เกิดห่วงโซ่อุปทานในหลายๆ รายการที่เกี่ยวข้อง, เศรษฐกิจดิจิทัล, การเพิ่มศักยภาพในการแข่งขันของ Start-up (แก้ไขกฎกติกา และสนับสนุนการวิจัยและพัฒนา), ศูนย์กลางการเงิน (ตลาดหลักทรัพย์ของไทยมีศักยภาพ), ตั้งศูนย์ซื้อ-ขาย Carbon Credit ของภูมิภาคในไทย

ที่มา : https://www.thaigov.go.th/news/contents/details/79316