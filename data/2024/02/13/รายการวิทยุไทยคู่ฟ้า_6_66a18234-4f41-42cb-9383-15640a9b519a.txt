รัฐบาลไทย-ข่าวทำเนียบรัฐบาล-เห็นชอบร่างกฎกระทรวงแบ่งแยกหรือโอนสิทธิที่ดินเพื่อเกษตรกรรม


วันอังคารที่ 13 กุมภาพันธ์ 2567
13/02/2567
พิมพ์
เห็นชอบร่างกฎกระทรวงแบ่งแยกหรือโอนสิทธิที่ดินเพื่อเกษตรกรรม
วันอาทิตย์ที่ 11 กุมภาพันธ์ 2567
ต่อจากนี้ไป ขอเชิญรับฟังไทยคู่ฟ้า
คณะรัฐมนตรี
เห็นชอบร่างกฎกระทรวงการแบ่งแยกหรือโอนสิทธิในที่ดินของผู้ได้รับสิทธิโดยการปฏิรูปที่ดินเพื่อเกษตรกรรม
พ.ศ. ... ซึ่งมีสาระสำคัญ คือ ผู้ได้รับสิทธิโดยการปฏิรูปที่ดินเพื่อเกษตรกรรม หมายถึง
บุคคลผู้ได้รับโฉนดที่ดินหรือหนังสือรับรองการทำประโยชน์โดยการปฏิรูปที่ดินเพื่อเกษตรกรรม
สามารถโอนสิทธิในที่ดินแก่สถาบันเกษตรกรเพื่อชำระหนี้ทั้งหมด หรือ บางส่วนได้
เพื่อให้ผู้ได้รับสิทธิที่ประสงค์จะประกอบอาชีพเกษตรกรรมต่อไปยังคงเหลือที่ดินบางส่วนไว้ใช้
ส่วนสถาบันเกษตรกรที่ได้รับโอนสิทธิในที่ดินไป จะต้องใช้ประกอบเกษตรกรรม
จะทำการแบ่งแยกหรือโอนไปยังผู้อื่น หรือนำไปให้บุคคลอื่นเช่าไม่ได้ ทั้งนี้
ผู้ได้รับสิทธิสามารถแบ่งแยกหรือโอนสิทธิในที่ดินคืนให้ ส.ป.ก. โดยขอรับค่าตอบแทนหรือไม่ก็ได้
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/78847