รัฐบาลไทย-ข่าวทำเนียบรัฐบาล-ดีอี เผย “ข่าวแก๊งคอลเซ็นเตอร์คุย 2 นาที ดูดเงินเกลี้ยงบัญชีทันที” ไม่เป็นความจริง


วันอังคารที่ 13 กุมภาพันธ์ 2567
ดีอี เผย “ข่าวแก๊งคอลเซ็นเตอร์คุย 2 นาที ดูดเงินเกลี้ยงบัญชีทันที” ไม่เป็นความจริง
ดีอี เผย “ข่าวแก๊งคอลเซ็นเตอร์คุย 2 นาที ดูดเงินเกลี้ยงบัญชีทันที” ไม่เป็นความจริง
ดีอี เผย “ข่าวแก๊งคอลเซ็นเตอร์คุย 2 นาที ดูดเงินเกลี้ยงบัญชีทันที” ไม่เป็นความจริง
นายเวทางค์ พ่วงทรัพย์ รองปลัดกระทรวงดิจิทัลเพื่อเศรษฐกิจและสังคม (ดีอี) ในฐานะโฆษกกระทรวงฯ กล่าวว่า กรณีที่มีข่าวกลลวงใหม่ “คุย 2 นาที ตอบแค่ ใช่ ดูดเงินเกลี้ยงบัญชี ! โดยไม่ต้องกดลิงค์ หรือโหลดแอพใด ๆ ทั้งสิ้น เพียงแค่รับสายมิจฉาชีพพูดคุยประมาณ 2 นาทีเท่านั้น เงินก็จะถูกดูดหมดบัญชี” เรื่องนี้ไม่เป็นความจริง
อย่างไรก็ตาม หน่วยงานที่เกี่ยวข้อง อยู่ระหว่างการตรวจสอบข้อเท็จจริง และความเป็นไปได้ในทางเทคนิค ซึ่งยังไม่พบรูปแบบหรือวิธิการในการหลอกลวงดูดเงินจากบัญชีเพียงแค่การพูดคุยทางโทรศัพท์ หากไม่มีการติดตั้งแอพพลิเคชั่นที่ปลายทาง ทั้งนี้อาจจะมีขั้นตอนก่อนหน้านี้ เช่น มีการ กด link หรือสมัครแอปพลิเคชั้นก่อนมากหน้านี้ และมีการโทรสอบถามรหัสผ่าน หรือหลอกบันทึกเสียงพูดเพื่อใช้ในยืนยันตัวตนเข้าระบบธนาคารด้วยเสียง
กระทรวงดิจิทัลเพื่อเศรษฐกิจและสังคม จึงขอประชาสัมพันธ์แจ้งเตือนว่า เรื่องนี้อยู่ระหว่างการตรวจสอบข้อเท็จจริง ประชาชนอย่าตื่นตระหนักในเรื่องดังกล่าว แต่อย่างไรก็ตามการป้องกันมิจฉาชีพหลอกติดตั้งแอปพลิเคชันและดูด ภัยทางด้านการเงินที่มีความซับซ้อนและหลากหลายมากขึ้น อย่างต่อเนื่องป้องกันแอปดูดเงิน ดังนี้
1. ไม่ดาวน์โหลดโปรแกรมจากแหล่งอื่น นอกจากแหล่งที่ได้รับการควบคุมและรับรองความปลอดภัยจากผู้พัฒนาระบบปฏิบัติการที่เป็น Official Store อาทิ Play Store หรือ App Store เท่านั้น
2. ไม่ตั้ง password ซ้ำ หรือ ใช้ร่วมกับ Mobile Banking
3. ไม่ทำการสแกนใบหน้า หรือยืนยันตัวตนผ่านแอปพลิเคชันที่ไม่รู้จัก
4. ไม่กดลิงก์จาก SMS แปลกปลอม โดยธนาคารไม่มีนโยบายส่งข้อความ SMS แนบลิงก์ทุกชนิด หรือมีข้อความให้แอด Line ID หากได้รับ SMS ดังกล่าว อย่าหลงเชื่อเด็ดขาด
5. ควรสังเกตโล่ ที่อยู่ด้านหน้า Line account เสมอ ซึ่งควรมีโล่สีเขียว หรือน้ำเงินเข้ม เท่านั้น
6. หากต้องการทำธุรกรรมใด ๆ ควรโทรฯ กลับไปที่หน่วยงานที่ถูกแอบอ้างด้วยตนเอง
7. ไม่ควรให้ข้อมูลส่วนตัว เช่น หมายเลข 13 หลัก ผ่านทางโทรศัพท์
8. โทรแจ้ง 1441 สามารถโทร.แจ้งระงับอายัดบัญชีคนร้าย
----------------------

ที่มา : https://www.thaigov.go.th/news/contents/details/78849