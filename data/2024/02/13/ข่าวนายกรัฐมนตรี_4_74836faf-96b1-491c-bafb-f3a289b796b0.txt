รัฐบาลไทย-ข่าวทำเนียบรัฐบาล-​นายกฯ เร่งแก้ไขปัญหาค่าไฟฟ้า ผ่านนโยบายติดตั้งโซล่าเซลล์ เพื่อลดค่าใช้จ่ายให้เกษตรกร


วันอังคารที่ 13 กุมภาพันธ์ 2567
13/02/2567
พิมพ์
​นายกฯ เร่งแก้ไขปัญหาค่าไฟฟ้า ผ่านนโยบายติดตั้งโซล่าเซลล์ เพื่อลดค่าใช้จ่ายให้เกษตรกร
​นายกฯ เร่งแก้ไขปัญหาค่าไฟฟ้า ผ่านนโยบายติดตั้งโซล่าเซลล์ เพื่อลดค่าใช้จ่ายให้เกษตรกร
วันนี้ (13 กุมภาพันธ์ 2567) เวลา 11.00 น. ณ ตึกบัญชาการ 1 ทำเนียบรัฐบาล นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง กล่าวภายหลังการประชุมคณะรัฐมนตรีว่า เมื่อสัปดาห์ที่ผ่านมาได้ลงพื้นพี่ จังหวัดสระบุรี และได้รับทราบถึงปัญหารายจ่ายค่าไฟฟ้าของพี่น้องเกษตรกร ที่ใช้ในการปั๊มน้ำซึ่งเป็นปัญหาใหญ่ที่เกิดในทุกพื้นที่การเกษตร ทั้งนี้ รัฐบาลโดยกระทรวงพลังงานได้มีนโยบายทำโซล่าเซลล์ เพื่อเป็นเฉลิมพระเกียรติ พระบาทสมเด็จพระเจ้าอยู่หัว ทรงเจริญพระชนมพรรษา 6 รอบ  72 พรรษา
นายกฯ กล่าวว่า นายสุพัฒนพงษ์ พันธ์มีเชาว์ รองนายกรัฐมนตรีว่าการกระทรวงพลังงานมีดำริจะดำเนินการนโยบายส่วนนี้ขึ้นมา โดยจะนัดประชุมกับกระทรวงและหน่วยงานที่เกี่ยวข้อง เพื่อให้ทุกคนเป็นน้ำหนึ่งใจเดียวกัน ในการแก้ไขปัญหาในครั้งนี้ เพื่อทำให้ประชาชนสามารถมีน้ำใช้อย่างเพียงพอ มีค่าไฟที่เหมาะสม ผ่านนโยบายการติดตั้งโซล่าเซลล์ แต่ระหว่างนี้อาจะมีปัญหาอยู่บ้าง ต้องดำเนินการแก้ไข ด้วยการช่วยลดค่าใช้ค่าไฟควบคู่ขนานไปพร้อมกัน

ที่มา : https://www.thaigov.go.th/news/contents/details/78855