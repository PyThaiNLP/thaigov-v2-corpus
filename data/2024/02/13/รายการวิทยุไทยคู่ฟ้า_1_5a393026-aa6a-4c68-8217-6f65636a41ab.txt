รัฐบาลไทย-ข่าวทำเนียบรัฐบาล-เตรียมยกระดับสายด่วน สปสช.1330 เป็นสายด่วนอัจฉริยะ


วันอังคารที่ 13 กุมภาพันธ์ 2567
13/02/2567
พิมพ์
เตรียมยกระดับสายด่วน สปสช.1330 เป็นสายด่วนอัจฉริยะ
วันอังคารที่ 6 กุมภาพันธ์ 2567
ต่อจากนี้ไป ขอเชิญรับฟังไทยคู่ฟ้า
รัฐบาลเดินหน้ายกระดับระบบบริการสายด่วนสำนักงานหลักประกันสุขภาพแห่งชาติ หรือ สปสช.1330
ให้เป็นสายด่วนอัจฉริยะ โดยจากเดิมให้บริการเฉพาะการถามตอบและรับเรื่องร้องเรียน
จะพัฒนาบริการระบบนัดหมาย นัดพบแพทย์ออนไลน์ ยืนยันตัวตนในการรับบริการที่หน่วยบริการต่าง ๆ
เพิ่มคู่สายบริการ และเพิ่มระบบความปลอดภัยทางไซเบอร์
ตลอดจนเพิ่มคู่สายสำหรับหน่วยบริการในการสอบถามการตรวจสอบสิทธิ การจ่ายเงิน
และสนับสนุนการส่งต่อผู้ป่วย ให้ประชาชนเข้าถึงได้ง่ายทุกที่ทุกเวลา ลดเวลารอสายเหลือน้อยกว่า 30 นาที
มีระบบบันทึก บริหาร และเชื่อมโยงข้อมูลเพื่อให้ผู้รับบริการติดตามและขอข้อมูลได้ง่าย
สอดรับกับการขับเคลื่อนนโยบาย 30 บาทรักษาทุกที่ด้วยบัตรประชาชนใบเดียว
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/78839