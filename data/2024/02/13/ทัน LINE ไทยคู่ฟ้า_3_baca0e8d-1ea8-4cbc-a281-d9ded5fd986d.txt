รัฐบาลไทย-ข่าวทำเนียบรัฐบาล-เร่งปรับแก้ประกาศ 5 กระทรวง “ควบคุมโรงงานพลุ” เพื่อป้องกันโรงงานพลุระเบิด


วันอังคารที่ 13 กุมภาพันธ์ 2567
เร่งปรับแก้ประกาศ 5 กระทรวง “ควบคุมโรงงานพลุ” เพื่อป้องกันโรงงานพลุระเบิด
.....
เร่งปรับแก้ประกาศ 5 กระทรวง “ควบคุมโรงงานพลุ” เพื่อป้องกันโรงงานพลุระเบิด
.
รัฐบาลยังคงติดตามความคืบหน้าการแก้ปัญหาโรงงานพลุระเบิด ทั้งนี้ ได้หารือกับหน่วยงานที่เกี่ยวข้อง เพื่อแก้ปัญหาดังกล่าวในระยะยาว โดยจะปรับแก้ประกาศ 5 กระทรวง คือ ก.กลาโหม ก.สาธารณสุข ก.มหาดไทย ก.อุตสาหกรรม และ ก.แรงงาน ใน 21 ประเด็น เช่น
.
1.สถานที่ผลิตดอกไม้เพลิง ต้องจัดอยู่ในผังเมืองที่กำหนดไว้ให้
2.จัดให้มีสายล่อฟ้า
3.ห้ามสูบบุหรี่
4.การใช้ความร้อนในการซ่อมแซมโรงงาน ต้องมีแผนให้เจ้าหน้าที่วิชาชีพความปลอดภัยรับรองแผนก่อนการซ่อม
5.ยกเลิกใบอนุญาตโรงงาน กับผู้ประกอบการที่ไม่ปฏิบัติตามเงื่อนไขของประกาศ 5 กระทรวง
6.ให้มีเขตกันชน ระหว่างโรงงานกับพื้นที่โดยรอบ เช่น กำแพง คูน้ำ คันดิน เป็นต้น
7.มีประชาพิจารณ์
8.เมื่อมีการขออนุญาต 5 กระทรวง ต้องดำเนินการตรวจพร้อมกัน
9.ห้ามเคลื่อนย้ายด้วยการลากถู หรือ กระแทก เพราะอาจเกิดการเสียดสี
10.ต้องมีแผนการขนส่ง ตั้งแต่ต้นทาง-ปลายทาง และหน่วยงานท้องที่ต้องรับทราบ
.
ส่วนข้อเสนอการทำประกันภัยให้กับพนักงาน ได้หารือกับ คปภ. ในเบื้องต้น โดยจะประสาน ก.คลัง ไปหารือกับบริษัทประกันภัยรวมทั้งผู้ประกอบการ เพื่อดูในรายละเอียดต่อไป
.
อ่านเพิ่มเติม คลิก https://www.thaigov.go.th/news/contents/details/78724
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/78836