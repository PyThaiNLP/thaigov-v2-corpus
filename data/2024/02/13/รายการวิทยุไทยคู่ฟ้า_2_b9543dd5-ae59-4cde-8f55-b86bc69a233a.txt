รัฐบาลไทย-ข่าวทำเนียบรัฐบาล-ไทย-จีน ลงนามแล้ว ยกเว้นการตรวจลงตราระหว่างกัน เริ่ม 1 มี.ค.67


วันอังคารที่ 13 กุมภาพันธ์ 2567
13/02/2567
พิมพ์
ไทย-จีน ลงนามแล้ว ยกเว้นการตรวจลงตราระหว่างกัน เริ่ม 1 มี.ค.67
วันพุธที่ 7 กุมภาพันธ์ 2567
รัฐบาลแห่งราชอาณาจักรไทย ได้ร่วมลงนามความตกลง กับรัฐบาลแห่งสาธารณรัฐประชาชนจีน
ว่าด้วยการยกเว้นการตรวจลงตราซึ่งกันและกันเป็นที่เรียบร้อยแล้ว
โดยเป็นการยกเว้นการตรวจลงตราสำหรับผู้ถือหนังสือเดินทางธรรมดาและผู้ถือหนังสือเดินทางกึ่งราชการ
ในการเดินทางเข้า-ออก หรือผ่านแดนของทั้งสองฝ่าย โดยมีระยะเวลาพำนักแต่ละครั้งไม่เกิน 30 วัน
และเมื่อรวมการเดินทางหลาย ๆ ครั้งภายในห้วงเวลา 180 วันแล้ว ระยะเวลาในการพำนักรวมกันต้องไม่เกิน
90 วัน ยกเว้นกรณีการพำนักถาวร การทำงาน การศึกษา กิจกรรมด้านสื่อ หรือกิจกรรมอื่น ๆ
ที่จำเป็นต้องได้รับอนุญาตล่วงหน้าจากหน่วยงานที่รับผิดชอบของอีกฝ่าย
ความตกลงฉบับนี้จะมีผลใช้บังคับตั้งแต่วันที่ 1 มีนาคม 2567 เป็นต้นไป
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/78840