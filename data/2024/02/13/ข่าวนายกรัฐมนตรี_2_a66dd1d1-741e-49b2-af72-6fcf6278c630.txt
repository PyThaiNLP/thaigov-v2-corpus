รัฐบาลไทย-ข่าวทำเนียบรัฐบาล-​นายกฯ ขอความร่วมมือส่วนราชการ รัฐวิสาหกิจ สวมใส่เสื้อสีเหลืองที่มีตราสัญลักษณ์ ทุกวันจันทร์โดยพร้อมเพรียง


วันอังคารที่ 13 กุมภาพันธ์ 2567
13/02/2567
พิมพ์
​นายกฯ ขอความร่วมมือส่วนราชการ รัฐวิสาหกิจ สวมใส่เสื้อสีเหลืองที่มีตราสัญลักษณ์ ทุกวันจันทร์โดยพร้อมเพรียง
​นายกฯ ขอความร่วมมือส่วนราชการ รัฐวิสาหกิจ สวมใส่เสื้อสีเหลืองที่มีตราสัญลักษณ์ ทุกวันจันทร์โดยพร้อมเพรียง
วันนี้ (13 กุมภาพันธ์ 2567) เวลา 11.00 น. ณ ตึกบัญชาการ 1 ทำเนียบรัฐบาล นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง กล่าวภายหลังการประชุมคณะรัฐมนตรีว่า เนื่องในปีมหามงคล พระบาทสมเด็จพระเจ้าอยู่หัวทรงเจริญพระชนมพรรษาครบ 6 รอบ 72 พรรษา โดยรัฐบาลขอความร่วมมือให้หน่วยงานราชการจัดกิจกรรมเพื่อเฉลิมพระเกียรติพระบาทสมเด็จพระเจ้าอยู่หัว และเปิดโอกาสให้ประชาชนได้มีส่วนร่วม นั้น
นายกฯ กล่าวว่า ได้สั่งการในที่ประชุมคณะรัฐมนตรี ขอความร่วมมือให้ทุกหน่วยงานราชการ และรัฐวิสาหกิจ แต่งกายด้วยเสื้อสีเหลืองที่มีตราสัญลักษณ์ทุกวันจันทร์ หรือในโอกาสที่เหมาะสม ซึ่งสามารถแต่งกายแทนชุดยูนิฟอร์มของหน่วยงานได้  โดยให้เริ่มตั้งแต่วันที่ 13 กุมภาพันธ์ 2567 เป็นต้นไป พร้อมทั้ง ประดับธงตราสัญลักษณ์บริเวณด้านหน้าของหน่วนงานด้วย ทั้งนี้ ขอความร่วมมือให้ประชาชนภาคเอกชนและองค์กรต่าง ๆ รวมทั้งรัฐสภา หน่วยงานความมั่นคง รณรงค์แต่งกายด้วยเสื้อสีเหลืองที่มีตราสัญลักษณ์โดยพร้อมเพรียงกัน

ที่มา : https://www.thaigov.go.th/news/contents/details/78852