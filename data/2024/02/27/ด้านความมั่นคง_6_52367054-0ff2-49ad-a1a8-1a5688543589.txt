รัฐบาลไทย-ข่าวทำเนียบรัฐบาล-อำเภอศรีสัชนาลัย บูรณาการภาคีเครือข่าย จัดกิจกรรมสร้างฝายชะลอน้ำ ขับเคลื่อนโครงการหมู่บ้านยั่งยืน เพื่อเฉลิมพระเกียรติพระบาทสมเด็จพระเจ้าอยู่หัว มุ่งมั่นสืบสานเจตนารมณ์


วันอังคารที่ 27 กุมภาพันธ์ 2567
27/02/2567
พิมพ์
อำเภอศรีสัชนาลัย บูรณาการภาคีเครือข่าย จัดกิจกรรมสร้างฝายชะลอน้ำ ขับเคลื่อนโครงการหมู่บ้านยั่งยืน เพื่อเฉลิมพระเกียรติพระบาทสมเด็จพระเจ้าอยู่หัว มุ่งมั่นสืบสานเจตนารมณ์
อำเภอศรีสัชนาลัย บูรณาการภาคีเครือข่าย จัดกิจกรรมสร้างฝายชะลอน้ำ ขับเคลื่อนโครงการหมู่บ้านยั่งยืน เพื่อเฉลิมพระเกียรติพระบาทสมเด็จพระเจ้าอยู่หัว มุ่งมั่นสืบสานเจตนารมณ์ "ฟื้นคืนผืนป่า คืนน้ำให้ชีวิต" ร่วมสร้างฝาย 730 ฝายในปี 2567 เพื่อแก้ปัญหาภัยแล้ง
อำเภอศรีสัชนาลัย บูรณาการภาคีเครือข่าย จัดกิจกรรมสร้างฝายชะลอน้ำ ขับเคลื่อนโครงการหมู่บ้านยั่งยืน เพื่อเฉลิมพระเกียรติพระบาทสมเด็จพระเจ้าอยู่หัว มุ่งมั่นสืบสานเจตนารมณ์ "ฟื้นคืนผืนป่า คืนน้ำให้ชีวิต" ร่วมสร้างฝาย 730 ฝายในปี 2567 เพื่อแก้ปัญหาภัยแล้งและบริหารจัดการน้ำชุมชนอย่างยั่งยืน
เมื่อวันที่ 26 ก.พ. 67 นายเอกสิฏฐ์ วิไลศิลป์ นายอำเภอศรีสัชนาลัย เปิดเผยว่า อำเภอศรีสัชนาลัย จังหวัดสุโขทัย ได้จัดกิจกรรมสร้างฝายชะลอน้ำ "ฟื้นคืนผืนป่า คืนน้ำให้ชีวิต" สร้างฝาย สร้างคน สร้างชีวิต โดยการร่วมกันสร้างฝาย 730 ฝาย เพื่อเฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567 ขับเคลื่อนโครงการหมู่บ้านยั่งยืน (Sustainable Village) เพื่อให้ประชาชนได้ใช้ประโยชน์จากแหล่งน้ำและความอุดมสมบูณณ์ของป่า โดยอำเภอศรีสัชนาลัยได้บูรณาการร่วมกับทุกภาคีเครือข่ายในพื้นที่ในการร่วมจัดร่วมกิจกรรม
นายเอกสิฏฐ์ วิไลศิลป์ นายอำเภอศรีสัชนาลัย กล่าวว่า อำเภอศรีสัชนาลัยได้น้อมนำแนวทางการขับเคลื่อนสู่หมู่บ้านยั่งยืนของกระทรวงมหาดไทย โดยการสร้างความเข้มแข็งของชุมชน การอนุรักษ์สิ่งแวดล้อม ทำให้ประชาชนมีความมั่นคง สามารถพึ่งพาตนเองได้ และมีคุณภาพชีวิตที่ดีอย่างยั่งยืน ซึ่งนายสุชาติ ทีคะสุข ผู้ว่าราชการจังหวัดสุโขทัย ได้ให้ความสำคัญในการผลักดันให้ทุกอำเภอร่วมกันทำให้ทุกหมู่บ้านเป็นหมู่บ้านยั่งยืน โดยอาศัยทีมอำเภอ/ตำบล บำบัดทุกข์ บำรุงสุข แบบบูรณาการอย่างยั่งยืน โดยเป็นทีมบูรณาการจาก 7 ภาคีเครือข่าย ด้วยหลักการ 4 ร่วม คือ ร่วมคิด ร่วมวางแผน ร่วมทำ และร่วมรับประโยชน์ โดยน้อมนำหลักปรัชญาของเศรษฐกิจพอเพียงมาประยุกต์ใช้ ตามแนวคิดหมู่บ้านยั่งยืน (Sustainable Village) ที่คนในชุมชนมีความเข้มแข็ง สามารถพึ่งพาตนเองได้ โดยมีเป้าหมายประชาชนทุกคนมีคุณภาพชีวิตที่ดีอย่างยั่งยืน
"เพราะน้ำเป็นทรัพยากรที่มีความสำคัญอย่างยิ่งต่อสิ่งมีชีวิต แต่ปัจจุบันแหล่งน้ำธรรมชาติถูกทำลายลงไป ทำให้อำเภอศรีสัชนาลัย ประสบปัญหาภัยแล้ง ประชาชนในพื้นที่ขาดน้ำดื่ม น้ำเพื่อการอุปโภคบริโภค รวมถึงน้ำที่ใช้ในการเกษตร อำเภอศรีสัชนาลัยจึงได้บูรณาการภาคีเครือข่าย จัดกิจกรรมสร้างฝายชะลอน้ำ ณ ตำบลท่าชัย และตำบลป่างิ้ว อำเภอศรีสัชนาลัย เพื่อชะลอการไหลของน้ำ ทำให้มีน้ำอยู่ในลำห้วยนานขึ้น และทำให้ประชาชนในพื้นที่มีน้ำใช้ในการอุปโภคบริโภค และทำการเกษตรได้อย่างเพียงพอตลอดทั้งปี อีกทั้งเป็นการฟื้นฟูทรัพยากรธรรมชาติที่เคยถูกทำลาย แก้ไขในสิ่งที่เราเคยทำผิดพลาด เพื่อเป้าหมายทำให้ระบบนิเวศที่อุดมสมบูรณ์กลับคืนมา เพราะน้ำคือชีวิต การสร้างฝายกักเก็บน้ำ ชะลอน้ำ เพื่อให้เกิดความชุ่มชื่นกับดินกับพืชกับผืนป่า ฟื้นฟูป่าให้กลับมาอุดมสมบูรณ์ โดยได้น้อมนำแนวพระราชดำริของพระบาทสมเด็จพระบรมชนากาธิเบศร มหาภูมิพลอดุลยเดชมหาราช บรมนาถบพิตร มาปฏิบัติในพื้นที่โดยการประสานพลังของ 7 ภาคีเครือข่าย "สร้างฝาย สร้างคน สร้างชีวิต"" นายเอกสิฏฐ์ฯ กล่าว
นายเอกสิฏฐ์ วิไลศิลป์ นายอำเภอศรีสัชนาลัย กล่าวเพิ่มเติมว่า การทำฝายชะลอน้ำจะช่วยสร้างความชุ่มชื้นในดินได้มากขึ้น สร้างความสมบูรณ์ของป่าต้นน้ำทรัพยากรธรรมชาติและสิ่งแวดล้อมที่ดี ทำหน้าที่คืนความชุ่มชื้นเข้าสู่ระบบน้ำธรรมชาติ ช่วยให้ปริมาณน้ำธรรมชาติมากขึ้น และลดความเสี่ยงต่อสถานการณ์ภัยแล้ง ช่วยเพิ่มความหลากหลายทางชีวภาพให้แก่พื้นที่ และยังเป็นแหล่งที่อยู่อาศัยของสัตว์น้ำ ส่งผลให้พี่น้องประชาชนมีแหล่งน้ำ เพื่อการอุปโภคบริโภค ตลอดจนมีน้ำใช้เพื่อเกษตรกรรมบริเวณใกล้เคียงได้ตลอดทั้งปี นอกจากนี้การจัดทำฝายชะลอน้ำยังเป็นการส่งเสริมความร่วมมือให้กับประชาชนในพื้นที่ในทุกมิติ ไม่ว่าจะเป็นการร่วมเสนอปัญหาและความต้องการของชุมชน การตัดสินใจร่วมดำเนินการ ตลอดจนการร่วมรับผลประโยชน์จากการพัฒนาหมู่บ้าน ทำให้เกิดเป็นความรักความสามัคคีช่วยเหลือกันของคนในชุมชนอีกด้วย
"อำเภอศรีสัชนาลัย มุ่งมั่น แน่วแน่ และพร้อมยกระดับการดำเนินโครงการหมู่บ้านยั่งยืน เพื่อเฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567 และเตรียมพร้อมรับมือกับปัญหาภัยแล้ง และแก้ไขปัญหาขาดแคลนน้ำอุปโภคบริโภคในพื้นที่ เพื่อให้การ "บำบัดทุกข์ บำรุงสุข" เกิดขึ้นกับพี่น้องประชาชนอย่างแท้จริง สอดคล้องกับเจตนารมณ์ของกระทรวงมหาดไทยในการปลูกฝังให้คนในชุมชนอนุรักษ์ และจัดการทรัพยากรดินและน้ำอย่างถูกวิธี ตามเจตนารมณ์ในการสร้างความตระหนักรู้ถึงบทบาทความสำคัญของดินและน้ำ ตามการขับเคลื่อนวันดินโลก (World Soil Day) ของกระทรวงมหาดไทย ด้วยแนวคิด ดินดี น้ำดี ชีวีมีสุขอย่างยั่งยืน และสนับสนุนให้ประชาชนในพื้นที่มีคุณภาพชีวิตที่ดีขึ้น ลดความเหลื่อมล้ำ พร้อมทั้งขับเคลื่อนเป้าหมายการพัฒนาที่ยั่งยืน (SDGs) ของสหประชาชาติให้สำเร็จ" นายเอกสิฏฐ์ฯ กล่าวในช่วงท้าย
#WorldSoilDay #วันดินโลก #UN #FAO #GlobalSoilPartnership #MOI #กระทรวงมหาดไทย #บำบัดทุกข์บำรุงสุข #SoilandWaterasourceoflife #SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/79519