รัฐบาลไทย-ข่าวทำเนียบรัฐบาล-ผู้ตรวจฯ ศุภกิจ พร้อมทีม MIND สระบุรี ตรวจเยี่ยมสถานประกอบการดีมี MIND ในจังหวัดสระบุรี และหารือภาคเอกชนขับเคลื่อนนโยบาย  MIND 4 มิติ


วันอังคารที่ 27 กุมภาพันธ์ 2567
27/02/2567
พิมพ์
ผู้ตรวจฯ ศุภกิจ พร้อมทีม MIND สระบุรี ตรวจเยี่ยมสถานประกอบการดีมี MIND ในจังหวัดสระบุรี และหารือภาคเอกชนขับเคลื่อนนโยบาย  MIND 4 มิติ
ผู้ตรวจฯ ศุภกิจ พร้อมทีม MIND สระบุรี ตรวจเยี่ยมสถานประกอบการดีมี MIND ในจังหวัดสระบุรี และหารือภาคเอกชนขับเคลื่อนนโยบาย  MIND 4 มิติ
วันที่ 22 กุมภาพันธ์ 2567 เวลา 14.00 น. นายศุภกิจ บุญศิริ ผู้ตรวจราชการกระทรวงอุตสาหกรรม พร้อมด้วยนายนพดล ชีวะอิสระกุล อุตสาหกรรมจังหวัดสระบุรี และเจ้าหน้าที่ฯ ได้เข้าตรวจเยี่ยม บริษัท กุนธัต (ประเทศไทย) จำกัด
ตั้งอยู่ 47 ถนนพหลโยธิน ตำบลหนองแค อำเภอหนองแค จังหวัดสระบุรี ประกอบกิจการ ผลิตของประดับหน้าขนมเค้ก และขนมต่างๆ และผลิตภัณฑ์ประเภทของชำร่วยและของประดับ ซึ่งทางบริษัทฯ ได้นำหุ่นยนต์ (ระบบ Automation) ช่วยลดต้นทุนในการผลิต ทั้งต้นทุนแรงงานมนุษย์และต้นทุนทรัพยากรที่อาจเกิดความสิ้นเปลืองจากความไม่แม่นยำในการผลิตได้ เพิ่มกำลังการผลิตได้มากขึ้น
วันที่ 23 กุมภาพันธ์ 2567 เวลา 09.00 น. นายศุภกิจ บุญศิริ ผู้ตรวจราชการกระทรวงอุตสาหกรรม ได้ประชุมตรวจติดตามงานตามประเด็นการตรวจราชการกระทรวงอุตสาหกรรม รอบที่ 1 ปีงบประมาณ พ.ศ. 2567 ณ ห้องประชุมสำนักงานอุตสาหกรรมจังหวัดฯ โดยมี อุตสาหกรรมจังหวัดสระบุรี ผู้แทนสภาอุตสาหกรรม สภาหอการค้า ผู้จัดการ SMEs D Bank สาขาสระบุรี เครือข่ายอุตสาหกรรมรักษ์สิ่งแวดล้อม และเจ้าหน้าที่สำนักงานฯ เข้าร่วมและรายงานผลการดำเนินงานปัญหาอุปสรรค การตรวจกำกับโรงงาน/เหมืองแร่ และการพัฒนาส่งเสริมผู้ประกอบการ โดยมีการหารือประเด็นในการขับเคลื่อนภาคอุตสาหกรรมในพื้นที่ อาทิ การปรับปรุงแกไขผังเมืองรวมจังหวัดให้เอื้อต่อการลงทุน การสร้างความเชื่อมั่นให้ผู้ประกอบการในพื้นที่ อาทิ ความมั่นคงทางด้านแหล่งน้ำ ความเสถียรของไฟฟ้า ส่งเสริมศักยภาพความสามารถในการแข่งขัน เช่น การตลาด รวมถึงแหล่งเงินทุนดอกเบี้ยต่ำ ทั้งนี้ ผู้ตรวจศุภกิจฯ ได้เน้นย้ำนโยบาย MIND ใช้หัวและใจ พร้อมให้ข้อเสนอแนะการตรวจราชการ การตรวจกำกับดูแลโรงงานอุตสาหกรรม เน้นย้ำให้เร่งรัดการตรวจกำกับดูแล โรงงานอุตสาหกรรมที่มีน้ำเสีย มลพิษทางอากาศ และโรงงานอุตสาหกรรมที่มีความเสี่ยงจะเกิดผลกระทบสิ่งแวดล้อมจากการประกอบกิจการ ให้ปฏิบัติตามกฎหมาย พร้อมให้คำปรึกษาแนะนำแก่ผู้ประกอบการหากมีปัญหาอุปสรรคในการประกอบธุรกิจในพื้นที่ รวมถึงบูรณาการการทำงานร่วมกันกับภาคส่วนที่เกี่ยวข้อง การสื่อสารประชาสัมพันธ์ สร้างความเข้าใจสู่สาธารณชนอย่างแพร่หลาย โดยเฉพาะกับผู้มีส่วนได้ส่วนเสีย ซึ่งจะส่งผลดีต่อการทำงานร่วมกัน ตลอดจนรับทราบปัญหา อุปสรรค และข้อเสนอแนะต่อการปรับปรุง พัฒนางานตามภารกิจที่รับผิดชอบต่อดำเนินงานในพื้นที่ เพื่อให้ตอบสนองต่อนโยบายกระทรวงฯ เกิดผลสำเร็จเป็นรูปธรรม และยังได้ให้กำลังใจในการปฏิบัติงาน และขอให้ปฏิบัติงานอย่างบูรณาการกับทุกภาคส่วน เพื่อให้เกิดประสิทธิภาพประสิทธิผลในการปฏิบัติหน้าที่ในการให้บริการแก่ผู้ประกอบการ ประชาชนต่อไป

ที่มา : https://www.thaigov.go.th/news/contents/details/79464