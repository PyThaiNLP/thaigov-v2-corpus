รัฐบาลไทย-ข่าวทำเนียบรัฐบาล-ดีอี เปิดกิจกรรม "สร้างนักฟังเชิงลึก ฟังด้วยหู รู้ด้วยใจ Deep listening"


วันอังคารที่ 27 กุมภาพันธ์ 2567
ดีอี เปิดกิจกรรม "สร้างนักฟังเชิงลึก ฟังด้วยหู รู้ด้วยใจ Deep listening"
เสริมทักษะการฟังและการให้คำปรึกษาที่ดี แก่เจ้าหน้าที่ศูนย์AOC 1441
วันนี้ (27 กุมภาพันธ์ 2567) นายเอกพงษ์ หริ่มเจริญ ผู้ตรวจราชการกระทรวงดิจิทัลเพื่อเศรษฐกิจและสังคม เป็นประธานเปิดกิจกรรม "สร้างนักฟังเชิงลึก ฟังด้วยหู รู้ด้วยใจ Deep listening" ให้แก่เจ้าหน้าที่ของศูนย์ปฏิบัติการแก้ไขปัญหาอาชญากรรม ออนไลน์ Anti Online Scam Operation Center AOC จำนวน 5 รุ่น เพื่อพัฒนาทักษะการรับฟังอย่างมีประสิทธิภาพ และวิธีการให้คำปรึกษา คำแนะนำที่เหมาะสม เพื่อไม่ให้มีผลกระทบต่อจิตใจแก่ผู้เสียหายที่ต้องการความช่วยเหลือ รวมทั้งการดูแลตนเองไม่ให้เกิดสภาวะตึงเครียดจากการรับรู้ปัญหาต่างๆ ของประชาชนที่เข้ารับบริการ โดยมี พลอากาศตรี อมร ชมเชย เลขาธิการสำนักงานคณะกรรมการการรักษาความมั่นคงปลอดภัยไซเบอร์แห่งชาติ (สกมช.), พันเอก สรรพชัยย์ หุวะนันทน์ กรรมการผู้จัดการใหญ่ บริษัท โทรคมนาคมแห่งชาติ จำกัด (มหาชน) และผู้เข้ารับการอบรม เข้าร่วม จัดโดยสำนักงานคณะกรรมการการรักษาความมั่นคงปลอดภัยไซเบอร์แห่งชาติ (สกมช.) ร่วมกับ กรมสุขภาพจิต กระทรวงสาธารณสุข ณ ห้อง VIP ชั้น 2 อาคาร 5 บริษัท โทรคมนาคมแห่งชาติ จำกัด (มหาชน)
---------------------------

ที่มา : https://www.thaigov.go.th/news/contents/details/79489