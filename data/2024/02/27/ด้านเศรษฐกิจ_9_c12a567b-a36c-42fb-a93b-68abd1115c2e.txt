รัฐบาลไทย-ข่าวทำเนียบรัฐบาล-กรุงไทยปลื้มกระแส DRx 5 หุ้นไลฟ์สไตล์ระดับโลกมาแรง มีมูลค่าตลาดราว 90 ล้านบาทใน 6 วันแรก ตอกย้ำมืออาชีพคัดหุ้นเด่น ตอบโจทย์ผู้ลงทุน


วันอังคารที่ 27 กุมภาพันธ์ 2567
27/02/2567
พิมพ์
กรุงไทยปลื้มกระแส DRx 5 หุ้นไลฟ์สไตล์ระดับโลกมาแรง มีมูลค่าตลาดราว 90 ล้านบาทใน 6 วันแรก ตอกย้ำมืออาชีพคัดหุ้นเด่น ตอบโจทย์ผู้ลงทุน
ธ.กรุงไทยปลื้ม ผู้ลงทุนตอบรับ ตราสารแสดงสิทธิในหลักทรัพย์ต่างประเทศ หรือ DRx  อ้างอิง 5 หุ้นไลฟ์สไตล์อย่างล้นหลาม มูลค่าตลาดรวมราว 90 ล้านบาทใน 6 วันทำการแรก โดย “เมต้า” ได้รับความนิยมสูงสุด
ธนาคารกรุงไทยปลื้ม ผู้ลงทุนตอบรับ ตราสารแสดงสิทธิในหลักทรัพย์ต่างประเทศ หรือ DRx  อ้างอิง 5 หุ้นไลฟ์สไตล์อย่างล้นหลาม มูลค่าตลาดรวมราว 90 ล้านบาทใน 6 วันทำการแรก โดย “เมต้า” ได้รับความนิยมสูงสุด ตอกย้ำผู้นำนวัตกรรมการลงทุน และความเป็นมืออาชีพในการพัฒนาผลิตภัณฑ์ คัดหุ้นเด่น โดนใจ ตอบโจทย์ผู้ลงทุน
นายรวินทร์ บุญญานุสาสน์ ผู้บริหารสายงานธุรกิจตลาดเงินตลาดทุน ธนาคารกรุงไทย เปิดเผยว่า ธนาคารกรุงไทย ประสบความสำเร็จในการเสนอขายตราสารแสดงสิทธิในหลักทรัพย์ต่างประเทศ (DRx) เพิ่มอีก 5 หลักทรัพย์ อ้างอิงหุ้นชั้นนำในกลุ่มไลฟ์สไตล์ของสหรัฐอเมริกา คือ อเมซอน (AMZN80X)  เมต้า (META80X) สตาร์บั๊ค (SBUX80X ) เน็ตฟลิก (NFLX80X) และบุ๊กกิ้งโฮลดิ้ง (BKNG80X)  เมื่อวันที่ 7 กุมภาพันธ์ 2567 ที่ผ่านมาโดยผู้ลงทุนตอบรับเข้าลงทุนอย่างต่อเนื่อง 6 วันแรกมีมูลค่าตลาดรวมเฉพาะ 5 หลักทรัพย์ใหม่กลุ่มไลฟ์สไตล์ราว 90 ล้านบาท โดย  META80X  หรือ DRx ที่อ้างอิงหุ้นบริษัทเมต้า เจ้าแห่งโซเชียลมีเดีย เจ้าของแพลตฟอร์มชื่อดังอย่าง Facebook Instagram และ WhatsApp ได้รับความนิยมมากที่สุด มีมูลค่าตลาดเกือบ 40 ล้านบาท
ธนาคารมุ่งมั่นพัฒนานวัตกรรมและเทคโนโลยีการลงทุนอย่างไม่หยุดยั้ง  เพื่อตอกย้ำความเป็นผู้นำด้านนวัตกรรมการลงทุน ภายใต้แนวคิด Leading in Innovative Investment พลิกการลงทุนให้เป็นเรื่องง่ายและงอกเงย ด้วยความเป็นมืออาชีพในการพัฒนาผลิตภัณฑ์การลงทุน คัดสรรหุ้นที่มีศักยภาพ ตอบโจทย์ความต้องการของผู้ลงทุนในทุกสภาวะตลาด เปิดโอกาสให้ผู้ลงทุนสามารถเข้าถึงหุ้นสหรัฐอเมริกาที่มีศักยภาพในการเติบโตสูง มีผลการดำเนินงานที่แข็งแกร่ง เพิ่มทางเลือกการลงทุนที่หลากหลาย ตามสไตล์ที่ชอบ โดย DRx สามารถซื้อขายได้ง่ายๆ ผ่านแอปพลิเคชัน Streaming ซื้อขายเป็นเงินบาท ไม่ต้องแลกเงินให้ยุ่งยาก มีโอกาสได้รับผลตอบแทนเสมือนไปลงทุนในต่างประเทศโดยตรง
สำหรับผู้สนใจ สามารถลงทุน DRx บนกระดานซื้อขาย DRx ของตลาดหลักทรัพย์แห่งประเทศไทย  โดยใช้บัญชีซื้อขาย DRx ที่มีอยู่แล้ว  แต่หากไม่มีบัญชี DRx แต่มีบัญชีหุ้นไทยอยู่แล้ว ให้แจ้งความประสงค์เพื่อซื้อขาย DRx เพิ่มเติมกับผู้แนะนำการลงทุน หรือดำเนินการด้วยตนเอง ผ่านแอปพลิเคชัน Streaming by Settrade  เลือก My Menu และ เลือก DRx  สอบถามรายละเอียดเพิ่มเติมได้ที่ธนาคารกรุงไทยทุกสาขา หรือ Krungthai Contact Center โทร. 02-111-1111 หรือ www.krungthai.com

ที่มา : https://www.thaigov.go.th/news/contents/details/79488