รัฐบาลไทย-ข่าวทำเนียบรัฐบาล-นายอำเภอบางใหญ่ นำทีมลงพื้นที่ทำกิจกรรม "ขยะเพื่อชุมชนคนบ้านใหม่" ขับเคลื่อนขยายผลธนาคารขยะ (Recyclable Waste Bank) นำรายได้จากการคัดแยกขยะขาย ช่วยเหลือกลุ่มเปราะบาง ผู้ยากไร้


วันอังคารที่ 27 กุมภาพันธ์ 2567
27/02/2567
พิมพ์
นายอำเภอบางใหญ่ นำทีมลงพื้นที่ทำกิจกรรม "ขยะเพื่อชุมชนคนบ้านใหม่" ขับเคลื่อนขยายผลธนาคารขยะ (Recyclable Waste Bank) นำรายได้จากการคัดแยกขยะขาย ช่วยเหลือกลุ่มเปราะบาง ผู้ยากไร้
นายอำเภอบางใหญ่ นำทีมลงพื้นที่ทำกิจกรรม "ขยะเพื่อชุมชนคนบ้านใหม่" ขับเคลื่อนขยายผลธนาคารขยะ (Recyclable Waste Bank) นำรายได้จากการคัดแยกขยะขาย ช่วยเหลือกลุ่มเปราะบาง ผู้ยากไร้ และผู้ป่วยติดเตียง 11 ราย มุ่งมั่นลดความเหลื่อมล้ำ ขจัดความยากจน
นายอำเภอบางใหญ่ นำทีมลงพื้นที่ทำกิจกรรม "ขยะเพื่อชุมชนคนบ้านใหม่" ขับเคลื่อนขยายผลธนาคารขยะ (Recyclable Waste Bank) นำรายได้จากการคัดแยกขยะขาย ช่วยเหลือกลุ่มเปราะบาง ผู้ยากไร้ และผู้ป่วยติดเตียง 11 ราย มุ่งมั่นลดความเหลื่อมล้ำ ขจัดความยากจน สร้างความเข้มแข็งของชุมชนด้วยการแบ่งปัน เพื่อยกระดับคุณภาพชีวิตที่ดีของพี่น้องประชาชนอย่างยั่งยืน
เมื่อวันที่ 26 ก.พ. 67 นางสาวญาณิพัชญ์ ศรีโคตร นายอำเภอบางใหญ่ เปิดเผยว่า ตนพร้อมด้วยนางอุไร พึ่งสุขแดง ภรรยากำนันตำบลบ้านใหม่ และทีมภาคีเครือข่าย ได้ร่วมกันจัดกิจกรรม "ขยะเพื่อชุมชนคนบ้านใหม่" ในพื้นที่ตำบลบ้านใหม่ อำเภอบางใหญ่ จังหวัดนนทบุรี เพื่อสร้างความสุข และปันน้ำใจให้กับคนในชุมชน ขับเคลื่อนขยายผลธนาคารขยะ (Recyclable Waste Bank) โดยนำรายได้จากการขายขยะมาช่วยเหลือพี่น้องประชาชนชาวตำบลบ้านใหม่ ที่เป็นกลุ่มเปราะบาง ผู้ป่วยติดเตียง ผู้พิการ และผู้ยากไร้ รวมทั้งสิ้น 11 ราย
นางสาวญาณิพัชญ์ ศรีโคตร นายอำเภอบางใหญ่ กล่าวว่า อำเภอบางใหญ่ จังหวัดนนทบุรี ได้นำแนวทางการขับเคลื่อนธนาคารขยะ (Recyclable Waste Bank) ของกระทรวงมหาดไทยมาสู่การปฏิบัติ โดยมีแนวทางการขับเคลื่อนธนาคารขยะ เพื่อสนับสนุนส่งเสริมให้พี่น้องประชาชนรู้จักการบริหารจัดการขยะ การคัดแยกขยะรีไซเคิลในครัวเรือน ช่วยกันรักษาสิ่งแวดล้อม อีกทั้งยังสามารถเปลี่ยนขยะให้มีมูลค่า สามารถลดรายจ่าย เพิ่มรายได้ นำไปสู่การยกระดับและพัฒนาคุณภาพชีวิตของประชาชน โดยเริ่มจากการส่งเสริมให้องค์กรปกครองส่วนท้องถิ่นได้มีส่วนร่วมในการทำให้มีสิ่งแวดล้อมที่ดีและยั่งยืน ด้วยการจัดให้มีระบบจัดการและกำจัดขยะมูลฝอยที่มีประสิทธิภาพ สามารถนำไปใช้ให้เกิดประโยชน์ และเป็นสวัสดิการให้กับชุมชน โดยเฉพาะอย่างยิ่งการนำเงินรายได้จากการขายขยะ ไปช่วยเหลือพี่น้องประชาชนกลุ่มเปราะบาง ผู้ยากไร้ และผู้ป่วยติดเตียง และนำไปพัฒนาชุมชนในด้านต่าง ๆ
"อำเภอบางใหญ่ จังหวัดนนทบุรี ได้จัดกิจกรรมครั้งนี้ขึ้น โดยมีวัตถุประสงค์เพื่อรณรงค์สร้างจิตสำนึกให้กับประชาชนในพื้นที่ ช่วยลดปริมาณขยะก่อนนำเข้าสู่กระบวนการกำจัดอย่างถูกวิธี ส่งเสริมและสนับสนุนกิจกรรมการมีส่วนร่วมของประชาชน ตลอดจนสร้างรายได้ให้กับครัวเรือนในชุมชน นำรายได้จากการบริการจัดการขยะ ไปจัดกิจกรรมสาธารณประโยชน์ในพื้นที่ โดยการจัดหาถุงยังชีพ เพื่อมอบให้กับผู้ยากไร้ ผู้พิการ ในพื้นที่ตำบลบ้านใหม่ การจัดหาอาหารกลางวันให้กับ นักเรียน ตามโรงเรียนที่อยู่ในพื้นที่ รวมถึงจัดกิจกรรมจิตอาสาพัฒนา ตามพื้นที่สาธารณะต่าง ๆ เพื่อทำประโยชน์ให้กับพี่น้องประชาชน" นางสาวญาณิพัชญ์ฯ กล่าว
นางสาวญาณิพัชญ์ ศรีโคตร นายอำเภอบางใหญ่ กล่าวเพิ่มเติมว่า กิจกรรมในครั้งนี้ นอกจากจะเป็นการบริหารจัดการขยะแล้ว ยังได้บำเพ็ญสาธารณประโยชน์ การแบ่งปัน และการมีส่วนร่วมของชุมชน ซึ่งสอดคล้องตามแนวทางเป้าหมายการพัฒนาที่ยั่งยืนขององค์การสหประชาชาติ (UN SDGs) ในการขจัดความยากจนและพัฒนาคนทุกช่วงวัย โดยไม่ทิ้งใครไว้ข้างหลัง ซึ่งอำเภอบางใหญ่ จังหวัดนนทบุรี ได้นำเงินรายได้จากโครงการธนาคารขยะต่อยอดขยายผลให้ทุกองค์กรปกครองส่วนท้องถิ่นได้ทำกิจกรรมและสิ่งที่ดีให้กับพี่น้องประชาชน ช่วยกันทำให้ประชาชนกลุ่มเปราะบาง ผู้ยากไร้ และผู้พิการ ได้รับการช่วยเหลือ มีโอกาสในการดำรงชีวิต และมีความเป็นอยู่ที่ดีขึ้น สามารถพึ่งพาตนเองได้อย่างยั่งยืน ซึ่งเป็นแนวทางตามหลักปรัชญาของเศรษฐกิจพอเพียง ชุมชนมีความสุข มีรายได้ที่มั่นคง ประชาชนทุกคนมีภูมิคุ้มกันต่อภัยทางสังคม มีความมั่นคงทางอาหาร และยารักษาโรค นำไปสู่การมีคุณภาพชีวิตที่ดีอย่างยั่งยืน
#WorldSoilDay #วันดินโลก #UN #FAO #GlobalSoilPartnership #MOI #กระทรวงมหาดไทย #บำบัดทุกข์บำรุงสุข #SoilandWaterasourceoflife #SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/79518