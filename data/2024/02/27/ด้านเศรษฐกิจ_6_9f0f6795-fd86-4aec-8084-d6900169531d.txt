รัฐบาลไทย-ข่าวทำเนียบรัฐบาล- ผู้ตรวจเดชาฯ  ลงพื้นที่จังหวัดอุดรธานีและจังหวัดเลย ตรวจติดตามการดำเนินงานกลุ่มจังหวัดภาคตะวันออกเฉียงเหนือตอนบน 1 ติดตามการดำเนินงานตามยุทธศาสตร์ กระทรวงอุตสาหกรรม


วันอังคารที่ 27 กุมภาพันธ์ 2567
27/02/2567
พิมพ์
ผู้ตรวจเดชาฯ  ลงพื้นที่จังหวัดอุดรธานีและจังหวัดเลย ตรวจติดตามการดำเนินงานกลุ่มจังหวัดภาคตะวันออกเฉียงเหนือตอนบน 1 ติดตามการดำเนินงานตามยุทธศาสตร์ กระทรวงอุตสาหกรรม
ผู้ตรวจเดชาฯ  ลงพื้นที่จังหวัดอุดรธานีและจังหวัดเลย ตรวจติดตามการดำเนินงานกลุ่มจังหวัดภาคตะวันออกเฉียงเหนือตอนบน 1 ติดตามการดำเนินงานตามยุทธศาสตร์ กระทรวงอุตสาหกรรม พร้อมมอบนโยบายขับเคลื่อนภาคอุตสาหกรรมสอดรับความต้องการภาคเอกชนในพื้นที่
วันที่ 20 กุมภาพันธ์ 2567 นายเดชา จาตุธนานันท์ ผู้ตรวจราชการกระทรวงอุตสาหกรรม ลงพื้นที่สำนักงานอุตสาหกรรมจังหวัดอุดรธานี โดยมี นายฐิติณัฎฐ์ มุณีรัตน์ อุตสาหกรรมจังหวัดอุดรธานี นายสุรศักดิ์ จันทร์ชุม อุตสาหกรรมจังหวัดหนองคาย นางจินตนา เจริญใจ อุตสาหกรรมจังหวัดหนองบัวลำภู นายเศรษฐา ขันตี อุตสาหกรรมจังหวัดบึงกาฬ นายติณห์ เจริญใจ ผู้อำนวยการศูนย์ส่งเสริมอุตสาหกรรมภาคที่ 5 นายเชาวลิตร์ ทองประดับ ผู้อำนวยการสำนักงานอุตสาหกรรมพื้นฐานและการเหมืองแร่ เขต 2 อุดรธานี พร้อมด้วยพันโทวรายุส์ ตรีวัฒนสุวรรณ ประธานสภาอุตสาหกรรมจังหวัดอุดรธานี นายทรงศักดิ์  กองทรง รองผู้อำนวยการ ผู้จัดการเขต 8 ธนาคารพัฒนาวิสาหกิจขนาดกลางและขนาดย่อมแห่งประเทศไทย ให้การต้อนรับและร่วมประชุมรายงานผลการดำเนินงานตามยุทธศาสตร์ กระทรวงอุตสาหกรรม แผนยุทธศาสตร์การพัฒนากลุ่มจังหวัด พร้อมรับฟังความคิดเห็นจากภาคเอกสาร เพื่อนำมาจัดทำแผนการพัฒนาภาคอุตสาหกรรมทั้งในด้านการกำกับดูแลการประกอบกิจการโรงงาน และการส่งเสริมพัฒนาอุตสาหกรรมในพื้นที่ ตามแนวทาง MIND อุตสาหกรรมดีอยู่คู่กับชุมชนอย่างยั่งยืน ทั้งนี้ ผู้ตรวจเดชาฯ ได้มอบนโยบายให้สำนักงานอุตสาหกรรมจังหวัดเร่งสำรวจ และรวบรวมปัญหา ข้อติดขัดการทำธุรกิจของภาคเอกชนในพื้นที่ เพื่อจัดทำแนวทางและมาตรการสนับสนุน
ทั้งนี้ ช่วงบ่าย ผู้ตรวจเดชาฯ ลงพื้นที่ตรวจสอบข้อร้องเรียนการบุกรุกพื้นที่ตามคำขอประทานบัตร ตำบลนาดินดำ อำเภอเมืองเลย จังหวัดเลย พร้อมมอบหมายให้หน่วยงานภายในสังกัดกระทรวงอุตสาหกรรมที่เกี่ยวข้องเร่งตรวจสอบและแก้ไขปัญหา

ที่มา : https://www.thaigov.go.th/news/contents/details/79465