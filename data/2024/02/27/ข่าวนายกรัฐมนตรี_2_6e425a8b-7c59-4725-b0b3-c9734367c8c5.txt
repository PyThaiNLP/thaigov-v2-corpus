รัฐบาลไทย-ข่าวทำเนียบรัฐบาล-รัฐบาลพร้อมส่งเสริมการใช้ลายพระราชทาน ลายวชิรภักดิ์ ลายขอเจ้าฟ้าสิริวัณณวรีฯ 2567 ลายหัวใจ และลายดอกรักราษฎร์ภักดี เนื่องในโอกาสมหามงคลเฉลิมพระชนมพรรษาพระบาทสมเด็จพระเจ้าอยู่หัว 


วันอังคารที่ 27 กุมภาพันธ์ 2567
27/02/2567
พิมพ์
รัฐบาลพร้อมส่งเสริมการใช้ลายพระราชทาน ลายวชิรภักดิ์ ลายขอเจ้าฟ้าสิริวัณณวรีฯ 2567 ลายหัวใจ และลายดอกรักราษฎร์ภักดี เนื่องในโอกาสมหามงคลเฉลิมพระชนมพรรษาพระบาทสมเด็จพระเจ้าอยู่หัว
รัฐบาลพร้อมส่งเสริมการใช้ลายพระราชทาน ลายวชิรภักดิ์ ลายขอเจ้าฟ้าสิริวัณณวรีฯ 2567 ลายหัวใจ และลายดอกรักราษฎร์ภักดี เนื่องในโอกาสมหามงคลเฉลิมพระชนมพรรษาพระบาทสมเด็จพระเจ้าอยู่หัว ทรงเจริญพระชนมพรรษา 6 รอบ 72 พรรษา
วันนี้ (27 กุมภาพันธ์ 2567) เวลา 10.20 น. ณ ตึกบัญชาการ 1 ทำเนียบรัฐบาล นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง กล่าวภายหลังการประชุมคณะรัฐมนตรีว่า เนื่องในโอกาสมหามงคลเฉลิมพระชนมพรรษาพระบาทสมเด็จพระปรเมนทรรามาธิบดีศรีสินทรมหาวชิราลงกรณ พระวชิรเกล้าเจ้าอยู่หัว ทรงเจริญพระชนมพรรษา 6 รอบ 72 พรรษา สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ทรงออกแบบลายพระราชทานเนื่องในปีมหามงคลนี้ โดยมีลายพระราชทานหลักจำนวน 4 ลาย ได้แก่ ลายวชิรภักดิ์ ลายขอเจ้าฟ้าสิริวัณณวรีฯ 2567 ลายหัวใจ และลายดอกรักราษฎร์ภักดี พระราชทานแก่ศิลปินช่างทอผ้าและหัตถกรรมไทย ทั้งนี้ รัฐบาลจะร่วมส่งเสริม สนับสนุนในการใช้ลายพระราชทาน โดยจะนำลายพระราชทานมาตัดเสื้อผ้าให้สวยงาม
นอกจากนั้น นายกรัฐมนตรีสั่งการให้รัฐมนตรีว่าการกระทรวงยุติธรรมเร่งรัดพิจารณารายการมรดกภูมิปัญญาทางวัฒนธรรม โดยเร่งรัดในการทำเรื่อง ชุดไทยพระราชนิยม เพื่อเสนอขึ้นทะเบียนต่อองค์การเพื่อการศึกษา วิทยาศาสตร์ และวัฒนธรรมแห่งสหประชาชาติ หรือ ยูเนสโก

ที่มา : https://www.thaigov.go.th/news/contents/details/79493