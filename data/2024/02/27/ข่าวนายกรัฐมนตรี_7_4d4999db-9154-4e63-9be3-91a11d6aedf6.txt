รัฐบาลไทย-ข่าวทำเนียบรัฐบาล-นายกฯ เยี่ยมชมสถานที่ท่องเที่ยวที่สำคัญ จ.ปัตตานี เน้นย้ำให้ต่อยอดสถานที่ท่องเที่ยวทางประวัติศาสตร์


วันอังคารที่ 27 กุมภาพันธ์ 2567
27/02/2567
พิมพ์
นายกฯ เยี่ยมชมสถานที่ท่องเที่ยวที่สำคัญ จ.ปัตตานี เน้นย้ำให้ต่อยอดสถานที่ท่องเที่ยวทางประวัติศาสตร์
นายกฯ เยี่ยมชมสถานที่ท่องเที่ยวที่สำคัญ จ.ปัตตานี เน้นย้ำให้ต่อยอดสถานที่ท่องเที่ยวทางประวัติศาสตร์
วันนี้ (27 กุมภาพันธ์ 2567) เวลา 16.00 น. นายชัย วัชรงค์ โฆษกประจำสำนักนายกรัฐมนตรี เปิดเผยว่า นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง และคณะ เยี่ยมชมสถานที่ท่องเที่ยวเมืองปัตตานี ได้แก่ บ้านขุนพิทักษ์รายาบ้านเลขที่ 5 กือดาจีนอ ตลาดวัฒนธรรมกือดาจีนอ ศาลเจ้าเล่งจูเกียง (เจ้าแม่ลิ้มกอเหนี่ยว) ทั้งนี้ ระหว่างเดินเยี่ยมชม นายกฯ รับฟังบรรยายสรุปประวัติของบ้านเลขที่ 5 กือดาจีนอ โดยนายกฯ ได้สอบถามด้วยความสนใจในเรื่องการท่องเที่ยวที่สำคัญด้านประวัติศาสตร์ ว่า ได้มีการส่งเสริมสนับสนุนให้จัดทำสารคดีทางประวัติศาสตร์หรือไม่ รวมถึงสายการบินได้สนับสนุนให้เป็นหนึ่งในสถานที่ท่องเที่ยวที่ควรมาเยี่ยมชมเมื่อมาจังหวัดปัตตานี เพราะดูจากลักษณะความพร้อมที่ได้มีการดำเนินการปรับปรุงมาแล้วถึง 2 ปี ควรมีการสนับสนุนในด้านการท่องเที่ยวให้มากขึ้น
จากนั้นนายกฯ เดินรับชมตลาดซงจื่อ ซึ่งเป็นสถานที่ขายเสื้อผ้าจีนบาติก โดยนายกฯ กล่าวชื่นชม และได้สอบถามเพิ่มเติมถึงการต่อยอดทำผ้าบาติกนอกเหนือจากเสื้อผ้าเพียงอย่างเดียว เพื่อเพิ่มรายได้ สร้างจุดขายมากขึ้น
ต่อจากนั้น นายกฯ ได้รับฟังบรรยายศาลเจ้าแม่ลิ้มกอเหนี่ยว และเยี่ยมชมมหกรรมท่องเที่ยวปัตตานีอาเซียน “กตัญญูคู่ฟ้ามหาสมโภชเจ้าแม่ลิ้มกอเหนี่ยวปัตตานี” และรับชมกิจกรรมการเชิดสิงโต ประจําปี 2567 ของจังหวัดปัตตานี

ที่มา : https://www.thaigov.go.th/news/contents/details/79527