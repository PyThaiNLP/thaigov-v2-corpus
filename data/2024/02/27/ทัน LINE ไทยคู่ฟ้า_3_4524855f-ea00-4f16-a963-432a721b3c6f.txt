รัฐบาลไทย-ข่าวทำเนียบรัฐบาล-ไทย – เอกชนซาอุดีฯ จับมือ ส่งเสริมการศึกษาไทย นำเทคโนโลยี “โรงเรียนเสมือนจริง” “ห้องเรียนอัจฉริยะ” ยกระดับการเรียนรู้


วันอังคารที่ 27 กุมภาพันธ์ 2567
ไทย – เอกชนซาอุดีฯ จับมือ ส่งเสริมการศึกษาไทย นำเทคโนโลยี “โรงเรียนเสมือนจริง” “ห้องเรียนอัจฉริยะ” ยกระดับการเรียนรู้
.....
ไทย – เอกชนซาอุดีฯ จับมือ ส่งเสริมการศึกษาไทย นำเทคโนโลยี “โรงเรียนเสมือนจริง” “ห้องเรียนอัจฉริยะ” ยกระดับการเรียนรู้
.
กระทรวงศึกษาธิการ (ศธ.) แห่งราชอาณาจักรไทย ลงนามบันทึกความเข้าใจ (MOU) ว่าด้วยการส่งเสริมความร่วมมือด้านการศึกษา กับ บริษัท Classera จากราชอาณาจักรซาอุดีอาระเบีย ซึ่งเป็นบริษัทชั้นนำด้านการศึกษาระดับโลก เชี่ยวชาญการส่งเสริมการเรียนรู้ผ่านระบบปัญญาประดิษฐ์ (AI) โดยอาศัยระบบการจัดการเรียนรู้ที่บูรณาการแนวคิดแบบเกมมิฟิเคชัน (การเรียนรู้ที่ขับเคลื่อนด้วยเกม) ที่จะสร้างสิ่งแวดล้อมในการเรียนรู้ให้ผู้เรียนจาก “โรงเรียนเสมือนจริง”
.
ศธ. จะนำเทคโนโลยีดังกล่าวมาประยุกต์ใช้ร่วมกับการเรียนการสอนแบบดั้งเดิม ส่งเสริมการใช้ E-learning การบริหารจัดการด้านการศึกษา ติดตามผลการเรียน พัฒนาความสามารถครูผู้สอน ด้วยการนำแพลตฟอร์มเทคโนโลยีมาใช้ จนเกิดเป็น “ห้องเรียนอัจฉริยะ”
.
MOU นี้จะเป็นจุดเริ่มต้นการดำเนินงาน ที่จะช่วยพัฒนาทักษะและศักยภาพทั้งผู้เรียนและครูผู้สอน และหวังว่าไทยและซาอุดีอาระเบียจะร่วมกันส่งเสริมในมิติต่าง ๆ ให้เกิดประโยชน์จากความสัมพันธ์ทั้งสองฝ่าย รวมถึงแนวทางการพัฒนาการศึกษา และยกระดับคุณภาพการศึกษาของไทยในอนาคต
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/79471