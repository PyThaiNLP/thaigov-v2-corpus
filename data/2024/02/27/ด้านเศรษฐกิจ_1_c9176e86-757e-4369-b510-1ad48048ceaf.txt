รัฐบาลไทย-ข่าวทำเนียบรัฐบาล-ปลัดฯ ณัฐพล หารือแนวทางการผลักดันให้วิทยาศาสตร์วิจัยและนวัตกรรมมาใช้ในการสนับสนุนการพัฒนาอุตสาหกรรมของประเทศ


วันจันทร์ที่ 26 กุมภาพันธ์ 2567
26/02/2567
พิมพ์
ปลัดฯ ณัฐพล หารือแนวทางการผลักดันให้วิทยาศาสตร์วิจัยและนวัตกรรมมาใช้ในการสนับสนุนการพัฒนาอุตสาหกรรมของประเทศ
ปลัดฯ ณัฐพล หารือแนวทางการผลักดันให้วิทยาศาสตร์วิจัยและนวัตกรรมมาใช้ในการสนับสนุนการพัฒนาอุตสาหกรรมของประเทศ
วันที่ 22 กุมภาพันธ์ 2567 ดร.ณัฐพล รังสิตพล ปลัดกระทรวงอุตสาหกรรม ให้ รศ.ดร.ปทุมาวดี โพชนุกูล ผู้อํานวยการสํานักงานคณะกรรมการส่งเสริมวิทยาศาสตร์ วิจัยและนวัตกรรม (สกสว.) เข้าหารือแนวทางการผลักดันให้วิทยาศาสตร์ วิจัยและนวัตกรรมมาใช้ในการสนับสนุนการพัฒนาอุตสาหกรรมของประเทศ โดยมีนายวาที พีระวรานุพงศ์ รองอธิบดีกรมส่งเสริมอุตสาหกรรม และผู้บริหารระดับสูงของกระทรวงอุตสาหกรรม ร่วมหารือ ณ ห้องประชุม อก. 2 ชั้น 3 อาคารสํานักงานปลัดกระทรวงอุตสาหกรรม
โดยสํานักงานคณะกรรมการส่งเสริมวิทยาศาสตร์ วิจัยและนวัตกรรม ได้แนะนำการดำเนินงานของ สกสว. ว่าระบบวิทยาศาสตร์ วิจัยและนวัตกรรม (ววน.) และแผนด้านต่าง ๆ นั้น ได้สนับสนุนทุนวิจัยเพื่อพัฒนาการปฏิบัติงานตามพันธกิจ โครงการ “แผนที่นําทางเทคโนโลยี การดักจับ การใช้ประโยชน์ และการกักเก็บคาร์บอน เพื่อนําทางประเทศไทยไปสู่ความเป็นกลางทางคาร์บอน” (Carbon Capture Utilization and Storage Technology Roadmap: CCUS TRM) โดยมีศูนย์นาโนเทคโนโลยีแห่งชาติ NSTDA เป็นหัวหน้าโครงการดําเนินงานร่วมกับหน่วยงานพันธมิตร 7 หน่วย ส่งผลทำให้เกิดการขับเคลื่อนสนับสนุนการเกิดอุตสาหกรรม CCUS และการรวมกลุ่มของนักวิจัย เอกชน หน่วยงานของรัฐ เพื่อบูรณาการการทํางานด้าน CCUS ให้เป็นรูปธรรม กําหนดโจทย์วิจัยตรงตามความต้องการของอุตสาหกรรมและประเทศ ตลอดจนแสวงหาทุนวิจัยจากต่างประเทศร่วมกัน
การขับเคลื่อนระเบียงเศรษฐกิจในด้านการพัฒนาห่วงโซ่การผลิตและบริการ ด้านการวิจัยและพัฒนาและการถ่ายทอดเทคโนโลยี การนำพระราชบัญญัติส่งเสริมการใช้ประโยชน์ผลงานวิจัยและนวัตกรรม (TRIUP Act) และการขับเคลื่อน นอกจากนี้ทาง สกสว. ยังได้มีแนวทางความร่วมมือระหว่าง ววน. กับ กระทรวงอุตสาหกรรม โดยมีการนำเสนอการจัดทําแผนการขับเคลื่อน มาตรฐาน และเครื่องมือสู่การใช้ประโยชน์

ที่มา : https://www.thaigov.go.th/news/contents/details/79460