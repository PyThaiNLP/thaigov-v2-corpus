รัฐบาลไทย-ข่าวทำเนียบรัฐบาล-ผลักดัน “ไผ่” เป็นพืชเศรษฐกิจใหม่ ตั้งเป้า 10,000 ไร่ ใน 10 ตำบล เพิ่มรายได้ให้เกษตรกรตำบลละอย่างน้อย 80 ลบ.


วันอังคารที่ 27 กุมภาพันธ์ 2567
ผลักดัน “ไผ่” เป็นพืชเศรษฐกิจใหม่ ตั้งเป้า 10,000 ไร่ ใน 10 ตำบล เพิ่มรายได้ให้เกษตรกรตำบลละอย่างน้อย 80 ลบ.
.....
ผลักดัน “ไผ่” เป็นพืชเศรษฐกิจใหม่ ตั้งเป้า 10,000 ไร่ ใน 10 ตำบล เพิ่มรายได้ให้เกษตรกรตำบลละอย่างน้อย 80 ลบ.
.
รัฐบาลโดยผู้แทนการค้าไทย (นางนฤมล ภิญโญสินวัฒน์) เผยความคืบหน้าแผนการดำเนินงานขับเคลื่อน “ไผ่” เป็นพืชเศรษฐกิจใหม่ พบว่า
.
จะดำเนินการภายใต้กรอบแนวคิด “ไม่ใช้งบประมาณรัฐบาล” แต่เป็นรูปแบบความร่วมมือระหว่าง รัฐบาล เอกชน และประชาชน (PPPP model) โดย รัฐบาลสนับสนุนด้านนโยบายส่งเสริมการปลูกไผ่ ให้เป็นพืชเศรษฐกิจกลุ่มไม้ยืนต้น และภาคเอกชนเป็นผู้ลงทุนกิจการแปรรูปไผ่ ทำให้เกิดการพัฒนาอุตสาหกรรม bio-refinery ในระดับชุมชน
.
โดยโครงการระยะเริ่มแรกตั้งเป้าหมายไว้ที่ 10,000 ไร่ ใน 10 ตำบล ซึ่งจะสามารถเพิ่มรายได้ให้เกษตรกรตำบลละอย่างน้อย 80 ล้านบาท จากนั้นจะขยายผลไปทั่วประเทศ
.
นอกจากผลิตภัณฑ์จากไผ่ในอุตสาหกรรม bio-refinery ก็ยังได้ carbon credits อีกเป็นจำนวนมาก ที่จะไปช่วยชดเชย carbon footprints ซึ่งจะทำให้ไทยสามารถบรรลุเป้าหมาย carbon neutral และ net-zero emissions ภายในปี 2050 และ 2065 ตามลำดับ
.
รัฐบาลขอเชิญชวนภาคเอกชนที่มีศักยภาพเข้ามาร่วมลงทุน ซึ่งภาครัฐจะสนับสนุนให้มีการเตรียมแหล่งเงินทุนผ่านผลิตภัณฑ์ใหม่ คือ Green Investment Trust
.
ทั้งนี้ สำนักงาน กลต ได้เผยแพร่เอกสารรับฟังความคิดเห็นในเรื่องดังกล่าวไว้ผ่านเว็บไซต์ https://www.sec.or.th/TH/Pages/PB_Detail.aspx?SECID=975 ซึ่งผู้ที่เกี่ยวข้องและผู้สนใจสามารถแสดงความคิดเห็นได้ที่เว็บไซต์ หรือทาง e-mail : fundraisingpolicy@sec.or.th จนถึงวันที่ 18 มี.ค. 67
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/79475