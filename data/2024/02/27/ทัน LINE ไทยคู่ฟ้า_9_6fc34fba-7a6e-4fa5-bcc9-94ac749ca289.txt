รัฐบาลไทย-ข่าวทำเนียบรัฐบาล-รัฐดันไทยเป็นศูนย์กลางธุรกิจ HoReCa เอเชีย เตรียมจัดงาน THAIFEX – HOREC ASIA 2024 เชื่อมั่นสร้างรายได้มหาศาล


วันอังคารที่ 27 กุมภาพันธ์ 2567
รัฐดันไทยเป็นศูนย์กลางธุรกิจ HoReCa เอเชีย เตรียมจัดงาน THAIFEX – HOREC ASIA 2024 เชื่อมั่นสร้างรายได้มหาศาล
.....
ภายหลังการฟื้นฟูของสถานการณ์โควิดฯ อุปสงค์ในกลุ่มธุรกิจโฮเรกา (HoReCa) ซึ่งประกอบด้วย ธุรกิจโรงแรม ร้านอาหาร และการจัดเลี้ยง มีแนวโน้มทำรายได้สูงขึ้น รัฐบาลจึงเร่งสนับสนุนการประกอบธุรกิจในอุตสาหกรรมดังกล่าว ผ่านการจัดงาน THAIFEX – HOREC ASIA 2024 เพื่อผลักดันไทยให้เป็นศูนย์กลางอุตสาหกรรม HoReCa ในระดับเอเชีย เชื่อมั่นช่วยสร้างรายได้-เกิดการจ้างงานในประเทศมหาศาล
.
งาน THAIFEX – HOREC ASIA 2024 เป็นเวทีในการประชาสัมพันธ์ ซื้อขายสินค้า พร้อมการแลกเปลี่ยนความรู้ระหว่างกลุ่มธุรกิจในอุตสาหกรรม HoReCa จะจัดขึ้นในวันที่ 6 – 8 มี.ค. 2567 ณ เมืองทองธานี กรุงเทพฯ
.
กิจกรรมภายในงาน
1. การจัดแสดงสินค้าทั้งจากในและต่างประเทศ รวมกว่า 300 บริษัท สินค้าครอบคลุม 9 กลุ่มหลัก ได้แก่ เบเกอรี่และไอศกรีม คาเฟ่และบาร์ ธุรกิจทำความสะอาดและซักรีด อุปกรณ์รับประทานอาหาร กลุ่มเฟอร์นิเจอร์ อุปกรณ์เครื่องครัว ธุรกิจบริการด้านอาหาร เทคโนโลยี และธุรกิจการดูแลสุขภาพ
2. การนำเสนอนวัตกรรมที่จะช่วยตอบสนองอุปสงค์ของธุรกิจใหม่ เช่น การบอกเล่าแนวโน้มธุรกิจและกิจกรรมพิเศษอื่น ๆ
ทั้งนี้ สามารถดูรายละเอียดเพิ่มเติมและลงทะเบียนเข้าร่วมงานล่วงหน้าได้ที่ www.thaifex-horec.asia
.
อ่านเพิ่มเติม คลิก https://www.thaigov.go.th/news/contents/details/79343
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/79477