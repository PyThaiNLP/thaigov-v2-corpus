รัฐบาลไทย-ข่าวทำเนียบรัฐบาล-นายกฯ เยี่ยมชมมัสยิดกลาง จ.ปัตตานี พบปะผู้นำศาสนา ย้ำรัฐบาลพร้อมสนับสนุนการท่องเที่ยวเมืองรอง


วันอังคารที่ 27 กุมภาพันธ์ 2567
27/02/2567
พิมพ์
นายกฯ เยี่ยมชมมัสยิดกลาง จ.ปัตตานี พบปะผู้นำศาสนา ย้ำรัฐบาลพร้อมสนับสนุนการท่องเที่ยวเมืองรอง
นายกฯ เยี่ยมชมมัสยิดกลาง จ.ปัตตานี พบปะผู้นำศาสนา ย้ำรัฐบาลพร้อมสนับสนุนการท่องเที่ยวเมืองรอง
วันนี้ (27 กุมภาพันธ์ 2567) เวลา 19.30 น. ณ มัสยิดกลางจังหวัดปัตตานี อ.เมืองปัตตานี จ.ปัตตานี นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง พร้อมคณะ เยี่ยมชมมัสยิดกลางจังหวัดปัตตานี
นายชัย วัชรงค์ โฆษกประจำสำนักนายกรัฐมนตรีเปิดเผยว่า นายกรัฐมนตรีได้หารือกับผู้นำศาสนาประจำจังหวัดปัตตานี โดยตัวแทนผู้นำศาสนา กล่าวแสดงความยินดีและขอบคุณที่นายกรัฐมนตรีเดินทางมาเยี่ยมเยียน พร้อมอ่านดุอาอ์ขอพรจากพระเจ้าให้นายกฯ มีสุขภาพแข็งแรงและมีความสุข
นายกฯ กล่าวว่าเป็นครั้งแรกที่ได้เข้ามาเยี่ยมชมมัสยิด รู้สึกประทับใจ ทั้งนี้ จากการรับฟังรายงานทราบว่า มัสยิดแห่งนี้สร้างเสร็จเมื่อปี 2506 ถือว่าเป็นมัสยิดที่มีความสวยงาม วันนี้ตนเองนำรัฐมนตรีมาหลายท่าน มาดูโอกาสของจังหวัดชายแดนภาคใต้ และดีใจที่ได้มาจังหวัดปัตตานีเป็นจังหวัดแรก ได้มาดูวัฒนธรรมประเพณี ได้เห็นศักยภาพของจังหวัดปัตตานี ยืนยันรัฐบาลให้การสนับสนุน เพื่อให้จังหวัดเมืองรองสามารถที่จะดึงดูดนักท่องเที่ยวเข้าในพื้นที่มากขึ้นเพื่อสร้างรายได้สู่จังหวัด โดยมอบให้ ศอ.บต. ไปดูเรื่องสาธารณูปโภคทั้งหมดของมัสยิดในพื้นที่ภาคใต้

ที่มา : https://www.thaigov.go.th/news/contents/details/79529