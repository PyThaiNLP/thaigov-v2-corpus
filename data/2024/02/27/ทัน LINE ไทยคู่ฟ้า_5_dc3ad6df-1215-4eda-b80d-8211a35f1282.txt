รัฐบาลไทย-ข่าวทำเนียบรัฐบาล-รัฐสั่งปิดเว็บไซต์ “ขายบุหรี่ไฟฟ้าออนไลน์” 1,300 บัญชี จำกัดการเข้าถึงของเด็กและเยาวชน


วันอังคารที่ 27 กุมภาพันธ์ 2567
รัฐสั่งปิดเว็บไซต์ “ขายบุหรี่ไฟฟ้าออนไลน์” 1,300 บัญชี จำกัดการเข้าถึงของเด็กและเยาวชน
....
รัฐสั่งปิดเว็บไซต์ “ขายบุหรี่ไฟฟ้าออนไลน์” 1,300 บัญชี จำกัดการเข้าถึงของเด็กและเยาวชน
.
รัฐบาล โดยสำนักงานคณะกรรมการคุ้มครองผู้บริโภค และกระทรวงดิจิทัลเพื่อเศรษฐกิจและสังคมได้ทำงานร่วมกันปิดช่องทางการลักลอบค้าบุหรี่ไฟฟ้าออนไลน์ในเบื้องต้นประมาณ 1,300 บัญชี จากทุกแพลตฟอร์ม การดำเนินการดังกล่าว คาดว่าจะสามารถจำกัดและลดจำนวนเด็กและเยาวชนที่ตกเป็นเหยื่อของบุหรี่ไฟฟ้าได้
.
ย้ำอีกครั้ง บุหรี่ไฟฟ้าถือเป็น “สินค้าผิดกฎหมายในประเทศไทย” โดยกฎหมายที่ใช้ควบคุม ประกอบด้วย:
• ประกาศกระทรวงพาณิชย์ เรื่อง กำหนดให้บารากู่ และบารากู่ไฟฟ้า หรือบุหรี่ไฟฟ้า เป็นสินค้าที่ต้องห้ามนำเข้ามาในราชอาณาจักร
• คำสั่งของคณะกรรมการคุ้มครองผู้บริโภคที่ 9/58 เรื่อง ห้ามขายหรือห้ามให้บริการสินค้า “บารากู่ บารากู่ไฟฟ้าหรือบุหรี่ไฟฟ้า หรือตัวยาบารากู่ น้ำยาสำหรับเติมบารากู่ไฟฟ้าหรือบุหรี่ไฟฟ้า”
• พ.ร.บ.ควบคุมผลิตภัณฑ์ยาสูบ ปี 60 มาตรา 4 เพราะน้ำยาบุหรี่ไฟฟ้ามีนิโคตินเป็นส่วนประกอบ หากสูบในพื้นที่ห้ามสูบตามกฎหมาย ตามมาตรา 67 จะมีฐานความผิดการห้ามสูบในที่สาธารณะ
.
อ่านเพิ่มเติม คลิก https://www.thaigov.go.th/news/contents/details/79279
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/79473