รัฐบาลไทย-ข่าวทำเนียบรัฐบาล-รมช.ไชยา ร่วมพิธีพิธีอัญเชิญพระบรมสารีริกธาตุและพระอรหันตธาตุ เพื่อเฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567


วันเสาร์ที่ 24 กุมภาพันธ์ 2567
รมช.ไชยา ร่วมพิธีพิธีอัญเชิญพระบรมสารีริกธาตุและพระอรหันตธาตุ เพื่อเฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567
รมช.ไชยา ร่วมพิธีพิธีอัญเชิญพระบรมสารีริกธาตุและพระอรหันตธาตุ เพื่อเฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567
เมื่อวันที่ 23 กุมภาพันธ์ 2567 นายไชยา พรหมา รัฐมนตรีช่วยว่าการกระทรวงเกษตรและสหกรณ์ เข้าร่วมพิธีอัญเชิญพระบรมสารีริกธาตุและพระอรหันตธาตุ โดยมี นายเศรษฐา ทวีสิน นายกรัฐมนตรี เป็นประธาน และรัฐมนตรีกระทรวงอื่น ๆ เข้าร่วม ณ บริเวณท้องสนามหลวง เพื่อเฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567
สำหรับพิธีอัญเชิญพระบรมสารีริกธาตุฯ ได้มีการจัดริ้วขบวนอัญเชิญอย่างยิ่งใหญ่ โดยจัดเป็นขบวนโคม ขบวนการแสดง 4 ภาค การแสดงกลุ่มชาติพันธุ์ การแสดงจากอินเดีย ขบวนธงชาติไทย ธงชาติอินเดีย ธงธรรมจักร และธงฉัพพรรณรังสี ขบวนโคมประทีปและโคมดอกบัว ขบวนรถมาฆบูชาประดิษฐานพระพุทธรูปปางแสดงโอวาทปาติโมกข์ รถบุปผชาติประดิษฐานพระบรมสารีริกธาตุและพระอรหันตธาตุ ขบวนเฉลิมพระเกียรติ และขบวนจิตอาสา เป็นต้น ซึ่งประชาชนสามารถ เข้าสักการบูชา ได้ตั้งแต่วันที่ 24 กุมภาพันธ์ - 3 มีนาคม 2567 เวลา 09.00 – 20.00 น. เป็นต้นไป

ที่มา : https://www.thaigov.go.th/news/contents/details/79417