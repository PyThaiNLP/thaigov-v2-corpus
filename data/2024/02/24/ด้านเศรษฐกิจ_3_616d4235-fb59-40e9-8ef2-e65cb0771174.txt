รัฐบาลไทย-ข่าวทำเนียบรัฐบาล-รองปลัดฯ ณัฏฐิญา พัฒนาศักยภาพ MIND “ป้องกันการถูกไต่สวนคดีทุจริตจากการจัดซื้อจัดจ้างภาครัฐ” สู่ความเป็นมืออาชีพ


วันเสาร์ที่ 24 กุมภาพันธ์ 2567
24/02/2567
พิมพ์
รองปลัดฯ ณัฏฐิญา พัฒนาศักยภาพ MIND “ป้องกันการถูกไต่สวนคดีทุจริตจากการจัดซื้อจัดจ้างภาครัฐ” สู่ความเป็นมืออาชีพ
รองปลัดฯ ณัฏฐิญา พัฒนาศักยภาพ MIND “ป้องกันการถูกไต่สวนคดีทุจริตจากการจัดซื้อจัดจ้างภาครัฐ” สู่ความเป็นมืออาชีพ
วันที่ 22 กุมภาพันธ์ 2567 นางสาวณัฏฐิญา เนตยสุภา รองปลัดกระทรวงอุตสาหกรรม มอบบนโยบายแก่เจ้าหน้าที่ผู้ปฏิบัติงานด้านการเงิน บัญชี และพัสดุ เรื่อง การจัดซื้อจัดจ้างอย่างไรให้ถูกต้อง และศึกษาแนววินิจฉัยกระบวนการจัดซื้อจัดจ้าง คณะกรรมการวินิจฉัยปัญหาการจัดซื้อจัดจ้างและการบริหารพัสดุภาครัฐ เพื่อป้องกันการถูกไต่สวนคดีทุจริตจากการจัดซื้อจัดจ้างภาครัฐของสำนักงานปลัดกระทรวงอุตสาหกรรม โดยมี นางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรม นางสาวชลาริน นิลพิฤกษ์ ผู้อำนวยการกองกลาง และนางสาวสุนีย์ โสภณ ผู้อำนวยการกองบริหารทรัพยากรบุคคล เข้าร่วมกิจกรรม ณ ห้องประชุมชุณหะวัณ ชั้น 3 อาคารสำนักงานปลัดกระทรวงอุตสาหกรรม และในรูปแบบออนไลน์ (ZOOM Meeting)
รองปลัดฯ ณัฏฐิญา มอบนโยบายแก่ผู้ปฏิบัติงานด้านการเงิน บัญชี และพัสดุ ว่า กิจกรรมครั้งนี้เป็นประโยชน์ต่อผู้ปฏิบัติงาน ที่จะได้รับความรู้ เสริมสร้างความเข้าใจ ในการปฏิบัติงานที่ถูกต้องและเหมาะสมตามพระราชบัญญัติการจัดซื้อจัดจ้างและการบริหารพัสดุภาครัฐ พ.ศ. 2560 โดยได้รับเกียรติจากวิทยากรจำนวน 2 ท่าน ได้แก่ คุณอธิวัฒน์ โยอาศรี จากกรมชลประทาน และคุณมนูญ ปานอุทัย จากสถาบันรับรองคุณภาพสถานพยาบาล (องค์การมหาชน) ซึ่งเป็นผู้มีความรู้ ประสบการณ์ ความเชี่ยวชาญ มาถ่ายทอดความรู้ ในเรื่อง ข้อควรระวังในการจัดซื้อจัดจ้างและการบริหารสัญญาอย่างไรให้ถูกต้อง เพื่อป้องกันการถูกไต่สวนคดีทุจริต ทั้งนี้มีเจ้าหน้าที่ส่วนกลาง และส่วนภูมิภาค เข้าร่วมกว่า 180 คน

ที่มา : https://www.thaigov.go.th/news/contents/details/79416