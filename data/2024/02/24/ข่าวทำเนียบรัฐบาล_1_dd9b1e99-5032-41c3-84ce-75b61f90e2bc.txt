รัฐบาลไทย-ข่าวทำเนียบรัฐบาล-ดร. นลินี ทวีสิน ลุยต่อ ใช้เวทีโลกที่อินเดียหารือรัฐมนตรี และบริษัทเอกชนประเทศต่าง ๆ เน้นย้ำความพร้อมและศักยภาพของไทยในการเปิดกว้างรับการลงทุน 


วันเสาร์ที่ 24 กุมภาพันธ์ 2567
24/02/2567
พิมพ์
ดร. นลินี ทวีสิน ลุยต่อ ใช้เวทีโลกที่อินเดียหารือรัฐมนตรี และบริษัทเอกชนประเทศต่าง ๆ เน้นย้ำความพร้อมและศักยภาพของไทยในการเปิดกว้างรับการลงทุน
ดร. นลินี ทวีสิน ลุยต่อ ใช้เวทีโลกที่อินเดียหารือรัฐมนตรี และบริษัทเอกชนประเทศต่าง ๆ เน้นย้ำความพร้อมและศักยภาพของไทยในการเปิดกว้างรับการลงทุน
วันนี้ (24 ก.พ.67) ดร. นลินี ทวีสิน ผู้แทนการค้าไทย ใช้โอกาสในการเข้าร่วมประชุม ณ กรุงนิวเดลี ประเทศอินเดีย หารือรัฐมนตรีต่างประเทศอินเดีย รัฐมนตรีช่วยการลงทุน การค้าและอุตสาหกรรมมาเลเซีย ตลอดจนพบบริษัทเทคโนโลยีชั้นนำจากสหรัฐฯ เน้นย้ำความพร้อมของไทยในการเปิดกว้างรับการค้าการลงทุน หารือแนวทางการพัฒนาความสัมพันธ์ระหว่างกันในทุกมิติ ตลอดจนการส่งเสริมการถ่ายทอดเทคโนโลยี
ดร. นลินี ผู้แทนการค้าไทย เปิดเผยว่า นอกเหนือจากการเข้าร่วมพิธีเปิดการประชุม Raisina Dialogue ที่มีนายนเรนทรา โมดี นายกรัฐมนตรีอินเดีย และนายคีรีอาคอส มิตโซทาคิส นายกรัฐมนตรีกรีซเป็นประธานในพิธิเปิด การเข้าร่วมอภิปรายในหัวข้อ Solving the Energy Trilemma : Access, Affordability, availability แล้วตนยังได้ใช้โอกาสในการเดินทางเข้าร่วมประชุมครั้งนี้ พบหารือกับรัฐมนตรีว่าการกระทรวงการต่างประเทศอินเดีย (H.E. S. Jaishankar) เพื่อหารือถึงแนวทางการส่งเสริมและอำนวยความสะดวกการท่องเที่ยวสำหรับนักท่องเที่ยวท่องสองฝ่าย ตลอดจนการส่งเสริมความสัมพันธ์ในทุกมิติ สำหรับการหารือกับรัฐมนตรีช่วยว่าการกระทรวงการลงทุน การค้าและอุตสาหกรรมมาเลเซีย (H.E. Liew Chin Tong) นั้น ทั้งสองฝ่ายเห็นพ้องว่าไทยและมาเลเซียยังมีโอกาสในการพัฒนาความร่วมมือระหว่างกันได้อีกมาก โดยเฉพาะในประเด็น ยานยนตร์ไฟฟ้า และอุตสาหกรรมฮาลาล รวมถึงการส่งเสริมการค้าชายแดน
ผู้แทนการค้าไทย ให้ข้อมูลเพิ่มเติมว่า ตนยังได้หารือกับประธานบริหารบริษัท General Atomics Global (Dr. Vivek Lall) ซึ่งเป็นบริษัทชั้นนำด้านเทคโนโลยีของสหรัฐฯ โดยได้หารือถึงการพัฒนาและยกระดับแรงงานไทย การดึงดูดการลงทุนสีเขียว ตลอดจนแนวทางการส่งเสริมการถ่ายทอดเทคโนโลยี

ที่มา : https://www.thaigov.go.th/news/contents/details/79406