รัฐบาลไทย-ข่าวทำเนียบรัฐบาล-รัฐมนตรีฯ พิมพ์ภัทรา นั่งหัวโต๊ะประชุมคณะกรรมการวัตถุอันตราย พิจารณาร่าง กม.ลำดับรองภายใต้ พ.ร.บ. วัตถุอันตราย พ.ศ. 2535


วันเสาร์ที่ 24 กุมภาพันธ์ 2567
24/02/2567
พิมพ์
รัฐมนตรีฯ พิมพ์ภัทรา นั่งหัวโต๊ะประชุมคณะกรรมการวัตถุอันตราย พิจารณาร่าง กม.ลำดับรองภายใต้ พ.ร.บ. วัตถุอันตราย พ.ศ. 2535
รัฐมนตรีฯ พิมพ์ภัทรา นั่งหัวโต๊ะประชุมคณะกรรมการวัตถุอันตราย พิจารณาร่าง กม.ลำดับรองภายใต้ พ.ร.บ. วัตถุอันตราย พ.ศ. 2535
วันที่ 23 กุมภาพันธ์ 2567 นางสาวพิมพ์ภัทรา วิชัยกุล รัฐมนตรีว่าการกระทรวงอุตสาหกรรม เป็นประธานการประชุมคณะกรรมการวัตถุอันตราย ครั้งที่ 7-1/2567 โดยมีนายดนัยณัฏฐ์ โชคอำนวย ที่ปรึกษารัฐมนตรีว่าการกระทรวงอุตสาหกรรม นายเอกภัทร วังสุวรรณ รองปลัดกระทรวงอุตสาหกรรม นายจุลพงษ์ ทวีศรี อธิบดีกรมโรงงานอุตสาหกรรม และคณะกรรมการวัตถุอันตรายฯร่วมประชุม ณ ห้อง อก.1 ชั้น 2 อาคารสำนักงานปลัดกระทรวงอุตสาหกรรม
โดยที่ประชุมได้ขอความเห็นชอบใน 3 ร่างกฎหมาย คือ 1. ร่างกฎหมายลำดับรองภายใต้ พ.ร.บ. วัตถุอันตราย พ.ศ. 2535 1) ร่างประกาศกระทรวงสาธารณสุข เรื่อง การให้แจ้งข้อเท็จจริงเกี่ยวกับวัตถุอันตรายชนิดที่ 1 ที่สำนักงานคณะกรรมการอาหารและยา รับผิดชอบ พ.ศ..... 2) ร่างประกาศกระทรวงสาธารณสุข เรื่อง การขึ้นทะเบียน การออกใบสำคัญ และการต่ออายุ ใบสำคัญการขึ้นทะเบียนวัตถุอันตรายที่สำนักงานคณะกรรมการอาหารและยารับผิดชอบ (ฉบับที่ .. พ.ศ.....  3) ร่างประกาศกระทรวงสาธารณสุข เรื่อง ยกเว้นการปฏิบัติตามพระราชบัญญัติวัตถุอันตราย พ.ศ. 2535 ที่สำนักงานคณะกรรมการอาหารและยามีอำนาจหน้าที่รับผิดชอบ (ฉบับที่..) พ.ศ. ... 2. ร่างรายงานสถานการณ์วัตถุอันตรายของประเทศไทย ประจำปี พ.ศ.2564 - 2565 (กรมโรงงานอุตสาหกรรม)
นอกจากนี้ที่ประชุมยังได้แจ้งถึงการดำเนินมาตรการควบคุมและกำกับดูแลสารโพแทสเซียมไซยาไนด์ในความรับผิดชอบของกรมโรงงานอุตสาหกรรม การขอขยายระยะเวลาในการออกกฎหมายลำดับรองภายใต้พระราชบัญญัติวัตถุอันตราย พ.ศ.2535 และที่แก้ไขเพิ่มเติม การดำเนินการเกี่ยวกับร่างพระราชบัญญัติวัตถุอันตราย (ฉบับที่ ..) พ.ศ.... ผลการดำเนินการต่อข้อหารือเพื่อสนับสนุนเกษตรกรในการเข้าถึงนวัตกรรม การดำเนินการเกี่ยวกับการห้ามใช้พาราควอตและคลอร์ไพริฟอส และการจำกัดการใช้ไกลโฟเซต และการดำเนินการของคณะอนุกรรมการภายใต้คณะกรรมการวัตถุอันตราย

ที่มา : https://www.thaigov.go.th/news/contents/details/79418