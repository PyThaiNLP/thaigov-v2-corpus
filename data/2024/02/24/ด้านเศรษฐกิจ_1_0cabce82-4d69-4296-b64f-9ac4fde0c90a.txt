รัฐบาลไทย-ข่าวทำเนียบรัฐบาล-ทปษ.รมว.กษ. ประชุมหารือแนวทางการบริหารจัดการสหกรณ์การเกษตรในพื้นที่จังหวัดสุรินทร์


วันเสาร์ที่ 24 กุมภาพันธ์ 2567
ทปษ.รมว.กษ. ประชุมหารือแนวทางการบริหารจัดการสหกรณ์การเกษตรในพื้นที่จังหวัดสุรินทร์
ทปษ.รมว.กษ. ประชุมหารือแนวทางการบริหารจัดการสหกรณ์การเกษตรในพื้นที่จังหวัดสุรินทร์
นายบุญสิงห์ วรินทร์รักษ์ ที่ปรึกษารัฐมนตรีว่าการกระทรวงเกษตรและสหกรณ์ เป็นประธานการประชุมหารือแนวทางการบริหารจัดการสหกรณ์การเกษตรในพื้นที่จังหวัดสุรินทร์ พร้อมด้วย นายวุฒิพงศ์ เนียมหอม ผู้ตรวจราชการกระทรวงเกษตรและสหกรณ์ ณ สหกรณ์การเกษตรเพื่อการตลาดลูกค้า ธ.ก.ส.สุรินทร์ จำกัด ตำบลตาอ็อง อำเภอเมืองสุรินทร์ จังหวัดสุรินทร์ โดยมีนางขนมณี บุตรวงษ์ ผู้ประสานงานรัฐมนตรีว่าการกระทรวงเกษตรและสหกรณ์จังหวัดสุรินทร์ นายนิรันทร์ อ่อนนุ่ม สหกรณ์จังหวัดสุรินทร์ และส่วนราชการในสังกัดกระทรวงเกษตรและสหกรณ์ ให้การต้อนรับ
ทั้งนี้ สหกรณ์การเกษตรเพื่อการตลาดลูกค้า ธ.ก.ส.สุรินทร์ จำกัด มีสมาชิกแรกตั้ง 300 คน มีต้นทุนเรือนหุ้น 30,000.00 บาท ปัจจุบันมีสมาชิก จำนวน 120,437 คน มีวัตถุประสงค์เพื่อส่งเสริมผลประโยชน์ทางเศรษฐกิจและสังคม ของบรรดาสมาชิกโดยวิธีช่วยตนเองและช่วยเหลือซึ่งกันและกันตามหลักสหกรณ์สำหรับปีบัญชีสิ้นสุด 31 มีนาคม 2566 ทุนดำเนินงานทั้งสิ้น 537,321,409.10 บาท ผลการดำเนินงานสหกรณ์มีรายได้รวมทั้งสิ้น 29,511,288.44 บาท และมีค่าใช้จ่ายรวมทั้งสิ้น 26,186,533.70 บาท ผลการดำเนินงานกำไรสุทธิประจำปี 3,324,754.74 บาท

ที่มา : https://www.thaigov.go.th/news/contents/details/79414