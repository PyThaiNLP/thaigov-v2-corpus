รัฐบาลไทย-ข่าวทำเนียบรัฐบาล-“รัดเกล้า” ตอกย้ำ รัฐบาลให้ความสำคัญความเท่าเทียมทางเพศ เชื่อเป็นส่วนช่วยสังคม เตรียมดันไทยเป็นเจ้าภาพ “World Pride 2028”  นำรายได้เข้าประเทศได้


วันเสาร์ที่ 24 กุมภาพันธ์ 2567
24/02/2567
พิมพ์
“รัดเกล้า” ตอกย้ำ รัฐบาลให้ความสำคัญความเท่าเทียมทางเพศ เชื่อเป็นส่วนช่วยสังคม เตรียมดันไทยเป็นเจ้าภาพ “World Pride 2028”  นำรายได้เข้าประเทศได้
“รัดเกล้า” ตอกย้ำ รัฐบาลให้ความสำคัญความเท่าเทียมทางเพศ เชื่อเป็นส่วนช่วยสังคม เตรียมดันไทยเป็นเจ้าภาพ “World Pride 2028”  นำรายได้เข้าประเทศได้
วันนี้ (24 ก.พ.67) นางรัดเกล้า อินทวงศ์ สุวรรณคีรี รองโฆษกประจำสำนักนายกรัฐมนตรี  ออกมาตอกย้ำ นโยบายของนายเศรษฐา ทวีสิน นายกรัฐมนนตรี และ รมว.คลัง ในการปาฐกถาพิเศษ "IGNITE THAILAND : จุดพลัง รวมใจ ไทยเป็นที่หนึ่ง"  โดยย้ำถึงการพัฒนาด้านเศรษฐกิจต้องทำควบคู่ไปกับการพัฒนาด้านสังคม และ รัฐบาลให้ความสำคัญกับการส่งเสริมความเท่าเทียมทางเพศ  พร้อมประกาศเจตนารมณ์ ผลักดันไทยเป็นเจ้าภาพ World Pride 2028 อีกด้วยว่า  สำหรับการผลักดันนโยบายเรื่องความเท่าเทียมทางเพศ รัฐบาลมองว่า หากไทยได้รับการสนับสนุนให้ เจ้าภาพ World Pride 2028 งานดังกล่าวจะทั้งสร้างชื่อเสียงให้กับประเทศและนำรายได้เข้าประเทศอย่างมหาศาล
“ขอชวนให้มองว่าเรื่องความเท่าเทียมทางเพศนั้นเป็นอีกปัจจัยที่สามารถเสริมความแกร่งให้เศรษฐกิจไทยได้ ตัวอย่างเช่นใน อุตสาหกรรมท่องเที่ยว อุตสหากรรมบรรเทิง และ อุตสาหกรรมทางการแพทย์ เป็นต้น  ซึ่งเมื่อ 22 พฤศจิกายน ปี 2566 ที่ผ่านมา ครม. ก็ได้อนุมัติ ร่าง พ.ร.บ.แก้ไขเพิ่มเติมประมวลกฎหมายแพ่งและพาณิชย์ (ฉบับที่ ...) พ.ศ. ... (สมรสเท่าเทียม) แล้ว และไม่นานหลังจากนั้น สภาผู้แทนราษฎร ก็ได้มีมติรับหลักการร่างกฎหมายสมรสเท่าเทียม 4 ฉบับในวาระที่ 1 ไปเมื่อวันที่ 21 ธันวาคม 2566 แล้ว ณ ตอนนี้ การพิจารณาของกรรมาธิการมีความเข้มข้นมากในช่วงโค้งสุดท้าย ล่าสุด ได้มีการดำเนินการพิจารณาถึง 62 มาตราแล้ว จากทั้งสิ้น 68 มาตรา นับว่ามีการดำเนินการไปกว่าร้อยละ 90 และคาดว่าจะเสร็จสิ้นกระบวนการพิจารณาของคณะกรรมาธิการในสัปดาห์หน้า” นางรัดเกล้าฯ กล่าว

ที่มา : https://www.thaigov.go.th/news/contents/details/79407