รัฐบาลไทย-ข่าวทำเนียบรัฐบาล-กรมทางหลวงชนบท ตัดถนนใหม่สาย ง2 ผังเมืองรวมเมืองร้อยเอ็ด คืบหน้ากว่า 11% เพิ่มขีดความสามารถการคมนาคมพื้นที่ภาคตะวันออกเฉียงเหนือ รองรับการขยายตัวของเมืองในอนาคต บรรเทาการจราจรติดขั


วันศุกร์ที่ 16 กุมภาพันธ์ 2567
กรมทางหลวงชนบท ตัดถนนใหม่สาย ง2 ผังเมืองรวมเมืองร้อยเอ็ด คืบหน้ากว่า 11% เพิ่มขีดความสามารถการคมนาคมพื้นที่ภาคตะวันออกเฉียงเหนือ รองรับการขยายตัวของเมืองในอนาคต บรรเทาการจราจรติดขั
....
กรมทางหลวงชนบท (ทช.) กระทรวงคมนาคม รายงานการดำเนินโครงการก่อสร้างถนนสาย ง2 ผังเมืองรวมเมืองร้อยเอ็ด จังหวัดร้อยเอ็ด ปัจจุบันมีความคืบหน้ากว่าร้อยละ 11 ขณะนี้อยู่ระหว่างการก่อสร้างกำแพงกันดิน งานวางท่อระบายน้ำ และงานทรายถมคันทาง คาดว่าจะก่อสร้างเสร็จสมบูรณ์ พร้อมเปิดให้ประชาชนสามารถใช้สัญจรได้ในปี 2568
ทช. ได้ดำเนินการก่อสร้างถนนสาย ง2 ผังเมืองรวมเมืองร้อยเอ็ด จังหวัดร้อยเอ็ด ช่วง กม. ที่ 0+000 - 3+810 เพื่อพัฒนาเมืองและแก้ไขปัญหาโครงสร้างพื้นฐานด้านคมนาคมในชุมชนเมืองได้อย่างเต็มประสิทธิภาพ โดยมีจุดเริ่มโครงการฯ บริเวณ ทล.23 (ร้อยเอ็ด - เสลภูมิ) ช่วง กม. ที่ 3+810 ถึงจุดสิ้นสุดบริเวณ ทล.23 (ร้อยเอ็ด - มหาสารคราม) ช่วง กม. ที่ 11+193 ระยะทาง 7.383 กิโลเมตร ซึ่งเป็นถนนตัดใหม่ โดยก่อสร้างเป็นถนนแบบคอนกรีตเสริมเหล็ก ขนาด 4 ช่องจราจร ผิวจราจรกว้างช่องละ 3.5 เมตร มีเกาะกลางเป็นแบบกำแพงคอนกรีตแบ่งทิศทางจราจร/เกาะกลางแบบทาสีตีเส้น ก่อสร้างระบบระบายน้ำ ติดตั้งไฟฟ้าแสงสว่าง เครื่องหมายจราจร และสิ่งอำนวยความสะดวก ใช้งบประมาณ 569.700 ล้านบาท ทั้งนี้ เมื่อก่อสร้างแล้วเสร็จจะเป็นการเชื่อมโยงโครงข่ายทางถนนให้สมบูรณ์ เพิ่มขีดความสามารถในการคมนาคมขนส่งในพื้นที่จังหวัดร้อยเอ็ด และจังหวัดใกล้เคียง บรรเทาการจราจรติดขัดในเขตเมือง ลดระยะเวลาในการเดินทาง รองรับปริมาณการจราจรในอนาคตให้ประชาชนเดินทางได้อย่างสะดวกปลอดภัยมากขึ้น

ที่มา : https://www.thaigov.go.th/news/contents/details/78992