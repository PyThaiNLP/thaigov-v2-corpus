รัฐบาลไทย-ข่าวทำเนียบรัฐบาล-นายกฯ ปาฐกถา “พลิกเศรษฐกิจไทย ก้าวต่อไปอย่างยั่งยืน” ย้ำไทยมีศักยภาพดึงดูดนักลงทุน โดยรัฐบาลพร้อมดึงศักยภาพของไทย หวังให้เป็นจุดหมายปลายทางของนักท่องเที่ยว 


วันศุกร์ที่ 16 กุมภาพันธ์ 2567
นายกฯ ปาฐกถา “พลิกเศรษฐกิจไทย ก้าวต่อไปอย่างยั่งยืน” ย้ำไทยมีศักยภาพดึงดูดนักลงทุน โดยรัฐบาลพร้อมดึงศักยภาพของไทย หวังให้เป็นจุดหมายปลายทางของนักท่องเที่ยว
.....
นายกฯ ปาฐกถา “พลิกเศรษฐกิจไทย ก้าวต่อไปอย่างยั่งยืน” ย้ำไทยมีศักยภาพดึงดูดนักลงทุน โดยรัฐบาลพร้อมดึงศักยภาพของไทย หวังให้เป็นจุดหมายปลายทางของนักท่องเที่ยว
.
สรุปสาระสำคัญจากปาฐกถาฯ:
- การฟื้นตัวของเศรษฐกิจไทย: ในระยะหลังสถานการณ์โควิดคลี่คลาย เกิดช่องว่างระหว่างคนรวยกับคนจนมากขึ้น ซึ่งแม้จะเป็นปัญหาที่สะสมมานาน แต่ทุกภาคส่วนต้องร่วมกันแก้ไขอย่างเต็มที่
- ปัญหาหนี้สิน ปัญหายาเสพติด ปัญหาค่าแรง รวมถึงปัญหาราคาพืชผลทางการเกษตร: รัฐบาลมีการแก้ไขปัญหาผ่านมาตรการต่างอย่างบูรณาการ ทั้งนี้ มุ่งที่จะทำให้รายได้สุทธิของเกษตรกรเพิ่มขึ้นเป็น 3 เท่า ภายในเวลา 4 ปี ผ่านนโยบายเพิ่มผลผลิต เพิ่มคุณภาพ ซึ่งเป็นที่มาของการใช้เกษตรแม่นยำ
-รัฐบาลสนับสนุนให้เกษตรกรปลูก “ถั่วเหลือง”: เนื่องจากเป็นพืชเศรษฐกิจที่ตลาดทั่วประเทศต้องการ โดยรัฐบาลได้ร่วมมือกับบริษัทคูโบต้า ในการนำรถมาเก็บเกี่ยวทำให้เกษตรกรประหยัดค่าใช้จ่ายและมีรายได้สุทธิเพิ่มขึ้น
-การบริหารจัดการน้ำ: รัฐบาลได้ลงทุนสนับสนุนงบประมาณจำนวนมากเพื่อแก้ไขปัญหาไม่ให้น้ำท่วม และน้ำไม่แล้ง เพื่อให้เกษตรกรมีน้ำเพียงพอต่อการทำการเกษตร อันจะส่งผลดีคุณภาพและราคา
-โอกาสด้านการลงทุนจากต่างประเทศ: ไทยมีโอกาสที่จะดึงดูดนักธุรกิจเข้ามาลงทุนในประเทศเป็นจำนวนมาก โดยเฉพาะเรื่องของพลังงานสะอาด ซึ่งถือเป็นเครดิตของหลาย หน่วยงานที่เกี่ยวข้องที่สามารถผลิตพลังงานสะอาดได้ เหนือสิ่งอื่นใดจากที่นายกฯ ได้หารือกับบริษัทชั้นนำระดับโลก ไม่ว่าจะเป็น Microsoft หรือ Google ต่างให้ความสำคัญกับเรื่องพลังงานสะอาดเป็นหลัก
-การท่องเที่ยว: รัฐบาลมีนโยบายการกระตุ้นการท่องเที่ยว ไม่ว่าการให้วีซ่าฟรีกับนักท่องเที่ยวจีน ซึ่งเกิดผลสำเร็จทำให้ได้รับวีซ่าฟรีอย่างถาวรทั้งสองประเทศ ถือว่าเป็นการกระตุ้นเศรษฐกิจได้เป็นจำนวนมาก ทั้งนี้ รัฐบาลจะเดินหน้าทำต่อไปกับต่างประเทศทั่วโลก นอกจากนี้ นายกฯ มีแนวคิดจัดคอนเสิร์ตศิลปินดัง ๆ ระดับโลกในไทย ถือเป็นอีกหนึ่งนโยบายที่รัฐบาลพร้อมสนับสนุนเนื่องจากจะสร้างรายได้เข้าประเทศเป็นจำนวนมาก
-เรื่องของสนามบิน: ตั้งแต่ปรับตารางการบินที่สนามบินเชียงใหม่ให้สามารถบินได้หลังเที่ยงคืน ทำให้จำนวนนักท่องเที่ยวเพิ่มขึ้น และผู้ประกอบการก็มีรายได้เพิ่มขึ้นตามไปด้วย
.
อ่านเพิ่มเติม คลิก >> https://www.thaigov.go.th/news/contents/details/78998
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/79020