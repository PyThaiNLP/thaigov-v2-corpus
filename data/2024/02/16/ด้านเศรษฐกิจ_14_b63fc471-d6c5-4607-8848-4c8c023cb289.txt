รัฐบาลไทย-ข่าวทำเนียบรัฐบาล-​ปลัดฯ ณัฐพล ให้ ผอ.สถาบันอาหาร เข้าหารือ เพื่อรับนโยบายการดำเนินงาน สู่การส่งเสริม พัฒนา พร้อมเพิ่มขีดความสามารถในการแข่งขันของอุตฯ อาหาร


วันศุกร์ที่ 16 กุมภาพันธ์ 2567
16/02/2567
พิมพ์
​ปลัดฯ ณัฐพล ให้ ผอ.สถาบันอาหาร เข้าหารือ เพื่อรับนโยบายการดำเนินงาน สู่การส่งเสริม พัฒนา พร้อมเพิ่มขีดความสามารถในการแข่งขันของอุตฯ อาหาร
​ปลัดฯ ณัฐพล ให้ ผอ.สถาบันอาหาร เข้าหารือ เพื่อรับนโยบายการดำเนินงาน สู่การส่งเสริม พัฒนา พร้อมเพิ่มขีดความสามารถในการแข่งขันของอุตฯ อาหาร
วันที่ 14 กุมภาพันธ์ 2567 ดร.ณัฐพล รังสิตพล ปลัดกระทรวงอุตสาหกรรม ให้ ดร.ศุภวรรณ ตีระรัตน์ ผู้อำนวยการสถาบันอาหาร เข้าพบ ซึ่งผู้อำนวยการสถาบันอาหาร ได้เข้าปฏิบัติหน้าที่เมื่อวันที่ 3 มกราคม 2567 เพื่อขอรับนโยบายในการดำเนินงาน การพัฒนางานบริการของสถาบันอาหาร และแนวทางการส่งเสริม ขับเคลื่อนและเพิ่มขีดความสามารถในการแข่งขันของอุตสาหกรรมอาหารทั้งห่วงโซ่อุปทาน มุ่งยกระดับอุตสาหกรรมอาหารของประเทศให้มีระบบคุณภาพมาตรฐานความปลอดภัยด้านอาหาร (Food Safety Standard) และมาตรฐานทางเลือกต่างๆ รวมถึงส่งเสริมการผลิตตามเทรนด์อาหารโลก และสร้างมูลค่าเพิ่มสำหรับอาหารแห่งอนาคตด้วยนวัตกรรมและเทคโนโลยี สนับสนุนผู้ประกอบการรายเล็ก และ SMEs ให้สามารถเข้าถึงปัจจัยสนับสนุนต่างๆ ลดข้อจำกัดในการทำธุรกิจ เสริมสร้างเศรษฐกิจชุมชนเข้มแข็ง สู่อุตสาหกรรมยุคใหม่ โดยมี นางสาวณัฏฐิญา เนตยสุภา รองปลัดกระทรวงอุตสาหกรรม นางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรม ผู้บริหารกระทรวงอุตสาหกรรม และคณะผู้บริหารสถาบันอาหาร เข้าหารือ ณ ห้องประชุมชุณหะวัณ ชั้น 3 อาคารสำนักงานปลัดกระทรวงอุตสาหกรรม

ที่มา : https://www.thaigov.go.th/news/contents/details/79001