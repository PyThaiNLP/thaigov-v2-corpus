รัฐบาลไทย-ข่าวทำเนียบรัฐบาล-รมว.ยุติธรรม ให้การต้อนรับนาย Sorensen Sven Philip ที่ปรึกษาของสมเด็จพระราชินีซิลเวียแห่งราชอาณาจักรสวีเดนและคณะผู้แทนมูลนิธิพิทักษ์และคุ้มครองเด็ก 


วันศุกร์ที่ 16 กุมภาพันธ์ 2567
16/02/2567
พิมพ์
รมว.ยุติธรรม ให้การต้อนรับนาย Sorensen Sven Philip ที่ปรึกษาของสมเด็จพระราชินีซิลเวียแห่งราชอาณาจักรสวีเดนและคณะผู้แทนมูลนิธิพิทักษ์และคุ้มครองเด็ก
รมว.ยุติธรรม ให้การต้อนรับนาย Sorensen Sven Philip ที่ปรึกษาของสมเด็จพระราชินีซิลเวียแห่งราชอาณาจักรสวีเดนและคณะผู้แทนมูลนิธิพิทักษ์และคุ้มครองเด็ก
เมื่อวันพฤหัสบดีที่ ๑๕ กุมภาพันธ์ ๒๕๖๗ เวลา ๑๕.๐๐ น. ณ ห้องรับรองประจำกระทรวงยุติธรรม ชั้น ๑๑ อาคารกระทรวงยุติธรรม พันตำรวจเอก ทวี สอดส่อง รัฐมนตรีว่าการกระทรวงยุติธรรม พร้อมด้วยผู้แทนกรมสอบสวนคดีพิเศษ กรมพินิจและคุ้มครองเด็กและเยาวชน สำนักงานกิจการยุติธรรม และกองการต่างประเทศ สำนักงานปลัดกระทรวงยุติธรรม ได้ให้การต้อนรับนาย Sorensen Sven Philip ที่ปรึกษาของสมเด็จพระราชินีซิลเวียแห่งราชอาณาจักรสวีเดนและคณะผู้แทนมูลนิธิพิทักษ์และคุ้มครองเด็ก ในโอกาสเข้าเยี่ยมคารวะและหารือข้อราชการ
ในการนี้ ทั้งสองฝ่ายได้หารือในเรื่องการผลักดันกฎหมายที่เกี่ยวกับการกระทำผิดต่อเด็กผ่านสื่อออนไลน์ รวมถึงการผลักดันนโยบายการคุ้มครองเด็กที่ถูกละเมิดทางเพศให้ครอบคลุมในทุกมิติ และแจ้งรายละเอียดในโอกาสการเสด็จเยือนของสมเด็จพระราชินีซิลเวียแห่งราชอาณาจักรสวีเดนเพื่อเข้าร่วมประชุมและแสดงปาฐกถาพิเศษเกี่ยวกับการคุ้มครองสิทธิเด็กเกี่ยวกับการละเมิดทางเพศเด็กในเดือนพฤษภาคม ๒๕๖๗ โดยขอเรียนเชิญรัฐมนตรีว่าการกระทรวงยุติธรรม เข้าร่วมงานดังกล่าว ต่อไป

ที่มา : https://www.thaigov.go.th/news/contents/details/78981