รัฐบาลไทย-ข่าวทำเนียบรัฐบาล-​ที่ปรึกษาฯ นายดนัยณัฏฐ์ เปิดงานแฟรนไชส์ เอสเอ็มอี เอ็กซ์โป 2024 ส่งเสริมธุรกิจแฟรนไชส์ ให้ขับเคลื่อนเศรษฐกิจของไทย 


วันศุกร์ที่ 16 กุมภาพันธ์ 2567
16/02/2567
พิมพ์
​ที่ปรึกษาฯ นายดนัยณัฏฐ์ เปิดงานแฟรนไชส์ เอสเอ็มอี เอ็กซ์โป 2024 ส่งเสริมธุรกิจแฟรนไชส์ ให้ขับเคลื่อนเศรษฐกิจของไทย
​ที่ปรึกษาฯ นายดนัยณัฏฐ์ เปิดงานแฟรนไชส์ เอสเอ็มอี เอ็กซ์โป 2024 ส่งเสริมธุรกิจแฟรนไชส์ ให้ขับเคลื่อนเศรษฐกิจของไทย
วันที่ 15 กุมภาพันธ์ 2567 นายดนัยณัฏฐ์ โชคอำนวย ที่ปรึกษารัฐมนตรีว่าการกระทรวงอุตสาหกรรม เป็นประธานเปิดงานแฟรนไชส์ เอสเอ็มอี เอ็กซ์โป 2024 (Franchise SMEs Expo 2024) เพื่อเป็นตลาดกลางในการจับคู่ธุรกิจ สร้างโอกาสให้กับคนไทยได้สร้างงานสร้างอาชีพ ต่อยอดธุรกิจและเป็นศูนย์รวมข้อมูลธุรกิจแฟรนไชน์ เพิ่มทักษะด้านการทำธุรกิจแฟรนไชน์ SMEs ให้สามารถเข้าถึงกลุ่มเป้าหมายได้ง่ายและสะดวกมากขึ้น โดยมีผู้ประกอบการแฟรนไชน์เข้าร่วมออกร้านอย่างคึกคัก ณ บีซีซี ฮอลล์ ชั้น 5 เซ็นทรัล พลาซา ลาดพร้าว กรุงเทพมหานคร
นายดนัยณัฏฐ์ กล่าวว่า นางสาวพิมพ์ภัทรา วิชัยกุล รัฐมนตรีว่าการกระทรวงอุตสาหกรรม มีนโยบายในการส่งเสริมและสร้างขีดความสามารถในการแข่งขันให้กับผู้ประกอบการในภาคการผลิตและบริการ โดยเฉพาะอย่างยิ่งผู้ประกอบการวิสาหกิจขนาดกลางและขนาดย่อม (SMEs) ถือเป็นกลไกสำคัญในขับเคลื่อนเศรษฐกิจของประเทศซึ่งธุรกิจแฟรนไชส์ ถือเป็นอีกหนึ่งปัจจัยเอื้อที่จะช่วยอำนวยความสะดวกให้แก่ผู้ประกอบการ SMEs รายใหม่ ทั้งในแง่ของแนวทางการเริ่มต้นธุรกิจใหม่ การเข้าถึงลูกค้า การกระจายรายได้ไปยังเศรษฐกิจฐานราก อีกทั้งตลาดแฟรนไชส์ทั่วโลกจะยังคงเติบโตอย่างต่อเนื่อง เกิดการสร้างโอกาส ในมิติต่าง ๆ ทั้งการต่อยอดในการจับคู่ทางธุรกิจ การสนับสนุนให้เกิดผู้ประกอบการรายใหม่ การพัฒนาสร้างขีดความสามารถให้แก่ผู้ประกอบการรายเดิม การพัฒนาระบบการผลิตและการบริการให้มีคุณภาพมาตรฐาน กระทรวงอุตสาหกรรมยินดีที่จะช่วยสนับสนุนส่งเสริมการขยายธุรกิจแฟรนไชส์ ไปในต่างประเทศ เพื่อเป็นกำลังสำคัญในการขับเคลื่อนเศรษฐกิจของไทยต่อไปในอนาคต

ที่มา : https://www.thaigov.go.th/news/contents/details/79010