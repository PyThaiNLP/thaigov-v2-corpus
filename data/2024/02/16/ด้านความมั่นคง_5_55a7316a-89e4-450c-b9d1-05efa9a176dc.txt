รัฐบาลไทย-ข่าวทำเนียบรัฐบาล-พสกนิกรชาวจังหวัดนราธิวาสทุกหมู่เหล่า พร้อมใจสวมใส่ชุดสีม่วง แสดงพลังความจงรักภักดีต่อสมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี ด้วยความจงรักภักดีฯ


วันศุกร์ที่ 16 กุมภาพันธ์ 2567
16/02/2567
พิมพ์
พสกนิกรชาวจังหวัดนราธิวาสทุกหมู่เหล่า พร้อมใจสวมใส่ชุดสีม่วง แสดงพลังความจงรักภักดีต่อสมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี ด้วยความจงรักภักดีฯ
พสกนิกรชาวจังหวัดนราธิวาสทุกหมู่เหล่า พร้อมใจสวมใส่ชุดสีม่วง แสดงพลังความจงรักภักดีต่อสมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี ด้วยความจงรักภักดีและสำนึกในพระมหากรุณาธิคุณที่มีต่อปวงชนชาวไทย
เมื่อวันที่ 15 ก.พ. 67 เวลา 09.05 น. ณ ศูนย์ศึกษาการพัฒนาพิกุลทองอันเนื่องมาจากพระราชดำริ ต.กะลุวอเหนือ อ.เมืองนราธิวาส จ.นราธิวาส ว่าที่ร้อยตรีตระกูล โทธรรม ผู้ว่าราชการจังหวัดนราธิวาส ข้าราชการพลเรือน ตุลาการ อัยการ ทหาร ตำรวจ สถาบันการศึกษา องค์กรอิสระ ข้าราชการบำนาญ พนักงานองค์กรปกครองส่วนท้องถิ่น คณะกรรมการเหล่ากาชาดจังหวัดนราธิวาส นักเรียนในโรงเรียนโครงการพระราชดำริฯ และพสกนิกรชาวจังหวัดนราธิวาส จาก 13 อำเภอ พร้อมใจสวมใส่ชุดสีม่วง ร่วมกิจกรรม "พสกนิกรชาวจังหวัดนราธิวาสร่วมปกป้องและถวายกำลังใจ" แด่สมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี เพื่อรวมพลังแสดงความจงรักภักดีต่อสมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี
ว่าที่ร้อยตรีตระกูล โทธรรม ผู้ว่าราชการจังหวัดนราธิวาส เปิดกรวยกระทงดอกไม้ธูปเทียนแพ และถวายแจกันกำลังใจ เบื้องหน้าพระฉายาลักษณ์สมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี จากนั้นได้กล่าวถวายพระพรชัยมงคล ขออานุภาพแห่งคุณพระศรีรัตนตรัย พระสยามเทวาธิราช พร้อมสิ่งศักดิ์ในสากลโลก ได้โปรดดลบันดาลและประทานพรให้ใต้ฝ่าละอองพระบาททรงพระเกษมสำราญ ทรงสมบูรณ์ด้วยพระพลานามัย ปราศจากภัยไร้โรคาพาธ ทรงสถิตเป็นพระมิ่งขวัญของปวงพสกนิกรชาวไทยตราบจิรัฐิติกาล จากนั้นได้ถวายความเคารพ พร้อมพสกนิกรชาวจังหวัดนราธิวาสทุกคน ก่อนจะร่วมร้องเพลงสรรเสริญพระบารมี และเพลงในอุ่นอ้อมอกมั่งคง พร้อมโบกธงชาติและธงสัญลักษณ์ประจำพระองค์สมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี และเปล่งเสียงทรงพระเจริญดังกึกก้อง เพื่อแสดงความจงรักภักดีต่อสถาบันพระมหากษัตริย์อันเป็นที่รักของปวงชนชาวไทยและพสกนิกรชาวจังหวัดนราธิวาส ที่พระองค์ท่านทรงมีพระเมตตาเสด็จพระราชดำเนินปฏิบัติพระราชกรณียกิจในพื้นที่จังหวัดนราธิวาส และประทับแรม ณ ศูนย์ศึกษาการพัฒนาพิกุลทองอันเนื่องมาจากพระราชดำริ เป็นประจำทุกปี ถือเป็นสถานที่ที่ชาวนราธิวาสภาคภูมิใจและเทิดทูลไว้เหนือเกล้า
ว่าที่ร้อยตรีตระกูล โทธรรม ผู้ว่าราชการจังหวัดนราธิวาส กล่าวว่า พระราชจริยาวัตรที่ประชาชนทั่วไปได้เห็นประจักษ์ขององค์สมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี คือ พระเมตตาและความเอาพระทัยใส่ในชีวิตความเป็นอยู่ของประชาชน ทรงมีพระราชปณิธานที่จะช่วยเหลือผู้ที่ทุกข์ยาก เดือดร้อน โดยไม่เลือกชั้นวรรณะ เผ่าพันธุ์ เชื้อชาติ ศาสนา พสกนิกรต่างยกย่อง และชื่นชมในพระบารมี พระองค์ทรงได้รับการขนานนามว่า เจ้าฟ้านักพัฒนา ทรงมีพระวิริยะอุตสาหะในการศึกษาเล่าเรียน ทรงเป็นทั้งทูลกระหม่อมอาจารย์ และมีโครงการในพระราชดำริเพื่อการพัฒนาหลายโครงการ ใส่ใจการศึกษาโดยการมอบทุนแก่เด็กนักเรียน โครงการส่งเสริมอาชีพ ส่งเสริมเศรษฐกิจพอเพียงในชุมชน สร้างป่า สร้างรายได้ การพัฒนาพื้นที่เฉพาะ หน่วยแพทย์พระราชทาน ความร่วมมือกับต่างประเทศ และอีกมากมาย เพื่อการพัฒนาในทุกมิติแก่พสกนิกรชาวไทยทั่วประเทศ
“จังหวัดนราธิวาสขอพระราชทานน้อมแสดงความจงรักภักดี ขอเทิดทูนไว้ซึ่งสถาบันชาติ ศาสน์ กษัตริย์ มีภารกิจในการบำบัดทุกข์ บำรุงสุขให้แก่พี่น้องประชาชนชาวจังหวัดนราธิวาส และขอแสดงจุดยืนด้วยชีวิตในการพิทักษ์ รักษา ปกป้อง มิให้บุคคลใดมาดูหมิ่นเหยียดหยามพระเกียรติของพระองค์ ผู้ทรงเป็นมิ่งขวัญของปวงชนชาวไทย และขอเชิญชวนพี่น้องประชาชนชาวจังหวัดนราธิวาสได้รวมพลังกันในการแสดงความจงรักภักดี ด้วยการน้อมนำแนวพระราชดำริสู่การขับเคลื่อนสร้างคุณประโยชน์แก่ชาติบ้านเมืองอันเป็นการปฏิบัติบูชาน้อมเกล้าฯ ถวายแด่สมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี ผู้ทรงเป็นที่รักยิ่งของปวงชนชาวไทยตลอดไป” ว่าที่ร้อยตรีตระกูลฯ กล่าวทิ้งท้าย
#WorldSoilDay #วันดินโลก #UN #FAO #GlobalSoilPartnership #MOI #กระทรวงมหาดไทย #บำบัดทุกข์บำรุงสุข
#SoilandWaterasourceoflife #SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/79005