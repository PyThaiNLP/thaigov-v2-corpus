รัฐบาลไทย-ข่าวทำเนียบรัฐบาล-ปลื้ม Ao Maya (อ่าวมาหยา) คว้าอันดับ 3 “ชายหาดดีที่สุดในโลก” รัฐพร้อมดันนโยบายเที่ยวไทยตลอดปี


วันศุกร์ที่ 16 กุมภาพันธ์ 2567
ปลื้ม Ao Maya (อ่าวมาหยา) คว้าอันดับ 3 “ชายหาดดีที่สุดในโลก” รัฐพร้อมดันนโยบายเที่ยวไทยตลอดปี
.....
ปลื้ม Ao Maya (อ่าวมาหยา) คว้าอันดับ 3 “ชายหาดดีที่สุดในโลก” รัฐพร้อมดันนโยบายเที่ยวไทยตลอดปี
.
รัฐบาลแสดงความยินดีที่นิตยสารด้านการท่องเที่ยว Lonely Planet ได้จัดอันดับให้อ่าวมาหยา เกาะพีพี จ.กระบี่ อยู่อันดับที่ 3 จาก 20 ชายหาดที่ดีที่สุดในโลก (20 of the world's best beaches)โอกาสนี้ รัฐบาลได้ประชาสัมพันธ์ 4 นโยบายกระตุ้นการท่องเที่ยวไทยเพื่อกระจายรายได้สู่พื้นที่ต่าง ๆ ทั่วประเทศ ดังนี้
1. ยกระดับให้ไทยเป็นประเทศที่สามารถท่องเที่ยวในทุกจังหวัดได้ตลอด 365 วัน: ใช้วิธีการทางการตลาดด้วยอีเวนต์ผ่านงานเทศกาล งานประเพณีต่าง ๆ ในทุกพื้นที่ให้ครบตลอดปี ซึ่งจะช่วยผลักดันไทยให้เป็น Festival Hub ของโลก
2. ส่งเสริมการท่องเที่ยว 55 เมืองรอง: เน้นเอกลักษณ์ท้องถิ่น เป็นจุดขายทางวัฒนธรรม โดยออกแบบกิจกรรมการท่องเที่ยวควบคู่กับการพัฒนาสินค้าชุมชน ตลอดจนยกระดับการคมนาคมให้สะดวกต่อการเข้าถึงแหล่งท่องเที่ยวทั่วไทย
3. กระตุ้นการสื่อสารกับนักท่องเที่ยว: เชิญชวนบุคคลผู้มีชื่อเสียงมาร่วมประชาสัมพันธ์และสร้างความเชื่อมั่นด้านการท่องเที่ยวไทยต่อกลุ่มเป้าหมายทั้งในและต่างประเทศ
4. กระตุ้นนักท่องเที่ยวใช้จ่ายเงินตลอดปี 2567: ด้วยการจัดเทศกาลกระตุ้นการท่องเที่ยว พร้อมทั้งมาตรการยกเว้นการตรวจลงตราหนังสือเดินทางให้กับนักท่องเที่ยวต่างชาติ รวมถึงการยกระดับสินค้าชุมชนและการบริการในแหล่งท่องเที่ยวแบบครบวงจร
.
จากแผนการดำเนินการดังกล่าว คาดว่าจะมีจำนวนนักท่องเที่ยวตลอดทั้งปีนี้ จากตลาดต่างประเทศจำนวนไม่น้อยกว่า 35 ล้านคน เติบโต 26.12% สร้างรายได้กระจายสู่พื้นที่ทั่วประเทศได้ 1.9 - 2 ล้านล้านบาท และจากการท่องเที่ยวตลาดในประเทศอีก 1 ล้านล้านบาท สร้างรายได้จากการท่องเที่ยวรวมตามได้เป้าหมาย 3.0 ล้านล้านบาท
.
อ่านเพิ่มเติม คลิก: https://www.thaigov.go.th/news/contents/details/78880
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/79018