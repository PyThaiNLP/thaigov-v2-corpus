รัฐบาลไทย-ข่าวทำเนียบรัฐบาล-​ที่ปรึกษาปลัดฯ สุรพล นำทีม เปิดอบรม วิธีการประเมินการผลิตก๊าซชีวภาพจากขี้เค้กอ้อยของโรงงานน้ำตาล และลดการปล่อยคาร์บอนไดออกไซด์ 


วันศุกร์ที่ 16 กุมภาพันธ์ 2567
16/02/2567
พิมพ์
​ที่ปรึกษาปลัดฯ สุรพล นำทีม เปิดอบรม วิธีการประเมินการผลิตก๊าซชีวภาพจากขี้เค้กอ้อยของโรงงานน้ำตาล และลดการปล่อยคาร์บอนไดออกไซด์
​ที่ปรึกษาปลัดฯ สุรพล นำทีม เปิดอบรม วิธีการประเมินการผลิตก๊าซชีวภาพจากขี้เค้กอ้อยของโรงงานน้ำตาล และลดการปล่อยคาร์บอนไดออกไซด์ ต่อยอดโครงการ “72 พรรษา ลด 10 MTco2eq และ PM 2.5 ในภาคอุตสาหกรรม ด้วย MIND”
วันที่ 15 กุมภาพันธ์ 2567 ดร.สุรพล ชามาตย์ ที่ปรึกษาปลัดกระทรวงอุตสาหกรรม เป็นประธานเปิดการอบรม เรื่อง “วิธีการประเมินการผลิต LBM จาก Filter Cake จากโรงงานน้ำตาล” และ “การลดการปลดปล่อยคาร์บอนไดออกไซด์” เพื่อแลกเปลี่ยนองค์ความรู้เกี่ยวกับการประเมินการผลิต Liquefied Biomethane (LBM) จากตะกอนที่เหลือจากกระบวนการผลิตน้ำตาลทราย (ขี้เค้กอ้อย: Filter Cake) รวมถึงวิธีการคำนวณ และการลดการปล่อยก๊าซคาร์บอนไดออกไซด์ ต่อยอดการดำเนินโครงการ “72 พรรษา ลด 10 MTco2eq และ PM 2.5 ในภาคอุตสาหกรรม ด้วย MIND” เฉลิมพระเกียรติพระบาทสมเด็จพระเจ้าอยู่หัวเนื่องในโอกาสมหามงคลลิมพระชนมพรรษา 6 รอบ 28 กรกฎาคม 2567 ของกระทรวงอุตสาหกรรม โดยมีนายเตมีย์ พันธุวงค์ราช ผู้อำนวยการกองตรวจราชการ สอจ. ทั่วประเทศ รวมถึงเจ้าหน้าที่ที่เกี่ยวข้อง เข้าร่วมการอบรม ณ ห้องประชุมชุณหะวัณ ชั้น 3 อาคารสำนักงานปลัดกระทรวงอุตสาหกรรม และผ่านระบบออนไลน์ (Zoom Meeting)
สำหรับการอบรมครั้งนี้ ได้รับเกียรติจาก ดร. อภิพงษ์ ล่ำซำ ผู้เชี่ยวชาญด้านก๊าซชีวภาพและเลขาธิการสมาคมการค้าก๊าซชีวภาพไทย และนางสาวจริน คงจุติ ผู้จัดการโรงงาน ผู้เชี่ยวชาญด้านการผลิตไบโอแก๊สจาก บริษัท ไทยอีสเทิร์นไบโอเพาเวอร์จำกัด เป็นวิทยากรถ่ายทอดองค์ความรู้ ทั้งนี้มีผู้สนใจเข้าร่วมอบรมกว่า 130 คน

ที่มา : https://www.thaigov.go.th/news/contents/details/79009