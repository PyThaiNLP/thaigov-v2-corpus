รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม ตรวจเยี่ยมผู้เข้าโครงการ DRIP MODEL รุ่นที่ ๑ ณ ศูนย์พัฒนาพฤตินิสัยลาดหลุมแก้ว จังหวัดปทุมธานี


วันศุกร์ที่ 16 กุมภาพันธ์ 2567
16/02/2567
พิมพ์
รัฐมนตรีว่าการกระทรวงยุติธรรม ตรวจเยี่ยมผู้เข้าโครงการ DRIP MODEL รุ่นที่ ๑ ณ ศูนย์พัฒนาพฤตินิสัยลาดหลุมแก้ว จังหวัดปทุมธานี
รัฐมนตรีว่าการกระทรวงยุติธรรม ตรวจเยี่ยมผู้เข้าโครงการ DRIP MODEL รุ่นที่ ๑ ณ ศูนย์พัฒนาพฤตินิสัยลาดหลุมแก้ว จังหวัดปทุมธานี
ในวันศุกร์ที่ ๑๖ กุมภาพันธ์ ๒๕๖๗ พันตำรวจเอก ทวี สอดส่อง รัฐมนตรีว่าการกระทรวงยุติธรรม และคณะผู้บริหารกระทรวงยุติธรรม ลง​พื้นที่​ตรวจเยี่ยมติดตามการดำเนินงาน โครงการ DRIP MODEL รุ่นที่ ๑ “ค่ายสานพลังใจ” เพื่อแก้ไขฟื้นฟูปรับเปลี่ยนพฤติกรรมผู้เสพและผู้ติดยาเสพติดในรูปแบบการจัดค่ายปรับเปลี่ยนพฤติกรรม ระยะยาว ๖๐ วัน ภายหลังดำเนินการเปิดค่ายครบ ๓๐ วัน โดยมี นายเรืองศักดิ์ สุวารี อธิบดีกรมคุมประพฤติ พันตำรวจโท ประวุธ วงศ์สีนิล อธิบดีกรมพินิจและคุ้มครองเด็กและเยาวชน นางนุสรา วงษ์สุวรรณ รองอธิบดีกรมคุมประพฤติ นายชาญ วชิรเดช รองอธิบดีกรมราชทัณฑ์​ พร้อมด้วยผู้อำนวยการสำนักงานคุมประพฤติเขตกรุงเทพมหานคร และเขต ๑ ให้การต้อนรับ ณ ศูนย์พัฒนาพฤตินิสัยลาดหลุมแก้ว จังหวัดปทุมธานี
การตรวจเยี่ยมครั้งนี้ รมว.ยุติธรรม และคณะ ได้รับชมการฝึกพัฒนาทักษะด้านระเบียบวินัยและเสริมสร้างบุคลิกภาพ การฝึกวินัย ทักษะด้านสุขนิสัยในชีวิตประจำวัน โดยการเยี่ยมเรือนนอน การฝึกอาชีพ และรับฟังรายงานการแก้ไขฟื้นฟูรายบุคคล (Life Coaching) จากทีมสหวิชาชีพ
พันตำรวจเอก ทวี สอดส่อง รัฐมนตรีว่าการกระทรวงยุติธรรม กล่าวว่า ผู้เข้าร่วมโครงการทุกท่านเป็นผู้ที่มีเกียรติ ศักดิ์ศรี สามารถเอาชนะใจตนเองในเรื่องที่ยาก โดยการฟื้นฟูปรับเปลี่ยนพฤติกรรมเพื่อไม่ให้เสพยาเสพติด ซึ่งทุกท่านไม่ได้ชนะแค่ใจตนเอง แต่ทำให้สังคมมีความสุข เพราะสังคมปัจจุบันหวาดระแวงกับปัญหายาเสพติด ดังนั้น​ การที่ทุกท่านตัดสินใจเข้าร่วมกิจกรรมในครั้งนี้ถือเป็นการพัฒนาตนเอง พัฒนาอาชีพ และส่งผลไปถึงการพัฒนาประเทศ

ที่มา : https://www.thaigov.go.th/news/contents/details/79034