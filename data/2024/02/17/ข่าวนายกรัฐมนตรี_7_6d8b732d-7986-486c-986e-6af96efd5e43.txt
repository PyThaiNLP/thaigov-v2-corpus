รัฐบาลไทย-ข่าวทำเนียบรัฐบาล-นายกฯ เดินทางถึง จ.สกลนคร เยี่ยมชมตลาดเทศบาลนครสกลนคร พบปะทักทายประชาชน ขอบคุณชาวสกลนครที่ให้การต้อนรับอย่างอบอุ่น


วันเสาร์ที่ 17 กุมภาพันธ์ 2567
17/02/2567
พิมพ์
นายกฯ เดินทางถึง จ.สกลนคร เยี่ยมชมตลาดเทศบาลนครสกลนคร พบปะทักทายประชาชน ขอบคุณชาวสกลนครที่ให้การต้อนรับอย่างอบอุ่น
นายกฯ เดินทางถึง จ.สกลนคร เยี่ยมชมตลาดเทศบาลนครสกลนคร พบปะทักทายประชาชน ขอบคุณชาวสกลนครที่ให้การต้อนรับอย่างอบอุ่น
นายชัย วัชรงค์ โฆษกประจำสำนักนายกรัฐมนตรี เผยว่า วันนี้ (17 ก.พ. 67) เวลา 17.00 น. นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง พร้อมคณะ เดินทางมายังตลาดเทศบาลนครสกลนคร ต.ดงมะไฟ อ.เมืองสกลนคร จ.สกลนคร เพื่อเยี่ยมชมตลาดเทศบาลนครสกลนคร และพบปะทักทายกับประชาชน พ่อค้าแม่ค้าที่ประกอบกิจการค้าขายในตลาด โดยนายกรัฐมนตรีได้สอบถามถึงการค้าขายของพ่อค้า แม่ค้า ว่าการค้าขายเป็นอย่างไรบ้าง ประสบปัญหาอะไรหรือไม่ โดยพ่อค้า แม่ค้าต่างบอกว่าการค้าขายดีในช่วงนี้
นายกรัฐมนตรีได้กล่าวขอบคุณประชาชนชาวสกลนครที่มาให้การต้อนรับอย่างอบอุ่น พร้อมกับร่วมถ่ายภาพกับประชาชน พ่อค้า แม่ค้าด้วยความเป็นกันเอง และยังได้สนับสนุนสินค้าของพ่อค้า แม่ค้า เช่น ผัก ผลไม้ ไข่มดแดง ข้าวโพด และถั่วต้มด้วย

ที่มา : https://www.thaigov.go.th/news/contents/details/79069