รัฐบาลไทย-ข่าวทำเนียบรัฐบาล-จ.ศรีสะเกษบูรณาการหน่วยงานความมั่นคง ร่วมปฏิบัติการปิดล้อมตรวจค้นยุทธการเด็ดปีกนักค้ารายย่อย จับกุมผู้ค้ายา 10 ราย ยาบ้ากว่า 63,000 เม็ด อาวุธปืน 2 กระบอก พ่อเมืองสั่งการเร่งขยายผล


วันเสาร์ที่ 17 กุมภาพันธ์ 2567
17/02/2567
พิมพ์
จ.ศรีสะเกษบูรณาการหน่วยงานความมั่นคง ร่วมปฏิบัติการปิดล้อมตรวจค้นยุทธการเด็ดปีกนักค้ารายย่อย จับกุมผู้ค้ายา 10 ราย ยาบ้ากว่า 63,000 เม็ด อาวุธปืน 2 กระบอก พ่อเมืองสั่งการเร่งขยายผล
จังหวัดศรีสะเกษบูรณาการหน่วยงานความมั่นคง ร่วมปฏิบัติการปิดล้อมตรวจค้นยุทธการเด็ดปีกนักค้ารายย่อย จับกุมผู้ค้ายา 10 ราย ยาบ้ากว่า 63,000 เม็ด อาวุธปืน 2 กระบอก พ่อเมืองสั่งการเร่งขยายผลและจับกุมผู้กระทำผิด พร้อมเดินหน้าปราบปรามยาเสพติดอย่างต่อเนื่อง
จังหวัดศรีสะเกษบูรณาการหน่วยงานความมั่นคง ร่วมปฏิบัติการปิดล้อมตรวจค้นยุทธการเด็ดปีกนักค้ารายย่อย จับกุมผู้ค้ายา 10 ราย ยาบ้ากว่า 63,000 เม็ด อาวุธปืน 2 กระบอก พ่อเมืองสั่งการเร่งขยายผลและจับกุมผู้กระทำผิด พร้อมเดินหน้าปราบปรามยาเสพติดอย่างต่อเนื่องและจริงจัง
วันนี้ (17 ก.พ. 67) นายอนุพงศ์ สุขสมนิตย์ ผู้ว่าราชการจังหวัดศรีสะเกษ เปิดเผยว่า จังหวัดศรีสะเกษมุ่งมั่นขับเคลื่อนเสริมสร้างความผาสุกให้กับสังคมไทย สนองนโยบายของ นายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงมหาดไทย และนายสุทธิพงษ์ จุลเจริญ ปลัดกระทรวงมหาดไทย ในการมุ่งจัดระเบียบสังคม กวาดล้างผู้มีอิทธิพลและขบวนการค้ายาเสพติด เพื่อทำให้พี่น้องประชาชนได้ใช้ชีวิตในสังคมได้อย่างมีความสุข ปลอดภัย ไม่ต้องหวาดระแวง หรือเดือดร้อนรำคาญจากการกระทำผิดกฎหมายรูปแบบต่าง ๆ โดยบูรณาการการทำงานระหว่างฝ่ายปกครอง ตำรวจ ทหาร และหน่วยงานด้านความมั่นคงอย่างไร้รอยต่อเพื่อปฏิบัติหน้าที่ตามกฎหมาย
นายอนุพงศ์ สุขสมนิตย์ ผู้ว่าราชการจังหวัดศรีสะเกษ กล่าวว่า ช่วงอาทิตย์ที่ผ่านมา จังหวัดศรีสะเกษได้บูรณาการการทำงานร่วมกันของหน่วยงานในระดับพื้นที่ ประกอบด้วย ฝ่ายปกครอง ตำรวจ ทหาร ปปส.ภาค ราชทัณฑ์ สมาชิกกองอาสารักษาดินแดน ลงพื้นที่กวาดล้างขบวนการค้ายาเสพติดในพื้นที่จังหวัดศรีสะเกษ ตามยุทธการเด็ดปีกผู้ค้ารายย่อย พื้นที่ 8 จังหวัดภาคตะวันออกเฉียงเหนือตอนล่าง สามารถดำเนินการจับกุมผู้กระทำความผิด จำนวน 10 ราย ยาบ้า 63,494 เม็ด อาวุธปืนประดิษฐ์ 2 กระบอก ซึ่งเจ้าหน้าที่ชุดจับกุมได้บันทึกภาพ/วีดีโอการจับกุม การควบคุม และได้แจ้งข้อมูลเกี่ยวกับผู้ถูกควบคุมตัวตาม พ.ร.บ.ป้องกันและปราบปรามการทรมาน และการกระทำให้สูญหาย พ.ศ. 2565 ต่อพนักงานอัยการจังหวัดศรีสะเกษและเจ้าพนักงานฝ่ายปกครองอำเภอเป็นที่เรียบร้อยแล้ว จึงได้นำตัวผู้ต้องหาพร้อมของกลาง นำส่งพนักงานสอบสวน สภ.ในพื้นที่เกิดเหตุ เพื่อดำเนินคดีตามกฎหมาย
นายอนุพงศ์ สุขสมนิตย์ ผู้ว่าราชการจังหวัดศรีสะเกษ กล่าวต่อว่า ชุดปฏิบัติการเฉพาะกิจปราบปรามและทำลายเครือข่ายการค้ายาเสพติดจังหวัดศรีสะเกษ “ชุดปฏิบัติการ 238 พิทักษ์นครลำดวน” ได้ขยายผลจากการจับกุมผู้ค้ายาเสพติดเมื่อวันที่ 3 ก.พ. 2567 สามารถจับกุมผู้ต้องหาเพิ่ม จำนวน 4 ราย พร้อมของกลางยาบ้าน 28 มัด หรือประมาณ 56,000 เม็ด โดยแจ้งข้อกล่าวหา "ร่วมกันมีไว้ในครอบครองซึ่งยาเสพติดให้โทษประเกท 1 (เมทแอมเฟตามีนหรือยาบ้า) ชนิดร้ายแรง อันมีลักษณะกระทำเพื่อการค้า และก่อให้เกิดการแพร่กระจายในกลุ่มประชาชน อันเป็นภัยต่อความมั่นคงของรัฐ โดยผิดกฎหมาย" และได้ตรวจยึดทรัพย์สินฯ ไว้เพื่อตรวจสอบตามประมวลกฎหมายยาเสพติด พ.ศ.2564 ประกอบด้วย รถยนต์ จำนวน 1 คัน รถจักรยานยนต์ 1 คัน มูลค่ารวม 730,000 บาท จึงนำตัวผู้ต้องหาพร้อมของกลาง ส่งพนักงานสอบสวน สภ.น้ำเกลี้ยง จ.ศรีสะเกษ เพื่อดำเนินคดีตามกฎหมาย
นายอนุพงศ์ สุขสมนิตย์ ผู้ว่าราชการจังหวัดศรีสะเกษ กล่าวว่า เจ้าหน้าที่ฝ่ายปกครองร่วมกับภาคีเครือข่ายในพื้นที่ อ.กันทรารมย์ จ.ศรีสะเกษ เข้าจับกุมผู้ค้ายาเสพติดและผู้มีอิทธิพล จำนวน 2 ราย คือ นางพรทิพย์ อายุ 55 ปี พร้อมของกลางยาบ้า 7,260 เม็ด และเอกสารหนังสือสัญญากู้เงิน 1 ฉบับ โดยแจ้งข้อกล่าวหา มียาเสพติดให้โทษชนิดร้ายแรงประเภท 1 (เมทแอมเฟตามีน) โดยการมีไว้เพื่อจำหน่ายอันเป็นการกระทำเพื่อการค้าโดยไม่ได้รับอนุญาต อันมีลักษณะกระทำเพื่อการค้าอันก่อให้เกิดการแพร่กระจายในกลุ่มประชาชน และประกอบธุรกิจสินเชื่อส่วนบุคคลโดยไม่ได้รับอนุญาต อันจะเป็นความผิด ตามประกาศคณะปฏิวัติ ฉบับ ลงที่ 26 มกราคม 2515 ข้อ 5 ข้อ16 ประกาศกระทรวงการคลัง เรื่องกิจการที่ต้องขออนุญาติตาม ข้อ 5 แห่งประกาศคณะปฏิวัติ ฉบับที่ 58 (เรื่องสินเชื่อส่วนบุคคลภายใต้กากำกับ) ฉบับลงวันที่ 9 มิถุนายน 2548 ข้อ 1 และได้ตรวจยึดทรัพย์สินฯ ไว้เพื่อตรวจสอบตามประมวลกฎหมายยาเสพติด พ.ศ. 2564 ประกอบด้วย เงินสด 12,540 บาท รถยนต์ฮอนด้า รุ่น BR-V ราคาประมาณ 920,000 บาท โทรศัพท์มือถือราคาประมาณ 46,900 บาท และได้นำผู้ต้องหาส่งพนักงานสอบสวน สภ.กันทรารมย์ ดำเนินคดีตามกฎหมาย และต่อมาได้ตรวจค้นที่พักของผู้ต้องหาราย นายวิเชียร อายุ 56 ปี สามารถตรวจยึดของกลางอาวุธปืนพกสั้นแบบไทยประดิษฐ์ จำนวน ๑ กระบอก และลูกกระสุนปืน ยี่ห้อ S&W LONG ขนาดจุด 32 จำนวน 2 นัด โดยแจ้งข้อกล่าวหา มีอาวุธปืนและเครื่องกระสุนปืนไว้ในความครอบครองโดยไม่ได้รับอนุญาตจากนายทะเบียน
นายอนุพงศ์ สุขสมนิตย์ ผู้ว่าราชการจังหวัดศรีสะเกษ กล่าวต่อว่า จากนั้นได้ทำการปิดล้อมตรวจค้นตามหมายศาลจังหวัดศรีสะเกษที่ 13/2567 ลงวันที่ 12 กุมภาพันธ์ 2567 ในพื้นที่ ม.6 บ้านเกาะ ต.ผักแพว อ.กันทรารมย์ จ.ศรีสะเกษ เข้าจับกุมนายสุพชัย อายุ 39 ปี พร้อมด้วยของกลางยาบ้า จำนวน 20 เม็ด อาวุธปืนเล็กยาวชนิดประดิษฐ์เอง ไม่มีหมายเลขทะเบียน จำนวน 1 กระบอก และกระสุนปืนขนาด .22 จำนวน 5 นัด โดยกล่าวหาว่า มียาเสพติดให้โทษชนิดร้ายแรงประเภท 1 (เมทแอมเฟตามีน) โดยการมีไว้เพื่อจำหน่ายซึ่งยาเสพติดให้โทษประเภท 1 (เมทแอมเฟตามีน) โดยไม่ได้รับอนุญาต เสพยาเสพติดให้โทษประเภท 1 (เมทแอมเฟตามีน) โดยฝ่าฝืนต่อกฎหมาย และมีอาวุธปืนและเครื่องกระสุนปืนไว้ในความครอบครองโดยไม่ได้รับอนุญาตจากนายทะเบียน เจ้าหน้าที่ได้ร่วมกันทำการล่อซื้อในพื้นที่ ต.ผักแพว อ.กันทรารมย์ จ.ศรีสะเกษ สามารถจับกุมตัว นางสมัย อายุ 55 ปี พร้อมด้วยของกลาง ยาบ้าที่ได้จากการล่อซื้อ จำนวน 200 เม็ด และเงินสด จำนวน 3,500 บาท โดยกล่าวหาว่า จำหน่ายยาเสพติดให้โทษประเภท 1 (ยาบ้า) และจำหน่ายยาเสพติดให้โทษประเภท 1 (ยาบ้า) โดยการขายอันเป็นการกระทำเพื่อการค้า
นายอนุพงศ์ สุขสมนิตย์ ผู้ว่าราชการจังหวัดศรีสะเกษ กล่าวต่อเนื่องว่า จากนั้น เจ้าหน้าที่ได้ขยายผ ลงพื้นที่ไปที่บริเวณเพิงพักริมถนนในหมู่บ้านหนองถ่ม ต.หนองหัวช้าง อ.กันทรารมย์ จ.ศรีสะเกษ สามารถจับกุมผู้ต้องหา จำนวน 2 ราย คือ นายธีรภัทร์ อายุ 20 ปี พร้อมด้วยของกลาง โทรศัพท์มือถือยี่ห้อ VIVO สีเขียว จำนวน 1 เครื่อง เว็บไซต์ https://bgame777.com/home providers ภายในโทรศัพท์มือถือ โดยกล่าวหาว่า ลักลอบเล่นการพนันออนไลน์ (สล๊อต) พนันเอาทรัพย์สินกันโดยผิดกฎหมาย สถานที่เกิดเหตุจับกุม และนายณัธพล อายุ 27 ปี พร้อมด้วยของกลางยาบ้าบรรจุในหลอดกาแฟ จำนวน 14 เม็ด โทรศัพท์มือถือยี่ห้อ VIVO สีดำ จำนวน 1 เครื่อง เว็บไซต์ https://pgsgame.io/game.com ภายในโทรศัพท์มือถือ โดยกล่าวหาว่า จำหน่ายโดยการมีไว้เพื่อจำหน่ายซึ่งยาเสพติดให้โทษประเภท 1 (เมทแอมเฟตามีน) โดยไม่ได้รับอนุญาต เสพยาเสพติดให้โทษประเภท 1 (เมทแอมเฟตามีน) โดยฝ่าฝืนต่อกฎหมาย และลักลอบเล่นการพนันออนไลน์ (สล๊อต) พนันเอาทรัพย์สินกันโดยผิดกฎหมาย
“ตนได้กำชับให้เจ้าหน้าที่ที่เกี่ยวข้องดำเนินคดีโดยเคร่งครัด และให้เร่งสืบสวนขยายผล และดำเนินการปราบปรามยาเสพติดอย่างต่อเนื่องและจริงจัง นำตัวผู้กระทำความผิดทั้งขบวนการมาลงโทษตามกฎหมายให้ได้ ซึ่งจังหวัดศรีสะเกษมุ่งมั่นในการขับเคลื่อนภารกิจเพื่อเสริมสร้างความสงบเรียบร้อยให้กับสังคมไทย เพื่อให้เกิดสวัสดิภาพ ความปลอดภัยในชีวิตและทรัพย์สินของพี่น้องประชาชน ทุกปัญหาภัยคุกคามที่ส่งผลกระทบต่อการดำเนินชีวิตของพี่น้องประชาชนจะต้องไม่เกิดขึ้นอีก เพื่อให้สังคมไทยเป็นสังคมที่น่าอยู่ ประชาชนและนักท่องเที่ยวไม่ต้องหวาดระแวงกับภัยอันตราย และสามารถใช้ชีวิตได้อย่างเป็นปกติสุข ทั้งนี้ หากพี่น้องประชาชนมีเบาะแสการกระทำความผิดทุกประเภท หรือเหตุสร้างความเดือดร้อนรำคาญ ขอให้แจ้งมายังสายด่วนศูนย์ดำรงธรรม โทร. 1567 ตลอด 24 ชั่วโมง” นายอนุพงศ์ฯ กล่าวตอนท้าย
#WorldSoilDay #วันดินโลก #UN #FAO #GlobalSoilPartnership #MOI #กระทรวงมหาดไทย #บำบัดทุกข์บำรุงสุข
#SoilandWaterasourceoflife #SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/79061