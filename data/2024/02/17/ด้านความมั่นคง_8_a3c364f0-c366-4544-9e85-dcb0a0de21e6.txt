รัฐบาลไทย-ข่าวทำเนียบรัฐบาล-ผู้ว่าฯ นครพนม นำพี่น้องประชาชนร่วมกิจกรรมถวายกำลังใจแสดงความจงรักภักดี แด่สมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี มุ่งมั่นน้อมนำพระราชดำริฯ สร้างควา


วันเสาร์ที่ 17 กุมภาพันธ์ 2567
17/02/2567
พิมพ์
ผู้ว่าฯ นครพนม นำพี่น้องประชาชนร่วมกิจกรรมถวายกำลังใจแสดงความจงรักภักดี แด่สมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี มุ่งมั่นน้อมนำพระราชดำริฯ สร้างควา
ผู้ว่าฯ นครพนม นำพี่น้องประชาชนร่วมกิจกรรมถวายกำลังใจแสดงความจงรักภักดี แด่สมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี มุ่งมั่นน้อมนำพระราชดำริฯ สร้างความมั่นคงทางอาหารและสุขภาพอนามัยที่ดี สู่การสิ่งที่ดีให้กับประชาชน
ผู้ว่าฯ นครพนม นำพี่น้องประชาชนร่วมกิจกรรมถวายกำลังใจแสดงความจงรักภักดี แด่สมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี มุ่งมั่นน้อมนำพระราชดำริฯ สร้างความมั่นคงทางอาหารและสุขภาพอนามัยที่ดี สู่การสิ่งที่ดีให้กับประชาชนอย่างยั่งยืน
เมื่อวันที่ 16 ก.พ. 67 นายวันชัย จันทร์พร ผู้ว่าราชการจังหวัดนครพนม เปิดเผยว่า จังหวัดนครพนมได้จัดกิจกรรมถวายกำลังใจแด่สมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี โดยประชาชน ข้าราชการ นักเรียน นักศึกษา ร่วมกันแสดงออกถึงความจงรักภักดี เทิดทูนไว้ซึ่งสถาบันชาติ ศาสน์ กษัตริย์ ที่มีภารกิจในการบำบัดทุกข์ บำรุงสุขให้แก่พี่น้องประชาชนทั่วประเทศ โดยมี หัวหน้าส่วนราชการ ผู้บริหารองค์กรปกครองส่วนท้องถิ่น ข้าราชการ พนักงาน เจ้าหน้าที่ นักเรียน นักศึกษา ประชาชนจิตอาสา และพี่น้องประชาชนชาวจังหวัดนครพนมจำนวนมาก ร่วมกิจกรรม ณ ศาลาประชาคมยงใจยุทธ ศาลากลางจังหวัดนครพนม
นายวันชัย จันทร์พร ผู้ว่าราชการจังหวัดนครพนม กล่าวว่า นับเป็นพระมหากรุณาธิคุณอันหาที่สุดมิได้ที่สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี ทรงแบ่งเบาพระราชภาระของพระบาทสมเด็จพระเจ้าอยู่หัว ในการสืบสาน รักษา และต่อยอด แนวพระราชดำริในเรื่องหลักปรัชญาของเศรษฐกิจพอเพียงของพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร ด้วยการพระราชทานแนวพระราชดำริ "บ้านนี้มีรัก ปลูกผักกินเอง" และ "ทางนี้มีผลผู้คนรักกัน" เพื่อสร้างความมั่นคงด้านอาหาร ซึ่งกระทรวงมหาดไทย และจังหวัดนครพนมได้น้อมนำแนวพระราชดำริของพระองค์มาขับเคลื่อนในทุกจังหวัดทั่วประเทศ โดยการส่งเสริมให้ประชาชนได้ปลูกผักสวนครัวเป็นอาหารสำหรับบริโภคในครัวเรือน เพื่อให้ประชาชนคนไทยสามารถพึ่งพาตนเองได้อย่างยั่งยืน ทุกครัวเรือนมีอาหารรับประทานอย่างเพียงพอ ต่อยอดขยายผลไปสู่ชุมชน/หมู่บ้าน โดยทำให้เด็กในทุกโรงเรียนได้รับสารอาหารที่ครบถ้วนเหมาะสมกับการเจริญเติบโต เสริมสุขภาพอนามัยแม่และเด็กให้มีสุขภาพอนามัยที่สมบูรณ์แข็งแรง อันจะนำไปสู่การมีความสุขและมีคุณภาพชีวิตที่ดีอย่างยั่งยืน
"เพื่อเป็นการแสดงความจงรักภักดีและถวายกำลังใจแด่สมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี จังหวัดนครพนมจึงได้จัดกิจกรรมถวายกำลังใจฯ ครั้งนี้ขึ้น โดยมีประชาชนชาวจังหวัดนครพนมจำนวนมาก ทั้งข้าราชการ พนักงาน นักเรียน นักศึกษา ประชาชนจิตอาสา ตลอดจน ภาคีเครือข่ายทุกภาคส่วน ได้มาพร้อมใจกันแสดงจุดยืนโดยสวมเสื้อสีม่วงซึ่งเป็นสีประจำพระองค์อย่างพร้อมเพียงกันในที่แห่งนี้ ด้วยสำนึกในพระมหากรุณาธิคุณและขอพระราชทานน้อมแสดงความจงรักภักดีและแสดงจุดยืนด้วยชีวิต ที่จะปกป้องและจงรักภักดีต่อสถาบันพระมหากษัตริย์อันเป็นที่รักของปวงชนชาวไทย ด้วยการพิทักษ์ รักษา ปกป้อง มิให้บุคคลใดมาดูหมิ่นเหยียดหยามพระเกียรติของพระองค์ ผู้ทรงเป็นมิ่งขวัญของปวงชนชาวไทย อีกทั้งร่วมกันทำกิจกรรมรวมพลังแสดงความจงรักภักดีด้วยการน้อมนำแนวพระราชดำริสู่การขับเคลื่อนให้เกิดผลเป็นรูปธรรม ช่วยกันสร้างคุณประโยชน์แก่ชาติบ้านเมือง อันเป็นการปฏิบัติบูชาน้อมเกล้าถวายแด่สมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารีผู้ทรงเป็นที่รักยิ่งของปวงชนชาวไทย" นายวันชัยฯ กล่าว
นายวันชัย จันทร์พร ผู้ว่าราชการจังหวัดนครพนม กล่าวเพิ่มเติมว่า จังหวัดนครพนม ขอน้อมแสดงความจงรักภักดีแด่สมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี ด้วยการน้อมนำแนวพระราชดำริสู่การขับเคลื่อนสร้างคุณประโยชน์แก่ชาติบ้านเมือง และมุ่งมั่นสนองแนวพระราชดำริในการเสริมสร้างความมั่นคงด้านอาหาร ตลอดจนส่งเสริมเศรษฐกิจฐานราก ทั้งการส่งเสริมการสวมใส่ผ้าไทย การส่งเสริมวัฒนธรรมประเพณี ประวัติศาสตร์ชาติไทย ตลอดจนส่งเสริมสุขภาพอนามัยของประชาชน เพื่อขับเคลื่อนขยายผลให้ประชาชนมีคุณภาพชีวิตที่ดี ได้บริโภคผักปลอดสารพิษและลดค่าใช้จ่ายในครัวเรือน อันจะก่อให้เกิดการพึ่งพาตนเองได้ ตามหลักปรัชญาของเศรษฐกิจพอเพียง ขับเคลื่อนขยายผลให้ประชาชนมีคุณภาพชีวิตที่ดี ซึ่งเป็นไปตามพันธกิจในการ "บำบัดทุกข์ บำรุงสุข" ให้พี่น้องประชาชน ของกระทรวงมหาดไทย และเพื่อการขับเคลื่อนสู่เป้าหมายการพัฒนาที่ยั่งยืน ดังที่ผู้ว่าราชการจังหวัดทั้ง 76 จังหวัด ร่วมกับองค์การสหประชาชาติประจำประเทศไทย ร่วมกันประกาศเจตนารมณ์ "76 จังหวัด 76 คำมั่นสัญญา เพื่อความเท่าเทียม เพื่อความยั่งยืน" เพื่อประเทศไทยที่ยั่งยืน โดยเฉพาะอย่างยิ่งในการสร้างความมั่นคงด้านอาหาร สร้างสิ่งที่ดีให้กับพี่น้องประชาชน ซึ่งจังหวัดนครพนมจะขับเคลื่อนสร้างความยั่งยืนอย่างต่อเนื่อง เพื่อเป็นการปฏิบัติบูชาน้อมเกล้าฯ ถวายแด่สมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี ผู้ทรงเป็นที่รักยิ่งของปวงชนชาวไทยตลอดไป
#WorldSoilDay #วันดินโลก #UN #FAO #GlobalSoilPartnership #MOI #กระทรวงมหาดไทย #บำบัดทุกข์บำรุงสุข
#SoilandWaterasourceoflife #SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/79056