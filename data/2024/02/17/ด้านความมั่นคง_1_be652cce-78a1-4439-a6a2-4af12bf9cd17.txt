รัฐบาลไทย-ข่าวทำเนียบรัฐบาล-ทส. ร่วมติดตามการพัฒนา แก้ไขปัญหาคลองแม่ข่า จังหวัดเชียงใหม่


วันเสาร์ที่ 17 กุมภาพันธ์ 2567
ทส. ร่วมติดตามการพัฒนา แก้ไขปัญหาคลองแม่ข่า จังหวัดเชียงใหม่
ทส. ร่วมติดตามการพัฒนา แก้ไขปัญหาคลองแม่ข่า จังหวัดเชียงใหม่
ทส. ร่วมติดตามการพัฒนา แก้ไขปัญหาคลองแม่ข่า จังหวัดเชียงใหม่
วันที่ 16 กุมภาพันธ์ 2567 เวลา 13.30 น.  นายจตุพร  บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม (ปกท.ทส.) พร้อมด้วยผู้บริหารระดับสูงในสังกัดฯ  และหน่วยงานที่เกี่ยวข้อง เข้าร่วมการประชุมติดตามความก้าวหน้าการพัฒนาและแก้ไขปัญหาคลองแม่ข่า จังหวัดเชียงใหม่ โดยมี พลอากาศเอก สถิตย์พงษ์ สุขวิมล ราชเลขานุการในพระองค์ พระบาทสมเด็จพระเจ้าอยู่หัว เป็นประธานการประชุม ณ สำนักงานทรัพย์สินพระมหากษัตริย์
โอกาสนี้ ปกท.ทส. ได้รายงานความก้าวหน้าและเสนอแนวคิดการแก้ไขปัญหาคุณภาพน้ำคลองแม่ข่าจังหวัดเชียงใหม่  โดยในการดำเนินงานหน่วยงานในสังกัดกระทรวงฯ ได้บูรณาการร่วมกันกับจังหวัดเชียงใหม่ อำเภอแม่ริม ส่วนราชการในพื้นที่ และปราชญ์ชาวบ้าน ร่วมกันพัฒนาฟื้นฟู รวมถึงการบริหารจัดการน้ำต้นทุนเพื่อเพิ่มน้ำต้นทุน การบำบัดน้ำเสีย และการปรับปรุงภูมิทัศน์ และแก้ไขปัญหาพื้นที่รุกล้ำลำน้ำคลองแม่ข่า ทั้งระยะเร่งด่วน ระยะกลาง และระยะยั่งยืน

ที่มา : https://www.thaigov.go.th/news/contents/details/79036