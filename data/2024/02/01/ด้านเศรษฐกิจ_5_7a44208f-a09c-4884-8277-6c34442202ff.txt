รัฐบาลไทย-ข่าวทำเนียบรัฐบาล-ปลัดฯ ณัฐพล กล่าวปาฐกถาพิเศษเปิดงาน Thailand Productivity Forum 2024 ร่วมยินดี ครบรอบ 30 ปีสถาบันเพิ่มผลผลิตแห่งชาติ เน้นย้ำผลิตภาพคือหัวใจในการขับเคลื่อนเศรษฐกิจของประเทศ


วันพฤหัสบดีที่ 1 กุมภาพันธ์ 2567
01/02/2567
พิมพ์
ปลัดฯ ณัฐพล กล่าวปาฐกถาพิเศษเปิดงาน Thailand Productivity Forum 2024 ร่วมยินดี ครบรอบ 30 ปีสถาบันเพิ่มผลผลิตแห่งชาติ เน้นย้ำผลิตภาพคือหัวใจในการขับเคลื่อนเศรษฐกิจของประเทศ
ปลัดฯ ณัฐพล กล่าวปาฐกถาพิเศษเปิดงาน Thailand Productivity Forum 2024 ร่วมยินดี ครบรอบ 30 ปีสถาบันเพิ่มผลผลิตแห่งชาติ เน้นย้ำผลิตภาพคือหัวใจในการขับเคลื่อนเศรษฐกิจของประเทศ
วันที่ 31 มกราคม 2567 ดร.ณัฐพล รังสิตพล ปลัดกระทรวงอุตสาหกรรม เป็นประธานเปิดงานและกล่าวปาฐกถาพิเศษ "Thailand Productivity Forum 2024: The Path to Sustainable Success" ในโอกาสครบรอบ 30 ปี สถาบันเพิ่มผลผลิตแห่งชาติ โดยกล่าวว่า สถาบันเพิ่มผลผลิตแห่งชาติ สถาบันเครือข่ายของกระทรวงอุตสาหกรรม ได้เติบโตและก้าวเดินเข้าสู่ปีที่ 30 จากบริบทที่เปลี่ยนแปลงไป ทั้งในด้านเศรษฐกิจ สังคม และสิ่งแวดล้อม กระทรวงอุตสาหกรรม ได้ตระหนักถึงสิ่งที่เกิดขึ้น และพยายามเร่งแก้ไขผ่านนโยบาย MIND ที่ยึดถือในหลักการใช้หัวและใจปั้นอุตสาหกรรมเคียงคู่ชุมชน ควบคู่กับการส่งเสริมขีดความสามารถในการแข่งขันของภาคอุตสาหกรรม เพื่อเตรียมพร้อมเป็นกลไกในการขับเคลื่อนเศรษฐกิจของประเทศ และการก้าวไปสู่อุตสาหกรรมยังยืนในอนาคต ผ่านแผนการดำเนินงานที่ครอบคลุม เชื่อมโยงกับนโยบาย 4 มิติ ของกระทรวงอุตสาหกรรม ประกอบด้วย มิติที่ 1 ความสำเร็จทางธุรกิจ การปรับธุรกิจและอุตสาหกรรม สู่ S-Curve มิติที่ 2 ความอยู่ดีกับสังคมโดยรวม ด้วยการส่งเสริมการทำงานร่วมกันระหว่างสถานประกอบการ ชุมชน และสังคม ให้อยู่ร่วมกันอย่างเป็นมิตร มิติที่ 3 ความลงตัวกับกติกาสากล การดูแลรักษาสิ่งแวดล้อมสู่อุตสาหกรรมสีเขียว เพิ่มโอกาสทางธุรกิจมุ่งสู่ความเป็นกลางทางคาร์บอน ตอบโจทย์ไทยและประชาคมโลก และมิติที่ 4 การกระจายรายได้สู่ชุมชนที่ตั้ง โดยการรักษาวิถีชีวิต สร้างประโยชน์ พัฒนาชุมชนรอบอุตสาหกรรม โดยมุ่งเน้นการสร้างงานสร้างอาชีพ ส่งเสริมธุรกิจเพื่อสังคม
นอกจากนี้ การส่งเสริมการส่งออก การค้า และการสนับสนุนการลงทุนในอุตสาหกรรมเป้าหมาย S-Curve การยกระดับอุตสาหกรรมด้วยเทคโนโลยี นวัตกรรม และดิจิทัล ผ่านการสนับสนุนการจัดตั้งกองทุนเพิ่มผลิตภาพทางการผลิต (Manufacturing Productivity) เพื่อให้ผู้ประกอบการเข้าถึงเทคโนโลยีได้มากยิ่งขึ้น การพัฒนา อุตสาหกรรมอย่างยั่งยืน ตั้งเป้าหมายในเรื่อง Net Zero รวมถึงภารกิจ "End of Waste" ส่งเสริมอุตสาหกรรม สีเขียว รวมไปถึงการส่งเสริมและพัฒนาศักยภาพของผู้ประกอบการ SMEs ให้มีความเข้มแข็ง การเพิ่มเติมองค์ความรู้ด้านผลิตภาพ ที่จะช่วยทำให้ผู้ประกอบการสามารถสร้างกระบวนการผลิตที่มีประสิทธิภาพ สามารถลด ต้นทุน แก้ไขและป้องกันปัญหาได้อย่างครอบคลุม
"สำหรับงาน Thailand Productivity Forum 2024: The Path to Sustainable Success จัดขึ้นเนื่องในวาระครบรอบ 30 ปี ของสถาบันเพิ่มผลผลิตแห่งชาติ ภายใต้ความตั้งใจ ที่จะส่งมอบคุณค่าและองค์ความรู้ เพื่อขับเคลื่อนองค์กรสู่ความสำเร็จอย่างยั่งยืน เพื่อตอกย้ำเป้าหมายในการผลักดันผลิตภาพ ให้เป็นปัจจัยสำคัญที่นำพาองค์กรและประเทศไทยก้าวสู่ความสำเร็จ และผลักดันและส่งเสริมให้ผู้ประกอบการสามารถดำเนินธุรกิจอย่างเป็นระบบด้วยวิธีปฏิบัติที่เป็นเลิศ รวมถึงแนวคิดและเครื่องมือผลิตภาพที่เหมาะสม การพัฒนาเครื่องมือชี้วัดการเพิ่มผลิตภาพ เพื่อการเติบโตอย่างยั่งยืนต่อไป
ภายในงานมีผู้บริหารระดับสูงของกระทรวงฯ และภาคเอกชน เข้าร่วม อาทิ นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม นายเดชา จาตุธนานันท์ ผู้ตรวจราชกระทรวงอุตสาหกรรม คุณชัยวัฒน์ โควาวิสารัช ประธานเจ้าหน้าที่บริหารกลุ่มบริษัทบางจากและกรรมการผู้จัดการใหญ่ บริษัท บางจาก คอร์ปอเรชั่น จำกัด (มหาชน) ดร.ศิริพงศ์ โพธลักษณ์ รักษาการผู้ช่วยกรรมการผู้จัดการใหญ่ บริษัท โตโยต้า มอเตอร์ ประเทศไทย จำกัด โดยมี นายสุวรรณชัย โลหะวัฒนกุล ผู้อำนวยการสถาบันเพิ่มผลผลิตแห่งชาติ และคณะผู้บริหาร ให้การต้อนรับ ณ ห้องกมลทิพย์ โรงแรมเดอะ สุโกศล กรุงเทพ

ที่มา : https://www.thaigov.go.th/news/contents/details/78275