รัฐบาลไทย-ข่าวทำเนียบรัฐบาล-​รองปลัดฯ ณัฏฐิญา ประชุมติดตามความคืบหน้าแนวทางการจัดตั้งกองทุนพัฒนาอุตสาหกรรม


วันพฤหัสบดีที่ 1 กุมภาพันธ์ 2567
01/02/2567
พิมพ์
​รองปลัดฯ ณัฏฐิญา ประชุมติดตามความคืบหน้าแนวทางการจัดตั้งกองทุนพัฒนาอุตสาหกรรม
​รองปลัดฯ ณัฏฐิญา ประชุมติดตามความคืบหน้าแนวทางการจัดตั้งกองทุนพัฒนาอุตสาหกรรม
วันที่ 29 มกราคม 2567 นางสาวณัฏฐิญา เนตยสุภา รองปลัดกระทรวงอุตสาหกรรม เป็นประธานการการประชุม ติดตามความคืบหน้าแนวทางการจัดตั้งกองทุนพัฒนาอุตสาหกรรม โดยมีผู้ช่วยปลัดกระทรวงอุตสาหกรรม และคณะทำงานกองทุนพัฒนาอุตสาหกรรม เข้าร่วมด้วย ณ ห้องประชุม อก.1 ชั้น 2 อาคารสำนักงานปลัดกระทรวงอุตสาหกรรม
การหาแนวทางการจัดตั้งกองทุนพัฒนาอุตสาหกรรมนี้ มีวัตถุประสงค์เพื่อขับเคลื่อนการยกระดับภาคอุตสาหกรรมและสถานประกอบการให้มีขีดความสามารถในการแข่งขันและมีการประกอบการที่ยั่งยืน ควบคู่กับการดูแลประชาชนอย่างรอบด้านและสมดุล โดยมีขอบเขตการพัฒนาด้วยกลไกกองทุนเพื่อการส่งเสริมและพัฒนาภาคอุตสาหกรรมให้ปรับเปลี่ยนหรือต่อยอดเพื่อเพิ่มขีดความสามารถในการแข่งขันและส่งเสริมการประกอบการที่ยั่งยืน ดำเนินการส่งเสริมให้สถานประกอบการสามารถปรับตัวต่อกฎหมาย มาตรฐาน และมาตรการที่ยกระดับการประกอบการอุตสาหกรรมสู่แนวปฏิบัติที่ก้าวหน้า รวมถึงป้องกัน ระงับ และบรรเทา เหตุเดือดร้อนความเสียหายที่เกิดจากการประกอบการแก่ประชาชนและสิ่งแวดล้อมภายใต้การกำกับดูแลของกระทรวงอุตสาหกรรม ด้วยเครื่องมือทางการเงินและการส่งเสริมที่ไม่ใช่ตัวเงินอย่างเหมาะสม
ทั้งนี้ สำหรับการขับเคลื่อนถัดไปจะมีการนำแนวทางดังกล่าวไปดำเนินการยกระดับกองทุนอุตสาหกรรมที่กำลังจัดตั้งขึ้นภายใต้ พรบ.โรงงาน และเพิ่มประสิทธิภาพของกองทุน SME  ตามแนวทางประชารัฐ ของ อก. เพื่อขับเคลื่อนให้ภาคอุตสาหกรรมไทยมีความเข้มแข็งและอยู่คู่กับชุมชนได้อย่างยั่งยืน ต่อไป

ที่มา : https://www.thaigov.go.th/news/contents/details/78273