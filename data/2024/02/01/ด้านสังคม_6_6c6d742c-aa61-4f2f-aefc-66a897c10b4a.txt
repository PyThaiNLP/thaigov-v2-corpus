รัฐบาลไทย-ข่าวทำเนียบรัฐบาล-“วราวุธ” รมว.พม. ห่วงใยกลุ่มเปราะบาง แนะ สวมหน้ากากอนามัยก่อนออกจากบ้าน ชี้ ช่วงนี้ลมเพลมพัด รอกระแสลมเปลี่ยน จะกลับเข้าสู่ภาวะปกติ


วันพฤหัสบดีที่ 1 กุมภาพันธ์ 2567
“วราวุธ” รมว.พม. ห่วงใยกลุ่มเปราะบาง แนะ สวมหน้ากากอนามัยก่อนออกจากบ้าน ชี้ ช่วงนี้ลมเพลมพัด รอกระแสลมเปลี่ยน จะกลับเข้าสู่ภาวะปกติ
“วราวุธ” รมว.พม. ห่วงใย กลุ่มเปราะบาง แนะ สวมหน้ากากอนามัยก่อนออกจากบ้าน ชี้ ช่วงนี้ลมเพลมพัด รอกระแสลมเปลี่ยน จะกลับเข้าสู่ภาวะปกติ
วันที่ 1 กุมภาพันธ์ 2567 ที่กระทรวงการพัฒนาสังคมและความมั่นคงของมนุษย์ นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) ให้สัมภาษณ์ถึงกรณีที่กระทรวง พม.ต้องการกระตุ้นเตือนการดูแลสุขภาพของกลุ่มเปราะบาง ไม่ว่าจะเป็นคนพิการ ผู้สูงอายุ และโดยเฉพาะอย่างยิ่งเด็กเล็กและเด็กเยาวชน ที่อาจได้รับผลกระทบจากสภาวะปัญหาฝุ่น PM 2.5 ที่มีค่าสูง ซึ่งอาจส่งผลกระทบรุนแรงต่อสุขภาพของทุกคน ว่า ในช่วงต้นปีของทุกๆ ปี เราจะเจอสภาวะฝุ่น PM 2.5 ที่เข้ามาอยู่ในเมืองใหญ่และทั่วประเทศ จึงต้องขอฝากความเป็นห่วงไปยังพี่น้องกลุ่มเปราะบาง ไม่ว่าจะเป็นคนพิการ ผู้สูงอายุ และโดยเฉพาะอย่างยิ่งเด็กเล็กและเด็ก เยาวชน เมื่อจะต้องออกจากบ้านไปไหน ขอให้สวมหน้ากากอนามัย และวันนี้เรามีแอพพลิเคชั่นที่มีข้อมูลต่างๆ อยู่ในระบบมือถือมากมาย ต้องขอทุกๆ คน คอยเช็คดูว่าค่าฝุ่น PM 2.5 ในแต่ละวันเป็นอย่างไร หากพบว่าค่าฝุ่นเกินเกณฑ์ที่มีผลต่อสุขภาพและเป็นอันตรายต่อสุขภาพ คงต้องขอให้ใส่หน้ากากอนามัยป้องกัน PM 2.5 ในระยะนี้ แต่อย่างไรก็ตาม ยืนยันว่าสถานการณ์ PM 2.5 ในปัจจุบัน เกิดจากช่วงลมเพลมพัดเข้ามา เวลามีกระแสลมเปลี่ยนหรือฤดูกาลเปลี่ยน ค่า PM 2.5 ก็จะเบาบางลง และทุกอย่างจะกลับมาอยู่ในสภาวะปกติ แต่ในช่วงนี้เป็นช่วงที่ฝุ่น PM 2.5 มีค่าสูง ในระยะนี้คงต้องขอความร่วมมือ และฝากความเป็นห่วงไปยังทุกคน ขอให้ใส่หน้ากากอนามัยยามที่จะต้องออกไปทำกิจกรรมกลางแจ้ง หรือจะต้องเดินทางออกไปนอกเคหสถาน
#ช่วย24ชั่วโมง #พม24ชม #ข่าวพม #esshelpme #วราวุธรับฟังทำจริง #พมพอใจให้ทุกวัยพึงพอใจในพม #พมหนึ่งเดียว #ศรส #พม #pm25 #สุขภาพเด็ก

ที่มา : https://www.thaigov.go.th/news/contents/details/78315