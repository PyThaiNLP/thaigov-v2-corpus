รัฐบาลไทย-ข่าวทำเนียบรัฐบาล-​“ปลัดณัฐพล” เปิดสัมมนาการสร้างการรับรู้และชี้แจงโครงการขับเคลื่อนอุตสาหกรรมภูมิภาคให้เป็นมิตรกับสิ่งแวดล้อมด้วยกรอบแนวคิด BGC ประจำปีงบประมาณ พ.ศ. 2566 ไปพลางก่อน


วันพฤหัสบดีที่ 1 กุมภาพันธ์ 2567
01/02/2567
พิมพ์
​“ปลัดณัฐพล” เปิดสัมมนาการสร้างการรับรู้และชี้แจงโครงการขับเคลื่อนอุตสาหกรรมภูมิภาคให้เป็นมิตรกับสิ่งแวดล้อมด้วยกรอบแนวคิด BGC ประจำปีงบประมาณ พ.ศ. 2566 ไปพลางก่อน
​“ปลัดณัฐพล” เปิดสัมมนาการสร้างการรับรู้และชี้แจงโครงการขับเคลื่อนอุตสาหกรรมภูมิภาคให้เป็นมิตรกับสิ่งแวดล้อมด้วยกรอบแนวคิด BGC ประจำปีงบประมาณ พ.ศ. 2566 ไปพลางก่อน
วันนี้ (วันที่ 25 มกราคม 2567) ดร.ณัฐพล รังสิตพล ปลัดกระทรวงอุตสาหกรรม เป็นประธานเปิดสัมมนาการสร้างการรับรู้และชี้แจงโครงการขับเคลื่อนอุตสาหกรรมภูมิภาคให้เป็นมิตรกับสิ่งแวดล้อมด้วยกรอบแนวคิด BGC ประจำปีงบประมาณ พ.ศ. 2566 ไปพลางก่อน มีวัตถุประสงค์เพื่อเสริมสร้างองค์ความรู้ของเจ้าหน้าที่ผู้ปฏิบัติงานในการขับเคลื่อนพัฒนาอุตสาหกรรมภูมิภาคให้เป็นมิตรกับสิ่งแวดล้อม ส่งเสริมการยกระดับนวัตกรรมผลิตภัณฑ์และกระบวนการผลิต นำไปสู่การผลิตและบริโภค (Sustainable Production and Consumption) ตามกรอบแนวคิด BCG อย่างยั่งยืน โดยมีนายพลาวุธ วงศ์วิวัฒน์ ผู้อำนวยการกองยุทธศาสตร์และแผนงาน เจ้าหน้าที่สำนักงานอุตสาหกรรมจังหวัดนำร่อง 12 จังหวัด ได้แก่ แพร่ เชียงราย พะเยา ชัยภูมิ สุรินทร์ เพชรบุรี หนองบัวลำภู ลำปาง นนทบุรี ยะลา ภูเก็ต และร้อยเอ็ด นอกจากนี้ยังมีเจ้าหน้าที่กรมต่าง ๆ ภายใต้สังกัดกระทรวงอุตสาหกรรม จำนวนกว่า 50 คน เข้าร่วมการสัมมนาฯ ณ ห้องประชุมชุณหะวัณ ชั้น 3 สปอ. และผ่านระบบออนไลน์ (ZOOM Meeting)
สำหรับการสัมมนาในครั้งนี้ ได้รับเกียรติจากวิทยากรที่มาร่วมบรรยายและเสวนาให้ความรู้ ดังนี้
1) กรอบแนวคิด BCG และการประเมินการลดการปล่อยก๊าซเรือนกระจก (CO2 Emission) โดย นายชานินท์ จันทร์พัฒนะ ผู้จัดการแผนกอาวุโส  แผนกบริการฝึกอบรม สถาบันรับรองมาตรฐานไอเอสโอ
2) แนวทางการพัฒนาสถานประกอบการตามแนวคิด BCG เพื่อลดการปล่อยก๊าซเรือนกระจก (CO2 Emission) และคำแนะนำเบื้องต้นสำหรับเตรียมความพร้อมเพื่อขอรับรอง โดย นายธีรกุล บุญยงค์  ผู้อำนวยการฝ่าย ฝ่ายทวนสอบด้านความยั่งยืน สถาบันรับรองมาตรฐานไอเอสโอ
3) กองทุนพลังงานไฟฟ้า เพื่อผู้ประกอบการกระทรวงอุตสาหกรรม โดย นายอิทธิเสฏฐ์ จอมทะรักษ์ ผู้อำนวยการกองทุนพลังงานไฟฟ้า บริษัท พี ซี เอนเนอร์ยี่ จำกัด
4) มาตรการส่งเสริมผู้ประกอบการ SMEs ไปสู่การประกอบการที่ยั่งยืนผ่านสินเชื่อลดโลกร้อน (Decarbonize Loan) ของกองทุนพัฒนา SMEs ตามแนวประชารัฐโดย คุณกันตภณ นุชนิยม นิติกร สำนักงานกองทุนพัฒนาเอสเอ็มอีตามแนวประชารัฐ
ทั้งนี้ผลการดำเนินของโครงการที่ผ่านมา สามารถพัฒนาสถานประกอบการกว่า 35 ราย และสร้างต้นแบบ 5 ราย และในปีนี้ได้มีการขยายผลส่งต่อโครงการให้สำนักงานอุตสาหกรรมจังหวัดนำร่อง 12 จังหวัด 24 สถานประกอบการ และ 24 ผลิตภัณฑ์ต้นแบบ ยกระดับสถานประกอบการและพัฒนาผลิตภัณฑ์ให้มีผลิตภาพการผลิตและลดต้นทุนการประกอบการอย่างคำนึงถึงสิ่งแวดล้อม ลดผลกระทบและความเสี่ยงจากการประกอบกิจการสถานประกอบการหรือโรงงานอุตสาหกรรมที่มีต่อสิ่งแวดล้อมและชุมชน ร่วมเป็นกลไกสนับสนุนในการลดการปล่อยก๊าซเรือนกระจกตามเป้าหมายของกระทรวงอุตสาหกรรม และสร้างมูลค่าเพิ่มทางเศรษฐกิจ สังคมหรือวัฒนธรรม อย่างมีส่วนร่วม ระหว่างชุมชนและสถานประกอบการ ด้วยเศรษฐกิจ BCG อย่างสมดุลและยั่งยืน

ที่มา : https://www.thaigov.go.th/news/contents/details/78305