รัฐบาลไทย-ข่าวทำเนียบรัฐบาล-ในวันพุธที่ 31 ม.ค.67, 1500 นาย Nagesh Singh (นาเคศ  สิงห์ ) เอกอัครราชทูตสาธารณรัฐอินเดีย (อินเดีย)/ไทย เข้าเยี่ยมคำนับ รมว.กห. ณ ห้องรับรอง รมว.กห.


วันพฤหัสบดีที่ 1 กุมภาพันธ์ 2567
ในวันพุธที่ 31 ม.ค.67, 1500 นาย Nagesh Singh (นาเคศ  สิงห์ ) เอกอัครราชทูตสาธารณรัฐอินเดีย (อินเดีย)/ไทย เข้าเยี่ยมคำนับ รมว.กห. ณ ห้องรับรอง รมว.กห.
ในโอกาสนี้ รมว.กห. ได้กล่าวต้อนรับและยินดีที่ไทยและอินเดีย มีความสัมพันธ์อันยาวนานและความร่วมมือที่ใกล้ชิดมาโดยตลอดในหลายมิติ ทั้งด้านการเมือง เศรษฐกิจ สังคม วัฒนธรรม โดยเฉพาะความร่วมมือด้านความมั่นคง
อาทิ การฝึกร่วมผสม และการแลกเปลี่ยนที่นั่งฝึกศึกษา โดยเอกอัครราชทูตอินเดีย/ไทย ได้ชื่นชมความสัมพันธ์อันใกล้ชิดของทั้งสองประเทศที่ดำเนินมาอย่างใกล้ชิดยาวนาน โดยอินเดียถือว่าไทยเป็นมิตรประเทศทางอารยธรรม และมีความร่วมมือระหว่างกันในหลายมิติ โดยเฉพาะด้านการทหาร ซึ่งกองทัพของทั้งสองประเทศมี MOU การประชุมและการฝึกที่สำคัญ ร่วมกันมาโดยตลอด รวมทั้งยินดีเป็นอย่างยิ่งที่ทั้งสองประเทศจะได้ขยายความร่วมมือ ทั้งในความมั่นคง อุตสาหกรรมป้องกันประเทศ และการแลกเปลี่ยนเทคโนโลยีระหว่างกัน รวมถึงขอเชิญ รมว.กห. เยือนอินเดียด้วย

ที่มา : https://www.thaigov.go.th/news/contents/details/78297