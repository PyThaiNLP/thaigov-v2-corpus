รัฐบาลไทย-ข่าวทำเนียบรัฐบาล-นายกฯ กล่าวถ้อยแถลงในกิจกรรมส่งเสริมการขายสินค้าและบริการด้านการท่องเที่ยวไทย ผ่านแพลตฟอร์ม CTrip เชิญชวนนักท่องเที่ยวชาวจีน เปิดประสบการณ์การท่องเที่ยวในไทย 


วันพฤหัสบดีที่ 1 กุมภาพันธ์ 2567
01/02/2567
พิมพ์
นายกฯ กล่าวถ้อยแถลงในกิจกรรมส่งเสริมการขายสินค้าและบริการด้านการท่องเที่ยวไทย ผ่านแพลตฟอร์ม CTrip เชิญชวนนักท่องเที่ยวชาวจีน เปิดประสบการณ์การท่องเที่ยวในไทย
นายกฯ กล่าวถ้อยแถลงในกิจกรรมส่งเสริมการขายสินค้าและบริการด้านการท่องเที่ยวไทย ผ่านแพลตฟอร์ม CTrip เชิญชวนนักท่องเที่ยวชาวจีน เปิดประสบการณ์การท่องเที่ยวในไทย ยืนยันไทยพร้อมด้านมาตรการปลอดภัยดูแลนักท่องเที่ยวทุกมิติ
วันที่ 31 มกราคม 2567 นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง กล่าวถ้อยแถลงผ่านระบบวีดิทัศน์ กิจกรรมส่งเสริมการขายสินค้าและบริการด้านการท่องเที่ยวไทยในรูปแบบ Live Streaming ผ่านแพลตฟอร์ม CTrip โดยนายชัย วัชรงค์  โฆษกประจำสำนักนายกรัฐมนตรี สรุปสาระสำคัญถ้อยแถลงของนายกรัฐมนตรี ดังนี้
นายกรัฐมนตรีเชิญชวนนักท่องเที่ยวชาวจีน มาเปิดประสบการณ์การท่องเที่ยวในประเทศไทย ประเทศไทยพร้อมก้าวสู่การเป็นจุดหมายปลายทางแห่งการท่องเที่ยว และให้ความสำคัญในการยกระดับมาตรการความปลอดภัยเพื่อดูแลนักท่องเที่ยวในทุกมิติ
ซึ่งในโอกาสนี้ รัฐบาลไทยได้ลงมติเห็นชอบให้อนุมัติยกเว้นวีซ่า สำหรับนักท่องเที่ยวที่ถือหนังสือเดินทางจีน ส่งเสริมการเดินทางของนักท่องเที่ยวจีนที่มาเยือนไทย ยืนยันว่ารัฐบาลไทยให้ความสำคัญกับการท่องเที่ยวเชิงคุณภาพ ฟื้นฟูความเชื่อมั่นในการเดินทางท่องเที่ยวในประเทศไทย ยกระดับความปลอดภัยในทุกพื้นที่ โดยภายหลังจากประกาศมาตรการวีซ่าฟรีแบบถาวร มีกระแสตอบรับจากชาวจีนที่ดีมาก ภายในเวลาเพียง 1 ชั่วโมง มียอดการค้นหาประเทศไทยบนแพลตฟอร์มของ ซี ทริป กรุ๊ป เพิ่มขึ้นมากกว่า 90 %
ทั้งนี้ มาตรการดังกล่าว เป็นผลจากการลงนามความตกลงระหว่างรัฐบาลแห่งราชอาณาจักรไทยกับรัฐบาลแห่งสาธารณรัฐประชาชนจีนว่าด้วยการยกเว้นการตรวจลงตราซึ่งกันและกันสำหรับผู้ถือหนังสือเดินทางธรรมดาและหนังสือเดินทางกึ่งราชการ มีผลใช้บังคับตั้งแต่วันที่ 1 มีนาคม 2567 เป็นต้นไป สอดคล้องกับกับเทศกาลตรุษจีนและสงกรานต์ที่กำลังจะเกิดขึ้น ถือเป็นช่วงไฮซีชั่นของไทย

ที่มา : https://www.thaigov.go.th/news/contents/details/78266