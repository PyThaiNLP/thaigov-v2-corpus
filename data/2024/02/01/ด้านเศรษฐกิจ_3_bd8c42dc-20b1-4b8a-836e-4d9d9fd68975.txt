รัฐบาลไทย-ข่าวทำเนียบรัฐบาล-ปลัดฯ ณัฐพล เปิดสัมมนา เครือข่ายองค์กรคุณธรรมกระทรวงอุตสาหกรรม ประจำปีงบประมาณ พ.ศ. 2567


วันพฤหัสบดีที่ 1 กุมภาพันธ์ 2567
01/02/2567
พิมพ์
ปลัดฯ ณัฐพล เปิดสัมมนา เครือข่ายองค์กรคุณธรรมกระทรวงอุตสาหกรรม ประจำปีงบประมาณ พ.ศ. 2567
ปลัดฯ ณัฐพล เปิดสัมมนา เครือข่ายองค์กรคุณธรรมกระทรวงอุตสาหกรรม ประจำปีงบประมาณ พ.ศ. 2567
วันที่ 30 มกราคม 2567 ดร. ณัฐพล รังสิตพล ปลัดกระทรวงอุตสาหกรรม เป็นประธานเปิดโครงการสัมมนาเชิงปฏิบัติการ "ปลูกฝังค่านิยมสุจริต พัฒนาเครือข่ายองค์กรคุณธรรมกระทรวงอุตสาหกรรม ประจำปีงบประมาณ พ.ศ. 2567" โดยมี นางสาวณัฏฐิญา เนตยสุภา รองปลัดกระทรวงอุตสาหกรรม นางสาวทัศนีย์ สามิภักดิ์ ผู้อำนวยการศูนย์ปฏิบัติการต่อต้านการทุจริต ข้าราชการ และเจ้าหน้าที่หน่วยงานในสังกัดกระทรวงอุตสาหกรรม เข้าร่วม ณ โรงแรมเดอะ ทวิน ทาวเวอร์ กรุงเทพฯ
สำหรับโครงการสัมมนาเชิงปฏิบัติการ "ปลูกฝังค่านิยมสุจริต พัฒนาเครือข่ายองค์กรคุณธรรมกระทรวงอุตสาหกรรม ประจำปีงบประมาณ พ.ศ. 2567" จัดโดย ศูนย์ปฏิบัติการต่อต้านการทุจริต กระทรวงอุตสาหกรรม จากแผนแม่บทภายใต้ยุทธศาสตร์ชาติ (2561 - 2580) (ฉบับแก้ไขเพิ่มเติม) ประเด็นที่ 10 การปรับเปลี่ยนค่านิยม และวัฒนธรรม มุ่งเนั้นให้คนไทยมีคุณธรรม จริยธรรม ค่านิยมที่ดีงาม และมีความรัก และภูมิใจในความเป็นไทยมากขึ้น นำหลักปรัชญาของเศรษฐกิจพอเพียงมาใช้ในการดำรงชีวิต สังคมไทยมีความสุขและเป็นที่ยอมรับของนานาประเทศมากขึ้น ด้วยหลักคุณธรรม 5 ประการ พอเพียง วินัย สุจริต จิตอาสา กตัญญู และประเด็นที่ 21 การต่อต้านการทุจริตและประพฤติมิชอบ ที่มุ่งเน้นให้ประชาชนมีวัฒนธรรมและพฤติกรรมซื่อสัตย์สุจริต ตลอดจนแผนปฏิบัติการด้านการส่งเสริมคุณธรรมแห่งชาติ ระยะที่ 2 (พ.ศ. 2566 - 2580) ที่มุ่งเน้นการส่งเสริมให้คนไทยมีพฤติกรรมที่สะท้อนการมีคุณธรรม พอเพียง วินัย สุจริต จิตอาสา กตัญญู เพิ่มขึ้น มุ่งสู่สังคมคุณธรรมที่คนไทยอยู่ร่วมกันด้วยความสมานฉันท์ ภายใต้หลักธรรมทางศาสนา หลักปรัชญาของเศรษฐกิจพอเพียง วิถีวัฒนธรรมไทยที่ ดีงาม และประเทศไทยปลอดการทุจริตและประพฤติมิชอบ โดยคณะกรรมการส่งเสริมคุณธรรมแห่งชาติกำหนดเกณฑ์การประเมินองค์กรคุณธรรม แบ่งออกเป็น 3 ระดับ ได้แก่ ระดับที่ 1 องค์กรส่งเสริมคุณธรรม ระดับที่ 3 องค์กรพัฒนาคุณธรรม และระดับที่ 3 องค์กรคุณธรรมต้นแบบ
กระทรวงอุตสาหกรรม มีหน่วยงานระดับสำนัก/กอง หรือเทียบเท่าภายใต้กำกับดูแล จำนวน 9 หน่วยงาน โดยในปีงบประมาณ พ.ศ. 2566 มีหน่วยงานที่มีผลการประเมินระดับ 3 องค์กรคุณธรรมต้นแบบ จำนวน 35 หน่วยงาน ระดับ 2 องค์กรพัฒนาคุณธรรม จำนวน 53 หน่วยงาน และระดับ 1 องค์กรส่งเสริมคุณธรรม จำนวน 2 หน่วยงาน และในปีงบประมาณ พ.ศ. 2567 ได้จัดทำแผนปฏิบัติการ ด้านส่งเสริมคุณธรรม ซึ่งแนวทางการพัฒนาที่ 3 เสริมสร้างความเข้มแข็งระบบ บริหารจัดการด้านการส่งเสริมคุณธรรม จริยธรรมในหน่วยงาน กำหนดให้มีการจัดโครงการเสริมสร้างคุณธรรม จริยธรรม ปลูกฝังพฤติกรรมซื่อสัตย์ สุจริตให้กับบุคลากรในกำกับกระทรวงอุตสาหกรรม รวมทั้งจัดกิจกรรมพัฒนาเครือข่ายขับเคลื่อนองค์กรคุณธรรมกระทรวงอุตสาหกรรม เพื่อให้หน่วยงานในกำกับกระทรวงอุตสาหกรรม มีผลการประเมินองค์กรคุณธรรมไม่ต่ำกว่าระดับที่ 2 องค์กรพัฒนาคุณธรรม
ศูนย์ปฏิบัติการต่อต้านการทุจริต ได้กำหนดจัดโครงการสัมมนาเชิงปฏิบัติการ "ปลูกฝังค่านิยมสุจริต พัฒนาเครือข่ายองค์กรคุณธรรมกระทรวงอุตสาหกรรม ประจำปีงบประมาณ พ.ศ. 2567" ในวันนี้ขึ้น เพื่อเสริมสร้างความรู้ความเข้าใจเกี่ยวกับหลักเกณฑ์และขั้นตอนการประเมินองค์กรคุณธรรม สามารถผลักดันหน่วยงานสู่ระดับองค์กรคุณธรรมต้นแบบเพิ่มมากขึ้นจากปีที่ผ่านมา ตลอดจนปลูกฝังคุณธรรม จริยธรรมที่พึงมีในการปฏิบัติงาน ปฏิบัติหน้าที่ราชการอย่างสุจริตเปิดเผย โปร่งใส ถูกต้อง เป็นธรรม สามารถข่มจิตใจให้ละอายและไม่ทนต่อการทุจริตร่วมเสริมสร้างวัฒนธรรมและค่านิยมสุจริตในการปฏิบัติงานของเจ้าหน้าที่ ภาครัฐ
ไม่รับของขวัญและของกำนัลทุกชนิดจากการปฏิบัติหน้าที่ โดยมีผู้เข้าร่วมโครงการฯ ประกอบด้วย บุคลากรในส่วนราชการ/รัฐวิสาหกิจ ในกำกับกระทรวงอุตสาหกรรม รวม 90 คน

ที่มา : https://www.thaigov.go.th/news/contents/details/78272