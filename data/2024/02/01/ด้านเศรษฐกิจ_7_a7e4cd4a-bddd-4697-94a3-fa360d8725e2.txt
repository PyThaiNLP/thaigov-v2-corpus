รัฐบาลไทย-ข่าวทำเนียบรัฐบาล-รองปลัดณัฏฐิญา ร่วมประชุมคณะกรรมการจัดทำงบประมาณรายจ่ายบูรณาการ ประจำปีงบประมาณ พ.ศ. 2568 คณะที่ 2.3 แผนงานบูรณาการพัฒนาด้านคมนาคมและระบบโลจิสติกส์


วันพฤหัสบดีที่ 1 กุมภาพันธ์ 2567
01/02/2567
พิมพ์
รองปลัดณัฏฐิญา ร่วมประชุมคณะกรรมการจัดทำงบประมาณรายจ่ายบูรณาการ ประจำปีงบประมาณ พ.ศ. 2568 คณะที่ 2.3 แผนงานบูรณาการพัฒนาด้านคมนาคมและระบบโลจิสติกส์
รองปลัดณัฏฐิญา ร่วมประชุมคณะกรรมการจัดทำงบประมาณรายจ่ายบูรณาการ ประจำปีงบประมาณ พ.ศ. 2568 คณะที่ 2.3 แผนงานบูรณาการพัฒนาด้านคมนาคมและระบบโลจิสติกส์
วันนี้ (31 มกราคม 2567) เวลา 13.30 น. นางสาวณัฏฐิญา เนตยสุภา รองปลัดกระทรวงอุตสาหกรรม เข้าร่วมประชุมคณะกรรมการจัดทำงบประมาณรายจ่ายบูรณาการ ประจำปีงบประมาณ พ.ศ. 2568 คณะที่ 2.3 แผนงานบูรณาการพัฒนาด้านคมนาคมและระบบโลจิสติกส์ โดยมีนายสมศักดิ์  เทพสุทิน รองนายกรัฐมนตรีเป็นประธานการประชุม พร้อมด้วยปลัดกระทรวงที่เกี่ยวข้องหรือผู้แทนคณะกรรมการ เข้าร่วมประชุม ณ ห้องประชุม 301 ชั้น 3 ตึกบัญชาการ 1 ทำเนียบรัฐบาล
การประชุมดังกล่าว เป็นการประชุมเพื่อพิจารณาคำของบประมาณรายจ่ายบูรณาการ ประจำปีงบประมาณ พ.ศ. 2568 แผนงานบูรณาการพัฒนาด้านคมนาคมและระบบโลจิสติกส์ ซึ่งในปี 2568 มีหน่วยงานเสนอโครงการขอรับจัดสรรงบประมาณภายใต้แผนงานบูรณาการพัฒนาด้านคมนาคมและระบบโลจิสติกส์ จำนวนทั้งสิ้น 7 กระทรวง 25 หน่วยงาน มีคำงบประมาณรวม 204,716.5671 ล้านบาท โดย กรมส่งเสริมอุตสาหกรรม กระทรวงอุตสาหกรรม เสนอขอรับงบประมาณจำนวน 1 โครงการ ได้แก่โครงการเสริมสร้างความสามารถการดำเนินธุรกิจให้ผู้ประกอบการอุตสาหกรรมด้วยการบริหารจัดการโลจิสติกส์ที่มีประสิทธิภาพอย่างยั่งยืน งบประมาณ 400 ล้านบาท ซึ่งในปี 2568 กรมส่งเสริมอุตสาหกรรม กระทรวงอุตสาหกรรม มุ่งเน้นการพัฒนาภาคอุตสาหกรรมด้วยการประยุกต์ใช้หลักการบริหารจัดการโลจิสติกส์ การใช้เทคโนโลยี นวัตกรรม รวมไปถึงระบบสารสนเทศด้านโลจิสติกส์ เพื่อลดต้นทุนโลจิสติกสในภาคอุตสาหกรรม พร้อมทั้งยกระดับการบริหารจัดการและเพิ่มประสิทธิภาพห่วงโซ่อุปทานด้วยระบบความเย็น เพื่อลดการสูญเสีย เชื่อมโยงสินค้าเกษตรสู่ภาคอุตสาหกรรมถึงผู้บริโภคตลอดห่วงโซ่อุปทาน อีกด้วย
ทั้งนี้ที่ประชุมมีมติให้ความเห็นชอบคำของบประมาณรายจ่ายบูรณาการ ประจำปีงบประมาณ พ.ศ. 2568 แผนงานบูรณาการพัฒนาด้านคมนาคมและระบบโลจิสติกส์ ของหน่วยงาน 7 กระทรวง และให้หน่วยรับงบประมาณจัดส่งรายละอียดคำของบประมาณ เสนอรัฐมนตรีกระทรวงเจ้าสังกัดพิจารณาให้ความเห็นชอง และจัดส่งสำนักงบประมาณภายในกำหนด ต่อไป

ที่มา : https://www.thaigov.go.th/news/contents/details/78277