รัฐบาลไทย-ข่าวทำเนียบรัฐบาล-จังหวัดนครพนมสืบสานพระราชปณิธาน "นาหว้าโมเดล" ลงพื้นที่พบปะให้กำลังใจกลุ่มทอผ้าพื้นเมืองบ้านนางัว สนับสนุนให้เยาวชนรุ่นใหม่สืบสานการทอผ้าพื้นเมืองให้คงไว้เป็นภูมิปัญญาท้องถิ่น


วันพฤหัสบดีที่ 1 กุมภาพันธ์ 2567
01/02/2567
พิมพ์
จังหวัดนครพนมสืบสานพระราชปณิธาน "นาหว้าโมเดล" ลงพื้นที่พบปะให้กำลังใจกลุ่มทอผ้าพื้นเมืองบ้านนางัว สนับสนุนให้เยาวชนรุ่นใหม่สืบสานการทอผ้าพื้นเมืองให้คงไว้เป็นภูมิปัญญาท้องถิ่น
จังหวัดนครพนมสืบสานพระราชปณิธาน "นาหว้าโมเดล" ลงพื้นที่พบปะให้กำลังใจกลุ่มทอผ้าพื้นเมืองบ้านนางัว สนับสนุนให้เยาวชนรุ่นใหม่สืบสานการทอผ้าพื้นเมืองให้คงไว้เป็นภูมิปัญญาท้องถิ่น ส่งเสริมผ้าไทยให้ทันสมัยสู่สากล
วันนี้ (1 ก.พ. 67) นายวันชัย จันทร์พร ผู้ว่าราชการจังหวัดนครพนม เปิดเผยว่า จังหวัดนครพนมได้ร่วมสืบสานพระราชปณิธานโครงการ นาหว้าโมเดล ในโอกาสครบรอบ 50 ปี โครงการศิลปาชีพ โดยได้มอบหมายให้นายชัยณรงค์ กาญจะนะกันโห พัฒนาการจังหวัดนครพนม พร้อมด้วยผู้นำ อช. ภาคีเครือข่าย กลุ่มพัฒนาบทบาทสตรี และเจ้าหน้าที่ที่เกี่ยวข้อง ลงพื้นที่ตรวจเยี่ยมพบปะให้กำลังใจกลุ่มทอผ้าพื้นเมืองบ้านนางัว พร้อมติดตามปัญหาและอุปสรรคในการดำเนินงานของโรงเรือนเลี้ยงไหมและโรงเรือนองค์ความรู้หม่อนไหม ณ แปลงฟื้นฟูการปลูกหม่อนเลี้ยงไหม หมู่ที่ 2 ตำบลนางัว อำเภอนาหว้า จังหวัดนครพนม
นายวันชัย จันทร์พร ผู้ว่าราชการจังหวัดนครพนม กล่าวว่า จังหวัดนครพนมมุ่งมั่นขับเคลื่อนงานตามแนวพระดำริของสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา โดยการยกระดับและพัฒนาชุมชนต้นแบบการทอผ้า และการพัฒนาผลิตภัณฑ์ผ้าชุมชนบ้านนาหว้า เพื่อให้ผู้ประกอบการที่เข้าร่วมโครงการได้ทดลองขายผลิตภัณฑ์ และต่อยอดการพัฒนาผลิตภัณฑ์ผ้าชุมชนบ้านนาหว้า ให้เป็นผลิตภัณฑ์ที่ทันสมัยสู่สากล การลงพื้นที่พบปะและให้กำลังใจในครั้งนี้พัฒนาการจังหวัดนครพนมได้ให้แนวทางการบูรณาการองค์ความรู้เพื่อพัฒนาผ้าถิ่นไทย มีการอนุรักษ์ลายผ้าโบราณ ย้อมผ้าด้วยสีธรรมชาติให้สวยงามพร้อมทั้งสร้างสรรค์ลายผ้าให้เป็นสากล เพื่อให้ได้รับความนิยม สร้างทางเลือกที่หลากหลาย สำหรับกลุ่มลูกค้าเพิ่มมากขึ้น และเป็นการสร้างมูลค่าเพิ่ม ทำให้รายได้ของกลุ่มเพิ่มขึ้น
นายวันชัย จันทร์พร ผู้ว่าราชการจังหวัดนครพนม กล่าวต่อว่า จังหวัดนครพนมยังมีนโยบายส่งเสริมการทอผ้าลายมุก ซึ่งเป็นแบบลายอัตลักษณ์ประจำจังหวัดนครพนม นำไปประยุกต์ร่วมกับลายขอพระราชทานของสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา เพื่อเป็นการอนุรักษ์และสืบทอดศิลปวัฒนธรรม พัฒนาและต่อยอดทุนทางวัฒนธรรมด้านผ้าทอมือจังหวัดนครพนม ที่มีมายาวนานให้เกิดมูลค่าเพิ่ม สร้างอาชีพ สร้างรายได้ให้แก่ครัวเรือน อีกทั้งสนับสนุนให้มีการถ่ายทอดความรู้ด้านการทอผ้าให้แก่เยาวชนรุ่นใหม่ได้สืบสานและอนุรักษ์การทอผ้าพื้นเมืองให้คงไว้เป็นภูมิปัญญาของท้องถิ่น ซึ่งสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ทรงตั้งพระทัยมั่นในการ สืบสาน รักษา และต่อยอด พระราชปณิธานอันยิ่งใหญ่ของ สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง สมเด็จย่าของพระองค์ ด้วยพระวิสัยทัศน์และพระอัจฉริยภาพ ตามแนวพระดำริ “ผ้าไทยใส่ให้สนุก” คือ ความสุขที่ได้เลือกใช้ศิลปะ หัตถกรรมไทย เพื่อให้รายได้กลับสู่ชุมชน พร้อมส่งเสริมผ้าไทยให้ทันสมัยสู่สากล เป็นที่นิยมในทุกเพศ ทุกวัยและทุกโอกาส
"นอกจากนี้ สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญาทรงมีพระดำริให้ฟื้นฟูการเลี้ยงหนอนไหม สำหรับโครงการนาหว้าโมเดล เพื่อให้ช่างทอผ้าสามารถนำเส้นใยจากหนอนไหมไปผลิตผืนผ้าได้ทุกเมื่อ ตามต้องการ โดยลดปัญหาการขาดแคลนทรัพยากรเส้นใย เพื่อให้ช่างทอผ้าสามารถพึ่งพาตนเองในด้านการสร้างสรรค์ผืนผ้าตั้งแต่ต้นน้ำสู่ปลายน้ำได้อย่างยั่งยืน โดยจังหวัดนครพนมได้ติดตามการดำเนินกิจกรรมโรงเรือนเลี้ยงไหมและโรงเรือนองค์ความรู้หม่อนไหม ณ แปลงฟื้นฟูการปลูกหม่อนเลี้ยงไหม ตามโครงการสืบสานพระราชปณิธาน "นาหว้าโมเดล" และในโอกาสครบรอบ 50 ปี โครงการศิลปาชีพที่ผ่านมา กระทรวงมหาดไทยได้สนับสนุนงบประมาณโครงการก่อสร้างถนนคอนกรีตเสริมเหล็ก ระยะทาง 2,700 เมตร เพื่อให้พี่น้องประชาชน และเครือข่ายที่เดินทางมาแลกเปลี่ยนเรียนรู้กลุ่มกลุ่มทอผ้าพื้นเมือง ได้รับความสะดวกสบายจากการใช้ทางสัญจร โดยขณะนี้ได้ก่อสร้างถนนเสร็จเรียบร้อยแล้ว" นายวันชัยฯ กล่าวทิ้งท้าย
#WorldSoilDay #วันดินโลก #UN #FAO #GlobalSoilPartnership #MOI #กระทรวงมหาดไทย #บำบัดทุกข์บำรุงสุข #SoilandWaterasourceoflife #SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/78294