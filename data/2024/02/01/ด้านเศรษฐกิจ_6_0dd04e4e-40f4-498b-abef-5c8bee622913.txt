รัฐบาลไทย-ข่าวทำเนียบรัฐบาล-ปลัดฯ ณัฐพล หารือคณะกรรมการบริหารและจัดหาระบบคอมพิวเตอร์ของ อก. เร่งพัฒนาระบบสารสนเทศสู่ภาครัฐ 4.0 และบริการอย่างมีประสิทธิภาพ ความโปร่งใส


วันพฤหัสบดีที่ 1 กุมภาพันธ์ 2567
01/02/2567
พิมพ์
ปลัดฯ ณัฐพล หารือคณะกรรมการบริหารและจัดหาระบบคอมพิวเตอร์ของ อก. เร่งพัฒนาระบบสารสนเทศสู่ภาครัฐ 4.0 และบริการอย่างมีประสิทธิภาพ ความโปร่งใส
ปลัดฯ ณัฐพล หารือคณะกรรมการบริหารและจัดหาระบบคอมพิวเตอร์ของ อก. เร่งพัฒนาระบบสารสนเทศสู่ภาครัฐ 4.0 และบริการอย่างมีประสิทธิภาพ ความโปร่งใส
วันที่ 30 มกราคม 2567 ดร.ณัฐพล รังสิตพล ปลัดกระทรวงอุตสาหกรรม การประชุมคณะกรรมการบริหารและจัดหาระบบคอมพิวเตอร์ของกระทรวงอุตสาหกรรม ครั้งที่ 1/2567 โดยมีนายใบน้อย สุวรรณชาตรี นางสาวณัฏฐิญา เนตยสุภา รองปลัดกระทรวงอุตสาหกรรม นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม นายจุลพงษ์ ทวีศรี อธิบดีกรมโรงงานอุตสาหกรรม นางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรม และคณะกรรมการฯ ร่วมประชุม ณ ห้องประชุมชุณหะวัณ ชั้น 3 อาคารสำนักงานปลัดกระทรวงอุตสาหกรรม
โดยที่ประชุมได้ร่วมกันพิจารณาการปรับปรุงคำของบประมาณโครงการ ปี 2568 ด้านการพัฒนาระบบสารสนเทศ ที่ตอบสนองข้อคิดเห็นและนโยบายการขับเคลื่อนกระทรวงอุตสาหกรรมในส่วนการพัฒนาระบบดิจิทัลและระบบฐานข้อมูล เพื่อการกำกับการติดตามการให้บริการและการปรับปรุงประสิทธิภาพการดำเนินงานภายในหน่วยงานรวมถึงการบูรณาการข้อมูลสารสนเทศภายในกระทรวงอุตสาหกรรม ทั้งนี้ ภาพรวมคำของบลงทุน ปี 2568 ของกระทรวงอุตสาหกรรม วงเงินทั้งสิ้น 801.79 ล้านบาท  เป็นค่าใช้จ่ายเพื่อเพิ่มประสิทธิภาพการให้บริการของกระทรวงอุตสาหกรรม รวมทั้งการส่งเสริมและพัฒนาผู้ประกอบการและภาคอุตสาหกรรมด้วยเทคโนโลยีและนวัตกรรมเพื่อเปลี่ยนผ่านอุตสาหกรรมไทยสู่ 4.0 พัฒนาระบบดิจิทัลและระบบฐานข้อมูล เพื่อการกำกับติดตาม การให้บริการและการปรับปรุงประสิทธิภาพการดำเนินงานของหน่วยงานในกระทรวงอุตสาหกรรมเพื่อเข้าสู่ภาครัฐ 4.0 และให้บริการอย่างมีประสิทธิภาพด้วยความโปร่งใสอย่างแท้จริง

ที่มา : https://www.thaigov.go.th/news/contents/details/78276