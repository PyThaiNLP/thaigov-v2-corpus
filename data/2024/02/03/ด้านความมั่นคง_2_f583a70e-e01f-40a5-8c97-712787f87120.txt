รัฐบาลไทย-ข่าวทำเนียบรัฐบาล-ปลัด มท. เผยยอดลงทะเบียนหนี้นอกระบบครบ 63 วัน มูลหนี้ 9,423 ล้านบาท ประชาชนลงทะเบียนแล้วกว่า 1.37 แสนราย ไกล่เกลี่ยสำเร็จแล้ว 10,474 ราย มูลหนี้ลดลงกว่า 626 ล้านบาท 


วันศุกร์ที่ 2 กุมภาพันธ์ 2567
02/02/2567
พิมพ์
ปลัด มท. เผยยอดลงทะเบียนหนี้นอกระบบครบ 63 วัน มูลหนี้ 9,423 ล้านบาท ประชาชนลงทะเบียนแล้วกว่า 1.37 แสนราย ไกล่เกลี่ยสำเร็จแล้ว 10,474 ราย มูลหนี้ลดลงกว่า 626 ล้านบาท
ปลัด มท. เผยยอดลงทะเบียนหนี้นอกระบบครบ 63 วัน มูลหนี้ 9,423 ล้านบาท ประชาชนลงทะเบียนแล้วกว่า 1.37 แสนราย ไกล่เกลี่ยสำเร็จแล้ว 10,474 ราย มูลหนี้ลดลงกว่า 626 ล้านบาท เน้นย้ำให้ผู้ว่าฯ นายอำเภอ เร่งเจรจาไกล่เกลี่ยเพื่อแก้ไขปัญหาหนี้นอกระบบอย่างรวดเร็ว
ปลัด มท. เผยยอดลงทะเบียนหนี้นอกระบบครบ 63 วัน มูลหนี้ 9,423 ล้านบาท ประชาชนลงทะเบียนแล้วกว่า 1.37 แสนราย ไกล่เกลี่ยสำเร็จแล้ว 10,474 ราย มูลหนี้ลดลงกว่า 626 ล้านบาท เน้นย้ำให้ผู้ว่าฯ นายอำเภอ เร่งเจรจาไกล่เกลี่ยเพื่อแก้ไขปัญหาหนี้นอกระบบอย่างรวดเร็ว พร้อมประชาสัมพันธ์ลงทะเบียนหนี้นอกระบบอย่างต่อเนื่อง
เมื่อวันที่ 1 ก.พ. 67 นายสุทธิพงษ์ จุลเจริญ ปลัดกระทรวงมหาดไทย เปิดเผยถึงการลงทะเบียนแก้ไขปัญหาหนี้นอกระบบ เป็นวันที่ 63 นับตั้งแต่เปิดลงทะเบียนเมื่อวันที่ 1 ธันวาคม 2566 เป็นต้นมา โดยจากข้อมูลของสำนักการสอบสวนและนิติการ กรมการปกครอง เมื่อเวลา 15.00 น. มีมูลหนี้รวม 9,423.355 ล้านบาท ประชาชนลงทะเบียนแล้ว 137,433 ราย เป็นการลงทะเบียนผ่านระบบออนไลน์ 115,991 ราย และการลงทะเบียน ณ ศูนย์อำนวยการแก้ไขหนี้นอกระบบ 21,442 ราย รวมจำนวนเจ้าหนี้ 105,621 ราย มีพื้นที่/จังหวัดที่มีผู้ลงทะเบียนมากที่สุด 5 ลำดับแรก 1. กรุงเทพมหานคร ยังคงมากที่สุด มีผู้ลงทะเบียน 11,086 ราย เจ้าหนี้ 7,661 ราย มูลหนี้ 830.498 ล้านบาท 2. จังหวัดนครศรีธรรมราช มีผู้ลงทะเบียน 5,625 ราย เจ้าหนี้ 5,149 ราย มูลหนี้ 382.350 ล้านบาท 3. จังหวัดสงขลา มีผู้ลงทะเบียน 5,102 ราย เจ้าหนี้ 4,017 ราย มูลหนี้ 334.297 ล้านบาท 4. จังหวัดนครราชสีมา มีผู้ลงทะเบียน 4,779 ราย เจ้าหนี้ 3,617 ราย มูลหนี้ 399.413 ล้านบาท และ 5. จังหวัดสุรินทร์ มีผู้ลงทะเบียน 3,598 ราย เจ้าหนี้ 2,495 ราย มูลหนี้ 309.535 ล้านบาท ขณะที่จังหวัดที่มีผู้ลงทะเบียนน้อยที่สุด 5 ลำดับแรก ได้แก่ 1. จังหวัดแม่ฮ่องสอน มีผู้ลงทะเบียน 221 ราย เจ้าหนี้ 233 ราย มูลหนี้ 14.069 ล้านบาท 2. จังหวัดระนอง มีผู้ลงทะเบียน 312 ราย เจ้าหนี้ 230 ราย มูลหนี้ 21.339 ล้านบาท 3. จังหวัดสมุทรสงคราม มีผู้ลงทะเบียน 363 ราย เจ้าหนี้ 281 ราย มูลหนี้ 13.126 ล้านบาท 4. จังหวัดตราด มีผู้ลงทะเบียน 442 ราย เจ้าหนี้ 330 ราย มูลหนี้ 20.118 ล้านบาท และ 5. จังหวัดสิงห์บุรี มีผู้ลงทะเบียน 460 ราย เจ้าหนี้ 343 ราย มูลหนี้ 23.690 ล้านบาท
“สำหรับข้อมูลการไกล่เกลี่ยหนี้นอกระบบทั่วประเทศพบว่า มีลูกหนี้เข้าสู่กระบวนการไกล่เกลี่ยแล้ว 17,586 ราย ไกล่เกลี่ยสำเร็จ 10,474 ราย มูลหนี้ของลูกหนี้ก่อนไกล่เกลี่ย 1,693.293 ล้านบาท หลังการไกล่เกลี่ย 1,067.075 ล้านบาท มูลหนี้ลดลง 626.218 ล้านบาท และจังหวัดที่สามารถนำลูกหนี้เข้าสู่กระบวนการไกล่เกลี่ยได้มากที่สุดยังคงเป็นจังหวัดนครสวรรค์เช่นเดิม โดยมีลูกหนี้ที่เข้าสู่กระบวนการไกล่เกลี่ย 3,139 ราย ไกล่เกลี่ยสำเร็จ 283 ราย มูลหนี้ของลูกหนี้ก่อนไกล่เกลี่ย 251.194 ล้านบาท หลังการไกล่เกลี่ย 24.804 ล้านบาท ทำให้มูลหนี้ของพี่น้องประชาชนในจังหวัดนครสวรรค์ลดลง 226.389 ล้านบาท สำหรับกรณีที่ไม่ได้รับความร่วมมือกระทั่งไม่สามารถดำเนินการไกล่เกลี่ยได้ เจ้าหน้าที่จะดำเนินการส่งสำนวนแจ้งความต่อพนักงานสอบสวนของสถานีตำรวจในพื้นที่ มีการดำเนินคดีไปแล้ว 247 คดี ใน 31 จังหวัด” นายสุทธิพงษ์ฯ กล่าวในช่วงต้น
นายสุทธิพงษ์ จุลเจริญ ปลัดกระทรวงมหาดไทย ยังกล่าวอีกว่า กระทรวงมหาดไทยได้เชิญชวนให้ประชาชนที่ได้รับความเดือดร้อนจากหนี้นอกระบบมามาลงทะเบียนทั้งทางระบบออนไลน์และออนไซต์ ณ ศาลากลางจังหวัด ที่ว่าการอำเภอ และสำนักงานเขตกรุงเทพมหานครทุกแห่ง ปัจจุบันมียอดผู้มาลงทะเบียนเป็นจำนวนมาก ซึ่งหากมองถึงการประชาสัมพันธ์สร้างการรับรู้ถือว่าผลเป็นที่น่าพอใจ เพราะเราสามารถจูงใจให้พี่น้องประชาชนมาร่วมลงทะเบียนได้มากถึงแสนกว่าราย ซึ่งทุกฝ่ายได้บูรณาการการทำงานกันอย่างเต็มที่ โดยเฉพาะอย่างยิ่ง ผู้ว่าราชการจังหวัด นายอำเภอทุกอำเภอทั่วประเทศ รวมถึงผู้อำนวยการเขตในกรุงเทพมหานครทุกเขต ได้บูรณาการร่วมกับทุกภาคส่วนไม่ว่าจะเป็น ตำรวจ อัยการ หน่วยงานสังกัดกระทรวงการพัฒนาสังคมและความมั่นคงของมนุษย์ ธนาคารออมสิน ธกส. ทุกส่วนล้วนแล้วแต่ช่วยกันอย่างเต็มที่ เพื่อให้การช่วยเหลือพี่น้องประชาชนอย่างทันท่วงที ในส่วนของการจัดกิจกรรม "ตลาดนัดแก้หนี้" เป็นการดำเนินการตามนโยบายของรัฐบาล โดยนายเศรษฐา ทวีสิน นายกรัฐมนตรี ที่ให้ศูนย์อำนวยการแก้ไขปัญหาหนี้นอกระบบเข้ามาเป็นคนกลางช่วยเหลือ เพื่อทำให้ลูกหนี้ได้รับการปรับปรุงหนี้ โดยเชิญทั้งภาครัฐและภาคเอกชนทุกภาคส่วน เพื่อมาช่วยกันหาแนวทางให้พี่น้องประชาชนไม่ต้องกลับไปเป็นหนี้นอกระบบอย่างเป็นรูปธรรม และมีแนวทางไปสู่การพัฒนาคุณภาพชีวิตที่ดีอย่างยั่งยืน โดยจะจัดกิจกรรมขึ้นอย่างน้อยเดือนละ 4 ครั้ง
นายสุทธิพงษ์ จุลเจริญ ปลัดกระทรวงมหาดไทย กล่าวเพิ่มเติมว่า ได้สั่งการเน้นย้ำให้ผู้ว่าราชการจังหวัดและนายอำเภอทุกพื้นที่ เร่งเจรจาไกล่เกลี่ยหนี้สินให้เร็วขึ้น เพื่อให้ลูกหนี้นอกระบบที่ลงทะเบียนไว้ได้รับการช่วยเหลือและแก้ไขปัญหาหนี้นอกระบบได้รวดเร็วที่สุด สำหรับกรณีเจ้าหนี้ที่ไม่ให้ความร่วมมือในการเจรจาไกล่เกลี่ยได้มีแนวทางให้ทุกจังหวัดเร่งดำเนินการตามกฎหมาย พร้อมทั้งให้ใช้กลไกระดับพื้นที่ในทุกภาคีเครือข่าย เร่งประชาสัมพันธ์อย่างต่อเนื่องให้ลูกหนี้นอกระบบเข้ามาลงทะเบียนให้มากที่สุด ซึ่งพี่น้องประชาชนสามารถเข้ามาลงทะเบียนทั้งทางระบบออนไลน์และออนไซน์ ณ ที่ว่าการอำเภอ และสำนักงานเขตในพื้นที่กรุงเทพมหานครทุกแห่ง ได้ถึงวันที่ 29 กุมภาพันธ์ 2567 นี้
“กระทรวงมหาดไทยยังคงเปิดรับลงทะเบียนพี่น้องประชาชนผู้ได้รับความเดือดร้อนจากปัญหาหนี้นอกระบบ ทั้งทางระบบออนไลน์ที่ https://debt.dopa.go.th หรือลงทะเบียนได้ ณ ที่ว่าการอำเภอ หรือสำนักงานเขตทั่วประเทศ โดยสามารถสอบถามรายละเอียดเพิ่มเติมได้ที่สายด่วนศูนย์ดำรงธรรม โทร. 1567 ตลอด 24 ชั่วโมง” นายสุทธิพงษ์ฯ กล่าวในช่วงท้าย
#WorldSoilDay #วันดินโลก #UN #FAO #GlobalSoilPartnership #MOI
#กระทรวงมหาดไทย #บำบัดทุกข์บำรุงสุข #SoilandWaterasourceoflife
#SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/78355