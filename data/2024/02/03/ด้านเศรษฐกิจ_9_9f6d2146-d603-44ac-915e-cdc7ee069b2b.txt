รัฐบาลไทย-ข่าวทำเนียบรัฐบาล- ‘รมช.อนุชา’ ปาฐกถาพิเศษ ‘ยกระดับคุณภาพการศึกษา’ พัฒนาทักษะเยาวชนทำเกษตรควบคู่ปศุสัตว์ 


วันเสาร์ที่ 3 กุมภาพันธ์ 2567
‘รมช.อนุชา’ ปาฐกถาพิเศษ ‘ยกระดับคุณภาพการศึกษา’ พัฒนาทักษะเยาวชนทำเกษตรควบคู่ปศุสัตว์
‘รมช.อนุชา’ ปาฐกถาพิเศษ ‘ยกระดับคุณภาพการศึกษา’ พัฒนาทักษะเยาวชนทำเกษตรควบคู่ปศุสัตว์ สร้างลูกหลานไทยสู่เกษตรยุคใหม่ ต้องกล้าคิด กล้าเปลี่ยนแปลง
‘รมช.อนุชา’ ปาฐกถาพิเศษ ‘ยกระดับคุณภาพการศึกษา’ พัฒนาทักษะเยาวชนทำเกษตรควบคู่ปศุสัตว์ สร้างลูกหลานไทยสู่เกษตรยุคใหม่ ต้องกล้าคิด กล้าเปลี่ยนแปลง
นายอนุชา นาคาศัย รัฐมนตรีช่วยว่าการกระทรวงเกษตรและสหกรณ์ เป็นประธานและกล่าวปาฐกถาพิเศษในกิจกรรมแลกเปลี่ยนเรียนรู้สู่การยกระดับคุณภาพการศึกษาและคุณภาพชีวิตผู้เรียนในจังหวัดชัยนาท จัดโดย คณะกรรมการศึกษาธิการจังหวัดชัยนาท วัตถุประสงค์ เพื่อพัฒนายกระดับคุณภาพการศึกษาและคุณภาพชีวิตที่ดีขึ้นของชาวชัยนาทอย่างยั่งยืน โดยมี นายนที  มนตริวัต ผู้ว่าราชการจังหวัดชัยนาท คณะผู้บริหารสถาบันการศึกษา และคณะครู อาจารย์ของจังหวัดชัยนาท เข้าร่วม ณ หอประชุมโรงเรียนชัยนาทพิทยาคม อ.เมืองชัยนาท จ.ชัยนาท
รมช.อนุชา กล่าวว่า ครูถือเป็นกำลังคัญในการพัฒนาการศึกษาและสร้างอนาคตเยาวชนไทย ซึ่งครูยุคใหม่ต้องก้าวทันโลกดิจิทัล เพื่อบ่มเพาะให้เยาวชนไทยได้เติบโตมาเป็นกำลังสำคัญของชาติ ทั้งนี้ จังหวัดชัยนาทมีพื้นที่เกษตรกรรมคิดเป็นร้อยละ 79.29 ของพื้นที่ทั้งหมด ตนจึงมีแนวคิดที่จะพัฒนาเยาวชนจังหวัดชัยนาทให้เป็นต้นแบบการทำเกษตรยุคใหม่ โดยเปลี่ยนวิถีชีวิตจากการทำเกษตรเพียงอย่างเดียว มาทำปศุสัตว์ควบคู่กันไป เป็นการกระตุ้นให้เยาวชนได้กล้าคิดใหม่ และกล้าเปลี่ยนแปลง เพื่อเติบโตเป็นกำลังสำคัญของประเทศ โดยมีเป้าหมาย คือ สามารถเพิ่มกำลังซื้อหลักสร้างเศรษฐกิจหมุนเวียนและเพิ่มรายได้ให้กับชุมชนและชาวชัยนาท สิ่งเหล่านี้จะช่วยสร้างโอกาส สร้างอาชีพ ลดปัญหาหนี้สิน และสร้างอาชีพที่น่าภาคภูมิใจให้ลูกหลานของไทยได้อยู่ในถิ่นฐานบ้านเกิดต่อไป
“ผมขอฝากครู อาจารย์ทุกท่าน เราต้องช่วยกันเปลี่ยนประเทศโดยการเริ่มต้นจากสถาบันการศึกษา ให้เป็นจุดเริ่มต้นที่จะเปลี่ยนแปลงแนวคิดภาคเกษตรไทยให้เป็นเกษตรยุคใหม่ ทำให้เกษตรกรหลุดพ้นจากความยากจนและลูกหลานชาวจังหวัดชัยนาทมีชีวิตและมีโอกาสมากขึ้น ซึ่งขณะนี้ กระทรวงเกษตรและสหกรณ์ ได้ขับเคลื่อนโครงการ “ยุวเกษตรกรเงินบาทแรกของแผ่นดิน“ ร่วมกับ เครือข่ายมหาวิทยาลัยภาคเหนือ ด้วยการคัดเลือกนักศึกษาที่มีความสนใจมาเข้าร่วม โดยเริ่มต้นด้วยการเลี้ยงโคคณิตศาสตร์ เพื่อให้สามารถต่อยอดมาใช้ในชีวิตจริงได้ต่อไป“ นายอนุชา กล่าวย้ำ

ที่มา : https://www.thaigov.go.th/news/contents/details/78372