รัฐบาลไทย-ข่าวทำเนียบรัฐบาล-นายกฯ เผยข้อเสนอ ป.ป.ช. เรื่องดิจิทัล วอลเลตมาช้า ย้ำ ปชช.รอไม่ได้ ต้องหาวิธีอื่นรองรับ คาดหารือสัปดาห์หน้า 


วันเสาร์ที่ 3 กุมภาพันธ์ 2567
03/02/2567
พิมพ์
นายกฯ เผยข้อเสนอ ป.ป.ช. เรื่องดิจิทัล วอลเลตมาช้า ย้ำ ปชช.รอไม่ได้ ต้องหาวิธีอื่นรองรับ คาดหารือสัปดาห์หน้า
นายกฯ เผยข้อเสนอ ป.ป.ช. เรื่องดิจิทัล วอลเลตมาช้า ย้ำ ปชช.รอไม่ได้ ต้องหาวิธีอื่นรองรับ คาดหารือสัปดาห์หน้า
วันนี้ (3 กุมภาพันธ์ 2567) เวลา 10.05 น. ณ ท่าอากาศยาน 2 กองบิน 6 (บน6) นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง ให้สัมภาษณ์ถึงความคืบหน้าโครงดิจิทัล วอลเลต ว่า จะมีการพูดคุยกับ นายจุลพันธ์ อมรวิวัฒน์ รัฐมนตรีช่วยว่าการกระทรวงการคลัง ซึ่งต้องยอมรับว่าจะต้องรอคำเสนอแนะจากคณะกรรมการป้องกันและปราบปรามการทุจริตแห่งชาติ (ป.ป.ช.) โดยรัฐบาลรอมานานแล้ว ตนเองคิดว่า ต้องมีวิธีการอื่นรองรับ เพราะคำเสนอแนะยังไม่มาสักที รวมถึงพี่น้องประชาชนคอยไม่ได้
ผู้สื่อข่าวถามว่าทาง ป.ป.ช.รอการดำเนินการความชัดเจนจากรัฐบาล และรัฐบาลก็รอข้อเสนอแนะจาก ป.ป.ช. จะทำให้ไทม์ไลน์ขยับไปมากหรือไม่ นายกฯ กล่าวว่า  ไม่ค่อยแน่ใจว่า ป.ป.ช.รอรัฐบาลเรื่องอะไร จึงต้องขอสอบถามก่อนดีกว่า อย่าให้พูดไปโดยไม่มีข้อมูล ซึ่งคาดว่าต้นสัปดาห์หน้าจะหารือกับผู้ที่เกี่ยวข้องต่อไป

ที่มา : https://www.thaigov.go.th/news/contents/details/78377