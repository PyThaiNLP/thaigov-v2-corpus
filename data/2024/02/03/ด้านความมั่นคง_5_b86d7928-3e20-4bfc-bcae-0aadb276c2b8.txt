รัฐบาลไทย-ข่าวทำเนียบรัฐบาล-บุกตรวจผับกลางเมืองตรัง เจ้าหน้าที่ฝ่ายปกครองบูรณาการร่วมกับหน่วยงานด้านความมั่นคง ร่วมปฏิบัติการตรวจหาสารเสพติด เกือบ 200 ราย พบผู้เสพ 2 ราย ด้านผู้ว่าฯ เมืองตรัง กำชับเจ้าหน้าที่


วันเสาร์ที่ 3 กุมภาพันธ์ 2567
02/02/2567
พิมพ์
บุกตรวจผับกลางเมืองตรัง เจ้าหน้าที่ฝ่ายปกครองบูรณาการร่วมกับหน่วยงานด้านความมั่นคง ร่วมปฏิบัติการตรวจหาสารเสพติด เกือบ 200 ราย พบผู้เสพ 2 ราย ด้านผู้ว่าฯ เมืองตรัง กำชับเจ้าหน้าที่
บุกตรวจผับกลางเมืองตรัง เจ้าหน้าที่ฝ่ายปกครองบูรณาการร่วมกับหน่วยงานด้านความมั่นคง ร่วมปฏิบัติการตรวจหาสารเสพติด เกือบ 200 ราย พบผู้เสพ 2 ราย ด้านผู้ว่าฯ เมืองตรัง กำชับเจ้าหน้าที่จัดชุดปฏิบัติการเร่งตรวจสอบสถานบริการอย่างต่อเนื่อง เพื่อสร้างสังคมให้
บุกตรวจผับกลางเมืองตรัง เจ้าหน้าที่ฝ่ายปกครองบูรณาการร่วมกับหน่วยงานด้านความมั่นคง ร่วมปฏิบัติการตรวจหาสารเสพติด เกือบ 200 ราย พบผู้เสพ 2 ราย ด้านผู้ว่าฯ เมืองตรัง กำชับเจ้าหน้าที่จัดชุดปฏิบัติการเร่งตรวจสอบสถานบริการอย่างต่อเนื่อง เพื่อสร้างสังคมให้สงบสุข บ้านเมืองเป็นระเบียบเรียบร้อย
วันนี้ (2 ก.พ. 67) นายทรงกลด สว่างวงศ์ ผู้ว่าราชการจังหวัดตรัง เปิดเผยถึงปฏิบัติการจัดระเบียบสังคมสุ่มตรวจสถานบันเทิงในพื้นที่อำเภอเมืองตรังว่า ตนได้มอบหมายให้นายสุเทพ แก้วประดิษฐ์ ปลัดจังหวัดตรัง และนายจักรพงษ์ รัชนีกุล นายอำเภอเมืองตรัง บูรณาการร่วมกับหน่วยงานด้านความมั่นคง จัดชุดปฏิบัติการลงพื้นที่จัดระเบียบสังคม และตรวจสอบความสงบเรียบร้อยในสถานบริการ สถานบันเทิง เเละสถานประกอบการในเขตอำเภอเมืองตรัง โดยเจ้าหน้าที่ได้ทำการตรวจปัสสาวะพนักงาน และผู้ใช้บริการ ร้านมหานครตรัง จำนวน 189 ราย พบมีผู้เสพยาเสพติด จำนวน 2 ราย โดยได้ส่งตัวให้พนักงานสืบสวนสอบสวน และนำตัวผู้เสพฯ เข้าสู่กระบวนการบำบัดรักษา และฟื้นฟูสภาพทางสังคมแล้ว
นายทรงกลด สว่างวงศ์ ผู้ว่าราชการจังหวัดตรัง เปิดเผยว่า เมื่อคืนวันที่ 1 ก.พ. 67 นายจักรพงษ์ รัชนีกุล นายอำเภอเมืองตรัง ได้สั่งการให้ นายสมศักดิ์ ชูแสง ปลัดอาวุโส อ.เมืองตรัง พร้อมด้วยนายสมพร อ่อนชาติ ปลัดอำเภอ หัวหน้าฝ่ายความมั่นคง อ.เมืองตรัง บูรณาการร่วมกับเจ้าหน้าที่ตำรวจ นำโดย พ.ต.ท.วสันต์ บรรลือพืช สารวัตรป้องกันปราบปราม สภ.เมืองตรัง และเจ้าหน้าที่สาธารณสุขอำเภอ ร่วมสนธิกำลังลงพื้นที่ตรวจสอบความเรียบร้อยในสถานบันเทิง สถานบริการ และสถานประกอบการ ให้ถือปฏิบัติตามแนวทางที่ระเบียบกฎหมายฯ กำหนดไว้อย่างเคร่งครัด พร้อมทั้งตรวจตราให้พนักงานในสถานประกอบการให้ความเข้มงวดตรวจสอบผู้มาใช้บริการ และเน้นย้ำการตรวจอาวุธและยาเสพติด เพื่อเป็นการจัดระเบียบสังคมในพื้นที่
นายทรงกลด สว่างวงศ์ ผู้ว่าราชการจังหวัดตรัง กล่าวเพิ่มเติมว่า ชุดปฏิบัติการฯ ได้สุ่มตรวจสถานบันเทิง ร้านมหานครตรัง ตั้งอยู่ในเขตเทศบาลนครตรัง ไม่พบผู้พกพาอาวุธและยาเสพติดเข้ามาภายในร้านแต่อย่างใด เจ้าหน้าที่จึงทำการตรวจสารเสพติดในปัสสาวะของพนักงานและผู้ใช้บริการ จำนวน 189 ราย ผลการตรวจพบสารเสพติดในปัสสาวะ จำนวน 2 ราย ซึ่งเป็นนักท่องเที่ยวที่มาใช้บริการ และจากการสอบปากคำผู้เสพฯ ได้ให้การว่าตนได้เสพยาเสพติดมาจากบ้าน และเข้ามาใช้บริการฯ ซึ่งเจ้าหน้าที่ได้นำตัวผู้เสพยาเสพติดส่งให้พนักงานสืบสวน เพื่อขยายผลเครือข่ายยาเสพติดในพื้นที่ พร้อมทั้งได้มอบหมายเจ้าหน้าที่สาธารณสุข ได้เพิ่มข้อมูลในกลุ่มคัดกรองผู้เสพฯ เพื่อนำตัวผู้เสพฯ ทั้ง 2 ราย เข้าสู่กระบวนการบำบัดรักษา และฟื้นฟูสภาพทางสังคมต่อไป
"ภายหลังจากการตรวจสอบร้านดังกล่าว เจ้าหน้าที่ชุดปฏิบัติการได้กำชับให้เจ้าของร้านฯ และพนักงานดูแลร้านฯ ให้มีการเน้นย้ำเเละให้ความสำคัญแก่ผู้มาใช้บริการ และหมั่นตรวจสอบการพกพาอาวุธปืน และให้เปิดร้านตามเวลาที่กฎหมายกำหนด รวมถึงถือปฏิบัติตามแนวทางที่ระเบียบ/กฎหมายกำหนดอย่างเคร่งครัด สำหรับการปฏิบัติการในครั้งนี้ กระทรวงมหาดไทยโดยกรมการปกครองได้มีข้อสั่งการให้มีการปฏิบัติอย่างต่อเนื่อง เพื่อมุ่งสร้างสังคมที่สงบสุข ตามนโยบายของนายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงมหาดไทย รวมถึงการจัดระเบียบสังคมและการปราบปรามผู้มีอิทธิพล และการแก้ไขปัญหาหนี้นอกระบบ โดยมุ่งเน้นการจัดระเบียบสังคม เพื่อสร้างสังคมให้สงบสุข บ้านเมืองเป็นระเบียบเรียบร้อย ทำให้พี่น้องประชาชนมีความปลอดภัยในชีวิตและทรัพย์สิน ชุมชนปลอดอบายมุข สร้างภูมิคุ้มกันให้ทุกครัวเรือนได้ดูแลกัน ส่งเสริมเป้าหมายให้ประเทศชาติมั่นคง และประชาชนมีความสุขอย่างยั่งยืน โดยขอความร่วมมือหากพบปัญหาการกระทำความผิดทุกรูปแบบ หรือร้องเรียนร้องทุกข์ หรือขอความช่วยเหลือ ขอให้แจ้งเบาะแสที่ศูนย์ดำรงธรรมจังหวัด/อำเภอ หรือที่สายด่วน 1567 เพื่อเจ้าหน้าที่จะได้ดำเนินการให้ความช่วยเหลือ หรือแก้ไขปัญหาตามข้อร้องเรียนต่อไป" นายทรงกลดฯ กล่าวในช่วงท้าย
#WorldSoilDay #วันดินโลก #UN #FAO #GlobalSoilPartnership #MOI
#กระทรวงมหาดไทย #บำบัดทุกข์บำรุงสุข #SoilandWaterasourceoflife
#SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/78361