รัฐบาลไทย-ข่าวทำเนียบรัฐบาล-รองปลัดฯ ณัฏฐิญา เร่งขับเคลื่อนคุณธรรมและความโปร่งใสในการดำเนินงานของ อก. ปี 67 สู่การยกระดับองค์กรภาครัฐ


วันศุกร์ที่ 2 กุมภาพันธ์ 2567
02/02/2567
พิมพ์
รองปลัดฯ ณัฏฐิญา เร่งขับเคลื่อนคุณธรรมและความโปร่งใสในการดำเนินงานของ อก. ปี 67 สู่การยกระดับองค์กรภาครัฐ
รองปลัดฯ ณัฏฐิญา เร่งขับเคลื่อนคุณธรรมและความโปร่งใสในการดำเนินงานของ อก. ปี 67 สู่การยกระดับองค์กรภาครัฐ
วันที่ 1 กุมภาพันธ์ 2567 นางสาวณัฏฐิญา เนตยสุภา รองปลัดกระทรวงอุตสาหกรรม ประชุมขับเคลื่อนการดำเนินงานการประเมินคุณธรรมและความโปร่งใสในการดำเนินงานของหน่วยงานภาครัฐ (ITA) ของกระทรวงอุตสาหกรรม (อก.) ประจำปีงบประมาณ พ.ศ. 2567 โดยมีผู้อำนวยการกองต่างๆ ของ สปอ. และเจ้าหน้าที่ที่เกี่ยวข้อง เข้าร่วม ณ ห้องประชุม อก. 1 ชั้น 2 สำนักงานปลัดกระทรวงอุตสาหกรรม
โดยที่ประชุมฯได้พิจารณากำหนดมาตรการและการขับเคลื่อนการดำเนินงานการประเมินคุณธรรมและความโปร่งใสในการดำเนินงานของหน่วยงานภาครัฐ (ITA) อก. ประจำปีงบประมาณ พ.ศ. 2567 เพื่อยกระดับผลคะแนนให้ดียิ่งขึ้น โดยมีมาตรการที่สำคัญ ประกอบด้วย 7 มาตรการ ดังนี้ 1) มาตรการสร้างการรับรู้เกี่ยวกับคู่มือขั้นตอน ระยะเวลา การให้บริการของหน่วยงาน 2) มาตรการเพิ่มประสิทธิภาพและสร้างการรับรู้ให้กับผู้มีส่วนได้ส่วนเสียได้มีส่วนร่วมในการปรุงพัฒนาระบบการให้บริการ 3) มาตรการเพิ่มประสิทธิภาพการสื่อสารต่อสาธารณชน 4)มาตรการสร้างมาตรฐานแนวปฏิบัติการใช้ทรัพย์สินของราชการอย่างเป็นระบบ 5) มาตรการเพิ่มประสิทธิภาพการสื่อสารในองค์กร 6) มาตรการการป้องกันการทุจริตในประเด็นที่เกี่ยวข้องกับสินบนด้านการบริหารทรัพยากรบุคคล และ 7) มาตรการการป้องกันการทุจริตในประเด็นที่เกี่ยวข้องกับสินบนด้านการจัดซื้อจัดจ้าง

ที่มา : https://www.thaigov.go.th/news/contents/details/78357