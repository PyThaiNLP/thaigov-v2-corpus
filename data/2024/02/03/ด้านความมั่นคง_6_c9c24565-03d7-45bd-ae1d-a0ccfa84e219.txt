รัฐบาลไทย-ข่าวทำเนียบรัฐบาล-นายอำเภอเมืองปัตตานี สนองนโยบาย มท. ปล่อยแถวเจ้าหน้าที่ฝ่ายความมั่นคง ปราบปรามยาเสพติด บุหรี่เถื่อน และสิ่งผิดกฎหมายอื่น ๆ เน้นย้ำให้ปฏิบัติหน้าที่ด้วยความมุ่งมั่นและต่อเนื่อง 


วันเสาร์ที่ 3 กุมภาพันธ์ 2567
02/02/2567
พิมพ์
นายอำเภอเมืองปัตตานี สนองนโยบาย มท. ปล่อยแถวเจ้าหน้าที่ฝ่ายความมั่นคง ปราบปรามยาเสพติด บุหรี่เถื่อน และสิ่งผิดกฎหมายอื่น ๆ เน้นย้ำให้ปฏิบัติหน้าที่ด้วยความมุ่งมั่นและต่อเนื่อง
นายอำเภอเมืองปัตตานี สนองนโยบาย มท. ปล่อยแถวเจ้าหน้าที่ฝ่ายความมั่นคง ปราบปรามยาเสพติด บุหรี่เถื่อน และสิ่งผิดกฎหมายอื่น ๆ เน้นย้ำให้ปฏิบัติหน้าที่ด้วยความมุ่งมั่นและต่อเนื่อง กวาดล้างสิ่งผิดกฎหมายทุกประเภท เพื่อรักษาความมั่นคงภายใน สร้างความสงบสุข
นายอำเภอเมืองปัตตานี สนองนโยบาย มท. ปล่อยแถวเจ้าหน้าที่ฝ่ายความมั่นคง ปราบปรามยาเสพติด บุหรี่เถื่อน และสิ่งผิดกฎหมายอื่น ๆ เน้นย้ำให้ปฏิบัติหน้าที่ด้วยความมุ่งมั่นและต่อเนื่อง กวาดล้างสิ่งผิดกฎหมายทุกประเภท เพื่อรักษาความมั่นคงภายใน และสร้างความสงบสุขให้กับบ้านเมือง
วันนี้ (2 ก.พ. 67) นายสุกรี แวมามะ นายอำเภอเมืองปัตตานี เปิดเผยว่า อำเภอเมืองปัตตานีได้ปล่อยแถวเจ้าหน้าที่ฝ่ายความมั่นคงก่อนลงพื้นที่ปฏิบัติการป้องกันและปราบปรามยาเสพติด และสิ่งผิดกฎหมายอื่น ๆ ในพื้นที่อำเภอเมืองปัตตานี ซึ่งนางพาตีเมาะ สะดียามู ผู้ว่าราชการจังหวัดปัตตานี ได้ให้ความสำคัญกับภารกิจด้านความมั่นคงให้มีการปฏิบัติอย่างต่อเนื่อง เพื่อทำให้นโยบายของกระทรวงมหาดไทยบรรลุเป้าประสงค์ตามที่กำหนดไว้ รวมถึงการกวาดล้างสิ่งผิดกฎหมายที่อาจก่อให้เกิดความไม่สงบเรียบร้อยในพื้นที่ โดยการปล่อยแถวในครั้งนี้มีนายมังโซ หะยีอาแว ปลัดอำเภอหัวหน้ากลุ่มงานบริหารงานปกครอง นายก้องหล้า คุ่มเคี่ยม ปลัดอำเภอหัวหน้ากลุ่มงานความมั่นคง ร่วมกับเจ้าหน้าที่ตำรวจ นำโดย พ.ต.อ.เจฟฟรีย์ ไศลมานกุล ผกก.สภ.เมืองปัตตานี และ พ.ต.ท.นฤทธิ์ เครือเนตร รอง ผกก.ป.สภ.เมืองปัตตานี เจ้าหน้าที่ด่านศุลกากรจังหวัดปัตตานี สรรพสามิต ฉก.ตร.ปัตตานี 92 จ่ากองร้อยฯ ตำรวจ สมาชิก อส. สมาชิก ทสปช. และเจ้าหน้าที่ที่เกี่ยวข้อง ร่วมปล่อยแถวฯ ณ บริเวณหน้าที่ว่าการอำเภอเมืองปัตตานี จังหวัดปัตตานี
นายสุกรี แวมามะ นายอำเภอเมืองปัตตานี กล่าวว่า การปล่อยแถวในครั้งนี้เป็นการแสดงถึงความเข้มแข็งของเจ้าหน้าที่ฝ่ายความมั่นคงในพื้นที่ว่า มีความพร้อมในการบูรณาการกำลังพล และทรัพยากรของฝ่ายความมั่นคง เพื่อปฏิบัติการป้องกันและปราบปรามยาเสพติด บุหรี่ไฟฟ้า และสิ่งผิดกฎหมายในพื้นที่อำเภอเมืองปัตตานี เป็นการสนองนโยบายของกระทรวงมหาดไทยในการจัดระเบียบสังคมและปราบปรามผู้มีอิทธิพล รวมไปถึงข้อสั่งการของกระทรวงมหาดไทยที่เน้นย้ำให้ทุกจังหวัดทั่วประเทศ มุ่งมั่นกวาดล้างสิ่งผิดกฎหมายที่อาจก่อให้เกิดความไม่สงบเรียบร้อยในบ้านเมืองอย่างต่อเนื่อง ควบคู่กับพันธกิจของกระทรวงมหาดไทยในการ “บำบัดทุกข์ บำรุงสุข” ให้พี่น้องประชาชนมีวิถีชีวิตที่ปกติสุข มีความปลอดภัยในชีวิตและทรัพย์สิน สร้างการมีส่วนร่วมของชุมชนในการสอดส่องดูแล เเละตรวจตราจัดระเบียบสังคมอย่างสม่ำเสมอ
“การปล่อยแถวแสดงความพร้อมของฝ่ายความมั่นคงในการป้องกันและปราบปรามยาเสพติด และสิ่งผิดกฎหมายอื่น ๆ ในพื้นที่อำเภอเมืองปัตตานี ในครั้งนี้ เพื่อเป็นการป้องกันและปรามปรามการลักลอบจำหน่ายยาเสพติด และบุหรี่ผิดกฎหมายที่ไม่เสียภาษีให้แก่รัฐ จากสาเหตุโครงสร้างภาษีที่ปรับสูงขึ้น ทำให้มีการลักลอบนำบุหรี่ผิดกฎหมายทั้งบุหรี่ปลอมและบุหรี่หนีภาษีมาจำหน่ายในประเทศมากขึ้น รวมทั้งเป็นการป้องปราม และกวดขัน ในเรื่องสิ่งผิดกฎหมายอื่น ๆ ไปในคราวเดียวกันด้วย” นายสุกรีฯ กล่าวเพิ่มเติม
นายสุกรี แวมามะ นายอำเภอเมืองปัตตานี กล่าวในช่วงท้ายว่า ขอขอบคุณเจ้าหน้าที่ผู้เกี่ยวข้องทุกคนในความร่วมมือร่วมใจ และขอเน้นย้ำให้เจ้าหน้าที่ทุกคนทำงานด้วยความมุ่งมั่นในการแก้ไขปัญหายาเสพติดและอาชญากรรม โดยจะต้องทำอย่างต่อเนื่องจริงจัง เพื่อช่วยกันแก้ไขปัญหาเหล่านี้ให้หมดไป รวมทั้งให้ดำเนินการด้วยความระมัดระวังในการตรวจบุคคลและยานพาหนะที่ผ่านมาเข้ามาในพื้นที่ โดยเฉพาะยานพาหนะตามภาพข่าวแจ้งเตือน และการเข้าจุดตรวจให้หมั่นสังเกตสิ่งแปลกปลอมรอบ ๆ บริเวณจุดตรวจก่อนทุกครั้ง ปฏิบัติหน้าที่ด้วยความไม่ประมาทในทุกภารกิจที่ได้รับมอบหมาย เพื่อสร้างความสงบสุขแก่ประชาชน และกวาดล้างสิ่งผิดกฎหมายให้หมดสิ้นไปจากอำเภอเมืองปัตตานี ทั้งนี้ หากพบเบาะเเสการกระทำผิดทุกรูปแบบสามารถร้องเรียน ร้องทุกข์ หรือเเจ้งเบาะแสได้ที่ ศูนย์ดำรงธรรมจังหวัด ศูนย์ดำรงธรรมอำเภอ หรือโทรสายด่วน 1567 ได้ฟรีตลอด 24 ชั่วโมง
#WorldSoilDay #วันดินโลก #UN #FAO #GlobalSoilPartnership #MOI
#กระทรวงมหาดไทย #บำบัดทุกข์บำรุงสุข #SoilandWaterasourceoflife
#SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/78362