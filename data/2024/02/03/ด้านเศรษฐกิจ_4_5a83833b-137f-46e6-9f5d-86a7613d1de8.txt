รัฐบาลไทย-ข่าวทำเนียบรัฐบาล-ปลัดณัฐพล นั่งหัวโต๊ะ เคาะโครงการลด CO2 จากภาคอุตสาหกรรม ร่วมเทิดพระเกียรติ 72 พรรษา ในหลวงรัชกาลที่ 10


วันศุกร์ที่ 2 กุมภาพันธ์ 2567
02/02/2567
พิมพ์
ปลัดณัฐพล นั่งหัวโต๊ะ เคาะโครงการลด CO2 จากภาคอุตสาหกรรม ร่วมเทิดพระเกียรติ 72 พรรษา ในหลวงรัชกาลที่ 10
ปลัดณัฐพล นั่งหัวโต๊ะ เคาะโครงการลด CO2 จากภาคอุตสาหกรรม ร่วมเทิดพระเกียรติ 72 พรรษา ในหลวงรัชกาลที่ 10
วันที่ 1 กุมภาพันธ์ 2567 ดร.ณัฐพล รังสิตพล ปลัดกระทรวงอุตสาหกรรม เป็นประธานในการประชุมเตรียมความพร้อมโครงการ 72 พรรษา ลด 10 mtCO2eq และ PM 2.5 จากภาคอุตสาหกรรม เพื่อเฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567
โดยในที่ประชุมได้ร่วมกันหารือภาพรวมโครงการฯ แนวทางการขับเคลื่อน รวมทั้งวางหลักเกณฑ์มาตรฐานการคำนวณค่า CO2 ให้ได้ตามเป้าหมาย ด้วยการลด CO2 จำนวน 10 mtCO2eq จากโรงงานและสถานประกอบการที่เข้าร่วมโครงการของกระทรวงฯ ทั้งนี้ คาดว่าโครงการดังกล่าวจะพร้อมนำเสนอในการประชุมผู้บริหารระดับสูงกระทรวงฯ ในวันที่ 7 กุมภาพันธ์ 2567 นี้ ต่อไป
สำหรับการประชุมหารือในวันนี้ มีผู้เข้าร่วมประชุม ประกอบด้วย ดร.สุรพล ชามาตย์ ที่ปรึกษาปลัดกระทรวงอุตสาหกรรม นางสาวณัฏฐิญา เนตยสุภา รองปลัดกระทรวงอุตสาหกรรม นางสาวชลาริน นิลพิฤกษ์ ผู้อำนวยการกองกลาง นายเตมีย์ พันธุวงค์ราช ผู้อำนวยการกองตรวจราชการ และเจ้าหน้าที่ที่เกี่ยวข้อง ณ ห้องประชุม อก.2 ชั้น 3 อาคารสำนักงานปลัดกระทรวงอุตสาหกรรม

ที่มา : https://www.thaigov.go.th/news/contents/details/78356