รัฐบาลไทย-ข่าวทำเนียบรัฐบาล-กยศ. ลงนาม MOU นำร่องให้กู้ยืมเรียนหลักสูตรผู้ช่วยทันตแพทย์ มุ่งสร้างบุคลากรทักษะสูงในระบบสาธารณสุขไทย


วันจันทร์ที่ 19 กุมภาพันธ์ 2567
กยศ. ลงนาม MOU นำร่องให้กู้ยืมเรียนหลักสูตรผู้ช่วยทันตแพทย์ มุ่งสร้างบุคลากรทักษะสูงในระบบสาธารณสุขไทย
.....
กองทุนเงินให้กู้ยืมเพื่อการศึกษา (กยศ.) และสถาบันทันตกรรม กรมการแพทย์ ลงนามบันทึกข้อตกลงความร่วมมือการดำเนินงานโครงการนำร่องการให้กู้ยืมเงินเพื่อการศึกษาในหลักสูตรอาชีพหรือเพื่อยกระดับทักษะ สมรรถนะ หรือการเรียนรู้ (Reskill/Upskill) ขยายโอกาสทางการศึกษาให้แก่ประชาชนทั่วไป ตาม พ.ร.บ. กยศ. (ฉบับที่ 2) พ.ศ. 2566 เพื่อผลิตผู้ช่วยทันตแพทย์ที่มีทักษะสูง สามารถบริหารจัดการงานด้านทันตกรรมในการช่วยงานทันตแพทย์ทั่วไป และทันตแพทย์เฉพาะสาขาได้อย่างมีประสิทธิภาพ อีกทั้งยังเพิ่มโอกาสการเข้าสู่ตำแหน่งเจ้าพนักงานทันตสาธารณสุขในหน่วยงานภาครัฐ ซึ่งจะเป็นประโยชน์ต่อระบบสาธารณสุขของไทยด้วย
.
ผู้ที่กู้ยืมฯ ต้องมีคุณสมบัติอย่างไร?
- อายุ 18 - 60 ปีบริบูรณ์
- ศึกษาในหลักสูตร/สาขาวิชา ตามประกาศที่คณะกรรมการกองทุนฯ กำหนด
- ต้องทำประโยชน์ต่อสังคมหรือสาธารณะมาแล้วไม่น้อยกว่า 18 ชม. ภายในระยะเวลา 2 ปี ก่อนการยื่นขอกู้ยืม
- ต้องไม่กู้ยืมซ้ำซ้อนกับลักษณะอื่น ๆ ณ ปีการศึกษานั้น ๆ
.
เกณฑ์การกู้ยืมมีอะไรบ้าง?
- ระยะเวลาการดำเนินการโครงการนำร่อง 2 ปี (ปีการศึกษา 2566-2567)
-ให้เงินกู้ยืมเป็นค่าเล่าเรียนไม่เกิน 50,000 บาท/หลักสูตร/คน/ครั้ง กำหนดอัตราดอกเบี้ย 1% ต่อปี และให้ระยะเวลาผ่อนชำระไม่เกิน 2 ปี
.
ผู้ที่สนใจตรวจสอบรายละเอียดเพิ่มเติมได้ที่ www.studentloan.or.th
.
.
อ่านเพิ่มเติม คลิก https://www.thaigov.go.th/news/contents/details/78977
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/79110