รัฐบาลไทย-ข่าวทำเนียบรัฐบาล-​ผู้ตรวจฯ วีระกิตติ์ ลงพื้นที่นครปฐมหารือภาคเอกชนร่วมผลักดันให้สถานประกอบการ ดูแลรักษาสิ่งแวดล้อม มุ่งสู่อุตสาหกรรมสีเขียวและความเป็นกลางทางคาร์บอน 


วันจันทร์ที่ 19 กุมภาพันธ์ 2567
19/02/2567
พิมพ์
​ผู้ตรวจฯ วีระกิตติ์ ลงพื้นที่นครปฐมหารือภาคเอกชนร่วมผลักดันให้สถานประกอบการ ดูแลรักษาสิ่งแวดล้อม มุ่งสู่อุตสาหกรรมสีเขียวและความเป็นกลางทางคาร์บอน
​ผู้ตรวจฯ วีระกิตติ์ ลงพื้นที่นครปฐมหารือภาคเอกชนร่วมผลักดันให้สถานประกอบการ ดูแลรักษาสิ่งแวดล้อม มุ่งสู่อุตสาหกรรมสีเขียวและความเป็นกลางทางคาร์บอน
วันที่ 16 กุมภาพันธ์ 2567  เวลา 09.30 น. นายวีระกิตติ์ รันทกิจธนวิชญ์ ผู้ตรวจราชการกระทรวงอุตสาหกรรม ลงพื้นที่จังหวัดนครปฐม ถ่ายทอดนโยบายของกระทรวงอุตสาหกรรมและรับฟังข้อคิดเห็นและข้อเสนอแนะจากผู้ประกอบการและหน่วยงานที่เกี่ยวข้องในจังหวัดนครปฐม โดยมีนายอนิรุทธิ์ โพธิหล้า อุตสาหกรรมจังหวัดนครปฐม ตัวแทนจากหน่วยงานต่างๆ ได้แก่ สภาอุตสาหกรรมจังหวัด หอการค้าจังหวัด   ธนาคารพัฒนาวิสาหกิจขนาดกลางและขนาดย่อมแห่งประเทศไทย สาขานครปฐม บริษัท อินโดรามา โพลีเอสเตอร์ อินดัสตรีส์ จำกัด (มหาชน) บริษัท โรงเส้นหมี่ชอเฮง จำกัด บริษัท หลิ่ง หนัน สตีล จำกัด และ บริษัท เอราวัณเคมี การเกษตร จำกัด เข้าร่วม
การรับฟังฯ ทั้งนี้ได้ให้ภาคเอกชนประกอบกิจการที่คำนึงถึงสิ่งแวดล้อมเพื่อให้สถานประกอบการ ชุมชน และสังคมอยู่ร่วมกันอย่างเป็นมิตร และสอดคล้องกับกติกาสากล ดูแลรักษาสิ่งแวดล้อมมุ่งสู่อุตสาหกรรมสีเขียวและความเป็นกลางทางคาร์บอน ซึ่งสอดคล้องกับนโยบาย MIND ของกระทรวงอุตสาหกรรมที่สนับสนุน "อุตสาหกรรมเศรษฐกิจ" ที่ "เติบโตอย่างยั่งยืนคู่ชุมชน"
เวลา 11.00 น. ผู้ตรวจฯ วีระกิตติ์ ตรวจราชการกรณีปกติ โดยมีนายอนิรุทธิ์ โพธิหล้า อุตสาหกรรมจังหวัดนครปฐม และเจ้าหน้าที่รายงานผลการดำเนินงานตามประเด็นการตรวจราชการ รอบที่ 1/2567  และให้ข้อเสนอแนะในการตรวจราชการ ดังนี้ ให้ สอจ. ตรวจกำกับโรงงานให้ปฏิบัติตามกฎหมายต่างๆ อย่างเคร่งครัด และตรวจกำกับฯ ตามแผนงานที่ได้กำหนดไว้ให้ครบถ้วน  ติดตามผู้ประกอบการทั้งหมดในพื้นที่ลงทะเบียนในระบบ i-industry และการรายงานผลต่างๆ ในระบบ ISingleForm  เร่งประชาสัมพันธ์การรับรองอุตสาหกรรมสีเขียว (GI) พร้อมเชิญชวนสมัครเข้าร่วมโครงการฯ และให้คำแนะนำเพื่อเตรียมความพร้อมสำหรับการยกระดับการรับรองอุตสาหกรรมสีเขียวให้ผู้ประกอบการ เร่งรัดการเบิกจ่ายงบประมาณ ตามมติ ครม. ดำเนินงานเกี่ยวกับโครงการต่างๆที่ได้รับงบประมาณให้เป็นไปตามเป้าหมายที่กำหนดไว้
สุดท้าย ได้ให้กำลังใจในการปฏิบัติงานของ สอจ.นครปฐม และขอให้ปฏิบัติงานอย่างบูรณาการกับทุกภาคส่วน เพื่อให้เกิดประสิทธิภาพประสิทธิผลในการปฏิบัติหน้าที่ในการให้บริการแก่ผู้ประกอบการ ประชาชนต่อไป

ที่มา : https://www.thaigov.go.th/news/contents/details/79151