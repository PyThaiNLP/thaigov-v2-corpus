รัฐบาลไทย-ข่าวทำเนียบรัฐบาล-​ผู้ตรวจฯ ศุภกิจ ติวเข้ม MIND สุรินทร์ พร้อมหารือภาคเอกชน ขับเคลื่อนอุตสาหกรรมเศรษฐกิจใหม่ ในพื้นที่จังหวัดสุรินทร์


วันจันทร์ที่ 19 กุมภาพันธ์ 2567
19/02/2567
พิมพ์
​ผู้ตรวจฯ ศุภกิจ ติวเข้ม MIND สุรินทร์ พร้อมหารือภาคเอกชน ขับเคลื่อนอุตสาหกรรมเศรษฐกิจใหม่ ในพื้นที่จังหวัดสุรินทร์
​ผู้ตรวจฯ ศุภกิจ ติวเข้ม MIND สุรินทร์ พร้อมหารือภาคเอกชน ขับเคลื่อนอุตสาหกรรมเศรษฐกิจใหม่ ในพื้นที่จังหวัดสุรินทร์
วันศุกร์ที่ 16 กุมภาพันธ์ 2567 เวลา 08.00 น. นายศุภกิจ บุญศิริ ผู้ตรวจราชการกระทรวงอุตสาหกรรม ตรวจราชการ รอบที่ 1 ประจำปีงบประมาณ พ.ศ. 2567  โดยมีนายอภิรักษ์ อ่ำสุริยะ อุตสาหกรรมจังหวัดสุรินทร์และเจ้าหน้าที่ เข้าร่วมรับการตรวจราชการพร้อมรายงานตามประเด็นตรวจราชการ การตรวจ กำกับ เร่งรัด ติดตาม เพื่อขับเคลื่อนการดำเนินงานและโครงการสำคัญของกระทรวงอุตสาหกรรม ให้เป็นไปตามนโยบาย MIND 4 มิติ ผู้ตรวจฯ เน้นย้ำการดำเนินงานดังนี้ 1) การดำเนินงานโครงการต่างๆ เนื่องจากงบประมาณมีจำนวนจำกัด และระยะเวลาดำเนินกิจกรรมสั้น ให้ สำนักงานฯ ให้ความสำคัญในการคัดเลือกกลุ่มเป้าหมายที่มีศักยภาพในการดำเนินการโดยมีแผนหรือฐานข้อมูลการประกอบการในพื้นที่ไว้ล่วงหน้า เมื่อมีโครงการต่างๆที่เหมาะสมสามารถต่อยอดการพัฒนาได้จะเกิดผลสัมฤทธิ์ของโครงการสูง 2) ให้มีการบูรณาการงานตามภารกิจหน้าที่ /กิจกรรมโครงการ/หน่วยงานเครือข่ายภาครัฐ/ภาคเอกชนในพื้นที่ เพื่อดำเนินงานที่จะสนับสนุนการพัฒนาอุตสาหกรรมเชิงพื้นที่ให้บรรลุเป้าหมาย เช่น โครงการอุตสาหกรรมรวมใจ  โดยมีโรงงานอุตสาหกรรมขนาดใหญ่ ในพื้นที่เป็นแกนกลางในการขับเคลื่อน สำนักงานอุตสาหกรรมเป็นหน่วยงานสนับสนุน และมีภาครัฐ ภาคการศึกษา และประชาขน ร่วมดำเนินการข้อแนะนำของภาคเอกชนในพื้นที่ 3) เน้นย้ำการตรวจกำกับดูแล ให้เป็นไปตามกฎหมายส่งเสริมพัฒนาสถานประกอบการในพื้นที่ ให้ใช้หลักการความปลอดภัยและการดูแลสังคม สิ่งแวดล้อม
เวลา 09.00 น. ผู้ตรวจราชการฯ ได้ประชุมหารือร่วมกับภาคเอกชน โดยมีนายอภิรักษ์ อ่ำสุริยะ อุตสาหกรรมจังหวัดสุรินทร์ นายชัยวัฒน์ วงศ์อารีย์สันติ ประธานสภาอุตสาหกรรม นายวีรศักดิ์ พิษณุวงษ์ ประธานหอการค้าจังหวัดสุรินทร์ และนายรชต อินทนิล ผู้จัดการธนาคารธนาคารพัฒนาวิสาหกิจขนาดกลางและขนาดย่อมแห่งประเทศไทย สาขาสุรินทร์ เข้าร่วมในการหารือประเด็นในการขับเคลื่อนภาคอุตสาหกรรมในที่ ดังนี้ 1) การพัฒนาอุตสาหกรรมเชิงพื้นที่จังหวัดสุรินทร์ เป็นเมืองการเกษตร ซึ่งจะเป็นวัตถุดิบให้แก่อุตสารกรรมแปรรูปเกษตร ต้องการให้หน่วยงานภาคราชการให้ความช่วยเหลือเกษตรกรในการผลิตที่มีต้นทุนต่ำ เช่นการให้ความช่วยเหลือด้านความรู้การทำปุ๋ย การทำเกษตรปลอดภัย / การทำปุ๋ยเติมอากาศเพื่อลดต้นทุนของเกษตรกร โดยสามารถนำกากอุตสาหกรรมมาใช้เป็นสารปรับปรุงดินได้ 2) การส่งเสริมการพัฒนาทักษะแรงงานให้มีศักยภาพตามที่ต้องการของภาคอุตสาหกรรม 3) การอำนวยความสะดวก การบริการแก่ผู้ประกอบการรายใหม่ของหน่วยงานภาครัฐให้มีความสะดวกรวดเร็ว การประชาสัมพันธ์ข้อมูลข่าวสารที่เป็นประโชน์กับผู้ประกอบการรายย่อย การเข้าถึงแหล่งเงินทุนต่างๆ เงินกู้ดอกเบี้ยต่ำ ให้มีความรวดเร็ว และทั่วถึง 4) การเพิ่มช่องทางการจำหน่ายสินค้าให้ผู้ประกอบการในพื้นที่ 5) การส่งเสริมเรื่องสมุนไพรในพื้นที่ ที่ได้ดำเนินการพัฒนาไปแล้ว ควรมีการส่งเสริมอย่างต่อเนื่อง 6) การแก้ไขปัญหาฝุ่น PM.2.5 ควรบูรณาการดำเนินการร่วมกันในทุกภาคส่วน
ทั้งนี้ ได้มอบหมายให้สำนักงานอุตสาหกรรมจังหวัดสุรินทร์ เป็นแกนกลางในการบูรณาการการทำงานร่วมกันระหว่างหน่วยงานภาครัฐและเอกชน เพื่อขับเคลื่อนภารกิจงานต่าง ๆ และให้คำปรึกษาแนะนำ อำนวยความสะดวกให้แก่ผู้ประกอบการในพื้นที่ต่อไป

ที่มา : https://www.thaigov.go.th/news/contents/details/79128