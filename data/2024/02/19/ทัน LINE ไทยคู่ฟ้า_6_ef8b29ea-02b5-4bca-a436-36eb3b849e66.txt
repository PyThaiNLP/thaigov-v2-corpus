รัฐบาลไทย-ข่าวทำเนียบรัฐบาล-นายกฯ ลุยยกระดับรายได้ชาว จ.สกลนคร พัฒนาระบบน้ำ-คมนาคม ดึงเอกชนนำสินค้าเกษตรขึ้นห้าง พร้อมดัน โคขุนไทย สู่ตลาดโลก


วันจันทร์ที่ 19 กุมภาพันธ์ 2567
นายกฯ ลุยยกระดับรายได้ชาว จ.สกลนคร พัฒนาระบบน้ำ-คมนาคม ดึงเอกชนนำสินค้าเกษตรขึ้นห้าง พร้อมดัน โคขุนไทย สู่ตลาดโลก
.....
นายกฯ ลุยยกระดับรายได้ชาว จ.สกลนคร พัฒนาระบบน้ำ-คมนาคม ดึงเอกชนนำสินค้าเกษตรขึ้นห้าง พร้อมดัน โคขุนไทย สู่ตลาดโลก
.
นายเศรษฐา ทวีสิน นายกรัฐมนตรี ประชุมหารือแผนพัฒนาและแก้ไขปัญหาของจังหวัดสกลนครร่วมกับหัวหน้าส่วนราชการจังหวัดสกลนคร และหน่วยงานที่เกี่ยวข้อง ณ ศูนย์ศึกษาการพัฒนาภูพานอันเนื่องมาจากพระราชดำริ ต.ห้วยยาง อ.เมืองสกลนคร จ.สกลนคร
.
รับทราบและติดตามประเด็นการพัฒนาที่สำคัญ เช่น
- การขุดลอกลำน้ำยามแก้ปัญหาน้ำท่วม
- การเพิ่มช่องจราจร ทางหลวงหมายเลข 222 สาย อ.พังโคน-บึงกาฬ ตอนวานรนิวาส-อ.คำตากล้า
- โครงการศูนย์การเรียนรู้การผลิตโคขุนโพนยางคำแบบครบวงจร เพื่อยกระดับ ถ่ายทอดองค์ความรู้ เพิ่มมูลค่า สร้างอาชีพและรายได้ให้กับประชาชน
- สกลนครโมเดล นำนวัตกรรมมาพัฒนาห่วงโซ่อุปทาน มีเป้าหมายเกษตรกรมีรายได้เพิ่มขึ้น 10,000 บาทต่อเดือน
- ตลอดจนภาคเอกชนขอให้ภาครัฐสนับสนุนงบฯ กิจกรรมด้านต่าง ๆ
.
รายได้ของ จ.สกลนคร 80% มาจากด้านการเกษตร และมี GDP ต่ำเป็น bottom 15 ของประเทศ แต่ไม่มองว่าจ.สกลนคร มีปัญหา แต่เป็นโอกาสและมีศักยภาพได้อีกหลายเรื่อง โดย
- มอบ กรมชลประทาน ยกระดับศักยภาพระบบชลประทานให้ครอบคลุมและทั่วถึง บริหารการปล่อยน้ำและรับน้ำ ให้สามารถใช้ประโยชน์ได้ตลอดทั้งปี
- มอบ กระทรวงเกษตรฯ ดูแลเรื่องการจัดการน้ำเสียเพื่อการเกษตร โดยใช้พื้นที่หนองหารให้เต็มศักยภาพ
- เพิ่มแหล่งท่องเที่ยวเชิงศาสนา
- มอบ กรมประมงเพิ่มการปล่อยปลาให้สอดคล้องกับความต้องการของตลาด
- มอบ กระทรวงคมนาคม เร่งรัดการก่อสร้าง ทางหลวงหมายเลข 222 ให้แล้วเสร็จ ควบคุมระหว่างการก่อสร้างให้เกิดความปลอดภัยแก่ประชาชน
.
- การผลักดันโคขุน
เป็นเรื่องสำคัญ เพราะตลาดโลกมีความต้องการมาก จากที่นายกฯ ได้เยี่ยมชมงานโครงการอันเนื่องมาจากพระราชดำริแล้ว รู้สึกทึ่ง ในศักยภาพของเกษตรกรไทยที่สามารถทำวัวได้มีคุณภาพเทียบเท่ากับของญี่ปุ่น ดีใจและภาคภูมิใจในความสามารถของเกษตรกรไทย น่าจะมีการจดลิขสิทธิ์ต่าง ๆ และให้มีการเผยแพร่โดยเร็ว เพื่อนำรายได้มาสู่เกษตรกร ยกระดับ GDP ของจังหวัดได้อีกมาก รวมถึงการส่งเสริมเรื่องของไก่ดำ แพะ กระต่าย ซึ่งเป็นสัตว์ที่มีมูลค่าทางเศรษฐกิจสูง
.
“ขอบคุณโครงการอันเนื่องมาจากพระราชดำริ ในการบ่มเพาะความรู้แล้วมาขยายให้ประชาชน หวังว่าจะมีการต่อยอดต่อไปให้มากขึ้น รวมทั้งการพัฒนาสินค้าการเกษตร ยา สมุนไพร เป็นต้น ซึ่งจะทำให้ประชาชนชาวสกลนครมีรายได้มากขึ้น ตรงนี้ก็พร้อมรับไปสนับสนุนดำเนินการต่อไปอย่างต่อเนื่อง” นายกฯ กล่าว
.
การขยายตัวของประชาชนที่นับถือศาสนาอิสลาม มีการประกอบอาหารฮาลาล โค จึงเป็นอาหารที่มีตลาดรองรับมาก จะเป็นโอกาสให้กับ จ.สกลนคร
.
นายกฯ ย้ำว่า จ.สกลนคร มีผลิตภัณฑ์ที่มีศักยภาพมาก ซึ่งภาคเอกชนไทยหลายรายมีความแข็งแกร่งในการที่จะช่วยเหลือ เช่น เซ็นทรัล กรุ๊ป ที่มี Department Stores อยู่ทั่วโลก จึงได้ขอร้องทางผู้บริหารระดับสูงที่มาในวันนี้ ได้ช่วยสนับสนุนพี่น้องชาวสกลนครด้วย และขอบคุณเซ็นทรัลที่จะนำสินค้าไปขายใน Tops ก่อน แล้วหาช่องทางที่จะไปขายในต่างประเทศ เพื่อเป็นความหวังและแรงบันดาลใจให้กับเกษตรกรไทย
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/79111