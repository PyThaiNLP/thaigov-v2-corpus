รัฐบาลไทย-ข่าวทำเนียบรัฐบาล-​ผู้ตรวจเดชา ลงพื้นที่จังหวัดพิษณุโลกตรวจติดตามผลการดำเนินงานกลุ่มจังหวัดภาคเหนือตอนล่าง 1 และเยี่ยมชมบริษัท วงษ์พาณิชย์อินเตอร์เนชั่นแนล จำกัด


วันจันทร์ที่ 19 กุมภาพันธ์ 2567
19/02/2567
พิมพ์
​ผู้ตรวจเดชา ลงพื้นที่จังหวัดพิษณุโลกตรวจติดตามผลการดำเนินงานกลุ่มจังหวัดภาคเหนือตอนล่าง 1 และเยี่ยมชมบริษัท วงษ์พาณิชย์อินเตอร์เนชั่นแนล จำกัด
​ผู้ตรวจเดชา ลงพื้นที่จังหวัดพิษณุโลกตรวจติดตามผลการดำเนินงานกลุ่มจังหวัดภาคเหนือตอนล่าง 1 และเยี่ยมชมบริษัท วงษ์พาณิชย์อินเตอร์เนชั่นแนล จำกัด
วันพฤหัสบดีที่ 15 กุมภาพันธ์ 2567 นายเดชา จาตุธนานันท์ ลงพื้นที่อุตสาหกรรมจังหวัดพิษณุโลก โดยมีนางโสภิตสุดา เพชรชื่น อุตสาหกรรมจังหวัดพิษณุโลก นายนภัทร เตชะสิรภัทร อุตสาหกรรมจังหวัดตาก นายวีระ นันทเศรษฐ์ อุตสาหกรรมจังหวัดอุตรดิตถ์ นายพสุ สุครีวก อุตสาหกรรมจังหวัดเพชรบูรณ์และนางสาวกฤติการ แก่นลืม นักวิเคราะห์นโยบายและแผนชำนาญการพิเศษ รักษาการแทนอุตสาหกรรมจังหวัดสุโขทัย และเจ้าหน้าที่ให้การต้อนรับและร่วมประชุมรายงานแผนยุทธศาสตร์การพัฒนากลุ่มจังหวัดรวมถึงการจัดทำแผนการพัฒนาภาคอุตสาหกรรมทั้งในด้านการกำกับดูแลการประกอบกิจการโรงงาน และการส่งเสริมพัฒนาอุตสาหกรรมในพื้นที่ ตามแนวทาง MIND อุตสาหกรรมดีอยู่คู่กับชุมชนอย่างยั่งยืน
ช่วงบ่าย เยี่ยมชมโรงงาน วงษ์พาณิชย์ จำกัด ณ ตำบลท่าทอง จังหวัดพิษณุโลก ซึ่งเคยได้รับรางวัลอุตสาหกรรมดีเด่นจากระทรวงอุตสาหกรรม ปี พ.ศ. 2565 ประเภท เศรษฐกิจหมุนเวียน ประกอบกิจการคัดแยกสิ่งปฏิกูลหรือวัสดุที่ไม่ใช้แล้ว บริษัทตระหนักถึงความสำคัญของการขับเคลื่อนนโยบายเศรษฐกิจหมุนเวียน โดยการถ่ายทอดองค์ความรู้และประสบการณ์ด้านการคัดแยกขยะเพื่อรีไซเคิล ร่วมกับการบริหารจัดการด้านสิ่งแวดล้อมอย่างครบวงจร พัฒนาเทคโนโลยีการจัดการขยะและนวัตกรรมที่เป็นมิตรต่อสิ่งแวดล้อม การสร้างงานสร้างอาชีพให้ผู้ด้อยโอกาส  สามารถสร้างรายได้และความยั่งยืนกลับคืนสู่ชุมชน มุ่งเน้นการเปลี่ยนขยะเป็นพลังงาน เกิดการขับเคลื่อนตามหลักการเศรษฐกิจหมุนเวียน
ในการนี้ ผู้ตรวจเดชา ได้หารือกับ ดร.สมไทย วงษ์เจริญ ประธานกรรมการบริษัท ถึงความเป็นไปได้ในการขับเคลื่อนนโยบายนิคมรีไซเคิลครบวงจรของกระทรวงอุตสาหกรรม ซึ่ง ดร.สมไทย ยินดีให้การสนับสนุน และความร่วมมือทั้งในด้านการลงทุน และการพัฒนาบุคลากรในด้านดังกล่าว

ที่มา : https://www.thaigov.go.th/news/contents/details/79147