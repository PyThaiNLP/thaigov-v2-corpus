รัฐบาลไทย-ข่าวทำเนียบรัฐบาล-“พัชรวาท” ถกปัญหา PM 2.5 กับ “เอมินา เจ โมฮัมเหม็ด” รองเลขาธิการยูเอ็น เพื่อดึงองค์กรช่วยประสานประเทศเพื่อนบ้าน แก้ปัญหาฝุ่นร่วมกัน 


วันจันทร์ที่ 19 กุมภาพันธ์ 2567
“พัชรวาท” ถกปัญหา PM 2.5 กับ “เอมินา เจ โมฮัมเหม็ด” รองเลขาธิการยูเอ็น เพื่อดึงองค์กรช่วยประสานประเทศเพื่อนบ้าน แก้ปัญหาฝุ่นร่วมกัน
“พัชรวาท” ถกปัญหา PM 2.5 กับ “เอมินา เจ โมฮัมเหม็ด” รองเลขาธิการยูเอ็น เพื่อดึงองค์กรช่วยประสานประเทศเพื่อนบ้าน แก้ปัญหาฝุ่นร่วมกัน
“พัชรวาท” ถกปัญหา PM 2.5 กับ “เอมินา เจ โมฮัมเหม็ด” รองเลขาธิการยูเอ็น เพื่อดึงองค์กรช่วยประสานประเทศเพื่อนบ้าน แก้ปัญหาฝุ่นร่วมกัน
วันที่ 19 กุมภาพันธ์ 2567 พล.ต.อ.พัชรวาท วงษ์สุวรรณ รองนายกรัฐมนตรี และรัฐมนตรีว่าการกระทรวงทรัพยากรธรรมชาติและสิ่งแวดล้อม ให้การต้อนรับ นางเอมินา เจ โมฮัมเหม็ด รองเลขาธิการสหประชาชาติ และเลขาธิการด้านการพัฒนาการอย่างยั่งยืน ในโอกาสเดินทางเข้าพบที่กระทรวงทรัพยากรธรรมชาติและสิ่งแวดล้อม ระหว่างพบหารือเรื่องการเปลี่ยนแปลงสภาพภูมิอากาศ  ที่สำคัญได้มีการหยิบยกประเด็นปัญหา PM 2.5 โดยพล.ต.อ.พัชรวาท กล่าวว่า ปัญหา PM 2.5 ในประเทศไทยเป็นปัญหาระดับภูมิภาคเพราะส่วนหนึ่งของปัญหามาจากประเทศเพื่อนบ้าน เรื่องนี้องค์กรระดับโลกอย่าง UN และคณะกรรมการสหประชาชาติว่าด้วยการพัฒนาที่ยั่งยืน ที่นางเอมินา เจ โมฮัมเหมัด เป็นประธานอาจช่วยเข้ามาประสานการแก้ไขได้อนาคตในวันนี้ จึงเป็นโอกาสอันดีที่ได้พบกัน เพื่อหารือกันว่าประเทศไทยจะมีโครงการทำงานร่วมกับสหประชาชาติในการแก้ไขปัญหาต่อไป
“ขอยืนยันว่า รัฐบาลไทยและกระทรวงทรัพยากรธรรมชาติและสิ่งแวดล้อม ให้การสนับสนุนการดำเนินงาน ของสหประชาชาติ อย่างเต็มที่ในการดำเนินงานเพื่อแก้ไขปัญหา ด้านการเปลี่ยนแปลงสภาพภูมิอากาศ ซึ่งเป็น ความท้าทาย ของประชาคมโลกหวังว่ากระทรวงของเราจะได้ทำงานร่วมกับสหประชาชาติอย่างต่อเนื่องต่อไป” พล.ต.อ.พัชรวาทกล่าว
ขณะที่ นางเอมินา เจ โมฮัมเหม็ด ได้ชื่นชม พล.ต.อ.พัชรวาท ในการจัดการปัญหาเรื่องโลกร้อน  และสิ่งแวดล้อม ในส่วนของการแก้ปัญหา PM 2.5 ทราบว่า กระทรวงทรัพยากรธรรมชาติฯได้มีการเสนอ พ.ร.บ.บริหารจัดการเพื่ออากาศสะอาด รวมทั้งการจัดการขยะของไทยที่กระทรวงทรัพยากรธรรมชาติฯ ได้ลงนามบันทึกข้อตกลงความร่วมมือกับกระทรวงมหาดไทย ทำให้จัดการปัญหาได้อย่างยั่งยืน หรือ “Waste to wealth” ถือเป็นตัวอย่างที่ดีที่ควรไปนำเสนอในเวทีการประชุมสมัชชาสหประชาชาติ รวมทั้งการที่ UN มีแนวทางการให้ซื้อขายคาร์บอนเครดิต อาจจะช่วยพัฒนาการซื้อขายคาร์บอนเครดิตในไทยได้

ที่มา : https://www.thaigov.go.th/news/contents/details/79170