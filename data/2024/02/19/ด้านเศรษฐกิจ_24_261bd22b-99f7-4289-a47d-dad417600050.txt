รัฐบาลไทย-ข่าวทำเนียบรัฐบาล-รองปลัด 'อภัย' ติดตามความก้าวหน้าตามประเด็นข้อสั่งการของ รมว.กษ. ในภารกิจการลงพื้นที่ตรวจราชการกลุ่มจังหวัดภาคใต้


วันจันทร์ที่ 19 กุมภาพันธ์ 2567
รองปลัด 'อภัย' ติดตามความก้าวหน้าตามประเด็นข้อสั่งการของ รมว.กษ. ในภารกิจการลงพื้นที่ตรวจราชการกลุ่มจังหวัดภาคใต้
รองปลัด 'อภัย' ติดตามความก้าวหน้าตามประเด็นข้อสั่งการของ รมว.กษ. ในภารกิจการลงพื้นที่ตรวจราชการกลุ่มจังหวัดภาคใต้
นายอภัย สุทธิสังข์ รองปลัดกระทรวงเกษตรและสหกรณ์ เป็นประธานการประชุมติดตามความก้าวหน้าตามประเด็นข้อสั่งการของรัฐมนตรีว่าการกระทรวงเกษตรและสหกรณ์ ในภารกิจการลงพื้นที่ตรวจราชการกลุ่มจังหวัดภาคใต้ โดยมี นายปรีชา พันธุ์วา หัวหน้าผู้ตรวจราชการกระทรวงเกษตรและสหกรณ์ ผู้อำนวยการสำนักตรวจราชการ และหัวหน้าส่วนราชการในสังกัดกระทรวงเกษตรและสหกรณ์ กลุ่มจังหวัดภาคใต้ชายแดน เข้าร่วม ณ ห้องประชุมสำนักตรวจราชการ 1403 และผ่านระบบ Zoom Meeting โดยจังหวัดนราธิวาสมีข้อสั่งการจากรัฐมนตรีว่าการกระทรวงเกษตรและสหกรณ์ 22 ข้อสั่งการ ดำเนินการแล้ว 5 ข้อสั่งการ จังหวัดยะลา มีข้อสั่งการ 13 ดำเนินการแล้ว 8 ข้อสั่งการ และจังหวัดปัตตานี มีข้อสั่งการ 9 ข้อสั่งการ ดำเนินการแล้ว 4 ข้อสั่งการ
ทั้งนี้ รองปลัดกระทรวงเกษตรและสหกรณ์ได้ให้ข้อเสนอแนะในที่ประชุมว่า เนื่องจากพื้นที่ส่วนใหญ่ในชายแดนใต้ปลูกยางพาราเป็นหลัก ควรให้เกษตรกรและสหกรณ์จังหวัด บูรณาการร่วมกับการยางแห่งประเทศไทยในพื้นที่จังหวัดชายแดนภาคใต้ นำร่องพื้นที่เพาะปลูกยางพารา โดยใช้แนวทางต่าง ๆ เช่น การป้องกันและแก้ไขปัญหาโรคใบร่วงชนิดใหม่ในยางพารา การใช้เครื่องมือในการกรีดยางพาราแทนการกรีดด้วยตัวเอง รวมทั้งการปรับเปลี่ยนการปลูกเป็นพืชชนิดอื่น เช่น ปาล์ม เป็นต้น

ที่มา : https://www.thaigov.go.th/news/contents/details/79163