รัฐบาลไทย-ข่าวทำเนียบรัฐบาล-​ผู้ตรวจฯ วีระกิตติ์ ลงพื้นที่สมุทรปราการถ่ายทอดนโยบายของ อก. และรับฟังข้อคิดเห็น ข้อเสนอแนะจากผู้ประกอบการภาคเอกชนและหน่วยงานที่เกี่ยวข้อง .


วันจันทร์ที่ 19 กุมภาพันธ์ 2567
19/02/2567
พิมพ์
​ผู้ตรวจฯ วีระกิตติ์ ลงพื้นที่สมุทรปราการถ่ายทอดนโยบายของ อก. และรับฟังข้อคิดเห็น ข้อเสนอแนะจากผู้ประกอบการภาคเอกชนและหน่วยงานที่เกี่ยวข้อง .
​ผู้ตรวจฯ วีระกิตติ์ ลงพื้นที่สมุทรปราการถ่ายทอดนโยบายของ อก. และรับฟังข้อคิดเห็น ข้อเสนอแนะจากผู้ประกอบการภาคเอกชนและหน่วยงานที่เกี่ยวข้อง
วันที่ 15 กุมภาพันธ์ 2567  เวลา 09.30 น. นายวีระกิตติ์ รันทกิจธนวิชญ์ ผู้ตรวจราชการกระทรวงอุตสาหกรรม ลงพื้นที่จังหวัดสมุทรปราการ ถ่ายทอดนโยบายของกระทรวงอุตสาหกรรมและรับฟังข้อคิดเห็นและข้อเสนอแนะจากผู้ประกอบการภาคเอกชนและหน่วยงานที่เกี่ยวข้องในจังหวัดสมุทรปราการ โดยมี นายอำนวย สุวรรณรักษ์ อุตสาหกรรมจังหวัดสมุทรปราการพร้อมด้วยตัวแทนจากหน่วยงานต่างๆ ได้แก่ หอการค้าจังหวัดสมุทรปราการ, ธนาคารพัฒนาวิสาหกิจขนาดกลางและขนาดย่อมแห่งประเทศไทย สาขาสมุทรปราการ  บริษัท โตโยต้า มอเตอร์ ประเทศไทย จำกัด บริษัท มูราโมโต้ อีเล็คตรอน (ประเทศไทย) จำกัด (มหาชน) บริษัท ส.ขอนแก่นฟู้ดส์ จำกัด และ บริษัท ขาวละออเภสัช จำกัด เข้าร่วมการรับฟังฯ ทั้งนี้ได้ให้ภาคเอกชนประกอบกิจการที่คำนึงถึงสิ่งแวดล้อมเพื่อให้สถานประกอบการ ชุมชน และสังคมอยู่ร่วมกันอย่างเป็นมิตร และสอดคล้องกับกติกาสากล ดูแลรักษาสิ่งแวดล้อมมุ่งสูอุตสาหกรรมสีเขียวและความเป็นกลางทางคาร์บอน ซึ่งสอดคล้องกับนโยบาย MIND ของกระทรวงอุตสาหกรรมที่สนับสนุน "อุตสาหกรรมเศรษฐกิจ ที่เติบโตอย่างยั่งยืนคู่ชุมชน"
เวลา 11.00 น. ผู้ตรวจฯ วีระกิตติ์  ตรวจราชการกรณีปกติ 1/2567 โดยมีนายอำนวย สุวรรณรักษ์ อุตสาหกรรมจังหวัดสมุทรปราการ และเจ้าหน้าที่รายงานผลการดำเนินงาน  ตามประเด็นการตรวจราชการ รอบที่ 1/2567 ซึ่ง ผู้ตรวจฯ ได้ให้ข้อเสนอแนะในการตรวจราชการโดยให้ สอจ.ดำเนินการ ดังนี้ ตรวจกำกับโรงงานให้ปฏิบัติตามกฎหมายต่างๆ อย่างเคร่งครัด และตรวจกำกับฯ ตามแผนงานที่ได้กำหนดไว้ให้ครบถ้วน  ติดตามผู้ประกอบการทั้งหมดในพื้นที่ลงทะเบียนในระบบ i-industry และการรายงานผลต่างๆ ในระบบ ISingleForm  เร่งประชาสัมพันธ์การรับรองอุตสาหกรรมสีเขียว (GI) พร้อมเชิญชวนสมัครเข้าร่วมโครงการฯ และให้คำแนะนำเพื่อเตรียมความพร้อมสำหรับการยกระดับการรับรองอุตสาหกรรมสีเขียว  เร่งรัดการเบิกจ่ายงบประมาณ ตามมติ ครม. ดำเนินงานเกี่ยวกับโครงการต่างๆ ที่ได้รับงบประมาณให้เป็นไปตามเป้าหมายที่กำหนด พร้อมให้กำลังใจในการปฏิบัติงานของ สอจ.สมุทรปราการ และขอให้ปฏิบัติงานอย่างบูรณาการกับทุกภาคส่วน เพื่อให้เกิดประสิทธิภาพประสิทธิผลในการปฏิบัติหน้าที่ในการให้บริการแก่ผู้ประกอบการ ประชาชนต่อไป

ที่มา : https://www.thaigov.go.th/news/contents/details/79125