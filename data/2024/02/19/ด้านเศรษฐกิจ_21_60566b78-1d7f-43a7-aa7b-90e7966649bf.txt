รัฐบาลไทย-ข่าวทำเนียบรัฐบาล-​ผู้ตรวจฯ วีระกิตติ์ ลงพื้นที่นครปฐมเยี่ยมชมการดำเนินงานของสถานประกอบการพร้อมแนะให้ดำเนินกิจการสอดคล้องกับนโยบายกระทรวงอุตสาหกรรม MIND 4 มิติ


วันจันทร์ที่ 19 กุมภาพันธ์ 2567
19/02/2567
พิมพ์
​ผู้ตรวจฯ วีระกิตติ์ ลงพื้นที่นครปฐมเยี่ยมชมการดำเนินงานของสถานประกอบการพร้อมแนะให้ดำเนินกิจการสอดคล้องกับนโยบายกระทรวงอุตสาหกรรม MIND 4 มิติ
​ผู้ตรวจฯ วีระกิตติ์ ลงพื้นที่นครปฐมเยี่ยมชมการดำเนินงานของสถานประกอบการพร้อมแนะให้ดำเนินกิจการสอดคล้องกับนโยบายกระทรวงอุตสาหกรรม MIND 4 มิติ เพื่อให้ชุมชนในพื้นที่รอบสถานประกอบการมีชีวิตความเป็นอยู่ที่ดี
วันที่ 16 กุมภาพันธ์ 2567  เวลา 13.30 น. นายวีระกิตติ์ รันทกิจธนวิชญ์ ผู้ตรวจราชการกระทรวงอุตสาหกรรม
พร้อมด้วยนายอนิรุทธิ์ โพธิหล้า อุตสาหกรรมจังหวัดนครปฐม และเจ้าหน้าที่ลงพื้นที่เยี่ยมชม บริษัท ดัชมิลล์ จำกัด ตำบลขุนแก้ว อำเภอนครชัยศรี จังหวัดนครปฐม ผู้ประกอบการผลิตเครื่องดื่ม อาหารนมพาสเจอร์ไรส์ อาหารนมยูเอชที นมสดปรุงแต่ง อาหารนมเปรี้ยว น้ำนมถั่วเหลือง
ทั้งนี้ ผู้ตรวจฯวีระกิตติ์ ได้แนะนำให้สถานประกอบการปรับปรุงและติดตั้งระบบบำบัดกลิ่นที่เกิดจากการเผาก๊าซชีวภาพจากระบบบำบัดน้ำเสียเพื่อใช้เป็นเชื้อเพลิงในการผลิต และแนะนำสถานประกอบการให้ดำเนินกิจการสอดคล้องกับนโยบายกระทรวงอุตสาหกรรม MIND 4 มิติ เพื่อให้ชุมชนในพื้นที่รอบสถานประกอบการมีชีวิตความเป็นอยู่ที่ดีขึ้นต่อไป

ที่มา : https://www.thaigov.go.th/news/contents/details/79153