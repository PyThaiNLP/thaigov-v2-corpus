รัฐบาลไทย-ข่าวทำเนียบรัฐบาล-นายกฯ ห่วงใยประชาชน ติดตามมาตรการรัดกุมด่านชายแดน จ.กาญจนบุรี การป้องกันลักลอบนำเข้าสินค้าเถื่อน และผลกระทบ PM2.5 อย่างใกล้ชิด


วันจันทร์ที่ 19 กุมภาพันธ์ 2567
นายกฯ ห่วงใยประชาชน ติดตามมาตรการรัดกุมด่านชายแดน จ.กาญจนบุรี การป้องกันลักลอบนำเข้าสินค้าเถื่อน และผลกระทบ PM2.5 อย่างใกล้ชิด
.....
นายกฯ ห่วงใยประชาชน ติดตามมาตรการรัดกุมด่านชายแดน จ.กาญจนบุรี การป้องกันลักลอบนำเข้าสินค้าเถื่อน และผลกระทบ PM2.5 อย่างใกล้ชิด
.
นายกฯ ติดตามมาตรการการดูแลบริเวณพื้นที่ชายแดน จ.กาญจนบุรี โดย พล.อ. เจริญชัย หินเธาว์ ผู้บัญชาการทหารบก ได้รายงานความคืบหน้าการปฏิบัติการว่า ได้สั่งการเร่งด่วนไปที่กองกำลังสุรสีห์ ซึ่งรับผิดชอบดูแลให้ยกระดับการควบคุมพื้นที่อย่างรัดกุม ป้องกันการลักลอบนำเข้าสินค้าเถื่อน โดยเฉพาะยางพาราเถื่อน พร้อมนี้ได้บริหารสถานการณ์ไฟป่าควบคู่กันโดยใช้แนวทางการป้องกันและแก้ไขปัญหาหมอกควันไฟป่า และฝุ่นละอองขนาดเล็ก แนวทางเดียวกับที่นายกฯ เคยให้ไว้ที่ จ.เชียงใหม่
.
นายกฯ ห่วงใยชีวิตความเป็นอยู่ประชาชน ที่ผ่านมา ได้สั่งการควบคุมสถานการณ์ปราบปรามยางพาราเถื่อนจนเห็นผลสำเร็จ ทำให้ราคายางพาราของเกษตรกรไทยดีขึ้น อาทิ ช่วงปลายเดือนม.ค. 2567 ราคายางแผ่นดิบเพิ่มขึ้น 42% น้ำยางสดราคาเพิ่มขึ้น 39% ยางก้อนถ้วย 50% ราคาเพิ่มขึ้น 25% เมื่อเทียบกับช่วงเดียวกันของปี 2566
.
อ่านเพิ่มเติม คลิก https://www.thaigov.go.th/news/contents/details/79066
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/79107