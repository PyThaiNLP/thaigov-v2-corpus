รัฐบาลไทย-ข่าวทำเนียบรัฐบาล-ผู้ตรวจฯ ศุภกิจ ติวเข้ม MIND บุรีรัมย์พร้อมหารือภาคเอกชน ขับเคลื่อนอุตสาหกรรมเศรษฐกิจ ในพื้นที่


วันจันทร์ที่ 19 กุมภาพันธ์ 2567
19/02/2567
พิมพ์
ผู้ตรวจฯ ศุภกิจ ติวเข้ม MIND บุรีรัมย์พร้อมหารือภาคเอกชน ขับเคลื่อนอุตสาหกรรมเศรษฐกิจ ในพื้นที่
ผู้ตรวจฯ ศุภกิจ ติวเข้ม MIND บุรีรัมย์พร้อมหารือภาคเอกชน ขับเคลื่อนอุตสาหกรรมเศรษฐกิจ ในพื้นที่
วันศุกร์ที่ 16 กุมภาพันธ์ 2567
เวลา 14.30 น. นายศุภกิจ บุญศิริ ผู้ตรวจราชการกระทรวงอุตสาหกรรม ได้ประชุมหารือร่วมกับภาคเอกชนหน่วยงานภาคีเครือข่าย โดยมีนายประสงค์ ผลส่ง อุตสาหกรรมจังหวัดบุรีรัมย์ นายณัฐวุฒิ วนพงศ์ทิพากร ประธานสภาอุตสาหกรรม นายไมตรี โรจนสินวิไล ประธานหอการค้า นายชาญณรงค์ จารุรัศมีวงศ์ ผู้จัดการเขต 12 ธนาคารธนาคารพัฒนาวิสาหกิจขนาดกลางและขนาดย่อมแห่งประเทศไทย  นายธนภัฒน์ มณีสม ผู้จัดการธนาคารธนาคารพัฒนาวิสาหกิจขนาดกลางและขนาดย่อมแห่งประเทศไทย สาขาบุรีรัมย์ นายประกาย อัครศศิกิติสกุล ประธาน Young FTI  นายปฏิพล ธิติอนันต์  ประธานสมาพันธ์เอสเอ็มอีไทย จังหวัดบุรีรัมย์  ดร. ชวลิต สิมสวย  ผู้อำนวยการสถาบันวิจัยและพัฒนา มหาวิทยาลัยราชภัฎบุรีรัมย์  เข้าร่วมในการหารือประเด็นในการขับเคลื่อนภาคอุตสาหกรรมในพื้นที่ ดังนี้ 1) การปรับปรุงแก้ไขผังเมือง รวมถึงการขออนุญาตโรงงานซึ่งมีอาคารขนาดใหญ่มากกว่า 2,000 ตร.ม. สูงเกิน 23 เมตร ไม่สามารถขออนุญาตก่อสร้างอาคารได้ เนื่องจากขัดกฎกระทรวงให้ใช้บังคับผังเมืองรวมบุรีรัมย์ พ.ศ.2560 หากสามารถดำเนินการแก้ไขกฎหมายดังกล่าวได้ จะสามารถดึงนักลงทุนเข้ามาลงทุนในพื้นที่ได้ 2) การกระตุ้นเศรษฐกิจในพื้นที่ ด้วยอุตสาหกรรมท้องถิ่น ตั้งแต่การต้นน้ำ (วัตถุดิบในพื้นที่) กลางน้ำ(การแปรรูป) และปลายน้ำ(การจำหน่าย) ซึ่งจังหวัดบุรีรัมย์มีความพร้อมทั้งวัตถุดิบทางการเกษตร เช่น ข้าว อ้อย มันสำปะหลัง และยางพารา ที่เหมาะสมกับอุตสาหกรรมต่อเนื่องทางการเกษตร 3) การยกระดับจุดผ่อนปรนการค้าช่องสายตะกูเป็นด่านถาวรสามารถกระตุ้นเศรษฐกิจการค้าชายแดน ซึ่งจะสร้างมูลค่าทางเศรษฐกิจหลายร้อยล้านบาทให้แก่จังหวัดบุรีรัมย์ 4) การประชาสัมพันธ์ให้ผู้ประกอบการเข้าถึงแหล่งเงินทุนทั้งสถาบันการเงินของรัฐ หรือ สถาบันการเงินพาณิชย์อื่น ๆพร้อมใช้หมุนเวียนธุรกิจ เพิ่มขีดความสามารถในการแข่งขัน 5) ภาคเอกชนมีความต้องการบูรณาการหน่วยงานภาครัฐและร่วมขับเคลื่อนอุตสาหกรรมที่เป็นมิตรกับสิ่งแวดล้อม ตาม BCG Model ซึ่งเป็นการพัฒนาเศรษฐกิจแบบองค์รวมที่มุ่งเน้นการพัฒนา 3 เศรษฐกิจไปพร้อมกัน ได้แก่ เศรษฐกิจชีวภาพ (Bioeconomy) มุ่งสร้างมูลค่าเพิ่มของทรัพยากรชีวภาพ เชื่อมโยงกับเศรษฐกิจหมุนเวียน (Circular Economy) คำนึงถึงการใช้ทรัพยากรให้เกิดความคุ้มค่าหรือยาวนานที่สุด และเศรษฐกิจสีเขียว (Green Economy) การพัฒนาเศรษฐกิจโดยคำนึงถึงความยั่งยืนของทรัพยากรและสิ่งแวดล้อม
ทั้งนี้ ได้มอบหมายให้สำนักงานอุตสาหกรรมจังหวัดบุรีรัมย์ เป็นแกนกลางในการบูรณาการการทำงานร่วมกันระหว่างหน่วยงานภาครัฐและเอกชน เพื่อขับเคลื่อนภารกิจงานต่าง ๆ และให้คำปรึกษาแนะนำ อำนวยความสะดวกให้แก่ผู้ประกอบการในพื้นที่ต่อไป
เวลา 16.00 น. นายศุภกิจ บุญศิริ ผู้ตรวจราชการกระทรวงอุตสาหกรรม ตรวจราชการ รอบที่ 1 ประจำปีงบประมาณ พ.ศ. 2567 โดยมีนายประสงค์ ผลส่ง อุตสาหกรรมจังหวัดบุรีรัมย์และเจ้าหน้าที่ เข้าร่วมรับการตรวจราชการพร้อมรายงานตามประเด็นตรวจราชการ การตรวจ กำกับ เร่งรัด ติดตาม เพื่อขับเคลื่อนการดำเนินงานและโครงการสำคัญของกระทรวงอุตสาหกรรม ให้เป็นไปตามนโยบาย MIND 4 มิติ ผู้ตรวจฯ เน้นย้ำการดำเนินงานดังนี้ 1) การตรวจกำกับดูแล ให้เป็นไปตามกฎหมายส่งเสริมพัฒนาสถานประกอบการในพื้นที่ โดยใช้หลักความปลอดภัยและการดูแลสังคม สิ่งแวดล้อม ผ่านโครงการ/กิจกรรมอุตสาหกรรมร่วมใจในการดูแลสังคม ชุมชน และสิ่งแวดล้อม 2) การบูรณาการงานตามภารกิจหน้าที่ /กิจกรรมโครงการ/หน่วยงานเครือข่ายภาครัฐ/ภาคเอกชนในพื้นที่ เพื่อดำเนินงานที่จะสนับสนุนการพัฒนาอุตสาหกรรมเชิงพื้นที่ให้บรรลุเป้าหมาย เช่น โครงการอุตสาหกรรมรวมใจ  โดยมีโรงงานอุตสาหกรรมขนาดใหญ่ ในพื้นที่เป็นแกนกลางในการขับเคลื่อน สำนักงานอุตสาหกรรมเป็นหน่วยงานสนับสนุน และมีภาครัฐ ภาคการศึกษา และประชาขน ร่วมดำเนินการข้อแนะนำของภาคเอกชนในพื้นที่ 3) รับทราบผลการดำเนินงานของสำนักงานอุตสาหกรรมจังหวัดบุรีรัมย์ ที่ได้พัฒนาระบบเฝ้าระวังฯ การกระจายตัว สารเคมีรั่วไหล โดยใช้โปรแกรม ALOHA ช่วยในการตรวจกำกับดูแลโรงงานอุตสาหกรรม ใช้ระบบเทคโนโลยีสารสนเทศในการปฏิบัติงานเพื่อเพิ่มประสิทธิภาพของส่วนราชการ เช่น ระบบ Buriram MIND One stop service, การพัฒนา Ai Chatbot ร่วมกับ line offial account และ ระบบการบริหารจัดการงานสำนักงานฯ ด้วย Dashboard ที่สารมารถติดตามผลการดำเนินงานของผู้ปฏิบัติงานได้อีกด้ว

ที่มา : https://www.thaigov.go.th/news/contents/details/79140