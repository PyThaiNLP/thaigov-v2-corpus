รัฐบาลไทย-ข่าวทำเนียบรัฐบาล-ผู้ตรวจฯ ศุภกิจ พร้อมทีม MIND สุรินทร์ ตรวจเยี่ยมสถานประกอบการผ้าไหม ในพื้นที่


วันจันทร์ที่ 19 กุมภาพันธ์ 2567
19/02/2567
พิมพ์
ผู้ตรวจฯ ศุภกิจ พร้อมทีม MIND สุรินทร์ ตรวจเยี่ยมสถานประกอบการผ้าไหม ในพื้นที่
ผู้ตรวจฯ ศุภกิจ พร้อมทีม MIND สุรินทร์ ตรวจเยี่ยมสถานประกอบการผ้าไหม ในพื้นที่
วันพฤหัสบดีที่ 15 กุมภาพันธ์ 2567 เวลา 10.30 น. นายศุภกิจ บุญศิริ ผู้ตรวจราชการกระทรวงอุตสาหกรรม พร้อมด้วยนายอภิรักษ์ อ่ำสุริยะ อุตสาหกรรมจังหวัดสุรินทร์พร้อมคณะ ลงพื้นที่เข้าเยี่ยมชม บ้านไหมทองสะเร็น ศูนย์การเรียนรู้วิถีชุมชนฅนกับไหม หมู่ที่ 8 บ้านกระทม ต.นาบัว อ.เมืองสุรินทร์ จ.สุรินทร์ เพื่อติดตามผลการดำเนินงาน โดยมีคุณอาทร แสงโสมวงษ์ กรรมการผู้จัดการ บริษัท ประชารักสามัคคีสุรินทร์ (วิสาหกิจเพื่อสังคม) จำกัด ให้การต้อนรับและนำชมกรรมวิธีผลิตผ้าไหมโบราณและการย้อมสีธรรมชาติ นำเส้นไหมมาแปรรูปเป็นผลิตภัณฑ์ เช่น เสื้อผ้ายีนส์ไหม มงคล ประเจียดจากเส้นไหม พร้อมชมนวัตกรรมการผลิตกี่ทอผ้าไหมแบบพกพา และหารือเกี่ยวกับการส่งเสริมการผลิตเส้นไหมโดยใช้แนวทางเกษตรอุตสาหกรรมผลิตเส้นไหมโดยใช้วัตถุดิบในพื้นที่ เป็นการกระจายรายได้สู่ชุมชนมุ่งสู่การพัฒนาที่ยั่งยืน ทั้งนี้ได้มอบหมายให้สำนักงานอุตสาหกรรมจังหวัดสุรินทร์ ติตามความคืบหน้าพร้อมให้คำปรึกษาแนะนำการพัฒนากี่ท่อผ้าแบบพกพาที่สถานประกอบการได้พัฒนาขึ้น
เวลา 14.00 น. ผู้ตรวจราชการฯ และคณะลงพื้นที่เข้าเยี่ยมชมสถานประกอบการ ที่มีผลิตภัณฑ์ได้รับการรับรองมาตรฐานผลิตภัณฑ์ชุมชน (มผช.) “บุญมีไหมไทย” ณ บ้านห้วยเจริญ ต.แตล อ.ศีขรภูมิ จ.สุรินทร์ โดยมีคุณราเมศ สมเรศ ประธานกลุ่มทอผ้าไหมให้การต้อนรับ ปัจจุบันกลุ่มทอผ้าไหมมีกิจกรรมต่างๆที่ดำเนินการภายในกลุ่ม ได้แก่ การเตรียมไหมเครือ(ไหมเส้นยืน) การเก็บตะกอ การกรอควบเส้นไหม การทอด้วยเครื่องมือที่พัฒนาขึ้นเอง และใช้เทคโนโลยีดิจิทัลในการเพิ่มประสิทธิภาพในการทำงาน ช่วยลดต้นทุนในการผลิตและเพิ่มขีดความสามารถในการแข่งขันและสร้างอาชีพสร้างรายได้ให้คนในชุมชนกว่า 50 ราย คิดเป็นมูลค่าทางเศรษฐกิจมากว่า 6.278 ล้านบาทต่อปี ทั้งนี้ ผู้ตรวจราชการฯ ได้มอบนโยบายและแนวทางการผลิตให้ทันต่อความต้องการของลูกค้า ทั้งตลาดออนไลน์และออฟไลน์ และได้มอบหมายให้สำนักงานอุตสาหกรรมจังหวัดสุรินทร์เข้าให้คำปรึกษาแนะนำเรื่องการพัฒนาเครื่องมือที่ใช้ในกระบวนการผลิต และการลดการใช้พลังงานไฟฟ้าต่อไป

ที่มา : https://www.thaigov.go.th/news/contents/details/79127