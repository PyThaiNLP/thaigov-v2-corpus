รัฐบาลไทย-ข่าวทำเนียบรัฐบาล-เคาะ 3 มาตรการฟื้นฟู “แหล่งหญ้าทะเลเมืองตรัง” เพื่อลดผลกระทบต่อวงจรชีวิตของสัตว์ทะเล


วันจันทร์ที่ 19 กุมภาพันธ์ 2567
เคาะ 3 มาตรการฟื้นฟู “แหล่งหญ้าทะเลเมืองตรัง” เพื่อลดผลกระทบต่อวงจรชีวิตของสัตว์ทะเล
.....
เคาะ 3 มาตรการฟื้นฟู “แหล่งหญ้าทะเลเมืองตรัง” เพื่อลดผลกระทบต่อวงจรชีวิตของสัตว์ทะเล
.
กระทรวงทรัพยากรธรรมชาติและสิ่งแวดล้อม เผย จ.ตรัง เป็นแหล่งหญ้าทะเลอันดับ 1 ของประเทศไทย แต่ในช่วงต้นเดือนกุมภาพันธ์ที่ผ่านมา มีแนวโน้มที่ลดลง จำเป็นต้องเร่งฟื้นฟูผ่าน 3 มาตรการ ดังนี้
.
• การกำหนดเขตการใช้ประโยชน์แหล่งหญ้าทะเล
• ควบคุมผู้ประกอบการให้ดำเนินการตามมาตรการป้องกันและลดผลกระทบสิ่งแวดล้อมอย่างเข้มข้นตามรายงานการศึกษาผลกระทบสิ่งแวดล้อม (EIA)
• กำหนดขอบเขตแนวหญ้าทะเลด้านนอกชายฝั่งทะเล ป้องกันไม่ให้มีการใช้ประโยชน์พื้นที่แหล่งหญ้าทะเลอย่างไม่ถูกวิธี
.
นอกจากนี้ จะตั้ง “สถาบันวิจัยเพื่อการอนุรักษ์พะยูนและสัตว์ทะเลหายาก” ร่วมกับสมาคมบลูคาร์บอนโซไซตี้ และมหาวิทยาลัยเทคโนโลยีราชมงคลศรีวิชัย วิทยาเขตตรัง ซึ่งจะเป็นอีกแนวทางหนึ่งในการบริหารจัดการเพื่อการอนุรักษ์และเพิ่มจำนวนพะยูนอย่างยั่งยืนต่อไป
.
รวมทั้งตั้งคณะทำงานขับเคลื่อนการดำเนินงานฟื้นฟูแหล่งหญ้าทะเลในบริเวณ จ.ตรัง และ จ.กระบี่ ซึ่งจะมีการหารือถึงแนวทางการดำเนินงานอย่างเป็นรูปธรรมร่วมกับทุกภาคส่วนที่เกี่ยวข้องต่อไป
.
ทั้งนี้ เพื่อมุ่งฟื้นฟูหญ้าทะเลที่เป็นแหล่งอาหารธรรมชาติสำคัญ สำหรับวงจรชีวิตของทั้งสัตว์น้ำขนาดเล็กและขนาดใหญ่ โดยเฉพาะพะยูนและเต่าทะเล ที่ประเทศไทยต้องอนุรักษ์และเพิ่มจำนวนให้เร็ว เพื่อไม่ให้เสี่ยงต่อการสูญพันธุ์ในอนาคต
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/79109