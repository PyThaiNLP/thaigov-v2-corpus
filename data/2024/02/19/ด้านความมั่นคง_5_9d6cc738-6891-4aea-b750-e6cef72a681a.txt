รัฐบาลไทย-ข่าวทำเนียบรัฐบาล-​รมว.กห. กล่าวขอบคุณ ปล.กห., ผบ.เหล่าทัพและกำลังพลที่ได้ปฏิบัติภารกิจและสนับสนุนกิจกรรมสำคัญต่าง ๆ ในห้วงที่ผ่านมา ในการประชุมสภากลาโหม ครั้งที่ ๒/๒๕๖๗ วันพฤหัสบดีที่ ๑๕ ก.พ.๖๗, ๑๐


วันจันทร์ที่ 19 กุมภาพันธ์ 2567
​รมว.กห. กล่าวขอบคุณ ปล.กห., ผบ.เหล่าทัพและกำลังพลที่ได้ปฏิบัติภารกิจและสนับสนุนกิจกรรมสำคัญต่าง ๆ ในห้วงที่ผ่านมา ในการประชุมสภากลาโหม ครั้งที่ ๒/๒๕๖๗ วันพฤหัสบดีที่ ๑๕ ก.พ.๖๗, ๑๐
รมว.กห. ขอบคุณปลัดกระทรวงกลาโหม ผู้บัญชาการทหารสูงสุด ผู้บัญชาการเหล่าทัพและกำลังพลทุกนาย ที่ได้ปฏิบัติภารกิจและสนับสนุนกิจกรรมที่สำคัญต่าง ๆ ในห้วงที่ผ่านมาได้แก่
1) กิจกรรมเนื่องในวันกองทัพไทย (๑๘ ม.ค. ๖๖)
2) การต้อนรับคณะกรรมาธิการการทหารสภาผู้แทนราษฎร ( ๒ ก.พ. ๖๗ ณ สป. ศรีสมาน)
3) การจัดกิจกรรมเนื่องในวันทหารผ่านศึกประจำปี ๒๕๖๗ (๓ ก.พ. ๖๖)
4) การหารือแลกเปลี่ยนในการส่งเสริมอุตสาหกรรมฮาลาลในพื้นที่จังหวัดชายแดนภาคใต้
และพัฒนาอุตสาหกรรมป้องกันประเทศร่วมกับกระทรวงอุตสาหกรรม (๕ ก.พ. ๖๗)
5) การให้ความช่วยเหลือประชาชนและการสนับสนุนรัฐบาลในการแก้ไขปัญหาต่างๆ
• เรื่อง คำของบประมาณรายจ่ายประจำปีงบประมาณ พ.ศ. ๒๕๖๘
ให้หน่วยขึ้นตรงกระทรวงกลาโหม และเหล่าทัพ ดำเนินการจัดทำคำของบประมาณรายจ่ายประจำปีงบประมาณ พุทธศักราช ๒๕๖๘ ให้เป็นไปด้วยความเรียบร้อยตามปฏิทินงบประมาณที่สำนักงบประมาณกำหนด โดยพิจารณาคัดเลือกแผนงาน/โครงการ ที่มีความสำคัญ จำเป็นและเร่งด่วนเป็นลำดับแรก ทั้งนี้ ในการดำเนินการจัดซื้อจัดจ้างจะต้องเป็นไปตามกฎหมายและระเบียบที่เกี่ยวข้องอย่างเคร่งครัด มีความโปร่งใส และสามารถตรวจสอบได้ในทุกขั้นตอน
• เรื่อง การเตรียมรับมือภัยแล้ง ปี ๒๕๖๗
ให้ศูนย์บรรเทาสาธารณภัยกระทรวงกลาโหม ศูนย์บรรเทาสาธารณภัยกองบัญชาการกองทัพไทย และเหล่าทัพ ดำรงความต่อเนื่องการติดตามข้อมูลสภาพอากาศ ข้อมูลปริมาณน้ำฝน และข้อมูลปริมาณน้ำตามแหล่งน้ำต่าง ๆ โดยจัดเตรียมกำลังพล และเครื่องจักรกลสาธารณภัย ให้พร้อมสำหรับการรับมือกับภัยแล้งที่จะเกิดขึ้นในอนาคต รวมทั้งประสานการปฏิบัติ ร่วมกับหน่วยงานฝ่ายพลเรือนและองค์กรปกครองส่วนท้องถิ่น ในการจัดเตรียมรถบรรทุกน้ำสำหรับให้บริการน้ำจืดกับประชาชนที่ประสบปัญหาความเดือดร้อนจากภัยแล้ง กรณีได้รับการร้องขอความช่วยเหลือ ตลอดจนจัดเตรียมแหล่งน้ำสำรองเพื่อแก้ไขปัญหาการขาดแคลนน้ำในระยะยาว ต่อไป
• เรื่อง การเฝ้าระวังและสกัดกั้นการกระทำผิดกฎหมายตามแนวชายแดน ให้หน่วยขึ้นตรงกระทรวงกลาโหม และเหล่าทัพ เฝ้าระวังและสกัดกั้นการกระทำผิดกฎหมาย ที่ส่งผลกระทบต่อความมั่นคงตามแนวชายแดนทั้งทางบกและทางทะเล อาทิ การลักลอบค้ายาเสพติด อาวุธสงคราม และสิ่งผิดกฎหมายการลักลอบหลบหนีเข้าเมืองและการค้ามนุษย์ การทำลายทรัพยากรธรรมชาติและสิ่งแวดล้อม รวมทั้งปัญหาอาชญากรรมข้ามชาติและการก่อการร้าย โดยบูรณาการและประสานการปฏิบัติร่วมกับหน่วยงานด้านความมั่นคงที่เกี่ยวข้อง รวมถึงประเทศเพื่อนบ้าน ในการป้องกันและแก้ไขปัญหาดังกล่าว ตลอดจนบังคับใช้กฎหมายต่อกลุ่มผู้จ้างวาน ผู้กระทำผิด และผู้ร่วมขบวนการอย่างต่อเนื่องและจริงจัง อันจะช่วยให้การบริหารจัดการชายแดนเกิดผลสัมฤทธิ์ในทางปฏิบัติอย่างเป็นรูปธรรมตามนโยบายของรัฐบาล ต่อไป
ที่มา เพจกองทัพบก

ที่มา : https://www.thaigov.go.th/news/contents/details/79104