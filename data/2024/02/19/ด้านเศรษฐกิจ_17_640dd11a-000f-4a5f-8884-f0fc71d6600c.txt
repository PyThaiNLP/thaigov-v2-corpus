รัฐบาลไทย-ข่าวทำเนียบรัฐบาล-​ผู้ตรวจฯ ศุภกิจ พร้อมทีม MIND บุรีรัมย์  ตรวจเยี่ยมสถานประกอบการ ในพื้นที่จังหวัดบุรีรัมย์


วันจันทร์ที่ 19 กุมภาพันธ์ 2567
19/02/2567
พิมพ์
​ผู้ตรวจฯ ศุภกิจ พร้อมทีม MIND บุรีรัมย์  ตรวจเยี่ยมสถานประกอบการ ในพื้นที่จังหวัดบุรีรัมย์
​ผู้ตรวจฯ ศุภกิจ พร้อมทีม MIND บุรีรัมย์  ตรวจเยี่ยมสถานประกอบการ ในพื้นที่จังหวัดบุรีรัมย์
วันเสาร์ที่ 17 กุมภาพันธ์ พ.ศ. 2567
เวลา 09.30 น. นายศุภกิจ บุญศิริ ผู้ตรวจราชการกระทรวงอุตสาหกรรม พร้อมด้วยนายประสงค์ ผลส่ง อุตสาหกรรมจังหวัดบุรีรัมย์และเจ้าหน้าที่สำนักงานอุตสาหกรรมจังหวัดบุรีรัมย์ ลงพื้นที่เยี่ยมผู้ประกอบการและมอบใบรับรองมาตรฐานอุตสาหกรรมเอส (มอก.เอส) ให้แก่ บริษัท  เพ ลา เพลิน บูติค รีสอร์ท จำกัด อ.คูเมือง จ.บุรีรัมย์ โดยมีคุณเครือฟ้า ปุราเต  ผู้แทนจาก โรงแรมเพ ลา เพลิน บูติค รีสอร์ท แอนด์ แอด เวนเจอร์ เเคมป์ ให้การต้อนรับและนำชมอุทยานไม้ดอก เพ ลา เพลิน  โดยมีวัตถุประสงค์ในการจัดตั้งให้เป็นธุรกิจที่มีมาตรฐาน ในการพัฒนาผู้เรียนนอกห้องเรียน สำหรับ เยาวชน นักเรียนและบุคคลทั่วไปในพื้นที่อีสานใต้ ได้เติมเต็มความรู้ เช่น ด้านศิลปะ ด้านสมุนไพรเพื่อสุขภาพ ด้านงานประดิษฐ์ ด้านงานเกษตร ด้านประวัติศาสตร์และศิลปวัฒนธรรมโบราณซึ่งรวบรวมไว้ในที่แห่งเดียว ทั้งนี้ได้มอบหมายให้สำนักงานอุตสาหกรรมจังหวัดบุรีรัมย์ ติดตามความคืบหน้าพร้อมให้คำปรึกษาแนะนำการพัฒนาด้านการบริการให้มีมาตรฐานในด้านอื่นๆต่อไป
เวลา 13.30 น. ผู้ตรวจราชการฯ พร้อมด้วยคณะ เข้าตรวจเยี่ยม บริษัท น้ำตาลบุรีรัมย์ จำกัด (มหาชน) และบริษัทในเครือฯ โดยมีนายนพอนันต์  พูลทรัพย์ ผู้ช่วยกรรมการผู้จัดการสายงานผลิต(อาวุโส) พร้อมด้วยทีมงานให้การต้อนรับ บริษัทฯ (โรงน้ำตาลบุรีรัมย์)ตั้งอยู่ ณ ต.หินเหล็กไฟ อ.คูเมือง จ.บุรีรัมย์ เป็นกลุ่มบริษัทที่ดำเนินธุรกิจผลิตและจำหน่ายน้ำตาลทรายขาวสีรำ และน้ำตาลทรายดิบทั้งในและต่างประเทศ  รวมถึงการนำผลพลอยได้ที่ได้จากกระบวนการผลิตน้ำตาล เช่น กากอ้อย กากหม้อกรอง และกากน้ำตาล ต่อยอดธุรกิจอย่างครบวงจร ประกอบด้วยธุรกิจโรงไฟฟ้าชีวมวล ธุรกิจผลิตและจำหน่ายปุ๋ย และธุรกิจบรรจุภัณฑ์เพื่อสิ่งแวดล้อม รวมทั้งการวิจัยและพัฒนาอ้อยที่เป็นธุรกิจสนับสนุน โดยนำ BCG model มาใช้ในการดำเนินธุรกิจ พร้อมกันกับดูแลสังคม ชุมชน และสิ่งแวดล้อม ผ่านกิจกรรมโครงการ CSR มาโดยตลอด ซึ่งได้รับรางวัล CSR DIW Award ในปี 2566 ที่ผ่านมา ทั้งนี้ได้กำชับให้ บริษัทฯ บูรณาการร่วมกันขับเคลื่อนตามนโยบาย MIND อย่างต่อเนื่องต่อไป

ที่มา : https://www.thaigov.go.th/news/contents/details/79145