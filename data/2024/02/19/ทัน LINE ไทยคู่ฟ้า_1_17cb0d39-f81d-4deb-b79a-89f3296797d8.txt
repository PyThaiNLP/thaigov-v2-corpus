รัฐบาลไทย-ข่าวทำเนียบรัฐบาล-ลุยกวาดล้าง “บุหรี่ไฟฟ้า” ยึดของกลางกว่า 5 ล้านบาท เตือน ผู้จำหน่าย มีโทษ จำคุก 3 ปี ปรับ 6 แสนบาท


วันจันทร์ที่ 19 กุมภาพันธ์ 2567
ลุยกวาดล้าง “บุหรี่ไฟฟ้า” ยึดของกลางกว่า 5 ล้านบาท เตือน ผู้จำหน่าย มีโทษ จำคุก 3 ปี ปรับ 6 แสนบาท
.....
ลุยกวาดล้าง “บุหรี่ไฟฟ้า” ยึดของกลางกว่า 5 ล้านบาท เตือน ผู้จำหน่าย มีโทษ จำคุก 3 ปี ปรับ 6 แสนบาท
.
นางพวงเพ็ชร ชุนละเอียด รัฐมนตรีประจำสำนักนายกรัฐมนตรี (รมต.นร.) นำชุดปฏิบัติการ สคบ. ลงพื้นที่ย่านนวลจันทร์ และเสนานิคม ตรวจยึดและจับกุมผู้ลักลอบจำหน่ายบุหรี่ไฟฟ้าได้ 2 แห่ง มูลค่า 2 ล้านบาท ย่านคลองถม 7 แห่ง มูลค่าประมาณ 3 ล้านบาท หลังได้รับการร้องเรียนจากประชาชนว่า มีการเปิดร้านลักลอบจำหน่ายบุหรี่ไฟฟ้าและน้ำยาบุหรี่ไฟฟ้าราคาถูก มีเด็กและเยาวชนไปซื้อเป็นจำนวนมาก
.
รมต.นร. ย้ำจะเร่งติดตามและขยายผลการลงพื้นที่อีกหลายจุด เพื่อกวาดล้างบุหรี่ไฟฟ้าให้หมดไป พร้อมทั้งจะพูดคุยกับ กระทรวงดิจิทัลเพื่อเศรษฐกิจและสังคม หาแนวทางสกัดกั้นการจำหน่ายบุหรี่ไฟฟ้าทางออนไลน์
.
ปัจจุบัน การจำหน่ายบุหรี่ไฟฟ้า หรือ น้ำยาบุหรี่ไฟฟ้า มีความผิดตาม พ.ร.บ.คุ้มครองผู้บริโภค พ.ศ.2522 มีโทษจำคุกไม่เกิน 3 ปี หรือปรับไม่เกิน 6 แสนบาท หรือทั้งจำทั้งปรับ
.
ผู้พบเห็นการลักลอบจำหน่ายบุหรี่ไฟฟ้า แจ้งได้หลายช่องทาง ได้แก่ สายด่วน สคบ.1166 / เว็บไซต์ www.ocpb.go.th / แอปพลิเคชัน OCPB Connect / ศูนย์ดำรงธรรมจังหวัด / ไลน์ Traffy Fondue
.
อ่านเพิ่มเติม คลิก >> https://www.thaigov.go.th/news/contents/details/78987
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/79105