รัฐบาลไทย-ข่าวทำเนียบรัฐบาล-​ปลัดฯ ณัฐพล นั่งหัวโต๊ะ โครงการและกิจกรรม งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567 ของกระทรวงอุตสาหกรรม


วันจันทร์ที่ 19 กุมภาพันธ์ 2567
19/02/2567
พิมพ์
​ปลัดฯ ณัฐพล นั่งหัวโต๊ะ โครงการและกิจกรรม งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567 ของกระทรวงอุตสาหกรรม
​ปลัดฯ ณัฐพล นั่งหัวโต๊ะ โครงการและกิจกรรม งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567 ของกระทรวงอุตสาหกรรม
วันที่ 16 กุมภาพันธ์ 2567 ดร.ณัฐพล รังสิตพล ปลัดกระทรวงอุตสาหกรรม เป็นประธานการประชุมคณะกรรมการฝ่ายโครงการและกิจกรรม งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567 ของกระทรวงอุตสาหกรรม โดยมี นายเอกภัทร วังสุวรรณ นายบรรจง สุกรีฑา นายใบน้อย สุวรรณชาตรี นางสาวณัฏฐิญา เนตยสุภา รองปลัดกระทรวงอุตสาหกรรม นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม นางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรม และคณะผู้บริหาร กระทรวงอุตสาหกรรม เข้าร่วม ณ ห้องประชุม อก.1 สำนักงานปลัดกระทรวงอุตสาหกรรม
โดยที่ประชุม ได้รายงานความคืบหน้าการดำเนินการตามมาตรการแก้ไขปัญหาฝุ่น PM 2.5 ประกอบด้วย 3 ส่วน ได้แก่ (1) มาตรการป้องกันฝุ่นจากโรงงาน เช่น การตรวจกำกับโรงงานที่มีการปลดปล่อยมลพิษทางอาการอย่างเข้มข้นด้วยการยกระดับการตรวจด้วย Application ตรวจกำกับโรงงาน (2) มาตรการป้องกันฝุ่นจากไอเสียรถยนต์ เช่น ส่งเสริมการใช้รถ EV บังคับใช้มาตรฐานไอเสีย EORO5 ตั้งแต่ 1 มกราคม 2567 และ (3) มาตรการป้องกันฝุ่นจากอุตสาหกรรมการเกษตร เช่น ขับเคลื่อนมาตรการช่วยเหลือชาวไร่อ้อยที่ดูแลพื้นที่เพาะปลูกโดยไม่มีการเผา ผ่านกลไกส่งเสริมการจำหน่ายใบอ้อยและยอดอ้อยให้กับโรงงานเพื่อให้มีรายได้เพิ่มขึ้น การสนับสนุนการใช้เครื่องจักรกลการเกษตรเพื่อเพิ่มผลิตภาพ รวมถึงการพัฒนานักธุรกิจเกษตรอุตสาหกรรม เป็นต้น
ต่อจากนั้น ที่ประชุมได้ร่วมกันพิจารณาโครงการและกิจกรรมเพื่อลดการปลดปล่อยคาร์บอนไดออกไซด์จากภาคอุตสาหกรรม เช่น การส่งเสริมการนำใบและยอดอ้อยไปใช้เป็นเชื้อเพลิงชีวมวลในโรงงานน้ำตาลและโรงงานไฟฟ้าชีวมวล การรับรองผลิตภัณฑ์พลาสติกที่ย่อยสลายได้ทางชีวภาพ การลดกากของเสียและการเพิ่มประสิทธิภาพการจัดการกากอุตสาหกรรม การรับรองระบบงานหน่วยตรวจโครงการลดก๊าซเรือนกระจก การเพิ่มประสิทธิภาพพลังงาน สนับสนุนสินเชื้อ DIPROM Pay for BCG การการส่งเสริมการติดตั้งโซลาร์เซลล์ และส่งเสริมและการพัฒนาอุตสาหกรรมพื้นฐานและการเหมืองแร่เข้าสู่อุตสาหกรรมคาร์บอนต่ำ เป็นต้น

ที่มา : https://www.thaigov.go.th/news/contents/details/79133