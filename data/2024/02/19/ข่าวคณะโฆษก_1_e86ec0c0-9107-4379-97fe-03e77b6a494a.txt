รัฐบาลไทย-ข่าวทำเนียบรัฐบาล-“คารม” ย้ำเตือน ปชช. อย่าหลงเชื่อ กดลิงก์แนบ SMS แจ้งมิเตอร์ไฟฟ้าเสี่ยงชำรุด คิดค่าไฟเกินจริง ให้ติดต่อเปลี่ยนมิเตอร์ฟรี พร้อมรับเงินคืน


วันจันทร์ที่ 19 กุมภาพันธ์ 2567
19/02/2567
พิมพ์
“คารม” ย้ำเตือน ปชช. อย่าหลงเชื่อ กดลิงก์แนบ SMS แจ้งมิเตอร์ไฟฟ้าเสี่ยงชำรุด คิดค่าไฟเกินจริง ให้ติดต่อเปลี่ยนมิเตอร์ฟรี พร้อมรับเงินคืน
“คารม” ย้ำเตือน ปชช. อย่าหลงเชื่อ กดลิงก์แนบ SMS แจ้งมิเตอร์ไฟฟ้าเสี่ยงชำรุด คิดค่าไฟเกินจริง ให้ติดต่อเปลี่ยนมิเตอร์ฟรี พร้อมรับเงินคืน
วันที่ 19 กุมภาพันธ์ 2567 นายคารม พลพรกลาง รองโฆษกประจำสำนักนายกรัฐมนตรี ย้ำเตือนประชาชนอย่าหลงเชื่อมิจฉาชีพ กดลิงก์แนบข้อความ ที่มีการส่งต่อ เรื่อง กฟภ. ส่ง SMS แจ้งมิเตอร์ไฟฟ้าเสี่ยงชำรุด คิดค่าไฟเกินจริง ให้ติดต่อเปลี่ยนมิเตอร์ฟรี พร้อมรับเงินคืน
นายคารม กล่าวว่า ตามที่มีผู้โพสต์ระบุว่า มี SMS จาก กฟภ. ส่ง SMS แจ้งมิเตอร์ไฟฟ้าเสี่ยงชำรุด คิดค่าไฟเกินจริง ให้ติดต่อเปลี่ยนมิเตอร์ฟรี พร้อมรับเงินคืน ทางการไฟฟ้าส่วนภูมิภาค กระทรวงมหาดไทย ได้ตรวจสอบข้อมูลและชี้แจงว่า การไฟฟ้าส่วนภูมิภาคไม่มีนโยบายในการแนบลิงก์ส่ง SMS เพื่อแจ้งข่าวสารเกี่ยวกับมิเตอร์ไฟฟ้าชำรุด และให้ติดต่อเพื่อเปลี่ยนฟรี พร้อมรับเงินคืนใด ๆ ทั้งสิ้น
“ขอให้ประชาชนอย่าหลงเชื่อข้อมูลดังกล่าว และขอความร่วมมือไม่ส่ง หรือแชร์ข้อมูลดังกล่าวต่อในช่องทางสื่อสังคมออนไลน์ต่าง ๆ และเพื่อให้ประชาชนได้รับข้อมูลข่าวสารจากการไฟฟ้าส่วนภูมิภาค กระทรวงมหาดไทย สามารถติดตามได้ที่เว็บไซต์ https://www.pea.co.th/ โทร. 02 5890100 หรือติดต่อ 1129 PEA Contact Center รวมถึงการไฟฟ้าในพื้นที่”นายคารม กล่าว

ที่มา : https://www.thaigov.go.th/news/contents/details/79100