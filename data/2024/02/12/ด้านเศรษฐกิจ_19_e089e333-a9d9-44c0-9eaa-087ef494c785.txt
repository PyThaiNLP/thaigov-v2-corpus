รัฐบาลไทย-ข่าวทำเนียบรัฐบาล-รองปลัด กษ. ติดตามความก้าวหน้าตามประเด็นข้อสั่งการของรัฐมนตรีว่าการกระทรวงเกษตรและสหกรณ์ 


วันจันทร์ที่ 12 กุมภาพันธ์ 2567
รองปลัด กษ. ติดตามความก้าวหน้าตามประเด็นข้อสั่งการของรัฐมนตรีว่าการกระทรวงเกษตรและสหกรณ์
รองปลัด กษ. ติดตามความก้าวหน้าตามประเด็นข้อสั่งการของรัฐมนตรีว่าการกระทรวงเกษตรและสหกรณ์ ในภารกิจการลงพื้นที่ตรวจราชการกลุ่มจังหวัดภาคใต้
นายอภัย สุทธิสังข์ รองปลัดกระทรวงเกษตรและสหกรณ์ เป็นประธานการประชุมติดตามความก้าวหน้าตามประเด็นข้อสั่งการของรัฐมนตรีว่าการกระทรวงเกษตรและสหกรณ์ ในภารกิจการลงพื้นที่ตรวจราชการกลุ่มจังหวัดภาคใต้ ร่วมกับหัวหน้าส่วนราชการในสังกัดกระทรวงเกษตรและสหกรณ์ กลุ่มจังหวัดภาคใต้ ณ ห้องประชุมสำนักตรวจราชการ 1403 และผ่านระบบ Zoom Meeting
ทั้งนี้ รัฐมนตรีว่าการกระทรวงเกษตรและสหกรณ์ ลงพื้นที่ตรวจราชการจังหวัดในกลุ่มภาคใต้ (ตั้งแต่วันที่ 1 กันยายน 2566 – 31 มกราคม 2567) 11 วัน 12 จังหวัด ได้แก่ จังหวัดนครศรีธรรมราช ปัตตานี ยะลา นราธิวาส พัทลุง ตรัง สุราษฎร์ธานี สงขลา กระบี่ ภูเก็ต พังงา และระนอง มีประเด็นข้อสั่งการจากการลงพื้นที่ตรวจราชการทั้งสิ้น 182 ข้อสั่งการ ดำเนินการแล้วเสร็จ 43 ข้อสั่งการ หรือร้อยละ 23.63 ส่วนที่เหลืออยู่ระหว่างดำเนินการแล้วบางส่วน เป็นไปตามแผนการปฏิบัติงาน หรือมีการดำเนินการในพื้นที่นำร่องเป็นต้น

ที่มา : https://www.thaigov.go.th/news/contents/details/78817