รัฐบาลไทย-ข่าวทำเนียบรัฐบาล-รัฐบาลเดินหน้าจัดตั้ง “ระเบียงมนุษยธรรม” ชายแดนไทย-เมียนมา เพื่อให้ความช่วยเหลือทางมนุษยธรรม


วันจันทร์ที่ 12 กุมภาพันธ์ 2567
รัฐบาลเดินหน้าจัดตั้ง “ระเบียงมนุษยธรรม” ชายแดนไทย-เมียนมา เพื่อให้ความช่วยเหลือทางมนุษยธรรม
.....
รัฐบาลเดินหน้าจัดตั้ง “ระเบียงมนุษยธรรม” ชายแดนไทย-เมียนมา เพื่อให้ความช่วยเหลือทางมนุษยธรรม
.
รัฐบาลไทย โดยกระทรวงการต่างประเทศและหน่วยงานที่เกี่ยวข้อง ได้ลงพื้นที่ (8-9 ก.พ. 67) อ.แม่สอด จ. ตาก เพื่อสำรวจพื้นที่ที่เหมาะสมในการจัดตั้ง “ระเบียงมนุษยธรรม” ซึ่งเป็นศูนย์ให้ความช่วยเหลือด้านมนุษยธรรมแก่ประชาชนที่ได้รับผลกระทบจากสถานการณ์ความไม่สงบในเมียนมาให้แล้วเสร็จภายใน 1 เดือน
.
การดำเนินการดังกล่าว เป็นผลสืบเนื่องมาจากการเห็นพ้องและตอบรับในการประชุมรัฐมนตรีต่างประเทศอาเซียนอย่างไม่เป็นทางการ ในช่วงสัปดาห์ที่ผ่านมา
.
เป็นการช่วยเหลือด้านมนุษยธรรม ไม่ว่าจะเป็นข้าวสาร อาหารแห้ง หรือยารักษาโรค ผ่านสภากาชาดไทยไปยังสภากาชาดเมียนมา มีพื้นที่ที่ตั้งเป็นศูนย์รับการช่วยเหลือในรัฐกระเหรี่ยง ถือว่าเป็นจุดแรกที่จะส่งความช่วยเหลือเข้าไป
.
ทั้งนี้ จะมีศูนย์ประสานงานอาเซียนเพื่อความช่วยเหลือด้านมนุษยธรรมและการจัดการภัยพิบัติ (ASEAN Coordinating Centre for Humanitarian Assistance on Disaster Management : AHA Centre) สภากาชาดไทย และสภากาชาดเมียนมา หรือหน่วยงานกลาง เข้าร่วมสังเกตการณ์
.
การจัดตั้งระเบียงมนุษยธรรม นอกจากจะยกระดับการให้ความช่วยเหลือมนุษยธรรมแก่ประชาชนเมียนมาตามแนวชายแดนแล้ว ยังมุ่งหวังว่าจะนำไปสู่การเจรจาเพื่อสันติภาพ สอดคล้องต่อฉันทามติ 5 ข้อ ที่อาเซียนบรรลุข้อตกลงร่วมกัน ตามที่ไทยได้เสนอแนวทาง D4D (De-escalating Violence, Delivering Humanitarian Assistance, Discharge of Detainees และ Dialogue)
.
อ่านเพิ่มเติม คลิก https://www.thaigov.go.th/news/contents/details/78686
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/78774