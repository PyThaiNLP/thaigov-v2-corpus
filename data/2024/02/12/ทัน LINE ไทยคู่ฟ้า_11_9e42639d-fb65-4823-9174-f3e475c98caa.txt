รัฐบาลไทย-ข่าวทำเนียบรัฐบาล-บีโอไอ ไฟเขียว! แผนการลงทุนเชิงรุก ปี 67 ดึงดูดต่างชาติลงทุนในอุตสาหกรรมเป้าหมาย


วันจันทร์ที่ 12 กุมภาพันธ์ 2567
บีโอไอ ไฟเขียว! แผนการลงทุนเชิงรุก ปี 67 ดึงดูดต่างชาติลงทุนในอุตสาหกรรมเป้าหมาย
.....
บีโอไอ ไฟเขียว! แผนการลงทุนเชิงรุก ปี 67 ดึงดูดต่างชาติลงทุนในอุตสาหกรรมเป้าหมาย
.
คณะกรรมการส่งเสริมการลงทุน (บอร์ดบีโอไอ) เห็นชอบมาตรการส่งเสริมการลงทุน ปี 2567 โดยมุ่งเน้นภารกิจ 5 ด้านสำคัญ ประกอบด้วย
.
1. ส่งเสริมการลงทุนเชิงรุกในอุตสาหกรรมเป้าหมาย 5 สาขา ได้แก่ BCG ยานยนต์ไฟฟ้า หรือ EV อิเล็กทรอนิกส์ ดิจิทัล และกิจการสำนักงานภูมิภาค จากกลุ่มนักลงทุนประเทศเป้าหมาย เช่น ญี่ปุ่น จีน เกาหลีใต้ สหรัฐอเมริกา และยุโรป เป็นต้น
2. ยกระดับสภาพแวดล้อมในการประกอบธุรกิจ เช่น การส่งเสริมการเจรจา FTA กับประเทศคู่ค้าสำคัญ ผลักดันการใช้พลังงานสะอาด เป็นต้น
3. ดึงดูดบุคลากรทักษะสูงจากต่างประเทศผ่านมาตรการวีซ่าพำนักระยะยาว (Long-term Resident Visa) และการปรับปรุงศูนย์บริการวีซ่าและใบอนุญาตทำงาน (One Stop Service)
4. เชื่อมผู้ประกอบการไทยเข้าสู่ห่วงโซ่อุปทานในอุตสาหกรรมเป้าหมาย เช่น EV และแผ่นวงจรพิมพ์ เป็นต้น
5. สร้างขีดความสามารถในการแข่งขันและเป็นมิตรต่อสิ่งแวดล้อมให้กับผู้ประกอบการ เพื่อมุ่งสู่อุตสาหกรรมยุคใหม่ เช่น การใช้เครื่องจักรประหยัดพลังงาน การใช้พลังงานหมุนเวียน และการใช้ระบบอัตโนมัติและหุ่นยนต์ เป็นต้น
.
ทั้งนี้ มาตรการส่งเสริมการลงทุนดังกล่าว ดำเนินการภายใต้ยุทธศาสตร์การส่งเสริมการลงทุน 5 ปี (พ.ศ. 2566 – 2570) เพื่อปรับโครงสร้างเศรษฐกิจไทยสู่ “เศรษฐกิจใหม่” ที่กระตุ้นให้เกิดการลงทุนในประเทศมากขึ้น
.
อ่านเพิ่มเติม คลิก https://www.thaigov.go.th/news/contents/details/78665
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/78797