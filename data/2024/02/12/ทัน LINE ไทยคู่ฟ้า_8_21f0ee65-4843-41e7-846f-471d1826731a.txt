รัฐบาลไทย-ข่าวทำเนียบรัฐบาล-กรมชลฯ ปรับแผนจัดสรรน้ำเพิ่มเติม ขอความร่วมมือพื้นที่ลุ่มน้ำเจ้าพระยา “งดทำนาปรังรอบสอง"


วันจันทร์ที่ 12 กุมภาพันธ์ 2567
กรมชลฯ ปรับแผนจัดสรรน้ำเพิ่มเติม ขอความร่วมมือพื้นที่ลุ่มน้ำเจ้าพระยา “งดทำนาปรังรอบสอง"
.....
กรมชลฯ ปรับแผนจัดสรรน้ำเพิ่มเติม ขอความร่วมมือพื้นที่ลุ่มน้ำเจ้าพระยา “งดทำนาปรังรอบสอง"
.
กรมชลประทาน เผยถึงสถานการณ์น้ำ (8 ก.พ. 67) พบว่าอ่างเก็บน้ำขนาดใหญ่และขนาดกลางทั่วประเทศ มีปริมาณน้ำรวมกันทั้งสิ้นประมาณ 54,017 ล้าน ลบ.ม. (71% ของความจุอ่างฯ รวมกัน)
.
โดยเฉพาะลุ่มน้ำเจ้าพระยา 4 เขื่อนหลัก คือ เขื่อนภูมิพล เขื่อนสิริกิติ์ เขื่อนแควน้อยบำรุงแดน และเขื่อนป่าสักชลสิทธิ์ มีปริมาณน้ำรวมกันประมาณ 15,263 ล้าน ลบ.ม. (61% ของความจุอ่างฯ รวมกัน)
.
ปริมาณน้ำดังกล่าว จะส่งผลต่อการทำนาปรังอย่างไร?
.
ขณะนี้ การทำนาปรังพบว่าทั้งประเทศมีการทำนาปรังไปแล้ว 8.38 ล้านไร่ คิดเป็นร้อยละ 145 ของแผนฯ “เฉพาะลุ่มเจ้าพระยา” มีการทำนาปรังไปแล้วประมาณ 5.63 ล้านไร่ คิดเป็นร้อยละ 186 ของแผนฯ
.
จากสถานการณ์ดังกล่าว ทำให้ “ต้องปรับแผนจัดสรรน้ำเพิ่มเติม” เพื่อสนับสนุนพื้นที่ที่ยังไม่ได้เก็บเกี่ยว และขณะนี้มีการจัดสรรน้ำทั่วประเทศแล้วประมาณ 12,196 ล้าน ลบ.ม. (49%) เฉพาะลุ่มเจ้าพระยามีการใช้น้ำไปแล้วประมาณ 4,311 ล้าน ลบ.ม. (50%) ดังนั้น
.
จึงขอความร่วมมือจากเกษตรกร โดยเฉพาะในพื้นที่ลุ่มเจ้าพระยาที่เก็บเกี่ยวนาปรังรอบแรกแล้วเสร็จ “ขอให้งดทำนาปรังรอบสอง” เพื่อลดความเสี่ยงที่ผลผลิตจะเสียหายจากปริมาณน้ำไม่เพียงพอ
ที่มา : https://shorturl.asia/702Ug
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/78773