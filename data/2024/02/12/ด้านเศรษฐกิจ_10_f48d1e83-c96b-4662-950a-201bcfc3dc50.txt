รัฐบาลไทย-ข่าวทำเนียบรัฐบาล-​ผู้ตรวจราชการฯ ศุภกิจ ลงพื้นที่ตรวจติดตามผลการปรับปรุงโรงงานของบริษัท ไทยเรยอน จำกัด (มหาชน) 


วันจันทร์ที่ 12 กุมภาพันธ์ 2567
12/02/2567
พิมพ์
​ผู้ตรวจราชการฯ ศุภกิจ ลงพื้นที่ตรวจติดตามผลการปรับปรุงโรงงานของบริษัท ไทยเรยอน จำกัด (มหาชน)
​ผู้ตรวจราชการฯ ศุภกิจ ลงพื้นที่ตรวจติดตามผลการปรับปรุงโรงงานของบริษัท ไทยเรยอน จำกัด (มหาชน)
วันที่ 8 กุมภาพันธ์ 2567  เวลา 09.30 น. นายศุภกิจ บุญศิริ ผู้ตรวจราชการกระทรวงอุตสาหกรรม พร้อมด้วยนายบวรวิทย์ อัครจันทโชติ อุตสาหกรรมจังหวัดอ่างทอง  และเจ้าหน้าที่ตรวจติดตามผลการปรับปรุงโรงงานของบริษัท ไทยเรยอน จำกัด (มหาชน) ตั้งอยู่ริมถนนสายอ่างทอง-พระนครศรีอยุธยา เลขที่ 36 หมู่ 2 ต.โพสะ อ.เมืองอ่างทอง ผู้ผลิต และจำหน่ายเส้นใยสังเคราะห์รายใหญ่ของประเทศ จากการตรวจติดตามพบว่า ปัจจุบัน โรงงาน ชุมชน และสิ่งแวดล้อม สามารถอยู่ร่วมกันได้ ซึ่งโรงงานดำเนินการปรับปรุงโรงงานตามคำแนะนำของอุตสาหกรรมจังหวัดอ่างทองมาอย่างต่อเนื่อง แม้ว่าระดับความเข้มข้นของสารเคมีที่ปากปล่องจะอยู่ภายใต้เกณฑ์ที่กำหนด และควบคุมการปล่อยสารเคมีและดูแลรักษาสิ่งแวดล้อมรอบโรงงานอย่างเข้มงวด ไม่ให้มีอันตรายต่อสุขภาพ และอยู่ภายใต้เกณฑ์ที่ทางราชการกำหนด อย่างไรก็ดี ผู้ตรวจราชการ ขอให้ทางโรงงานให้ความสำคัญอย่างยิ่งต่อการดูแลสังคม สิ่งแวดล้อม ควบคู่ไปกับการพัฒนาคุณภาพชีวิตที่ดีให้กับประชาชนชาวอ่างทองต่อไป

ที่มา : https://www.thaigov.go.th/news/contents/details/78789