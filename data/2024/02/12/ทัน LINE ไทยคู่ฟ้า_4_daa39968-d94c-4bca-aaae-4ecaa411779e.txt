รัฐบาลไทย-ข่าวทำเนียบรัฐบาล-ปิดดีล FTA ไทย-ศรีลังกา ฉบับที่ 15 ดันส่งออกไทยบุกตลาด “เอเชียใต้”


วันจันทร์ที่ 12 กุมภาพันธ์ 2567
ปิดดีล FTA ไทย-ศรีลังกา ฉบับที่ 15 ดันส่งออกไทยบุกตลาด “เอเชียใต้”
.....
รัฐบาลไทย-ศรีลังกา โดยกระทรวงพาณิชย์ของไทย และกระทรวงพาณิชย์ การค้า และความมั่นคงทางอาหารของศรีลังกา ได้ร่วมลงนามความตกลงการค้าเสรี (FTA) ไทย – ศรีลังกา ในห้วงนายกฯ เยือนศรีลังกาอย่างเป็นทางการ ระหว่างวันที่ 3 - 4 ก.พ. 2567 โดยถือเป็น FTA ฉบับที่ 15 ของไทย และฉบับแรกภายใต้รัฐบาลนี้
.
ประโยชน์จากการลงนาม FTA ไทย – ศรีลังกา :
- ช่วยเพิ่มขีดความสามารถการแข่งขันของไทยในตลาดศรีลังกา โดยสนับสนุนให้มีการเปิดตลาดการค้าสินค้าที่เท่าเทียมกันกว่า 85% ของจำนวนรายการสินค้าทั้งหมด
- มีระยะเวลาในการลด/ยกเว้นอากรในเวลา 16 ปี นับจากความตกลงฯ มีผลบังคับใช้ โดยสินค้าที่ศรีลังกาจะยกเว้นอากรให้ทันทีคิดเป็น 50% ของจำนวนรายการสินค้าทั้งหมด หรือกว่า 4,000 รายการ
- ศรีลังกาจะเปิดให้ไทยถือหุ้นในสาขาบริการได้ 100% ใน 50 สาขา และถือหุ้นในภาคการลงทุนได้ 100% ใน 35 สาขา
.
ทั้งนี้ รัฐบาลจะเร่งทำประชาพิจารณ์ รวบรวมความเห็นจากทุกภาคส่วน ก่อนเสนอรัฐสภาเห็นชอบ โดยคาดว่า FTA จะมีผลบังคับใช้ได้ภายในปี 2567
.
อ่านเพิ่มเติม >> https://www.thaigov.go.th/news/contents/details/78600
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/78768