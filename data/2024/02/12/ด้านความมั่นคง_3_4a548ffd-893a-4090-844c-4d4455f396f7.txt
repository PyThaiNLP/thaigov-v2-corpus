รัฐบาลไทย-ข่าวทำเนียบรัฐบาล-นายอำเภอธาตุพนม สนองนโยบาย มท.1 นำชุดเฉพาะกิจฝ่ายปกครองอำเภอธาตุพนม บูรณาการร่วมกับกองกำลังสุรศักดิ์มนตรี บุกจับพ่อค้ายาเสพติด 2 ราย พร้อมของกลางยาบ้าและไอซ์จำนวนมาก


วันอาทิตย์ที่ 11 กุมภาพันธ์ 2567
11/02/2567
พิมพ์
นายอำเภอธาตุพนม สนองนโยบาย มท.1 นำชุดเฉพาะกิจฝ่ายปกครองอำเภอธาตุพนม บูรณาการร่วมกับกองกำลังสุรศักดิ์มนตรี บุกจับพ่อค้ายาเสพติด 2 ราย พร้อมของกลางยาบ้าและไอซ์จำนวนมาก
นายอำเภอธาตุพนม สนองนโยบาย มท.1 นำชุดเฉพาะกิจฝ่ายปกครองอำเภอธาตุพนม บูรณาการร่วมกับกองกำลังสุรศักดิ์มนตรี บุกจับพ่อค้ายาเสพติด 2 ราย พร้อมของกลางยาบ้าและไอซ์จำนวนมาก เน้นย้ำ พี่น้องประชาชนพลเมืองดี หากมีเบาะแสสามารถแจ้งฝ่ายปกครอง ผู้นำท้องถิ่นท้องที่
นายอำเภอธาตุพนม สนองนโยบาย มท.1 นำชุดเฉพาะกิจฝ่ายปกครองอำเภอธาตุพนม บูรณาการร่วมกับกองกำลังสุรศักดิ์มนตรี บุกจับพ่อค้ายาเสพติด 2 ราย พร้อมของกลางยาบ้าและไอซ์จำนวนมาก เน้นย้ำ พี่น้องประชาชนพลเมืองดี หากมีเบาะแสสามารถแจ้งฝ่ายปกครอง ผู้นำท้องถิ่นท้องที่ หรือสายด่วน 1567 เพื่อช่วยกันทำให้ยาเสพติดหมดไปจากสังคมไทย
วันนี้ (11 ก.พ. 67) นายจักรพงษ์ ปทุมไกยะ นายอำเภอธาตุพนม จังหวัดนครพนม เปิดเผยว่า อำเภอธาตุพนมได้ดำเนินการตามนโยบายของนายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงมหาดไทย ในการจัดระเบียบสังคม การป้องกันและปราบปรามผู้มีอิทธิพล การปราบปรามยาเสพติด และสิ่งผิดกฎหมาย โดยมีเป้าหมายให้ความสำคัญกับการป้องกันและปราบปรามกิจกรรมที่ไม่พึงประสงค์ใน 6 ประการ ได้แก่ 1) ยาเสพติด 2) การค้ามนุษย์ 3) การครอบครองและพกพาอาวุธปืน 4) การพนัน 5) การดำเนินการติดตามและเฝ้าระวังผู้มีอิทธิพล 6) สถานบริการและสถานบันเทิง เพื่อป้องกันและปราบปรามสิ่งผิดกฎหมายทุกประเภทให้หมดไปจากอำเภอธาตุพนม เพื่อให้ประชาชนจังหวัดนครพนมได้มีความมั่นคงและปลอดภัยในทุกพื้นที่
นายจักรพงษ์ ปทุมไกยะ นายอำเภอธาตุพนม กล่าวว่า สืบเนื่องจากอำเภอธาตุพนมได้รับแจ้งเบาะแสจากพลเมืองดีว่ามีกลุ่มบุคคลลักลอบจำหน่ายยาเสพติดในพื้นที่ตำบลน้ำก่ำ และตำบลพระกลางทุ่ง อำเภอธาตุพนม ตนจึงได้บูรณาการนำชุดเฉพาะกิจฝ่ายปกครองอำเภอธาตุพนม โดยมีฝ่ายปกครองอำเภอธาตุพนม พร้อมด้วยสมาชิกกองอาสารักษาดินแดน กองร้อยอาสารักษาดินแดนอำเภอธาตุพนมที่ 4 ร่วมสนธิกำลังกับชุดปฏิบัติการพิเศษ ฉก.ทพ.21 กองกำลังสุรศักดิ์มนตรี และหน่วยงานที่เกี่ยวข้อง ร่วมลงพื้นที่ตรวจสอบเกี่ยวกับเบาะแสยาเสพติดดังกล่าว
"จากผลการปฏิบัติการครั้งนี้ เจ้าหน้าที่สามารถจับกุมผู้ต้องหาที่เกี่ยวข้องกับยาเสพติด จำนวน 2 ราย จาก 3 คดี ดังนี้ 1) นายวัชรินทร์ฯ อายุ 40 ปี พร้อมของกลางยาบ้า จำนวน 2,457 เม็ด และไอซ์ จำนวน 8.47 กรัม โดยเจ้าหน้าที่ได้แจ้งข้อกล่าวหา เสพยาเสพติดให้โทษประเภทที่ 1 (เมทแอมเฟตามีน) โดยผิดกฎหมาย และมีไว้ในครอบครองซึ่งยาเสพติดให้โทษประเภท1 (เมทแอมเฟตามีน) เพื่อจำหน่ายในทางการค้า และก่อให้เกิดการแพร่กระจายในกลุ่มประชาชน โดยไม่ได้รับอนุญาต 2) นายศักดิ์ดาฯ อายุ 48 ปี พร้อมของกลางยาบ้า จำนวน 23 เม็ด โดยเจ้าหน้าที่ได้แจ้งข้อกล่าวหา เสพยาเสพติดให้โทษประเภทที่ 1 (เมทแอมเฟตามีน) โดยผิดกฎหมาย และมีไว้ในครอบครองซึ่งยาเสพติดให้โทษประเภท1 (เมทแอมเฟตามีน) โดยไม่ได้รับอนุญาต และ 3) เจ้าหน้าที่สามารถตรวจยึดได้เฉพาะของกลางเป็นยาบ้า จำนวน 370 เม็ด แต่ไม่สามารถจับกุมผู้กระทำผิดได้ โดยเจ้าหน้าที่ได้นำตัวผู้ต้องหาพร้อมของกลาง นำส่งพนักงานสอบสวน สภ.ธาตุพนม และ สภ.หลักศิลา เพื่อดำเนินคดีตามกฎหมายต่อไป" นายจักรพงษ์ฯ กล่าว
นายจักรพงษ์ ปทุมไกยะ นายอำเภอธาตุพนม กล่าวเพิ่มเติมว่า นายวันชัย จันทร์พร ผู้ว่าราชการจังหวัดนครพนมได้เน้นย้ำเจ้าหน้าที่ฝ่ายปกครองให้หมั่นลงพื้นที่ตรวจตราสิ่งผิดกฎหมายอย่างสม่ำเสมอ พร้อมดำเนินตามกฎหมายกับผู้ที่กระทำผิดทุกรูปแบบอย่างเคร่งครัด หากมีเบาะแสผู้ที่เกี่ยวข้องกับยาเสพติดให้ดำเนินการทันที ตนจึงขอประชาสัมพันธ์ไปยังพี่น้องประชาชนพลเมืองดี ช่วยกันสอดส่องดูแลคนในพื้นที่ ทำให้ยาเสพติดหมดไปจากสังคมไทย หากมีเบาะแสการกระทำผิดกฎหมายหรือได้รับความเดือดร้อนทุกเรื่อง สามารถแจ้งมายังผู้ใหญ่บ้าน กำนัน ปลัดอำเภอ นายอำเภอในพื้นที่ หรือศูนย์ดำรงธรรมจังหวัด ศูนย์ดำรงธรรมอำเภอ สายด่วน 1567 ตลอด 24 ชั่วโมง
#WorldSoilDay #วันดินโลก #UN #FAO #GlobalSoilPartnership #MOI
#กระทรวงมหาดไทย #บำบัดทุกข์บำรุงสุข #SoilandWaterasourceoflife
#SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/78759