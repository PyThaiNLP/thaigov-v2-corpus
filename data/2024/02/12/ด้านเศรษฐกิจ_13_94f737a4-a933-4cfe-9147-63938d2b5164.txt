รัฐบาลไทย-ข่าวทำเนียบรัฐบาล-​ผู้ตรวจราชการฯ ศุภกิจ นำทีม MIND สิงห์บุรี ให้คำปรึกษาผู้ประกอบการ SME โรงงาน ณ จังหวัดสิงห์บุรี  .


วันจันทร์ที่ 12 กุมภาพันธ์ 2567
12/02/2567
พิมพ์
​ผู้ตรวจราชการฯ ศุภกิจ นำทีม MIND สิงห์บุรี ให้คำปรึกษาผู้ประกอบการ SME โรงงาน ณ จังหวัดสิงห์บุรี  .
​ผู้ตรวจราชการฯ ศุภกิจ นำทีม MIND สิงห์บุรี ให้คำปรึกษาผู้ประกอบการ SME โรงงาน ณ จังหวัดสิงห์บุรี
วันที่ 8 กุมภาพันธ์ 2567  เวลา 14.00 น. นายศุภกิจ บุญศิริ ผู้ตรวจราชการกระทรวงอุตสาหกรรม พร้อมด้วยนายดำรงค์ โอกาศ อุตสาหกรรมจังหวัดสิงห์บุรีและคณะ ลงพื้นที่เยี่ยมชมพร้อมให้คำปรึกษาแนะนำ SMEs ปาท่องโก๋กึ่งสำเร็จรูป  "บังอีโก๋เล็ก สิงห์บุรี" เป็นเจ้าแรกของจังหวัดสิงห์บุรี มีความโดดเด่นคือ เป็นปาท่องโก๋ขนาดเล็ก สามารถเก็บแช่เย็นในถุงซีลสูญญากาศใด้นาน 3 เดือน ได้รับการรับรอง มผช. อย. และมาตรฐานฮาลาล อีกทั้งยังได้รับการคัดสรร OTOP ระดับ 5 ดาว โดยผู้ตรวจราชการฯ ได้ให้คำแนะนำในการส่งเสริมพัฒนาผู้ประกอบการให้มีองค์ความรู้ด้านการพัฒนากระบวนการผลิต การตลาด และยกระดับการประกอบกิจการให้พร้อมแข่งขัน การเข้าถึงแหล่งเงินทุน ให้สามารถส่งออกได้ และมอบหมายให้ สำนักงานอุตสาหกรรมจังหวัดสิงห์บุรี ช่วยผลักดันส่งเสริมเพิ่มขีดความสามารถในการดำเนินธุรกิจที่จะเติบโตรองรับอุตสาหกรรมฮาลาล ขยายตลาดการค้าอุตสาหกรรมฮาลาลในต่างประเทศ และผู้ตรวจราชการฯ ได้ให้กำลังใจและชื่นชมในการประกอบธุรกิจที่ตระหนักถึงมาตรฐานต่างๆ ที่ใส่ใจผู้บริโภค
เวลา 15.00 น
ผู้ตรวจราชการฯ ได้เข้าตรวจเยี่ยม โรงงานอุตสาหกรรม บริษัท บุญรอดเอเซียเบเวอเรช จำกัด ผู้ผลิตน้ำดื่มบริสุทธิ์ "ตราสิงห์" จากแหล่งน้ำพรหมบุรี จังหวัดสิงห์บุรี ที่มีกระบวนการผลิตที่ใช้เทคโนโลยีที่ทันสมัยและเป็นมิตรกับสิ่งแวดล้อม ตลอดจนยังให้การสนับสนุนการพัฒนาคุณภาพชีวิตของชุมชนบริเวณรอบโรงงานและสังคมให้สามารถอยู่ร่วมกันได้อย่างมีความสุขยั่งยืน และได้รับการรับรองเป็น โรงงานอุตสาหกรรมเชิงนิเวศ (ECO FACTORY) และ Green Industry ระดับ 3 โดยพร้อมยกระดับพัฒนาเพื่อก้าวเข้าสู่ GI ระดับ 4 โดยในปี 2567 มีแผนขับเคลื่อนโครงการลดการปล่อยก๊าซคาร์บอนไดออกไซด์ และลดก๊าซเรือนกระจกอีกด้วย ทั้งนี้ผู้ตรวจราชการฯ ได้ชื่นชมการประกอบกิจการที่ใส่ใจสิ่งแวดล้อมและชุมชนโดยรอบ สามารถอยู่ร่วมกันได้อย่างเกื้อกูลกัน ร่วมกันขับเคลื่อนนโยบาย MIND โดยเฉพาะมิติที่ 4 การกระจายรายได้สู่ชุมชน การรักษาวิถีชีวิต สร้างประโยชน์ พัฒนาชุมชนรอบโรงงาน ให้เกิดขึ้นในพื้นที่ต่อไป

ที่มา : https://www.thaigov.go.th/news/contents/details/78801