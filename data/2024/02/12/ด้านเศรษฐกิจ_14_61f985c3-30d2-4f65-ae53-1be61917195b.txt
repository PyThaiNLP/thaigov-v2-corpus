รัฐบาลไทย-ข่าวทำเนียบรัฐบาล-​ผู้ตรวจราชการฯ เอกนิติ ลงพื้นที่ศรีสะเกษ ตรวจราชการกรณีปกติ พร้อมเน้นย้ำเจ้าหน้าที่ดำเนินการตามนโยบาย MIND คู่ชุมชน” มุ่งยกระดับ “ปั้นอุตสาหกรรมคู่ชุมชน” 


วันจันทร์ที่ 12 กุมภาพันธ์ 2567
12/02/2567
พิมพ์
​ผู้ตรวจราชการฯ เอกนิติ ลงพื้นที่ศรีสะเกษ ตรวจราชการกรณีปกติ พร้อมเน้นย้ำเจ้าหน้าที่ดำเนินการตามนโยบาย MIND คู่ชุมชน” มุ่งยกระดับ “ปั้นอุตสาหกรรมคู่ชุมชน”
​ผู้ตรวจราชการฯ เอกนิติ ลงพื้นที่ศรีสะเกษ ตรวจราชการกรณีปกติ พร้อมเน้นย้ำเจ้าหน้าที่ดำเนินการตามนโยบาย MIND คู่ชุมชน” มุ่งยกระดับ “ปั้นอุตสาหกรรมคู่ชุมชน”
วันที่ 9 กุมภาพันธ์ 2567 เวลา 08.30 น.  นายเอกนิติ  รมยานนท์ ผู้ตรวจราชการกระทรวงอุตสาหกรรม ตรวจราชการกรณีปกติ รอบที่ 1 ประจำปีงบประมาณ พ.ศ. 2567 โดยมีนายณัฐ อารีกุล   อุตสาหกรรมจังหวัดศรีสะเกษและเจ้าหน้าที่เข้าร่วมรับการตรวจราชการพร้อมรายงานตามประเด็นการตรวจราชการกรณีการตรวจกำกับ เร่งรัด ติดตาม เพื่อขับเคลื่อนการดำเนินงานและโครงการสำคัญของกระทรวง โดยผู้ตรวจราชการฯ ได้มอบนโยบายให้เจ้าหน้าที่ดำเนินการตามนโยบาย MIND ของกระทรวงอุตสาหกรรม ใช้หัวและใจขับเคลื่อนแผนงานปี 2567 มุ่งยกระดับ “ปั้นอุตสาหกรรมคู่ชุมชน” 4 มิติ ส่งเสริมธุรกิจ ดูแลชุมชน รักษาสิ่งแวดล้อม และการกระจายรายได้เพื่อคุณภาพชีวิตที่สมดุลกับสิ่งแวดล้อม พร้อมทั้งให้ข้อเสนอแนะในการปฏิบัติงาน รวมทั้งแนวทางปฏิบัติงานตามข้อสั่งการที่จะต้องปฏิบัติอย่างเคร่งครัด อาทิ การเบิกจ่ายงบประมาณให้เป็นไปตามมาตรการเร่งรัดการเบิกจ่ายงบประมาณ ตามมติ ครม. รวมทั้งจะต้องจัดสรรและบริหารจัดการการใช้จ่ายงบประมาณอย่างรอบคอบ การตรวจกำกับดูแลสถานประกอบการในพื้นที่ให้เป็นไปตามกฎหมาย และแก้ไขปัญหาเรื่องร้องเรียนอย่างเร่งด่วน และเน้นย้ำให้ปฏิบัติงานผ่านระบบสารสนเทศ โดยใช้ระบบตรวจกำกับโรงงาน (i-Auditor)  โรงงานค้างชำระค่าธรรมเนียม จะต้องติดตามเร่งรัดดำเนินการให้เป็นที่สิ้นสุด การบริหารจัดการกากอุตสาหกรรม กำกับดูแลให้เป็นไปตามกฎหมาย และรายงานข้อมูลกากอุตสาหกรรมผ่านระบบสารสนเทศฯ ให้ดำเนินการภายในระยะเวลาที่กำหนด  การรับรองอุตสาหกรรมสีเขียว (GI) เน้นย้ำให้ติดตามเร่งรัดการดำเนินการให้เป็นไปตามเป้าหมายที่กำหนด รวมทั้งประชาสัมพันธ์ ชี้แจงถึงความสำคัญของการเข้าร่วมโครงการ พร้อมเชิญชวนสมัครเข้าร่วมโครงการ 72 พรรษา ลด 10 MtCO2eq และ PM 2.5 จากภาคอุตสาหกรรมด้วย MIND จะต้องมีสูตรการคำนวณหาค่าคาร์บอนไดออกไซด์ในปริมาณผลิตภัณฑ์แต่ละประเภทให้ถูกต้อง
สุดท้ายนี้ ผู้ตรวจราชการฯ ได้ตรวจเยี่ยมบ้านพักเจ้าหน้าที่และให้กำลังใจในการปฏิบัติงาน และขอให้ปฏิบัติงานอย่างเต็มความสามารถในทุกด้าน เพื่อผู้ประกอบการ ประชาชน และกระทรวงอุตสาหกรรม

ที่มา : https://www.thaigov.go.th/news/contents/details/78802