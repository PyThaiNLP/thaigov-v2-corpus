รัฐบาลไทย-ข่าวทำเนียบรัฐบาล-ผู้ช่วย รมว.กษ. ลงพื้นที่พบปะเกษตรกรผู้เลี้ยงปลายี่สกในบ่อดิน พร้อมหารือแนวทางการตลาดกับภาคเอกชนในการเพิ่มช่องทางการตลาดภายในและต่างประเทศ


วันจันทร์ที่ 12 กุมภาพันธ์ 2567
ผู้ช่วย รมว.กษ. ลงพื้นที่พบปะเกษตรกรผู้เลี้ยงปลายี่สกในบ่อดิน พร้อมหารือแนวทางการตลาดกับภาคเอกชนในการเพิ่มช่องทางการตลาดภายในและต่างประเทศ
ผู้ช่วย รมว.กษ. ลงพื้นที่พบปะเกษตรกรผู้เลี้ยงปลายี่สกในบ่อดิน พร้อมหารือแนวทางการตลาดกับภาคเอกชนในการเพิ่มช่องทางการตลาดภายในและต่างประเทศ ส่งเสริมให้เกษตรกรเลี้ยงปลายี่สกสร้างรายได้
ดร.จอมขวัญ กลับบ้านเกาะ ผู้ช่วยรัฐมนตรีว่าการกระทรวงเกษตรและสหกรณ์ (ร้อยเอก ธรรมนัส พรหมเผ่า) พร้อมด้วยนายเศรษฐเกิยรติ กระจ่างวงษ์ รองปลัดกระทรวงเกษตรและสหกรณ์ ดร.ปรีชา ศิริแสงรำพี ประธานกิตติมศักดิ์หอการค้าจังหวัดสมุทรสาคร  นางสาวอัมพูชนี นวลแสง หัวหน้ากลุ่มวิจัยและพัฒนาการจัดระบบมาตราฐานฟาร์มและเพาะเลี้ยงสัตว์ควบคุม นางสาวสาวิตรี ศิลาเกษ ผู้เชี่ยวชาญด้านอาหารสัตว์น้ำ กรมประมง และผู้บริหารหน่วยงานในสังกัดกระทรวงเกษตรและสหกรณ์ จังหวัดสมุทรสาคร ลงพื้นที่พบปะเกษตรกรผู้เลี้ยงปลายี่สกในบ่อดิน ซึ่งมีการลดต้นทุนโดยทำแซนวิชอาหารให้ปลาจากฟางข้าวและมูลไก่แห้งเพื่อเพิ่มแหล่งอาหารธรรมชาติให้กับปลา ณ บ่อเลี้ยงปลายี่สก นายบุญช่วย ทองรัก ม.8 ต.บ้านเกาะ อ.เมืองสมุทรสาคร จ.สมุทรสาคร
เพื่อหารือแนวทางการตลาดกับภาคเอกชนในการเพิ่มช่องทางการตลาดภายในและต่างประเทศ ส่งเสริมให้เกษตรกรเลี้ยงปลายี่สกสร้างรายได้ ตามนโยบายของ ร้อยเอก ธรรมนัส พรหมเผ่า รัฐมนตรีว่าการกระทรวงเกษตรและสหกรณ์ เพื่อเพิ่มประสิทธิภาพการผลิต การสร้างความเข็มแข็งให้เกษตรกร เพิ่มขีดความสามารถทางด้านเศรษฐกิจและความมั่นคงทางอาชีพให้เกษตรกร

ที่มา : https://www.thaigov.go.th/news/contents/details/78822