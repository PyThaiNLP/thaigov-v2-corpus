รัฐบาลไทย-ข่าวทำเนียบรัฐบาล-​ผู้ตรวจราชการฯ เอกนิติ ลงพื้นที่อุบลราชธานี ตรวจราชการกรณีปกติ รอบ 1 พร้อมเน้นย้ำเจ้าหน้าที่ดำเนินการตามนโยบาย MIND ใช้หัวและใจขับเคลื่อนแผนงานปี 2567 


วันจันทร์ที่ 12 กุมภาพันธ์ 2567
12/02/2567
พิมพ์
​ผู้ตรวจราชการฯ เอกนิติ ลงพื้นที่อุบลราชธานี ตรวจราชการกรณีปกติ รอบ 1 พร้อมเน้นย้ำเจ้าหน้าที่ดำเนินการตามนโยบาย MIND ใช้หัวและใจขับเคลื่อนแผนงานปี 2567
​ผู้ตรวจราชการฯ เอกนิติ ลงพื้นที่อุบลราชธานี ตรวจราชการกรณีปกติ รอบ 1 พร้อมเน้นย้ำเจ้าหน้าที่ดำเนินการตามนโยบาย MIND ใช้หัวและใจขับเคลื่อนแผนงานปี 2567 มุ่งยกระดับ “ปั้นอุตสาหกรรมคู่ชุมชน”
วันพุธที่ 7 กุมภาพันธ์ 2567 นายเอกนิติ รมยานนท์ ผู้ตรวจราชการกระทรวงอุตสาหกรรม ลงพื้นที่จังหวัดอุบลราชธานี ตรวจราชการกรณีปกติ รอบที่ 1 ประจำปีงบประมาณ พ.ศ. 2567 โดยมีนายตรีพงษ์  กลันทปุระ  อุตสาหกรรมจังหวัดอุบลราชธานี พร้อมด้วย นางละเอียด  มธุรส ผู้อำนวยการศูนย์ส่งเสริมอุตสาหกรรม ภาคที่ 7 กรมส่งเสริมอุตสาหกรรม เข้าร่วมรับการตรวจราชการพร้อมรายงานตามประเด็นการตรวจราชการกรณีการตรวจกำกับ เร่งรัด ติดตาม เพื่อขับเคลื่อนการดำเนินงานและโครงการสำคัญของกระทรวงอุตสาหกรรม (อก.) โดยผู้ตรวจราชการฯ ได้มอบนโยบายและเน้นย้ำให้เจ้าหน้าที่ดำเนินการตาม MIND ของ อก. ใช้หัวและใจขับเคลื่อนแผนงานปี 2567 มุ่งยกระดับ “ปั้นอุตสาหกรรมคู่ชุมชน” 4 มิติ ส่งเสริมธุรกิจ ดูแลชุมชน รักษาสิ่งแวดล้อม และการกระจายรายได้เพื่อคุณภาพชีวิตที่สมดุลกับสิ่งแวดล้อม พร้อมข้อเสนอแนะในการปฏิบัติงาน รวมทั้งแนวทางปฏิบัติงานตามข้อสั่งการที่จะต้องปฏิบัติอย่างเคร่งครัด อาทิ การเบิกจ่ายงบประมาณให้เป็นไปตามแผนที่กำหนดและเป็นไปตามมาตรการเร่งรัดการเบิกจ่ายงบประมาณ  ตรวจกำกับดูแลสถานประกอบการในพื้นที่ให้เป็นไปตามกฎหมายกำหนด และแก้ไขปัญหาเรื่องร้องเรียนอย่างเร่งด่วน และเน้นย้ำให้ปฏิบัติงานผ่านระบบสารสนเทศ โดยใช้ระบบตรวจกำกับโรงงาน (i-Auditor) โรงงานที่ค้างชำระค่าธรรมเนียมจะต้องติดตามเร่งรัดดำเนินการให้เป็นที่สิ้นสุด  การบริหารจัดการกากอุตสาหกรรม กำกับดูแลให้เป็นไปตามกฎหมาย และรายงานข้อมูลกากอุตสาหกรรมผ่านระบบสารสนเทศฯ ให้ดำเนินการภายในระยะเวลาที่กำหนด การรับรองอุตสาหกรรมสีเขียว (GI) ให้ติดตามเร่งรัดให้เป็นไปตามเป้าหมาย รวมทั้งประชาสัมพันธ์ ชี้แจงถึงความสำคัญของการเข้าร่วมโครงการ พร้อมเชิญชวนสมัครเข้าร่วมโครงการ  นอกจากนี้ ผู้ตรวจราชการฯ ได้ตรวจเยี่ยมบ้านพักเจ้าหน้าที่ และได้ให้กำลังใจในการปฏิบัติงาน และขอให้ปฏิบัติงานอย่างเต็มความสามารถในทุกด้าน เพื่อผู้ประกอบการ ประชาชนและ อก.

ที่มา : https://www.thaigov.go.th/news/contents/details/78784