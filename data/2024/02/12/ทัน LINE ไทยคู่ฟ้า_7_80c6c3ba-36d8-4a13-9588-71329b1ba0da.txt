รัฐบาลไทย-ข่าวทำเนียบรัฐบาล-เพิ่มอีก ! สิทธิประโยชน์บัตรทอง “มะเร็งครบวงจร” คัดกรอง-รักษา-ดูแลระยะท้าย


วันจันทร์ที่ 12 กุมภาพันธ์ 2567
เพิ่มอีก ! สิทธิประโยชน์บัตรทอง “มะเร็งครบวงจร” คัดกรอง-รักษา-ดูแลระยะท้าย
.....
รัฐบาลเดินหน้าขับเคลื่อนนโยบาย “มะเร็งครบวงจร” ภายใต้สิทธิบัตรทองอย่างต่อเนื่อง เพื่อป้องกัน ตรวจคัดกรอง ดูแลรักษา และฟื้นฟูผู้ป่วยมะเร็งด้วยบริการการรักษาที่มีประสิทธิภาพ ครอบคลุม ทั่วถึง โดยบรรจุสิทธิประโยชน์เพิ่มเติม เช่น
.
บริการรักษา :
- ฝังแร่เฉพาะที่ เพื่อรักษาผู้ป่วยที่มีเนื้องอกในตา
- ผ่าตัด มะเร็งต่อมลูกหมาก มะเร็งลำไส้ใหญ่และลำไส้ตรง มะเร็งตับและตับอ่อน และท่อน้ำดี ด้วยหุ่นยนต์
- บริการรักษาด้วยรังสีโปรตอน
.
บริการตรวจเชิงรุก :
- ตรวจคัดกรองมะเร็งเต้านมด้วยเครื่องเมมโมแกรมและอัลตราซาวด์ในหญิงไทยอายุ 40 ปีขึ้นไปที่ครอบครัวมีประวัติมะเร็งเต้านม ปีละ 1 ครั้ง
- ตรวจปัสสาวะชุดตรวจพยาธิใบไม้ในตับสำเร็จรูปชนิดเร็วด้วยตนเอง สำหรับคนไทยทุกสิทธิ อายุ 15 ปีขึ้นไปที่เป็นกลุ่มเสี่ยง
.
จัดระบบดูแลผู้ป่วยมะเร็งระยะสุดท้าย :
กำหนดให้หน่วยงาน หรือ องค์กร ที่ให้บริการดูแลผู้ป่วยติดเตียง บริการดูแลแบบประคับประคองและระยะท้าย เช่น วัด โบสถ์คริสต์ มัสยิด สถานประกอบการเพื่อสุขภาพ เป็นหน่วยบริการส่งต่อเฉพาะด้านชีวาภิบาล หรือ หน่วยชีวาภิบาล ในฐานะสถานบริการสาธารณสุขที่ถูกต้องตามกฎหมาย
.
อ่านเพิ่มเติม >> https://www.thaigov.go.th/news/contents/details/78556
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/78772