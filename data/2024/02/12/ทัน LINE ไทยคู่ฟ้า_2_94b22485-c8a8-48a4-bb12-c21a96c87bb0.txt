รัฐบาลไทย-ข่าวทำเนียบรัฐบาล-มท. ขับเคลื่อน 3 มาตรการแก้ไขปัญหาไฟป่า หมอกควัน และ PM2.5


วันจันทร์ที่ 12 กุมภาพันธ์ 2567
มท. ขับเคลื่อน 3 มาตรการแก้ไขปัญหาไฟป่า หมอกควัน และ PM2.5
.....
มท. ขับเคลื่อน 3 มาตรการแก้ไขปัญหาไฟป่า หมอกควัน และ PM2.5
.
กระทรวงมหาดไทย โดยกรมป้องกันและบรรเทาสาธารณภัย เผย 3 แนวทางการขับเคลื่อนการดำเนินงานประเด็นการแก้ไขปัญหาไฟป่า หมอกควัน และฝุ่นละอองขนาดเล็ก PM2.5 ดังนี้
.
1.ลดมลพิษที่แหล่งกำเนิด : ให้อำเภอและองค์กรปกครองส่วนท้องถิ่นร่วมกันดำเนินการเพื่อป้องกันและลดการเกิดมลพิษที่ต้นทาง (แหล่งกำเนิด) กำชับหน่วยงานที่มีอำนาจหน้าที่ตามกฎหมาย บังคับใช้กฎหมายโดยเคร่งครัด
.
2.สร้างความเข้าใจแก่ประชาชน : เน้นการสื่อสารเชิงรุก เพื่อประชาสัมพันธ์สร้างการรับรู้และความเข้าใจในสถานการณ์ที่เกิดขึ้น และตระหนักถึงสาเหตุการเกิดฝุ่นละออง สร้างการมีส่วนร่วมของประชาชนเพื่อช่วยกันป้องกันและลดปัญหาด้านมลพิษที่เกิดขึ้นในพื้นที่
.
3. การเผชิญเหตุ เมื่อสถานการณ์ไฟป่า หมอกควัน หรือระดับปริมาณฝุ่นละอองขนาดเล็ก (PM2.5) มีแนวโน้มสูงขึ้นหรือเกินค่ามาตรฐาน:
> ยกระดับการปฏิบัติตามมาตรการต่าง ๆ
> เน้นความปลอดภัยของเจ้าหน้าที่ผู้ปฏิบัติงาน
> จัดพื้นที่และระบบบริการประชาชนในพื้นที่ปลอดภัย (Safety Zone) หรือห้องปลอดฝุ่นให้มีความเหมาะสม
> ดำเนินการให้ความช่วยเหลือตามระเบียบและหลักเกณฑ์ที่เกี่ยวข้องอย่างเคร่งครัด โปร่งใส และตรวจสอบได้
.
สำหรับการป้องกันอันตรายจากอัคคีภัยและอุบัติภัยในช่วงวันตรุษจีน ปี 67 ได้กำชับให้จังหวัด อำเภอ และองค์กรปกครองส่วนท้องถิ่น ตรวจสอบพื้นที่ชุมชนที่มีแหล่งสถานที่เก็บ ทำ หรือค้าดอกไม้เพลิงของผู้ประกอบการ โดยให้เพิ่มความระมัดระวังในกระบวนการผลิตที่อาจส่งผลให้เกิดความเสี่ยงอันตรายต่อชีวิตและทรัพย์สินของประชาชน
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/78765