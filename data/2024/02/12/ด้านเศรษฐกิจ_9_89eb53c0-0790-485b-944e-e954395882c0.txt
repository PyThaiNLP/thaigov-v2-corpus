รัฐบาลไทย-ข่าวทำเนียบรัฐบาล-​ผู้ตรวจราชการฯ ศุภกิจ ลงพื้นที่อ่างทอง ขับเคลื่อนนโยบาย MIND ใช้ “หัว และ ใจ” ปั้นอุตสาหกรรมคู่ชุมชน พร้อมหารือภาคเอกชน ภาคีเครือข่าย หาแนวพัฒนาภาคอุตสาหกรรมในพื้นที่ฯ 


วันจันทร์ที่ 12 กุมภาพันธ์ 2567
12/02/2567
พิมพ์
​ผู้ตรวจราชการฯ ศุภกิจ ลงพื้นที่อ่างทอง ขับเคลื่อนนโยบาย MIND ใช้ “หัว และ ใจ” ปั้นอุตสาหกรรมคู่ชุมชน พร้อมหารือภาคเอกชน ภาคีเครือข่าย หาแนวพัฒนาภาคอุตสาหกรรมในพื้นที่ฯ
​ผู้ตรวจราชการฯ ศุภกิจ ลงพื้นที่อ่างทอง ขับเคลื่อนนโยบาย MIND ใช้ “หัว และ ใจ” ปั้นอุตสาหกรรมคู่ชุมชน พร้อมหารือภาคเอกชน ภาคีเครือข่าย หาแนวพัฒนาภาคอุตสาหกรรมในพื้นที่ฯ
วันที่ 7 กุมภาพันธ์ 2567 เวลา 13.30 น. นายศุภกิจ บุญศิริ ผู้ตรวจราชการกระทรวงอุตสาหกรรม เป็นประธานประชุมชี้แจงการขับเคลื่อนนโยบายสำคัญของกระทรวงอุตสาหกรรม (อก.) สู่อุตสาหกรรมวิถีใหม่ พร้อมหารือภาคเอกชน ภาคีเครือข่ายหาแนวพัฒนาภาคอุตสาหกรรมในพื้นที่ฯ โดยมี นายบวรวิทย์ อัครจันทโชติ อุตสาหกรรมจังหวัดอ่างทอง ผู้แทนสภาอุตสาหกรรมจังหวัดอ่างทอง ผู้แทนสภาหอการค้าจังหวัดอ่างทอง ธพว. สาขาอ่างทอง สสว. จังหวัดอ่างทอง และเจ้าหน้าที่เข้าร่วมประชุม ผู้ตรวจราชการฯ ได้รับทราบผลการดำเนินงานปัญหาอุปสรรคต่างๆ พร้อมนี้ได้รับฟังทิศทางการพัฒนาภาคอุตสาหกรรมของจังหวัด ซึ่งยังต้องผลักดันให้ปรับปรุงแก้ไขผังเมืองรวมจังหวัดรองรับการพัฒนาอุตสาหกรรมแปรรูปเกษตรเนื่องจากจังหวัดอ่างทอง มีวัตถุดิบทางการเกษตร อาทิ ปลาแม่น้ำ มะม่วง สมุนไพร และยังเป็นแหล่งผลิตไข่นกกระทามากที่สุดของประเทศ สู่การอุตสาหกรรมเกษตรแปรรูป ให้มีขีดความสามารถในการแข่งขันได้ และการป้องกันแก้ไขผลกระทบจากอุทกภัยภายในพื้นที่ ทั้งนี้ ได้มอบหมายให้สำนักงานอุตสาหกรรมจังหวัดอ่างทอง เป็นแกนกลางในการบูรณาการการทำงานร่วมกันระหว่างหน่วยงานภาครัฐและเอกชนเพื่อขับเคลื่อนภารกิจงานต่าง ๆ และให้คำปรึกษาแนะนำ อำนวยความสะดวกให้แก่ผู้ประกอบการในพื้นที่ต่อไป
เวลา 15.30 น. ผู้ตรวจราชการฯ ศุภกิจ ได้ตรวจราชการกรณีปกติ รอบที่ 1 ประจำปีงบประมาณ พ.ศ. 2567 ณ สำนักงานอุตสาหกรรมจังหวัดอ่างทอง เน้นย้ำการขับเคลื่อนนโยบาย MIND พร้อมให้ข้อเสนอแนะการปฏิบัติงาน ดังนี้ การตรวจกำกับดูแลโรงงานอุตสาหกรรม เน้นย้ำให้เร่งรัดการตรวจกำกับดูแล โรงงานอุตสาหกรรมที่ที่มีความเสี่ยงจะเกิดผลกระทบสิ่งแวดล้อมจากการประกอบกิจการ ให้ปฏิบัติตามกฎหมาย โดยใช้นำหลักการอุตสาหกรรมรวมใจ (การมีส่วนร่วมในการดูแลความปลอดภัยและสิ่งแวดล้อมของชุมชน สังคม) เข้ามาเป็นเครื่องมือในการดำนเนินงาน พร้อมให้คำปรึกษาแนะนำแก่ผู้ประกอบการหากมีปัญหาอุปสรรคในการประกอบธุรกิจในพื้นที่ รวมถึงบูรณาการการทำงานร่วมกันกับภาคส่วนที่เกี่ยวข้อง การสื่อสารประชาสัมพันธ์ สร้างความเข้าใจสู่สาธารณชน โดยเฉพาะกับผู้มีส่วนได้ส่วนเสีย ซึ่งจะส่งผลดีต่อการทำงานร่วมกัน ตลอดจนรับทราบปัญหา อุปสรรค และข้อเสนอแนะต่อการปรับปรุง พัฒนางานตามภารกิจที่รับผิดชอบต่อดำเนินงานในพื้นที่ เพื่อให้ตอบสนองต่อนโยบายกระทรวงฯ เกิดผลสำเร็จเป็นรูปธรรม เพื่อให้เกิดประสิทธิภาพประสิทธิผลในการปฏิบัติงานต่อไป

ที่มา : https://www.thaigov.go.th/news/contents/details/78788