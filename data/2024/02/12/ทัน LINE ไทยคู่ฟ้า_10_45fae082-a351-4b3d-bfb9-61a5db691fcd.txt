รัฐบาลไทย-ข่าวทำเนียบรัฐบาล-นายกฯ เปิดการเสวนา “Business, Gender Diversity, and the Path Ahead” มุ่งมั่นส่งเสริมสิทธิของประชาชน 


วันจันทร์ที่ 12 กุมภาพันธ์ 2567
นายกฯ เปิดการเสวนา “Business, Gender Diversity, and the Path Ahead” มุ่งมั่นส่งเสริมสิทธิของประชาชน
.....
วันนี้ (12 ก.พ. 2567) ณ ศูนย์การค้าสามย่านมิตรทาวน์ ในห้วง นายกฯ เปิดการเสวนาฯ ได้ย้ำถึงนโยบายและวิสัยทัศน์ของรัฐบาลเรื่องความหลากหลายทางเพศ สรุปดังนี้
.
ยินดีที่มีส่วนร่วมในการเสวนา ซึ่งเป็นความร่วมมือระหว่างผู้มีส่วนได้ส่วนเสียจากภาคส่วนต่าง ๆ สะท้อนความมุ่งมั่นร่วมกันในการสร้างสังคมไทยให้เป็นสังคมแห่งความเท่าเทียมและไม่แบ่งแยก โดยไม่คำนึงถึงอายุ เพศ ศาสนา สัญชาติ หรือสถานะทางสังคม ตามที่ไทยได้ระบุไว้ในระหว่างการเฉลิมฉลองครบรอบ 75 ปี ปฏิญญาสากลว่าด้วยสิทธิมนุษยชน เมื่อเดือน ธ.ค. 2566
ความเท่าเทียมระหว่างเพศ (Gender Equality) เป็นสิทธิมนุษยชนขั้นพื้นฐานที่เป็นรากฐานสำคัญในการดำเนินนโยบายทางสังคมไทยให้เดินหน้าสู่สังคมที่เท่าเทียมและเจริญรุ่งเรือง
รัฐบาลภูมิใจที่ได้สนับสนุนกฎหมายสมรสเท่าเทียม ภายใต้ พ.ร.บ. ความเท่าเทียมระหว่างเพศ และขอย้ำคำมั่นสัญญาในการสร้างสังคมที่เปิดรับความหลายหลาย และมอบโอกาสที่เท่าเทียมกันสำหรับทุกคน โดยรัฐบาลจะพิจารณาแง่มุ่มที่จะเพิ่มโอกาสให้ประชาชนเพิ่มเติมอย่างต่อเนื่อง ทั้งในด้านการศึกษา สถานที่ทำงาน การดูแลสุขภาพที่ไม่แบ่งแยก และการเข้าถึง เพื่อสร้างสภาพแวดล้อมที่ส่งเสริมความหลากหลายสำหรับทุกคน
.
นายกรัฐมนตรีเน้นย้ำว่า ความร่วมมือของทุกภาคส่วนจะช่วยสร้างสังคมไทยที่ยืนหยัดเป็นสัญญาณแห่งความหลากหลายและโอกาสได้
.
อ่านเพิ่มเติม คลิก: https://www.thaigov.go.th/news/contents/details/78763
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/78796