รัฐบาลไทย-ข่าวทำเนียบรัฐบาล-เร่งยกร่าง พ.ร.ก.เปิดทางคืนปืนเถื่อน ดันเป็นมาตรการควบคุมอาวุธปืน ลดปัญหาความรุนแรงสังคม


วันจันทร์ที่ 12 กุมภาพันธ์ 2567
เร่งยกร่าง พ.ร.ก.เปิดทางคืนปืนเถื่อน ดันเป็นมาตรการควบคุมอาวุธปืน ลดปัญหาความรุนแรงสังคม
.....
รัฐบาล โดยนายกรัฐมนตรี ตระหนักถึงปัญหาอาชญากรรมและความรุนแรงในสังคม จึงได้มอบกระทรวงมหาดไทย (มท.) กำหนดมาตรการลดจำนวนปืน โดยให้ผู้ที่ครอบครองปืนเถื่อน ปืนไม่ได้จดทะเบียน หรือไม่ได้รับอนุญาต ให้นำปืนมาคืนภาครัฐภายในระยะเวลาที่กำหนดได้โดยไม่มีความผิด
.
โดยกรมการปกครอง จะเป็นผู้ดำเนินการยกร่างพระราชกำหนด (พ.ร.ก.) ซึ่งมีหลักการเปิดทางให้คืนอาวุธปืนในเวลาที่กำหนด โดยผู้ครอบครองไม่มีความผิด และจะนำเสนอรัฐมนตรีว่าการกระทรวงมหาดไทยพิจารณาต่อไป
.
ทั้งนี้ นอกจากการออก พ.ร.ก. เพื่อเปิดทางให้ผู้ครอบครองปืนเถื่อนนำปืนมามอบแก่ทางการแล้ว กรมการปกครอง ยังเตรียมออกมาตรการเพิ่มความเข้มงวดในการครอบครองและควบคุมจำนวนอาวุธปืนเพิ่มเติม เช่น
- การเตรียมยกเลิกปืนสวัสดิการ
- การพิจารณามาตรการสำหรับผู้ได้รับใบอนุญาตนำเข้าปืน
- การกำหนดให้การปราบปรามปืนเถื่อนเป็นหนึ่งในเกณฑ์วัดผลงาน (KPI) ของนายอำเภอ และผู้ว่าราชการจังหวัด
.
อ่านเพิ่มเติม คลิก https://www.thaigov.go.th/news/contents/details/78529
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/78767