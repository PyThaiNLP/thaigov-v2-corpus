รัฐบาลไทย-ข่าวทำเนียบรัฐบาล-กรุงไทย เปิดซื้อ-ขายทองคำ 96.5% แบบเรียลไทม์ผ่าน Gold Wallet บนแอปฯเป๋าตัง พลิกการลงทุนให้ง่ายและงอกเงย  


วันจันทร์ที่ 12 กุมภาพันธ์ 2567
12/02/2567
พิมพ์
กรุงไทย เปิดซื้อ-ขายทองคำ 96.5% แบบเรียลไทม์ผ่าน Gold Wallet บนแอปฯเป๋าตัง พลิกการลงทุนให้ง่ายและงอกเงย
ธ.กรุงไทยเอาใจผู้ลงทุนทอง เปิดตัวฟีเจอร์ใหม่  “ซื้อ-ขาย ทองคำแท่ง 96.5%” ผ่าน Gold Wallet ตลาดทองคำออนไลน์แห่งแรกของไทย บนแอปฯ เป๋าตัง ด้วยแนวคิด “พลิกการลงทุนให้ง่ายและงอกเงย” ซื้อขายง่ายแบบเรียลไทม์ กับ 3 ร้านทองชั้นนำ
ธนาคารกรุงไทย เอาใจผู้ลงทุนทอง เปิดตัวฟีเจอร์ใหม่  “ซื้อ-ขาย ทองคำแท่ง 96.5%” ผ่าน Gold Wallet ตลาดทองคำออนไลน์แห่งแรกของไทย บนแอปฯ เป๋าตัง ด้วยแนวคิด “พลิกการลงทุนให้ง่ายและงอกเงย”  ซื้อขายง่ายแบบเรียลไทม์ กับ 3 ร้านทองชั้นนำ คือ MTS Gold (แม่ทองสุก)  YLG Corporation (วายแอลจี)  และ Aurora Gold Trading (ออโรร่า) ด้วยจุดเด่นลงทุนง่าย ใช้เงินน้อย เริ่ม ใช้เงินลงทุนน้อย ขั้นต่ำเพียง  0.1 บาททอง หรือประมาณ 3,000 บาท ตอบโจทย์ผู้ลงทุนไทยที่ชื่นชอบลงทุนและสะสมทองคำแท่ง
นายรวินทร์ บุญญานุสาสน์ ผู้บริหารสายงานธุรกิจตลาดเงินตลาดทุน ธนาคารกรุงไทย เปิดเผยว่า ธนาคารกรุงไทยในฐานะธนาคารพาณิชย์ชั้นนำของประเทศ ตอกย้ำผู้นำการลงทุนดิจิทัล มุ่งมั่น พัฒนาบริการด้านการลงทุนและการออม ตอบโจทย์ผู้ลงทุนทุกกลุ่ม ในทุกสินทรัพย์การลงทุน ด้วยแนวคิด  “พลิกการลงทุนให้ง่ายและงอกเงย” พัฒนาฟีเจอร์ใหม่บน Gold Wallet บนแอปพลิเคชันเป๋าตัง  โดยเปิดให้ ผู้ลงทุนส่งคำสั่งซื้อ-ขายทองคำแท่งความบริสุทธิ์ 96.5% แบบเรียลไทม์ กับร้านทองพันธมิตรชั้นนำ  3 เจ้าดัง  คือ  MTS Gold แม่ทองสุก,  YLG Corporation  และ Aurora Gold Trading ด้วยจุดเด่น ลงทุนง่าย ใช้เงินน้อย เริ่มต้นเพียง 0.1 บาททอง หรือประมาณ 3,000 บาท (ขึ้นอยู่กับอัตราแลกเปลี่ยนและราคาทอง ณ วันซื้อขาย) เพื่อตอบโจทย์ความต้องการของผู้ลงทุนไทย ที่มีความคุ้นเคยกับการซื้อขายทองคำแท่งความบริสุทธิ์ 96.5% และเป็นทองคำที่มีสัดส่วนการลงทุนมากที่สุดในประเทศไทย
Gold Wallet บริการซื้อขายทองคำออนไลน์ครบวงจร บนแอปฯ เป๋าตัง เปิดให้บริการมากว่า 2 ปี โดยธนาคารร่วมกับพันธมิตรร้านทองชั้นนำ พัฒนาบริการ เพื่อตอบโจทย์ผู้ลงทุนทองคำในทุกด้าน ครอบคลุม การซื้อ-ขายทองคำแท่งความบริสุทธิ์ 99.99% ซึ่งเป็นมาตรฐานโลกตาม LBMA และทองคำแท่งความบริสุทธ์ 96.5% ซึ่งเป็นมาตรฐานตามสมาคมทองคำในประทศไทย ลงทุนซื้อ-ขายง่าย ได้ทองจริง ผ่านแพลตฟอร์ม ดิจิทัลที่คนไทยคุ้นเคย ทำให้ปัจจุบันมีผู้ใช้งานเพิ่มขึ้นต่อเนื่องกว่า 2 แสนบัญชี
ทั้งนี้ ผู้ลงทุนสามารถซื้อ-ขายทองคำความบริสุทธิ์ 96.5% บน Gold Wallet ผ่านแอปฯ เป๋าตังได้ง่ายๆ ดังนี้
1. ดาวน์โหลดและติดตั้งแอปฯ เป๋าตัง
2. สมัครบริการ Gold Wallet บนแอปฯ เป๋าตัง
3. ผูกบัญชีเงินฝากของธนาคารกรุงไทยเพื่อใช้ในการซื้อขายทอง
4. เปิดบัญชีร้านทองทั้ง 3 ร้าน คือ MTS Gold แม่ทองสุก, YLG Corporation และ Aurora Gold Trading
5. ตั้งค่าบัญชีหลักในการซื้อขายทองและส่งคำสั่งซื้อขายกับร้านค้าพันธมิตรได้ทันที
สอบถามรายละเอียดเพิ่มเติมได้ที่ ธนาคารทุกไทยทุกสาขา หรือ ติดต่อ Krungthai Contact Center  โทร. 02-111-1111

ที่มา : https://www.thaigov.go.th/news/contents/details/78782