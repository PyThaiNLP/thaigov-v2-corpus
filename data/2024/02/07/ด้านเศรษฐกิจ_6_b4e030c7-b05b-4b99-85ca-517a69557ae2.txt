รัฐบาลไทย-ข่าวทำเนียบรัฐบาล-​รองปลัดฯ ณัฏฐิญา ประชุมแนวทางการจัดทำและขับเคลื่อนแผนปฏิบัติราชการ สู่การปฏิบัติ


วันพุธที่ 7 กุมภาพันธ์ 2567
07/02/2567
พิมพ์
​รองปลัดฯ ณัฏฐิญา ประชุมแนวทางการจัดทำและขับเคลื่อนแผนปฏิบัติราชการ สู่การปฏิบัติ
​รองปลัดฯ ณัฏฐิญา ประชุมแนวทางการจัดทำและขับเคลื่อนแผนปฏิบัติราชการ สู่การปฏิบัติ
วันที่ 5 กุมภาพันธุ์ 2567 นางสาวณัฏฐิญา เนตยสุภา รองปลัดกระทรวงอุตสาหกรรม เป็นประธานการประชุมแนวทางการจัดทำและขับเคลื่อนแผนปฏิบัติราชการ สู่การปฏิบัติ เพื่อยกระดับกระบวนการขับเคลื่อนยุทธศาสตร์และนโยบายของกระทรวงอุตสาหกรรม (อก.) สู่การปฏิบัติ โดยมีนายพลาวุธ วงศ์วิวัฒน์ ผู้อำนวยการกองยุทธศาสตร์และแผนงาน นายเตมีย์ พันธุ์วงค์ราช ผู้อำนวยการกองตรวจราชการ สำนักงานปลัดกระทรวงอุตสาหกรรม และเจ้าหน้าที่ที่เกี่ยวข้อง เข้าร่วมด้วย ณ ห้องประชุม อก.2 ชั้น 3 อาคารสำนักงานปลัดกระทรวงอุตสาหกรรม
รองปลัดกระทรวงอุตสาหกรรม เผยว่า การประชุมดังกล่าวเป็นการหาแนวทางจัดทำและขับเคลื่อนแผนปฏิบัติราชการ ซึ่งเป็นกลไกสำคัญในการขับเคลื่อนนโยบายการพัฒนาอุตสาหกรรมให้ถ่ายทอดสู่แผนปฏิบัติราชการ โครงการสำคัญ (Flagship Projects) และโครงการภายใต้การดำเนินการของ อก. และหน่วยงานที่เกี่ยวข้อง เพื่อการพัฒนาอุตสาหกรรมอย่างบูรณาการและมุ่งเป้าเชิงยุทธศาสตร์ในทิศทางเดียวกันทั้งกระทรวงฯ โดยปีนี้จะริเริ่มการผลักดันการขับเคลื่อนแผนงานสู่โครงการที่ตอบสนองต่อความต้องการในระดับพื้นที่ พร้อมทั้งยกระดับประสิทธิภาพกระบวนการขับเคลื่อนยุทธศาสตร์และนโยบายสู่ปฏิบัติอย่างเป็นระบบและบูรณาการ
ทั้งนี้จะมีการนำแนวทางดังกล่าวไปหารือกับผู้บริหารและหน่วยงานที่เกี่ยวข้อง เพื่อบูรณาการการขับเคลื่อนนโยบายและแผนปฏิบัติราชการของ อก. สู่การจัดทำโครงการสำคัญ โครงการ และการดำเนินงานเพื่อขับเคลื่อนกระทรวงอุตสาหกรรมและพัฒนาภาคอุตสาหกรรมให้มีศักยภาพสูงและเติบโตอย่างยั่งยืนคู่ชุมชน ต่อไป

ที่มา : https://www.thaigov.go.th/news/contents/details/78553