รัฐบาลไทย-ข่าวทำเนียบรัฐบาล-รัฐบาลห่วงใยประชาชน ช่วงเทศกาลตรุษจีน 8 – 10 ก.พ. เชิญชวนลดการจุดธูป ลดปริมาณฝุ่นละอองจากการเผาไหม้ ขอให้ประกอบพิธีฯ ด้วยความระมัดระวัง


วันพุธที่ 7 กุมภาพันธ์ 2567
07/02/2567
พิมพ์
รัฐบาลห่วงใยประชาชน ช่วงเทศกาลตรุษจีน 8 – 10 ก.พ. เชิญชวนลดการจุดธูป ลดปริมาณฝุ่นละอองจากการเผาไหม้ ขอให้ประกอบพิธีฯ ด้วยความระมัดระวัง
รัฐบาลห่วงใยประชาชน ช่วงเทศกาลตรุษจีน 8 – 10 ก.พ. เชิญชวนลดการจุดธูป ลดปริมาณฝุ่นละอองจากการเผาไหม้ ขอให้ประกอบพิธีฯ ด้วยความระมัดระวัง
วันที่ 7 กุมภาพันธ์ 2567 นายคารม พลพรกลาง รองโฆษกประจำสำนักนายกรัฐมนตรี  กล่าวว่า  ช่วงเทศกาลตรุษจีนระหว่างวันที่ 8 – 10 กุมภาพันธ์ 2567  รัฐบาลห่วงใยพี่น้องประชาชน ขอให้ประกอบพิธีในเทศกาลตรุษจีนด้วยความระมัดระวัง ดูแลความเรียบร้อยกรณีจุดธูป เทียน เผากระดาษเงิน กระดาษทอง จุดประทัด ลดความเสี่ยงสาเหตุเพลิงไหม้ หากพบเห็นการเกิดเพลิงไหม้ ให้แจ้งสายด่วน 199 ทันที
นายคารม กล่าวย้ำว่า รัฐบาลห่วงใยสุขภาพอนามัยของพี่น้องประชาชน จากปัญหาฝุ่นละอองขนาดเล็ก PM 2.5 เกินค่ามาตรฐาน ขอเชิญชวนลดการจุดธูปหรือเปลี่ยนมาใช้ธูปไฟฟ้า เพื่อช่วยลดปริมาณฝุ่นละอองจากการเผาไหม้ ร่วมกันรักษาสิ่งแวดล้อม พร้อมแนะวิธีดูแลสุขอนามัยที่ดี อาทิ หมั่นล้างมือให้สะอาด รับประทานอาหารที่ปรุงสุก และเมื่ออยู่ในพื้นที่มีฝุ่นควันมาก ควรดื่มน้ำกลั้วคอบ้วนปากให้บ่อยขึ้น ทั้งนี้ ความสุขใจและสุขอนามัยที่ดีตลอดช่วงเทศกาลตรุษจีน
“ในช่วงเทศกาลตรุษจีนสถานประกอบการบางแห่งอาจหยุดทำการติดต่อกันหลายวันขอให้มีการตรวจสอบอุปกรณ์ หรือระบบป้องกันอัคคีภัย เช่น เครื่องดับเพลิงยกหิ้ว และสัญญาณเตือนภัย ให้อยู่ในสภาพที่พร้อมใช้งาน รวมทั้งกำชับเจ้าหน้าที่รักษาความปลอดภัยตรวจตราดูแลอาคารสถานที่ ตลอด 24 ชั่วโมง สำหรับประชาชนที่เดินทางช่วงเทศกาลตรุษจีน ขอให้ตรวจสอบอุปกรณ์ไฟฟ้าภายในบ้านให้เรียบร้อยก่อนเดินทาง” นายคารม กล่าว

ที่มา : https://www.thaigov.go.th/news/contents/details/78546