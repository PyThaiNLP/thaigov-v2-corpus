รัฐบาลไทย-ข่าวทำเนียบรัฐบาล-ปลัดฯ จตุพร กำชับทุกหน่วยเพิ่มความเข้มข้น ปฏิบัติตามมาตรการแก้ฝุ่น PM2.5 พร้อมกำหนดมาตรการฉุกเฉิน ยกระดับการแก้ไขในภาวะวิกฤต เร่งเดินหน้าคืนอากาศสะอาดให้ประชาชน


วันพุธที่ 7 กุมภาพันธ์ 2567
ปลัดฯ จตุพร กำชับทุกหน่วยเพิ่มความเข้มข้น ปฏิบัติตามมาตรการแก้ฝุ่น PM2.5 พร้อมกำหนดมาตรการฉุกเฉิน ยกระดับการแก้ไขในภาวะวิกฤต เร่งเดินหน้าคืนอากาศสะอาดให้ประชาชน
ปลัดฯ จตุพร กำชับทุกหน่วยเพิ่มความเข้มข้น ปฏิบัติตามมาตรการแก้ฝุ่น PM2.5 พร้อมกำหนดมาตรการฉุกเฉิน ยกระดับการแก้ไขในภาวะวิกฤต เร่งเดินหน้าคืนอากาศสะอาดให้ประชาชน
ปลัดฯ จตุพร กำชับทุกหน่วยเพิ่มความเข้มข้น ปฏิบัติตามมาตรการแก้ฝุ่น PM2.5 พร้อมกำหนดมาตรการฉุกเฉิน ยกระดับการแก้ไขในภาวะวิกฤต เร่งเดินหน้าคืนอากาศสะอาดให้ประชาชน
วันที่ 6 กุมภาพันธ์ 2567 เวลา 14.00 น. นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม เป็นประธานการประชุมคณะอนุกรรมการอำนวยการเพื่อการจัดการปัญหามลพิษทางอากาศ ครั้งที่ 1/2567 ร่วมกับ ผู้ทรงคุณวุฒิ และอนุกรรมการจากหน่วยงานที่เกี่ยวข้อง โดยมีนางสาวปรีญาพร สุวรรณเกษ อธิบดีกรมควบคุมมลพิษ ทำหน้าที่ฝ่ายเลขานุการฯ ณ ห้องประชุม 202 กระทรวงทรัพยากรธรรมชาติและสิ่งแวดล้อม และผ่านระบบ Video Conference เน้นย้ำการบูรณาการร่วมกัน ทำงานเชิงรุกโดยให้ทุกหน่วยงานพิจารณากำหนดมาตรการให้มีความเข้มข้นและเป็นรูปธรรม บังคับใช้กฎหมายอย่างจริงจัง เร่งเดินหน้าคืนอากาศสะอาดให้ประชาชน
ที่ประชุมฯ ได้ติดตามความก้าวหน้าการดำเนินงานตามมาตรการแก้ไขปัญหาฝุ่น PM2.5 ปี 2567 ใน 6 ประเด็น คือ 1) สถานการณ์การเกิดไฟในพื้นที่ 11 ป่าอนุรักษ์ 10 ป่าสงวนแห่งชาติ และผลการควบคุม อาทิ ประสิทธิภาพการควบคุมการเกิดไฟในป่า การควบคุมผู้เข้าใช้ประโยชน์พื้นที่ การจัดการเชื้อเพลิงในพื้นที่ป่า การปฏิบัติการดับไฟป่า ข้อมูล ข้อเสนอพื้นที่ 11 ป่าอนุรักษ์ 10 ป่าสงวนแห่งชาติ เพื่อให้เอกชนร่วมลงทุนในการแก้ไขไฟในป่า ตามมาตรการส่งเสริมการลงทุนเพื่อพัฒนาชุมชนและสังคมของสำนักงานคณะกรรมการส่งเสริมการลงทุน (BOI) 2) การกำหนดเงื่อนไขการอนุญาตการเผาและการบริหารจัดการการเผาในพื้นที่เกษตร 3) ผลการกำกับควบคุมการเผาในพื้นที่เกษตร ทั้งในพื้นที่ปลูกข้าว ข้าวโพดเลี้ยงสัตว์ พื้นที่ภาคกลาง ภาคตะวันออกเฉียงเหนือและภาคเหนือ แผนลดการปลูกข้าวโพดเลี้ยงสัตว์ในพื้นที่สูง และการเชื่อมโยงเงื่อนไขการไม่เผากับสิทธิประโยชน์ของภาครัฐ และพื้นที่ปลูกอ้อย การบริหารจัดการเศษวัสดุเหลือใช้ทางการเกษตร การจัดตั้งศูนย์รับซื้อวัสดุเหลือใช้ทางการเกษตรและการสนับสนุนรถบรรทุกขนส่ง
4) มาตรการเพิ่มเงื่อนไขเรื่องการเผาในพื้นที่ป่าและพื้นที่เกษตรในการนำเข้า - ส่งออกสินค้า แนวทางการดำเนินการกรณีการใช้มาตรการด้านการค้าและมาตรการด้านภาษี เพื่อควบคุมภาคเอกชนของประเทศไทยที่ไปทำธุรกิจหรือนำเข้าสินค้าเกษตรที่มีการเผาจากประเทศเพื่อนบ้าน 5) การบังคับใช้กฎหมายภาคการจราจรและผู้กระทำผิดลักลอบการเผาในที่โล่ง และ 6) การประกาศหลักเกณฑ์ในการประกาศเขตการให้ความช่วยเหลือผู้ประสบภัยพิบัติกรณีฉุกเฉิน นอกจากนี้ ที่ประชุมฯ ยังได้พิจารณามาตรการฉุกเฉินยกระดับการแก้ไขปัญหาฝุ่นละออง PM2.5 ในช่วงสถานการณ์วิกฤต ประจำปี 2567 เมื่อปริมาณฝุ่นละออง PM2.5 เฉลี่ย 24 ชั่วโมง มีค่ามากกว่า 75 ไมโครกรัมต่อลูกบาศก์เมตร หรือดัชนีคุณภาพอากาศของประเทศไทย (AQI) อยู่ในระดับมีผลกระทบต่อสุขภาพ (สีแดง) ต่อเนื่อง 3 วัน โดยยกระดับความเข้มข้นการดำเนินงานอย่างต่อเนื่องจนกว่าสถานการณ์กลับสู่สภาวะปกติ

ที่มา : https://www.thaigov.go.th/news/contents/details/78543