รัฐบาลไทย-ข่าวทำเนียบรัฐบาล-นายกฯ ยินดี UNESCO มอบใบประกาศรับรอง “สงกรานต์ไทย” เป็นมรดกวัฒนธรรมฯ ของมนุษยชาติ


วันพุธที่ 7 กุมภาพันธ์ 2567
นายกฯ ยินดี UNESCO มอบใบประกาศรับรอง “สงกรานต์ไทย” เป็นมรดกวัฒนธรรมฯ ของมนุษยชาติ
.....
นายเศรษฐา ทวีสิน นายกรัฐมนตรี และ รมว.กค. ขอบคุณทุกหน่วยงานที่เกี่ยวข้องร่วมทำงานเพื่อส่งเสริมประเพณีสงกรานต์ของไทย จนได้รับใบประกาศนียบัตร (Certificate) รับรองจาก UNESCO ที่ประกาศขึ้นทะเบียน “สงกรานต์ในประเทศไทย” ประเพณีสงกรานต์เป็นมรดกวัฒนธรรมที่จับต้องไม่ได้ของมนุษยชาติ อย่างเป็นทางการแล้ว
.
พร้อมเดินหน้ายกระดับประเพณีสงกรานต์ของไทย เตรียมจัดงานมหาสงกรานต์ “World Songkran Festival : ประเพณีสงกรานต์ไทย หมุดหมายนักท่องเที่ยวทั่วโลก” ดำเนินงานผ่านเครือข่ายวัฒนธรรม 76 จังหวัดทั่วประเทศ และ 50 เขตในกรุงเทพมหานคร ระหว่างวันที่ 1 - 21 เม.ย. 67 นี้
.
ขณะเดียวกัน รัฐบาลจะสนับสนุนการอนุรักษ์ สืบสาน ปกป้อง คุ้มครองมรดกภูมิปัญญาทางวัฒนธรรมอันทรงคุณค่าของประเทศ สร้างการรับรู้ให้ชาวต่างชาติได้เข้าถึงประเพณี เทศกาลของไทยให้มากขึ้น ซึ่งมั่นใจว่าผลสำเร็จในครั้งนี้จะสามารถต่อยอดไปสู่ภาคเศรษฐกิจ เป็นเม็ดเงิน เป็นรายได้สู่ประชาชนต่อไป
.
อ่านเพิ่มเติม คลิก https://www.thaigov.go.th/news/contents/details/78438
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/78577