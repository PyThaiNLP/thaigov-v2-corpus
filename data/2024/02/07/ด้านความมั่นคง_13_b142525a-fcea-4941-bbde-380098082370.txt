รัฐบาลไทย-ข่าวทำเนียบรัฐบาล-จังหวัดหนองบัวลำภูสนองนโยบายกระทรวงมหาดไทย มุ่งจัดระเบียบสังคม นำเจ้าหน้าที่ฝ่ายปกครองบูรณาการร่วมกับหน่วยงานด้านความมั่นคงลงพื้นที่ตรวจยาเสพติด บุหรี่ไฟฟ้า เน้นย้ำเดินหน้ากวาดล้าง


วันพุธที่ 7 กุมภาพันธ์ 2567
07/02/2567
พิมพ์
จังหวัดหนองบัวลำภูสนองนโยบายกระทรวงมหาดไทย มุ่งจัดระเบียบสังคม นำเจ้าหน้าที่ฝ่ายปกครองบูรณาการร่วมกับหน่วยงานด้านความมั่นคงลงพื้นที่ตรวจยาเสพติด บุหรี่ไฟฟ้า เน้นย้ำเดินหน้ากวาดล้าง
จ.หนองบัวลำภูสนองนโยบายกระทรวงมหาดไทย มุ่งจัดระเบียบสังคม นำเจ้าหน้าที่ฝ่ายปกครองบูรณาการร่วมกับหน่วยงานด้านความมั่นคงลงพื้นที่ตรวจยาเสพติด บุหรี่ไฟฟ้า เน้นย้ำเดินหน้ากวาดล้างยาเสพติดและสิ่งผิดกฎหมายอย่างต่อเนื่อง พบเบาะแสกระทำผิด โทรสายด่วน 1567 ฟรี
จังหวัดหนองบัวลำภูสนองนโยบายกระทรวงมหาดไทย มุ่งจัดระเบียบสังคม นำเจ้าหน้าที่ฝ่ายปกครองบูรณาการร่วมกับหน่วยงานด้านความมั่นคงลงพื้นที่ตรวจยาเสพติด บุหรี่ไฟฟ้า เน้นย้ำเดินหน้ากวาดล้างยาเสพติดและสิ่งผิดกฎหมายอย่างต่อเนื่อง หากพบเห็นเบาะแสการกระทำผิด โทรสายด่วน 1567 ฟรีตลอด 24 ชั่วโมง
วันนี้ (7 ก.พ. 67) นายสุวิทย์ จันทร์หวร ผู้ว่าราชการจังหวัดหนองบัวลำภู เปิดเผยว่า จังหวัดหนองบัวลำภูได้ดำเนินการขับเคลื่อนตามนโยบายของกระทรวงมหาดไทยในการจัดระเบียบสังคม ปราบปรามผู้มีอิทธิพล และการป้องกันแก้ไขปัญหายาเสพติด ซึ่งที่ผ่านมาจังหวัดหนองบัวลำภูได้บูรณาการทุกภาคส่วนดำเนินมาตรการเข้มงวดกวดขันเกี่ยวกับยาเสพติดและสิ่งผิดกฎหมายทุกชนิดอย่างต่อเนื่องเพื่อให้ประชาชนชาวหนองบัวลำภูได้มีสังคมที่มั่นคง สงบเรียบร้อย และปลอดภัยจากยาเสพติด
นายสุวิทย์ จันทร์หวร ผู้ว่าราชการจังหวัดหนองบัวลำภู กล่าวว่า เมื่อวันที่ 6 ก.พ. 67 อำเภอสุวรรณคูหา โดยการอำนวยการของ ส.ต.ต.ชัยวัฒน์ อินอ่อน นายอำเภอสุวรรณคูหา บูรณาการสนธิกำลังร่วมกับหัวหน้ากลุ่มงานบริหารงานปกครอง หัวหน้ากลุ่มงานทะเบียนและบัตร พร้อมด้วยปลัดอำเภอหัวหน้าฝ่ายความมั่นคง ปลัดอำเภองานป้องกัน และสมาชิก อส. ร้อย.อส.อ.สุวรรณคูหา 5 ลงพื้นที่ตรวจสอบข้อเท็จจริงในกรณีจำหน่ายยาเสพติด ในพื้นที่หมู่ที่ 10 ตำบลนาดี อำเภอสุวรรณคูหา ซึ่งสามารถจับกุมผู้ต้องหา จำนวน 1 ราย คือ นายสมศักดิ์ พบของกลางยาเสพติด จำนวน 4 เม็ด พร้อมแจ้งข้อกล่าวหา 1) เสพยาเสพติดให้โทษประเภทที่ 1 (เมทแอมเฟตามีน) โดยผิดกฎหมาย และ 2) จำหน่ายยาเสพติดให้โทษประเภทที่ 1 (เมทแอมเฟตามีน) โดยฝ่าฝืนต่อกฎหมาย ต่อมาในพื้นที่ตำบลบ้านโคก อำเภอบ้านโคก จับกุมผู้ต้องหาได้ 2 ราย ได้แก่ 1) นายบุญธรรม พบของกลางยาเสพติด จำนวน 4 เม็ด พร้อมแจ้งข้อกล่าวหา เสพยาเสพติดให้โทษประเภทที่ 1 (เมทแอมเฟตามีน) โดยผิดกฎหมาย, มีไว้ในครอบครองซึ่งยาเสพติดให้โทษประเภทที่ 1 (เมทแอมเฟตามีน) เพื่อเสพโดยไม่ได้รับอนุญาต และ ขับขี่จักรยานยนต์ในขณะมีสารเสพติด (แมทแอมเฟตามีน) ในร่างกายโดยฝ่าฝืนต่อกฎหมาย 2) นายวทัญญู ได้แจ้งข้อกล่าวหา เสพยาเสพติดให้โทษประเภทที่ 1 (เมทแอมเฟตามีน) โดยผิดกฎหมาย เบื้องต้นได้นำตัวผู้ต้องหาพร้อมสิ่งของที่ตรวจยึดมาทำบันทึกจับกุมแจ้งข้อกล่าวหา และแจ้งสิทธิ์ ณ ที่ทำการปกครองอำเภอสุวรรณคูหา พร้อมส่งพนักงานสอบสวน สภ.สุวรรณคูหา ดำเนินคดีตามกฎหมาย และนำตัวผู้เสพ จำนวน 1 ราย เข้าสู่กระบวนการบำบัดที่โรงพยาบาลส่งเสริมสุขภาพตำบลในพื้นที่ต่อไป
นายสุวิทย์ จันทร์หวร ผู้ว่าราชการจังหวัดหนองบัวลำภู กล่าวเพิ่มเติมว่า ต่อมาในวันเดียวกัน (6 ก.พ. 67) ชุดปฏิบัติการพิเศษฝ่ายปกครองจังหวัดหนองบัวลำภู พร้อมด้วยฝ่ายความมั่นคงอำเภอเมืองหนองบัวลำภู เจ้าหน้าที่ตำรวจ สภ.เมืองหนองบัวลำภู ได้รับแจ้งเบาะแสว่า มีการนำบุหรี่ไฟฟ้ามาจำหน่ายในพื้นที่ตำบลนามะเฟือง อ.เมืองหนองบัวลำภู นายนิติปกรณ์ แสงสุวรรณ นายอำเภอเมืองหนองบัวลำภู จึงได้มอบหมายให้ชุดปฏิบัติการพิเศษฝ่ายปกครองจังหวัดหนองบัวลำภู นำโดยผู้ช่วยป้องกันจังหวัด ปลัดอำเภอ เจ้าหน้าที่ตำรวจ สภ.เมืองหนองบัวลำภู สมาชิก อส.จ.หนองบัวลำภู ผู้ช่วยผู้ใหญ่บ้านฝ่ายรักษาความสงบ อ.เมืองหนองบัวลำภู บูรณาการร่วมกันในการจับกุมผู้ต้องหา จำนวน 1 ราย คือ นายสุริยา ผลการตรวจค้นพบ เครื่องบุหรี่ไฟฟ้าเปล่า จำนวน ๗ เครื่อง พอร์ตแบบใช้แล้วทิ้ง จำนวน ๓๗ ชิ้น และหัวพอร์ต จำนวน ๖๔ ชิ้น อยู่บนโต๊ะบริเวณบ้าน เจ้าหน้าที่จึงได้แจ้งข้อกล่าวหา 1) เป็นผู้ขายหรือจัดหาด้วยประการใด ๆ หรือเสนอ หรือชักชวนให้มีการขาย ให้บริการหรือจัดหาด้วยประการใด ซึ่งสินค้าบุหรี่ไฟฟ้า หรือน้ำยาสำหรับเติมบุหรี่ไฟฟ้า โดยเรียกค่าตอบแทนเป็นเงินหรือผลประโยชน์อย่างอื่นอันเป็นการฝ่าฝืน คำสั่งคณะกรรมการคุ้มครองผู้บริโภค ที่ 9/2558 ลงวันที่ 28 มกราคม 2558 2) เป็นผู้นำเข้าซึ่งสินค้าต้องห้ามตามมาตรา 5(1) แห่งพระราชบัญญัติการส่งออกไปนอกและการนำเข้าในราชอาณาจักร ซึ่งสินค้า พ.ศ. 2522 3) ฝ่าฝืนประกาศกระทรวงพาณิชย์ เรื่อง กำหนดให้บารากู่และบารากู่ไฟฟ้า หรือบุหรี่ไฟฟ้า เป็นสินค้าต้องห้ามในการนำเข้ามาในราชอาณาจักร พ.ศ.2557 และ 4) ฝ่าฝืนพระราชบัญญัติศุลกากร พ.ศ. 2560 มาตรา 246 ซื้อ รับไว้ โดยประการใด ซึ่งของอันตนพึงรู้ว่าเป็นความผิด ตามมาตรา 242 พร้อมทำบันทึกจับกุมส่งพนักงานสอบสวน สภ.เมืองหนองบัวลำภู เพื่อดำเนินคดีตามกฎหมายต่อไป
“จังหวัดหนองบัวลำภูยังคงมุ่งมั่นที่จะขับเคลื่อนนโยบายของรัฐมนตรีว่าการกระทรวงมหาดไทยในการจัดระเบียบสังคม กับการป้องกันและปราบปรามผู้มีอิทธิพลอย่างจริงจังต่อเนื่อง โดยมีเป้าหมายให้ความสำคัญกับการป้องกันและปราบปรามกิจกรรมที่ไม่พึงประสงค์ใน 6 เรื่อง ได้แก่ 1. ยาเสพติด 2. การค้ามนุษย์ 3. การครอบครองอาวุธและปืน 4. การพนัน 5. การดำเนินการติดตามและเฝ้าระวังผู้มีอิทธิพล 6. สถานบริการและสถานบันเทิง และขอขอบคุณเจ้าหน้าที่ผู้เกี่ยวข้องทุกคนในฐานะผู้ทำหน้าที่ “บำบัดทุกข์ บำรุงสุข” และการรักษาความมั่นคงและความสงบเรียบร้อย เป็นหน้าที่ที่ต้องดูแลพี่น้องประชาชน เพื่อให้ทุกคนในสังคมได้ใช้ชีวิตได้อย่างมีความสุข ซึ่งจังหวัดหนองบัวลำภูนั้นได้เน้นย้ำกำชับเจ้าหน้าที่ฝ่ายปกครองให้ใช้อำนาจหน้าที่ตามกฎหมาย และดำเนินการทางกฎหมายกับผู้กระทำความผิดอย่างถึงที่สุด อย่างไรก็ตามขอให้พี่น้องประชาชนทุกท่านช่วยเป็นหูเป็นตา ระแวดระวังบ้านเมืองของเรา หากพบเห็นเบาะแสการกระทำผิด เช่น การเสพสารเสพติด หรือการกระทำความผิดทุกรูปแบบ สามารถแจ้งข้อมูลได้ที่นายอำเภอ ปลัดอำเภอ เจ้าหน้าที่ฝ่ายความมั่นคง กำนัน ผู้ใหญ่บ้าน หรือที่ศูนย์ดำรงธรรมจังหวัด ศูนย์ดำรงธรรมอำเภอ สายด่วน 1567 โทรฟรีตลอด 24 ชั่วโมง” นายสุวิทย์ฯ กล่าวในช่วงท้าย
WorldSoilDay #วันดินโลก #UN #FAO #GlobalSoilPartnership #MOI
#กระทรวงมหาดไทย #บำบัดทุกข์บำรุงสุข #SoilandWaterasourceoflife
#SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/78584