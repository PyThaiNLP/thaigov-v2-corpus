รัฐบาลไทย-ข่าวทำเนียบรัฐบาล-​นายกฯ มอบ รองเลขาฯ จักรพล พร้อมคณะ เดินทางติดตามนโยบายเตรียมความพร้อมภูเก็ตดูแลนักท่องเที่ยวช่วงตรุษจีน เชื่อมั่นศักยภาพภูเก็ตจุดหมายท่องเที่ยวสำคัญของไทย


วันพุธที่ 7 กุมภาพันธ์ 2567
07/02/2567
พิมพ์
​นายกฯ มอบ รองเลขาฯ จักรพล พร้อมคณะ เดินทางติดตามนโยบายเตรียมความพร้อมภูเก็ตดูแลนักท่องเที่ยวช่วงตรุษจีน เชื่อมั่นศักยภาพภูเก็ตจุดหมายท่องเที่ยวสำคัญของไทย
​นายกฯ มอบ รองเลขาฯ จักรพล พร้อมคณะ เดินทางติดตามนโยบายเตรียมความพร้อมภูเก็ตดูแลนักท่องเที่ยวช่วงตรุษจีน เชื่อมั่นศักยภาพภูเก็ตจุดหมายท่องเที่ยวสำคัญของไทย
วันนี้ (7 กุมภาพันธ์ 2567) เวลา 13.30 น. นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง ได้มอบหมายให้นายจักรพล ตั้งสุทธิธรรม รองเลขาธิการนายกรัฐมนตรีฝ่ายการเมือง นายศรัทธา ทองคำ รองผู้ว่าราชการจังหวัดภูเก็ต พล.ต.ท.สุรพงษ์ ถนอมจิตร ผบช.ภ.8 พล.ต.ท.อาชยน ไกรทอง ผบช.ประจำ ประสานงานสำนักนายกรัฐมนตรี ผอ.การท่าจังหวัดภูเก็ต ผอ.ททท.จว.ภูเก็ต ป้องกันบรรเทาสาธารณภัย จว.ภูเก็ต ตำรวจภูธรจังหวัดภูเก็ต ตำรวจท่องเที่ยว ตรวจคนเข้าเมือง เข้าร่วมประชุม ณ ท่าอากาศยานจังหวัดภูเก็ต เพื่อติดตามนโยบายของนายกรัฐมนตรี เตรียมความพร้อมดูแลนักท่องเที่ยวห้วงเทศกาลตรุษจีน เตรียมการรองรับวีซ่าฟรีของนักท่องเที่ยวชาวจีน และนักท่องเที่ยวต่างชาติและชาวไทยที่เดินทางมาท่องเที่ยวยังจังหวัดภูเก็ต
ในส่วนของจังหวัดภูเก็ตรายงานว่า มีจำนวนผู้โดยสารที่เดินทางเข้ามาจังหวัดภูเก็ตประมาณ 30,000 คนต่อวัน เป็นนักท่องเที่ยวต่างชาติที่บินจากต่างประเทศประมาณ 20,000 คน มีนักท่องเที่ยวสัญชาติรัสเซีย จีน อินเดีย  เข้ามามากที่สุดตามลำดับ มีการใช้เทคโนโลยี AI เข้ามาใช้ในการตรวจจับความหนาแน่นของผู้โดยสารเพื่อการบริหารจัดการช่องตรวจให้สัมพันธ์กับผู้โดยสารได้ทันท่วงที ในส่วนตำรวจภูธร ตำรวจท่องเที่ยว มีการตั้งศูนย์รับแจ้งเหตุนักท่องเที่ยว โดยมีล่ามแปล อาสาสมัคร เข้าร่วมปฏิบัติ  มีการเพิ่มจำนวนกล้อง cctv ดูแลความปลอดภัยตามแหล่งท่องเที่ยวต่าง ๆ  การดูแลความปลอดภัยทางน้ำ โดยตำรวจน้ำและกรมเจ้าท่า ออกตรวจตราเรือ และอุปกรณ์รักษาความปลอดภัย       ชูชีพ การแจ้งเตือนการลงเล่นน้ำ และเข้าเวร 24 ชม. เตรียมความพร้อมออกช่วยเหลือเมื่อมีเหตุการณ์ฉุกเฉิน ในส่วนของปัญหาความปลอดภัยบนท้องถนนได้บูรณาการกับทุกภาคส่วนรณรงค์ลดอุบัติเหตุที่เกิดขึ้นกับนักท่องเที่ยว โดยประสานงานกับสถานทูตต่าง ๆอย่างใกล้ชิด
“นายกรัฐมนตรีห่วงใยการทำงานของทุกหน่วยงาน เนื่องจากนโยบายที่รัฐบาลกำหนดจะส่งผลให้มีจำนวนนักท่องเที่ยวเพิ่มขึ้นอย่างมีนัยยะสำคัญ ทั้งนี้ ด้วยศักยภาพของทั้งภาครัฐ และภาคเอกชน ผู้ประกอบการ และประชาชน เชื่อมั่นว่าจังหวัดภูเก็ตซึ่งถือเป็นเมืองสำคัญด้านอุตสาหกรรมการท่องเที่ยวของไทยอย่างต่อเนื่อง จะเป็นอีกแห่งที่เป็นจุดหมายทางการท่องเที่ยวที่น่าสนใจ อย่างไรก็ดี ขอฝากความห่วงใย ความเชื่อมั่นจากนายกรัฐมนตรีในวันนี้ เพื่อให้ทุกภาคส่วนพัฒนาเศรษฐกิจร่วมกัน” นายจักรพล กล่าว
เมื่อเสร็จสิ้นการประชุม ได้เดินตรวจบริเวณอาคารผู้โดยสารทั้งขาออก และขาเข้า เพื่อรับฟังปัญหาข้อขัดข้อง และแนวทางแก้ไข เพื่อเพิ่มประสิทธิภาพในการอำนวยความสะดวกและรักษาความปลอดภัยแก่นักท่องเที่ยว เพื่อสร้างความมั่นใจและให้นักท่องเที่ยวอยากกลับมาท่องเที่ยวยังประเทศไทยต่อไป ตั้งแต่ก้าวแรกที่เดินทางมาถึง ตลอดระยะเวลาที่อาศัย จนวันเดินทางกลับ และตัดสินใจกลับมาท่องเที่ยวที่ประเทศไทยอีก

ที่มา : https://www.thaigov.go.th/news/contents/details/78588