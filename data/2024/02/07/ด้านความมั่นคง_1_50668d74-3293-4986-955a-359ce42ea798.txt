รัฐบาลไทย-ข่าวทำเนียบรัฐบาล-ราชเลขานุการในพระองค์ฯ ลงพื้นที่ตรวจติดตามโครงการจัดหาน้ำบาดาลขนาดใหญ่แก้ปัญหาภัยแล้งอันเนื่องมาจากพระราชดำริ (ระยะที่ 2) จังหวัดหนองคาย


วันพุธที่ 7 กุมภาพันธ์ 2567
ราชเลขานุการในพระองค์ฯ ลงพื้นที่ตรวจติดตามโครงการจัดหาน้ำบาดาลขนาดใหญ่แก้ปัญหาภัยแล้งอันเนื่องมาจากพระราชดำริ (ระยะที่ 2) จังหวัดหนองคาย
ราชเลขานุการในพระองค์ฯ ลงพื้นที่ตรวจติดตามโครงการจัดหาน้ำบาดาลขนาดใหญ่แก้ปัญหาภัยแล้งอันเนื่องมาจากพระราชดำริ (ระยะที่ 2) จังหวัดหนองคาย
ราชเลขานุการในพระองค์ฯ ลงพื้นที่ตรวจติดตามโครงการจัดหาน้ำบาดาลขนาดใหญ่แก้ปัญหาภัยแล้งอันเนื่องมาจากพระราชดำริ (ระยะที่ 2) จังหวัดหนองคาย
วันที่ 6 กุมภาพันธ์ 2567 เวลา 07.30 น. นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม พร้อมด้วย นายราชันย์ ซุ้นหั้ว ผู้ว่าราชการจังหวัดหนองคาย นางอรนุช หล่อเพ็ญศรี อธิบดีกรมทรัพยากรน้ำบาดาล คณะผู้บริหาร ข้าราชการ เจ้าหน้าที่ ตลอดจนผู้นำท้องถิ่นและประชาชนในพื้นที่ร่วมให้การต้อนรับ พลอากาศเอก สถิตย์พงษ์ สุขวิมล ราชเลขานุการในพระองค์พระบาทสมเด็จพระเจ้าอยู่หัว และคณะ ในโอกาสลงพื้นที่ตรวจติดตามโครงการจัดหาน้ำบาดาลขนาดใหญ่แก้ปัญหาภัยแล้งอันเนื่องมาจากพระราชดำริ พื้นที่บ้านดงนาเทา หมู่ที่ 8 ตำบลสระใคร อำเภอสระใคร จังหวัดหนองคาย
พื้นที่บ้านดงนาเทา เป็น 1 ใน 18 โครงการจัดหาน้ำบาดาลขนาดใหญ่แก้ปัญหาภัยแล้งอันเนื่องมาจากพระราชดำริ (ระยะที่ 2) ที่ครอบคลุมพื้นที่ 10 จังหวัด เพื่อแก้ปัญหาความเดือดร้อนด้านน้ำอุปโภคบริโภคที่ไม่เพียงพอต่อความต้องการของประชาชน โดยพระบาทสมเด็จพระเจ้าอยู่หัว ทรงพระกรุณาโปรดเกล้าฯ รับโครงการจัดหาน้ำบาดาลขนาดใหญ่ ไว้เป็นโครงการอันเนื่องมาจากพระราชดำริ (ระยะที่ 2) มาตั้งแต่เมื่อวันที่ 1 สิงหาคม 2565
โครงการจัดหาน้ำบาดาลขนาดใหญ่แก้ปัญหาภัยแล้งฯ พื้นที่บ้านดงนาเทา จะทำให้ประชาชนในพื้นที่ตำบลสระใคร ไม่น้อยกว่า 5 หมู่บ้าน 1,200 ครัวเรือน 3,800 คน และพื้นที่ข้างเคียงได้รับการแก้ไขปัญหาขาดแคลนน้ำได้อย่างมีประสิทธิภาพและยั่งยืน มีแหล่งน้ำที่มีความมั่นคง ยกระดับคุณภาพชีวิตของประชาชนให้ดีขึ้น จากการมีน้ำสะอาดอุปโภคบริโภค โดยรูปแบบของโครงการฯ ประกอบด้วย บ่อน้ำบาดาล จำนวน 8 บ่อ สามารถพัฒนาน้ำบาดาลขึ้นมาใช้ได้มากถึง 835,120 ลูกบาศก์เมตรต่อปี และก่อสร้างบ่อสังเกตการณ์ 2 บ่อ เพื่อติดตามคุณภาพน้ำและปริมาณน้ำของโครงการฯ รวมทั้งออกแบบก่อสร้างระบบประปาบาดาลขนาดใหญ่ ที่มีถังเก็บน้ำความจุ 1,000 ลูกบาศก์เมตร จำนวน 2 ถัง จุดจ่ายน้ำถาวรด้วยระบบพลังงานแสงอาทิตย์ และอาคารศูนย์เรียนรู้ด้านน้ำบาดาล พร้อมระบบปรับปรุงคุณภาพน้ำดื่ม

ที่มา : https://www.thaigov.go.th/news/contents/details/78542