รัฐบาลไทย-ข่าวทำเนียบรัฐบาล-พ่อเมืองหนองบัวลำภู เผยชุดปฏิบัติการพิเศษฝ่ายปกครองเมืองหนองบัวลำภู จับกุมผู้ค้า-ผู้เสพยาเสพติดในพื้นที่ 5 ราย พร้อมของกลางยาบ้า 1,223 เม็ด มุ่งมั่นในการกวาดล้างยาเสพติดในพื้นที่


วันพุธที่ 7 กุมภาพันธ์ 2567
07/02/2567
พิมพ์
พ่อเมืองหนองบัวลำภู เผยชุดปฏิบัติการพิเศษฝ่ายปกครองเมืองหนองบัวลำภู จับกุมผู้ค้า-ผู้เสพยาเสพติดในพื้นที่ 5 ราย พร้อมของกลางยาบ้า 1,223 เม็ด มุ่งมั่นในการกวาดล้างยาเสพติดในพื้นที่
พ่อเมืองหนองบัวลำภู เผยชุดปฏิบัติการพิเศษฝ่ายปกครองเมืองหนองบัวลำภู จับกุมผู้ค้า-ผู้เสพยาเสพติดในพื้นที่ 5 ราย พร้อมของกลางยาบ้า 1,223 เม็ด มุ่งมั่นในการกวาดล้างยาเสพติดในพื้นที่ พร้อมประชาสัมพันธ์ช่วยกันระแวดระวัง พบเบาะแสการกระทำผิดโทรสายด่วน 1567
พ่อเมืองหนองบัวลำภู เผยชุดปฏิบัติการพิเศษฝ่ายปกครองเมืองหนองบัวลำภู จับกุมผู้ค้า-ผู้เสพยาเสพติดในพื้นที่ 5 ราย พร้อมของกลางยาบ้า 1,223 เม็ด มุ่งมั่นในการกวาดล้างยาเสพติดในพื้นที่ พร้อมประชาสัมพันธ์ช่วยกันระแวดระวัง หากพบเบาะแสการกระทำผิดสามารถโทรสายด่วนศูนย์ดำรงธรรม 1567 ตลอด 24 ชั่วโมง
เมื่อวันที่ 6 ก.พ. 67 นายสุวิทย์ จันทร์หวร ผู้ว่าราชการจังหวัดหนองบัวลำภู เปิดเผยว่า จังหวัดหนองบัวลำภู ดำเนินการขับเคลื่อนตามนโยบายของนายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงมหาดไทย ในการจัดระเบียบสังคม ปราบปรามผู้มีอิทธิพล และการป้องกันและแก้ไขปัญหายาเสพติดอย่างจริงจัง โดยบูรณาการภาคีเครือข่ายทั้งฝ่ายปกครองและฝ่ายความมั่นคง เพื่อสืบหาเบาะแสผู้ที่ยุ่งเกี่ยวกับยาเสพติดในพื้นที่ เพื่อเข้มงวดกวดขันนำผู้ฝ่าฝืนกฎหมายมาดำเนินคดีอย่างจริงจังอย่างต่อเนื่อง รวมถึงนำผู้ป่วยยาเสพติดเข้าสู่กระบวนการฟื้นฟูสภาพทางสังคม เพื่อให้ผู้เสพได้รับการฟื้นฟูกลับคืนสู่สังคมอย่างปกติสุข เพื่อให้ประชาชนจังหวัดหนองบัวลำภูได้มีสังคมที่มั่นคง สงบเรียบร้อย และปลอดภัยจากยาเสพติด
นายสุวิทย์ จันทร์หวร ผู้ว่าราชการจังหวัดหนองบัวลำภู กล่าวว่า ชุดปฏิบัติการพิเศษฝ่ายปกครองเมืองหนองบัวลำภู นำโดย นายนิติปกรณ์ แสงสุวรรณ นายอำเภอเมืองหนองบัวลำภู พร้อมด้วย ปลัดอำเภอ สมาชิกกองอาสารักษาดินแดนอำเภอเมืองหนองบัวลำภู และผู้ช่วยผู้ใหญ่บ้านฝ่ายรักษาความสงบอำเภอเมืองหนองบัวลำภู ลงพื้นที่ดำเนินการจับกุมผู้ต้องหายาเสพติดในพื้นที่ จากผลการดำเนินการสามารถจับกุมผู้ต้องหายาเสพติด 5 ราย ดังนี้ 1) นายวัชระ อายุ 33 ปี พร้อมด้วยของกลางยาบ้า จำนวน 1,171 เม็ด ในข้อหาเสพยาเสพติดให้โทษประเภท 1 และจำหน่ายยาเสพติดให้โทษประเภท 1 โดยการมีไว้เพื่อจำหน่ายโดยฝ่าฝืนกฎหมาย 2) นางสาวอังคณา อายุ 24 ปี พร้อมด้วยกองกลางยาบ้า จำนวน 52 เม็ด ในข้อหาเสพยาเสพติดให้โทษประเภท 1 และมียาเสพติดให้โทษประเภท 1 ไว้ในครอบครองโดยผิดกฎหมาย 3) นายกริชรภัทร อายุ 31 ปี นางสาวอรดี อายุ 30 ปี และนายอภิวัฒน์ อายุ 27 ปี ในข้อหาเสพยาเสพติดให้โทษประเภท 1 โดยผิดกฎหมาย โดยเจ้าหน้าที่ได้ทำบันทึกจับกุม พร้อมนำตัวส่งพนักงานสอบสวนเพื่อดำเนินคดีตามกฎหมาย และนำผู้เสพเข้ารับการบำบัดฟื้นฟูสภาพทางสังคมต่อไป
“จังหวัดหนองบัวลำภูมุ่งมั่นในการกวาดล้างสิ่งผิดกฎหมายทุกรูปแบบที่ก่อให้เกิดความไม่สงบในบ้านเมือง โดยขอให้พี่น้องประชาชนเชื่อมั่นในการปฏิบัติงานของเจ้าหน้าที่ ทั้งฝ่ายปกครอง เจ้าหน้าที่ตำรวจ และหน่วยงานที่เกี่ยวข้องทุกภาคส่วน และร่วมเป็นกำลังสำคัญในการสร้างสรรค์ให้บ้านเมืองของเรามีแต่สิ่งที่ดี ด้วยการช่วยกันระแวดระวังบ้านเมืองของเรา ช่วยกันสอดส่องดูแล และร่วมสนับสนุนการปฏิบัติของเจ้าหน้าที่ หากพบเห็นเบาะแสการกระทำผิดทุกรูปแบบ สามารถแจ้งข้อมูลได้ที่นายอำเภอ ปลัดอำเภอ เจ้าหน้าที่ฝ่ายความมั่นคง กำนัน ผู้ใหญ่บ้าน หรือที่ศูนย์ดำรงธรรมจังหวัด ศูนย์ดำรงธรรมอำเภอ สายด่วน 1567 ตลอด 24 ชั่วโมง ทั้งนี้ ข้อมูลส่วนบุคคลของผู้แจ้งเบาะแสจะถูกคุ้มครองและปกปิดเป็นความลับ ป้องกันไม่ให้พลเมืองดีต้องได้รับภัยจากการร่วมกันจรรโลงสิ่งที่ดีให้กับสังคม” นายสุวิทย์ฯ กล่าวเพิ่มเติม
#WorldSoilDay #วันดินโลก #UN #FAO #GlobalSoilPartnership #MOI
#กระทรวงมหาดไทย #บำบัดทุกข์บำรุงสุข #SoilandWaterasourceoflife
#SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/78572