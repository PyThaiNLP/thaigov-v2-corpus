รัฐบาลไทย-ข่าวทำเนียบรัฐบาล-รมช.ไชยา ลงพื้นที่ตรวจราชการในพื้นที่หนองบัวลำภู พร้อมให้กำลังใจประชาชนและมอบถุงยังชีพ


วันศุกร์ที่ 23 กุมภาพันธ์ 2567
รมช.ไชยา ลงพื้นที่ตรวจราชการในพื้นที่หนองบัวลำภู พร้อมให้กำลังใจประชาชนและมอบถุงยังชีพ
รมช.ไชยา ลงพื้นที่ตรวจราชการในพื้นที่หนองบัวลำภู พร้อมให้กำลังใจประชาชนและมอบถุงยังชีพบรรเทาความเดือดร้อนจากวาตภัย จำนวน 200 ชุด
เมื่อวันที่ 22 กุมภาพันธ์ 2567 เวลา 10.30 น. นายไชยา พรหมา รัฐมนตรีช่วยว่าการกระทรวงเกษตรและสหกรณ์ ลงพื้นที่ตรวจราชการ ณ โรงเรียนบ้านหนองลุมพุก ตำบลหนองเรือ อำเภอโนนสัง จังหวัดหนองบัวลำภู โดยมี หัวหน้าส่วนราชการในสังกัดกระทรวงเกษตรฯ ปลัดจังหวัดหนองบัวลำภู นายอำเภอโนนสัง ผู้นำส่วนท้องถิ่น และหน่วยงานที่เกี่ยวข้องให้การต้อนรับในพื้นที่
สำหรับการลงพื้นที่ในครั้งนี้ เป็นการติดตามความคืบหน้าการให้ความช่วยเหลือประชาชนที่ประสบปัญหาความเดือดร้อนจากวาตภัยในพื้นที่จังหวัดหนองบัวลำภู และมอบถุงยังชีพให้แก่ผู้ได้รับผลกระทบจากเหตุวาตภัยในพื้นที่ ตำบลหนองเรือ จำนวน 12 หมู่บ้าน 187 หลัง วัด 1 แห่ง ถนน 1 แห่ง โรงเรียน 1 แห่ง ระบบไฟฟ้า ศาลาประชาคม 1 แห่ง และตำบลโคกม่วง 69 ครัวเรือน ยุ้งข้าว 1 แห่ง ถนน 1 แห่ง อำเภอโนนสัง จังหวัดหนองบัวลำภู จำนวน 200 ชุด
นอกจากนี้ กระทรวงเกษตรและสหกรณ์ในพื้นที่จังหวัดหนองบัวลำภู ได้นำศูนย์บริการเกษตรพิรุณราช มาออกหน่วยให้บริการในพื้นที่อีกด้วย

ที่มา : https://www.thaigov.go.th/news/contents/details/79372