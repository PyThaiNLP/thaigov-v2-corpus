รัฐบาลไทย-ข่าวทำเนียบรัฐบาล-​"ทปษ.บุญสิงห์" ลงพื้นที่ติดตามความก้าวหน้ากรณีการเตรียมความพร้อมกรณีเปลี่ยน ส.ป.ก. เป็นโฉนด ในจังหวัดสุรินทร์ 


วันศุกร์ที่ 23 กุมภาพันธ์ 2567
​"ทปษ.บุญสิงห์" ลงพื้นที่ติดตามความก้าวหน้ากรณีการเตรียมความพร้อมกรณีเปลี่ยน ส.ป.ก. เป็นโฉนด ในจังหวัดสุรินทร์
​"ทปษ.บุญสิงห์" ลงพื้นที่ติดตามความก้าวหน้ากรณีการเตรียมความพร้อมกรณีเปลี่ยน ส.ป.ก. เป็นโฉนด ในจังหวัดสุรินทร์ ณ ศูนย์ต้นแบบวนเกษตรในเขตปฏิรูปที่ดิน (นางวาฐิณี บุดดาหลู่) ตำบลตาคง อำเภอสังขะ จังหวัดสุรินทร์
นายบุญสิงห์ วรินทร์รักษ์ ที่ปรึกษารัฐมนตรีว่าการกระทรวงเกษตรและสหกรณ์ ลงพื้นที่ติดตามความก้าวหน้ากรณีการเตรียมความพร้อมกรณีเปลี่ยน ส.ป.ก. เป็นโฉนด ในจังหวัดสุรินทร์ พร้อมด้วย นายวุฒิพงศ์ เนียมหอม ผู้ตรวจราชการกระทรวงเกษตรและสหกรณ์ ณ ศูนย์ต้นแบบเกษตรในเขตปฏิรูปที่ดิน ตำบลตาคง อำเภอสังขะ จังหวัดสุรินทร์ ของนางวาฐิณี บุดดาหลู่ เดิมทำการเกษตรแบบเชิงเดี่ยว ส่งผลให้ต้นทุนการผลิตสูง มีหนี้สินจำนวนมาก จึงเปลี่ยนมาทำเกษตรผสมผสาน สร้างองค์ความรู้ในการบริหารจัดการเทคโนโลยี นำทรัพยากรที่มีอยู่ในท้องถิ่นมาใช้เพื่อลดต้นทุนการผลิต และการปลูกป่า 3 อย่าง ประโยชน์ 4 อย่าง เพื่อรักษาสมดุลธรรมชาติ ได้รับการสนับสนุนจาก ส.ป.ก.สุรินทร์ ในการฝึกอบรมโครงการส่งเสริมระบบวนเกษตรในเขตปฏิรูปที่ดิน และสนับสนุนวัสดุการเกษตร, โครงการเกษตรกรรุ่นใหม่ ปัจจุบันเป็นศูนย์เรียนรู้ ศึกษาดูงานให้กับเกษตรกรในพื้นที่ และหน่วยงานที่สนใจ นอกจากนี้ ยังเป็นแหล่งรวบรวมผลผลิตทางการเกษตรเพื่อนำไปจำหน่าย

ที่มา : https://www.thaigov.go.th/news/contents/details/79387