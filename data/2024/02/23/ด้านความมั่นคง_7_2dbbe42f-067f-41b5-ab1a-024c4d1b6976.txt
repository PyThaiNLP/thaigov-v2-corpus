รัฐบาลไทย-ข่าวทำเนียบรัฐบาล-ปลัดกระทรวงกลาโหมเปิดสถานปฏิบัติธรรม “ห้องพระธรรมนำสุข” และเบิกพระเนตร “พระพุทธสันติธรรมนาถ”


วันศุกร์ที่ 23 กุมภาพันธ์ 2567
ปลัดกระทรวงกลาโหมเปิดสถานปฏิบัติธรรม “ห้องพระธรรมนำสุข” และเบิกพระเนตร “พระพุทธสันติธรรมนาถ”
วันศุกร์ที่ ๒๓ กุมภาพันธ์ ๒๕๖๗ เวลา ๐๙.๓๐ นาฬิกา พลเอก สนิธชนก สังขจันทร์ ปลัดกระทรวงกลาโหม เป็นประธานเปิดสถานปฏิบัติธรรม “ห้องพระธรรมนำสุข” และเบิกพระเนตร “พระพุทธสันติธรรมนาถ” ณ อาคารเทิดราชา สำนักงานปลัดกระทรวงกลาโหม (พื้นที่ศรีสมาน)
โดยมี สมเด็จพระมหาวีรวงค์ เลขานุการสมเด็จพระสังฆราช สกลมหาสังฆปรินายก เป็นประธานฝ่ายสงฆ์และ รองปลัดกระทรวงกลาโหม หัวหน้าหน่วยขึ้นตรงสำนักงานปลัดกระทรวงกลาโหม ร่วมในพิธีโดยพร้อมเพรียงกัน
จากดำริของปลัดกระทรวงกลาโหม ให้สำนักงานปลัดกระทรวงกลาโหม ดำเนินโครงการจัดทำสถานปฏิบัติธรรมเฉลิมพระเกียรติสมเด็กพระอริยวงศาคตญาณ สมเด็จพระสังฆราช สกลมหาสังฆปรินายก เนื่องในโอกาสฉลองพระชนมมายุ ๘ รอบ ๒๖ มิถุนายน ๒๕๖๖ ขึ้น เพื่อให้ข้าราชการสำนักงานปลัดกระทรวงกลาโหม ได้ร่วมกันเฉลิมพระเกียรติสมเด็กพระอริยวงศาคตญาณ สมเด็จพระสังฆราช สกลมหาสังฆปรินายก เนื่องในโอกาสฉลองพระชนมมายุ ๘ รอบ (๒๖ มิถุนายน ๒๕๖๖) นอกจากนี้ยังใช้สำหรับเป็นสถานปฏิบัติสมาธิภาวนาตามหลักพระพุธศาสนาสำหรับกำลังพลและครอบครัว รวมทั้งพุทธศาสนิกชนผู้สนใจทั่วไป ทั้งยังได้มีดำริให้ กรมเสมียนตรา ดำเนินการจัดหาพระพุทธรูปปางนาคปรก เพื่อประดิษฐานเป็นพุทธปฏิมาประธานประจำสถานปฏิบัติธรรม “ห้องพระธรรมนำสุข” ซึ่ง สมเด็กพระอริยวงศาคตญาณ สมเด็จพระสังฆราช สกลมหาสังฆปรินายก โปรดประทานนามให้ พร้อมกับได้ประทานนามพระพุทธรูปปางนาคปรก พุทธปฏิมาประจำสถานปฏิบัติธรรมว่า “พระพุทธสันติธรรมนาถ”

ที่มา : https://www.thaigov.go.th/news/contents/details/79378