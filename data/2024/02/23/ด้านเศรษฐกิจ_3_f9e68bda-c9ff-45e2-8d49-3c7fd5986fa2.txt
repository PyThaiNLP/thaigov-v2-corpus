รัฐบาลไทย-ข่าวทำเนียบรัฐบาล-กรุงไทยเสนอขายกองทุนเปิดเคแทม World Technology พลิกโอกาสรับผลตอบแทนในหุ้นเทคโนโลยีระดับโลก เปิดไอพีโอ 19-27 ก.พ.นี้


วันศุกร์ที่ 23 กุมภาพันธ์ 2567
23/02/2567
พิมพ์
กรุงไทยเสนอขายกองทุนเปิดเคแทม World Technology พลิกโอกาสรับผลตอบแทนในหุ้นเทคโนโลยีระดับโลก เปิดไอพีโอ 19-27 ก.พ.นี้
ธ.กรุงไทยเปิดขายกองทุนเปิดเคแทม World Technology  มุ่งเน้นลงทุนในกองทุนหุ้นเทคโนโลยีทั่วโลกและมีแนวโน้มเติบโตสูง บริหารจัดการโดยมืออาชีพจาก “ฟิเดลิตี้” ตอบโจทย์การสะสมมูลค่าลงทุน และการลงทุนเพื่อลดหย่อนภาษี เสนอขายครั้งแรก 19-27 ก.พ.67
ธนาคารกรุงไทย  พลิกโอกาสสร้างผลตอบแทนจากหุ้นเทคโนโลยีชั้นนำระดับโลก เปิดขายกองทุนเปิดเคแทม World Technology  มุ่งเน้นลงทุนในกองทุนหุ้นเทคโนโลยีทั่วโลกและมีแนวโน้มเติบโตสูง บริหารจัดการโดยมืออาชีพจาก “ฟิเดลิตี้”  ตอบโจทย์การสะสมมูลค่าลงทุน และการลงทุนเพื่อลดหย่อนภาษี เสนอขายครั้งแรก 19-27 ก.พ.67
นายรวินทร์ บุญญานุสาสน์ ผู้บริหารสายงานธุรกิจตลาดเงินตลาดทุน ธนาคารกรุงไทย  เปิดเผยว่า ธนาคารกรุงไทย ในฐานะผู้นำการลงทุนดิจิทัล  มุ่งมั่นพัฒนาผลิตภัณฑ์การออมและการลงทุน ตอบโจทย์ผู้ลงทุนทุกกลุ่ม ในทุกสินทรัพย์การลงทุน ภายใต้แนวคิด “พลิกการลงทุนให้ง่าย และงอกเงย” เตรียมเปิดโอกาสให้ผู้ลงทุนรับผลตอบแทนจากหุ้นในกลุ่มเทคโนโลยีชั้นนำระดับโลกอีกครั้ง ผ่าน กองทุนเปิดเคแทม  World Technology ที่มุ่งเน้นลงทุนใน Fidelity Funds- Global Technology Fund กองทุนของฟิเดลิตี้ พันธมิตรของธนาคารที่เน้นการลงทุนในหุ้นของบริษัทชั้นนำทั่วโลก รวมถึงประเทศตลาดเกิดใหม่ที่มีลงทุนในหุ้นของบริษัทที่มีการพัฒนา หรือมีผลิตภัณฑ์ที่ได้รับประโยชน์จากความก้าวหน้าหรือการพัฒนาเทคโนโลยีทั่วโลก ไม่ได้จำกัดเฉพาะหุ้นในกลุ่มเทคโนโลยีเพียงอย่างเดียว
กองทุนเปิดเคแทม  World Technology มี 2 กองทุน คือ กองทุนชนิดสะสมมูลค่า (KT-TECHNOLOGY-A) และกองทุนชนิดเพื่อการออมลดหย่อนภาษี (KT-TECHNOLOGY-SSF) ตอบโจทย์เป้าหมายการลงทุนที่หลากหลาย  ด้วยจุดเด่น บริหารและปรับพอร์ตการลงทุนโดยทีมจาก Fidelity International ผู้จัดการกองทุนที่มีความเชี่ยวชาญ และมีประสบการณ์บริหารกองทุนมากกว่า 22 ปี
ทั้งนี้ ทิศทางการลงทุนในปีนี้ ผู้ลงทุนให้ความสำคัญกับคุณภาพและศักยภาพของบริษัทที่ไปลงทุนมากขึ้น ซึ่งหุ้นกลุ่มเทคโนโลยีได้รับความสนใจจากผู้ลงทุนอย่างต่อเนื่อง เพราะหลายบริษัทมีรายได้ และกระแสเงินสดที่แข็งแกร่งเมื่อเทียบกับหุ้นกลุ่มอื่น มีอำนาจในการกำหนดราคาสูง ทำให้กำไรของหุ้นกลุ่มเทคโนโลยีขยายตัวต่อเนื่อง ซึ่งจากมุมมองของ Fidelity มองว่า นอกจากกลุ่มเทคโนโลยีแล้ว ยังมีโอกาสลงทุนในหุ้นกลุ่มอื่นๆ เช่น ผู้ให้บริการจองที่พักออนไลน์ (Online travel agencies) ธุรกิจฟินเทค และธุรกิจบริหารความสัมพันธ์กับลูกค้า  ธุรกิจที่ได้รับผลประโยชน์จาก AI  ธุรกิจเกมออนไลน์ และโทรศัพท์มือถือ รวมถึงกลุ่มอุตสาหกรรมที่ช่วยลดโลกร้อน และ ESG เป็นต้น  ซึ่งไม่ได้จำกัดอยู่แค่ตลาดหุ้นสหรัฐฯ เท่านั้น
กองทุน KT-TECHNOLOGY ทั้งชนิดสะสมมูลค่าและชนิด SSF เพื่อลดหย่อนภาษี จะเสนอขายครั้งแรก (IPO) ระหว่างวันที่ 19-27 กุมภาพันธ์ 2567 ผ่านธนาคารกรุงไทยทุกสาขา และ Krungthai NEXT  ผู้ที่สนใจสอบถามรายละเอียดเพิ่มเติมได้ที่ ธนาคารกรุงไทยทุกสาขา

ที่มา : https://www.thaigov.go.th/news/contents/details/79352