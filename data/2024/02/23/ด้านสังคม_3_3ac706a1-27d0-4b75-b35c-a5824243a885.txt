รัฐบาลไทย-ข่าวทำเนียบรัฐบาล-รมว.ดีอี เป็นประธานการประชุมคณะกรรมการส่งเสริมและพัฒนาดิจิทัลเพื่อเศรษฐกิจและสังคม ครั้งที่ 1/2567


วันศุกร์ที่ 23 กุมภาพันธ์ 2567
รมว.ดีอี เป็นประธานการประชุมคณะกรรมการส่งเสริมและพัฒนาดิจิทัลเพื่อเศรษฐกิจและสังคม ครั้งที่ 1/2567
รมว.ดีอี เป็นประธานการประชุมคณะกรรมการส่งเสริมและพัฒนาดิจิทัลเพื่อเศรษฐกิจและสังคม ครั้งที่ 1/2567
วันนี้ (23 กุมภาพันธ์ 2567) นายประเสริฐ จันทรรวงทอง รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เป็นประธานการประชุมคณะกรรมการส่งเสริมและพัฒนาดิจิทัลเพื่อเศรษฐกิจและสังคม ครั้งที่ 1/2567 โดยมีนายสุทธิเกียรติ วีระกิจพานิช ที่ปรึกษารัฐมนตรีว่าการกระทรวงดิจิทัลฯ, นายวัลลภ รุจิรากร
เลขานุการรัฐมนตรีว่าการกระทรวงดิจิทัลฯ, นายธีรวุฒิ ธงภักดิ์ รองเลขาธิการคณะกรรมการดิจิทัลเพื่อเศรษฐกิจและสังคมแห่งชาติ, นางสาวพลอยรวี เกริกพันธ์กุล ผู้อำนวยการกองขับเคลื่อนดิจิทัลเพื่อเศรษฐกิจ สำนักงานคณะกรรมการดิจิทัลเพื่อเศรษฐกิจและสังคมแห่งชาติ (สดช.) ตลอดจนผู้แทนจากหน่วยงานที่เกี่ยวข้อง เข้าร่วม ณ ห้องประชุม MDES 1 ชั้น 9 กระทรวงดิจิทัลเพื่อเศรษฐกิจและสังคม
โดยที่ประชุมได้ให้ความเห็นชอบ (ร่าง) นโยบายและแผนปฏิบัติการด้านการส่งเสริมและพัฒนาดิจิทัลเพื่อเศรษฐกิจและสังคม ระยะที่ 2 (พ.ศ. 2566 - 2570) (ร่าง) นโยบายและแผนปฏิบัติการด้านการพัฒนากำลังคนให้พร้อมเข้าสู่ยุคเศรษฐกิจและสังคมดิจิทัล ระยะที่ ๒ (พ.ศ.2566 - 2570) แผนแม่บทการส่งเสริมและการคุ้มครองข้อมูลส่วนบุคคลของประเทศ (พ.ศ.2567- 2570) ก่อนนำเสนอต่อคณะกรรมการดิจิทัลเพื่อเศรษฐกิจและสังคมแห่งชาติ พิจารณาให้ความเห็นชอบ รวมทั้งได้เห็นชอบให้สภาดิจิทัลเพื่อเศรษฐกิจและสังคมแห่งประเทศไทย เป็นผู้รับผิดชอบดําเนินการจัดทําแนวทางการบูรณาการสิทธิประโยชน์สําหรับผู้ประกอบการดิจิทัล เพื่อเสนอต่อที่ประชุมพิจารณา ก่อนเสนอต่อคณะกรรมการดิจิทัลเพื่อเศรษฐกิจและสังคมต่อไป
นอกจากนี้ ที่ประชุมยังได้รับทราบความคืบหน้าการดำเนินงาน ได้แก่ 1) การจัดทำบัญชีบริการดิจิทัล เพื่อส่งเสริมผู้ประกอบการด้านดิจิทัลของประเทศไทยเข้าสู่ตลาดการจัดซื้อจัดจ้างภาครัฐ (Government Procurement) 2) นโยบายการพัฒนาแพลตฟอร์มภาครัฐเพื่อรองรับการปฏิบัติตามกฎหมายคุ้มครองข้อมูลส่วนบุคคล (Government Platform for PDPA Compliance : GPPC) และ 3) (ร่าง) นโยบายและแนวทางการส่งเสริมสังคมคนพิการและผู้สูงอายุในยุคดิจิทัล รวมทั้งแนวทางการส่งเสริมและประยุกต์ใช้งาน Thailand i4.0 Index เพื่อยกระดับอุตสาหกรรมไทยสู่อุตสาหกรรม 4.0 และทิศทางแผนกลยุทธ์ระบบการชําระเงินดิจิทัลภายใต้ภูมิทัศน์ใหม่ภาคการเงินไทยและโครงสร้างพื้นฐานด้านการเงินและการชําระเงินสําหรับภาคธุรกิจ (ระบบ PromptBiz) ตลอดจนการนําร่องการพัฒนาทักษะด้านดิจิทัลของข้าราชการและบุคลากรภาครัฐ ปัญหาและข้อเสนอแนะจากอุตสาหกรรมคอนเทนต์ไทยอีกด้วย
--------------------------------------

ที่มา : https://www.thaigov.go.th/news/contents/details/79388