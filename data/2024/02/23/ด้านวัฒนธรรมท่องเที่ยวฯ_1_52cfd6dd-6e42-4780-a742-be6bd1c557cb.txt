รัฐบาลไทย-ข่าวทำเนียบรัฐบาล-​กระทรวงวัฒนธรรมนำคณะทูตต่างประเทศประจำประเทศไทย พร้อมคู่สมรส เยี่ยมชมงานมหกรรมศิลปะร่วมสมัยนานาชาติ “Thailand Biennale, Chiang Rai 2023” ณ หอศิลป์ร่วมสมัยเมืองเชียงราย 


วันศุกร์ที่ 23 กุมภาพันธ์ 2567
​กระทรวงวัฒนธรรมนำคณะทูตต่างประเทศประจำประเทศไทย พร้อมคู่สมรส เยี่ยมชมงานมหกรรมศิลปะร่วมสมัยนานาชาติ “Thailand Biennale, Chiang Rai 2023” ณ หอศิลป์ร่วมสมัยเมืองเชียงราย
​กระทรวงวัฒนธรรมนำคณะทูตต่างประเทศประจำประเทศไทย พร้อมคู่สมรส เยี่ยมชมงานมหกรรมศิลปะร่วมสมัยนานาชาติ “Thailand Biennale, Chiang Rai 2023” ณ หอศิลป์ร่วมสมัยเมืองเชียงราย
กระทรวงวัฒนธรรมนำคณะทูตต่างประเทศประจำประเทศไทย พร้อมคู่สมรส เยี่ยมชมงานมหกรรมศิลปะร่วมสมัยนานาชาติ “Thailand Biennale, Chiang Rai 2023” ณ หอศิลป์ร่วมสมัยเมืองเชียงราย
เมื่อวันที่ 21 กุมภาพันธ์ 2567 นายพลภูมิ วิภัติภูมิประเทศ ผู้ช่วยรัฐมนตรีประจำกระทรวงวัฒนธรรม นำคณะทูตต่างประเทศประจำประเทศไทย พร้อมคู่สมรส รับฟังการบรรยายพิเศษจากผู้อำนวยการฝ่ายศิลป์และภัณฑารักษ์ประจำงานมหกรรมศิลปะร่วมสมัยนานาชาติ “Thailand Biennale, Chiang Rai 2023” พร้อมเยี่ยมชมผลงาน โดยมี นางยุถิกา อิศรางกูร ณ อยุธยา รองปลัดกระทรวงวัฒนธรรม นายประสพ เรียงเงิน ผู้อำนวยการสำนักงานศิลปวัฒนธรรมร่วมสมัย นางกฤติยา กาวีวงศ์ ผู้อำนวยการฝ่ายศิลป์ โครงการ Thailand Biennale, Chiang Rai 2023 นายอังกฤษ อัจฉริยโสภณ ภัณฑารักษ์ นางสาวมนุพร เหลืองอร่าม ภัณฑารักษ์ และผู้แทนจากหน่วยงานที่เกี่ยวข้องเข้าร่วม ณ หอศิลป์ร่วมสมัยเมืองเชียงราย จังหวัดเชียงราย
ในโอกาสนี้ ผู้ช่วยรัฐมนตรีประจำกระทรวงวัฒนธรรม เป็นประธานในงานเลี้ยงอาหารกลางวัน เพื่อเป็นเกียรติแก่คณะทูตฯ  และกล่าวขอบคุณรองผู้ว่าราชการจังหวัดเชียงราย คณะภัณฑารักษ์ วิทยากร สื่อมวลชน รวมทั้งศิลปิน และหน่วยงานที่เกี่ยวข้องที่ให้การสนับสนุนกิจกรรมของกระทรวงวัฒนธรรมตลอดมา
ทั้งนี้ งานมหกรรมศิลปะร่วมสมัยนานาชาติ ณ เชียงราย แสดงให้เห็นว่า การเปิดรับความหลากหลายและแตกต่าง ในมุมมองมิติศิลปวัฒนธรรม ไม่เพียงแต่สร้างบรรยากาศของการรับชมและชื่นชมงานศิลปะ ให้แก่คนในเมืองและผู้มาเยือน หากยังทำให้เกิดการตระหนักถึงการนำทุนทางวัฒนธรรม มาเป็นเครื่องมือ ในการสร้างงาน สร้างรายได้ให้แก่พื้นที่ ผ่านการระดมความคิดเห็น แลกเปลี่ยนมุมมอง และความคิดสร้างสรรค์จากศิลปิน หน่วยงาน และชุมชนท้องถิ่น พร้อมทั้งนำนวัตกรรมต่าง ๆ มาประยุกต์และสร้างสรรค์ ให้เกิดเป็นงานศิลปะร่วมสมัยที่หลากหลายและน่าสนใจด้วย
สำหรับงานมหกรรมศิลปะร่วมสมัยนานาชาติ Thailand Biennale, Chiang Rai 2023 มีศิลปินในประเทศไทยและประเทศต่าง ๆ ทั่วโลกกว่า 60 คน ร่วมแสดงผลงานศิลปะ เพื่อส่งเสริมให้เชียงรายกลายเป็นเมืองศิลปะระดับโลกและเป็นหมุดหมายที่นักท่องเที่ยวทั่วโลกมาท่องเที่ยว ส่งเสริม Soft Power ด้านเฟสติวัลและท่องเที่ยว ซึ่งเป็นหนึ่งในกิจกรรมงาน Thailand Winter Festivals ของรัฐบาล สร้างงานสร้างรายได้ให้แก่ชุมชนและประเทศ กระตุ้นเศรษฐกิจของประเทศ ผู้สนใจสามารถชมผลงานได้จนถึงวันที่ 30 เมษายน 2567 นี้

ที่มา : https://www.thaigov.go.th/news/contents/details/79358