รัฐบาลไทย-ข่าวทำเนียบรัฐบาล-กรมทางหลวงชนบท ซ่อมฟื้นฟูถนนสาย ตก.1004 จังหวัดตาก บรรเทาความเดือดร้อน เพิ่มความสะดวกปลอดภัยในการเดินทาง รองรับการขนส่งพืชผลผลิตทางการเกษตรให้สะดวก รวดเร็วมากขึ้น


วันศุกร์ที่ 23 กุมภาพันธ์ 2567
กรมทางหลวงชนบท ซ่อมฟื้นฟูถนนสาย ตก.1004 จังหวัดตาก บรรเทาความเดือดร้อน เพิ่มความสะดวกปลอดภัยในการเดินทาง รองรับการขนส่งพืชผลผลิตทางการเกษตรให้สะดวก รวดเร็วมากขึ้น
.....
กรมทางหลวงชนบท กระทรวงคมนาคม โดยแขวงทางหลวงชนบทตาก ดำเนินโครงการซ่อมฟื้นฟูทางหลวงชนบทอันเนื่องมาจากเหตุภัยพิบัติบนถนนสาย ตก.1004 แยก ทล.1 - บ้านนาตาโพ อำเภอสามเงา จังหวัดตาก โดยปรับปรุงชั้นโครงสร้างทาง และก่อสร้างถนนผิวจราจรแบบแอสฟัลท์ติกคอนกรีต ผิวจราจรกว้าง 8 เมตร ช่วงระหว่าง กม.ที่ 12+850 - 14+450 รวมระยะ 1.600 กิโลเมตร ใช้งบประมาณ 9.962 ล้านบาท ปัจจุบันดำเนินการเสร็จสมบูรณ์ ทั้งนี้ เส้นทางดังกล่าวได้รับความเสียหายจากเหตุภัยพิบัติในช่วงฤดูฝนที่ผ่านมา ทช. จึงได้ยกระดับความสูงของถนนให้สูงขึ้น เพื่อป้องกันน้ำท่วมเส้นทาง เพิ่มความปลอดภัยและความสะดวกในการเดินทางของประชาชน พร้อมรองรับการขนส่งผลิตผลทางด้านการเกษตรอย่างมีประสิทธิภาพมากขึ้น

ที่มา : https://www.thaigov.go.th/news/contents/details/79385