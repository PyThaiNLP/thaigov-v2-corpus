รัฐบาลไทย-ข่าวทำเนียบรัฐบาล-ศูนย์ปฏิบัติการจิตอาสาพระราชทานกระทรวงกลาโหม (ศป.จอส.กห.) ได้มอบหมายให้จิตอาสา 904 พร้อมด้วยจิตอาสาพระราชทาน ร่วมกับ กองพลทหารม้าที่ 2 รักษาพระองค์ (พล.ม.2 รอ.)


วันศุกร์ที่ 23 กุมภาพันธ์ 2567
ศูนย์ปฏิบัติการจิตอาสาพระราชทานกระทรวงกลาโหม (ศป.จอส.กห.) ได้มอบหมายให้จิตอาสา 904 พร้อมด้วยจิตอาสาพระราชทาน ร่วมกับ กองพลทหารม้าที่ 2 รักษาพระองค์ (พล.ม.2 รอ.)
จัดกิจกรรมจิตอาสาพัฒนาทำความสะอาด เก็บขยะ และกวาดล้างพื้นถนนบริเวณมณฑลพิธีท้องสนามหลวง เพื่อเตรียมรับริ้วขบวนอัญเชิญพระบรมสารีริกธาตุ และพระอรหันตธาตุของพระโมคคัลลานะ และพระสารีบุตร เพื่อเฉลิมพระเกียรติพระบาทสมเด็จพระเจ้าอยู่หัว
เนื่องในโอกาสพระราชพิธีมหามงคลเฉลิมพระชนมพรรษา 6 รอบ 72 พรรษา 28 กรกฎาคม 2567 ณ มณฑลพิธีท้องสนามหลวง เขตพระนคร กรุงเทพมหานคร
และในวันเดียวกันนี้ กระทรวงกลาโหมยังได้สนับสนุนกำลังพลเข้าร่วมพิธีฯ จำนวนทั้งสิ้น 217 นาย เพื่อเข้าร่วมในการซักซ้อมใหญ่การจัดพิธีอัญเชิญพระบรมสารีริกธาตุและพระอรหันธาตุของพระสารีบุตรและพระโมคันลานะจากพิพิธภัณฑ์สถานแห่งชาติอินเดีย มาประดิษฐานเป็นการชั่วคราว ณ ประเทศไทยอีกด้วย (22 กุมภาพันธ์ 2567)

ที่มา : https://www.thaigov.go.th/news/contents/details/79354