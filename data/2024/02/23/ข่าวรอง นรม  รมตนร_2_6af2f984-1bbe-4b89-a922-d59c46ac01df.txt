รัฐบาลไทย-ข่าวทำเนียบรัฐบาล-​พวงเพ็ชร รับ ข้อสั่งการนายกฯ  เป็นมือประสานหลัก รัฐบาล-กทม. สื่อสารผลงาน-เร่งกวดขันบุหรี่ไฟฟ้า 


วันศุกร์ที่ 23 กุมภาพันธ์ 2567
23/02/2567
พิมพ์
​พวงเพ็ชร รับ ข้อสั่งการนายกฯ  เป็นมือประสานหลัก รัฐบาล-กทม. สื่อสารผลงาน-เร่งกวดขันบุหรี่ไฟฟ้า
​พวงเพ็ชร รับ ข้อสั่งการนายกฯ  เป็นมือประสานหลัก รัฐบาล-กทม. สื่อสารผลงาน-เร่งกวดขันบุหรี่ไฟฟ้า
วันที่ 23 กุมภาพันธ์ 2567 ตามที่ นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง ได้พบปและมอบนโยบายให้แก่ผู้บริการกรุงเทพมหานคร และได้มอบหมายให้ ดร.พวงเพ็ชร ชุนละเอียด รัฐมนตรีประจำสำนักนายกรัฐมนตรี เป็นผู้ประสานงานหลักของฝั่งรัฐบาล และช่วยชับเคลื่อนงานด้านการประชาสัมพันธ์ผลสำเร็จของโครงการต่างๆ  ที่กรุงเทพมหานครดำเนินการ โดยนายกรัฐมนตรีมองว่ากรุงเทพมหานครมีผลงานเยอะ แต่ไม่ได้มีการสื่อสารออกไปยังประชาชนเท่าที่ควร ซึ่ง ดร.พวงเพ็ชร ได้กำกับดูแลหน่วยสื่อ เช่น NBT ของกรมประชาสัมพันธ์ และ อสมท. จะสามารถช่วยให้สื่อสารได้อย่างมีประสิทธิภาพและครอบคลุมมากขึ้น
ทั้งนี้ นายกรัฐมนตรียังได้กำชับให้เร่งกวาดล้างบุหรี่ไฟฟ้าอย่างเข้มงวด หลังจากที่ผู้ปกครองและประชาชนร้องเรียนมายังรัฐบาล ว่ามีการจำหน่ายบุหรี่ไฟฟ้าให้เด็กและเยาวชนหลายพื้นที่ โดยทำให้มีรูปลักษณ์ดึงดูดใจ เช่น เป็นตัวการ์ตูน  สีสันสดใส น้ำยาบุหรี่ไฟฟ้ามีกลิ่นต่างๆ ที่ผ่านมา สคบ. ได้ร่วมมือกับกรุงเทพมหานคร ลงพื้นที่กวาดล้างแหล่งจำหน่ายบุหรี่ไฟฟ้าอย่างต่อเนื่อง แต่พบว่ายังมีการลักลอบจำหน่ายอีกหลายพื้นที่ จึงขอความร่วมมือประชาชน หากมีเบาะแสสามารถแจ้งมาได้ที่สายด่วน สคบ. 1166 รวมถึงทางแอปฟลิเคชัน OCPB Connect และ Traffy Fondue ที่ สคบ. และกรุงเทพมหานคร จับมือกันเพิ่มช่องทางร้องทุกข์ให้ประชาชน

ที่มา : https://www.thaigov.go.th/news/contents/details/79379