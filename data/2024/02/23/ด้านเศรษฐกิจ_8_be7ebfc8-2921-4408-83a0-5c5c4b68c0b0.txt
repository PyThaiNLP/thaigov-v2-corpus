รัฐบาลไทย-ข่าวทำเนียบรัฐบาล-SME D Bank ลงพื้นที่ ‘อุดรธานี-สกลนคร’ ตรวจสอบระบบ CBS - เปิดบัญชีเงินฝากลูกค้า เยี่ยมชม 3 กิจการ ‘เติมทุนคู่พัฒนา’ ยกระดับธุรกิจ เพิ่มขีดความสามารถในการแข่งขัน


วันศุกร์ที่ 23 กุมภาพันธ์ 2567
23/02/2567
พิมพ์
SME D Bank ลงพื้นที่ ‘อุดรธานี-สกลนคร’ ตรวจสอบระบบ CBS - เปิดบัญชีเงินฝากลูกค้า เยี่ยมชม 3 กิจการ ‘เติมทุนคู่พัฒนา’ ยกระดับธุรกิจ เพิ่มขีดความสามารถในการแข่งขัน
กรรมการผู้จัดการ SME D Bank พร้อมคณะ ลงพื้นที่ จ.อุดรธานี และ จ.สกลนคร ตรวจเยี่ยมให้กำลังใจ มอบนโยบายการทำงานแก่ผู้บริหารและเจ้าหน้าที่ สาขาอุดรธานี สาขาสว่างแดนดิน และสาขาสกลนคร พร้อมตรวจสอบการใช้ระบบงาน CBS ที่ธนาคารเปิดใช้อย่างเป็นทางการ
นางสาวนารถนารี รัฐปัตย์ กรรมการผู้จัดการ ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank พร้อมด้วยผู้บริหารธนาคาร คณะที่ปรึกษาโครงการระบบดิจิทัลของธนาคาร หรือ Core Banking System (CBS) ลงพื้นที่จังหวัดอุดรธานี และจังหวัดสกลนคร ตรวจเยี่ยมให้กำลังใจ มอบนโยบายการทำงานแก่ผู้บริหารและเจ้าหน้าที่ สาขาอุดรธานี สาขาสว่างแดนดิน และสาขาสกลนคร พร้อมตรวจสอบการใช้ระบบงาน CBS ที่ธนาคารเปิดใช้อย่างเป็นทางการเมื่อต้นเดือนกุมภาพันธ์ 2567 ที่ผ่านมา รวมถึง การเปิดบัญชีเงินฝากลูกค้าธนาคาร เพื่อสนับสนุนผู้ประกอบการเอสเอ็มอีในพื้นที่ เข้าให้บริการทางการเงินได้ทุกที่ ทุกเวลา ตลอด 24 ชั่วโมง สะดวก รวดเร็ว และปลอดภัย ควบคู่กระบวนการ “เติมทุนคู่พัฒนา” พาเข้าถึงแหล่งเงินทุน และการพัฒนา ผ่านแพลตฟอร์ม DX  (Development Excellent)  ระบบพัฒนาผู้ประกอบการอัจฉริยะ สร้างสังคมของการเรียนรู้  e-Learning ศึกษาได้ด้วยตัวเอง 24 ชม. พร้อมบริการให้คำปรึกษา แนะนำกิจการโดยโค้ชมืออาชีพ SME D Coach เพิ่มศักยภาพ ยกระดับธุรกิจสู่ความสำเร็จ
นอกจากนั้น ยังเยี่ยมชมกิจการลูกค้า “บริษัท อุดรเก้าเจริญทรัพย์ จำกัด” ผู้ประกอบธุรกิจผลิตและจำหน่ายไม้แปรรูปรายใหญ่ จ.อุดรธานี , “บริษัท สวีท คอทเทจ จำกัด” ผู้ประกอบธุรกิจร้านกาแฟและเบเกอรี่ และ “บริษัท ไทยโคริ โนมิโมโน จำกัด” ผู้ผลิตและจำหน่ายน้ำปลาร้าปรุงรส “ตำนัว” ที่ได้รับการสนับสนุนผ่านกระบวนการ “เติมทุนคู่พัฒนา” ช่วยยกระดับธุรกิจ  ตอบโจทย์ความต้องการของผู้บริโภคได้อย่างเต็มประสิทธิภาพ ณ จังหวัดอุดรธานี และจังหวัดสกลนคร เมื่อเร็ว ๆ นี้

ที่มา : https://www.thaigov.go.th/news/contents/details/79361