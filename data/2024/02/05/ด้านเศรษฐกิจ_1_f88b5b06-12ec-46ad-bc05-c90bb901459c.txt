รัฐบาลไทย-ข่าวทำเนียบรัฐบาล-กรมบัญชีกลางแจงแล้ว กรณีชายพิการโยกสามล้อจากสุโขทัย เพื่อยืนยันตัวตนขอสิทธิที่กรมบัญชีกลาง


วันจันทร์ที่ 5 กุมภาพันธ์ 2567
05/02/2567
พิมพ์
กรมบัญชีกลางแจงแล้ว กรณีชายพิการโยกสามล้อจากสุโขทัย เพื่อยืนยันตัวตนขอสิทธิที่กรมบัญชีกลาง
ตามที่มีการเผยแพร่ข่าวเกี่ยวกับชายพิการ โยกรถสามล้อจากสุโขทัยมุ่งหน้ากรมบัญชีกลาง กรุงเทพฯ เพื่อจะยืนยันตัวตนขอสิทธิ เนื่องจากตนเองถูกตัดสิทธิผู้พิการ และไม่มีบัตรประชาชน นั้น
นางสาวทิวาพร ผาสุข รองอธิบดีกรมบัญชีกลาง ในฐานะโฆษกกรมบัญชีกลาง เปิดเผยว่า ตามที่มีการเผยแพร่ข่าวเกี่ยวกับชายพิการ โยกรถสามล้อจากสุโขทัยมุ่งหน้ากรมบัญชีกลาง กรุงเทพฯ เพื่อจะยืนยันตัวตนขอสิทธิ เนื่องจากตนเองถูกตัดสิทธิผู้พิการ และไม่มีบัตรประชาชน นั้น
“วันนี้ (5 ก.พ. 67) เวลา 09.00 น. แหล่งข่าวจากกรมบัญชีกลาง ได้ติดตามและประสานข้อมูลเกี่ยวกับเหตุการณ์ดังกล่าว และได้ทราบในเวลาต่อมาว่า ชายคนดังกล่าวชื่อนายมณฑล เพ็ชรสังข์ อายุ 48 ปี ภูมิลำเนาอยู่ที่หมู่ที่ 7 ตำบลแม่สำ อำเภอศรีสัชนาลัย จังหวัดสุโขทัย  โดยได้เดินทางด้วยสามล้อโยกมาจากจังหวัดสุโขทัย และเช้าของวันนี้ (5 ก.พ. 67) ได้มาถึงจังหวัดพระนครศรีอยุธยาแล้ว โดยในเบื้องต้นคลังเขต 1 คลังจังหวัดพระนครศรีอยุธยา และพัฒนาสังคมและความมั่นคงของมนุษย์จังหวัด (พมจ.) พระนครศรีอยุธยา ได้ติดตามตัวเพื่อให้ความช่วยเหลือแล้ว โดยได้รับตัวชายคนดังกล่าวมาที่สำนักงานคลังจังหวัดพระนครศรีอยุธยา เพื่อตรวจสอบข้อมูลและสาเหตุของการถูกตัดสิทธิผู้พิการตามที่ร้องเรียน เพื่อแก้ปัญหาในส่วนที่เกี่ยวข้องต่อไป

ที่มา : https://www.thaigov.go.th/news/contents/details/78431