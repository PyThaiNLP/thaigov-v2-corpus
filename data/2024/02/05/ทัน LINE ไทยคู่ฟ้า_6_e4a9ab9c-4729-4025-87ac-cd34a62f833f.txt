รัฐบาลไทย-ข่าวทำเนียบรัฐบาล-รัฐบาลผนึกภาคเอกชน ดันสินค้า-บริการไทย สู่ตลาดโลก ผ่านอุตสาหกรรมบันเทิง


วันจันทร์ที่ 5 กุมภาพันธ์ 2567
รัฐบาลผนึกภาคเอกชน ดันสินค้า-บริการไทย สู่ตลาดโลก ผ่านอุตสาหกรรมบันเทิง
.....
รัฐบาลผนึกภาคเอกชน ดันสินค้า-บริการไทย สู่ตลาดโลก ผ่านอุตสาหกรรมบันเทิง
.
รัฐบาล เร่งยกระดับ “สินค้าและบริการ” ของไทย ผ่าน Marketing Platform แบบใหม่ โดยกระทรวงพาณิชย์ (พณ.) ได้ร่วมมือกับบริษัท บี ออน คลาวด์ จำกัด ผู้ผลิตภาพยนตร์และซีรีส์ระดับโลก นำเสนอสินค้าไทยสู่ตลาดนานาชาติ ผ่านภาพยนตร์และซีรีส์วาย
.
-รูปแบบความร่วมมือ :
1. รัฐบาลจะนำบริษัทฯ เข้าร่วมกิจกรรมส่งเสริมการตลาด โดยให้นำเสนอผลงานกับผู้ซื้อลิขสิทธิ์ทั่วโลก (ขณะนี้ มีแผนจะนำผลงานเข้าร่วมงานแสดงสินค้าระดับโลก เช่น Tokyo International Film Festival ประเทศญี่ปุ่น, Cannes Film Festival ประเทศฝรั่งเศส และ American Film Market ประเทศสหรัฐฯ เป็นต้น)
2. รัฐบาลจะผลักดัน SMEs ไทย โดยให้บริษัทคัดเลือกสินค้าและบริการในกลุ่มต่าง ๆ ของผู้ประกอบการ SMEs มาใช้ในการถ่ายทำโครงการต่าง ๆ ของบริษัท เช่น อาหาร ผลไม้ สินค้า GI สินค้าแฟชั่น สินค้า BCG สินค้าจากชุมชนที่ได้รับการพัฒนาจากกระทรวงฯ แล้ว ตลอดจนสินค้ายี่ห้อต่าง ๆ เช่น ร้านอาหารที่มีตรา Thai Select สินค้าและบริการไทยที่ได้รับตรา Demark T-Mark ทั้งในและต่างประเทศ
3. นำ Influencers ของไทย เป็นตัวแทนในการนำเสนอสินค้าไทย
.
ความร่วมมือดังกล่าวจะช่วยส่งเสริมสินค้าและบริการของไทยในเวทีโลกได้อย่างแนบเนียน คาดว่า จะช่วยให้เข้าถึงกลุ่มเป้าหมายได้กว่า 3 ล้านคน ใน 100 ประเทศทั่วโลก สร้างมูลค่าเศรษฐกิจถึง 2,000 ล้านบาท โดยจากผลการสำรวจของทูตพาณิชย์ทั่วโลก พบว่า ซีรีส์วาย เป็นตลาดเป้าหมายสำคัญของ จีน ญี่ปุ่น ไต้หวัน อินโดนีเชีย ฟิลิปปินส์ และประเทศในกลุ่มลาตินอเมริกา
.
อ่านเพิ่มเติม คลิก https://www.thaigov.go.th/news/contents/details/78217
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/78423