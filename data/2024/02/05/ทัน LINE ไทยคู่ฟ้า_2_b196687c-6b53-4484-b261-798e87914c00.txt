รัฐบาลไทย-ข่าวทำเนียบรัฐบาล-ประกาศแล้ว! 18 รายการ มรดกภูมิปัญญาทางวัฒนธรรมของชาติ ปี 66 ที่ควรค่าแก่การอนุรักษ์


วันจันทร์ที่ 5 กุมภาพันธ์ 2567
ประกาศแล้ว! 18 รายการ มรดกภูมิปัญญาทางวัฒนธรรมของชาติ ปี 66 ที่ควรค่าแก่การอนุรักษ์
.....
เว็บไซต์ราชกิจจานุเบกษา เผยแพร่ประกาศกรมส่งเสริมวัฒนธรรม เรื่อง การขึ้นบัญชีมรดกภูมิปัญญาทางวัฒนธรรม ปี 2566 จำนวน 18 รายการ เพื่อเผยแพร่คุณค่าสาระความสำคัญ ที่เคารพต่อความหลากหลายทางวัฒนธรรม ให้เกิดความชื่นชมร่วมกัน รวมถึงส่งเสริมสนับสนุนในด้านต่าง ๆ เพื่อให้เกิดการดำรงรักษาต่อไป โดยแบ่งออกเป็น 2 ประเภท
.
1.ประเภทรายการมรดกภูมิปัญญาทางวัฒนธรรมที่ต้องได้รับการส่งเสริมและรักษาอย่างเร่งด่วน
• ด้านวรรณกรรมพื้นบ้านและภาษา ได้แก่ ภาษาโส้
• ด้านศิลปะการแสดง ได้แก่ ตุ๊บเก่ง โนราควน
• ด้านงานช่างฝีมือดั้งเดิม ได้แก่ ผ้ามุกนครพนม ขุดเรือยาว ผ้าทอใยกัญชงม้ง
.
2. ประเภทรายการตัวแทน มรดกภูมิปัญญาทางวัฒนธรรม
• ด้านศิลปะการแสดง ได้แก่ เพลงพวงมาลัย
• ด้านแนวปฏิบัติทางสังคม พิธีกรรม ประเพณี และเทศกาล ได้แก่ ชุดไทยพระราชนิยม ประเพณีแห่พระศรีอริยเมตไตรย วัดไลย์ งานปีผีมด ประเพณีลอยเรืออูรักลาโว้ย ประเพณีจุดไฟตูมกา ออกพรรษายโสธร
• ด้านความรู้และการปฏิบัติเกี่ยวกับธรรมชาติและจักรวาล ได้แก่ ข้าวแคบ ข้าวหมูแดงนครปฐม แกงหัวตาล
• ด้านงานช่างฝีมือดั้งเดิม ได้แก่ ปลาตะเพียนใบลาน เครื่องถมนคร
• ด้านการเล่นพื้นบ้าน กีฬาพื้นบ้าน ศิลปะการต่อสู้ป้องกันตัว ได้แก่ ว่าวแอก
.
อ่านประกาศฉบับเต็ม คลิก https://ratchakitcha.soc.go.th/documents/18232.pdf
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/78419