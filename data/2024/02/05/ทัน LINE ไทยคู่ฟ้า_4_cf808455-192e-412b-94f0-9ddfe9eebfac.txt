รัฐบาลไทย-ข่าวทำเนียบรัฐบาล-คืบหน้า FTA ไทย - EU ขยายการค้าการลงทุน พร้อมลงนาม FTA ฉบับแรกของรัฐบาลนี้ กับศรีลังกา 3 - 4 ก.พ. นี้


วันจันทร์ที่ 5 กุมภาพันธ์ 2567
คืบหน้า FTA ไทย - EU ขยายการค้าการลงทุน พร้อมลงนาม FTA ฉบับแรกของรัฐบาลนี้ กับศรีลังกา 3 - 4 ก.พ. นี้
.....
คืบหน้า FTA ไทย - EU ขยายการค้าการลงทุน พร้อมลงนาม FTA ฉบับแรกของรัฐบาลนี้ กับศรีลังกา 3 - 4 ก.พ. นี้
.
รัฐบาลเดินหน้าขับเคลื่อนนโยบายการทูตเศรษฐกิจเชิงรุก ผลักดันการใช้ประโยชน์จากความตกลงการค้าเสรี (Free Trade Area: FTA) อย่างต่อเนื่อง เพื่อเพิ่มขีดความสามารถการส่งออกสินค้าไทยสู่ตลาดโลก ดึงดูดการลงทุนจากต่างประเทศ
.
ซึ่งการประชุม FTA ไทย-สหภาพยุโรป (EU) รอบที่ 2 เมื่อวันที่ 22 – 26 ม.ค. 67 ทั้งสองฝ่ายได้หารือแปลกเปลี่ยนมุมมองและข้อเสนอต่าง ๆ ด้านการค้าและการลงทุน พร้อมร่วมกันยกระดับไปสู่หุ้นส่วนทางเศรษฐกิจในอนาคตให้มากขึ้น โดยรัฐบาลตั้งเป้าให้การเจรจา FTA สามารถบรรลุข้อสรุปได้ภายในปี 2568
.
ขณะเดียวกัน รัฐบาลมีแผนลงนาม FTA ไทย - ศรีลังกา ระหว่างการเยือนศรีลังกาอย่างเป็นทางการของนายกรัฐมนตรี วันที่ 3 - 4 ก.พ. 67 ซึ่งจะเป็น FTA ฉบับแรกที่ลงนามในรัฐบาลนี้ และถือเป็น FTA ฉบับที่ 15 ของไทย ซึ่งผลของ FTA ไทย-ศรีลังกา จะเปิดโอกาสให้สินค้าไทยเข้าถึงตลาดในภูมิภาคเอเชียใต้ได้มากขึ้นอย่างกว้างขวาง
..
อ่านเพิ่มเติม คลิก https://www.thaigov.go.th/news/contents/details/78261
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/78421