รัฐบาลไทย-ข่าวทำเนียบรัฐบาล-ผู้ตรวจราชการฯ ศุภกิจ นำทีม MIND สงขลา หารือภาคอุตสาหกรรมแนวทางพัฒนาอุตสาหกรรมของจังหวัดสงขลา


วันจันทร์ที่ 5 กุมภาพันธ์ 2567
05/02/2567
พิมพ์
ผู้ตรวจราชการฯ ศุภกิจ นำทีม MIND สงขลา หารือภาคอุตสาหกรรมแนวทางพัฒนาอุตสาหกรรมของจังหวัดสงขลา
ผู้ตรวจราชการฯ ศุภกิจ นำทีม MIND สงขลา หารือภาคอุตสาหกรรมแนวทางพัฒนาอุตสาหกรรมของจังหวัดสงขลา
ผู้ตรวจราชการฯ ศุภกิจ นำทีม MIND สงขลา  หารือภาคอุตสาหกรรมแนวทางพัฒนาอุตสาหกรรมของจังหวัดสงขลา
วันที่ 1 กุมภาพันธ์ 2567  นายศุภกิจ บุญศิริ ผู้ตรวจราชการกระทรวงอุตสาหกรรม พร้อมหน่วยงานภายใต้สังกัด กระทรวงอุตสาหกรรมพื้นที่จังหวัดสงขลา ร่วมประชุมชี้แจงการดำเนินการขับเคลื่อนนโยบายสำคัญของรัฐบาล กระทรวงอุตสาหกรรม และปรับการดำเนินสู่การขับเคลื่อนอุตสาหกรรมวิถีใหม่ใน 4 มิติ อย่างสมดุลและยั่งยืนตามนโยบายปลัดกระทรวงอุตสาหกรรมที่เกี่ยวข้องในเชิงพื้นที่ และรับฟังแนวทางการดำเนินงาน ปัญหาอุปสรรค ข้อเสนอแนะจากตัวแทนของภาคเอกชน ได้แก่ สภาอุตสาหกรรมจังหวัดสงขลา หอการค้าจังหวัดสงขลา และ SME Bank สาขาสงขลา สมาพันธ์ SME  ไทย จังหวัดสงขลา
โดยภาคเอกชนได้เสนอประเด็นที่ต้องการให้ภาคราชการช่วยเหลือ อาทิ การพัฒนาโครงสร้างพื้นฐาน ระบบโลจิสติกส์ ปลดล็อคกฏระเบียบภาครัฐ ส่งเสริมเศรษฐกิจและการลงทุนเพิ่มศักยภาพความสามารถในการแข่งขัน รวมถึงแหล่งเงินทุนดอกเบี้ยต่ำ ทั้งนี้เน้นย้ำให้ภาคีเครือข่ายภาคเอกชนในจังหวัดสงขลา บูรณาการร่วมกันเพื่อก่อให้เกิดการพัฒนาภาคอุตสาหกรรมอย่างเข้มแข็ง ขับเคลื่อนตามนโยบาย MIND อย่างเป็นรูปธรรม ควบคู่ไปกับการบริหารจัดการทรัพยากรในพื้นที่ ลดการสร้างปัญหามลภาวะ ซึ่งจะนำไปสู่ความสัมฤทธิ์ผลในการพัฒนาธุรกิจอุตสาหกรรมของจังหวัดสงขลาในอนาคตได้อย่างยั่งยืนต่อไป

ที่มา : https://www.thaigov.go.th/news/contents/details/78434