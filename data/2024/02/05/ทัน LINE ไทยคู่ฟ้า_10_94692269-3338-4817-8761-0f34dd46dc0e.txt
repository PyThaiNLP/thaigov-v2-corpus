รัฐบาลไทย-ข่าวทำเนียบรัฐบาล-ทำไมต้องจ่ายแพง! ชวนเกษตรกรใช้ปุ๋ยตามค่าวิเคราะห์ดิน ยกระดับผลผลิต เพิ่มรายได้


วันจันทร์ที่ 5 กุมภาพันธ์ 2567
ทำไมต้องจ่ายแพง! ชวนเกษตรกรใช้ปุ๋ยตามค่าวิเคราะห์ดิน ยกระดับผลผลิต เพิ่มรายได้
.....
ทำไมต้องจ่ายแพง! ชวนเกษตรกรใช้ปุ๋ยตามค่าวิเคราะห์ดิน ยกระดับผลผลิต เพิ่มรายได้
.
ด้วยราคาปุ๋ยเคมี มีแนวโน้มสูงขึ้นทุกปี ประกอบกับการใช้ปุ๋ยเคมีที่ไม่ถูกสูตร ทำให้ได้ผลผลิตทางการเกษตรไม่ดีเท่าที่ควร การบริหารจัดการภาคการเกษตรที่ครบทุกด้าน จึงเป็นคำตอบในการแก้ปัญหาดังกล่าว
.
รัฐบาลตระหนักถึงความสำคัญของการเพิ่มผลผลิตเพื่อยกระดับรายได้ให้เกษตรกร จึงส่งเสริมให้นำเกษตรแม่นยำมาใช้ ด้วยวิธีการใช้ปุ๋ยตามค่าวิเคราะห์ดินก่อนปลูกพืช ซึ่งจะช่วยให้เกษตรกรใช้ปุ๋ยได้อย่างเหมาะสม และลดรายจ่ายในการซื้อปุ๋ยเคมี
โดยพี่น้องเกษตรกร สามารถติดต่อรับบริการและคำแนะนำการวิเคราะห์ดินได้ที่:
.
1. หมอดินอาสาของกรมพัฒนาที่ดิน (เจ้าหน้าที่กรมพัฒนาที่ดินที่ทำงานช่วยเหลือเกษตรกรในพื้นที่)
2. สำนักงานพัฒนาที่ดินเขต 1-12 สถานีพัฒนาที่ดิน 77 จังหวัดทั่วประเทศ
3. ศูนย์ศึกษาฯ ต่าง ๆ เป็นผู้ให้บริการพร้อมให้คำแนะนำจากโปรแกรมคำนวณปริมาณปุ๋ยที่ใช้ (https://osd101.ldd.go.th/osdlab/search_fertilizer.php)
.
**หากต้องการวิเคราะห์ดินแบบละเอียดสำหรับดินที่ต้องการแก้ปัญหาอย่างแม่นยำ สามารถส่งตัวอย่างดินได้ที่ “ห้องปฏิบัติการวิเคราะห์ดิน 13 แห่งทั่วประเทศ” โดยสามารถส่งตัวอย่างดิน ผ่านหน่วยงานของกรมพัฒนาที่ดินใกล้บ้านท่าน หรือผ่านเว็บไซต์ https://osd101.ldd.go.th/osdlab/ **
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/78427