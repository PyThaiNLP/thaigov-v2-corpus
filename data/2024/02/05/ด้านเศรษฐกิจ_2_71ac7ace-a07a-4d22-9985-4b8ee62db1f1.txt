รัฐบาลไทย-ข่าวทำเนียบรัฐบาล-“กรุงไทย” ร่วมฉลองเทศกาลตรุษจีน 2567 มอบ “ซองอั่งเปา-ถุงส้ม” เสริมสิริมงคลให้ลูกค้าทั่วประเทศ


วันจันทร์ที่ 5 กุมภาพันธ์ 2567
05/02/2567
พิมพ์
“กรุงไทย” ร่วมฉลองเทศกาลตรุษจีน 2567 มอบ “ซองอั่งเปา-ถุงส้ม” เสริมสิริมงคลให้ลูกค้าทั่วประเทศ
ธนาคารกรุงไทยร่วมฉลองเทศกาลตรุษจีนประจำปี 2567 จัดเตรียมซองอั่งเปา “กง สี่ ฟา ไฉ” และ ถุงใส่ส้ม เพื่อส่งมอบให้กับลูกค้าทั่วประเทศ
ธนาคารกรุงไทยร่วมฉลองเทศกาลตรุษจีนประจำปี 2567 จัดเตรียมซองอั่งเปา “กง สี่ ฟา ไฉ” และ ถุงใส่ส้ม เพื่อส่งมอบให้กับลูกค้าทั่วประเทศ โดยบนซองจัดพิมพ์รูปมังกร และ ดอกกุหลาบ สื่อความหมายมงคลถึง พลังอำนาจ ความยิ่งใหญ่ คุณธรรมความดี และความสุขสดชื่นตลอดปี พร้อม QR Code ด้านหลังซองอั่งเปา ให้สแกนเพื่อรับชมคลิปอวยพรตรุษจีน โดยลูกค้าขอรับซองอั่งเปาและถุงใส่ส้มได้ที่ธนาคารกรุงไทย ทุกสาขา ทั่วประเทศ
ทั้งนี้ ธนาคารของเชิญชวนส่งมอบความสุขให้คนที่คุณรัก ด้วยการมอบ “อั่งเปาดิจิทัล” ผ่านแอปพลิเคชัน Krungthai NEXT พร้อมพิมพ์ข้อความอวยพรผ่าน e-Slip ธีมตรุษจีน ทำให้สามารถส่งมอบความสุขได้ง่ายแม้อยู่ห่างไกลกัน สะดวก รวดเร็ว ทำรายการได้ทุกที่ ทุกเวลา ตลอด 24 ชั่วโมง

ที่มา : https://www.thaigov.go.th/news/contents/details/78432