รัฐบาลไทย-ข่าวทำเนียบรัฐบาล-ไทย - จีน เจรจาสำเร็จ! ส่งออกข้าวหอมมะลิไทย 100,000 ตัน ไปเมืองเฉิงตู ประเทศจีน


วันจันทร์ที่ 5 กุมภาพันธ์ 2567
ไทย - จีน เจรจาสำเร็จ! ส่งออกข้าวหอมมะลิไทย 100,000 ตัน ไปเมืองเฉิงตู ประเทศจีน
.....
ไทย - จีน เจรจาสำเร็จ! ส่งออกข้าวหอมมะลิไทย 100,000 ตัน ไปเมืองเฉิงตู ประเทศจีน
.
กระทรวงเกษตรและสหกรณ์ เผยผู้แทนการค้าไทย ได้เร่งผลักดันความร่วมมือด้านการค้า การลงทุน รวมถึงการนำเข้า - ส่งออก สินค้าเกษตรระหว่างไทย - จีนในทุกมิติ
.
ล่าสุด ได้ดำเนินการเจรจาการค้าระหว่างประเทศ ณ โรงแรม NICCOLO CHENGDU เมืองเฉิงตู สาธารณรัฐประชาชนจีน และผลการเจรจาพบว่า
.
• ประเทศไทยจะดำเนินการส่งออกข้าวหอมมะลิไทย จำนวน 100,000 ตัน
• เกิดมูลค่าราว 52.1 ล้านเหรียญสหรัฐ หรือคิดเป็น 2,000 ล้านบาท
• ดำเนินการภายใต้บันทึกข้อตกลงความร่วมมือการซื้อขายข้าวหอมมะลิไทยล่วงหน้า ระหว่าง บริษัท SHENZHEN ZHONGCHENG FOOD IMPORT AND EXPORT และบริษัท ธนสรร ไรซ์ จำกัด
• จัดส่งข้าวหอมมะลิ 1 แสนตันไปยังสาธารณรัฐประชาชนจีนด้วยรถไฟ
.
นอกจากนี้ หน่วยงานที่เกี่ยวข้องจะขยายผลไปยังสินค้าเกษตรประเภทอื่น ๆ เช่น ผัก ผลไม้ไทย สินค้าประมง สินค้าแช่เยือกแข็ง เป็นต้น เพื่อเพิ่มโอกาสทางการค้า ขยายช่องทางจำหน่ายผลผลิตทางการเกษตรให้แก่เกษตรกรไทย
.
อ่านเพิ่มเติม คลิก https://www.thaigov.go.th/news/contents/details/77927
ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/78425