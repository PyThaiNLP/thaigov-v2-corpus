รัฐบาลไทย-ข่าวทำเนียบรัฐบาล-​ผู้ตรวจราชการฯ ศุภกิจ ติวเข้ม ทีม MIND สงขลา เน้นย้ำให้ปฏิบัติตามนโยบาย MIND “ใช้หัวและใจ ปั้นอุตสาหกรรมคู่ชุมชน” 


วันจันทร์ที่ 5 กุมภาพันธ์ 2567
05/02/2567
พิมพ์
​ผู้ตรวจราชการฯ ศุภกิจ ติวเข้ม ทีม MIND สงขลา เน้นย้ำให้ปฏิบัติตามนโยบาย MIND “ใช้หัวและใจ ปั้นอุตสาหกรรมคู่ชุมชน”
​ผู้ตรวจราชการฯ ศุภกิจ ติวเข้ม ทีม MIND สงขลา เน้นย้ำให้ปฏิบัติตามนโยบาย MIND “ใช้หัวและใจ ปั้นอุตสาหกรรมคู่ชุมชน”
วันที่ 31 มกราคม 2567 นายศุภกิจ บุญศิริ ผู้ตรวจราชการกระทรวงอุตสาหกรรม ตรวจราชการกรณีปกติ รอบที่ 1 ณ สำนักงานอุตสาหกรรมจังหวัดสงขลา โดยมีนางจันจิรา บางเสน อุตสาหกรรมจังหวัดสงขลา พร้อมด้วย เจ้าหน้าที่ฯ เข้าร่วมประชุมรับการตรวจราชการพร้อมรับมอบนโยบายในการปฏิบัติงาน โดย ผู้ตรวจศุภกิจฯ ได้เน้นย้ำนโยบาย MIND ใช้หัวและใจขับเคลื่อนแผนงานปี 2567 มุ่งยกระดับ “ปั้นอุตสาหกรรมคู่ชุมชน” 4 มิติ ส่งเสริมธุรกิจ ดูแลชุมชน รักษาสิ่งแวดล้อม และกระจายรายได้เพื่อคุณภาพชีวิตที่สมดุลกับสิ่งแวดล้อม พร้อมให้ข้อเสนอแนะ การตรวจกำกับดูแลโรงงานอุตสาหกรรม เน้นย้ำให้เร่งรัดการตรวจกำกับดูแล โรงงานอุตสาหกรรมที่มีน้ำเสีย มลพิษทางอากาศ และโรงงานอุตสาหกรรมที่มีความเสี่ยงจะเกิดผลกระทบต่อสิ่งแวดล้อมจากการประกอบกิจการ ให้ปฏิบัติตามกฏหมาย พร้อมให้คำปรึกษาแนะนำแก่ผู้ประกอบการหากมีปัญหาอุปสรรคในการประกอบธุรกิจในพื้นที่ รวมถึงการดำเนินการพิจารณาอนุญาต อนุมัติให้เป็นไปตามกระบวนการ หากอยู่ในขั้นตอนส่งให้หน่วยงานอื่นพิจารณา ควรติดตามความคืบหน้าการพิจารณาอย่างสม่ำเสมอ พร้อมให้บูรณาการการทำงานร่วมกันกับภาคส่วนที่เกี่ยวข้อง การสื่อสารประชาสัมพันธ์ สร้างความเข้าใจสู่สาธารณชนอย่างแพร่หลาย โดยเฉพาะกับผู้มีส่วนได้ส่วนเสีย ผู้ประกอบการ ประชาชน ชุมชน ซึ่งจะส่งผลดีต่อการทำงานร่วมกัน ตลอดจนรับทราบปัญหา อุปสรรค และข้อเสนอแนะต่อการปรับปรุง พัฒนางานตามภารกิจที่รับผิดชอบต่อดำเนินงานในพื้นที่ เพื่อให้ตอบสนองต่อนโยบายกระทรวงฯ เกิดผลสำเร็จเป็นรูปธรรม และยังได้ให้กำลังใจในการปฏิบัติงาน และขอให้ปฏิบัติงานอย่างบูรณาการกับทุกภาคส่วน เพื่อให้เกิดประสิทธิภาพประสิทธิผลในการปฏิบัติหน้าที่ในการให้บริการแก่ผู้ประกอบการ ประชาชนต่อไป

ที่มา : https://www.thaigov.go.th/news/contents/details/78433