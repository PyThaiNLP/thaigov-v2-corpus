รัฐบาลไทย-ข่าวทำเนียบรัฐบาล-เตรียมพบ แหล่งเรียนรู้รูปแบบใหม่ ทันสมัย เปิดกว้าง "ศูนย์การเรียนรู้ OKMD" ถ.ราชดำเนิน คาด เปิดบริการ ปี 2569


วันจันทร์ที่ 5 กุมภาพันธ์ 2567
เตรียมพบ แหล่งเรียนรู้รูปแบบใหม่ ทันสมัย เปิดกว้าง "ศูนย์การเรียนรู้ OKMD" ถ.ราชดำเนิน คาด เปิดบริการ ปี 2569
.....
เตรียมพบ แหล่งเรียนรู้รูปแบบใหม่ ทันสมัย เปิดกว้าง "ศูนย์การเรียนรู้ OKMD" ถ.ราชดำเนิน คาด เปิดบริการ ปี 2569
.
ครม. (30ม.ค.67) รับทราบ รายงานความก้าวหน้าโครงการจัดตั้งศูนย์การเรียนรู้แห่งชาติ OKMD : OKMD National Knowledge Center (Ratchadamnoen Center 1 และ 2) และเห็นชอบให้ สำนักงานบริหารและพัฒนาองค์ความรู้องค์การมหาชน หรือ สบร. ดำเนินการเช่าที่ดินบนถนนราชดำเนินที่ทำการเดิมของสำนักงานสลากกินแบ่งรัฐบาล โดยขณะนี้ อยู่ระหว่างเตรียมลงนามสัญญาเช่าพื้นที่ และเตรียมการขุดค้นทางโบราณคดีในพื้นที่ดังกล่าวเนื่องจากตั้งอยู่ในพื้นที่กรุงรัตนโกสินทร์ชั้นนอกซึ่งเป็นพื้นที่ประวัติศาสตร์ เพื่อให้สามารถดำเนินการก่อสร้างให้แล้วเสร็จได้ ทั้งนี้ ให้สัญญาเช่ามีระยะเวลา 30 ปี โดยมีผลตั้งแต่วันที่ 1 ม.ค.2567
.
การก่อสร้าง ประกอบด้วย การสร้างอาคารใหม่บนที่ว่างขนาด 5 ไร่ บริเวณที่ทำการเดิมของสำนักงานสลากกินแบ่งรัฐบาล และ ปรับปรุงอาคารราชดำเนินเดิม ขนาด 1 ไร่ ซึ่งตั้งอยู่ติดกัน ใช้เวลา 3 ปี โดยคาดว่าจะเปิดให้บริการประชาชนได้ในปี 2569
.
ศูนย์การเรียนรู้แห่งชาติ OKMD จะเป็นแหล่งเรียนรู้สาธารณะต้นแบบที่ทันสมัยและเปิดกว้าง ให้ประชาชนทุกวัยเข้าถึงได้อย่างเท่าเทียม ผ่านการจัดกิจกรรมและบริการความรู้ที่หลากหลายทั้งในรูปแบบออนไลน์ ออฟไลน์ และแบบผสม สอดคล้องกับความต้องการและพฤติกรรมการเรียนรู้ของประชาชน นำเสนอความรู้และทักษะแห่งอนาคต ผ่านการพบปะแลกเปลี่ยนความเห็นที่สร้างสรรค์ร่วมกัน ส่งเสริมให้ประเทศไทยเป็นเมืองแห่งการเรียนรู้
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/78420