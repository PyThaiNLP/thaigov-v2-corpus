รัฐบาลไทย-ข่าวทำเนียบรัฐบาล-ปลื้ม! "วีซ่าฟรีไทย - จีน" ทำคนจีนค้นหาข้อมูลเที่ยวไทยเพิ่มขึ้น 7 เท่า


วันจันทร์ที่ 5 กุมภาพันธ์ 2567
ปลื้ม! "วีซ่าฟรีไทย - จีน" ทำคนจีนค้นหาข้อมูลเที่ยวไทยเพิ่มขึ้น 7 เท่า
.....
ปลื้ม! "วีซ่าฟรีไทย - จีน" ทำคนจีนค้นหาข้อมูลเที่ยวไทยเพิ่มขึ้น 7 เท่า
.
หลังการประกาศวีซ่าฟรี (Visa Free) ไทย-จีน โดยรัฐบาลทั้ง 2 ประเทศอย่างเป็นทางการ ที่จะมีผลตั้งแต่วันที่ 1 มี.ค. 67 เป็นต้นไป ส่งผลให้มีนักท่องเที่ยวชาวจีนค้นหาข้อมูลที่เกี่ยวกับประเทศไทยเพิ่มขึ้นถึง 7 เท่า ผ่าน Ctrip (https://www.ctrip.com) เว็บไซต์บริการท่องเที่ยวที่ใหญ่ที่สุดของจีน โดย 5 จุดหมายในไทยที่ถูกค้นหามากที่สุด ได้แก่ กรุงเทพฯ ภูเก็ต เชียงใหม่ เกาะสมุย และ พัทยา
.
ขณะเดียวกัน บนแพลตฟอร์ม Trip.com (https://Trip.com) นักท่องเที่ยวชาวไทยค้นหาข้อมูลสถานที่ท่องเที่ยวในประเทศจีนเพิ่มขึ้นมากกว่า 4 เท่าเมื่อเทียบกับวันก่อนหน้า โดยเมืองที่มีการค้นหามากที่สุด ได้แก่ เซี่ยงไฮ้ เฉิงตู ฮาร์บิน เซินเจิ้น ปักกิ่ง เทียนจิน ฉงชิ่ง และจางเจียเจี้ย
.
ตั้งแต่วันที่ 1 - 28 ม.ค. 67 มีจำนวนนักท่องเที่ยวจีนเดินทางเข้าไทยแล้ว 444,702 คน หรือเฉลี่ย 20,000 คนต่อวัน เป็นอันดับหนึ่งของนักท่องเที่ยวต่างชาติเดินทางเข้าไทยในปี 2567 โดยล่าสุดไทยมีนักท่องเที่ยวต่างชาติเดินทางเข้ามาเที่ยวแล้วกว่า 2,743,147 คน
.
นอกจากนี้ China International Travel Service (Qingdao) CO.,Ltd. (CITS) ระบุว่า ผลจากมาตรการดังกล่าว ได้ทำให้กลุ่มนักท่องเที่ยวชาวชิงต่าวของจีนให้ความสนใจเป็นอย่างมาก โดยไทยถือเป็นจุดหมายปลายทางยอดนิยม โดยเฉพาะอย่างยิ่งในช่วงเทศกาลตรุษจีน ซึ่งมีการจองเที่ยวบินไปยังประเทศไทยมากที่สุด ซึ่งนโยบายดังกล่าวจะเป็นประโยชน์และช่วยอำนวยความสะดวกให้กับนักท่องเที่ยวที่มาประเทศไทยเป็นอย่างมาก
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/78422