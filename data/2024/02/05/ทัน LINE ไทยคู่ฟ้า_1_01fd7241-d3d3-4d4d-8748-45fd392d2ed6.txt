รัฐบาลไทย-ข่าวทำเนียบรัฐบาล-ครม. ไฟเขียวกรอบวงเงิน 7.8 พันล้านบาท ให้ กสศ. ดูแลการเข้าถึงโอกาสทางการศึกษาฯ ของนักเรียนที่ขาดแคลนทุนทรัพย์


วันจันทร์ที่ 5 กุมภาพันธ์ 2567
ครม. ไฟเขียวกรอบวงเงิน 7.8 พันล้านบาท ให้ กสศ. ดูแลการเข้าถึงโอกาสทางการศึกษาฯ ของนักเรียนที่ขาดแคลนทุนทรัพย์
.....
ครม. ไฟเขียวกรอบวงเงิน 7.8 พันล้านบาท ให้ กสศ. ดูแลการเข้าถึงโอกาสทางการศึกษาฯ ของนักเรียนที่ขาดแคลนทุนทรัพย์
.
ที่ประชุมครม. (30 ม.ค.67) เห็นชอบแผนการใช้เงินของกองทุนเพื่อความเสมอภาคทางการศึกษา ประจำปีงบประมาณ พ.ศ. 2568 กรอบวงเงิน 7,884,878,100 บาท
.
เพื่อให้เกิดหลักประกันการเข้าถึงโอกาสทางการศึกษาและการเรียนรู้เต็มตามศักยภาพของเด็กและเยาวชนที่ขาดแคลนทุนทรัพย์หรือด้อยโอกาส อันจะช่วยลดอุปสรรคการเข้าถึงการศึกษาและการเรียนรู้ทั้งในและนอกระบบการศึกษา
.
นอกจากนี้ ยังสามารถชี้เป้าเด็กและเยาวชนที่ขาดแคลนฯ เพื่อส่งต่อให้หน่วยงานที่เกี่ยวข้องให้การสนับสนุนติดตาม ช่วยเหลือให้สามารถคงอยู่ในระบบการศึกษาและการเรียนรู้ให้เต็มตามศักยภาพ แบ่งได้ ดังนี้
.
• เด็กและเยาวชนที่ขาดแคลนทุนทรัพย์หรือด้อยโอกาส ได้รับ “การอุดหนุนเงินเพื่อบรรเทาอุปสรรคการเข้าถึงการศึกษา” ที่สอดคล้องกับความจำเป็น และเพื่อป้องกันการหลุดออกจากระบบการศึกษาในทุกช่วงระดับชั้นเป็นรายบุคคลตั้งแต่ระดับปฐมวัยจนสำเร็จการศึกษาภาคบังคับ ซึ่งการอุดหนุนเงินดังกล่าว “เป็นส่วนที่ไม่ซ้ำช้อนกับการสนับสนุนเงินและค่าใช้จ่ายที่หน่วยงานอื่นจัดสร” จำนวน 1,359,850 คน
• เยาวชนที่ขาดแคลนทุนทรัพย์หรือด้อยโอกาส ได้รับ “ทุนการศึกษาหรือถูกส่งต่อให้หน่วยงานต้นสังกัดช่วยเหลือ” เพื่อศึกษาต่อในระดับชั้นที่สูงกว่าการศึกษาภาคบังคับ และได้รับการพัฒนาให้มีสมรรถะสูงสอดคล้องกับความต้องการของตลาดแรงงาน ตามศักยภาพ จำนวน 11,363 คน
• เยาวชนนอกระบบการศึกษาและแรงงานนอกระบบ ได้รับ “การสนับสนุนให้เข้าถึงทางเลือกการเรียนรู้ หรือได้รับการพัฒนาทักษะวิชาชีพผ่านเครือข่ายหน่วยจัดการเรียนรู้” และแพลตฟอร์มดิจิทัลร่วมกับนานาชาติ จนสามารถนำไปประกอบอาชีพ จำนวน 13,500 คน
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/78418