รัฐบาลไทย-ข่าวทำเนียบรัฐบาล-​“เสริมศักดิ์” เผยกระทรวงวัฒนธรรม ประกาศขึ้นบัญชีมรดกภูมิปัญญาทางวัฒนธรรม ระดับชาติ ประจำปี 2566 จำนวน 18 รายการ หวังให้ประชาชนเจ้าของภูมิปัญญามีส่วนร่วมอนุรักษ์สืบสานให้ยั่งยืน


วันศุกร์ที่ 2 กุมภาพันธ์ 2567
​“เสริมศักดิ์” เผยกระทรวงวัฒนธรรม ประกาศขึ้นบัญชีมรดกภูมิปัญญาทางวัฒนธรรม ระดับชาติ ประจำปี 2566 จำนวน 18 รายการ หวังให้ประชาชนเจ้าของภูมิปัญญามีส่วนร่วมอนุรักษ์สืบสานให้ยั่งยืน
​“เสริมศักดิ์” เผยกระทรวงวัฒนธรรม ประกาศขึ้นบัญชีมรดกภูมิปัญญาทางวัฒนธรรม ระดับชาติ ประจำปี 2566 จำนวน 18 รายการ หวังให้ประชาชนเจ้าของภูมิปัญญามีส่วนร่วมอนุรักษ์สืบสานให้ยั่งยืน
“เสริมศักดิ์” เผยกระทรวงวัฒนธรรม ประกาศขึ้นบัญชีมรดกภูมิปัญญาทางวัฒนธรรม ระดับชาติ ประจำปี 2566 จำนวน 18 รายการ หวังให้ประชาชนเจ้าของภูมิปัญญามีส่วนร่วมอนุรักษ์สืบสานให้ยั่งยืน
นายเสริมศักดิ์ พงษ์พานิช รัฐมนตรีว่าการกระทรวงวัฒนธรรม (รมว.วธ.) เปิดเผยว่า  จากการที่รัฐบาลได้ขับเคลื่อนนโยบาย Soft power ในทุกภาคส่วนและ เพื่อสนับสนุน Thailand Creative Content Agency (THACCA) ด้วยการส่งเสริมการนำทุนทางวัฒนธรรมที่มีความเป็นอัตลักษณ์ของไทยมาพัฒนา สร้างสรรค์นวัตกรรมเพื่อในการขับเคลื่อนเศรษฐกิจของประเทศนั้น กระทรวงวัฒนธรรม (วธ.) โดยกรมส่งเสริมวัฒนธรรม ได้มีนโยบายดำเนินกิจกรรม โครงการต่างๆ ในการสืบสานมรดกภูมิปัญญาทางวัฒนธรรมของชาติ ทุนทางวัฒนธรรมมาอย่างต่อเนื่อง เนื่องจากถือเป็นปัจจัยพื้นฐานในการนำไปสร้างสรรค์และต่อยอดเพื่อสร้างงานสร้างรายได้ให้ทั้งในระดับท้องถิ่นและระดับประเทศในปัจจุบัน
นายเสริมศักดิ์ เผยต่อว่า จากมติของที่ประชุมคณะกรรมการส่งเสริมและรักษามรดกภูมิปัญญาฯ ครั้งที่ 1/2566 เมื่อวันที่ 14 ธันวาคม 2566 ที่ผ่านมา ได้เห็นชอบให้กรมส่งเสริมวัฒนธรรม (สวธ.) ประกาศขึ้นบัญชีมรดกภูมิปัญญาทางวัฒนธรรม ระดับชาติ ประจำปี พ.ศ.๒๕๖๖ จำนวน 18 รายการ จากการเสนอของคณะกรรมการส่งเสริมและรักษามรดกภูมิปัญญาทางวัฒนธรรมกรุงเทพมหานคร และคณะกรรมการฯ ประจำจังหวัด และได้ผ่านการพิจารณาคัดเลือกจากคณะอนุกรรมการกลั่นกรองตามลักษณะมรดกภูมิปัญญาทางวัฒนธรรม แล้ว ดังนี้ ประเภทรายการที่เสี่ยงต่อการสูญหายต้องได้รับการส่งเสริมและรักษาอย่างเร่งด่วน ประกอบด้วย  ด้านวรรณกรรมพื้นบ้านและภาษา ได้แก่ ภาษาโส้  ด้านศิลปะการแสดง ได้แก่ ตุ๊บเก่ง  โนราควน  ด้านงานช่างฝีมือดั้งเดิม ได้แก่ ผ้ามุกนครพนม  ขุดเรือยาว  ผ้าทอใยกัญชงม้ง  ประเภทรายการตัวแทนมรดกภูมิปัญญาทางวัฒนธรรม ในด้านศิลปะการแสดง เพลงพวงมาลัย  ด้านแนวปฏิบัติทางสังคม พิธีกรรม ประเพณี และเทศกาล ได้แก่  ชุดไทยพระราชนิยม  ประเพณีแห่พระศรีอริยเมตไตรย วัดไลย์  งานปีผีมด  ประเพณีลอยเรืออูรักลาโว้ย  ประเพณีจุดไฟตูมกา ออกพรรษายโสธร  ด้านความรู้ละการปฏิบัติเกี่ยวกับธรรมชาติและจักรวาล ได้แก่  ข้าวแคบ  ข้าวหมูแดงนครปฐม  แกงหัวตาล  ด้านงานช่างฝีมือดั้งเดิม ได้แก่ ปลาตะเพียนใบลาน  เครื่องถมนคร  ด้านการเล่นพื้นบ้าน กีฬาพื้นบ้านและศิลปะการต่อสู้ป้องกันตัว ได้แก่ ว่าวแอก ทั้งนี้ เพื่อให้ประชาชนเจ้าของมรดกภูมิปัญญาเห็นความสำคัญ และมีส่วนร่วมในการส่งเสริมสนับสนุนในด้านต่าง ๆ เพื่อให้เกิดสืบสานอย่างยั่งยืน ล่าสุดเว็บไซต์ราชกิจจานุเบกษา ได้ลงประกาศเรื่องดังกล่าวอย่างเป็นทางการเรียบร้อยแล้ว https://ratchakitcha.soc.go.th/documents/18232.pdf

ที่มา : https://www.thaigov.go.th/news/contents/details/78345