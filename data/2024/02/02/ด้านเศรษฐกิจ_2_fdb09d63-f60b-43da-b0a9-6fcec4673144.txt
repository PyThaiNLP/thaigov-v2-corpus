รัฐบาลไทย-ข่าวทำเนียบรัฐบาล-​“พิมพ์ภัทรา” นั่งหัวโต๊ะ จัดทำงบประมาณรายจ่าย ปี 2568 แผนงานบูรณาการพัฒนาอุตสาหกรรมและบริการแห่งอนาคต


วันศุกร์ที่ 2 กุมภาพันธ์ 2567
02/02/2567
พิมพ์
​“พิมพ์ภัทรา” นั่งหัวโต๊ะ จัดทำงบประมาณรายจ่าย ปี 2568 แผนงานบูรณาการพัฒนาอุตสาหกรรมและบริการแห่งอนาคต
​“พิมพ์ภัทรา” นั่งหัวโต๊ะ จัดทำงบประมาณรายจ่าย ปี 2568 แผนงานบูรณาการพัฒนาอุตสาหกรรมและบริการแห่งอนาคต
วันที่ 1 กุมภาพันธ์ 2567 นายพีระพันธุ์ สาลีรัฐวิภาค รองนายกรัฐมนตรี และรัฐมนตรีว่าการกระทรวงพลังงาน ในฐานะประธานคณะกรรมการจัดทำงบประมาณรายจ่ายบูรณาการ ประจำปีงบประมาณ พ.ศ.2568  ได้มอบหมายให้ นางสาวพิมพ์ภัทรา วิชัยกุล รัฐมนตรีว่าการกระทรวงอุตสาหกรรม ในฐานะรองประธานกรรมการฯ ทำหน้าที่เป็นประธานการประชุมฯ  คณะที่ 6.1 แผนงานบูรณาการพัฒนาอุตสาหกรรมและบริการแห่งอนาคต ครั้งที่ 1/2567 โดยมี
นายใบน้อย สุวรรณชาตรี รองปลัดกระทรวงอุตสาหกรรม ในฐานะหัวหน้ากลุ่มภารกิจด้านเศรษฐกิจอุตสาหกรรม นางวรวรรณ ชิตอรุณ ผู้อำนวยการสำนักงานเศรษฐกิจอุตสาหกรรม และนายภาสกร ชัยรัตน์ อธิบดีกรมส่งเสริมอุตสาหกรรม พร้อมด้วยผู้บริหารหน่วยงานที่เกี่ยวข้อง เข้าร่วมประชุม ณ ห้องประชุมชุณหะวัณ สำนักงานปลัดกระทรวงอุตสาหกรรม และผ่านสื่อเล็กทรอนิกส์ โปรแกรม Zoom
ที่ประชุมฯ เสนอวาระเรื่องเพื่อพิจารณา (ร่าง) คำของบประมาณรายจ่ายบูรณาการ ประจำปีงบประมาณ พ.ศ. 2568 แผนงานบูรณาการพัฒนาอุตสาหกรรมและบริการแห่งอนาคต ซึ่งมีความเชื่อมโยงแผนงานระดับชาติ ประกอบด้วย แผนระดับที่ 1 ยุทธศาสตร์ชาติด้านการสร้างความสามารถในการแข่งขัน แผนระดับที่ 2 แผนแม่บทภายใต้ยุทธศาสตร์ชาติ ประเด็น อุตสาหกรรมและบริการแห่งอนาคต และแผนระดับที่ 3 แผนงานบูรณาการพัฒนาอุตสาหกรรมและบริการแห่งอนาคต เป้าหมาย การปรับโครงสร้างภาคการผลิตและบริการสู่เศรษฐกิจฐานนวัตกรรม
โดยมีตัวชี้วัด คือ อัตราการการขยายตัวของอุตสาหกรรมและบริการเป้าหมายเพิ่มขึ้นไม่น้อยกว่าร้อยละ 5 ภายใต้กรอบแนวทาง 6 ด้าน คือ แนวทางที่ 1 ส่งเสริมการพัฒนาอุตสาหกรรมชีวภาพและอุตสาหกรรมอาหารแห่งอนาคต แนวทางที่ 2 ส่งเสริมการพัฒนาอุตสาหกรรมและบริการการแพทย์ครบวงจร แนวทางที่ 3 ส่งเสริมการพัฒนาอุตสาหกรรมและบริการเทคโนโลยีดิจิทัล ข้อมูลปัญญาประดิษฐ์ หุ่นยนต์ระบบอัตโนมัติ และอิเล็กทรอนิกส์อัจฉริยะ แนวทางที่ 4 ส่งเสริมการพัฒนาอุตสาหกรรมยานยนต์ไฟฟ้าและอากาศยาน แนวทางที่ 5 ส่งเสริมการพัฒนาอุตสาหกรรมความมั่นคงของประเทศ และแนวทางที่ 6 ส่งเสริมการพัฒนาระบบนิเวศอุตสาหกรรมและบริการแห่งอนาคต
ทั้งนี้ ในการประชุมมีวาระเพื่อพิจารณา ข้อเสนอโครงการ ปี 2568 (เพิ่มเติม) โครงการสนับสนุนการใช้ยานยนต์ไฟฟ้าประเภทรถยนต์และรถจักรยานยนต์ (EV3.0 และ EV 3.5) โดยมีข้อเสนอโครงการ (เพิ่มเติม) 2 โครงการ ได้แก่ การสนับสนุนการใช้ยานยนต์ไฟฟ้าประเภทรถยนต์ และรถจักรยานยนต์ และการสนับสนุนการใช้ยานยนต์ ระยะที่ 2

ที่มา : https://www.thaigov.go.th/news/contents/details/78328