รัฐบาลไทย-ข่าวทำเนียบรัฐบาล-รองปลัดเกษตรฯ นวนิตย์ พลเคนเป็นประธานการประชุมคณะกรรมการดำเนินงานพระราชพิธีพืชมงคล จรดพระนังคัลแรกนาขวัญ ประจำปี 2567 ครั้งที่ 1/2567 


วันศุกร์ที่ 2 กุมภาพันธ์ 2567
รองปลัดเกษตรฯ นวนิตย์ พลเคนเป็นประธานการประชุมคณะกรรมการดำเนินงานพระราชพิธีพืชมงคล จรดพระนังคัลแรกนาขวัญ ประจำปี 2567 ครั้งที่ 1/2567
รองปลัดเกษตรฯ นวนิตย์ พลเคนเป็นประธานการประชุมคณะกรรมการดำเนินงานพระราชพิธีพืชมงคล จรดพระนังคัลแรกนาขวัญ ประจำปี 2567 ครั้งที่ 1/2567
นายนวนิตย์ พลเคน รองปลัดกระทรวงเกษตรและสหกรณ์ เปิดเผยภายหลังได้รับมอบหมายจากนายประยูร อินสกุล ปลัดกระทรวงเกษตรและสหกรณ์ให้เป็นประธานการประชุมคณะกรรมการดำเนินงานพระราชพิธีพืชมงคลจรดพระนังคัลแรกนาขวัญ ประจำปี 2567 ครั้งที่ 1/2567 โดยมีผู้บริหารและเจ้าหน้าที่สังกัดกระทรวงเกษตรและสหกรณ์ เข้าร่วม ณ ห้องประชุมกระทรวงเกษตรและสหกรณ์ (134-135) และประชุมทางไกลผ่านระบบ Zoom Meeting ว่า ที่ประชุมได้รับทราบการเตรียมการจัดงานพระราชพิธีพืชมงคลจรดพระนังคัลแรกนาขวัญ ประจำปี 2567 ซึ่งสำนักพระราชวังกำหนดวันสวดมนต์เริ่มการพระราชพิธี
พืชมงคลเป็นวันพฤหัสบดีที่ 9 พฤษภาคม 2567 และวันพระราชพิธีจรดพระนังคัลแรกนาขวัญ (วันไถหว่าน) ในวันศุกร์ที่ 10 พฤษภาคม 2567 โดยถือฤกษ์ตามปีปฏิทินหลวง รวมถึงรับทราบรายชื่อผู้ได้รับคัดเลือกเป็นเทพีคู่หาบเงิน ประจำปี 2567 จำนวน 2 ราย ได้แก่ นางสาววราภรณ์ วิลัยมาตย์ เจ้าพนักงานธุรการปฏิบัติงาน กรมวิชาการเกษตร และนางสาวธิรดา วงษ์กุดเลาะ นักวิชาการส่งเสริมการเกษตรชำนาญการ กรมส่งเสริมการเกษตร ทั้งนี้ มติที่ประชุมได้เห็นชอบร่างคำสั่งแต่งตั้งคณะทำงานพระราชพิธีมงคลจรดพระนังคัลแรกนาขวัญ ประจำปี 2567 จำนวน 21 คณะ เพื่อมอบหมายหน้าที่ความรับผิดชอบให้การดำเนินงานด้านต่างๆ ให้เป็นไปด้วยความเรียบร้อย คล่องตัว และประสบผลสำเร็จตามที่ฝ่ายเลขานุการฯ เสนอ อีกด้วย

ที่มา : https://www.thaigov.go.th/news/contents/details/78337