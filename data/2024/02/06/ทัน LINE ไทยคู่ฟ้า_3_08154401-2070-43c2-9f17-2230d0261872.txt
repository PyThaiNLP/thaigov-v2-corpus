รัฐบาลไทย-ข่าวทำเนียบรัฐบาล-รัฐบาลเร่งจัดระเบียบ “ขอทาน” พร้อมขอความร่วมมือ ปชช. “ไม่ควรให้เงิน”


วันอังคารที่ 6 กุมภาพันธ์ 2567
รัฐบาลเร่งจัดระเบียบ “ขอทาน” พร้อมขอความร่วมมือ ปชช. “ไม่ควรให้เงิน”
.....
รัฐบาลเร่งจัดระเบียบ “ขอทาน” พร้อมขอความร่วมมือ ปชช. “ไม่ควรให้เงิน”
.
กรณีชาวบ้านและนักท่องเที่ยวในพื้นที่ จ.ชลบุรี ร้องเรียนว่ามี “ขอทานต่างด้าว” เข้ามานั่งขอทานตามแหล่งท่องเที่ยวสำคัญ จนสร้างความเดือดร้อนให้นักท่องเที่ยว นอกจากนี้ ยังเป็นการทำลายภาพลักษณ์ของเมืองท่องเที่ยว
.
ปัญหาดังกล่าว รัฐบาลได้เร่งประสานความร่วมมือกับหน่วยงานที่เกี่ยวข้อง ทั้งภาครัฐและภาคเอกชน เพื่อจัดระเบียบคนขอทานเนื่องจากการขอทานถือเป็น “การกระทำผิดกฎหมาย” ต้องระวางโทษจำคุกไม่เกิน 1 เดือน หรือปรับไม่เกิน 10,000 บาท หรือทั้งจำทั้งปรับ และหากเป็น “ผู้ที่แสวงหาประโยชน์” จากการขอทาน อัตราโทษจะหนักขึ้นด้วย
.
กรณี ขอทานต่างด้าว :
• เมื่อเจ้าหน้าที่พบเห็นหากมาคนเดียว จะดำเนินคดีและเมื่อสิ้นสุดคดีแล้ว จะส่งตัวกลับไปประเทศต้นทาง
• หากมากับเด็ก จะดำเนินการตรวจสอบสารพันธุกรรม (DNA) เพื่อพิสูจน์ความสัมพันธ์ทางสายโลหิตก่อน
> พบว่า “มีความสัมพันธ์ทางสายโลหิต” จะรายงานผลไปที่สถานีตำรวจในท้องที่กระทำความผิด เพื่อประสานส่งกลับประเทศต้นทาง
> พบว่า “ไม่มีความสัมพันธ์ทางสายโลหิต” จะรายงานผล DNA ไปที่สถานีตำรวจในท้องที่กระทำความผิด เพื่อดำเนินการในส่วนที่เกี่ยวข้องต่อไป
.
ทั้งนี้ จากตัวเลขของกระทรวงการพัฒนาสังคมและความมั่นคงของมนุษย์ (พม.) ณ วันที่ 31 ต.ค. 66 พบว่ามีขอทานในประเทศไทยกว่า 7,151 คน แบ่งเป็น
• คนไทย 4,686 คน
• คนต่างด้าว 2,465 คน โดยกรุงเทพฯ เป็นพื้นที่ที่พบขอทานมากที่สุด
.
รัฐบาลขอความร่วมมือประชาชน หากพบเห็นขอทาน “ไม่ควรให้เงิน” เพื่อไม่ส่งเสริมในทางที่ผิดกฎหมาย และยังช่วยรักษาภาพลักษณ์ของประเทศ ซึ่งเป็นการแก้ไขปัญหานี้ได้อีกทางหนึ่ง
.
โดยสามารถแจ้งสายด่วน พม. 1300 (ศูนย์เร่งรัดจัดการสวัสดิภาพประชาชน) ได้ตลอด 24 ชั่วโมง เพื่อจัดชุดปฏิบัติการเคลื่อนที่เร็ว ลงพื้นที่เข้าตรวจตราเหตุการณ์
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/78510