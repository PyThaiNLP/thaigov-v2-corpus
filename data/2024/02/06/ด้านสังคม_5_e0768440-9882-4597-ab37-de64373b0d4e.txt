รัฐบาลไทย-ข่าวทำเนียบรัฐบาล-“วราวุธ” รมว.พม. เผย พม. เตรียมจัดกิจกรรมเนื่องในวันส่งเสริมอินเตอร์เน็ตปลอดภัยแห่งชาติ ปี 2567 ร่วมกันสร้างความปลอดภัยให้แก่เด็กไทยจากโลกไซเบอร์


วันอังคารที่ 6 กุมภาพันธ์ 2567
“วราวุธ” รมว.พม. เผย พม. เตรียมจัดกิจกรรมเนื่องในวันส่งเสริมอินเตอร์เน็ตปลอดภัยแห่งชาติ ปี 2567 ร่วมกันสร้างความปลอดภัยให้แก่เด็กไทยจากโลกไซเบอร์
“วราวุธ” รมว.พม. เผย พม. เตรียมจัดกิจกรรมเนื่องในวันส่งเสริมอินเตอร์เน็ตปลอดภัยแห่งชาติ ปี 2567 ร่วมกันสร้างความปลอดภัยให้แก่เด็กไทยจากโลกไซเบอร์
วันนี้ (6 ก.พ. 67) เวลา 09.45 น. ที่ทำเนียบรัฐบาล นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) เปิดเผยถึงการเตรียมจัดกิจกรรมเนื่องในวันส่งเสริมอินเตอร์เน็ตปลอดภัยแห่งชาติ ประจำปี พ.ศ. 2567 ว่า ด้วยวันอังคารสัปดาห์ที่ 2 ของเดือนกุมภาพันธ์ของทุกปี เป็นวันอินเทอร์เน็ตปลอดภัยแห่งชาติ ตามมติของคณะรัฐมนตรี เมื่อวันที่ 28 กุมภาพันธ์ 2566 ดังนั้น ครั้งนี้ถือเป็นครั้งแรกที่กระทรวง พม. จะจัดกิจกรรมเนื่องในวันส่งเสริมอินเตอร์เน็ตปลอดภัยแห่งชาติ ประจำปี พ.ศ.2567 เพื่อสร้างความตระหนักและรับรู้ถึงความปลอดภัยในการใช้อินเตอร์เน็ตให้กับเด็กและเยาวชนของประเทศไทย ซึ่งวันอินเตอร์เน็ตปลอดภัยสากล ตรงกับเดือนกุมภาพันธ์ เริ่มมีครั้งแรกเมื่อปี 2547 ในสหภาพ EU หรือเครือสหภาพยุโรป และมีการแพร่ขยายไปถึง 190 ประเทศทั่วโลก
ขณะนี้ ประเทศไทยเป็นหนึ่งในเครือข่าย 190 ประเทศทั่วโลก ซึ่งจะเป็นวันที่เราจะร่วมสร้างความตระหนักให้กับพี่น้องประชาชนถึงภัยและคุณประโยชน์ของโลกไซเบอร์ อินเทอร์เน็ต และโซเชียลมีเดียทั้งหลายให้กับลูกหลานของพวกเรา เนื่องจากเด็กและเยาวชนทุกคนนั้นมีสิทธิ์เข้าถึงข่าวสารและความปลอดภัยในการปกป้องพวกเขาเหล่านั้นตามสิทธิสัญญาคุ้มครองเด็ก ซึ่งเป็นสิ่งที่เด็กทุกคนพึงได้รับจากผู้ใหญ่ และจากภาครัฐ ดังนั้น สำหรับปีนี้ กระทรวง พม. จะมีการจัดกิจกรรมขึ้น ระหว่างวันที่ 6 - 8 กุมภาพันธ์ 2567 เพื่อเป็นการสร้างการรณรงค์ การรับรู้ การให้ความรู้แก่พี่น้องประชาชน โดยในวันพรุ่งนี้ (7 ก.พ. 67) จะเป็นพิธีเปิดงาน และพิธีมอบโล่แก่จังหวัดดีเด่นด้านการสร้างสังคมแห่งการเรียนรู้และการรู้เท่าทันสื่อ ทั้ง 76 จังหวัดทั่วประเทศ
#ช่วย24ชั่วโมง #พม24ชม #ข่าวพม #esshelpme #วราวุธรับฟังทำจริง #พมพอใจให้ทุกวัยพึงพอใจในพม #พมหนึ่งเดียว #ศรส #พม #วันส่งเสริมอินเทอร์เน็ตปลอดภัยแห่งชาติ

ที่มา : https://www.thaigov.go.th/news/contents/details/78518