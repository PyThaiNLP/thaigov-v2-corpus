รัฐบาลไทย-ข่าวทำเนียบรัฐบาล-​“คารม” เผย รัฐบาล โดย ก.แรงงาน ก.อว. ลงนามความร่วมมือพัฒนาฝีมือแรงงานร่วมกับ มทร.-ม.เกษตรฯ ยกระดับแรงงานคนรุ่นใหม่ เข้าระบบCredit Bankทำงานช่วงวัยเรียนเทียบโอนหน่วยกิตรับวุฒิจบได้


วันอังคารที่ 6 กุมภาพันธ์ 2567
06/02/2567
พิมพ์
​“คารม” เผย รัฐบาล โดย ก.แรงงาน ก.อว. ลงนามความร่วมมือพัฒนาฝีมือแรงงานร่วมกับ มทร.-ม.เกษตรฯ ยกระดับแรงงานคนรุ่นใหม่ เข้าระบบCredit Bankทำงานช่วงวัยเรียนเทียบโอนหน่วยกิตรับวุฒิจบได้
​“คารม” เผย รัฐบาล โดย ก.แรงงาน ก.อว. ลงนามความร่วมมือพัฒนาฝีมือแรงงานร่วมกับ มทร.-ม.เกษตรฯ ยกระดับแรงงานคนรุ่นใหม่ เข้าระบบ Credit Bank ทำงานช่วงวัยเรียน เทียบโอนหน่วยกิต รับวุฒิจบได้
วันที่ 6 กุมภาพันธ์ 2567 นายคารม พลพรกลาง รองโฆษกประจำสำนักนายกรัฐมนตรี เปิดเผยว่า รัฐบาลมีนโยบายส่งเสริมความร่วมมือในการผลิตกำลังคนในภาคการศึกษา และภาคแรงงาน Up-Skill for More Earn เพื่อมีงานทำรองรับเศรษฐกิจใหม่ รวมทั้ง พัฒนาประเทศให้ก้าวไปข้างหน้าด้วยกำลังแรงงานรุ่นใหม่ที่มีคุณภาพชีวิตที่ดีทั้งระบบ มีโอกาสเข้าถึงการเรียนรู้ และพัฒนาทักษะฝีมือในทุกระดับอย่างมีมาตรฐาน รวมทั้งส่งเสริมให้มีความรู้และทักษะในการประกอบอาชีพ เป็นการสร้างโอกาสในการประกอบอาชีพ มีรายได้ มีงานทำ มีสวัสดิการ และเป็นทรัพยากรมนุษย์ที่มีคุณภาพต่อการพัฒนาสังคมและเศรษฐกิจของประเทศ
นายคารม กล่าวว่า รัฐบาล โดยกระทรวงแรงงาน และกระทรวงการอุดมศึกษา วิทยาศาสตร์ วิจัยและนวัตกรรม   ร่วมเป็นประธานในพิธีลงนามบันทึกข้อตกลงความร่วมมือว่าด้วยการจัดการศึกษาการพัฒนาฝีมือแรงงาน เทียบโอน และสะสมหน่วยกิตในระบบธนาคารหน่วยกิต ระหว่าง กรมพัฒนาฝีมือแรงงาน มหาวิทยาลัยเทคโนโลยีราชมงคล 9 แห่ง และมหาวิทยาลัยเกษตรศาสตร์ โดยกระทรวงแรงงานและกระทรวงการอุดมศึกษา วิทยาศาสตร์ วิจัยและนวัตกรรมจะร่วมกันจัดฝึกอบรมหลักสูตรฝึกอบรมฝีมือแรงงานให้สอดคล้องกับความต้องการของตลาดแรงงานทันต่อเทคโนโลยีสมัยใหม่ การพัฒนาฝีมือแรงงานเพื่อสะสมในระบบธนาคารหน่วยกิต (Credit Bank) โดยนำมาตรฐานฝีมือแรงงานแห่งชาติ และหลักสูตรการฝึกอบรมฝีมือแรงงานมาเทียบโอนการเรียนรู้สู่ระบบธนาคารดังกล่าว เพื่อแรงงานจะได้วุฒิการศึกษา เป็นการเปิดโอกาสให้คนที่ไม่ได้เรียนในระบบ แต่มีความรู้ ทักษะ และประสบการณ์จากการทำงาน การฝึกอบรม การทดสอบ หรือประสบการณ์ด้านอื่น ได้มีโอกาสนำไปใช้เพิ่มคุณวุฒิการศึกษาด้านวิชาชีพ ยกระดับคุณภาพชีวิตที่ดีขึ้น มีงานทำ และมีรายได้ที่สูงขึ้น
นายคารม กล่าวย้ำว่า ระบบ Credit Bank เป็นระบบที่ส่งเสริมการเรียนรู้ตลอดชีวิต (Lifelong Learning) ให้กำลังแรงงานสามารถนำผลการเรียนรู้และประสบการณ์จากการประกอบอาชีพที่หลากหลายรูปแบบมาเทียบโอนเป็นหน่วยกิตตามหลักเกณฑ์เพื่อเก็บสะสมไว้ในการขอรับรองคุณวุฒิทางการศึกษาที่สูงขึ้น จะทำให้แรงงานที่อยู่นอกระบบการศึกษา แต่ที่มีความรู้ความสามารถ มีประสบการณ์ในการทำงานที่ยาวนานผ่านการฝึกอบรม และทดสอบมาตรฐานฝีมือแรงงานจากกรมพัฒนาฝีมือแรงงานแล้ว  นำมาเทียบโอนหน่วยกิต เพื่อปรับวุฒิการศึกษาในระดับปริญญาตรี สามารถลดระยะเวลาการเรียน ลดค่าใช้จ่ายด้านการศึกษา กระตุ้นให้เกิดการเรียนรู้และพัฒนาตนเอง เพิ่มโอกาสในการเลื่อนระดับ ความก้าวหน้าในอาชีพ

ที่มา : https://www.thaigov.go.th/news/contents/details/78473