รัฐบาลไทย-ข่าวทำเนียบรัฐบาล-ปลัดกระทรวงยุติธรรม เป็น​ประธาน​ในพิธี​มอบตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา ๖ รอบ


วันอังคารที่ 6 กุมภาพันธ์ 2567
06/02/2567
พิมพ์
ปลัดกระทรวงยุติธรรม เป็น​ประธาน​ในพิธี​มอบตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา ๖ รอบ
ปลัดกระทรวงยุติธรรม เป็น​ประธาน​ในพิธี​มอบตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา ๖ รอบ ๒๘ กรกฎาคม ๒๕๖๗ แก่หน่วยงาน​ในสังกัด​กระทรวงยุติธรรม
ในวันอังคารที่ ๖ กุมภาพันธ์ เวลา ๐๙.๓๐ น. นางพงษ์สวาท นีละโยธิน ปลัดกระทรวงยุติธรรม เป็นประธานในพิธีมอบตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา ๖ รอบ ๒๘ กรกฎาคม ๒๕๖๗ โดยมี นายวัลลภ นาคบัว รองปลัดกระทรวงยุติธรรม พร้อมด้วย​ นายไตรยฤทธิ์ เตมหิวงศ์ รองปลัดกระทรวงยุติธรรม นายสำรวม บุญเสริม ผู้ช่วยปลัดกระทรวงยุติธรรม คณะผู้บริหารระดับสูงของกระทรวงยุติธรรม และเจ้าหน้าที่ที่เกี่ยวข้อง เข้าร่วมฯ ณ ห้องสนฉัตร ชั้น ๓ อาคารกระทรวงยุติธรรม
ตามที่พระบาทสมเด็จพระเจ้าอยู่หัว ทรงพระกรุณาโปรดเกล้าโปรดกระหม่อม พระราชทานพระบรมราชานุญาต และพระบรมราชวินิจฉัย ให้จัดกิจกรรมเฉลิมพระเกียรติเนื่องในโอกาสมหามงคลดังกล่าว และพระราชทานแบบตราสัญลักษณ์ พร้อมความหมายภาษาไทยและภาษาอังกฤษ โอกาส​นี้ กระทรวงยุติธรรมจึงจัดพิธีมอบตราสัญลักษณ์ฯ ขึ้น เพื่อให้หน่วยงานในสังกัดกระทรวงยุติธรรมร่วมแสดงความจงรักภักดี และสำนึกในพระมหากรุณาธิคุณนำไปประชาสัมพันธ์ขยายผลให้ประชาชนเข้าใจและมีส่วนร่วมในการจัดงานเฉลิมพระเกียรติฯ อย่างต่อเนื่องและกว้างขวาง โดยมีหน่วยงานในสังกัด​กระทรวง​ยุติธรรม​ที่ได้รับมอบตราสัญลักษณ์ จำนวนทั้งสิ้น ๑๑ หน่วยงาน ประกอบด้วย สำนักงานคณะกรรมการป้องกันและปราบปรามยาเสพติด กรมคุมประพฤติ กรมคุ้มครองสิทธิและเสรีภาพ กรมบังคับคดี กรมพินิจและคุ้มครองเด็กและเยาวชน กรมราชทัณฑ์ กรมสอบสวนคดีพิเศษ สำนักงานกิจการยุติธรรม, สถาบันนิติวิทยาศาสตร์ สถาบันเพื่อการยุติธรรมแห่งประเทศไทย และสถาบันอนุญาโตตุลาการ

ที่มา : https://www.thaigov.go.th/news/contents/details/78483