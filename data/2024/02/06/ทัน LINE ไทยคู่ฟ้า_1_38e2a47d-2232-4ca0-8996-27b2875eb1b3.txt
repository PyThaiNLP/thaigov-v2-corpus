รัฐบาลไทย-ข่าวทำเนียบรัฐบาล-รัฐบาลหนุน Drive Tourism เที่ยวข้ามแดน 5 ประเทศอาเซียน กระตุ้นการท่องเที่ยวทางบก


วันอังคารที่ 6 กุมภาพันธ์ 2567
รัฐบาลหนุน Drive Tourism เที่ยวข้ามแดน 5 ประเทศอาเซียน กระตุ้นการท่องเที่ยวทางบก
.....
รัฐบาลหนุน Drive Tourism เที่ยวข้ามแดน 5 ประเทศอาเซียน กระตุ้นการท่องเที่ยวทางบก
.
รัฐบาลสนับสนุนข้อริเริ่มความร่วมมือ และพัฒนาขีดความสามารถในการแข่งขันด้านการท่องเที่ยวในภูมิภาคอาเซียนแบบจุดหมายปลายทางเดียวกันในภูมิภาคอาเซียน (One Destination) และส่งเสริมการท่องเที่ยวแบบสองทาง (Two-way Tourism) ผ่านโครงการท่องเที่ยวเชื่อมโยงทางบก 5 ประเทศ (Drive Tourism) ได้แก่ ไทย กัมพูชา มาเลเซีย สปป.ลาว และเวียดนาม
.
พร้อมผลักดัน Drive Tourism ศึกษาเส้นทางที่สะดวกและปลอดภัย ค้นคว้าข้อมูลแหล่งท่องเที่ยวท้องถิ่นที่มีศักยภาพ รวมถึงการอำนวยความสะดวกสำหรับการท่องเที่ยวแบบขับรถด้วยตนเองตลอดเส้นทาง
.
นอกจากการหารือกับทั้ง 4 ประเทศข้างต้นแล้ว รัฐบาลยังได้หารือกับสภาธุรกิจอเมริกา-อาเซียนประจำภูมิภาคเอเชีย และสภาการท่องเที่ยวและการเดินทางโลก (World Travel and Tourism Council: WTTC) ถึงความร่วมมือด้านการท่องเที่ยวระหว่างภาครัฐและภาคเอกชนของไทยและในภูมิภาคอาเซียน ซึ่ง WTTC ได้เน้นย้ำความสำคัญของการท่องเที่ยวเชิงคุณภาพมากกว่าการท่องเที่ยวเชิงปริมาณ และการท่องเที่ยวอย่างยั่งยืน
.
อ่านเพิ่มเติม คลิก https://www.thaigov.go.th/news/contents/details/78141
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/78508