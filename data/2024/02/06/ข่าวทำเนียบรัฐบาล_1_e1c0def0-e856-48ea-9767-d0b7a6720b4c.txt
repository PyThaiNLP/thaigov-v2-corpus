รัฐบาลไทย-ข่าวทำเนียบรัฐบาล-นายกฯ มอบ ‘จักรพล’ จับมือตร.-ผู้ว่าฯ-หน่วยงานจ.เชียงใหม่ เตรียมความพร้อมดูแลนักท่องเที่ยวช่วงเทศกาลตรุษจีนและเตรียมรองรับวีซ่าฟรีนักท่องเที่ยวจีน คาดรายได้ 2 หมื่นล้านบาทต่อเดือน


วันอังคารที่ 6 กุมภาพันธ์ 2567
06/02/2567
พิมพ์
นายกฯ มอบ ‘จักรพล’ จับมือตร.-ผู้ว่าฯ-หน่วยงานจ.เชียงใหม่ เตรียมความพร้อมดูแลนักท่องเที่ยวช่วงเทศกาลตรุษจีนและเตรียมรองรับวีซ่าฟรีนักท่องเที่ยวจีน คาดรายได้ 2 หมื่นล้านบาทต่อเดือน
นายกฯ มอบ ‘จักรพล’ จับมือตร.-ผู้ว่าฯ-หน่วยงานจ.เชียงใหม่ เตรียมความพร้อมดูแลนักท่องเที่ยวช่วงเทศกาลตรุษจีนและเตรียมรองรับวีซ่าฟรีนักท่องเที่ยวจีน คาดรายได้ 2 หมื่นล้านบาทต่อเดือน
วันที่ 6 ก.พ. 2567 เวลา 14.30 น. ท่าอากาศยานจังหวัดเชียงใหม่ นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง ได้มอบหมายให้ นายจักรพล ตั้งสุทธิธรรม รองเลขาธิการนายกรัฐมนตรีได้เดินทางมาติดตามนโยบายกรณีการเตรียมความพร้อมดูแลนักท่องเที่ยวช่วงเทศกาลตรุษจีนและเตรียมการรองรับวีซ่าฟรีของนักท่องเที่ยวชาวจีน โดยมีนายนิรัตน์ พงษ์สิทธิถาวร ผู้ว่าราชการจังหวัดเชียงใหม่ พล.ต.ท.อาชยน ไกรทอง ผบช.ประจำ ประสานงานสำนักนายกรัฐมนตรี ผอ.การท่าจังหวัดเชียงใหม่ ผอ.ททท.เชียงใหม่ ตำรวจภูธรจังหวัดเชียงใหม่ ตำรวจท่องเที่ยว ตรวจคนเข้าเมืองเข้าร่วมหารือ
นายจักรพล กล่าวว่า จังหวัดเชียงใหม่มีความพร้อมในการรองรับนักท่องเที่ยวอย่างเต็มที่ ทั้งการเข้าเมือง  ความปลอดภัยในแหล่งท่องเที่ยวจุดต่างๆ คาดจะมีนักท่องเที่ยวเดินทางมายังจังหวัดเชียงใหม่ เฉพาะเดือน ก.พ. ราว 1 ล้านคน และจะสามารถทำรายได้จากตรวนี้ได้มากกว่า 2 หมื่นล้านบาท ซึ่งอนาคตเรามีเป้าหมายรายได้จากการท่องเที่ยวให้ได้จำนวนกว่าสองแสนล้านบาทต่อปีด้วย
สำหรับข้อมูลของการท่องเที่ยว จังหวัดเชียงใหม่ มีผู้โดยสารเดินทางเข้ามาโดยเครื่องบินประมาณ 30,000 คนต่อวัน เป็นการเดินทางมาจากต่างประเทศประมาณ 9,000 คนต่อวัน เป็นนักท่องเที่ยวชาวจีนประมาณ 2,000 คน มีเที่ยวบินตรงจาก 9 ประเทศ 2 เขตเศรษฐกิจพิเศษ  ซึ่งได้มีการจัดกำลังเจ้าหน้าที่ตำรวจภูธร และตำรวจท่องเที่ยวดูแลความปลอดภัยแหล่งท่องเที่ยวต่างๆในจังหวัดเชียงใหม่อย่างทั่วถึง  มีสถิติคดีที่เกิดขึ้นกับนักท่องเที่ยวต่ำมาก แต่ก็ยังมีเรื่องของการเกิดอุบัติเหตุจราจร ที่จะต้องมีการเร่งประชาสัมพันธ์ให้นักท่องเที่ยวเข้าใจกฎระเบียบการจราจรของประเทศไทยให้ดียิ่งขึ้น

ที่มา : https://www.thaigov.go.th/news/contents/details/78535