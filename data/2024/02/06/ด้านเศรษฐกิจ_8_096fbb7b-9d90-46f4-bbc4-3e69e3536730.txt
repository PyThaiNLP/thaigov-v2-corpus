รัฐบาลไทย-ข่าวทำเนียบรัฐบาล-ออมสิน แจกแล้วแจกจริง แจกอีก!!! มอบ 50 ล้าน ผู้ถูกรางวัลใหญ่สลากออมสินพิเศษ จากกรุงเทพฯ


วันอังคารที่ 6 กุมภาพันธ์ 2567
06/02/2567
พิมพ์
ออมสิน แจกแล้วแจกจริง แจกอีก!!! มอบ 50 ล้าน ผู้ถูกรางวัลใหญ่สลากออมสินพิเศษ จากกรุงเทพฯ
นายวิทัย รัตนากร ผอ.ออมสิน มอบเงินรางวัลพร้อมแสดงความยินดีกับนางศิริรัตน์ อีหม่าน ลูกค้าสาขาหนองจอก ซึ่งเป็นข้าราชการ ผู้โชคดีจากการถูกรางวัลพิเศษ 50 ลบ. สลากออมสินพิเศษ 2 ปี งวดที่ 245 หมวดอักษร Q หมายเลขสลาก 4068747
นายวิทัย รัตนากร ผู้อำนวยการธนาคารออมสิน มอบเงินรางวัลพร้อมแสดงความยินดีกับ นางศิริรัตน์ อีหม่าน ลูกค้าสาขาหนองจอก กรุงเทพฯ ซึ่งเป็นข้าราชการ ผู้โชคดีจากการถูกรางวัลพิเศษ 50 ล้านบาท สลากออมสินพิเศษ 2 ปี งวดที่ 245 หมวดอักษร Q หมายเลขสลาก 4068747 ภายใต้แคมเปญออมสินแจกโชคใหญ่ รวม 111 ล้านบาท เป็นของขวัญปีใหม่ที่ธนาคารออมสินและรัฐบาลมอบให้คนไทย ซึ่งเปิดรับฝากเมื่อวันที่ 1 ธ.ค.2566 – 31 ม.ค.2567 และออกรางวัลไปเมื่อวันที่ 1 ก.พ. 2567 ที่ผ่านมา สำหรับ นางศิริรัตน์ อีหม่าน เป็นผู้ออมเงินผ่านสลากออมสินมาอย่างยาวนานกว่า 20 ปี เพราะเห็นว่าเป็นเงินฝากที่มีความมั่นคง ได้ลุ้นถูกเลขรางวัล ฝากครบอายุแล้วยังได้เงินต้นคืนพร้อมกับดอกเบี้ย ทั้งยังเชื่อมั่นในความมั่นคงของธนาคารออมสินเพราะเป็นธนาคารของรัฐ โดยเงินรางวัลที่ได้รับจะยังคงฝากเป็นสลากออมสินต่อเนื่องต่อไป และอีกส่วนหนึ่งเก็บไว้ใช้ยามเกษียณ โดยมีคณะผู้บริหารธนาคารออมสิน ร่วมแสดงความยินดี และเป็นสักขีพยานในการมอบรางวัล ณ ห้องวชิราวุธ ธนาคารออมสินสำนักงานใหญ่
สลากออมสินพิเศษ 2 ปี แบบใบสลาก หน่วยละ 100 บาท ฝากได้ตั้งแต่ 1 หน่วยขึ้นไป สำหรับบุคคลธรรมดาอายุ 7 ปี ขึ้นไป และนิติบุคคลทุกประเภท สลากดิจิทัล หน่วยละ 100 บาท ฝากขั้นต่ำ 10 หน่วย รับฝากเฉพาะบุคคลธรรมดาอายุ 15 ปี ขึ้นไป ทั้ง 2 แบบนี้ ไม่จำกัดวงเงินรับฝากสูงสุด ในช่วง 2 ปีที่ฝากจะมีสิทธิ์ลุ้นถูกรางวัลสลากทุกเดือนจากการออกรางวัลทุกวันที่ 1 ของเดือน รวม 24 ครั้ง ติดตามรายละเอียดที่ www.gsb.or.th หรือสอบถามเพิ่มเติมที่ GSB Contact Center โทร. 1115.

ที่มา : https://www.thaigov.go.th/news/contents/details/78531