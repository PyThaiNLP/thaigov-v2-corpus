รัฐบาลไทย-ข่าวทำเนียบรัฐบาล-“พัชรวาท-ธรรมนัส” เชิญ “พีมูฟ” จับเข่าคุยห้องทำงานในทำเนียบฯ เด้งรับแก้ปัญหา 3 ประเด็นหลัก มอบ “รชฏ - รองปลัดกระทรวงฯ” ประชุมร่วมม็อบพรุ่งนี้ 10 โมง ด้าน “พีมูฟ” พอใจผลการหารือ 


วันอังคารที่ 6 กุมภาพันธ์ 2567
06/02/2567
พิมพ์
“พัชรวาท-ธรรมนัส” เชิญ “พีมูฟ” จับเข่าคุยห้องทำงานในทำเนียบฯ เด้งรับแก้ปัญหา 3 ประเด็นหลัก มอบ “รชฏ - รองปลัดกระทรวงฯ” ประชุมร่วมม็อบพรุ่งนี้ 10 โมง ด้าน “พีมูฟ” พอใจผลการหารือ
“พัชรวาท-ธรรมนัส” เชิญ “พีมูฟ” จับเข่าคุยห้องทำงานในทำเนียบฯ เด้งรับแก้ปัญหา 3 ประเด็นหลัก มอบ “รชฏ - รองปลัดกระทรวงฯ” ประชุมร่วมม็อบพรุ่งนี้ 10 โมง ด้าน “พีมูฟ” พอใจผลการหารือ
วันนี้ (6 ก.พ. 67) น.ส.เกณิกา อุ่นจิตร์ รองโฆษกประจำสำนักนายกรัฐมนตรี กล่าวว่า พล.ต.อ.พัชรวาท วงษ์สุวรรณ รองนายกรัฐมนตรีและรมว.ทรัพยากรธรรมชาติและสิ่งแวดล้อม และ ร.อ.ธรรมนัส พรหมเผ่า รมว.เกษตรและสหกรณ์ ได้เชิญ นายจำนงค์ หนูพันธ์ แกนนำกลุ่มขบวนการประชาชนเพื่อสังคมที่เป็นธรรม (พีมูฟ) ที่ปักหลักชุมนุมอยู่หน้าทำเนียบรัฐบาลเข้าหารือ โดยมี พล.ต.อ.สุรเชษฐ์ หักพาล รองผบ.ตร. พล.ต.ท.อภิรัต นิยมการ รองเลขาธิการนายกรัฐมนตรี พร้อมทั้งเจ้าหน้าที่จากกระทรวงทรัพยากรฯ เข้าร่วมด้วย
โดย พล.ต.อ.พัชรวาท ได้รับฟังปัญหาของกลุ่มพีมูฟ ที่เกี่ยวข้องในส่วนของกระทรวงทรัพยากรฯ ซึ่งมี 3 ประเด็นหลัก คือ 1. กรณีเร่งด่วนของประชาชน 13 กรณี 2. ปัญหาอื่น ๆ 169 กรณี และ 3. เรื่องปฏิบัติตามมติคณะรัฐมนตรี ที่ต้องการให้กระทรวงทรัพยากรฯ ขับเคลื่อน จากนั้น พล.ต.อ.พัชรวาท ได้กล่าวกับกลุ่มพีมูฟว่า จะเร่งรัดให้มีการแก้ไขปัญหาตามข้อเรียกร้อง เพราะได้ติดตามปัญหามาโดยตลอด ที่ผ่านมาได้กำชับกับนายจตุพร บุรุษพัฒน์ ปลัดกระทรวงฯ และอธิบดีกรมต่าง ๆ ที่เกี่ยวข้องให้ติดตามปัญหา และพรุ่งนี้มอบหมายให้นายกุศล โชติรัตน์ รองปลัดกระทรวงฯ พร้อมด้วย ร.อ.รชฏ ประชุมหารือกับผู้ชุมนุม ในเวลา 10.00 น. ที่สำนักงาน ก.พ. เพื่อรับปัญหาทั้งหมดที่มาเจรจากันในวันนี้มาแก้ไขให้เป็นรูปธรรม ให้เสร็จภายตามกรอบที่ครม. กำหนด วันนี้เป็นการรับหลักการ พรุ่งนี้เป็นภารกิจกระทรวงทั้งหมด ที่จะนำปัญหา 3 ประเด็นหลัก มาแก้ไข ให้ได้แผนงาน กรอบแนวทางที่ชัดเจน
ทั้งนี้บรรยากาศการหารือเป็นไปอย่างดีและเป็นที่พอใจของกลุ่มพีมูฟ

ที่มา : https://www.thaigov.go.th/news/contents/details/78505