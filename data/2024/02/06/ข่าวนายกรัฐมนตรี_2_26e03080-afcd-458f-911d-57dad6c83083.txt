รัฐบาลไทย-ข่าวทำเนียบรัฐบาล-นายกฯ ชมการสาธิตโดรนเกษตรไทยทำ หวังนำไปต่อยอดด้านการเกษตร นำเทคโนโลยีมาปรับใช้ สอดคล้องกับนโยบายเกษตรแม่นยำของรัฐบาล


วันอังคารที่ 6 กุมภาพันธ์ 2567
06/02/2567
พิมพ์
นายกฯ ชมการสาธิตโดรนเกษตรไทยทำ หวังนำไปต่อยอดด้านการเกษตร นำเทคโนโลยีมาปรับใช้ สอดคล้องกับนโยบายเกษตรแม่นยำของรัฐบาล
นายกฯ ชมการสาธิตโดรนเกษตรไทยทำ หวังนำไปต่อยอดด้านการเกษตร นำเทคโนโลยีมาปรับใช้ สอดคล้องกับนโยบายเกษตรแม่นยำของรัฐบาล
วันนี้ (6 กุมภาพันธ์ 2567) เวลา 09.30 น. ณ บริเวณสนามหญ้าหน้าตึกไทยคู่ฟ้า ทำเนียบรัฐบาล นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง ชมการสาธิตโดรนเกษตรไทยทำ โดยนายกรัฐมนตรีได้กล่าวภายหลังการชมฯ ว่า จากที่ตนเองได้ไปดูงาน Bangkok Design Week 2024 เมื่อสัปดาห์ที่ผ่านมาได้ และได้ไปพูดคุยกับผู้ประกอบการเรื่องโดรนเกษตรฝีมือคนไทย ซึ่งเป็นผู้ประกอบการที่ได้รับรางวัลมากมายจากทั่วโลก ถือว่าเป็นเรื่องที่น่าสนใจ จึงได้สั่งการให้นำมาจัดแสดงกิจกรรมที่ทำเนียบรัฐบาลในวันนี้ เพื่อให้รัฐมนตรีว่าการกระทรวงเกษตรและสหกรณ์รวมถึงหน่วยงานที่เกี่ยวข้องมาร่วมกันศึกษา เพื่อนำไปต่อยอดในด้านการเกษตร ถือว่าสอดคล้องกับนโยบายของรัฐบาลเรื่องเกษตรแม่นยำ ในด้านการประหยัดต้นทุน ประหยัดค่าใช้จ่าย รวมถึงประหยัดแรงงานเกษตร โดยใช้เทคโนโลยีเข้ามาช่วยในการใส่ปุ๋ย และยาฆ่าแมลง จะช่วยลดภาระสุ่มเสี่ยงจากสารเคมีด้วย

ที่มา : https://www.thaigov.go.th/news/contents/details/78481