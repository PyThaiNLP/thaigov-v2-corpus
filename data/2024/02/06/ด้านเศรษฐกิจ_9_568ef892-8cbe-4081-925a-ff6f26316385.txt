รัฐบาลไทย-ข่าวทำเนียบรัฐบาล-“สคร. ภูมิใจ รัฐวิสาหกิจหลายแห่งเบิกจ่ายงบลงทุนได้ดีอย่างต่อเนื่อง”


วันอังคารที่ 6 กุมภาพันธ์ 2567
06/02/2567
พิมพ์
“สคร. ภูมิใจ รัฐวิสาหกิจหลายแห่งเบิกจ่ายงบลงทุนได้ดีอย่างต่อเนื่อง”
ผลการเบิกจ่ายงบลงทุนประจำปี 2566 จำนวน 253,982 ล้านบาท คิดเป็นร้อยละ 89 ของกรอบงบลงทุน ประกอบด้วย รัฐวิสาหกิจปีงบประมาณ (เบิกจ่ายตั้งแต่เดือนตุลาคม 2565 – กันยายน 2566) จำนวน 117,471 ล้านบาท คิดเป็นร้อยละ 94 ของกรอบงบลงทุน
นายธิบดี วัฒนกุล ผู้อำนวยการสำนักงานคณะกรรมการนโยบายรัฐวิสาหกิจ (สคร.) เปิดเผยว่า รัฐวิสาหกิจที่ สคร. กำกับดูแลโดยตรงและมีการเบิกจ่ายงบลงทุนมีจำนวน 43 แห่ง โดยแบ่งเป็น 2 กลุ่ม ได้แก่รัฐวิสาหกิจที่ใช้ปีบัญชีตามปีงบประมาณ (รัฐวิสาหกิจปีงบประมาณ) และรัฐวิสาหกิจที่ใช้ปีบัญชีตามปีปฏิทิน (รัฐวิสาหกิจปีปฏิทิน) โดยรัฐวิสาหกิจทั้ง 43 แห่ง มีผลการเบิกจ่ายงบลงทุนประจำปี 2566 จำนวน 253,982 ล้านบาท คิดเป็นร้อยละ 89 ของกรอบงบลงทุน ประกอบด้วย รัฐวิสาหกิจปีงบประมาณ (เบิกจ่ายตั้งแต่เดือนตุลาคม 2565 – กันยายน 2566) จำนวน 117,471 ล้านบาท คิดเป็นร้อยละ 94 ของกรอบงบลงทุน และรัฐวิสาหกิจปีปฏิทิน (เบิกจ่ายตั้งแต่เดือนมกราคม 2566 – เดือนธันวาคม 2566) จำนวน 136,511 ล้านบาท คิดเป็นร้อยละ 85 ของกรอบงบลงทุน ทั้งนี้ รัฐวิสาหกิจที่เบิกจ่ายได้ตามเป้าหมายและมีมูลค่าสูงสุด 3 อันดับ ได้แก่ การรถไฟแห่งประเทศไทย การไฟฟ้าส่วนภูมิภาค และการรถไฟฟ้าขนส่งมวลชนแห่งประเทศไทย

ที่มา : https://www.thaigov.go.th/news/contents/details/78532