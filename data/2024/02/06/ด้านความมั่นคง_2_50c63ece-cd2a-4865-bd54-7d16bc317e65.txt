รัฐบาลไทย-ข่าวทำเนียบรัฐบาล-“พัชรวาท” เร่งแก้ปัญหานกปรอดหัวโขน ตั้งคณะทำงานพิจารณาสถานภาพฯ เพื่อการอนุรักษ์อย่างเหมาะสม พร้อมพิจารณากฎหมายลำดับรอง พ.ร.บ. สงวนและคุ้มครองสัตว์ป่า 2562 


วันจันทร์ที่ 5 กุมภาพันธ์ 2567
“พัชรวาท” เร่งแก้ปัญหานกปรอดหัวโขน ตั้งคณะทำงานพิจารณาสถานภาพฯ เพื่อการอนุรักษ์อย่างเหมาะสม พร้อมพิจารณากฎหมายลำดับรอง พ.ร.บ. สงวนและคุ้มครองสัตว์ป่า 2562
“พัชรวาท” เร่งแก้ปัญหานกปรอดหัวโขน ตั้งคณะทำงานพิจารณาสถานภาพฯ เพื่อการอนุรักษ์อย่างเหมาะสม พร้อมพิจารณากฎหมายลำดับรอง พ.ร.บ. สงวนและคุ้มครองสัตว์ป่า 2562
“พัชรวาท” เร่งแก้ปัญหานกปรอดหัวโขน ตั้งคณะทำงานพิจารณาสถานภาพฯ เพื่อการอนุรักษ์อย่างเหมาะสม พร้อมพิจารณากฎหมายลำดับรอง พ.ร.บ. สงวนและคุ้มครองสัตว์ป่า 2562
วันที่ 5 กุมภาพันธ์ 2567  เวลา 13.30 น. พล.ต.อ.พัชรวาท วงษ์สุวรรณ รองนายกรัฐมนตรี และรัฐมนตรีว่าการกระทรวงทรัพยากรธรรมชาติและสิ่งแวดล้อม เป็นประธานการประชุมคณะกรรมการสงวนและคุ้มครองสัตว์ป่า ครั้งที่ 1/2567 โดยมี นายจตุพร บุรุษพัฒน์ ปลัดกระทรวงฯ คณะกรรมการ ผู้ทรงคุณวุฒิจากหน่วยงานที่เกี่ยวข้อง เข้าร่วมประชุม และมีกรมอุทยานแห่งชาติ สัตว์ป่า และพันธุ์พืช ทำหน้าที่ฝ่ายเลขานุการ ณ ห้องประชุมอารีย์สัมพันธ์ กรมการเปลี่ยนแปลงสภาพภูมิอากาศและสิ่งแวดล้อม
ที่ประชุมฯ ได้เห็นชอบการแต่งตั้งคณะทำงานพิจารณาสถานภาพตามกฎหมายของนกปรอดหัวโขน (Pychonotus ocosus) เพื่อให้เป็นไปอย่างเหมาะสม ทั้งด้านวิชาการ ด้านเศรษฐกิจ ด้านสังคม ด้านสวัสดิภาพสัตว์ป่า และกำหนดมาตรการในการอนุรักษ์นกปรอดหัวโขน พร้อมทั้งได้เห็นชอบกฎหมายลำดับรองประกอบพระราชบัญญัติสงวนและคุ้มครองสัตว์ป่า พ.ศ. 2562 ในความรับผิดชอบของกรมอุทยานแห่งชาติ สัตว์ป่า และพันธุ์พืช ได้แก่ ร่างกฎกระทรวงกำหนดค่าธรรมเนียมใบอนุญาต ใบรับรอง และหนังสืออนุญาตตามพระราชบัญญัติสงวนและคุ้มครองสัตว์ป่า พ.ศ. 2562 พ.ศ. .... โดยกำหนดค่าธรรมเนียมให้แตกต่างกันตามชนิด ประเภท จำนวนของสัตว์ป่า ซากสัตว์ป่า ผลิตภัณฑ์จากซากสัตว์ป่า ขนาด ลักษณะ ประเภทของกิจการ หรือกิจกรรมที่จะดำเนินการ รวมถึงการลดหรือยกเว้นค่าธรรมเนียมการอนุญาต และร่างกฎกระทรวงการยื่นคำขอ การกำหนดค่าเบี้ยเลี้ยง ค่าพาหนะเดินทาง และค่าใช้จ่ายอื่นในการปฏิบัติการนอกเวลาราชการหรือนอกสถานที่ทำการโดยปกติ พ.ศ. .... โดยมอบกรมอุทยานแห่งชาติ สัตว์ป่า และพันธุ์พืช ดำเนินการตามขั้นตอนต่อไป

ที่มา : https://www.thaigov.go.th/news/contents/details/78460