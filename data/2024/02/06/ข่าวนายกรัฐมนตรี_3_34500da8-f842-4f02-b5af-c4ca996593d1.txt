รัฐบาลไทย-ข่าวทำเนียบรัฐบาล-​นายกฯ เผย มาตรการเข้มงวดสกัดสินค้าเกษตรเถื่อนตามแนวชายแดน ส่งผลดีต่อราคาสินค้าเกษตรไทยสูงขึ้น สั่งการเพิ่มความเข้มงวดมากขึ้น หากพบการกระทำผิดกฎหมาย ให้ดำเนินคดีให้ถึงที่สุด


วันอังคารที่ 6 กุมภาพันธ์ 2567
06/02/2567
พิมพ์
​นายกฯ เผย มาตรการเข้มงวดสกัดสินค้าเกษตรเถื่อนตามแนวชายแดน ส่งผลดีต่อราคาสินค้าเกษตรไทยสูงขึ้น สั่งการเพิ่มความเข้มงวดมากขึ้น หากพบการกระทำผิดกฎหมาย ให้ดำเนินคดีให้ถึงที่สุด
​นายกฯ เผย มาตรการเข้มงวดสกัดสินค้าเกษตรเถื่อนตามแนวชายแดน ส่งผลดีต่อราคาสินค้าเกษตรไทยสูงขึ้น สั่งการเพิ่มความเข้มงวดมากขึ้น หากพบการกระทำผิดกฎหมาย ให้ดำเนินคดีให้ถึงที่สุด
วันนี้ (6 กุมภาพันธ์ 2567) เวลา 12.00 น. ณ ตึกบัญชาการ 1 ทำเนียบรัฐบาล นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง กล่าวภายหลังการประชุมคณะรัฐมนตรี ถึงมาตรการความมั่นคงตามด่านชายแดน กรณีมีการลักลอบนำสินค้าสิ่งของผิดกฎหมายเข้ามาในประเทศไทย ไม่ว่าจะเป็นหมูเถื่อน และยางเถื่อน ว่า ภายหลังมีมาตรการการเข้มงวดตามด่านชายแดน ทำให้ราคาสินค้าด้านการเกษตรมีราคาดีขึ้น เพราะสินค้าเถื่อนจากต่างประเทศไม่สามารถนำลักลอบเข้ามาในประเทศไทยได้  โดยตนเองได้สั่งการ พร้อมเน้นย้ำให้ สส. ในพื้นที่  และหน่วยงานความมั่นคง  ไม่ว่าจะเป็นกองทัพ กรมศุลกากร รวมถึงด่านตรวจสินค้าการเกษตร เพิ่มความเข้มงวดมากยิ่งขึ้น หากพบเหตุพฤติกรรมที่ผิดกฎหมาย ให้แจ้งมายังหน่วยงานที่เกี่ยวข้องให้ดำเนินการตามกฎหมายให้ถึงที่สุด

ที่มา : https://www.thaigov.go.th/news/contents/details/78486