รัฐบาลไทย-ข่าวทำเนียบรัฐบาล-“ศุภมาส” เผย เร่งเตรียมความพร้อมด้านกำลังคนและทรัพยากร ส่งเสริมการพัฒนาและผลิตนักประดิษฐ์ นักวิจัยรุ่นใหม่ นำผลงานมาพัฒนาประเทศอย่างแท้จริง 


วันอังคารที่ 6 กุมภาพันธ์ 2567
“ศุภมาส” เผย เร่งเตรียมความพร้อมด้านกำลังคนและทรัพยากร ส่งเสริมการพัฒนาและผลิตนักประดิษฐ์ นักวิจัยรุ่นใหม่ นำผลงานมาพัฒนาประเทศอย่างแท้จริง
“ศุภมาส” เผยเร่งเตรียมความพร้อมด้านกำลังคนและทรัพยากรส่งเสริมการพัฒนาและผลิตนักประดิษฐ์นักวิจัยรุ่นใหม่นำผลงานมาพัฒนาประเทศอย่างแท้จริง
เมื่อวันที่ 2 ก.พ. นางสาวศุภมาส  อิศรภักดี รัฐมนตรีว่าการกระทรวงการอุดมศึกษา  วิทยาศาสตร์  วิจัยและนวัตกรรม (อว.) กล่าวปาฐกถาพิเศษหัวข้อ “การวิจัยและนวัตกรรมฐานการพัฒนาประเทศอย่างยั่งยืน” ในงาน “วันนักประดิษฐ์ประจำปี 2567” (Thailand Inventors' Day 2024) ภายใต้แนวคิดสิ่งประดิษฐ์และนวัตกรรมนำประเทศโดยมีนายเพิ่มสุขสัจจาภิวัฒน์ปลัดกระทรวงอว. นางสาวสุชาดาแทนทรัพย์เลขานุการรมว.อว. ดร.วิภารัตน์ดีอ่องผู้อำนวยการวช. และผู้บริหารอว. เข้าร่วมงานซึ่งจัดขึ้นระหว่างวันที่ 2 - 6 ก.พ. โดยสำนักงานการวิจัยแห่งชาติ (วช.) ในฐานะหน่วยงานกลางด้านการวิจัยและการประดิษฐ์ร่วมกับหน่วยงานภาครัฐภาคเอกชนสถาบันการศึกษาองค์กรด้านการวิจัยและการประดิษฐ์คิดค้นนานาชาติร่วมกันสร้างสรรค์ผลงานสิ่งประดิษฐ์ประชันกันกว่า 1,000 ผลงานส่งเสริมการสร้างรากฐานที่แข็งแกร่งให้กับนักประดิษฐ์นักวิจัยไทยพร้อมก้าวสู่เวทีในระดับโลกณอีเว้นฮอลล์ 100 - 102 ศูนย์นิทรรศการและการประชุมไบเทคบางนา
นางสาวศุภมาสกล่าวว่าการที่ประเทศจะพัฒนาก้าวหน้าในปัจจุบันการวิจัยและนวัตกรรมถือเป็นส่วนสำคัญอย่างยิ่งที่จะช่วยขับเคลื่อนและผลักดันสังคมและเศรษฐกิจของประเทศสอดคล้องกับแนวคิดในการพัฒนาประเทศของรัฐบาลไทยที่จะทำให้ประเทศไทยสามารถพัฒนาเศรษฐกิจและสังคมให้มีความทัดเทียมกับนานาประเทศได้ในฐานะรัฐมนตรีอว. มีความคาดหวังและความตั้งใจที่จะเปลี่ยนแปลงให้อว. เป็นกระทรวงเศรษฐกิจที่สามารถสร้างรายได้ให้กับประเทศเป็นความหวังเป็นที่พึ่งของประชาชนในการพัฒนาเศรษฐกิจตลอดจนแก้ไขปัญหาสำคัญทางสังคมโดยมีนโยบายในด้านการวิจัยและนวัตกรรมคือ “วิจัยนวัตกรรมดีตอบโจทย์ตรงความต้องการ” ที่มุ่งเน้นทั้งมิติเพื่อความเป็นเลิศและมิติเพื่อสร้างความมั่นคงของชีวิตและเศรษฐกิจโดยยึดหลักการสำคัญคือเอกชนนำรัฐสนับสนุนสร้างความร่วมมือและทำงานอย่างใกล้ชิดและเป็นรูปธรรมเนื่องจากการวิจัยและนวัตกรรมที่จะนำไปสู่การใช้ประโยชน์ได้ดีนั้นผู้ที่จะใช้ประโยชน์ควรจะเป็นผู้กำหนดทิศทางว่าควรจะทำเรื่องอะไรแล้วองคาพยพของอว. จะเข้าไปดำเนินการสนับสนุนอย่างเต็มกำลังนอกจากนั้นอว. พยายามที่จะปลดล็อกระเบียบข้อจำกัดต่างๆเพื่อให้เอกชนสามารถกำหนดโจทย์วิจัยและให้รัฐ/เอกชนร่วมวิจัยได้รวมทั้งสร้างกลไกให้เอกชนสามารถลดหย่อนภาษีจากกิจกรรมการวิจัยได้อย่างคล่องตัว
นางสาวศุภมาสกล่าวต่อว่านอกจากนี้อว. จะมุ่งส่งเสริมการสร้างและสนับสนุนผู้ประกอบการนวัตกรรมเพื่อเพิ่มจำนวนผู้ประกอบการนวัตกรรมในทุกระดับตั้งแต่ระดับเยาวชนสตาร์ทอัพ SME และบริษัทเอกชนขนาดใหญ่ส่วนประเด็นการวิจัยที่อว. มุ่งเน้นได้แก่ Go Green, พอเพียง, ความยั่งยืน, Carbon Neutrality, พลังงานสะอาด, เศรษฐกิจชีวภาพ, ความเป็นมิตรกับสิ่งแวดล้อม, เศรษฐกิจสร้างสรรค์, EV และ AI เพราะโลกยุคใหม่ให้ความสำคัญกับการเติบโตแบบเป็นมิตรต่อสิ่งแวดล้อมและการเติบโตอย่างยั่งยืนซึ่งตรงกับหลักการเศรษฐกิจ BCG ที่เป็นระบบเศรษฐกิจใหม่ที่มีมูลค่าและการเติบโตสูงมากสิ่งเหล่านี้จะสามารถทำให้ประเทศไทยบรรลุเป้าหมายการพัฒนาที่ยั่งยืนหรือ SDG ในปี 2573 ได้
อย่างไรก็ตามอว. มีความจำเป็นอย่างยิ่งที่จะต้องเร่งเตรียมความพร้อมทั้งด้านกำลังคนและด้านทรัพยากรโดยเฉพาะการส่งเสริมให้มีการพัฒนาและผลิตนักประดิษฐ์และนักวิจัยรุ่นใหม่ที่สามารถนำผลงานวิจัยและนวัตกรรมมาใช้ประโยชน์กับการพัฒนาประเทศได้อย่างแท้จริงนางสาวศุภมาสกล่าว

ที่มา : https://www.thaigov.go.th/news/contents/details/78522