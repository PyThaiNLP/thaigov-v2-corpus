รัฐบาลไทย-ข่าวทำเนียบรัฐบาล-​กระทรวงยุติธรรม ประชุมคณะกรรมการกองทุนยุติธรรม ครั้งที่ ๒/๒๕๖๗


วันจันทร์ที่ 5 กุมภาพันธ์ 2567
05/02/2567
พิมพ์
​กระทรวงยุติธรรม ประชุมคณะกรรมการกองทุนยุติธรรม ครั้งที่ ๒/๒๕๖๗
​กระทรวงยุติธรรม ประชุมคณะกรรมการกองทุนยุติธรรม ครั้งที่ ๒/๒๕๖๗
ในวันจันทร์ที่ ๕ กุมภาพันธ์ ๒๕๖๗ เวลา ๑๕.๐๐ น. พันตำรวจเอก ทวี สอดส่อง รัฐมนตรีว่าการกระทรวงยุติธรรม เป็นประธานการประชุมคณะกรรมการกองทุนยุติธรรม ครั้งที่ ๒/๒๕๖๗ โดยมี นายวัลลภ นาคบัว รองปลัดกระทรวงยุติธรรม นางสาวเอมอร เสียงใหญ่ อธิบดีกรมคุ้มครองสิทธิและเสรีภาพ คณะกรรมการฯ ผู้ทรงคุณวุฒิ และเจ้าหน้าที่ที่เกี่ยวข้อง เข้าร่วมฯ ณ ห้องประชุมกระทรวงยุติธรรม ๑๐-๐๑ ชั้น ๑๐ อาคารกระทรวงยุติธรรม และผ่านระบบการประชุมทางไกลผ่านจอภาพ (Video Conference)
โดยที่ประชุมได้รับทราบรายงานผลการดำเนินงานตามกรอบหลักเกณฑ์การประเมินผลการดำเนินงานทุนหมุนเวียน ประจำปีบัญชี ๒๕๖๗ ประกอบด้วย ตัวชี้วัด ๖ ด้าน ดังนี้ ด้านที่ ๑ การเงิน ด้านที่ ๒ การสนองผลประโยชน์ต่อผู้มีส่วนได้ส่วนเสีย ด้านที่ ๓ การปฏิบัติการ ด้านที่ ๔ การบริหารจัดการทุนหมุนเวียน ด้านที่ ๕ การปฏิบัติงานของคณะกรรมการบริหาร ผู้บริหารทุนหมุนเวียน พนักงาน และลูกจ้าง และด้านที่ ๖ การดำเนินงานตามนโยบายรัฐบาล/กระทรวงการคลัง โดยมีค่าคะแนนรวม ๒.๖๐๐๐(ข้อมูล ณ วันที่ ๑๕ มกราคม ๒๕๖๗)
นอกจากนี้ ที่ประชุมได้พิจารณา (ร่าง) ประกาศคณะกรรมการกองทุนยุติธรรม เรื่อง หลักเกณฑ์ เงื่อนไข และอัตราการให้ความช่วยเหลือในการดำเนินคดีจากกองทุนยุติธรรม (ค่าพาหนะเดินทาง) การปรับปรุง/ยกเลิกองค์ประกอบคณะอนุกรรมการฯ โดยพิจารณาการแก้ไของค์ประกอบคณะอนุกรรมการฯ ให้ความช่วยเหลือประจำจังหวัด และการมอบหมายกรรมการเพื่อปฏิบัติหน้าที่คณะอนุกรรมการฯ รวมถึง การขอทบทวนมติคณะกรรมการฯ กรณีการช่วยเหลือผู้ถูกละเมิดสิทธิมนุษยชนฯ ตลอดจน (ร่าง) รายงานประจำปีงบประมาณ พ.ศ. ๒๕๖๖ กองทุนยุติธรรม

ที่มา : https://www.thaigov.go.th/news/contents/details/78462