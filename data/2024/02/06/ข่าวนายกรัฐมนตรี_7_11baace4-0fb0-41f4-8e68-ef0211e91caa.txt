รัฐบาลไทย-ข่าวทำเนียบรัฐบาล-​นายกฯ สั่งการกระทรวงมหาดไทย กำหนดมาตรการให้ผู้ที่ครอบครองปืนเถื่อน นำปืนมาคืนภาครัฐ ภายในระยะเวลาที่กำหนด โดยไม่มีความผิด


วันอังคารที่ 6 กุมภาพันธ์ 2567
06/02/2567
พิมพ์
​นายกฯ สั่งการกระทรวงมหาดไทย กำหนดมาตรการให้ผู้ที่ครอบครองปืนเถื่อน นำปืนมาคืนภาครัฐ ภายในระยะเวลาที่กำหนด โดยไม่มีความผิด
​นายกฯ สั่งการกระทรวงมหาดไทย กำหนดมาตรการให้ผู้ที่ครอบครองปืนเถื่อน นำปืนมาคืนภาครัฐ ภายในระยะเวลาที่กำหนด โดยไม่มีความผิด
วันนี้ (6 กุมภาพันธ์ 2567) เวลา 12.00 น. ณ ตึกบัญชาการ 1 ทำเนียบรัฐบาล นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง กล่าวภายหลังการประชุมคณะรัฐมนตรีถึงเรื่องความปลอดภัยของพี่น้องประชาชน ว่า ได้สั่งการให้กระทรวงมหาดไทยซึ่งเป็นหน่วยงานความมั่นคง ได้ศึกษาถึงการกำหนดมาตรการให้ผู้ที่ครอบครองปืนเถื่อน ที่ไม่ได้รับการจดทะเบียนให้นำปืนมาคืนภาครัฐภายในระยะเวลาที่กำหนด  โดยไม่มีความผิดทั้งนี้ เพื่อเป็นการลดจำนวนปืนที่อาจก่อให้เกิดความรุนแรงขึ้นได้ ซึ่งต้องไม่ขัดกับข้อกฎหมายที่เกี่ยวข้อง โดยจะมีการออกพระราชกำหนด โดยการออกเป็นนิรโทษกรรม ก่อนนำปืนส่งคืน ถือเป็นหนึ่งมาตรการสำคัญในการลดจำนวนปืนสวัสดิการ ทำให้การเข้าถึงอาวุธที่อันตรายต่อพี่น้องประชาชนลดน้อยลง

ที่มา : https://www.thaigov.go.th/news/contents/details/78491