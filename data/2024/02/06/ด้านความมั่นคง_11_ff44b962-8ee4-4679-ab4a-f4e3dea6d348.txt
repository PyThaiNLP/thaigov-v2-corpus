รัฐบาลไทย-ข่าวทำเนียบรัฐบาล-รมว.กห. ร่วมพิธีลงนามบันทึกความเข้าใจความร่วมมือ “การผลักดันผลงานวิจัยและนวัตกรรมเพื่อเสริมสร้างคุณภาพชีวิตแก่ผู้พิการ”


วันอังคารที่ 6 กุมภาพันธ์ 2567
รมว.กห. ร่วมพิธีลงนามบันทึกความเข้าใจความร่วมมือ “การผลักดันผลงานวิจัยและนวัตกรรมเพื่อเสริมสร้างคุณภาพชีวิตแก่ผู้พิการ”
...
เมื่อ ๕ กุมภาพันธ์ ๒๕๖๗ ณ ศูนย์นิทรรศการและการประชุมไบเทคบางนา กรุงเทพมหานคร นายสุทิน คลังแสง รัฐมนตรีว่าการกระทรวงกลาโหม พร้อมด้วย นางสาวศุภมาส อิศรภักดี รัฐมนตรีว่าการกระทรวงอุดมการศึกษา วิทยาศาสตร์ วิจัยและนวัตกรรม ร่วมเป็นสักขีพยานในการลงนามบันทึกความเข้าใจความร่วมมือ “การผลักดันผลงานวิจัยและนวัตกรรมเพื่อเสริมสร้างคุณภาพชีวิตแก่ผู้พิการ“ ระหว่างองค์การสงเคราะห์ทหารผ่านศึก กับสำนักงานการวิจัยแห่งชาติ โดยมีวัตถุประสงค์เพื่อสร้างโอกาสให้ผู้พิการสามารถใช้ชีวิตประจำวันได้อย่างปกติมีคุณภาพชีวิตที่ดีขึ้น
จากนั้นได้เยี่ยมชมนิทรรศการแสดงผลงานวิจัยและนวัตกรรมเพื่อเสริมสร้างคุณภาพชีวิตให้แก่ผู้พิการ งานกายอุปกรณ์ที่เป็นมาตรฐานจากโรงพยาบาลทหารผ่านศึก และงานวิจัยจากเยาวชนที่อยู่ในสังกัดกระทรวงการอุดมศึกษาฯ ซึ่งความร่วมมือในครั้งนี้ จะทำให้เกิดการพัฒนาการทำงานร่วมกันของทั้งสองหน่วยงาน และเป็นประโยชน์ให้แก่ผู้พิการทั้งหลายต่อไป
ที่มา โฆษกกระทรวงกลาโหม

ที่มา : https://www.thaigov.go.th/news/contents/details/78507