รัฐบาลไทย-ข่าวทำเนียบรัฐบาล-กรมทางหลวงชนบท ร่วมเป็นส่วนหนึ่งในการบรรเทาปัญหามลพิษทางอากาศอย่างยั่งยืน คุมเข้มตรวจควันดำลดปัญหามลพิษ PM 2.5 ในอากาศจากเครื่องจักรกลและยานพาหนะ


วันอังคารที่ 6 กุมภาพันธ์ 2567
กรมทางหลวงชนบท ร่วมเป็นส่วนหนึ่งในการบรรเทาปัญหามลพิษทางอากาศอย่างยั่งยืน คุมเข้มตรวจควันดำลดปัญหามลพิษ PM 2.5 ในอากาศจากเครื่องจักรกลและยานพาหนะ
....
กรมทางหลวงชนบท (ทช.) กระทรวงคมนาคม โดยสำนักเครื่องกลและสื่อสาร ลงพื้นที่ตรวจควันไอเสีย (ควันดำ) เครื่องจักรกลและยานพาหนะ ณ แขวงทางหลวงชนบทประจวบคีรีขันธ์ ตามมาตรการลดมลพิษทางอากาศ ป้องกันและตรวจวัดฝุ่นละอองอย่างต่อเนื่อง เพื่อตรวจหาค่าไอเสีย ฝุ่นละออง หรือ PM 2.5 ที่เกินกว่ามาตรฐานกำหนด ผลการตรวจพบว่า ยานพาหนะเครื่องจักรกล 22 คัน อยู่ในสภาพที่สมบูรณ์ พร้อมใช้งาน โดย ทช. ได้ตระหนักถึงความสำคัญในการช่วยลดมลภาวะและรับมือปัญหาฝุ่นละออง ทั้งนี้ หากพบเครื่องจักรหรือยานพาหนะใดที่มีค่าควัน   ไอเสียเกินกว่าค่าที่กำหนด จะหยุดใช้งานทันทีและปรับปรุงแก้ไขให้เป็นไปตามมาตรการของ ทช. จึงจะสามารถนำกลับมาใช้งานได้ตามปกติ พร้อมทั้งรวบรวมข้อมูลงานดำเนินการของหน่วยงานในแต่ละพื้นที่ เพื่อใช้เป็นข้อสรุปสำหรับการปรับปรุงพัฒนาประสิทธิภาพในการดำเนินงานต่อไป

ที่มา : https://www.thaigov.go.th/news/contents/details/78506