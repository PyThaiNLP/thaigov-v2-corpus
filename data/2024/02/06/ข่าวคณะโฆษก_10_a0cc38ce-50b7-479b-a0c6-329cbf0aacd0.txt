รัฐบาลไทย-ข่าวทำเนียบรัฐบาล-ครม. เห็นชอบเรื่องทบทวนการเรียกให้ทุนหมุนเวียนนำทุนหรือผลกำไรส่วนเกินของทุนหมุนเวียนส่งคลังเป็นรายได้แผ่นดิน ปีบัญชี 2565 (ครั้งที่ 2)


วันอังคารที่ 6 กุมภาพันธ์ 2567
06/02/2567
พิมพ์
ครม. เห็นชอบเรื่องทบทวนการเรียกให้ทุนหมุนเวียนนำทุนหรือผลกำไรส่วนเกินของทุนหมุนเวียนส่งคลังเป็นรายได้แผ่นดิน ปีบัญชี 2565 (ครั้งที่ 2)
ครม. เห็นชอบเรื่องทบทวนการเรียกให้ทุนหมุนเวียนนำทุนหรือผลกำไรส่วนเกินของทุนหมุนเวียนส่งคลังเป็นรายได้แผ่นดิน ปีบัญชี 2565 (ครั้งที่ 2)
วันที่ 6 กุมภาพันธ์ 2567 นางสาวเกณิกา อุ่นจิตร์ รองโฆษกประจำสำนักนายกรัฐมนตรี เปิดเผยว่า ที่ประชุมคณะรัฐมนตรี (6 กุมภาพันธ์ 2567) มีมติเห็นชอบเรื่องทบทวนการเรียกให้ทุนหมุนเวียนนำทุนหรือผลกำไรส่วนเกินของทุนหมุนเวียนส่งคลังเป็นรายได้แผ่นดิน ปีบัญชี 2565 (ครั้งที่ 2) ตามมติคณะรัฐมนตรีเมื่อวันที่ 28 กุมภาพันธ์ 2566  ดังนี้
กรมบัญชีกลางในฐานะฝ่ายเลขานุการคณะกรรมการฯ ได้ดำเนินการจัดประชุมหารือร่วมกับผู้แทน กษ. และ สกท. เมื่อวันที่ 3 เมษายน 2566 เพื่อพิจารณาทบทวนความจำเป็นและเหมาะสมในการเรียกให้กองทุนสงเคราะห์เกษตรกร และกองทุนเพิ่มขีดความสามารถฯ นำทุนหรือผลกำไรส่วนเกินของทุนหมุนเวียนส่งคลังเป็นรายได้แผ่นดิน ปีบัญชี 2565 (ครั้งที่ 2) โดยมีข้อสรุปจากการประชุมหารือ ดังนี้
ให้กองทุนสงเคราะห์เกษตรกรนำทุนหรือผลกำไรส่วนเกินของทุนหมุนเวียนส่งคลังเป็นรายได้แผ่นดิน ปีบัญชี 2565 (ครั้งที่ 2) จำนวนเงิน 200 ล้านบาท ในส่วนของกองทุนเพิ่มขีดความสามารถฯ นายกรัฐมนตรีเห็นความสำคัญในอนาคต ได้ให้นำกลับไปทบทวนและเสนอคณะรัฐมนตรีในโอกาสต่อไป

ที่มา : https://www.thaigov.go.th/news/contents/details/78502