รัฐบาลไทย-ข่าวทำเนียบรัฐบาล-นายอำเภอบางใหญ่ มุ่งมั่นขับเคลื่อนธนาคารขยะ (Recyclable Waste Bank) นำภาคีเครือข่ายจัดกิจกรรม “ธนาคารขยะทองคำตำบลบ้านใหม่” คัดแยกขยะขาย นำรายได้ช่วยเหลือผู้ยากไร้ ผู้ป่วยติดเตียง


วันอาทิตย์ที่ 25 กุมภาพันธ์ 2567
25/02/2567
พิมพ์
นายอำเภอบางใหญ่ มุ่งมั่นขับเคลื่อนธนาคารขยะ (Recyclable Waste Bank) นำภาคีเครือข่ายจัดกิจกรรม “ธนาคารขยะทองคำตำบลบ้านใหม่” คัดแยกขยะขาย นำรายได้ช่วยเหลือผู้ยากไร้ ผู้ป่วยติดเตียง
นายอำเภอบางใหญ่ มุ่งมั่นขับเคลื่อนธนาคารขยะ (Recyclable Waste Bank) นำภาคีเครือข่ายจัดกิจกรรม “ธนาคารขยะทองคำตำบลบ้านใหม่” คัดแยกขยะขาย นำรายได้ช่วยเหลือผู้ยากไร้ ผู้ป่วยติดเตียง และเป็นทุนการศึกษาเพื่อเยาวชน เพื่อยกระดับคุณภาพชีวิตของคนในชุมชน
นายอำเภอบางใหญ่ มุ่งมั่นขับเคลื่อนธนาคารขยะ (Recyclable Waste Bank) นำภาคีเครือข่ายจัดกิจกรรม “ธนาคารขยะทองคำตำบลบ้านใหม่” คัดแยกขยะขาย นำรายได้ช่วยเหลือผู้ยากไร้ ผู้ป่วยติดเตียง และเป็นทุนการศึกษาเพื่อเยาวชน เพื่อยกระดับคุณภาพชีวิตของคนในชุมชนสู่หมู่บ้านยั่งยืน (Sustainable Village)
เมื่อวันที่ 23 ก.พ. 67 นางสาวญาณิพัชญ์ ศรีโคตร นายอำเภอบางใหญ่ เปิดเผยว่า อำเภอบางใหญ่ จังหวัดนนทบุรี ได้นำแนวทางการขับเคลื่อนธนาคารขยะ (Recyclable Waste Bank) ของกระทรวงมหาดไทยมาสู่การปฏิบัติ โดยให้องค์กรปกครองส่วนท้องถิ่นได้มีส่วนร่วมในการทำให้มีสิ่งแวดล้อมที่ดีและยั่งยืน ด้วยการจัดให้มีระบบจัดการและกำจัดขยะมูลฝอยที่มีประสิทธิภาพ สามารถนำไปใช้ให้เกิดประโยชน์ด้านอื่น ๆ โดยมีแนวทางการขับเคลื่อนธนาคารขยะ เพื่อสนับสนุนให้ประชาชนได้มีการคัดแยกขยะรีไซเคิลในครัวเรือน เกิดการพัฒนาคุณภาพชีวิตของประชาชน ซึ่งองค์การบริหารส่วนตำบลบ้านใหม่ อำเภอบางใหญ่ ได้จัดกิจกรรม “ธนาคารขยะทองคำตำบลบ้านใหม่” ณ องค์การบริหารส่วนตำบลบ้านใหม่ โดยมี นายพนม พึ่งสุขแดง กำนันตำบลบ้านใหม่ ผู้ใหญ่บ้าน ผู้ช่วยผู้ใหญ่บ้าน ผู้ช่วยแพทย์ สารวัตรกำนัน และประชาชนในพื้นที่ ร่วมกิจกรรม
นางสาวญาณิพัชญ์ ศรีโคตร นายอำเภอบางใหญ่ กล่าวว่า อำเภอบางใหญ่มุ่งมั่นที่จะขับเคลื่อนนโยบายของกระทรวงมหาดไทยในการขับเคลื่อนธนาคารขยะ (Recyclable Waste Bank) เพื่อดูแลและรักษาสิ่งแวดล้อมอย่างต่อเนื่อง ตามที่กระทรวงมหาดไทยได้ร่วมกับองค์การสหประชาชาติประจำประเทศไทย ประกาศเจตนารมณ์ขับเคลื่อนตามเป้าหมายการพัฒนาที่ยั่งยืน (SDGs) ด้วยการจัดให้มีระบบจัดการและกำจัดขยะมูลฝอยที่มีประสิทธิภาพ สามารถนำไปใช้ให้เกิดประโยชน์ด้านอื่น ๆ มีแนวทางการสนับสนุนให้ประชาชนได้มีการคัดแยกขยะรีไซเคิลในครัวเรือน และสนับสนุนให้องค์กรปกครองส่วนท้องถิ่นนำแนวคิดระบบเศรษฐกิจหมุนเวียน (Circular Economy) มาใช้ในการจัดการสิ่งปฏิกูลและมูลฝอย ภายใต้หลักการ 3Rs คือ ใช้น้อย (Reduce) ใช้ซ้ำ (Reuse) และนำกลับมาใช้ใหม่ (Recycle) พร้อมทั้งรณรงค์สร้างการรับรู้ความเข้าใจ และปลูกจิตสำนึกให้ประชาชนในทุกพื้นที่ให้มีส่วนร่วมในการลดปริมาณขยะและคัดแยกขยะที่สามารถนำไปรีไซเคิลหรือไปขาย เพื่อให้มีรายได้สู่ชุมชนและพัฒนาสู่การจัดตั้งธนาคารขยะเพื่อเป็นสถานที่รวบรวมและรับซื้อขยะรีไซเคิลจากประชาชน อันเป็นการสร้างมูลค่าเพิ่มให้กับชุมชนและนำรายได้ไปจัดสวัสดิการสังคมในรูปแบบต่าง ๆ
“การจัดกิจกรรมในครั้งนี้ มีวัตถุประสงค์เพื่อส่งเสริมให้องค์กรปกครองส่วนท้องถิ่นทุกแห่งได้จัดกิจกรรมธนาคารขยะ ส่งเสริมให้เกิดการบูรณาการความร่วมมือระหว่างส่วนราชการ ภาคเอกชน องค์กรปกครองส่วนท้องถิ่น และประชาชน และสนับสนุนผลักดันให้อาสาสมัครท้องถิ่นรักษ์โลกทุกครัวเรือน เข้าร่วมเป็นสมาชิกธนาคารขยะของชุมชน/หมู่บ้าน สร้างกระบวนการคัดเเยกขยะอย่างถูกวิธีตั้งแต่ต้นทางจากครัวเรือนตนเอง มีการจัดทำถังขยะเปียกลดโลกร้อน ที่ช่วยกำจัดเศษอาหาร ลดการปล่อยก๊าซคาร์บอนไดออกไซด์ที่เป็นต้นเหตุของการเกิดภาวะโลกร้อน ไปจนถึงปลายทางที่เป็นการจัดการขยะที่ไม่สามารถย่อยสลาย หรือเป็นขยะอันตรายจำพวกขยะอิเล็กทรอนิกส์อีกด้วย รวมถึงร่วมกันประชาสัมพันธ์ให้ประชาชนได้ทราบถึงประโยชน์ของการคัดแยกขยะรีไซเคิล สร้างองค์ความรู้ในการดำเนินโครงการธนาคารขยะ และผลประโยชน์ที่ชุมชนจะได้รับจากการเข้าร่วมโครงการธนาคารขยะ สามารถนำรายได้ช่วยเหลือผู้ยากไร้ ผู้ป่วยติดเตียง และเป็นทุนการศึกษาเพื่อเยาวชน” นางสาวญาณิพัชญ์ฯ
นางสาวญาณิพัชญ์ ศรีโคตร นายอำเภอบางใหญ่ กล่าวเพิ่มเติมว่า ขอเชิญชวนพี่น้องประชาชนทุกครัวเรือน ร่วมกันพัฒนาเป็นหมู่บ้านยั่งยืน (Sustainable Village) เริ่มต้นจากการคัดเเยกขยะ การจัดทำถังขยะเปียกลดโลกร้อน หรือการสร้างความมั่นคงทางอาหารผ่านการกระตุ้นปลุกพลังภาคีเครือข่ายการทำงาน พัฒนาคนด้วยการน้อมนำหลักปรัชญาของเศรษฐกิจพอเพียง ร่วมต่อยอดเเละขยายผลความยั่งยืนไปสู่สังคม เพื่อยกระดับคุณภาพชีวิตของคนในชุมชนสู่หมู่บ้านยั่งยืน (Sustainable Village) ที่คนในชุมชนมีความสุข มีรายได้ที่มั่นคง มีภูมิคุ้มกันต่อภัยทางสังคมอย่างยั่งยืนในทุกมิติ และร่วมกันดูแลรักษาสิ่งแวดล้อมเพื่อโลกของเรายั่งยืน
#WorldSoilDay #วันดินโลก #UN #FAO #GlobalSoilPartnership #MOI #กระทรวงมหาดไทย #บำบัดทุกข์บำรุงสุข
#SoilandWaterasourceoflife #SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/79431