รัฐบาลไทย-ข่าวทำเนียบรัฐบาล-กรมทางหลวงชนบท ซ่อมฟื้นฟูถนนที่ได้รับผลกระทบจากเหตุภัยพิบัติ สาย อท.3003 จังหวัดอ่างทอง 


วันพฤหัสบดีที่ 8 กุมภาพันธ์ 2567
กรมทางหลวงชนบท ซ่อมฟื้นฟูถนนที่ได้รับผลกระทบจากเหตุภัยพิบัติ สาย อท.3003 จังหวัดอ่างทอง
.....
กรมทางหลวงชนบท กระทรวงคมนาคม โดยแขวงทางหลวงชนบทอ่างทอง ดำเนินโครงการซ่อมฟื้นฟูถนนทางหลวงชนบทสาย อท.3003 แยกทางหลวงหมายเลข 309 - บ้านบางพลับ ตำบลเทวราช อำเภอไชโย จังหวัดอ่างทอง อันเนื่องมาจากเหตุภัยพิบัติ แล้วเสร็จสมบูรณ์ โดยปรับปรุงผิวจราจรแอสฟัลท์ติกคอนกรีต ด้วยวิธี Pavement In - Place Recycling) กว้าง 6 เมตร ไหล่ทางข้างละ 0 - 1.5 เมตร พร้อมติดตั้งสิ่งอำนวยความสะดวก และเครื่องหมายจราจร ตั้งแต่ช่วง กม. ที่ 0+500 - 3+130 ระยะทาง 2.630 กิโลเมตร ใช้งบประมาณ 13.971 ล้านบาท ทั้งนี้ จะช่วยบรรเทาความเดือดร้อนให้กับประชาชนในพื้นที่ เพิ่มประสิทธิภาพการคมนาคมขนส่งพืชผลทางการเกษตรได้อย่างสะดวกปลอดภัย ประหยัดค่าใช้จ่ายและลดเวลาในการเดินทางได้เป็นอย่างดี รวมทั้งสายทางดังกล่าวสามารถใช้เป็นเส้นทางลัด – ทางเลี่ยงได้อีกด้วย

ที่มา : https://www.thaigov.go.th/news/contents/details/78636