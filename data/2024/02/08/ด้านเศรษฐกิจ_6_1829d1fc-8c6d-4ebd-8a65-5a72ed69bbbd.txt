รัฐบาลไทย-ข่าวทำเนียบรัฐบาล-Krungthai COMPASS คาด กนง.ยังไม่ปรับทิศทางของการดำเนินนโยบายการเงินในระยะอันใกล้ เหตุเศรษฐกิจยังมีแนวโน้มขยายตัว


วันพฤหัสบดีที่ 8 กุมภาพันธ์ 2567
08/02/2567
พิมพ์
Krungthai COMPASS คาด กนง.ยังไม่ปรับทิศทางของการดำเนินนโยบายการเงินในระยะอันใกล้ เหตุเศรษฐกิจยังมีแนวโน้มขยายตัว
ศูนย์วิจัย Krungthai COMPASS ชี้ กนง. มีมติ 5 ต่อ 2 เสียง ให้คงอัตราดอกเบี้ยนโยบายที่ร้อยละ 0.25 ต่อปี โดยประเมินว่าเศรษฐกิจไทยมีแนวโน้มขยายตัวชะลอลงกว่าคาด
ศูนย์วิจัย Krungthai COMPASS ชี้ กนง. มีมติ 5 ต่อ 2 เสียง ให้คงอัตราดอกเบี้ยนโยบายที่ร้อยละ 0.25 ต่อปี โดยประเมินว่าเศรษฐกิจไทยมีแนวโน้มขยายตัวชะลอลงกว่าคาด ซึ่งในปี 2567 ประเมินว่าจะเติบโตในช่วงร้อยละ 2.5-3.0 ส่วนอัตราเงินเฟ้อทั่วไปมีแนวโน้มลดลงกว่าที่มองไว้เดิม ทั้งนี้ระบุว่าอัตราเงินเฟ้อที่ต่ำในปัจจุบันไม่ได้บ่งชี้ถึงอุปสงค์ที่อ่อนแอ คาดว่าอัตราเงินเฟ้อทั่วไปปี 2567 มีแนวโน้มทรงตัวในระดับต่ำใกล้เคียงร้อยละ 1
Krungthai COMPASS มอง กนง. ส่งสัญญาณถึงท่าทีที่ผ่อนคลายมากขึ้น แต่ประเมินว่าจะยังไม่ปรับทิศทางของการดำเนินนโยบายการเงินในระยะอันใกล้ เนื่องจากเศรษฐกิจยังอยู่ในทิศทางขยายตัวและ กนง. จำเป็นต้องรอความชัดเจนของข้อมูลต่างๆในระยะต่อไป ขณะที่มีความเสี่ยงที่อาจกดดันให้เงินเฟ้อเร่งตัวขึ้นได้ในอนาคต อีกทั้งยังต้องติดตามการปรับทิศทางนโยบายการเงินของธนาคารกลางหลักในต่างประเทศ

ที่มา : https://www.thaigov.go.th/news/contents/details/78615