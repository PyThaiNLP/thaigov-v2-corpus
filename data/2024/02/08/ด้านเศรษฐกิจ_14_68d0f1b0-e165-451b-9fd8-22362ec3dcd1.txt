รัฐบาลไทย-ข่าวทำเนียบรัฐบาล-กรมบัญชีกลางมอบรางวัลองค์กรที่มีความเป็นเลิศในการบริหารจัดการด้านการเงินการคลังประจำปีงบประมาณ 65


วันพฤหัสบดีที่ 8 กุมภาพันธ์ 2567
08/02/2567
พิมพ์
กรมบัญชีกลางมอบรางวัลองค์กรที่มีความเป็นเลิศในการบริหารจัดการด้านการเงินการคลังประจำปีงบประมาณ 65
กรมบัญชีกลางจัดพิธีมอบรางวัลองค์กรที่มีความเป็นเลิศในการบริหารจัดการด้านการเงินการคลัง ครั้งที่ 9 ประจำปีงบประมาณ พ.ศ. 2565ให้แก่หน่วยงานที่ผ่านการประเมินผลการปฏิบัติงานของหน่วยงานตามขั้นตอนการบริหารด้านการเงินการคลัง 5 มิติ
นางแพตริเซีย มงคลวนิช อธิบดีกรมบัญชีกลาง เปิดเผยว่า ในวันนี้ (8 ก.พ. 67) กรมบัญชีกลางจัดพิธีมอบรางวัลองค์กรที่มีความเป็นเลิศในการบริหารจัดการด้านการเงินการคลัง ครั้งที่ 9 ประจำปีงบประมาณ พ.ศ. 2565ให้แก่หน่วยงานที่ผ่านการประเมินผลการปฏิบัติงานของหน่วยงานตามขั้นตอนการบริหารด้านการเงินการคลัง 5 มิติได้แก่ มิติด้านการจัดซื้อจัดจ้าง มิติด้านการเบิกจ่าย มิติด้านการบัญชีภาครัฐ มิติด้านการตรวจสอบภายในภาครัฐ     และมิติด้านปลอดความรับผิดทางละเมิด ซึ่งแต่ละมิติได้มีการปรับปรุงเกณฑ์ให้เหมาะสม และสอดคล้องกับสถานการณ์ปัจจุบัน โดยในปีนี้ได้รับเกียรติจากนายกฤษฎา จีนะวิจารณะ รัฐมนตรีช่วยว่าการกระทรวงการคลัง เป็นประธานในพิธีมอบรางวัลฯ ณ โรงแรม S 31 สุขุมวิท กรุงเทพฯ
“ปีงบประมาณ พ.ศ. 2565 มีหน่วยงานที่ได้รับรางวัล จำนวน 29 หน่วยงาน และ 8 จังหวัด รวมทั้งสิ้น 46 รางวัล ประกอบด้วย 10 ประเภทรางวัล ได้แก่
รางวัลสำหรับส่วนราชการ (29 หน่วยงาน  37 รางวัล)
1.รางวัลประกาศเกียรติคุณด้านการจัดซื้อจัดจ้าง     จำนวน 8 รางวัล
2.รางวัลประกาศเกียรติคุณด้านการเบิกจ่าย         จำนวน 4 รางวัล
3.รางวัลประกาศเกียรติคุณด้านการบัญชีภาครัฐ    จำนวน 1 รางวัล
4.รางวัลประกาศเกียรติคุณด้านการตรวจสอบภายในภาครัฐ     จำนวน 1 รางวัล
5.รางวัลประกาศเกียรติคุณด้านปลอดความรับผิดทางละเมิด    จำนวน 12 รางวัล
6.รางวัลองค์กรที่มีความเป็นเลิศรายด้าน        จำนวน 4 รางวัล
7.รางวัลประกาศเกียรติคุณหน่วยงานที่มีการพัฒนาการปฏิบัติงานด้านการเงินการคลัง ไม่มีหน่วยงานได้รับรางวัล
8.รางวัลประกาศเกียรติคุณส่งเสริมความเป็นเลิศในการบริหารจัดการด้านการเงินการคลัง จำนวน 6 รางวัล
9.รางวัลองค์กรที่มีความเป็นเลิศในด้านบริหารจัดการด้านการเงินการคลัง ไม่มีหน่วยงานได้รับรางวัล
10.ใบประกาศการผ่านเกณฑ์การประเมินมาตรฐานรางวัลองค์กรที่มีความเป็นเลิศในการบริหารจัดการด้านการเงินการคลัง จำนวน 1 รางวัล
รางวัลสำหรับจังหวัด (8 จังหวัด 9 รางวัล)
1.รางวัลประกาศเกียรติคุณด้านการจัดซื้อจัดจ้าง     จำนวน 3 รางวัล
2.รางวัลประกาศเกียรติคุณด้านการเบิกจ่าย         จำนวน 3 รางวัล
3.รางวัลประกาศเกียรติคุณด้านการบัญชีภาครัฐ    ไม่มีหน่วยงานได้รับรางวัล
4.รางวัลประกาศเกียรติคุณด้านการตรวจสอบภายในภาครัฐ     ไม่มีหน่วยงานได้รับรางวัล
5.รางวัลประกาศเกียรติคุณหน่วยงานที่มีการพัฒนาการปฏิบัติงานด้านการเงินการคลัง     จำนวน 1 รางวัล
6.รางวัลประกาศเกียรติคุณส่งเสริมความเป็นเลิศในการบริหารจัดการด้านการเงินการคลัง จำนวน 1 รางวัล
7.รางวัลองค์กรที่มีความเป็นเลิศในด้านบริหารจัดการด้านการเงินการคลัง     ไม่มีหน่วยงานได้รับรางวัล
8.ใบประกาศการผ่านเกณฑ์การประเมินมาตรฐานรางวัลองค์กรที่มีความเป็นเลิศในการบริหารจัดการด้านการเงินการคลัง จำนวน 1 รางวัล” อธิบดีกรมบัญชีกลาง กล่าว
อธิบดีกรมบัญชีกลาง กล่าวเพิ่มเติมว่า รางวัลองค์กรที่มีความเป็นเลิศในการบริหารจัดการด้านการเงินการคลัง มีวัตถุประสงค์เพื่อส่งเสริมการปฏิบัติงานด้านการเงินการคลังในภาพรวมของหน่วยงานให้มีประสิทธิภาพ ถือเป็นรางวัลอันทรงเกียรติและเป็นความภาคภูมิใจของหน่วยงานที่สามารถใช้จ่ายเงินงบประมาณอย่างคุ้มค่า มีประสิทธิภาพ โปร่งใสเป็นการส่งเสริมให้การปฏิบัติงาน ประสบความสำเร็จตามที่ตั้งไว้ พร้อมกันนี้ กรมบัญชีกลางยังคงมุ่งมั่นให้ความสำคัญกับการกำกับดูแลด้านการเงินการคลังของภาครัฐ เพื่อพัฒนาประสิทธิภาพด้านการบริหารจัดการด้านการเงินการคลังภาครัฐ ซึ่งเป็นการส่งเสริมการปฏิบัติงานด้านการเงินการคลังในภาพรวมของประเทศให้สอดคล้องกับวิสัยทัศน์ “กำกับดูแลและบริหารการใช้จ่ายเงินของแผ่นดินให้เกิดประโยชน์สูงสุด” ต่อไป

ที่มา : https://www.thaigov.go.th/news/contents/details/78644