รัฐบาลไทย-ข่าวทำเนียบรัฐบาล-ชวนประชาชนร่วมสักการะพระบรมสารีริกธาตุ จากสาธารณรัฐอินเดีย


วันพฤหัสบดีที่ 8 กุมภาพันธ์ 2567
08/02/2567
พิมพ์
ชวนประชาชนร่วมสักการะพระบรมสารีริกธาตุ จากสาธารณรัฐอินเดีย
วันศุกร์ที่ 2 กุมภาพันธ์ 2567
ต่อจากนี้ไป ขอเชิญรับฟังไทยคู่ฟ้า
เนื่องในโอกาสมหามงคลเฉลิมพระชนมพรรษา 6 รอบ 28 ก.ค.2567 รัฐบาลไทยร่วมกับรัฐบาลอินเดีย
ดำเนินโครงการอัญเชิญพระบรมสารีริกธาตุและพระอรหันตธาตุของพระสารีบุตรและพระโมคคัลลานะ
จากสาธารณรัฐอินเดีย มาประดิษฐานที่ไทยเป็นการชั่วคราวและเปิดให้ประชาชนเข้าสักการะบูชา โดยในวันที่
23 ก.พ. – 3 มี.ค. สักการะได้ที่ มณฑลพิธีท้องสนามหลวง วันที่ 5-8 มี.ค. ที่หอคำหลวง
อุทยานหลวงราชพฤกษ์ จ.เชียงใหม่ วันที่ 10-13 มี.ค. ที่วัดมหาวนาราม จ.อุบลราชธานี และวันที่ 15-18 มี.ค.
ที่วัดมหาธาตุวชิรมงคล จ.กระบี่
จึงขอเชิญชวนพุทธศาสนิกชนและผู้สนใจเข้าร่วมสักการะบูชาตามวันเวลาและสถานที่ดังกล่าว
ผู้สนใจสอบถามรายละเอียดเพิ่มเติมได้ที่ สายด่วนวัฒนธรรม โทร.1765
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/78608