รัฐบาลไทย-ข่าวทำเนียบรัฐบาล-รองปลัดเศรษฐเกียรติฯ เข้าร่วมงานเลี้ยงรับรองเพื่อเฉลิมฉลองวันพระราชสมภพของจักรพรรดิญี่ปุ่น


วันพฤหัสบดีที่ 8 กุมภาพันธ์ 2567
รองปลัดเศรษฐเกียรติฯ เข้าร่วมงานเลี้ยงรับรองเพื่อเฉลิมฉลองวันพระราชสมภพของจักรพรรดิญี่ปุ่น
รองปลัดเศรษฐเกียรติฯ เข้าร่วมงานเลี้ยงรับรองเพื่อเฉลิมฉลองวันพระราชสมภพของจักรพรรดิญี่ปุ่น
นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ ในฐานะผู้แทนกระทรวงเกษตรและสหกรณ์ พร้อมด้วยนางสาววนิดา กำเนิดเพ็ชร์ ผู้อำนวยการสำนักการเกษตรต่างประเทศ และเจ้าหน้าที่ที่เกี่ยวข้อง เข้าร่วมงานเลี้ยงรับรองเพื่อเฉลิมฉลองวันพระราชสมภพของจักรพรรดิญี่ปุ่น ตามคำเชิญของนายนาชิดะ คาซูยะ (H.E. Mr. NASHIDA Kazuya) เอกอัครราชทูตญี่ปุ่นประจำประเทศไทย ณ Plenary Hall ศูนย์การประชุมแห่งชาติสิริกิติ์ กรุงเทพฯ โดยรองปลัดเศรษฐเกียรติฯ ได้มอบกระเช้าดอกไม้พร้อมของที่ระลึกจากรัฐมนตรีว่าการกระทรวงเกษตรและสหกรณ์ (ร้อยเอก ธรรมนัส พรหมเผ่า) ให้กับสถานเอกอัครราชทูตญี่ปุ่นประจำประเทศไทย ทั้งนี้ เพื่อเป็นการกระชับความสัมพันธ์ทางการทูตระหว่างกระทรวงเกษตรและสหกรณ์และสถานเอกอัครราชทูตญี่ปุ่นประจำประเทศไทยให้แน่นแฟ้นยิ่งขึ้นต่อไป

ที่มา : https://www.thaigov.go.th/news/contents/details/78614