รัฐบาลไทย-ข่าวทำเนียบรัฐบาล-ลับคมเขี้ยวราชสีห์ กรมการปกครองจัดอบรมหลักสูตร DOPA S.W.A.T. เสริมทักษะและความรู้ เพื่อภารกิจการรักษาความมั่นคงภายใน อปค. เผย ทรัพยากรบุคคลมีความสำคัญต่อภารกิจ บำบัดทุกข์ บำรุงสุข


วันพฤหัสบดีที่ 8 กุมภาพันธ์ 2567
08/02/2567
พิมพ์
ลับคมเขี้ยวราชสีห์ กรมการปกครองจัดอบรมหลักสูตร DOPA S.W.A.T. เสริมทักษะและความรู้ เพื่อภารกิจการรักษาความมั่นคงภายใน อปค. เผย ทรัพยากรบุคคลมีความสำคัญต่อภารกิจ บำบัดทุกข์ บำรุงสุข
ลับคมเขี้ยวราชสีห์ กรมการปกครองจัดอบรมหลักสูตร DOPA S.W.A.T. เสริมทักษะและความรู้ เพื่อภารกิจการรักษาความมั่นคงภายใน ด้าน อปค. เผย ทรัพยากรบุคคลมีความสำคัญต่อภารกิจ บำบัดทุกข์ บำรุงสุข
วันนี้ (8 ก.พ. 67) นายอรรษิษฐ์ สัมพันธรัตน์ อธิบดีกรมการปกครอง เปิดเผยถึงการพัฒนาทรัพยากรบุคคลของกรมการปกครอง เพื่อเสริมสร้างความเข้มแข็งของสมรรถนะหลัก (Core Competency) ของฝ่ายปกครอง หรือการรักษาความสงบเรียบร้อยและความมั่นคงภายใน ซึ่งกรมการปกครองโดยสำนักการสอบสวนและนิติการได้จัดโครงการฝึกอบรมชุดปฏิบัติการพิเศษ เพื่อพัฒนาศักยภาพยุทธวิธีในการป้องกันและปราบปรามการค้ามนุษย์ของพนักงานฝ่ายปกครองระดับจังหวัด ประจำปีงบประมาณ พ.ศ. 2567 (DOPA S.W.A.T.) ณ โรงแรม แอทที บูทีค และศูนย์ฝึกอบรมมวลชน (ศูนย์ฝึกสมานมิตร) จังหวัดประจวบคีรีขันธ์ ระหว่างวันที่ 3 - 17 กุมภาพันธ์ 2567
นายอรรษิษฐ์ สัมพันธรัตน์ อธิบดีกรมการปกครอง กล่าวว่า เมื่อวันที่ 4 ก.พ. 67 ที่ผ่านมา ตนได้มอบหมายให้ นายรณรงค์ ทิยพ์ศิริ ผู้ตรวจราชการกรมการปกครอง ปฏิบัติหน้าที่ผู้อำนวยการศูนย์ปฏิบัติการบังคับใช้กฎหมายพนักงานฝ่ายปกครอง (ศกปค.) เป็นประธานในพิธีเปิดโครงการฝึกอบรมชุดปฏิบัติการพิเศษ เพื่อพัฒนาศักยภาพยุทธวิธีในการป้องกันและปราบปรามการค้ามนุษย์ของพนักงานฝ่ายปกครองระดับจังหวัด ประจำปีงบประมาณ พ.ศ. 2567 โดยมีปลัดอำเภอ/เจ้าพนักงานปกครอง จำนวน 40 คน จากทั่วประเทศ และผู้เข้ารับการฝึกอบรมฯ จาก มูลนิธิ OUR มูลนิธิ IMF และมูลนิธิเดสทินี่ เรสคิว จำนวน 5 คน เข้ารับการฝึก
"กรมการปกครองได้ให้ความสำคัญต่อภารกิจด้านการพัฒนาบุคลากร (Human Resource Development) เป็นอย่างมาก ในทุกตำเเหน่ง โดยเฉพาะตำเเหน่งปลัดอำเภอซึ่งเป็นตำเเหน่งที่สำคัญ เเละเป็นกลไกในการขับเคลื่อนภารกิจของกรมการปกครอง คำว่า "ปลัด" หมายถึง ผู้ช่วย ดังนั้น ปลัดอำเภอจึงหมายถึง ผู้ช่วยนายอำเภอ เมื่อปลัดอำเภอบรรจุเข้ารับราชการจะได้รับการเเต่งตั้งให้รักษาราชการเเทนนายอำเภอ ดังนั้น จึงเห็นว่ากรมการปกครองมีการพัฒนารูปแบบการอบรม เเละมีหลักสูตรที่หลากหลายเพื่อเป้าหมายในการให้บริการพี่น้องประชาชน การบำบัดทุกข์ บำรุงสุข อันเป็นปณิธานการทำงานของคนมหาดไทยทุกคน พร้อมกันนี้สิ่งสำคัญที่กรมการปกครองเน้นย้ำให้กับบุคลากรทุกระดับ คือ การเป็นนักบูรณาการในระดับพื้นที่จะต้องทำให้ทุกภาคีเครือข่ายเข้ามามีส่วนร่วมในการขับเคลื่อนภารกิจต่าง ๆ ด้วยหลัก 4 ร่วม คือ ร่วมคิด ร่วมวางเเผน ร่วมทำ เเละร่วมรับประโยชน์" นายอรรษิษฐ์ฯ กล่าว
นายอรรษิษฐ์ สัมพันธรัตน์ อธิบดีกรมการปกครอง กล่าวต่อว่า สำหรับโครงการนี้มีรูปแบบ และเนื้อหาการอบรม ประกอบด้วย การทำแบบทดสอบ pre-test และรับฟังการบรรยายเกี่ยวกับ การบังคับใช้กฎหมายในอำนาจหน้าที่ของพนักงานฝ่ายปกครอง ความรู้พื้นฐานเกี่ยวกับกฎหมายค้ามนุษย์ แนวทางการพิจารณาคดีเกี่ยวกับคดีค้ามนุษย์ บรรยายแนวทาง NRM การคัดแยกเหยื่อผู้เสียหายจากการค้ามนุษย์ การคุ้มครองพยานและการดูแลเหยื่อผู้เสียหายจากการค้ามนุษย์ การฝึกปฏิบัติวิชากู้ชีพกู้ภัย การปฐมพยาบาลเบื้องต้นพื้นฐาน และการใช้วิทยุสื่อสาร ซึ่งผู้รับการฝึกอบรมทุกคนมีความตั้งใจในการฝึกอย่างดีเยี่ยม มีความอดทน และมีระเบียบวินัย ให้ความร่วมมือในทุกกิจกรรม
#WorldSoilDay #วันดินโลก #UN #FAO #GlobalSoilPartnership #MOI #กระทรวงมหาดไทย #บำบัดทุกข์บำรุงสุข #SoilandWaterasourceoflife #SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/78626