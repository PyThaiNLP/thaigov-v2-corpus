รัฐบาลไทย-ข่าวทำเนียบรัฐบาล-​ผู้ตรวจราชการฯ ศุภกิจ ติวเข้มทีม MIND พระนครศรีอยุธยา เน้นย้ำการปฏิบัติตามนโยบาย MIND “ใช้หัวและใจ ปั้นอุตสาหกรรมคู่ชุมชน” พร้อมหารือภาคเอกชน ภาคีเครือข่าย 


วันพฤหัสบดีที่ 8 กุมภาพันธ์ 2567
08/02/2567
พิมพ์
​ผู้ตรวจราชการฯ ศุภกิจ ติวเข้มทีม MIND พระนครศรีอยุธยา เน้นย้ำการปฏิบัติตามนโยบาย MIND “ใช้หัวและใจ ปั้นอุตสาหกรรมคู่ชุมชน” พร้อมหารือภาคเอกชน ภาคีเครือข่าย
​ผู้ตรวจราชการฯ ศุภกิจ ติวเข้มทีม MIND พระนครศรีอยุธยา เน้นย้ำการปฏิบัติตามนโยบาย MIND “ใช้หัวและใจ ปั้นอุตสาหกรรมคู่ชุมชน” พร้อมหารือภาคเอกชน ภาคีเครือข่าย หาแนวพัฒนาภาคอุตสาหกรรมในพื้นที่ฯ
วันที่ 6 กุมภาพันธ์ 2567  เวลา 09.30 น. นายศุภกิจ บุญศิริ ผู้ตรวจราชการกระทรวงอุตสาหกรรม ตรวจราชการกรณีปกติ รอบที่ 1  ณ ห้องประชุมบึงพระราม ศาลากลางจังหวัดพระนครศรีอยุธยา โดยมีนายธีระ แก้วพิมล อุตสาหกรรมจังหวัดพระนครศรีอยุธยา พร้อมด้วยเจ้าหน้าที่ เข้าร่วมประชุมรับการตรวจราชการพร้อมรับมอบนโยบายในการปฏิบัติงาน โดย ผู้ตรวจศุภกิจฯ ได้เน้นย้ำนโยบาย MIND ใช้หัวและใจ พร้อมให้ข้อเสนอแนะการตรวจราชการ การตรวจกำกับดูแลโรงงานอุตสาหกรรม เน้นย้ำให้เร่งรัดการตรวจกำกับดูแล โรงงานอุตสาหกรรมที่มีน้ำเสีย มลพิษทางอากาศ และโรงงานอุตสาหกรรมที่มีความเสี่ยงจะเกิดผลกระทบสิ่งแวดล้อมจากการประกอบกิจการ ให้ปฏิบัติตามกฎหมาย พร้อมให้คำปรึกษาแนะนำแก่ผู้ประกอบการหากมีปัญหาอุปสรรคในการประกอบธุรกิจในพื้นที่ รวมถึงบูรณาการการทำงานร่วมกันกับภาคส่วนที่เกี่ยวข้อง การสื่อสารประชาสัมพันธ์ สร้างความเข้าใจสู่สาธารณชนอย่างแพร่หลาย โดยเฉพาะกับผู้มีส่วนได้ส่วนเสีย ซึ่งจะส่งผลดีต่อการทำงานร่วมกัน ตลอดจนรับทราบปัญหา อุปสรรค และข้อเสนอแนะต่อการปรับปรุง พัฒนางานตามภารกิจที่รับผิดชอบต่อดำเนินงานในพื้นที่ เพื่อให้ตอบสนองต่อนโยบายกระทรวงฯ เกิดผลสำเร็จเป็นรูปธรรม  และขอให้บูรณาการการทำงานร่วมกับทุกภาคส่วน เพื่อให้เกิดประสิทธิภาพประสิทธิผลในการปฏิบัติงานต่อไป
เวลา 13.30 น.
ผู้ตรวจราชการฯ เป็นประธานการประชุมหารือร่วมกับหน่วยงานภาคเอกชน และภาคีเครือข่ายในพื้นที่จังหวัดพระนครศรีอยุธยา อาทิ สภาอุตสาหกรรมจังหวัดพระนครศรีอยุธยา หอการค้าจังหวัดพระนครศรีอยุธยา ธนาคารพัฒนาวิสาหกิจขนาดกลางและขนาดย่อมแห่งประเทศไทย สาขาจังหวัดพระนครศรีอยุธยา และเครือข่ายอุตสาหกรรมรักษ์สิ่งแวดล้อมจังหวัดพระนครศรีอยุธยา เพื่อหารือแนวทางการพัฒนาอุตสาหกรรมของจังหวัดพระนครศรีอยุธยา พร้อมรับฟังความต้องการ ปัญหาอุปสรรคเชิงพื้นที่ โดยจังหวัดพระนครศรีอยุธยามีการเติบโตทั้งภาคเกษตรกรรม ท่องเที่ยว และภาคอุตสาหกรรม ที่สามารถอยู่ร่วมกันแบบสอดคล้องและต่อเนื่องกัน โดยภาคเอกชนเสนอแนวทางการขับเคลื่อนอุตสาหกรรมโดยขอให้ภาครัฐสร้างความมั่นใจให้แก่นักลงทุน ทั้งโครงสร้างพื้นฐาน  พลังงาน แหล่งน้ำ การขนส่ง วัตถุดิบ และการปรับผังเมืองเพื่อรองรับการขยายตัวของภาคอุตสาหกรรม ท่องเที่ยว และการเติบโตทางเศรษฐกิจ รวมถึงมาตรการต่าง ๆ ที่จะสนับสนุนในการลงทุน ซึ่งผู้ตรวจราชการฯ ได้มอบหมายให้ สำนักงานอุตสาหกรรมจังหวัดพระนครศรีอยุธยา เป็นแกนกลางในการบูรณาร่วมกับหน่วยงานในพื้นที่ขับเคลื่อนการพัฒนาภาคอุตสาหกรรม รวมถึง กำกับ ดูแล สถานประกอบการ ให้ปฏิบัติตามกฎหมาย คำนึงถึงความปลอดภัย ป้องกันการเกิดผลกระทบต่อสังคมและสิ่งแวดล้อมที่จะเกิดขึ้นต่อไป

ที่มา : https://www.thaigov.go.th/news/contents/details/78627