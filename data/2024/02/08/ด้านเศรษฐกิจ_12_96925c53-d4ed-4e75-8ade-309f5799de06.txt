รัฐบาลไทย-ข่าวทำเนียบรัฐบาล-​ผู้ตรวจราชการฯ ศุภกิจ เยี่ยมชมการดำเนินงานของสถานประกอบการผลิตและบรรจุผลิตภัณฑ์เครื่องดื่ม จังหวัดพระนครศรีอยุธยา 


วันพฤหัสบดีที่ 8 กุมภาพันธ์ 2567
08/02/2567
พิมพ์
​ผู้ตรวจราชการฯ ศุภกิจ เยี่ยมชมการดำเนินงานของสถานประกอบการผลิตและบรรจุผลิตภัณฑ์เครื่องดื่ม จังหวัดพระนครศรีอยุธยา
​ผู้ตรวจราชการฯ ศุภกิจ เยี่ยมชมการดำเนินงานของสถานประกอบการผลิตและบรรจุผลิตภัณฑ์เครื่องดื่ม จังหวัดพระนครศรีอยุธยา
วันที่ 6 กุมภาพันธ์ 2567  เวลา 15.00 น. นายศุภกิจ บุญศิริ ผู้ตรวจราชการกระทรวงอุตสาหกรรม และคณะ เยี่ยมชมการดำเนินงานของ บริษัท โอสถสภา จำกัด (มหาชน) และกลุ่มบริษัทโอสถสภา (โรงงานอยุธยา) ตั้งอยู่ที่ถนน สายเอเซีย ตำบลคลองสวนพลู อำเภอพระนครศรีอยุธยา จังหวัดพระนครศรีอยุธยา ซึ่งเป็นโรงงานผลิตและบรรจุผลิตภัณฑ์เครื่องดื่ม   มีนโยบายการดำเนินธุรกิจบนหลักธรรมาภิบาลและมีความรับผิดชอบต่อสังคม โดยคำนึงถึงผู้มีส่วนได้ส่วนเสียทุกฝ่าย ได้แก่ ผู้บริโภค คู่ค้าและพันธมิตรทางธุรกิจ พนักงาน ชุมชนและสังคม ภายใต้วิสัยทัศน์พลังเพื่อเสริมสร้างชีวิต รวมถึงการดูแลสิ่งแวดล้อม การนำเอาพลังงานความร้อนที่ได้จากการหลอมขวดแก้วกลับมาใช้ใหม่ในกระบวนการผลิตเครื่องดื่ม ทำให้เราสามารถลดการใช้พลังงาน ซึ่งเป็นการดำเนินธุรกิจภายใต้โมเดล BCG  ซึ่งผู้ตรวจราชการฯ ได้มอบหมายให้ สำนักงานอุตสาหกรรมจังหวัดพระนครศรีอยุธยา ให้คำปรึกษาแนะนำ บริษัทฯ เพื่อยกระดับอุตสาหกรรมสีเขียว (GI) ในระดับที่สูงขึ้นทั้งในระดับวัฒนธรรม และเครือข่ายสีเขียวต่อไป

ที่มา : https://www.thaigov.go.th/news/contents/details/78629