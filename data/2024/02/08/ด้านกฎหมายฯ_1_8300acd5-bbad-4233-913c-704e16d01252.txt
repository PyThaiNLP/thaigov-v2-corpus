รัฐบาลไทย-ข่าวทำเนียบรัฐบาล-กระทรวงยุติธรรม ร่วมแสดงความยินดีในโอกาสวันชาติญี่ปุ่น และวันคล้ายวันพระราชสมภพของสมเด็จพระจักรพรรดินารูฮิโตะ


วันพฤหัสบดีที่ 8 กุมภาพันธ์ 2567
08/02/2567
พิมพ์
กระทรวงยุติธรรม ร่วมแสดงความยินดีในโอกาสวันชาติญี่ปุ่น และวันคล้ายวันพระราชสมภพของสมเด็จพระจักรพรรดินารูฮิโตะ
กระทรวงยุติธรรม ร่วมแสดงความยินดีในโอกาสวันชาติญี่ปุ่น และวันคล้ายวันพระราชสมภพของสมเด็จพระจักรพรรดินารูฮิโตะ
เมื่อวันพุธที่ ๗ กุมภาพันธ์ ๒๕๖๗ เวลา ๑๘.๓๐ น. พันตำรวจเอก ทวี สอดส่อง รัฐมนตรีว่าการกระทรวงยุติธรรม ร่วมแสดงความยินดีเนื่องในโอกาสวันชาติญี่ปุ่น เฉลิมฉลองครบรอบ ๖๔ พรรษา สมเด็จพระจักรพรรดินารูฮิโตะ โดยมีนายคาซูยะ นาชิดะ (H.E. Mr. Nashida Kazuya) เอกอัครราชทูตญี่ปุ่นประจำประเทศไทย ให้การต้อนรับ ณ ห้อง Plenary Hall ศูนย์ประชุมแห่งชาติสิริกิติ์ ในโอกาสนี้ เอกอัครราชทูตฯ ได้กล่าวถึงความร่วมมือร่วมมือของญี่ปุ่นและไทยในหลายด้านตลอดระยะเวลาที่ผ่านมา โดยเฉพาะด้านการท่องเที่ยว และการค้าการลงทุน และพร้อมที่จะสานต่อความร่วมมืออย่างใกล้ชิดในด้านอื่นๆ พร้อมทั้งได้กล่าวอำลาตำแหน่งและขอบคุณทุกภาคส่วนที่ให้ความร่วมมือและสนับสนุนการปฏิบัติภารกิจมาอย่างต่อเนื่องโดยพร้อมที่จะเสริมสร้างเสถียรภาพและความมั่นคงร่วมกันฉันมิตรกับประเทศไทยต่อไป

ที่มา : https://www.thaigov.go.th/news/contents/details/78616