รัฐบาลไทย-ข่าวทำเนียบรัฐบาล-​นายกฯ มอบหมายหน่วยงานที่เกี่ยวข้องศึกษาการใช้คำนำหน้า เพื่อให้เกียรติและศักดิ์ศรีของคนทุกกลุ่ม ลดการบั่นทอนคุณค่าของเพศสภาพ  กำชับ พม. เร่งเสนอร่าง พรบ.รับรองทางเพศฯ


วันอังคารที่ 20 กุมภาพันธ์ 2567
20/02/2567
พิมพ์
​นายกฯ มอบหมายหน่วยงานที่เกี่ยวข้องศึกษาการใช้คำนำหน้า เพื่อให้เกียรติและศักดิ์ศรีของคนทุกกลุ่ม ลดการบั่นทอนคุณค่าของเพศสภาพ  กำชับ พม. เร่งเสนอร่าง พรบ.รับรองทางเพศฯ
​นายกฯ มอบหมายหน่วยงานที่เกี่ยวข้องศึกษาการใช้คำนำหน้า เพื่อให้เกียรติและศักดิ์ศรีของคนทุกกลุ่ม ลดการบั่นทอนคุณค่าของเพศสภาพ  กำชับ พม. เร่งเสนอร่าง พรบ.รับรองทางเพศฯ
วันนี้ (20 กุมภาพันธ์ 2567) เวลา 12.00 น. ณ ตึกบัญชาการ 1 ทำเนียบรัฐบาล นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง กล่าวภายหลังการประชุมคณะรัฐมนตรีว่า ได้ขอความร่วมมือให้หน่วยงานที่เกี่ยวข้องศึกษารายละเอียดในการใช้ถ้อยคำเพื่อส่งเสริมอัตลักษณ์ ความเท่าเทียม และความหลากหลายทางเพศ รวมไปถึงการเรียกชื่อตำแหน่งต่าง ๆ เพื่อให้เกรียติและศักดิ์ศรีของคนทุกกลุ่ม  โดยไม่เป็นการลดทอนคุณค่าของเพศสภาพ และเศรษฐานะ
นายกฯ กล่าวย้ำว่า เรื่องที่กล่าวเป็นเรื่องที่สำคัญ เราอยู่ในสังคมที่หลากหลาย เรื่องคำพูดในการด้อยค่า เป็นเรื่องที่ไม่อยากให้เกิดขึ้นในสังคมไทย โดยขอให้ทางวิปรัฐบาลศึกษาเพิ่มเติม และพูดคุยเกี่ยวกับ ร่างฯ พระราชบัญญัติการรับรองเพศฯ ที่จะเสนอต่อรัฐสภาฯ โดยขอให้กระทรวงพัฒนาสังคมและความมั่นคงของมนุษย์ เร่งเสนอร่างกฎหมายของกระทรวงต่อ ครม. และเสนอต่อ รัฐสภาฯ ต่อไป

ที่มา : https://www.thaigov.go.th/news/contents/details/79191