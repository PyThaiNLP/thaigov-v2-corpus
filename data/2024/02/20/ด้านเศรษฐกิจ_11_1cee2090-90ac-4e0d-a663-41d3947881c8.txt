รัฐบาลไทย-ข่าวทำเนียบรัฐบาล-รองปลัดอภัยฯ เป็นประธานการประชุมติดตามความก้าวหน้าตามประเด็นข้อสั่งการของรัฐมนตรีว่าการกระทรวงเกษตรและสหกรณ์ และรัฐมนตรีช่วยว่าการกระทรวงเกษตรและสหกรณ์


วันอังคารที่ 20 กุมภาพันธ์ 2567
รองปลัดอภัยฯ เป็นประธานการประชุมติดตามความก้าวหน้าตามประเด็นข้อสั่งการของรัฐมนตรีว่าการกระทรวงเกษตรและสหกรณ์ และรัฐมนตรีช่วยว่าการกระทรวงเกษตรและสหกรณ์
รองปลัดอภัยฯ เป็นประธานการประชุมติดตามความก้าวหน้าตามประเด็นข้อสั่งการของรัฐมนตรีว่าการกระทรวงเกษตรและสหกรณ์ และรัฐมนตรีช่วยว่าการกระทรวงเกษตรและสหกรณ์ ในภารกิจการลงพื้นที่ตรวจราชการกลุ่มจังหวัดภาคใต้
วันอังคารที่ 20 กุมภาพันธ์ 2567 เวลา 09.30 น. นายอภัย สุทธิสังข์ รองปลัดกระทรวงเกษตรและสหกรณ์ เป็นประธานการประชุมติดตามความก้าวหน้าตามประเด็นข้อสั่งการของรัฐมนตรีว่าการกระทรวงเกษตรและสหกรณ์ และรัฐมนตรีช่วยว่าการกระทรวงเกษตรและสหกรณ์ ในภารกิจการลงพื้นที่ตรวจราชการกลุ่มจังหวัดภาคใต้ ร่วมกับนายชัยวัฒน์ โยธคล ผู้ตรวจราชการกระทรวงเกษตรและสหกรณ์ และหัวหน้าส่วนราชการในสังกัดกระทรวงเกษตรและสหกรณ์ กลุ่มจังหวัดภาคใต้ฝั่งอันดามัน ณ ห้องประชุมสำนักตรวจราชการ 1403 และผ่านระบบ Zoom Meeting
โดยกลุ่มจังหวัดภาคใต้ฝั่งอันดามัน มีข้อสั่งการจากรัฐมนตรีว่าการกระทรวงเกษตรและสหกรณ์ และรัฐมนตรีช่วยว่าการกระทรวงเกษตรและสหกรณ์จากการลงพื้นที่ตรวจราชการ มีข้อสั่งการ 55 ข้อสั่งการ มีการรายงานความก้าวหน้าตามข้อสั่งการแล้ว 65 รายงาน ทั้งนี้ รองปลัดกระทรวงเกษตรและสหกรณ์ ได้ให้ข้อเสนอแนะในที่ประชุมคือ ควรกำหนดช่วงเวลาที่คาดว่าผลการดำเนินการจะแล้วเสร็จในแต่ข้อสั่งการ เพื่อเป็นแผนการดำเนินงานในปีงบประมาณต่อไป

ที่มา : https://www.thaigov.go.th/news/contents/details/79219