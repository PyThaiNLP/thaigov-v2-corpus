รัฐบาลไทย-ข่าวทำเนียบรัฐบาล-กรมทางหลวงขยาย ทล.3497 สายบ้านช้างแรก - อำเภอบางสะพานน้อย จังหวัดประจวบคีรีขันธ์ ส่งเสริมการขยายตัวทางด้านเศรษฐกิจ การค้า การลงทุน และสนับสนุนการท่องเที่ยว 


วันอังคารที่ 20 กุมภาพันธ์ 2567
กรมทางหลวงขยาย ทล.3497 สายบ้านช้างแรก - อำเภอบางสะพานน้อย จังหวัดประจวบคีรีขันธ์ ส่งเสริมการขยายตัวทางด้านเศรษฐกิจ การค้า การลงทุน และสนับสนุนการท่องเที่ยว
...
กรมทางหลวง (ทล.) กระทรวงคมนาคม โดยสำนักก่อสร้างทางที่ 1 ดำเนินโครงการก่อสร้างขยายคันทางบนทางหลวงหมายเลข 3497 สายบ้านช้างแรก - อำเภอบางสะพานน้อย จังหวัดประจวบคีรีขันธ์ ระหว่าง กม. ที่ 0+000 - 10+590 แล้วเสร็จ ระยะทางประมาณ 10.590 กิโลเมตร เพื่อพัฒนาการคมนาคมและระบบโลจิสติกส์ เพิ่มประสิทธิภาพการเดินทางในพื้นที่ให้เกิดความคล่องตัว
โครงการฯ อยู่ในพื้นที่อำเภอบางสะพานน้อย จังหวัดประจวบคีรีขันธ์ เป็นเส้นทางเชื่อมโยงการเดินทางระหว่างทางหลวงหมายเลข 4 และหมายเลข 3374 ช่วยแก้ปัญหาการจราจรติดขัดและลดระยะเวลาการเดินทาง ซึ่ง ทล. ได้บูรณะสายทางโดยการก่อสร้างขยายคันทางใหม่ ตามแบบมาตรฐานทางชั้น 1 (2 ช่องจราจรไป - กลับ) ผิวทางแบบแอสฟัลต์คอนกรีต กว้างช่องจราจรละ 3.50 เมตร ไหล่ทางชนิดเดียวกับผิวทาง กว้างข้างละ 2.50 เมตร เริ่มต้นก่อสร้างที่ กม. 0+000 ตำบลช้างแรก อำเภอบางสะพานน้อย และสิ้นสุดที่ กม. 10+590 ตำบลบางสะพานน้อย อำเภอบางสะพานน้อย ระยะทางประมาณ 10.590 กิโลเมตร รวมงานติดตั้งไฟฟ้าแสงสว่าง และอุปกรณ์อำนวยความปลอดภัยบนทางหลวง วงเงินงบประมาณ 105 ล้านบาท
ทั้งนี้ โครงการดังกล่าวช่วยให้การจราจรมีความสะดวก รวดเร็ว และปลอดภัย เพิ่มประสิทธิภาพในการรองรับปริมาณจราจรที่เพิ่มสูงขึ้น สนับสนุนการพัฒนาเศรษฐกิจอย่างยั่งยืน ทล. ขอความร่วมมือผู้ใช้ทางปฏิบัติตาม “ชีวิตวิถีใหม่ ขับขี่อย่างปลอดภัย ไร้อุบัติเหตุ” ด้วยการใช้รถใช้ถนนด้วยความระมัดระวังเพื่อความปลอดภัยของตัวท่านและผู้ร่วมทาง สามารถสอบถามเส้นทางการเดินทางได้ที่ สายด่วน ทล. โทร. 1586 (โทรฟรีทุกเครือข่ายตลอด 24 ชั่วโมง)

ที่มา : https://www.thaigov.go.th/news/contents/details/79183