รัฐบาลไทย-ข่าวทำเนียบรัฐบาล-​รัฐมนตรีฯ พิมพ์ภัทรา เข้ารับรางวัลศิษย์เก่าดีเด่นลูกพระจอมฯ ปี 66 จากองคมนตรี สาขาบริหารองค์กรภาครัฐ/การเมือง


วันอังคารที่ 20 กุมภาพันธ์ 2567
20/02/2567
พิมพ์
​รัฐมนตรีฯ พิมพ์ภัทรา เข้ารับรางวัลศิษย์เก่าดีเด่นลูกพระจอมฯ ปี 66 จากองคมนตรี สาขาบริหารองค์กรภาครัฐ/การเมือง
​รัฐมนตรีฯ พิมพ์ภัทรา เข้ารับรางวัลศิษย์เก่าดีเด่นลูกพระจอมฯ ปี 66 จากองคมนตรี สาขาบริหารองค์กรภาครัฐ/การเมือง
วันที่ 19 กุมภาพันธ์ 2567  นางสาวพิมพ์ภัทรา วิชัยกุล รัฐมนตรีว่าการกระทรวงอุตสาหกรรม เข้ารับประกาศเกียรติคุณศิษย์เก่าดีเด่น 2566 มหาวิทยาลัยเทคโนโลยีพระจอมเกล้าพระนครเหนือ (มจพ.) เนื่องในโอกาสวันคล้ายวันสถาปนามหาวิทยาลัยเทคโนโลยีพระจอมเกล้าพระนครเหนือ ครบ 65 ปี ณ หอประชุมประดู่แดง มหาวิทยาลัยเทคโนโลยีพระจอมเกล้าพระนครเหนือ โดยรัฐมนตรีว่าการกระทรวงอุตสาหกรรม ได้สำเร็จการศึกษาระดับปริญญาตรี สาขาวิชาเคมีอุตสาหกรรม คณะวิทยาศาสตร์ประยุกต์ เป็นศิษย์เก่าดีเด่น สาขาบริหารองค์กรภาครัฐ / การเมือง โดยได้รับเกียรติจาก พลอากาศเอก จอม รุ่งสว่าง องคมนตรี เป็นประธานในพิธี พร้อมทั้งร่วมเยี่ยมชมบูธนิทรรศการผลงานนวัตกรรมเทคโนโลยีที่โดดเด่น และผลงานวิจัยของนักศึกษาร่วมกับเอกชน ได้แก่ บูธเทคโนโลยีดาวเทียม เทคโนโลยีหุ่นยนต์และระบบอัตโนมัติ เทคโนโลยียานยนต์ไฟฟ้าอัจฉริยะ เทคโนโลยีพลังงานเพื่อความยั่งยืน เทคโนโลยีอุตสาหกรรมเกษตรและอาหาร รวมถึงผลงานวิจัยและนวัตกรรมที่ได้รับรางวัลในระดับชาติและนานาชาติ โดยมี ศาสตราจารย์ ดร.สุชาติ เซี่ยงฉิน อธิการบดีมหาวิทยาลัยเทคโนโลยีพระจอมเกล้าพระนครเหนือ ให้การต้อนรับ

ที่มา : https://www.thaigov.go.th/news/contents/details/79178