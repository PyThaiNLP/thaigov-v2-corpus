รัฐบาลไทย-ข่าวทำเนียบรัฐบาล-​หัวหน้าผู้ตรวจวิษณุฯ ตรวจราชการอุทัยธานี ย้ำให้ สอจ.ประสานและบูรณาการหน่วยงานในจังหวัดเพื่อป้องกันและแก้ไขปัญหาการเผาอ้อย การขนส่งอ้อยเข้าสู่โรงงานให้เป็นไปตามกฎหมายอย่างเคร่งครัด


วันอังคารที่ 20 กุมภาพันธ์ 2567
20/02/2567
พิมพ์
​หัวหน้าผู้ตรวจวิษณุฯ ตรวจราชการอุทัยธานี ย้ำให้ สอจ.ประสานและบูรณาการหน่วยงานในจังหวัดเพื่อป้องกันและแก้ไขปัญหาการเผาอ้อย การขนส่งอ้อยเข้าสู่โรงงานให้เป็นไปตามกฎหมายอย่างเคร่งครัด
​หัวหน้าผู้ตรวจวิษณุฯ ตรวจราชการอุทัยธานี ย้ำให้ สอจ.ประสานและบูรณาการหน่วยงานในจังหวัดเพื่อป้องกันและแก้ไขปัญหาการเผาอ้อย การขนส่งอ้อยเข้าสู่โรงงานให้เป็นไปตามกฎหมายอย่างเคร่งครัดไม่ก่อให้เกิดความเดือดร้อนต่อชุมชน
วันที่ 19 กุมภาพันธ์ 2567 นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม ตรวจราชการกรณีปกติ  สำนักงานอุตสาหกรรมจังหวัดอุทัยธานี ผ่านระบบออนไลน์ (Zoom Meeting)  โดยมีนางอรุณี คันธมาลา อุตสาหกรรมจังหวัดอุทัยธานี และเจ้าหน้าที่รายงานผลการดำเนินงานของสำนักงานอุตสาหกรรมจังหวัดอุทัยธานี ตามประเด็นการตรวจราชการ  โดย หน.ผู้ตรวจราชการฯ ได้ถ่ายทอดนโยบายให้เจ้าหน้าที่มุ่งเน้นการใช้ "หัว และใจ" ในการทำงาน นำนโยบาย MIND ถ่ายทอดให้โรงงานในพื้นที่ยกระดับ “อุตสาหกรรมเศรษฐกิจ” ให้สามารถ “เติบโตอย่างยั่งยืนคู่ชุมชน” สร้างภาพลักษณ์และคุณค่าใหม่ของภาคอุตสาหกรรม โดยเติบโตอย่างยั่งยืนคู่ชุมชนใน 4 มิติ  พร้อมให้ข้อเสนอแนะเพื่อเพิ่มประสิทธิภาพการทำงานโดยให้ สอจ.ดำเนินการดังนี้
ตรวจกำกับดูแลโรงงานอุตสาหกรรมที่มีน้ำเสีย มลพิษทางอากาศ และโรงงานอุตสาหกรรมที่มีความเสี่ยงจะเกิดผลกระทบสิ่งแวดล้อมจากการประกอบกิจการให้ปฏิบัติตามกฎหมายอย่างเคร่งครัด เพื่อป้องกันปัญหาสิ่งแวดล้อมและเหตุเดือดร้อนรำคาญ  และปัญหาฝุ่น PM 2.5 พร้อมทั้งเน้นย้ำให้การตรวจกำกับโรงงานโดยใช้ระบบ (i-Auditor) เพื่อทำให้เกิดประสิทธิภาพสูงสุดในการตรวจกำกับ  กำกับดูแลการจัดการกากอุตสาหกรรมให้เป็นไปตามกฎหมายพร้อมประชาสัมพันธ์ให้ความรู้แก่โรงงานอุตสาหกรรมให้รับทราบถึงประกาศกระทรวงฉบับใหม่และสามารถเข้าใช้งานบริการอิเล็กทรอนิกส์ของกรมโรงงานอุตสาหกรรมที่เกี่ยวข้องกับการจัดการกากของเสียอุตสาหกรรมได้อย่างมีประสิทธิภาพ  เร่งประชาสัมพันธ์และให้ความรู้โรงงานให้เห็นความสำคัญของการรับรองอุตสาหกรรมสีเขียว (GI) เพื่อให้โรงงานในพื้นที่ได้รับการรับรองให้เป็นไปตามเป้าหมายของกระทรวงคือ ร้อยละ 90 ของโรงงานในพื้นที่ พร้อมทั้งสนับสนุนให้สถานประกอบการโรงงานอุตสาหกรรมให้ได้รับการเลื่อนระดับการรับรอง (GI) ที่สูงขึ้น
ขอให้ สอจ. ติดตามให้โรงงานเข้าใช้งานระบบ I-Industry พร้อมทั้งประชาสัมพันธ์ให้ความรู้อย่างต่อเนื่องในการกรอกข้อมูลลงในระบบ I-Single Form พร้อมทั้งมอบหมายเจ้าหน้าที่ให้ศึกษาการใช้งานระบบ I-Single Form ให้มีความชำนาญ พร้อมสำหรับการเป็นที่ปรึกษาให้ความรู้การใช้งานระบบฯ   ลงพื้นที่สำรวจโรงงานที่ไม่มีปฏิสัมพันธ์กับ อก. เป็นเวลานาน เพื่อตรวจสอบสถานะปัจจุบันว่ายังคงมีสภาพเป็นโรงงานที่ประกอบกิจการหรือไม่ กรณีพบโรงงานเลิก/ร้าง ให้ดำเนินการจำหน่ายทะเบียนตามแนวทางที่ อก. ได้กำหนดไว้  ศึกษารายละเอียดการจัดกิจกรรม โครงการอุตสาหกรรมรวมใจ รักษ์น้ำใส ใส่ใจชุมชน เพื่อเตรียมความพร้อมในการจัดกิจกรรมในอนาคต โดยมุ่งเน้นการดำเนินงานแนวป้องกัน ตรวจกำกับอย่างเข้มงวด ให้โรงงานต้องไม่สร้างมลพิษ ไม่ปล่อยน้ำเสียลงสู่แหล่งน้ำ และให้โรงงานประสานความร่วมมือกับชุมชนในการฟื้นฟูแหล่งน้ำที่มีสภาพเสื่อมโทรมให้กลับมาอยู่ในสภาพที่ดี  ติดตามสถานะภาพปัจจุบันของผู้ประกอบการที่กู้เงินกองทุนต่าง ๆ ของ อก. อย่างต่อเนื่อง กรณีพบปัญหาในการประกอบกิจการให้ประสานงานกับ SMED Bank จะได้เข้าไปช่วยแก้ไขปัญหาได้อย่างรวดเร็ว ป้องกันการเกิดหนี้เสีย (NPL)  ให้ สอจ. ประสานและบูรณาการงานร่วมกับจังหวัดในการป้องกันและแก้ไขปัญหาการเผาอ้อย การขนส่งอ้อยเข้าสู่โรงงานให้เป็นไปตามกฎหมายอย่างเคร่งครัดไม่ก่อให้เกิดความเดือดร้อนต่อชุมชน

ที่มา : https://www.thaigov.go.th/news/contents/details/79177