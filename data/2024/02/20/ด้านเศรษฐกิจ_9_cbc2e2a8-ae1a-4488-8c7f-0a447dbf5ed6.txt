รัฐบาลไทย-ข่าวทำเนียบรัฐบาล-คณะกรรมการ บสย. มีมติตั้งนายสุพัฒน์ เมธีวรพจน์ดำรงตำแหน่ง ประธานกรรมการ บสย. มีผลตั้งแต่ 19 กุมภาพันธ์ 2567 เป็นต้นไป


วันอังคารที่ 20 กุมภาพันธ์ 2567
20/02/2567
พิมพ์
คณะกรรมการ บสย. มีมติตั้งนายสุพัฒน์ เมธีวรพจน์ดำรงตำแหน่ง ประธานกรรมการ บสย. มีผลตั้งแต่ 19 กุมภาพันธ์ 2567 เป็นต้นไป
ที่ประชุมคณะกรรมการ บสย.ครั้งที่ 2/2567 (กรณีพิเศษ) เมื่อวันที่ 19 ก.พ.2567 มีมติ ตั้ง นายสุพัฒน์ เมธีวรพจน์ กรรมการ บสย. และ กรรมการ บริษัท ปตท. น้ำมันและการค้าปลีก จำกัด (มหาชน) เป็นประธานกรรมการ บสย. มีผลตั้งแต่วันที่ 19 ก.พ.2567 เป็นต้นไป
นายสุพัฒน์ เมธีวรพจน์ ประธานกรรมการ บรรษัทประกันสินเชื่ออุตสาหกรรมขนาดย่อม (บสย.) ปัจจุบัน ดำรงตำแหน่ง ผู้ช่วยเลขาธิการคณะรัฐมนตรี สำนักเลขาธิการคณะรัฐมนตรี และ กรรมการ บริษัท ปตท. น้ำมันและการค้าปลีก จำกัด (มหาชน)
สำเร็จการศึกษา ปริญญาโท M.Sc. In Finance and Business Economic (merit) Manchester Business School และ ปริญญาตรี ศิลปศาสตร์บัณฑิต (เศรษฐศาสตร์) จุฬาลงกรณ์มหาวิทยาลัย
ด้านประสบการณ์ทำงาน ผู้อำนวยการกองวิเคราะห์เรื่องเสนอคณะรัฐมนตรี สำนักเลขาธิการคณะรัฐมนตรี  กรรมการตรวจสอบร่างกฎหมายและร่างอนุบัญญัติที่เสนอคณะรัฐมนตรี คณะที่ 4 (ด้านเศรษฐกิจ ความมั่นคง และต่างประเทศ)  อนุกรรมการอุทยานหลวงราชพฤกษ์สถาบันวิจัยและพัฒนาพื้นที่สูง (องค์การมหาชน)  และ ผู้ช่วยดำเนินงานของสมาชิกสภานิติบัญญัติแห่งชาติ (นายอำพน กิตติอำพน)

ที่มา : https://www.thaigov.go.th/news/contents/details/79216