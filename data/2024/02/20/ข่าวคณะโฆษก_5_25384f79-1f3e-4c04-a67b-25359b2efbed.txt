รัฐบาลไทย-ข่าวทำเนียบรัฐบาล-​ครม. มีมติอนุมัติ ขยายระยะเวลาการยกเว้นการตรวจลงตรา เพื่อการท่องเที่ยวให้แก่ผู้ถือหนังสือเดินทางสัญชาติคาซัคสถานออกไปอีกถึงวันที่ 31 สิงหาคม 2567


วันอังคารที่ 20 กุมภาพันธ์ 2567
20/02/2567
พิมพ์
​ครม. มีมติอนุมัติ ขยายระยะเวลาการยกเว้นการตรวจลงตรา เพื่อการท่องเที่ยวให้แก่ผู้ถือหนังสือเดินทางสัญชาติคาซัคสถานออกไปอีกถึงวันที่ 31 สิงหาคม 2567
​ครม. มีมติอนุมัติ ขยายระยะเวลาการยกเว้นการตรวจลงตรา เพื่อการท่องเที่ยวให้แก่ผู้ถือหนังสือเดินทางสัญชาติคาซัคสถานออกไปอีกถึงวันที่ 31 สิงหาคม 2567
วันที่ 20 กุมภาพันธ์ 2567 นายชัย วัชรงค์ โฆษกประจำสำนักนายกรัฐมนตรี เปิดเผยว่า ที่ประชุม ครม. (20 กุมภาพันธ์ 2567) มีมติอนุมัติการยกเว้นการตรวจลงตราเพื่อการท่องเที่ยวให้แก่ผู้ถือหนังสือเดินทาง หรือเอกสารใช้แทนหนังสือเดินทางสัญชาติคาซัคสถานเป็นกรณีพิเศษ และเป็นการชั่วคราว ซึ่งจะสิ้นสุด โดยให้ขยายระยะเวลาการยกเว้นการตรวจลงตราดังกล่าวออกไปอีกถึงวันที่ 31 สิงหาคม 2567
โฆษกประจำสำนักนายกรัฐมนตรี กล่าวว่า จากข้อมูลสถิติของ ททท. ในช่วงวันที่ 25 กันยายน 2566 - 10 มกราคม 2567 มีนักท่องเที่ยวชาวคาซัคสถานเดินทางมาประเทศไทยแล้วกว่า 68,824 คน และในปี 2566 มีนักท่องเที่ยวคาซัคสถานเดินทางมาประเทศไทยกว่า 172,282 คน ซึ่งเป็นจำนวนสูงสุดที่เคยเดินทางเข้าประเทศไทย โดยค่าใช้จ่ายเฉลี่ยต่อครั้งประมาณ 75,080 บาท/คน/ครั้ง จึงเป็นกลุ่มนักท่องเที่ยวที่มีศักยภาพและมีกำลังซื้อสูง
โดยยังได้มอบหมายหน่วยงานความมั่นคงที่เกี่ยวข้องกำกับติดตาม และประเมินผลกระทบจากการออกประกาศ มท. ฉบับนี้ภายหลังครบระยะเวลา 6 เดือน ที่ประกาศไว้ ทั้งนี้ หากมีผลกระทบต่อความมั่นคงและผลประโยชน์แห่งชาติ ให้หน่วยงานความมั่นคงที่เกี่ยวข้องเสนอ ครม. พิจารณายกเลิกประกาศ มท. ดังกล่าวต่อไปได้

ที่มา : https://www.thaigov.go.th/news/contents/details/79196