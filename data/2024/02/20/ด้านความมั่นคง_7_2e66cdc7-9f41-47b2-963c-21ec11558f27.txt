รัฐบาลไทย-ข่าวทำเนียบรัฐบาล-ชุดปฏิบัติการพิเศษฝ่ายปกครองจังหวัดขอนแก่น สนธิกำลังฝ่ายความมั่นคง ปิดล้อมตรวจค้น "แหล่งผลิตน้ำกระท่อมผสมยาแก้ไอ" กลางเมืองขอนแก่น สามารถจับกุมผู้ต้องหา 1 ราย พร้อมของกลางจำนวนมาก 


วันอังคารที่ 20 กุมภาพันธ์ 2567
20/02/2567
พิมพ์
ชุดปฏิบัติการพิเศษฝ่ายปกครองจังหวัดขอนแก่น สนธิกำลังฝ่ายความมั่นคง ปิดล้อมตรวจค้น "แหล่งผลิตน้ำกระท่อมผสมยาแก้ไอ" กลางเมืองขอนแก่น สามารถจับกุมผู้ต้องหา 1 ราย พร้อมของกลางจำนวนมาก
ชุดปฏิบัติการพิเศษฝ่ายปกครองจังหวัดขอนแก่น สนธิกำลังฝ่ายความมั่นคง ปิดล้อมตรวจค้น "แหล่งผลิตน้ำกระท่อมผสมยาแก้ไอ" กลางเมืองขอนแก่น สามารถจับกุมผู้ต้องหา 1 ราย พร้อมของกลางจำนวนมาก เน้นย้ำ พบเบาะแสการกระทำผิดกฎหมาย โทรสายด่วน 1567 ตลอด 24 ชั่วโมง
เมื่อวันที่ 19 ก.พ. 67 นายไกรสร กองฉลาด ผู้ว่าราชการจังหวัดขอนแก่น เปิดเผยว่า จังหวัดขอนแก่นได้ดำเนินการขับเคลื่อนปฏิบัติการจัดระเบียบสังคมและปราบปรามผู้มีอิทธิพล ตลอดจนการปราบปรามยาเสพติดและสิ่งผิดกฎหมายทุกประเภท ตามนโยบายของนายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงมหาดไทย ซึ่งให้ทุกจังหวัดจัดตั้งชุดปฏิบัติการเฉพาะกิจในระดับจังหวัดและระดับอำเภอ พร้อมบูรณาการกำลังกับหน่วยงานที่เกี่ยวข้องในพื้นที่ ยกระดับความเข้มข้นในการดำเนินการติดตาม สอบสวน จับกุม และดำเนินการทางกฎหมายกับผู้กระทำความผิดในทุกพื้นที่ เพื่อรักษาความสงบเรียบร้อยให้กับสังคม และความปลอดภัยโดยรวมของพี่น้องประชาชน
นายไกรสร กองฉลาด ผู้ว่าราชการจังหวัดขอนแก่น กล่าวว่า จากปฏิบัติการจัดระเบียบสังคมในทุกพื้นที่อย่างต่อเนื่องของจังหวัดขอนแก่น โดยทั้งเจ้าหน้าที่ฝ่ายปกครองและฝ่ายความมั่นคงลงพื้นที่ตรวจตราเชิงรุกอย่างเข้มข้น ซึ่งล่าสุดได้ส่งทีมชุดปฏิบัติการพิเศษฝ่ายปกครองจังหวัดขอนแก่น สนธิกำลังฝ่ายปกครองอำเภอเมืองขอนแก่น และเจ้าหน้าที่ตำรวจ ลงพื้นที่ปิดล้อมตรวจค้นการกระทำผิดเกี่ยวกับน้ำกระท่อมผสมยาแก้ไอในพื้นที่อำเภอเมืองขอนแก่น นำโดยนายประจวบ รักแพทย์ ปลัดจังหวัดขอนแก่น พร้อมด้วยชุดปฏิบัติการพิเศษฝ่ายปกครองจังหวัดขอนแก่น และอำเภอเมืองขอนแก่น ร่วมกับเจ้าหน้าที่ตำรวจ กก.สส.ภ.จว.ขอนแก่น และหน่วยงานที่เกี่ยวข้อง
"ปฏิบัติการในครั้งนี้ สืบเนื่องจากเจ้าหน้าที่ได้ทำการสืบสวนสอบสวนขยายผลมาจากแหล่งผลิตน้ำกระท่อมผสมยาแก้ไอ ที่หมู่บ้านสายฝน 1 ตำบลศิลา อำเภอเมืองขอนแก่น จนพบชื่อร้านค้าที่ขายน้ำกระท่อมผสมดังกล่าว ทราบชื่อว่า ร้านยันหลาว “ขายใบกระท่อม น้ำกระท่อมสด” ตั้งอยู่ที่บริเวณ ถนนเรียบบึงหนองโคตร อำเภอเมืองขอนแก่น จากปฏิบัติการดังกล่าว เจ้าหน้าที่สามารถจับกุมผู้ต้องหา จำนวน 1 ราย คือ นายวรพงศ์ ชุดจับกุมจึงยึดของกลางเป็นน้ำกระท่อมผสมยาแก้ไอบรรจุขวดและยาแก้ไอบรรจุขวดจำนวนมาก โดยได้แจ้ง 4 ข้อกล่าวหา คือ 1. ขายน้ำกระท่อมผสมยา ตามกฎหมายว่าด้วยพืชกระท่อม 2. "ผลิตและขาย" น้ำกระท่อมผสมยา ตามกฎหมายว่าด้วยยา 3. “ผลิต” ยาที่ไม่ได้ขึ้นทะเบียนตำรับยา, “ขาย” ยาที่ไม่ได้ขึ้นทะเบียนตำรับยา ตามกฎหมายว่าด้วยยา และ 4. ขายยาโดยไม่ใช่เภสัชกรตามกฎหมายว่าด้วยวิชาชีพเภสัชกรรม และนำตัวผู้ต้องหาพร้อมของกลางส่งพนักงานสอบสวนเพื่อดำเนินคดีตามกฎหมายต่อไป" นายไกรสรฯ กล่าว
นายไกรสร กองฉลาด ผู้ว่าราชการจังหวัดขอนแก่น กล่าวเพิ่มเติมว่า จังหวัดขอนแก่นมุ่งมั่นในการกวาดล้างสิ่งเสพติดและสิ่งผิดกฎหมายให้หมดไปจากพื้นที่ เพื่อรักษาความสงบเรียบร้อยของสังคม ซึ่งเจ้าหน้าที่ทุกฝ่ายจะดำเนินการตามกฎหมายกับผู้ที่กระทำผิดทุกรูปแบบอย่างจริงจังและเคร่งครัด จึงขอประชาสัมพันธ์ไปยังพี่น้องประชาชนพลเมืองดี ช่วยกันสอดส่องดูแลคนในพื้นที่ หากมีเบาะแสการกระทำผิดกฎหมายหรือได้รับความเดือดร้อนทุกเรื่อง สามารถแจ้งมายังผู้ใหญ่บ้าน กำนัน ปลัดอำเภอ นายอำเภอในพื้นที่ หรือศูนย์ดำรงธรรมจังหวัด ศูนย์ดำรงธรรมอำเภอ สายด่วน 1567 ตลอด 24 ชั่วโมง
#WorldSoilDay #วันดินโลก #UN #FAO #GlobalSoilPartnership #MOI #กระทรวงมหาดไทย #บำบัดทุกข์บำรุงสุข #SoilandWaterasourceoflife #SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/79208