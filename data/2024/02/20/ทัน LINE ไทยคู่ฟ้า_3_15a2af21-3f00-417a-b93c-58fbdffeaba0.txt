รัฐบาลไทย-ข่าวทำเนียบรัฐบาล-รัฐบาลหนุนจัดการแข่งขันฟุตบอล “STT Cup 2024” ในพื้นที่จังหวัดชายแดนใต้ เปิดโอกาสสู่การเป็นนักฟุตบอลอาชีพ


วันอังคารที่ 20 กุมภาพันธ์ 2567
รัฐบาลหนุนจัดการแข่งขันฟุตบอล “STT Cup 2024” ในพื้นที่จังหวัดชายแดนใต้ เปิดโอกาสสู่การเป็นนักฟุตบอลอาชีพ
.....
รัฐบาลหนุนจัดการแข่งขันฟุตบอล “STT Cup 2024” ในพื้นที่จังหวัดชายแดนใต้ เปิดโอกาสสู่การเป็นนักฟุตบอลอาชีพ
.
รัฐบาล โดยคณะกรรมการยุทธศาสตร์การพัฒนาจังหวัดชายแดนภาคใต้ เดินหน้าจัดการแข่งขันฟุตบอล Selatan Thailand Tournament Cup (STT Cup) 2024 ในพื้นที่ จังหวัดชายแดนใต้ ทั้งนี้ “สลาตัน” แปลว่า 5 จังหวัดชายแดนใต้
.
การจัดกิจกรรมครั้งนี้ ดำเนินการตามมติคณะรัฐมนตรีที่เห็นชอบการจัดการแข่งขันฟุตบอลดังกล่าว เพื่อมอบให้เป็นของขวัญปีใหม่แก่ประชาชนจังหวัดชายแดนใต้
.
เป็นการเปิดโอกาสให้ประชาชนแสดงความสามารถด้านการเล่นฟุตบอล และสามารถต่อยอดอันเป็นประโยชน์แก่ทีมฟุตบอลอาชีพในพื้นที่ เพื่อเข้าสู่การแข่งขันระดับโลก และจะมีการเฟ้นหาผู้ที่มีความสามารถด้านฟุตบอล เพื่อสนับสนุนให้เป็นนักฟุตบอลอาชีพต่อไป
.
ระเบียบการจัดแข่งขัน มีดังนี้
• จัดแข่งขันฯ ช่วงเดือน เมษายน 2567
• นักฟุตบอลอาชีพที่มีชื่ออยู่ในลีก T1 T2 และ T3 ไม่สามารถเข้าร่วมการแข่งขัน
• เป็นการแข่งขันประเภททีมชาย ระดับประชาชนทั่วไป จำนวน 128 ทีม
• อยู่ในพื้นที่ 3 จังหวัดชายแดนภาคใต้ (ปัตตานี ยะลา และนราธิวาส) และ 4 อำเภอ จ.สงขลา (เทพา นาทวี จะนะ และ สะบ้าย้อย)
• ดำเนินการแข่งขันรอบแบ่งกลุ่ม 32 กลุ่ม กลุ่มละ 4 ทีม
• ทีมอันดับ 1 ในแต่ละกลุ่ม จะผ่านเข้ารอบ Knock Out เข้าสู่รอบ 32 ทีม จนถึงรอบชิงชนะเลิศ
• ทีมชนะเลิศ จะได้รับเงินรางวัล จำนวน 1,000,000 บาท พร้อมถ้วยรางวัลจากนายกรัฐมนตรี
.
ทั้งนี้ ทางผู้จัดงานจะสนับสนุน ชุดกีฬาให้ทีมละ 2 แบบ แบบละ 22 ชุด ประกอบด้วย ผู้เล่นตัวจริงและผู้เล่นสำรอง จำนวน 18 ชุด และทีมงาน 4 ชุด ผู้สนใจสามารถลงสมัครแข่งขันได้ตั้งแต่วันที่ 20 - 29 กุมภาพันธ์ 2567 ณ ที่ว่าการอำเภอในจังหวัดชายแดนใต้
.
อ่านเพิ่มเติม คลิก https://www.thaigov.go.th/news/contents/details/79011
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/79205