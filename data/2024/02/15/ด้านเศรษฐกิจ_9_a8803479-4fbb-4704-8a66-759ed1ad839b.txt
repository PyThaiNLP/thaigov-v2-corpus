รัฐบาลไทย-ข่าวทำเนียบรัฐบาล-SME D Bank ลงพื้นที่ จ.แม่ฮ่องสอน ให้กำลังใจและมอบนโยบายสาขา เยี่ยมชมกิจการลูกค้า ความสำเร็จ “เติมทุนคู่พัฒนา” หนุนธุรกิจเติบโต 


วันพฤหัสบดีที่ 15 กุมภาพันธ์ 2567
15/02/2567
พิมพ์
SME D Bank ลงพื้นที่ จ.แม่ฮ่องสอน ให้กำลังใจและมอบนโยบายสาขา เยี่ยมชมกิจการลูกค้า ความสำเร็จ “เติมทุนคู่พัฒนา” หนุนธุรกิจเติบโต
SME D Bank ลงพื้นที่ จ.แม่ฮ่องสอน ตรวจเยี่ยมให้กำลังใจสาขาและมอบนโยบายการทำงานแก่ผู้บริหารและเจ้าหน้าที่ เดินหน้าสานต่อการสนับสนุนผู้ประกอบการเอสเอ็มอีในพื้นที่ ผ่านกระบวนการ “เติมทุนคู่พัฒนา”
นางสาวนารถนารี รัฐปัตย์ กรรมการผู้จัดการ ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank พร้อมด้วยคณะผู้บริหาร ลงพื้นที่จังหวัดแม่ฮ่องสอน ตรวจเยี่ยมให้กำลังใจสาขาและมอบนโยบายการทำงานแก่ผู้บริหารและเจ้าหน้าที่ เดินหน้าสานต่อการสนับสนุนผู้ประกอบการเอสเอ็มอีในพื้นที่ ผ่านกระบวนการ “เติมทุนคู่พัฒนา” พาเข้าถึงแหล่งเงินทุน ควบคู่การพัฒนา ผ่านโครงการ SME D Coach  เพิ่มศักยภาพ ยกระดับธุรกิจสู่ความสำเร็จ
นอกจากนั้น ยังเยี่ยมชมกิจการลูกค้า “โรงแรมแสง ปอย คอทเทจ” ธุรกิจบริการห้องพัก บรรยากาศดี ทำเลเงียบสงบ ใกล้ชิดธรรมชาติเข้าถึงวิถีชีวิตท้องถิ่น “Pala Coffee House” ธุรกิจผลิตและจำหน่ายผลิตภัณฑ์กาแฟ “ภูโคลน คันทรีคลับ เฮลท์ มัท สปา” ธุรกิจให้บริการด้านสุขภาพและความงาม ด้วยโคลนและน้ำแร่ธรรมชาติแก่นักท่องเที่ยว และ “ไท ไท แบรนด์” ผู้ผลิตและจำหน่ายอาหารกินเล่นที่มีคุณประโยชน์ต่อร่างกาย เช่น เมล็ดงา เมล็ดถั่ว เมล็ดข้าว และเมล็ดธัญพืชต่าง ๆ ซึ่งเป็นผลิตผลการเกษตรในท้องถิ่นพื้นที่ภาคเหนือ ณ จังหวัดแม่ฮ่องสอน เมื่อเร็ว ๆ นี้

ที่มา : https://www.thaigov.go.th/news/contents/details/78944