รัฐบาลไทย-ข่าวทำเนียบรัฐบาล-ทส. พร้อมใจ ถวายพระพร และน้อมสำนึกในพระมหากรุณาธิคุณ “กรมสมเด็จพระเทพรัตนราชสุดาฯ” 


วันพฤหัสบดีที่ 15 กุมภาพันธ์ 2567
ทส. พร้อมใจ ถวายพระพร และน้อมสำนึกในพระมหากรุณาธิคุณ “กรมสมเด็จพระเทพรัตนราชสุดาฯ”
ทส. พร้อมใจ ถวายพระพร และน้อมสำนึกในพระมหากรุณาธิคุณ “กรมสมเด็จพระเทพรัตนราชสุดาฯ”
ทส. พร้อมใจ ถวายพระพร และน้อมสำนึกในพระมหากรุณาธิคุณ “กรมสมเด็จพระเทพรัตนราชสุดาฯ”
วันที่ 15 กุมภาพันธ์ 2567 เวลา 09.00 น. กระทรวงทรัพยากรธรรมชาติและสิ่งแวดล้อม นำโดย พล.ต.อ.พัชรวาท วงษ์สุวรรณ รองนายกรัฐมนตรี และรัฐมนตรีว่าการกระทรวงทรัพยากรธรรมชาติและสิ่งแวดล้อม พร้อมด้วย นายนพดล พลเสน เลขานุการรัฐมนตรีฯ นายจตุพร บุรุษพัฒน์ ปลัดกระทรวงฯ นำคณะผู้บริหารระดับสูง ข้าราชการ และเจ้าหน้าที่ในสังกัดกระทรวงฯ สวมใส่เสื้อสีม่วง เข้าร่วมพิธีถวายพระพรชัยมงคล และน้อมสำนึกในพระมหากรุณาธิคุณ สมเด็จพระกนิษฐาธิราชเจ้า กรมสมเด็จพระเทพรัตนราชสุุดาฯ สยามบรมราชกุมารี อย่างหาที่สุดมิได้ ที่ได้ทรงปฏิบัติพระกรณียกิจด้วยความวิริยะอุตสาหะ ทรงมีพระราชปณิธานในการสืบสานและต่อยอดกิจการที่จะขจัดทุกข์บำรุงสุขแก่ปวงประชาราษฎร์ตามรอยพระราชบิดา ในอันที่จะก่อให้เกิดประโยชน์แก่สังคมและประเทศไทยสืบไป โดยเฉพาะในด้านการอนุรักษ์ทรัพยากรธรรมชาติและสิ่งแวดล้อม อาทิ แนวพระราชดำริการสร้างป่าสร้างรายได้ โครงการครูป่าไม้ การอนุรักษ์พันธุกรรมพืช การฟื้นฟูสภาพป่า การแก้ไขปัญหาสัตว์ป่า การพัฒนาแหล่งน้ำ สร้างแหล่งอาหารสัตว์ป่า และพัฒนาคุณภาพชีวิตของราษฎร ทำให้คนสามารถอยู่ร่วมกับป่าได้อย่างสมดุล ประชาชนมีชีวิตความเป็นอยู่ที่ดีขึ้น สามารถใช้ชีวิตได้อย่างมีความสุข พร้อมร่วมกันเปล่งเสียง “ทรงพระเจริญ” แสดงความจงรักภักดี ณ ห้องแถลงข่าว ชั้น 1 กระทรวงทรัพยากรธรรมชาติและสิ่งแวดล้อม

ที่มา : https://www.thaigov.go.th/news/contents/details/78925