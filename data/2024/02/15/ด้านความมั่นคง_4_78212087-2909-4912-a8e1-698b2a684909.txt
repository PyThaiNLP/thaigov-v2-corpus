รัฐบาลไทย-ข่าวทำเนียบรัฐบาล-“เด็กหายจากบ้านสู่อ้อมอกในวันแห่งความรัก” ฝ่ายปกครองจังหวัดขอนแก่น ระดมสรรพกำลังเจ้าหน้าที่ร่วม 200 นาย ค้นหาเด็กหายตัวไปจาก อ.บ้านฝาง ล่าสุดพบตัวแล้วพร้อมส่งกลับบ้านโดยปลอดภัย 


วันพฤหัสบดีที่ 15 กุมภาพันธ์ 2567
15/02/2567
พิมพ์
“เด็กหายจากบ้านสู่อ้อมอกในวันแห่งความรัก” ฝ่ายปกครองจังหวัดขอนแก่น ระดมสรรพกำลังเจ้าหน้าที่ร่วม 200 นาย ค้นหาเด็กหายตัวไปจาก อ.บ้านฝาง ล่าสุดพบตัวแล้วพร้อมส่งกลับบ้านโดยปลอดภัย
ฝ่ายปกครองจังหวัดขอนแก่น ระดมสรรพกำลังเจ้าหน้าที่ร่วม 200 นาย ค้นหาเด็กหายตัวไปจาก อ.บ้านฝาง ล่าสุดพบตัวแล้วพร้อมส่งกลับบ้านโดยปลอดภัย ด้านผู้ว่าฯ เน้นย้ำ ประชาสัมพันธ์ประชาชนและครอบครัวให้เอาใจใส่ดูแลอย่างใกล้ชิด ช่วยสอดส่องป้องกันไม่ให้เกิดอันตราย
“เด็กหายจากบ้านสู่อ้อมอกในวันแห่งความรัก” ฝ่ายปกครองจังหวัดขอนแก่น ระดมสรรพกำลังเจ้าหน้าที่ร่วม 200 นาย ค้นหาเด็กหายตัวไปจาก อ.บ้านฝาง ล่าสุดพบตัวแล้วพร้อมส่งกลับบ้านโดยปลอดภัย ด้านผู้ว่าฯ เน้นย้ำ ประชาสัมพันธ์ประชาชนและครอบครัวให้เอาใจใส่ดูแลอย่างใกล้ชิด ช่วยสอดส่องป้องกันไม่ให้เกิดอันตราย เพื่อความปลอดภัยของลูกหลาน
เมื่อวันที่ 14 ก.พ. 67 นายไกรสร กองฉลาด ผู้ว่าราชการจังหวัดขอนแก่น เปิดเผยว่า เมื่อวันที่ 13 กุมภาพันธ์ 2567 เวลาประมาณ 17.30 น. ฝ่ายปกครองอำเภอบ้านฝาง ได้รับแจ้งจากผู้ใหญ่บ้าน บ้านสว่าง หมู่ 3 ตำบลป่าหวายนั่ง ว่าเกิดเหตุเด็กหายตัวพร้อมกัน จำนวน 2 ราย เป็นเด็กชาย 1 ราย ชื่อเล่น น้องมาวิน อายุ 8 ปี สวมใส่เสื้อสีฟ้า กางเกงขาสั้น และเด็กหญิง 1 ราย ชื่อเล่น น้องออแกน อายุ 7 ปี ใส่เสื้อสีเขียวอ่อนแขนลายขวาง กางเกงขายาวสีดำลาย บริเวณหมู่บ้านสว่าง หมู่ที่ 3 ตำบลป่าหวายนั่ง
นายไกรสร กองฉลาด ผู้ว่าราชการจังหวัดขอนแก่น กล่าวว่า หลังจากทราบข้อมูลเด็กทั้ง 2 ราย ดังกล่าวแล้ว ตนจึงได้สั่งการให้ฝ่ายปกครองจังหวัดขอนแก่น นำโดย นายประจวบ รักแพทย์ ปลัดจังหวัดขอนแก่น นายกานต์ ทองเสน นายอำเภอบ้านฝาง พร้อมด้วยปลัดอำเภอฝ่ายความมั่นคง นายก อบต.ป่าหวายนั่ง ร้อยเวร สภ.บ้านฝาง กำนัน ผู้ใหญ่บ้าน แพทย์ประจำตำบล สารวัตรกำนัน ผู้ช่วยผู้ใหญ่บ้าน ตำบลป่าหวายนั่ง พนักงานเจ้าหน้าที่ของ อบต.ป่าหวายนั่ง สมาชิกกองอาสารักษาดินแดน ร้อย อส.อ.บ้านฝาง 11 อาสาสมัครมูลนิธิสว่างอุทิศ และชาวบ้านสว่าง หมู่ 3 ตำบลป่าหวายนั่ง รวมประมาณ 200 คน ร่วมลงพื้นที่กระจายกำลังออกตามหาเด็กตามบ้านเรือน วัด โรงเรียนป่าหวายนั่ง โรงเรียนร้างในหมู่บ้าน บริเวณทุ่งนา ไร่อ้อย ไร่มันสำปะหลัง รอบหมู่บ้าน และตามหนองน้ำต่าง ๆ ท้ายหมู่บ้าน แต่ไม่พบ จนถึงเวลา 03.00 น. ของเช้าวันที่ 14 ก.พ. 67 ได้ยุติการค้นหาชั่วคราว เนื่องจากเป็นเวลากลางคืน เพื่อป้องกันอันตรายและเพื่อความปลอดภัยของ เจ้าหน้าที่
“ในช่วงเช้าวันที่ 14 ก.พ. 67 ทางจังหวัดขอนแก่นได้ประสานกับหน่วยงานในพื้นที่เพื่อค้นหาเด็กที่หายตัวไป โดยได้จัดตั้งกองอำนวยการที่วัดสว่างธรรมวนาราม เพื่อวางแผนการค้นหาและเริ่มปฏิบัติการค้นหาอีกครั้ง จนกระทั่งเมื่อเวลาประมาณ 08.45 น. ได้รับแจ้งจากนางลำเพย ชาวบ้านในพื้นว่า ได้พบเจอเด็กบริเวณโรงจอดรถบรรทุกอ้อยของนายไกร และได้พาเด็กทั้งสองคนกลับบ้าน ซึ่งหลังจากที่ฝ่ายปกครองจังหวัดขอนแก่นได้รับรายงาน นายประจวบ รักแพทย์ ปลัดจังหวัดขอนแก่น และนายกานต์ ทองเสน นายอำเภอบ้านฝาง จึงได้เข้าสอบถามและให้กำลังใจเด็กและญาติ โดยเด็กทั้งสองให้การว่าในช่วงเวลากลางคืนได้นอนหลับบริเวณป่ากล้วยซึ่งเป็นที่เล่นประจำ ห่างจากบ้านประมาณ 100 เมตร และหลังจากตื่นขึ้นมาในช่วงเวลาเช้ามืดได้เดินออกมาจากป่ากล้วย และไปหลบที่รถพ่วง 18 ล้อ ที่จอดในโรงจอดรถของชาวบ้านใกล้เคียงห่างจากบ้านประมาณ 30 เมตร จนถึงเวลา 08.45 น. เด็กทั้งสองจึงได้เดินออกมาจากที่หลบซ่อน เนื่องจากเริ่มอ่อนแรงและหิวข้าว ทำให้ชาวบ้านพบตัวเด็กทั้งสอง ก่อนที่จะตรวจสอบร่างกายแล้วไม่พบบาดแผล หลังจากนั้นชาวบ้านสว่างจึงร่วมกันทำพิธีผูกแขนเรียกรับขวัญเด็กทั้งสองที่กลับบ้านอย่างปลอดภัย” นายไกรสรฯ กล่าว
“จังหวัดขอนแก่น มุ่งมั่น แน่วแน่ ในการบำบัดทุกข์ บำรุงสุข ให้แก่พี่น้องประชาชน พร้อมให้การช่วยเหลือประชาชนอย่างเต็มกำลังความสามารถ เพื่อสร้างสวัสดิภาพความปลอดภัยในชีวิต และสร้างรอยยิ้มให้กับประชาชนทุกคน เน้นย้ำ ประชาสัมพันธ์ประชาชนและครอบครัวให้เอาใจใส่ดูแลอย่างใกล้ชิด ช่วยสอดส่องป้องกันไม่ให้เกิดอันตราย ร่วมสร้างความรักความอบอุ่น เพื่อความปลอดภัยของลูกหลานเยาวชนเรา ทั้งนี้ หากประชาชนได้รับความเดือดร้อน สามารถขอรับความช่วยเหลือ ได้ ณ ที่ว่าการอำเภอทุกแห่ง หรือโทรสายด่วนศูนย์ดำรงธรรม 1567 ตลอด 24 ชั่วโมง” กล่าวในช่วงท้าย
#WorldSoilDay #วันดินโลก #UN #FAO #GlobalSoilPartnership #MOI #กระทรวงมหาดไทย #บำบัดทุกข์บำรุงสุข
#SoilandWaterasourceoflife #SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/78939