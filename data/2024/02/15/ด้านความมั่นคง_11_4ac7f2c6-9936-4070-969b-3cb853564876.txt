รัฐบาลไทย-ข่าวทำเนียบรัฐบาล-“นายกฯ เศรษฐา” เยี่ยม ทส. ครั้งแรก รับฟังสถานการณ์ฝุ่น PM2.5 ศูนย์ข้อมูลคุณภาพอากาศ สั่งทุกฝ่ายเร่งแก้ไขปัญหาฝุ่น พร้อมนำเชียงใหม่ Model มาปรับใช้ในทุกจังหวัด


วันพฤหัสบดีที่ 15 กุมภาพันธ์ 2567
“นายกฯ เศรษฐา” เยี่ยม ทส. ครั้งแรก รับฟังสถานการณ์ฝุ่น PM2.5 ศูนย์ข้อมูลคุณภาพอากาศ สั่งทุกฝ่ายเร่งแก้ไขปัญหาฝุ่น พร้อมนำเชียงใหม่ Model มาปรับใช้ในทุกจังหวัด
“นายกฯ เศรษฐา” เยี่ยม ทส. ครั้งแรก รับฟังสถานการณ์ฝุ่น PM2.5 ศูนย์ข้อมูลคุณภาพอากาศ สั่งทุกฝ่ายเร่งแก้ไขปัญหาฝุ่น พร้อมนำเชียงใหม่ Model มาปรับใช้ในทุกจังหวัด
“นายกฯ เศรษฐา” เยี่ยม ทส. ครั้งแรก รับฟังสถานการณ์ฝุ่น PM2.5 ศูนย์ข้อมูลคุณภาพอากาศ สั่งทุกฝ่ายเร่งแก้ไขปัญหาฝุ่น พร้อมนำเชียงใหม่ Model มาปรับใช้ในทุกจังหวัด
วันที่ 15 กุมภาพันธ์ 2567 เวลา 11.00 น. นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม (ปกท.ทส.) พร้อมด้วย ร.อ.รชฏ พิสิษฐบรรณกร ผู้ช่วยรัฐมนตรีประจำกระทรวงฯ ให้การต้อนรับ นายเศรษฐา ทวีสิน นายกรัฐมนตรี และรัฐมนตรีว่าการกระทรวงการคลัง ในโอกาสเดินทางมาเยี่ยมกระทรวงทรัพยากรธรรมชาติและสิ่งแวดล้อม (ทส.) เป็นครั้งแรก เพื่อรับฟังข้อมูลสถานการณ์ฝุ่น PM2.5 ของประเทศไทย จากคณะผู้บริหารและเจ้าหน้าที่กรมควบคุมมลพิษ ณ ศูนย์ข้อมูลคุณภาพอากาศ (Air Quality Data Center) ชั้น 7 กระทรวงทรัพยากรธรรมชาติและสิ่งแวดล้อม
นายกรัฐมนตรี กล่าวว่า วันนี้ เดินทางมากระทรวงทรัพยากรธรรมชาติและสิ่งแวดล้อม เป็นครั้งแรก เนื่องจากเรื่องฝุ่น PM2.5 เป็นปัญหาใหญ่ ซึ่งกระทรวงฯ มีข้อมูลที่ดีออกมาแล้ว ว่าตรงไหนที่เป็น Hotspot จริง ๆ จะต้องมีการสั่งการที่ชัดเจนต่อไปว่า ขั้นตอนถัดไปจะเป็นอย่างไร พร้อมทั้งจะต้องมีการประสานงานกับทางประเทศกัมพูชา ลาว และเมียนมาด้วย ทั้งนี้ ทุกฝ่ายจะต้องพูดคุยและประสานงานร่วมกัน โดยจะนำโมเดลการแก้ไขปัญหาฝุ่น PM2.5 ในพื้นที่จังหวัดเชียงใหม่มาปรับใช้กับพื้นที่ทุกจังหวัดต่อไป ซึ่งการแก้ไขปัญหาในระยะสั้น กรุงเทพมหานคร ได้ขอความร่วมมือให้ประชาชน work from home รวมถึงหน่วยราชการต่าง ๆ ก็มีอำนาจในการบริหารจัดการอย่างเต็มที่ การหยุดระงับการก่อสร้างก็เป็นอีกหนึ่งเรื่องที่สามารถสั่งให้มีการหยุดชั่วคราวได้ ทั้งนี้ 25% ของปัญหาฝุ่น PM2.5 มาจากไอเสียรถยนต์ที่สามารถควบคุมได้ จึงต้องไปควบคุมที่ต้นเหตุมากกว่านั้น คือ การเผาวัชพืชที่มาจากจังหวัดต่าง ๆ ส่วนในระยะยาว จะต้องมีการหารือกันต่อไป ทั้งการจำกัดรถยนต์ที่มีไอเสีย มาตรการสนับสนุนการใช้รถ EV เป็นต้น
สำหรับ ในส่วนของกระทรวงทรัพยากรธรรมชาติและสิ่งแวดล้อม ได้ขานรับนโยบายโดยออกประกาศกระทรวงทรัพยากรธรรมชาติและสิ่งแวดล้อม ให้ข้าราชการและเจ้าหน้าที่ปฏิบัติงาน ณ สถานที่พัก (Work From Home) 25% กรณีสถานการณ์ฝุ่นละอองขนาดเล็ก (PM2.5) อยู่ในระดับที่อาจจะส่งผลกระทบต่อสุขภาพ อีกทั้ง เพิ่มรายละเอียดและผู้ประสานงานในแผนภาพแสดงจุดความร้อนสถานการณ์ภาพรวมทั่วประเทศ (heat map) เพื่อใช้ในการประสานงานและแก้ไขปัญหาได้ทันท่วงที

ที่มา : https://www.thaigov.go.th/news/contents/details/78973