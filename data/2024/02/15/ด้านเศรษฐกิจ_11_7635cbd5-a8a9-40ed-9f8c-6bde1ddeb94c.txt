รัฐบาลไทย-ข่าวทำเนียบรัฐบาล-รองปลัดเศรษฐเกียรติ เป็นประธานการประชุมคณะอนุกรรมการพิจารณาแผนงานหรือโครงการที่ใช้เงินกองทุนจัดรูปที่ดิน ครั้งที่ 2/2567


วันพฤหัสบดีที่ 15 กุมภาพันธ์ 2567
รองปลัดเศรษฐเกียรติ เป็นประธานการประชุมคณะอนุกรรมการพิจารณาแผนงานหรือโครงการที่ใช้เงินกองทุนจัดรูปที่ดิน ครั้งที่ 2/2567
รองปลัดเศรษฐเกียรติ เป็นประธานการประชุมคณะอนุกรรมการพิจารณาแผนงานหรือโครงการที่ใช้เงินกองทุนจัดรูปที่ดิน ครั้งที่ 2/2567
นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ เป็นประธานการประชุมคณะอนุกรรมการพิจารณาแผนงานหรือโครงการที่ใช้เงินกองทุนจัดรูปที่ดิน ครั้งที่ 2/2567 โดยมี นายสุรพงศ์ เจริญการยนต์ ผู้อำนวยการสำนักงานจัดรูปที่ดินกลาง และเจ้าหน้าที่ที่เกี่ยวข้อง เข้าร่วม ณ ห้องประชุม 1403 กระทรวงเกษตรและสหกรณ์ และผ่านระบบ VDO Conference โดยที่ประชุมได้รับทราบรายงานสถานะเงินกองทุนจัดรูปที่ดิน (ข้อมูล ณ วันที่ 31 ธันวาคม 2566)
นอกจากนี้ ยังได้พิจารณาและให้ความเห็นชอบ แผนงานและโครงการจัดรูปที่ดินและจัดระบบน้ำเพื่อเกษตรกรรม ปี 2567 (เพิ่มเติม) ประกอบด้วย งานก่อสร้างจัดระบบน้ำเพื่อเกษตรกรรม จำนวน 9 รายการ และงานปรับปรุงจัดระบบน้ำเพื่อเกษตรกรรม จำนวน 4 รายการ เพื่อให้สอดคล้องกับมติคณะอนุกรรมาธิการด้านเศรษฐกิจ 1 ในคณะกรรมาธิการวิสามัญพิจารณาร่างพระราชบัญญัติงบประมาณรายจ่าย ประจำปีงบประมาณ พ.ศ. 2567

ที่มา : https://www.thaigov.go.th/news/contents/details/78947