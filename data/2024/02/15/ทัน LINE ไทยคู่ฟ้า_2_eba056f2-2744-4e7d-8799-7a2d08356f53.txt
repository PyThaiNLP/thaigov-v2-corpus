รัฐบาลไทย-ข่าวทำเนียบรัฐบาล-“30 บาทรักษาทุกที่” เพิ่ม 3 คลินิกชุมชนอบอุ่น “ทันตกรรม-เวชกรรม-แพทย์แผนไทย” เริ่มใน 4 จังหวัดนำร่อง


วันพฤหัสบดีที่ 15 กุมภาพันธ์ 2567
“30 บาทรักษาทุกที่” เพิ่ม 3 คลินิกชุมชนอบอุ่น “ทันตกรรม-เวชกรรม-แพทย์แผนไทย” เริ่มใน 4 จังหวัดนำร่อง
.....
“30 บาทรักษาทุกที่” เพิ่ม 3 คลินิกชุมชนอบอุ่น “ทันตกรรม-เวชกรรม-แพทย์แผนไทย” เริ่มใน 4 จังหวัดนำร่อง
.
สำนักงานหลักประกันสุขภาพแห่งชาติ หรือ สปสช. ออกประกาศ หน่วยบริการนวัตกรรม ที่ ประชาชนผู้ใช้สิทธิบัตรทองสามารถเข้าใช้บริการได้ ไม่ว่าสิทธิบัตรทองจะอยู่ที่ไหน ตามนโยบาย “30 บาทรักษาทุกที่ด้วยบัตรประชาชนใบเดียว” ประกอบด้วย
.
- ร้านยาชุมชนอบอุ่น : เจ็บป่วยเล็กน้อย 16 อาการ
- คลินิกพยาบาลชุมชนอบอุ่น : ทำแผล ล้างตา ล้างจมูก เปลี่ยนสายให้อาหาร ฉีดยา ตรวจรักษาเบื้องต้น 32 กลุ่มอาการ
- คลินิกเทคนิคการแพทย์ชุมชนอบอุ่น : ตรวจแล็บ 22 รายการตามใบสั่งแพทย์
- คลินิกกายภาพบำบัดชุมชนอบอุ่น : ฟื้นฟู 4 กลุ่มโรค โดย รพ.ส่งตัวไปรับบริการ
- *คลินิกทันตกรรมชุมชนอบอุ่น : อุดฟัน ถอนฟัน ขูดหินปูน เคลือบหลุมร่องฟัน เคลือบฟูลออไรด์
- *คลินิกเวชกรรมชุมชนอบอุ่น : ตรวจรักษาแบบผู้ป่วยนอก
- *คลินิกแพทย์แผนไทยชุมชนอบอุ่น : นวด ประคบ อบสมุนไพร เพื่อการรักษา
.
ทั้งนี้ * คลินิกทันตกรรมชุมชนอบอุ่น คลินิกเวชกรรมชุมชนอบอุ่น และคลินิกแพทย์แผนไทยชุมชนอบอุ่น เบื้องต้นให้บริการเฉพาะใน 4 จังหวัดนำร่อง คือ แพร่ ร้อยเอ็ด เพชรบุรี และนราธิวาส ใน “โครงการ 30 บาทรักษาทุกที่ด้วยบัตรประชาชนใบเดียว”ก่อน และจะมีผลรองรับการขยายนโยบายไปยังอีก 8 จังหวัดในเดือน มีนาคม 2567 รวมถึงทั้งประเทศด้วย
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/78932