รัฐบาลไทย-ข่าวทำเนียบรัฐบาล-นายกฯ ปาฐกถาพิเศษ “จุดเปลี่ยนพลังงานไทยสู่ความยั่งยืน” ยืนยันเดินหน้าเจรจาพัฒนาแหล่งพลังงาน  ดึงดูดนักลงทุนมาลงทุนในประเทศ


วันพฤหัสบดีที่ 15 กุมภาพันธ์ 2567
นายกฯ ปาฐกถาพิเศษ “จุดเปลี่ยนพลังงานไทยสู่ความยั่งยืน” ยืนยันเดินหน้าเจรจาพัฒนาแหล่งพลังงาน  ดึงดูดนักลงทุนมาลงทุนในประเทศ
.....
นายกฯ ปาฐกถาพิเศษ “จุดเปลี่ยนพลังงานไทยสู่ความยั่งยืน” ยืนยันเดินหน้าเจรจาพัฒนาแหล่งพลังงาน ดึงดูดนักลงทุนมาลงทุนในประเทศ
.
เมื่อวันที่ 14 ก.พ. 67 ที่ผ่านมา ณ โรงแรมพลูแมน คิง พาวเวอร์ กทม. นายกฯ เป็นประธานเปิดงาน Thailand Energy Executive Forum และปาฐกถาพิเศษในหัวข้อ “จุดเปลี่ยนพลังงานไทยสู่ความยั่งยืน” สาระสำคัญ ดังนี้
เรื่องของพลังงาน ในช่วง 5 ปีที่ผ่านมาและในอนาคตจะเป็นเรื่องสำคัญที่สุดเพราะเกี่ยวข้องกับทุกเรื่องและทุกภาคส่วนในการพัฒนาประเทศ โดยรัฐบาลให้ความสำคัญอย่างยิ่งด้านพลังงานกับภาคอุตสาหกรรม การพัฒนาโครงสร้างพื้นฐาน การพัฒนาสนามบินเพื่อเป็นศูนย์กลางการบินของภูมิภาค ด้านโลจิสติกส์ โครงการ Landbridge และการพัฒนาศักยภาพแรงงาน ควบคู่กับการขับเคลื่อนพลังงานสะอาด สิ่งเหล่านี้จะเป็นกลไกในการดึงดูดนักลงทุนจากต่างประเทศ
รัฐบาลจะเร่งเจรจาพัฒนาแหล่งพลังงานที่อยู่ในพื้นที่ทับซ้อนทางทะเลระหว่างไทย-กัมพูชา (OCA) เพื่อนำทรัพยากรออกมาใช้ประโยชน์ให้เร็วที่สุด โดยจะเดินหน้าเรื่องนี้ต่อไปอย่างโปร่งใส ตรวจสอบได้
ด้านการเกษตร การดำเนินการของรัฐบาลนี้ ทำให้ราคาข้าวอยู่ที่ประมาณ 10,000 – 12,000 บาท/ตันแล้วจากต้นทุนการผลิตอยู่ที่ประมาณ 5,000 - 6,000 บาท ซึ่งถือว่าดีและจะพยายามทำให้ดีขึ้นอีก โดยเฉพาะการใช้พลังงานไฟฟ้าซึ่งเป็นต้นทุนการผลิตทางการเกษตร ได้มีการพิจารณาที่จะให้ใช้พลังงานจากโซล่าเซลล์ตามหมู่บ้านต่าง ๆ เพื่อให้ได้ราคาค่าไฟที่ถูกลง
.
นายกฯ ย้ำว่า ราคาพลังงานเป็นเรื่องที่สำคัญ โดยจะเป็นปัจจัยที่ดึงดูดนักลงทุนได้อย่างมาก รัฐบาลพร้อมผลักดันกลไกภาคอุตสาหกรรมควบคู่กับการพัฒนาพลังงานไทยสู่ความยั่งยืน
.
อ่านเพิ่มเติม คลิก: https://www.thaigov.go.th/news/contents/details/78886
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/78930