รัฐบาลไทย-ข่าวทำเนียบรัฐบาล-เปิดแล้ว! ศูนย์บรรเทาภัยแล้ง พร้อมสายด่วน Green Call 1310 รับแจ้งภาวะน้ำแล้งโดยตรง


วันพฤหัสบดีที่ 15 กุมภาพันธ์ 2567
เปิดแล้ว! ศูนย์บรรเทาภัยแล้ง พร้อมสายด่วน Green Call 1310 รับแจ้งภาวะน้ำแล้งโดยตรง
.....
เปิดแล้ว! ศูนย์บรรเทาภัยแล้ง พร้อมสายด่วน Green Call 1310 รับแจ้งภาวะน้ำแล้งโดยตรง
.
กระทรวงทรัพยากรธรรมชาติและสิ่งแวดล้อม เปิด “ศูนย์บรรเทาภัยแล้ง” พร้อมสายด่วนรับแจ้งภาวะน้ำแล้งโดยตรง ผ่าน Hotline สายน้ำหรือสายด่วน Green Call 1310 เพื่อร่วมป้องกันแก้ไขปัญหาวิกฤตภัยแล้งที่กำลังมาถึง :
.
• กด 4 แจ้งเหตุกรมทรัพยากรน้ำบาดาล
• กด 5 แจ้งเหตุกรมทรัพยากรน้ำ
.
นอกจากนี้ ได้เตรียมจุดจ่ายน้ำบาดาลเพื่อการอุปโภคบริโภค 607 แห่ง บ่อน้ำบาดาลทั่วประเทศ เฉพาะบ่อราชการ 105,243 บ่อ และบ่อสังเกตการณ์ระดับน้ำบาดาลและคุณภาพน้ำบาดาล 1,956 บ่อ 1,183 สถานี
.
ทั้งนี้ ได้วางมาตรการเชิงรุกใน 5 โครงการหลัก :
• โครงการซ่อมบำรุงรักษาและฟื้นฟูระบบประปาบาดาลเดิม 1,714 แห่ง
• โครงการเพิ่มประสิทธิภาพระบบน้ำบาดาลด้วยการเจาะน้ำบาดาลเพิ่มเติม ในโครงการระบบประปาบาดาลเดิมที่ปริมาณน้ำไม่เพียงพอต่อความต้องการของประชาชน ในพื้นที่ที่มีศักยภาพน้ำบาดาล 210 แห่ง
• โครงการเพิ่มน้ำต้นทุนให้กับประชาชน ทั้งน้ำอุปโภคบริโภคขนาดใหญ่ โครงการพระราชดำริ 12 แห่ง
• โครงการน้ำบาดาล เพื่อความมั่นคงระดับชุมชน 243 แห่ง
• โครงการน้ำบาดาล เพื่อการเกษตรด้วยพลังงานแสงอาทิตย์ 336 แห่ง
.
โดยโครงการทั้งหมด สามารถเพิ่มปริมาณน้ำต้นทุน 36.37 ล้านลูกบาศก์เมตรต่อปี ให้ครัวเรือนได้รับประโยชน์กว่า 73,388 ครัวเรือน
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/78933