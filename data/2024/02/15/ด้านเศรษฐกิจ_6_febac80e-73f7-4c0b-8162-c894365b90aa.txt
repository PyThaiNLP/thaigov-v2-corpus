รัฐบาลไทย-ข่าวทำเนียบรัฐบาล-กรมทางหลวงชนบท บำรุงถนนสาย พช.4007 - บ้านซับตะแบก จังหวัดเพชรบูรณ์ เสร็จสมบูรณ์ เพื่อเสริมสร้างความมั่นใจในการเดินทางและการขนส่งพืชผลผลิตทางการเกษตร ยกระดับคุณภาพชีวิตของประชาชน


วันพฤหัสบดีที่ 15 กุมภาพันธ์ 2567
กรมทางหลวงชนบท บำรุงถนนสาย พช.4007 - บ้านซับตะแบก จังหวัดเพชรบูรณ์ เสร็จสมบูรณ์ เพื่อเสริมสร้างความมั่นใจในการเดินทางและการขนส่งพืชผลผลิตทางการเกษตร ยกระดับคุณภาพชีวิตของประชาชน
...
กรมทางหลวงชนบท (ทช.) กระทรวงคมนาคม โดยสำนักงานทางหลวงชนบทที่ 9 (อุตรดิตถ์) ดำเนินโครงการบำรุงถนนทางหลวงชนบทสาย พช. 4007 แยก ทล.2275 - บ้านซับตะแบก อำเภอวิเชียรบุรี จังหวัดเพชรบูรณ์ เสร็จสมบูรณ์และเปิดให้ประชาชนใช้สัญจรได้เรียบร้อย โดยก่อสร้างถนนลาดยางแอสฟัลท์ติกคอนกรีตกว้าง 7 เมตร ไหล่ทางข้างละ 2.5 เมตร และก่อสร้างสะพานคอนกรีตเสริมเหล็กกว้าง 13 เมตร พร้อมติดตั้งเครื่องหมายจราจร อุปกรณ์อำนวยความปลอดภัย ไฟฟ้าแสงสว่าง และรางระบายน้ำคอนกรีตเสริมเหล็ก ตั้งแต่ช่วง กม. ที่ 6+030 - 6+505 กม. ที่ 11+375 - 23+488 และ กม. ที่ 23+668 - 24+093 รวมระยะทาง 13.013 กิโลเมตร ใช้งบประมาณ 69.990 ล้านบาท ซึ่งเส้นทางดังกล่าวเป็นเส้นทางขนส่งพืชผลทางการเกษตร และใช้เข้าสู่ ชุมชน หมู่บ้านเขาน้อย และหมู่บ้านโนนประดู่ ทั้งนี้ จะช่วยให้เพิ่มประสิทธิภาพการคมนาคมขนส่งพืชผลทางการเกษตรออกสู่ตลาดได้อย่างสะดวกปลอดภัยทุกฤดูกาล และยกระดับคุณภาพการเดินทางของประชาชนมากยิ่งขึ้น

ที่มา : https://www.thaigov.go.th/news/contents/details/78936