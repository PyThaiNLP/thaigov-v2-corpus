รัฐบาลไทย-ข่าวทำเนียบรัฐบาล-​ผู้ตรวจราชการฯ ศุภกิจ ลงพื้นที่ชัยภูมิเยี่ยมชมการดำเนินงานกลุ่มวิสาหกิจแปรรูปสมุนไพรไทยภูเขียว และสถานประกอบการดีมี MIND ตามนโยบาย“ปั้นอุตสาหกรรมดี คู่ชุมชน” 


วันพฤหัสบดีที่ 15 กุมภาพันธ์ 2567
15/02/2567
พิมพ์
​ผู้ตรวจราชการฯ ศุภกิจ ลงพื้นที่ชัยภูมิเยี่ยมชมการดำเนินงานกลุ่มวิสาหกิจแปรรูปสมุนไพรไทยภูเขียว และสถานประกอบการดีมี MIND ตามนโยบาย“ปั้นอุตสาหกรรมดี คู่ชุมชน”
​ผู้ตรวจราชการฯ ศุภกิจ ลงพื้นที่ชัยภูมิเยี่ยมชมการดำเนินงานกลุ่มวิสาหกิจแปรรูปสมุนไพรไทยภูเขียว และสถานประกอบการดีมี MIND ตามนโยบาย“ปั้นอุตสาหกรรมดี คู่ชุมชน”
วันที่ 12 กุมภาพันธ์ 2567 เวลา 11.00 น. นายศุภกิจ บุญศิริ ผู้ตรวจราชการกระทรวงอุตสาหกรรม พร้อมด้วยนายวีระวัฒน์ ศรีสม อุตสาหกรรมจังหวัดชัยภูมิและเจ้าหน้าที่ ลงพื้นที่กลุ่มวิสาหกิจแปรรูปสมุนไพรไทยภูเขียว (บ้านไร่แสงทอง ชัยภูมิ) ซึ่งเป็นกลุ่มที่ปลูกผักและแปรรูปผลิตภัณฑ์จากผลผลิตภายในไร่ภูแสงทอง อาทิ ผักผง น้ำสลัด ตามมาตรฐานเกษตรอินทรีย์ตั้งแต่เริ่มต้นปลูกไม้ผล นาข้าว และการปลูกพืชอินทรีย์ ไร่ออร์แกนิคมาตรฐาน Organic Thailand ส่งจำหน่ายในท็อปส์ ซูเปอร์มาร์เก็ต และเปิดเป็นฟาร์มเชิงท่องเที่ยวเกษตร และได้ริเริ่มปลูกอ้อย เพื่อให้สมาชิกกลุ่มได้ทำเกษตรแปลงใหญ่เนื่องจากในพื้ที่มีการส่งเสริมให้ปลูกอ้อย โดยอุทยานมิตรผลภูเขียว และในปี 2566 สำนักงานอุตสาหกรรมจังหวัดชัยภูมิได้เข้ามาส่งเสริมพัฒนาผลิตภัณฑ์จากน้ำอ้อยออแกนิค เป็น ไวน์น้ำอ้อย ภายใต้โครงการ OPOAI-C สร้างสินค้าเกษตรอุตสาหกรรม 1 จังหวัด 1 ชุมชน หนุนสร้างซอฟต์พาวเวอร์อาหารไทยสู่ตลาดโลก เพิ่มมูลค่าจากวัตถุดิบและอัตลักษณ์ของชุมชน ผู้ตรวจฯ ได้มอบหมายให้สำนักงานอุตสาหกรรมจังหวัดชัยภูมิ ประสานหน่วยงานภาคีเครือข่ายช่วยพัฒนากระบวนการผลิตให้มีมาตรฐาน พร้อมให้คำปรึกษาการขออนุญาตผลิตและจำหน่ายจากกรมสรรพสามิตต่อไป
เวลา 13.00 น.  ผู้ตรวจราชการฯ และคณะลงพื้นที่อุทยานมิตรผล ภูเขียว ในกลุ่มมิตรผล ดำเนินธุรกิจอ้อยครบวงจร ตั้งแต่ต้นน้ำยันถึงปลายน้ำคือเริ่มพัฒนาสายพันธุ์อ้อย ส่งเสริมเกษตรกรปลูกในรูปแบบของคอนแทรคฟาร์มมิ่ง รับซื้อและแปรรูปอ้อยโดยไม่ทิ้งเศษให้เหลือ ห้องแล็บมิตรผลวิจัยพัฒนาอ้อยและน้ำตาล โรงงานผลิตน้ำตาลของมิตรผล โรงงานเอทานอล โรงไฟฟ้าชีวมวล และโรงงานผลิตไม้ปาร์ติเกิลบอร์ด (ไม้อัดชานอ้อย) ซึ่งใช้อ้อยเป็นวัตถุดิบทั้งสิ้น แสดงให้เห็นว่าทุกส่วนของอ้อยใช้ประโยชน์ทั้งหมดในด้านการส่งเสริมเกษตรกรนั้น ได้ริเริ่มนำระบบเทคโนโลยีสารสนเทศเข้ามาประยุกต์ใช้ในระบบการจัดการของอุตสาหกรรมอ้อยและน้ำตาล หรือเรียกว่า มิตรผล โมเดิลฟาร์ม ระบบยังช่วยบันทึกการดำเนินงานในไร่อ้อย เช่น มีการเตรียมดินเมื่อไหร่ ใส่ปุ๋ย ใส่น้ำเมื่อไหร่ และตัดเมื่อไหร่ ทำให้ชาวไร่สามารถวิเคราะห์เปรียบเทียบผลการดำเนินงานในแต่ละแปลงและนำไปปรับปรุงเพื่อเพิ่มผลผลิตในแปลงอื่นๆ ได้เป็นอย่างดี ซึ่งดำเนินกิจการ บนพื้นฐานที่ต้องรับผิดชอบต่อสังคม และเป็นมิตรต่อสิ่งแวดล้อม ซึ่งผู้ตรวจราชการฯ ได้มอบหมายให้ สำนักงานอุตสาหกรรมจังหวัดชัยภูมิ ให้คำปรึกษาแนะนำ บริษัทฯ เพื่อยกระดับอุตสาหกรรมสีเขียว (GI) ในระดับที่สูงขึ้นต่อไป

ที่มา : https://www.thaigov.go.th/news/contents/details/78927