รัฐบาลไทย-ข่าวทำเนียบรัฐบาล-​ผู้ตรวจฯ ศุภกิจ ติวเข้มทีม MIND ชัยภูมิ พร้อมหารือภาครัฐ เอกชนร่วมขับเคลื่อนอุตสาหกรรมในพื้นที่


วันพฤหัสบดีที่ 15 กุมภาพันธ์ 2567
15/02/2567
พิมพ์
​ผู้ตรวจฯ ศุภกิจ ติวเข้มทีม MIND ชัยภูมิ พร้อมหารือภาครัฐ เอกชนร่วมขับเคลื่อนอุตสาหกรรมในพื้นที่
​ผู้ตรวจฯ ศุภกิจ ติวเข้มทีม MIND ชัยภูมิ พร้อมหารือภาครัฐ เอกชนร่วมขับเคลื่อนอุตสาหกรรมในพื้นที่
วันที่  13 กุมภาพันธ์ 2567 เวลา 09.00 น. นายศุภกิจ บุญศิริ ผู้ตรวจราชการกระทรวงอุตสาหกรรม ตรวจราชการและประชุมตรวจราชการเพื่อบูรณาการการดำเนินงานร่วมกับหน่วยงานภาคีเครือข่าย  ได้แก่ สภาอุตสาหกรรมจังหวัดชัยภูมิ หอการค้าจังหวัดชัยภูมิ สมาพันธ์เอสเอ็มอีไทยจังหวัดชัยภูมิ และธนาคารพัฒนาวิสาหกิจขนาดกลางและขนาดย่อมแห่งประเทศไทย สาขาชัยภูมิ เพื่อขับเคลื่อนนโยบายสำคัญของกระทรวงอุตสาหกรรม สู่อุตสาหกรรมวิถีใหม่ ผู้ตรวจราชการฯ ได้รับทราบผลการดำเนินงานปัญหาอุปสรรคต่าง ๆ พร้อมนี้ได้รับฟังทิศทางการพัฒนาภาคอุตสาหกรรมของจังหวัด (อุตสาหกรรมท้องถิ่น) กระบวนการตั้งแต่ต้นน้ำถึงปลายน้ำที่เกิดขึ้นภานในพื้นที่ ซึ่งยังต้องผลักดันการแก้ไขผังเมืองรวมของจังหวัดให้รองรับต่อการลงทุน และข้อกฎหมายที่เกี่ยวข้องรวมถึงการสร้างทำความเข้าใจกับสถานประกอบการในพื้นที่ ทั้งนี้ ได้มอบหมายให้สำนักงานอุตสาหกรรมจังหวัดชัยภูมิ เป็นแกนกลางในการบูรณาการการทำงานร่วมกันระหว่างหน่วยงานภาครัฐและเอกชน เพื่อขับเคลื่อนภารกิจงานต่าง ๆ และให้คำปรึกษาแนะนำ อำนวยความสะดวกให้แก่ผู้ประกอบการในพื้นที่ต่อไป

ที่มา : https://www.thaigov.go.th/news/contents/details/78928