รัฐบาลไทย-ข่าวทำเนียบรัฐบาล-​นายกฯ พบเจ้าของบริษัทผู้ผลิตภาพยนตร์ชั้นนำและประธานสภาผู้ผลิตภาพยนตร์และโทรทัศน์อินเดีย เชิญชวนถ่ายทำภาพยนตร์ในไทยเพิ่มเติม ดันเมืองรองและวัฒนธรรมไทยสู่สายตาโลก


วันพฤหัสบดีที่ 15 กุมภาพันธ์ 2567
15/02/2567
พิมพ์
​นายกฯ พบเจ้าของบริษัทผู้ผลิตภาพยนตร์ชั้นนำและประธานสภาผู้ผลิตภาพยนตร์และโทรทัศน์อินเดีย เชิญชวนถ่ายทำภาพยนตร์ในไทยเพิ่มเติม ดันเมืองรองและวัฒนธรรมไทยสู่สายตาโลก
​นายกฯ พบเจ้าของบริษัทผู้ผลิตภาพยนตร์ชั้นนำและประธานสภาผู้ผลิตภาพยนตร์และโทรทัศน์อินเดีย เชิญชวนถ่ายทำภาพยนตร์ในไทยเพิ่มเติม ดันเมืองรองและวัฒนธรรมไทยสู่สายตาโลก
วันที่ 15 กุมภาพันธ์ 2567  นางนลินี ทวีสิน ผู้แทนการค้าไทย เปิดเผยว่า ภายหลังจากที่ตนได้พบคุณ Sajid Nadiadwala ในระหว่างการเยือนมุมไบในช่วงปลายเดือนมกราคมที่ผ่านมา วันนี้คุณ Sajid Nadiadwala  เจ้าของบริษัทภาพยนตร์ชั้นนำของอินเดีย Nadiadwala Grandson Entertainment ซึ่งผลิตภาพยนตร์ไปแล้วกว่า 200 เรื่อง และยังเป็นประธานสภาผู้ผลิตภาพยนตร์และโทรทัศน์อินเดีย 11 สมัย โดยมีบริษัทผู้ผลิตในเครือราว 400 บริษัท ได้เข้าพบนายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง โดยในการหารือระหว่างท่านนายกและคุณ Sajid ที่ทำเนียบรัฐบาล นั้น ท่านนายกได้เชิญชวนให้คุณ Sajid และสมาชิกในสภาผู้ผลิตภาพยนตร์และโทรทัศน์อินเดียมาถ่ายทำในไทยเพิ่มเติม โดยเฉพาะการถ่ายทำในแหล่งท่องเที่ยวเมืองรอง รวมถึงเสนอให้ในการถ่ายทำนั้น มีเนื้อหาโปรโมทอาหารไทย หรือวัฒนธรรมไทยร่วมอยู่ด้วย
นอกจากนี้ ท่านนายกยังเสนอให้ใช้ประโยชน์จากห่วงโซ่อุปทานการผลิตภาพยนตร์ที่มีความโดดเด่นของไทย ไม่ว่าจะเป็นนักแสดง โรงถ่ายทำภาพยนตร์ ทีมถ่ายทำและทีมตัดต่อ ซึ่งทางคุณ Sajid ได้กล่าวยินดีกับข้อเสนอและขอขอบคุณสำหรับโอกาสในการพบท่านนายกฯ รวมถึงได้ชื่นชมความสามารถในการแสดง โดยเฉพาะการแสดงฉากต่อสู้ของนักแสดงชาวไทย นางนลินีฯ กล่าวทิ้งท้าย

ที่มา : https://www.thaigov.go.th/news/contents/details/78926