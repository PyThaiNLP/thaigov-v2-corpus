รัฐบาลไทย-ข่าวทำเนียบรัฐบาล-​หน.ผู้ตรวจราชการฯ วิษณุฯ ตรวจราชการ สอจ.กำแพงเพชร มอบ จนท.บูรณาการการทำงานกับหน่วยงานในจังหวัดกำหนดแนวทางป้องกันและแก้ไขปัญหาการเผาในพื้นที่(อ้อย) ลดฝุ่น PM 2.5


วันพฤหัสบดีที่ 15 กุมภาพันธ์ 2567
15/02/2567
พิมพ์
​หน.ผู้ตรวจราชการฯ วิษณุฯ ตรวจราชการ สอจ.กำแพงเพชร มอบ จนท.บูรณาการการทำงานกับหน่วยงานในจังหวัดกำหนดแนวทางป้องกันและแก้ไขปัญหาการเผาในพื้นที่(อ้อย) ลดฝุ่น PM 2.5
​หน.ผู้ตรวจราชการฯ วิษณุฯ ตรวจราชการ สอจ.กำแพงเพชร มอบ จนท.บูรณาการการทำงานกับหน่วยงานในจังหวัดกำหนดแนวทางป้องกันและแก้ไขปัญหาการเผาในพื้นที่(อ้อย) ลดฝุ่น PM 2.5 ตามนโยบายรัฐบาลและ อก.
วันที่ 14 กุมภาพันธ์ 2567 เวลา 13.30 น. นายวิษณุ ทับเที่ยง  หัวหน้าผู้ตรวจราชการกระทรวงอุตสาหกรรม ตรวจราชการกรณีตรวจราชการกรณีปกติ   สำนักงานอุตสาหกรรมจังหวัดนครสวรรค์ ผ่านระบบออนไลน์ (Zoom Meeting) โดยมี นายอุทัย สอนเทศ อุตสาหกรรมจังหวัดกำแพงเพชร นายจารุ คงจันทร์ ผู้อำนวยการศูนย์ส่งเสริมอุตสาหกรรมอ้อยและน้ำตาลทรายภาคที่ 2 และเจ้าหน้าที่เข้าร่วมประชุมรายงานผลการดำเนินงานของสำนักงานอุตสาหกรรมจังหวัดกำแพงเพชร และหน่วยงานภายใต้สังกัดกระทรวงอุตสาหกรรมตามประเด็นการตรวจราชการ
โดย หน.ผู้ตรวจราชการฯ ได้ถ่ายทอดนโยบายของกระทรวงอุตสาหกรรม ให้สำนักงานอุตสาหกรรมจังหวัดกำแพงเพชร และศูนย์ส่งเสริมอุตสาหกรรมอ้อยและน้ำตาลทรายภาคที่ 2 มุ่งเน้นการใช้ "หัว และใจ" ในการทำงาน นำนโยบาย MIND ถ่ายทอดให้โรงงานในพื้นที่ยกระดับ “อุตสาหกรรมเศรษฐกิจ” ให้สามารถ “เติบโตอย่างยั่งยืนคู่ชุมชน” สร้างภาพลักษณ์และคุณค่าใหม่ของภาคอุตสาหกรรม โดยเติบโตอย่างยั่งยืนคู่ชุมชนใน 4 มิติ  พร้อมทั้งได้รับฟังผลการดำเนินงานของ สอจ.กำแพงเพชร และให้ข้อเสนอแนะ เพื่อเพิ่มประสิทธิภาพการทำงาน ดังนี้ 1.ให้ สอจ.กำแพงเชร และศูนย์ส่งเสริมอุตสาหกรรมอ้อยและน้ำตาลทรายภาคที่ 2 ร่วมบูรณาการการดำเนินงานร่วมกับหน่วยงานในจังหวัดในการกำหนดแนวทางป้องกันและแก้ไขปัญหาการเผาในพื้นที่เกษตรกรรม (อ้อย) ให้มีประสิทธิภาพสูงสุด เพื่อลดปัญหาฝุ่น PM 2.5 ที่เกิดขึ้น ซึ่งเป็นนโยบายสำคัญของรัฐบาลและกระทรวงอุตสาหกรรมที่มีความเร่งด่วน 2. ตรวจกำกับดูแลโรงงานอุตสาหกรรมที่มีน้ำเสีย มลพิษทางอากาศ และโรงงานอุตสาหกรรมที่มีความเสี่ยงจะเกิดผลกระทบสิ่งแวดล้อมจากการประกอบกิจการ ให้ปฏิบัติตามกฎหมายอย่างเคร่งครัด (ซึ่งต้องการให้มีการตรวจกำกับ 100% ของโรงงานในพื้นที่) เพื่อป้องกันปัญหาข้อร้องเรียนของชุมชนด้านปัญหาสิ่งแวดล้อมและเหตุเดือดร้อนรำคาญ ซึ่งเกิดจากประกอบการของโรงงานและปัญหาฝุ่น PM 2.5 พร้อมทั้งเน้นย้ำให้การตรวจกำกับโรงงานโดยใช้ระบบ (i-Auditor) เพื่อทำให้เกิดประสิทธิภาพในการตรวจกำกับสูงสุด 3. กำกับดูแลการจัดการกากอุตสาหกรรมในพื้นที่ ให้เป็นไปตามกฎหมายอย่างเคร่งครัด และประชาสัมพันธ์ให้ความรู้แก่โรงงานอุตสาหกรรมให้รับทราบถึงประกาศกระทรวงฉบับใหม่และสามารถเข้าใช้งานบริการอิเล็กทรอนิกส์ของกรมโรงงานอุตสาหกรรมที่เกี่ยวข้องกับการจัดการกากของเสียอุตสาหกรรมได้อย่างมีประสิทธิภาพ 4. ดำเนินการประชาสัมพันธ์และให้ความรู้โรงงานในกำกับให้เห็นความสำคัญของการรับรองอุตสาหกรรมสีเขียว (GI) เพื่อให้โรงงานในพื้นที่ได้รับการรับรองให้เป็นไปตามเป้าหมายของกระทรวงคือ ร้อยละ 90 ของโรงงานในพื้นที่ พร้อมทั้งสนับสนุนให้สถานประกอบการโรงงานอุตสาหกรรมให้ได้รับการเลื่อนระดับการรับรอง (GI) ที่สูงขึ้น 5. ติดตามให้โรงงานในพื้นที่เข้าใช้งานระบบ I-Industry พร้อมทั้งประชาสัมพันธ์ให้ความรู้อย่างต่อเนื่องในการกรอกข้อมูลลงในระบบ I-Single Form พร้อมทั้งมอบหมายเจ้าหน้าที่ให้ศึกษาการใช้งานระบบ I-Single Form ให้มีความชำนาญ พร้อมสำหรับการเป็นที่ปรึกษาให้ความรู้การใช้งานระบบฯ ต่อสถานประกอบการในพื้นที่ 6. ลงพื้นที่สำรวจโรงงานที่ไม่มีปฏิสัมพันธ์กับ อก. เป็นเวลานาน เพื่อตรวจสอบสถานะปัจจุบันว่ายังคงมีสภาพเป็นโรงงานที่ประกอบกิจการหรือไม่ กรณีพบโรงงานเลิก/ร้าง ให้ดำเนินการจำหน่ายทะเบียนตามแนวทางที่ อก. ได้กำหนดไว้ต่อไป 7. ให้คำแนะนำเกี่ยวกับการจัดกิจกรรม โครงการอุตสาหกรรมรวมใจ รักษ์น้ำใส ใส่ใจชุมชน มุ่งเน้นการดำเนินงานแนวป้องกัน ตรวจกำกับอย่างเข้มงวด ให้โรงงานต้องไม่สร้างมลพิษ ไม่ปล่อยน้ำเสียลงสู่แหล่งน้ำ และให้โรงงานประสานความร่วมมือกับชุมชนในการฟื้นฟูแหล่งน้ำที่มีสภาพเสื่อมโทรมให้กลับมาอยู่ในสภาพที่ดี 8.  ติดตามสถานะภาพปัจจุบันของผู้ประกอบการที่กู้เงินกองทุนต่าง ๆ ของ อก. อย่างต่อเนื่อง กรณีพบปัญหาในการประกอบกิจการให้ประสานงานกับ SMED Bank จะได้เข้าไปช่วยแก้ไขปัญหาได้อย่างรวดเร็ว ป้องกันการเกิดหนี้เสีย (NPL)
นอกจากนี้ ขอให้ สอจ.กำแพงเพชร ปฏิบัติงานตามบทบาทและภารกิจ ในการขับเคลื่อนนโยบายของ อก. รัฐบาล และจังหวัด อย่างมีประสิทธิภาพ เจ้าหน้าที่ของ สอจ.กำแพงเพชร ต้องร่วมบูรณาการการทำงานร่วมกับจังหวัด หน่วยงานอื่น ๆ ในพื้นที่และภาคเอกชน สุดท้ายนี้ ขอให้กำลังใจเจ้าหน้าที่ทุกท่านที่มุ่งมั่นและตั้งใจในการทำงานอย่างเต็มที่ อีกทั้งนำเสนอข้อมูลที่เป็นประโยชน์ต่อการตรวจราชการครั้งนี้อย่างดียิ่ง

ที่มา : https://www.thaigov.go.th/news/contents/details/78931