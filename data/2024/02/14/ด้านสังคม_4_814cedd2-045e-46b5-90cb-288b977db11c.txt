รัฐบาลไทย-ข่าวทำเนียบรัฐบาล-“วราวุธ” ประกาศนำ ขรก.พม. แต่งกายสีม่วง แสดงพลัง ถวายกำลังใจ แด่กรมสมเด็จพระเทพฯ พรุ่งนี้


วันพุธที่ 14 กุมภาพันธ์ 2567
“วราวุธ” ประกาศนำ ขรก.พม. แต่งกายสีม่วง แสดงพลัง ถวายกำลังใจ แด่กรมสมเด็จพระเทพฯ พรุ่งนี้
“วราวุธ” ประกาศนำ ขรก.พม. แต่งกายสีม่วง แสดงพลัง ถวายกำลังใจ แด่กรมสมเด็จพระเทพฯ พรุ่งนี้
วันที่ 14 กุมภาพันธ์ 2567 ที่กระทรวงการพัฒนาสังคมและความมั่นคงของมนุษย์ สะพานขาวกรุงเทพฯ นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) เปิดเผยว่า ในวันที่ 15 กุมภาพันธ์ 2567 เวลา 08.30 น. ที่กระทรวงการพัฒนาสังคมและความมั่นคงของมนุษย์ ตนพร้อมเพื่อนๆ ข้าราชการทุกคนของกระทรวง พม. เราจะพร้อมใจกันเข้าร่วมในพิธีถวายความจงรักภักดี และสำนึกในพระมหากรุณาธิคุณแด่สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี ด้วยการแต่งกายโทนสีม่วงทั้งกระทรวง พม. เพื่อถวายความจงรักภักดีแด่กรมสมเด็จพระเทพฯ ที่พวกเรารัก และเป็นที่รักของปวงชนชาวไทย
นายวราวุธ กล่าวเพิ่มเติมว่า การจัดกิจกรรมในครั้งนี้ เป็นการแสดงพลังของพี่น้องประชาชนคนไทยทั้งประเทศ ให้ทุกคนได้เห็นพี่น้องประชาชนคนไทยหลายสิบล้านคน เรายึดมั่น เราเชื่อมั่น และศรัทธาในสถาบันพระมหากษัตริย์และพระบรมวงศานุวงศ์ทุกพระองค์ ดังนั้น เราจะไม่ยอมเด็ดขาดที่จะให้ใคร หรือคนกลุ่มใด และไม่ว่าใครก็แล้วแต่ จะมาดูหมิ่น หรือคิดในสิ่งที่ไม่ดีต่อสถาบันอันเป็นที่รักของพวกเราทุกคน
#ช่วย24ชั่วโมง #พม24ชม #ข่าวพม #esshelpme #วราวุธรับฟังทำจริง
#พมพอใจให้ทุกวัยพึงพอใจในพม #พมหนึ่งเดียว #ศรส #พม

ที่มา : https://www.thaigov.go.th/news/contents/details/78903