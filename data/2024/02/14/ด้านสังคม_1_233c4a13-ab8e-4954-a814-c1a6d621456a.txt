รัฐบาลไทย-ข่าวทำเนียบรัฐบาล-ปลัดดีอี ตั้งโต๊ะหารือ การแก้ไขปัญหาบัญชีม้า-ซิมม้า 


วันอังคารที่ 13 กุมภาพันธ์ 2567
ปลัดดีอี ตั้งโต๊ะหารือ การแก้ไขปัญหาบัญชีม้า-ซิมม้า
ปลัดดีอี ตั้งโต๊ะหารือ การแก้ไขปัญหาบัญชีม้า-ซิมม้า
วันนี้ (13 กุมภาพันธ์ 2567) ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอี) พร้อมด้วยนายเอกพงษ์ หริ่มเจริญ ผู้ตรวจราชการกระทรวงดิจิทัลฯ ประชุมร่วมกับรองเลขาธิการสำนักงานป้องกันและปราบปรามการฟอกเงิน (ปปง.), ผู้แทนจากธนาคารแห่งประเทศไทย, สำนักงาน คณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ, สมาคมธนาคารไทย, กองบัญชาการตำรวจสืบสวนสอบสวนอาชญากรรมทางเทคโนโลยี (บช.สอท.) และ กองบังคับการปราบปรามการกระทำความผิดเกี่ยวกับอาชญากรรมทางเทคโนโลยี (บก.ปอท.) เพื่อหารือแนวทางการแก้ไขปัญหาในการปราบปรามบัญชีม้าและซิมม้า กลไกการแจ้งระงับบัญชีม้าโดยเจ้าพนักงานตำรวจที่ประจำอยู่ AOC ไปยังสำนักงาน ปปง. และธนาคารต่าง ๆ ตามรูปแบบและขั้นตอนที่กำหนด และการปรับระยะเวลาในการปิดบัญชีม้าของแต่ละธนาคารให้รวดเร็วยิ่งขึ้น หารือแนวทางการเเชื่อมโยงการทำงานในการระบุตัวเจ้าของบัญชีม้าและเจ้าของเลขหมายโทรศัพท์บัญชีม้า รวมถึงแนวทางการคืนเงินให้กับผู้เสียหาย ณ ห้องประชุม 802 ชั้น 8 กระทรวงดิจิทัลเพื่อเศรษฐกิจและสังคม
________________________

ที่มา : https://www.thaigov.go.th/news/contents/details/78879