รัฐบาลไทย-ข่าวทำเนียบรัฐบาล-อุทัยธานี คือ บ้านของพระเทพฯ ชาวอุทัยธานีนับหมื่นคนจากทั่วทุกพื้นที่ เดินทางมาอย่างพร้อมเพรียง เพื่อแสดงจุดยืนที่แน่วแน่ในการปกป้องและถวายกำลังใจแด่ กรมสมเด็จพระเทพรัตนราชสุดา ฯ 


วันพุธที่ 14 กุมภาพันธ์ 2567
14/02/2567
พิมพ์
อุทัยธานี คือ บ้านของพระเทพฯ ชาวอุทัยธานีนับหมื่นคนจากทั่วทุกพื้นที่ เดินทางมาอย่างพร้อมเพรียง เพื่อแสดงจุดยืนที่แน่วแน่ในการปกป้องและถวายกำลังใจแด่ กรมสมเด็จพระเทพรัตนราชสุดา ฯ
ชาวอุทัยธานีนับหมื่นคนจากทั่วทุกพื้นที่ เดินทางมาอย่างพร้อมเพรียง เพื่อแสดงจุดยืนแน่วแน่ในการปกป้องและถวายกำลังใจแด่สมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี ด้วยความจงรักภักดีและสำนึกในพระมหากรุณาธิคุณที่มีต่อปวงชนชาวไทย
อุทัยธานี คือ บ้านของพระเทพฯ  ชาวอุทัยธานีนับหมื่นคนจากทั่วทุกพื้นที่ เดินทางมาอย่างพร้อมเพรียง เพื่อแสดงจุดยืนที่แน่วแน่ในการปกป้องและถวายกำลังใจแด่สมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี ด้วยความจงรักภักดีและสำนึกในพระมหากรุณาธิคุณที่มีต่อปวงชนชาวไทย
วันนี้ (14 ก.พ. 67) นายธีรพัฒน์ คัชมาตย์ ผู้ว่าราชการจังหวัดอุทัยธานี เปิดเผยว่า จังหวัดอุทัยธานีร่วมกับภาคีเครือข่ายทุกอำเภอจัดกิจกรรมร้องเพลงชาติไทย แสดงจุดยืนในการปกป้องและถวายกำลังใจแด่สมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี โดยได้รับเกียรติจากนายชาดา ไทยเศรษฐ์ รัฐมนตรีช่วยว่าการกระทรวงมหาดไทย นางสาวมนัญญา ไทยเศรษฐ์ ประธานคณะที่ปรึกษารัฐมนตรีช่วยว่าการกระทรวงมหาดไทย นายเจเศรษฐ์ ไทยเศรษฐ์ สมาชิกสภาผู้แทนราษฎรจังหวัดอุทัยธานี เขต 1 นำข้าราชการ ผู้นำท้องถิ่น กำนัน ผู้ใหญ่บ้าน พี่น้องประชาชน และนักเรียนชาวอุทัยธานี สวมใส่เสื้อสีม่วงและสีเหลือง รวมตัวกันบริเวณลานสุพรรณิการ์ หน้าศาลากลางจังหวัดอุทัยธานี มากกว่า 1 หมื่นคน โดยทุกคนต่างมาด้วยความมุ่งมั่นตั้งใจที่ต้องการแสดงจุดยืนอย่างแน่วแน่ในการแสดงความจงรักภักดี สำนึกในพระมหากรุณาธิคุณ และถวายกำลังใจแด่สมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี โดยนายชาดา ไทยเศรษฐ์ รัฐมนตรีช่วยว่าการกระทรวงมหาดไทย เป็นผู้นำพสกนิกรร่วมพากันเดินเท้าจากลานสุพรรณิการ์ไปร่วมกันร้องเพลงสรรเสริญพระบารมีที่บริเวณหน้าบ้าน 905 ซึ่งเป็นบ้านพักของพระองค์ท่าน เพื่อร่วมกันแสดงออกถึงความจงรักภักดีต่อชาติ ศาสนา และพระมหากษัตริย์
นายธีรพัฒน์ คัชมาตย์ ผู้ว่าราชการจังหวัดอุทัยธานี กล่าวว่า จังหวัดอุทัยธานี คือ บ้านของสมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี เพราะพี่น้องประชาชนชาวอุทัยธานีมีความรักและความผูกพันต่อกรมสมเด็จพระเทพรัตนราชสุดา ฯ เป็นอย่างยิ่งสุดหัวใจ โดยการจัดกิจกรรมในวันนี้ ชาวจังหวัดอุทัยธานีทุกหมู่เหล่า ร่วมกันร้องเพลงชาติไทย กล่าวอาเศียรวาทโดยกลุ่มผู้นำชุมชนและตัวแทนนักเรียน ซึ่งกลุ่มตัวแทนประชาชนดังกล่าวได้ยื่นหนังสือแสดงเจตนารมณ์ต่อผู้ว่าราชการจังหวัดอุทัยธานีเพื่อแสดงออกถึงความจงรักภักดีต่อสถาบันหลักของชาติ อันประกอบด้วยชาติ ศาสนา พระมหากษัตริย์ และประชาชน และต่อมาชาวจังหวัดอุทัยธานียังได้ร่วมเดินเท้าไปยังบ้าน 905 และขับร้องเพลงสรรเสริญพระบารมี และแสดงจุดยืนปกป้องสมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี ภายใต้แนวคิด "เพราะอุทัยธานี คือ บ้านของพระองค์ท่าน"
"สมเด็จพระกนิษฐาธิราชเจ้า กรมสมเด็จพระเทพรัตนราชสุุดา ฯ สยามบรมราชกุมารี พระองค์ทรงอุทิศตรากตรำลำเค็ญเสด็จพระราชดำเนินไปทรงงานในทุกพื้นที่ ทุกแห่งหนอย่างไม่รู้จักเหน็ดเหนื่อย ด้วยพระวิริยะอุตสาหะ ทุ่มเทพระวรกายและสติปัญญา เพื่อก่อให้เกิดการเรียนรู้และพัฒนาโครงการตามแนวพระราชดำริต่าง ๆ ซึ่งกระทรวงมหาดไทยได้มีนโยบายส่งเสริมให้ทุกครัวเรือนเน้นย้ำการสร้างรากฐานของการมีคุณภาพชีวิตที่ดีด้วยโครงการบ้านนี้มีรัก ปลูกผักกินเอง และโครงการทางนี้มีผล ผู้คนรักกัน ที่ได้น้อมนำหลักปรัชญาของเศรษฐกิจพอเพียงมาประยุกต์ใช้ บนแนวคิด 3 ห่วง พอประมาณ พอเพียง และมีเหตุผล และ 2 เงื่อนไข คือ ความรู้คู่คุณธรรม ต่อยอดด้วยการขยายผลรวมกลุ่มเกิดการพัฒนา สร้างงาน สร้างอาชีพ สร้างรายได้ และลดรายจ่ายครัวเรือนจากการปลูกผัก เลี้ยงเป็ด เลี้ยงไก่" นายธีรพัฒน์ฯ กล่าว
นายธีรพัฒน์ คัชมาตย์ ผู้ว่าราชการจังหวัดอุทัยธานี กล่าวในช่วงท้ายว่า พสกนิกรชาวจังหวัดอุทัยธานีต่างน้อมสำนึกในพระมหากรุณาธิคุณของสมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี จึงได้ร่วมกันแสดงพลังเพื่อขอพระราชทานน้อมแสดงความจงรักภักดี และแสดงจุดยืนในการพิทักษ์ รักษา ปกป้องมิให้บุคคลใดมาดูหมิ่นเหยียดหยามพระเกียรติของพระองค์ ผู้ทรงเป็นมิ่งขวัญของปวงชนชาวไทยทั้งชาติ และขอเชิญชวนพี่น้องประชาชนคนไทยทั่วทั้งประเทศไทยได้รวมพลังกันในการแสดงความจงรักภักดี ด้วยการน้อมนำแนวพระราชดำริสู่การขับเคลื่อนสร้างคุณประโยชน์แก่ชาติบ้านเมือง อันเป็นการปฏิบัติบูชาน้อมเกล้าฯ ถวายแด่สมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี ผู้ทรงเป็นที่รักยิ่งของปวงชนชาวไทย ตลอดไป
#WorldSoilDay #วันดินโลก #UN #FAO #GlobalSoilPartnership #MOI #กระทรวงมหาดไทย #บำบัดทุกข์บำรุงสุข
#SoilandWaterasourceoflife #SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/78896