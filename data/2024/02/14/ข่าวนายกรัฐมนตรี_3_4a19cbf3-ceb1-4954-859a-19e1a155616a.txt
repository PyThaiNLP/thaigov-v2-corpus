รัฐบาลไทย-ข่าวทำเนียบรัฐบาล-​นายกฯ และผู้สำเร็จราชการฯ ออสเตรเลีย ชมการแสดงศิลปะมวยไทย ในโอกาสต้อนรับผู้สำเร็จราชการฯ และภริยาเยือนไทยอย่างเป็นทางการ 


วันพุธที่ 14 กุมภาพันธ์ 2567
​นายกฯ และผู้สำเร็จราชการฯ ออสเตรเลีย ชมการแสดงศิลปะมวยไทย ในโอกาสต้อนรับผู้สำเร็จราชการฯ และภริยาเยือนไทยอย่างเป็นทางการ
​นายกฯ และผู้สำเร็จราชการฯ ออสเตรเลีย ชมการแสดงศิลปะมวยไทย ในโอกาสต้อนรับผู้สำเร็จราชการฯ และภริยาเยือนไทยอย่างเป็นทางการ
วันนี้ (14 กุมภาพันธ์ 2567) นายชัย วัชรงค์ โฆษกประจำสำนักนายกรัฐมนตรี เปิดเผยถึงบรรยากาศการชมศิลปะมวยไทย ซึ่งนายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง ได้กำหนดเป็นส่วนหนึ่งในการต้อนรับ พลเอก เดวิด เฮอร์ลีย์ (His Excellency General the Honourable David Hurley AC DSC (Retd)) ผู้สำเร็จราชการแห่งเครือรัฐออสเตรเลีย และภริยา ในโอกาสเยือนประเทศไทยอย่างเป็นทางการในฐานะแขกของรัฐบาล เวลา 11.40 น. ณ โถงกลางตึกสันติไมตรี
โดยโฆษกประจำสำนักนายกรัฐมนตรีกล่าวว่า การแสดงศิลปะมวยไทยที่จัดขึ้นในวันนี้ เป็นการสาธิตการไหว้ครู และชกมวยไทย (1 ยก) ระหว่าง นักมวย คนที่ 1 ส.อ. ทศพล เสาร์พะเนา ชื่อมวย เด่นพนม พราน 26 และนักมวย คนที่ 2 นายวิทวัส แซ่คู ชื่อมวย ราศีสิงห์ อโยธยาไฟต์ ยิม
บรรยากาศของการร่วมรับชมการแสดงเป็นไปด้วยความสนุกสนาน และเป็นที่ประทับใจ ฝ่ายออสเตรเลียชื่นชมและชื่นชอบการแสดงกีฬามวยไทยที่จัดขึ้นในครั้งนี้เป็นอย่างมาก และในตอนท้ายนายกรัฐมนตรีได้มอบกางเกงมวยไทยให้ผู้สำเร็จราชการฯ เพื่อเป็นที่ระลึกในโอกาสนี้

ที่มา : https://www.thaigov.go.th/news/contents/details/78907