รัฐบาลไทย-ข่าวทำเนียบรัฐบาล-ส่องผล UN Thailand Annual Report 2023 ชื่นชมความร่วมมือไทย “ขับเคลื่อน SDGs ให้เป็นไปได้ในระดับสูง”


วันพุธที่ 14 กุมภาพันธ์ 2567
ส่องผล UN Thailand Annual Report 2023 ชื่นชมความร่วมมือไทย “ขับเคลื่อน SDGs ให้เป็นไปได้ในระดับสูง”
.....
ส่องผล UN Thailand Annual Report 2023 ชื่นชมความร่วมมือไทย “ขับเคลื่อน SDGs ให้เป็นไปได้ในระดับสูง”
.
สหประชาชาติประจำประเทศไทย เผยแพร่รายงานประจำปี 2566 ชื่นชมความร่วมมือที่สำคัญของหน่วยงานไทยในการขับเคลื่อนเป้าหมายการพัฒนาที่ยั่งยืน (SDGs) ให้ก้าวหน้าในระดับสูง
.
สาระสำคัญจากรายงานฯ :
1. ด้านสิ่งแวดล้อม : สมาคมแม่บ้านมหาดไทย ได้สนับสนุนให้ประชาชนระดับครัวเรือนมีถังขยะเปียกเพื่อจัดการคัดแยกขยะที่ต้นทางสำเร็จ 14 ล้านครัวเรือน ซึ่งจะช่วยลดการปล่อยก๊าซเรือนกระจกกว่า 550,000 ตันคาร์บอนไดออกไซด์ต่อปี นอกจากนี้ ยังสนับสนุนให้ธนาคาร และภาคเอกชนรับซื้อคาร์บอนเครดิตเพื่อให้เกิดรายได้กลับคืนสู่ท้องถิ่นและขยายผลสู่การขับเคลื่อนธนาคารขยะใน 76 จังหวัด
2. ด้านการศึกษา : UNICEF ได้ร่วมมือกับกระทรวงมหาดไทยและกระทรวงศึกษาธิการ มุ่งพัฒนาการศึกษาเด็กปฐมวัย (เป้าหมายเป็นเด็กอายุต่ำกว่า 6 ปี จำนวน 4.3 ล้านคน) เพื่อรองรับการเข้าสู่สังคมผู้สูงอายุอย่างรวดเร็ว
3. ด้านมนุษยธรรม: มีการปรับปรุงข้อมูลของผู้ลี้ภัย และยืนยันสิทธิประชากรที่สามารถเข้าร่วมโครงการการเคลื่อนย้ายถิ่นฐานสำหรับผู้ลี้ภัยในบริเวณพื้นที่พักพิงชั่วคราวที่ได้หนีภัยจากการสู้รบจากเมียนมา 9 แห่ง นอกจากนี้ ยังมีการร่วมมือกับมหาวิทยาลัยเอกชน ในการมอบโอกาสทางการศึกษาระดับปริญญาตรีให้กับผู้ลี้ภัยในพื้นที่พักพิงชั่วคราว 6 แห่งในปี 2566 อีกด้วย
4. ด้านแฟชั่น: กล่าวยกย่องพระอัจฉริยภาพของสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ที่ได้พระราชทานพระดำริ "แฟชั่นยั่งยืน (Sustainable Fashion)" ที่ส่งเสริมการใช้สีที่ย้อมจากธรรมชาติและผสมผสานการใช้ลวดลายผ้าพระราชทานกับลวดลายดั้งเดิมให้กับช่างทอผ้าสตรีจากทั่วประเทศ ซึ่งจะช่วยให้การปล่อยก๊าซเรือนกระจกตลอดวงจรการผลิตลดลงและเพิ่มรายได้ให้ช่างทอผ้าสตรี
.
โอกาสนี้ รัฐบาลยืนยันพร้อมส่งเสริมความร่วมมือระหว่างองค์การสหประชาชาติประจำประเทศไทยและกระทรวงมหาดไทยในการขับเคลื่อน SDGsใน 76 จังหวัด อย่างต่อเนื่อง ตามการลงนามบันทึกข้อตกลง (MOU) "76 จังหวัด 76 คำมั่นสัญญา เพื่อความเท่าเทียมและการพัฒนาที่ยั่งยืน"
.
อ่านเพิ่มเติม คลิก https://www.thaigov.go.th/news/contents/details/78752
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/78884