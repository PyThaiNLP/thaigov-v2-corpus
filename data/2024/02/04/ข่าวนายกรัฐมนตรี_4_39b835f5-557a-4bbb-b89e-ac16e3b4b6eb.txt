รัฐบาลไทย-ข่าวทำเนียบรัฐบาล-นายกฯ เผย ยังไม่ทราบเรื่องม็อบนัดชุมนุมทำเนียบฯ 5 ก.พ  ยืนยันพร้อมรับฟังปัญหา


วันอาทิตย์ที่ 4 กุมภาพันธ์ 2567
04/02/2567
พิมพ์
นายกฯ เผย ยังไม่ทราบเรื่องม็อบนัดชุมนุมทำเนียบฯ 5 ก.พ  ยืนยันพร้อมรับฟังปัญหา
นายกฯ เผย ยังไม่ทราบเรื่องม็อบนัดชุมนุมทำเนียบฯ 5 ก.พ  ยืนยันพร้อมรับฟังปัญหา
วันนี้ (4 กุมภาพันธ์ 2567)  เวลา 15:15 น. ณ ท่าอากาศยาน 2 กองบิน 6 (บน 6) นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลังให้สัมภาษณ์ถึงกรณีกลุ่มแอมเนสตี้อินเตอร์เนชั่นแนล ประเทศไทย กลุ่มพีมูฟ และเครือข่ายนักศึกษาประชาชนปฏิรูปประเทศ (คปท.) นัดมาชุมนุมที่ทำเนียบรัฐบาลในวันที่ 5 ก.พ.นี้ โดยบางกลุ่มมาเรียกร้องเรื่องนิรโทษกรรมว่า ยังไม่ทราบเรื่อง คงต้องไปสอบถามพูดคุยดูก่อน แต่หน้าที่ของเราคือรับฟังว่ามีปัญหาอะไร
ผู้สื่อข่าวถามว่า จะมอบหมายให้ใครไปประสานกับกลุ่มมวลชนต่างๆ นายกรัฐมนตรีกล่าวว่า ยังไม่ได้มอบหมาย เพราะยังไม่ทราบว่าจะมีม็อบมา จึงยังไม่สามารถมอบหมายได้ และต้องดูก่อนว่าเป็นเรื่องอะไรจะได้มอบหมายได้ถูกต้อง
...

ที่มา : https://www.thaigov.go.th/news/contents/details/78408