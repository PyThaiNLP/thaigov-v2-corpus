รัฐบาลไทย-ข่าวทำเนียบรัฐบาล-​นายกฯ เผยผลเดินทางศรีลังกา การค้า การลงทุน การท่องเที่ยว พลังงาน และการประมง บอกถึงคนที่รอเงินโครงการ Digital Wallet รัฐบาลจะทำให้ดีที่สุด


วันอาทิตย์ที่ 4 กุมภาพันธ์ 2567
04/02/2567
พิมพ์
​นายกฯ เผยผลเดินทางศรีลังกา การค้า การลงทุน การท่องเที่ยว พลังงาน และการประมง บอกถึงคนที่รอเงินโครงการ Digital Wallet รัฐบาลจะทำให้ดีที่สุด
​นายกฯ เผยผลเดินทางศรีลังกา การค้า การลงทุน การท่องเที่ยว พลังงาน และการประมง บอกถึงคนที่รอเงินโครงการ Digital Wallet รัฐบาลจะทำให้ดีที่สุด
นายชัย วัชรงค์ โฆษกประจำสำนักนายกรัฐมนตรีเปิดเผยว่า นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลังให้สัมภาษณ์ภายหลังเดินทางกลับจากประเทศศรีลังกาว่า การเดินทางเยือนศรีลังกาครั้งนี้ถือเป็นครั้งแรก และได้มีโอกาสคุยกับภาคเอกชนและภาครัฐบาลได้พูดคุยกันถึงประเด็นเกี่ยวกับความร่วมมือทั้งการลงทุนและการท่องเที่ยวซึ่งต้องมีการประสานการทำงานร่วมกันต่อไป ข้อความหลักที่นายกไปนำเสนอคือ ประเทศไทยเปิดแล้วพร้อมรับการลงทุนและการท่องเที่ยว นำเสนอศักยภาพของเอกชนไทย ปตท. มีศักยภาพสูง ซึ่งจากการหารือกับ รัฐมนตรีว่าการกระทรวงพลังงาน ภาคส่วนด้านพลังงานของศรีลังกา มีความต้องการพลังงานสะอาดสนใจที่จะเรียนรู้เทคโนโลยีของไทย
ซึ่งในโอกาสนี้ นายกรัฐมนตรีกล่าวถึงไฟล์ทบินระหว่างกัน ที่กลับมาเปิดดำเนินการอีกครั้งในวันที่ 31 มีนาคมนี้ และ ส่วนของการประมงที่ศรีลังกามีทรัพยากรทางน้ำมาก แต่ต้องการเทคโนโลยี และเทคนิคจากไทย ซึ่งนายกรัฐมนตรีได้สั่งการให้กระทรวงการต่างประเทศติดตามดูแลต่อไป
โดยนายกรัฐมนตรีได้ตอบคำถามสื่อมวลชน ถึงกรณีไฟไหม้ที่กระทรวงเกษตรและสหกรณ์ ว่าต้องให้ ฝ่ายพิสูจน์หลักฐานแจ้งผลการพิสูจน์ก่อน และกล่าวถึงเรื่อง Digital Wallet ประชาชนที่รอความคืบหน้าของนโยบายนี้ยืนยันว่ารัฐบาลจะทำให้ดีที่สุด ทำให้ถูกต้อง และพร้อมจะปรับปรุงให้เป็นไปตามความถูกต้องแต่ขณะนี้ต้องรอ ป.ป.ช.

ที่มา : https://www.thaigov.go.th/news/contents/details/78412