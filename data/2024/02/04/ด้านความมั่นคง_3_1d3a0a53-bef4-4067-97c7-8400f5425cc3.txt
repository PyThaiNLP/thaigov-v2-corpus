รัฐบาลไทย-ข่าวทำเนียบรัฐบาล-จังหวัดปัตตานี Kick Off เปิดปฏิบัติการตัดวงจรยาเสพติดอย่างเข้มข้นและเด็ดขาด ลุยจับบุหรี่เถื่อนล็อตใหญ่ในรอบ 7 ปี ยึดของกลางบุหรี่เถื่อนกว่า 71 ลัง มูลค่าความเสียหายกว่า 24 ล้านบาท 


วันเสาร์ที่ 3 กุมภาพันธ์ 2567
03/02/2567
พิมพ์
จังหวัดปัตตานี Kick Off เปิดปฏิบัติการตัดวงจรยาเสพติดอย่างเข้มข้นและเด็ดขาด ลุยจับบุหรี่เถื่อนล็อตใหญ่ในรอบ 7 ปี ยึดของกลางบุหรี่เถื่อนกว่า 71 ลัง มูลค่าความเสียหายกว่า 24 ล้านบาท
จังหวัดปัตตานี Kick Off เปิดปฏิบัติการตัดวงจรยาเสพติดอย่างเข้มข้นและเด็ดขาด ลุยจับบุหรี่เถื่อนล็อตใหญ่ในรอบ 7 ปี ยึดของกลางบุหรี่เถื่อนกว่า 71 ลัง มูลค่าความเสียหายกว่า 24 ล้านบาท ผู้ว่าฯ เน้นย้ำมุ่งมั่นจัดระเบียบสังคมอย่างต่อเนื่อง หากพบเบาะแสแจ้ง
จังหวัดปัตตานี Kick Off เปิดปฏิบัติการตัดวงจรยาเสพติดอย่างเข้มข้นและเด็ดขาด ลุยจับบุหรี่เถื่อนล็อตใหญ่ในรอบ 7 ปี ยึดของกลางบุหรี่เถื่อนกว่า 71 ลัง มูลค่าความเสียหายกว่า 24 ล้านบาท ผู้ว่าฯ เน้นย้ำมุ่งมั่นจัดระเบียบสังคมอย่างต่อเนื่อง หากพบเบาะแสแจ้งสายด่วนศูนย์ดำรงธรรม 1567 ได้ตลอด 24 ชั่วโมง
วันนี้ (3 ก.พ.66) นางพาตีเมาะ สะดียามู ผู้ว่าราชการจังหวัดปัตตานี เปิดเผยว่า จังหวัดปัตตานีมีความมุ่งมั่นในการจัดระเบียบสังคมตามนโยบายของกระทรวงมหาดไทย ในเรื่องการปราบปรามผู้มีอิทธิพล อาวุธปืน สถานบริการ อาชญากรรม ยาเสพติด และการกระทำความผิดทุกประเภท รวมถึงการค้าบุหรี่เถื่อนที่เป็นปัญหาซึ่งกำลังทวีความรุนแรงเพิ่มขึ้นอย่างต่อเนื่อง มีการลักลอบขายผ่านสื่อออนไลน์อย่างไม่เกรงกลัวกฎหมาย และไม่ต้องเสียภาษีให้แก่รัฐ ส่งผลให้การบริโภคบุหรี่ที่ผิดกฎหมายมีแนวโน้มเพิ่มขึ้นอย่างต่อเนื่อง
นางพาตีเมาะ สะดียามู ผู้ว่าราชการจังหวัดปัตตานี กล่าวว่า ตนได้สั่งการให้นายไชยพร นิยมแก้ว รองผู้ว่าราชการจังหวัดปัตตานี พร้อมด้วย นายวันสุกรี แวมามะ นายอำเภอเมืองปัตตานี นำกำลังชุดปฏิบัติการพิเศษฝ่ายปกครองอำเภอเมืองปัตตานี ลงพื้นที่บุกตรวจค้นบ้านเช่าแห่งหนึ่งในพื้นที่ ถ.กะลาพอ ต.จะบังติกอ อ.เมืองปัตตานี จ.ปัตตานี หลังมีแหล่งข่าวแจ้งว่ามีการขายบุหรี่เถื่อน พบว่าเป็นบ้านห้องแถว 2 ชั้น ที่มีการดัดแปลงหลังร้านทำเป็นประตูที่สามารถเชื่อมต่อกัน โดยหลังแรกพบว่าเป็นร้านค้าของชำปกติ แต่หน้าโต๊ะจ่ายเงินมีการวางบุหรี่ต่างประเทศหลายยี่ห้อพร้อมระบุราคาขายชัดเจน เริ่มต้นที่ซองละ 30 บาท ส่วนหลังที่ 2 ไว้สำหรับเก็บสินค้าบุหรี่เถื่อนที่บรรจุในลังกระดาษกว่า 71 ลัง จึงได้กล่าวหาว่ามีบุหรี่ต่างประเทศซึ่งไม่ได้ติดแสตมป์ยาสูบ และมีไว้เพื่อขายบุหรี่ต่างประเทศโดยไม่ได้รับอนุญาตตามพระราชบัญญัติภาษีสรรพสามิต พ.ศ. 2560 จากการตรวจสอบพบว่าเป็นบุหรี่เถื่อนหลายยี่ห้อจากต่างประเทศ อาทิเช่น Gold Mount, JN green, Harmoni, Zeus, Mond, Touro โดยเป็นการลักลอบนำเข้ามาขายในพื้นที่จังหวัดปัตตานี ความเสียหายมีมูลค่ากว่า 24 ล้านบาท โดยเป็นการจับล็อตใหญ่สุดในรอบ 7 ปี ซึ่งระหว่างการตรวจค้นไม่พบเจ้าของร้าน มีเพียงพนักงานขาย 1 คน เจ้าหน้าที่จึงควบคุมตัวไปสอบสวนเพื่อนำตัวผู้กระทำผิดมาดำเนินคดีตามกฎหมายต่อไป
"การจับกุมครั้งนี้ สืบเนื่องจากการแจ้งเบาะแสของแหล่งข่าวพลเมืองดีว่า ที่นี่ทำการลักลอบนำเข้าและจำหน่ายบุหรี่เถื่อนโดยไม่เกรงกลัวกฎหมาย โดยการระดมกวาดล้างครั้งนี้มีความมุ่งหมายที่จะจัดระเบียบสังคม ซึ่งเป็นนโยบายสำคัญของรัฐบาลและกระทรวงมหาดไทย ซึ่งจังหวัดปัตตานีมุ่งมั่นดำเนินการอย่างจริงจัง และต่อเนื่อง ต่อการกระทำความผิดกฎหมายทุกประเภท จึงขอความร่วมมือพี่น้องประชาชน ช่วยเป็นหูเป็นตาให้ทางราชการ ดังเช่นกรณีจับกุมบุหรี่เถื่อนในครั้งนี้ หากพบเบาะแสการกระทำความผิด หรือการสร้างความเดือดร้อนต่อสังคมส่วนรวม ขอให้แจ้งเจ้าหน้าที่ฝ่ายปกครอง เจ้าหน้าที่ตำรวจ กำนัน ผู้ใหญ่บ้าน หรือสายด่วนศูนย์ดำรงธรรม 1567 ได้ตลอด 24 ชั่วโมง" นางพาตีเมาะฯ กล่าวทิ้งท้าย
#WorldSoilDay #วันดินโลก #UN #FAO #GlobalSoilPartnership #MOI
#กระทรวงมหาดไทย #บำบัดทุกข์บำรุงสุข #SoilandWaterasourceoflife
#SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/78390