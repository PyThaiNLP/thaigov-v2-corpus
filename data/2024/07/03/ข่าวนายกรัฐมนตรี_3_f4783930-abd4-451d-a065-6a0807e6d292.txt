รัฐบาลไทย-ข่าวทำเนียบรัฐบาล-นายกฯ สั่งตรวจสอบซื้อขายบัตรผู้ติดตามเข้า-ออกทำเนียบ แอบอ้างราคาหลักหมื่น บอกไม่เคยได้ยิน แต่เป็นเรื่องไม่ถูกต้อง


วันพุธที่ 3 กรกฎาคม 2567
03/07/2567
พิมพ์
นายกฯ สั่งตรวจสอบซื้อขายบัตรผู้ติดตามเข้า-ออกทำเนียบ แอบอ้างราคาหลักหมื่น บอกไม่เคยได้ยิน แต่เป็นเรื่องไม่ถูกต้อง
นายกฯ สั่งตรวจสอบซื้อขายบัตรผู้ติดตามเข้า-ออกทำเนียบ แอบอ้างราคาหลักหมื่น บอกไม่เคยได้ยิน แต่เป็นเรื่องไม่ถูกต้อง
วันนี้ (3 กรกฎาคม 2567) เวลา 15.30 น. ณ อาคารรื่นฤดี สำนักงานกองอำนวยการรักษาความมั่นคงภายในราชอาณาจักร (กอ.รมน.)  เขตดุสิต กรุงเทพฯ นายเศรษฐา ทวีสิน นายกรัฐมนตรี ให้สัมภาษณ์ภายหลังเป็นประธานการประชุมหน่วยขึ้นตรง กอ.รมน. (วาระพิเศษ) และส่วนราชการที่เกี่ยวข้อง ถึงกรณีที่มีกระแสข่าวมีการแอบอ้างชื่อซื้อขายบัตรผู้ติดตามเข้าออกที่ทำเนียบรัฐบาล ราคาหลักหมื่นบาทว่า  ไม่เคยรับทราบเรื่องนี้ แต่เห็นว่า เป็นเรื่องที่ไม่ถูกต้อง ไม่อยากให้ทำ จึงขอกำชับทุกฝ่าย ให้ตรวจสอบ และหวังว่าจะไม่เกิดขึ้นอีก ทั้งนี้ จะต้องมีการตรวจสอบจำนวนผู้ติดตามของนายกรัฐมนตรีใหม่หรือไม่นั้น นายกฯ กล่าวว่า หากเป็นคนที่ได้รับการอนุญาตจากตน ก็มั่นใจและพอใจว่ามีเท่านี้ เหมาะสมแล้ว แต่เมื่อมีคนแปลกปลอมเข้ามาก็จะไปเช็คอีกทีว่ามีหรือไม่ ขอตรวจเช็คชื่ออีกที

ที่มา : https://www.thaigov.go.th/news/contents/details/85346