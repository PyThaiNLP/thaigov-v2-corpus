รัฐบาลไทย-ข่าวทำเนียบรัฐบาล-ธอส. จัดงานมหกรรมทางการเงินออนไลน์ : Welfare Digital Marketing Fair รวมแพคเกจสินเชื่อบ้านดอกเบี้ยต่ำ - เงินฝากดอกเบี้ยสูง สำหรับลูกค้าสวัสดิการ


วันพุธที่ 3 กรกฎาคม 2567
03/07/2567
พิมพ์
ธอส. จัดงานมหกรรมทางการเงินออนไลน์ : Welfare Digital Marketing Fair รวมแพคเกจสินเชื่อบ้านดอกเบี้ยต่ำ - เงินฝากดอกเบี้ยสูง สำหรับลูกค้าสวัสดิการ
ธอส. จัดงาน “มหกรรมทางการเงินออนไลน์ : Welfare Digital Marketing Fair” ในรูปแบบ Live Streaming ผ่านช่องทาง Facebook Fanpage ธนาคารอาคารสงเคราะห์ ในวันพฤหัสบดีที่ 11 กรกฎาคม 2567 เวลา 16.00-16.45 น.
ธนาคารอาคารสงเคราะห์ (ธอส.) ส่งเสริมให้คนไทยได้มีบ้านเป็นของตนเองง่ายขึ้น โดยจัดงาน “มหกรรมทางการเงินออนไลน์ : Welfare Digital Marketing Fair” ในรูปแบบ Live Streaming ผ่านช่องทาง Facebook Fanpage ธนาคารอาคารสงเคราะห์ ในวันพฤหัสบดีที่ 11 กรกฎาคม 2567 เวลา 16.00-16.45 น. เสนอแพคเกจทางการเงินสำหรับลูกค้าที่ทำงานในหน่วยงานที่มีสวัสดิการตาม "โครงการสวัสดิการเงินกู้เพื่อที่อยู่อาศัย ประเภทไม่มีเงินฝาก" ประกอบด้วย (1) สินเชื่ออัตราดอกเบี้ยพิเศษ 3 ปีแรก เพียง 2.76% ต่อปี สำหรับผู้ที่ต้องการซื้อ ปลูกสร้าง ต่อเติม ขยาย ซ่อมแซม รีไฟแนนซ์ กู้เพิ่มและชำระหนี้เกี่ยวกับที่อยู่อาศัย และ (2) เงินฝากออมทรัพย์ GHB Welfare Savings อัตราดอกเบี้ยสูงถึง 1.85% ต่อปี และพบกับกิจกรรม Lucky Draw สำหรับลูกค้าที่ลงทะเบียนเข้าร่วมงานและรับชม Live ตลอดกิจกรรม
นายกมลภพ วีระพละ กรรมการผู้จัดการ ธนาคารอาคารสงเคราะห์ (ธอส.) เปิดเผยว่า ธอส. ในฐานะสถาบันการเงินของรัฐ ที่มีพันธกิจ “ทำให้คนไทยมีบ้าน” โดยตลอดระยะเวลากว่า 70 ปี ได้ทำให้คนไทยมีที่อยู่อาศัยเป็นของตนเองมาแล้วมากกว่า 4.4 ล้านครอบครัว และในโอกาสก้าวเข้าสู่ปีที่ 71 ธอส. ยังเดินหน้าสนับสนุนนโยบายรัฐบาลและกระทรวงการคลัง ในการลดความเหลื่อมล้ำทางสังคม ด้วยการส่งเสริมให้คนไทยสามารถเข้าถึงผลิตภัณฑ์ทางการเงินของ ธอส. ได้สะดวกมากขึ้น และมีที่อยู่อาศัยเป็นของตนเองได้ง่ายขึ้น จึงได้จัดงาน “มหกรรมทางการเงิน : Welfare Digital Marketing Fair” ขึ้น ในรูปแบบ Live Streaming ผ่านช่องทาง Facebook Fanpage ธนาคารอาคารสงเคราะห์ ในวันพฤหัสบดีที่ 11 กรกฎาคม  2567 เวลา 16.00-16.45 น. โดยธนาคารนำเสนอแพคเกจผลิตภัณฑ์ทางการเงิน สำหรับลูกค้าที่ทำงานในหน่วยงานที่มีสวัสดิการกับธนาคารตาม "โครงการสวัสดิการเงินกู้เพื่อที่อยู่อาศัย ประเภทไม่มีเงินฝาก" ประกอบด้วย (1) สินเชื่ออัตราดอกเบี้ยต่ำ ปีที่ 1 เท่ากับ 1.99% ต่อปี, ปีที่ 2 เท่ากับ 3.00% ต่อปี, ปีที่ 3 เท่ากับ 3.30% ต่อปี อัตราดอกเบี้ยเฉลี่ย 3 ปีแรกเพียง 2.76% ต่อปีเท่านั้น และในปีที่ 4 จนถึงตลอดอายุสัญญา คิดอัตราดอกเบี้ย MRR-1.00% ต่อปี และกรณีชำระหนี้เกี่ยวกับที่อยู่อาศัย เท่ากับ MRR (อัตราดอกเบี้ย MRR ของ ธอส. ปัจจุบันเท่ากับ 6.545% ต่อปี) สำหรับผู้ที่ต้องการกู้เพื่อซื้อ ปลูกสร้าง ต่อเติม ขยาย ซ่อมแซม ไถ่ถอนจำนองจากสถาบันการเงินอื่น (รีไฟแนนซ์) กู้เพิ่มและชำระหนี้เกี่ยวกับที่อยู่อาศัย ผ่อนชำระเงินงวดต่ำเริ่มต้นเพียงล้านละ 3,300 บาทต่อเดือน พิเศษ!! ลูกค้าที่มียอดทำนิติกรรมสูงสุด 7 ลำดับแรก รับฟรีเครื่องฟอกอากาศจำนวน 1 เครื่อง/1 รางวัล และคิดค่าประเมินราคาอัตราพิเศษ สำหรับวงเงินกู้ไม่เกิน 500,000 บาท ชำระเพียง 1,900 บาท และสำหรับวงเงินกู้ตั้งแต่ 500,001 บาท ขึ้นไป ชำระเพียง 2,300 บาท เท่านั้น และ (2) เงินฝากออมทรัพย์ GHB Welfare Saving อัตราดอกเบี้ยสูงถึง 1.85% ต่อปี รับดอกเบี้ยรายเดือน โดยผู้ที่เปิดบัญชีเงินฝากตั้งแต่วันที่ 11-20 กรกฎาคม 2567 วงเงินฝากตั้งแต่ 200,000 บาท ขึ้นไปต่อรายการ จะได้รับกระบอกน้ำ ธอส. 1 ใบ
ผู้ที่สนใจสามารถจองสิทธิ์สินเชื่อและเงินฝากผ่านทาง Line GHB Buddy ธนาคารอาคารสงเคราะห์ พิเศษ!! ช่วง Lucky Draw สำหรับลูกค้าที่ลงทะเบียนเข้าร่วมงาน และชม Live ตลอดกิจกรรม จะได้ลุ้นรับรางวัล Voucher Starbucks มูลค่า 500 บาท จำนวน 8 ใบ และ Voucher ที่พักโรงแรม Le Monte เขาใหญ่ จำนวน 2 ใบ นอกจากนี้ ภายในงานยังได้พบกับกิจกรรมพิเศษ อาทิ กิจกรรม Special Talk กับคุณเอมี่ กลิ่นประทุม ในหัวข้อ “เปิดมุมมองการวางแผนเรื่องบ้านให้ตอบโจทย์การใช้ชีวิต” และกิจกรรมเล่นเกมส์แจกของรางวัลอีกมากมาย
สำหรับ "โครงการสวัสดิการเงินกู้เพื่อที่อยู่อาศัย ประเภทไม่มีเงินฝาก" เป็นโครงการสำหรับข้าราชการ พนักงานของหน่วยงานราชการ รัฐวิสาหกิจ องค์กรของรัฐ และพนักงานในธุรกิจเอกชนที่ทำบันทึกข้อตกลงร่วมกันกับ ธอส. ให้ได้มีโอกาสซื้อที่อยู่อาศัยเป็นของตัวเองได้อย่างสะดวกและง่ายมากขึ้น ด้วยการได้รับสิทธิพิเศษอัตราดอกเบี้ยต่ำ วงเงินกู้สูง ภายใต้คอนเซ็ปต์ "เช็ค ชัวร์ ใช่" บ้านในฝันของคนไทยเป็นจริงได้ง่าย งนี้ หน่วยงานภาครัฐ หรือเอกชน ที่สนใจสมัครเข้าร่วม “โครงการสวัสดิการเงินกู้ เพื่อที่อยู่อาศัย” กับ ธอส.สามารถสอบถามข้อมูลเพิ่มเติมได้ที่ ธอส. ทุกสาขาทั่วประเทศ  GH Bank Call Center โทร 0-2645-9000 หรือ SmartWelfare@ghb.co.th Facebook Fanpage ธนาคารอาคารสงเคราะห์ และ www.ghbank.co.th

ที่มา : https://www.thaigov.go.th/news/contents/details/85334