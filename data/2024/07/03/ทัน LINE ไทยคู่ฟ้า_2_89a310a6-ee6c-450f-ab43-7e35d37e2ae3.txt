รัฐบาลไทย-ข่าวทำเนียบรัฐบาล-ครม. ไฟเขียว 24 โครงการพัฒนากลุ่มจังหวัด “นครชัยบุรินทร์” วงเงินรวมกว่า 496 ล้านบาท


วันพุธที่ 3 กรกฎาคม 2567
ครม. ไฟเขียว 24 โครงการพัฒนากลุ่มจังหวัด “นครชัยบุรินทร์” วงเงินรวมกว่า 496 ล้านบาท
......
ครม. ไฟเขียว 24 โครงการพัฒนากลุ่มจังหวัด “นครชัยบุรินทร์” วงเงินรวมกว่า 496 ล้านบาท
.
ครม.สัญจร ครั้งที่ 4/2567 ณ จ.นครราชสีมา (2 ก.ค. 67) ที่ประชุมได้อนุมัติ 24 โครงการเพื่อพัฒนาจังหวัดและกลุ่มจังหวัดภาคตะวันออกเฉียงเหนือตอนล่าง 1 (นครราชสีมา ชัยภูมิ บุรีรัมย์ และสุรินทร์) ซึ่งมีความพร้อมและดำเนินการให้แล้วเสร็จได้ภายใน 1 ปี วงเงินรวม 496,158,000 บาท แบ่งเป็น
• ข้อเสนอจังหวัดและกลุ่มจังหวัดภาคตะวันออกเฉียงเหนือตอนล่าง 1 รวม 16 โครงการ กรอบวงเงิน 249,004,600 บาท
• ข้อเสนอการพัฒนาจังหวัดและกลุ่มจังหวัดฯ ของภาคเอกชน รวม 8 โครงการ กรอบวงเงิน 247,153,400 บาท
.
ทั้ง 24 โครงการ ครอบคลุมในเรื่องการพัฒนาระบบสาธารณูปโภค การคมนาคม สิ่งแวดล้อม การเกษตร วัฒนธรรม การท่องเที่ยว และการพัฒนาคุณภาพชีวิตของประชาชน เป็นต้น โดยให้ส่วนราชการที่เป็นหน่วยงานเจ้าของโครงการขอรับการจัดสรรจากงบประมาณรายจ่ายประจำปีงบประมาณพ.ศ. 2567 งบกลางรายการเงินสำรองจ่ายเพื่อกรณีฉุกเฉินหรือจำเป็น โดยคำนึงถึงความคุ้มค่าและประโยชน์ที่คาดว่าจะได้รับอย่างรอบคอบ รวมทั้งให้จังหวัดและกลุ่มจังหวัดนำโครงการบรรจุไว้ในแผนพัฒนาจังหวัดและแผนพัฒนากลุ่มจังหวัดด้วย
.
อ่านเพิ่มเติม คลิก https://www.thaigov.go.th/news/contents/details/85280
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/85322