รัฐบาลไทย-ข่าวทำเนียบรัฐบาล-ปลัดฯ ณัฐพล นำทีม MIND บริจาคโลหิตและมอบกล้าต้นรวงผึ้งและต้นดาวเรือง 72 ต้น พลิกฟื้นผืนป่า ภายใต้กิจกรรม “ทําความดีด้วยหัวใจเพื่อ เฉลิมพระเกียรติพระบาทสมเด็จพระเจ้าอยู่หัว” 


วันพุธที่ 3 กรกฎาคม 2567
03/07/2567
พิมพ์
ปลัดฯ ณัฐพล นำทีม MIND บริจาคโลหิตและมอบกล้าต้นรวงผึ้งและต้นดาวเรือง 72 ต้น พลิกฟื้นผืนป่า ภายใต้กิจกรรม “ทําความดีด้วยหัวใจเพื่อ เฉลิมพระเกียรติพระบาทสมเด็จพระเจ้าอยู่หัว”
ปลัดฯ ณัฐพล นำทีม MIND บริจาคโลหิตและมอบกล้าต้นรวงผึ้งและต้นดาวเรือง 72 ต้น พลิกฟื้นผืนป่า ภายใต้กิจกรรม “ทําความดีด้วยหัวใจเพื่อ เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567”
2 กรกฎาคม 2567 ดร.ณัฐพล รังสิตพล ปลัดกระทรวงอุตสาหกรรม เป็นประธานเปิดกิจกรรม “ทําความดีด้วยหัวใจเพื่อเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567” โดยมีนายเอกภัทร วังสุวรรณ นายใบน้อย สุวรรณชาตรี นางสาวณัฎฐิญา เนตยสุภา รองปลัดกระทรวงอุตสาหกรรม นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม นายเดชา จาตุธนานันท์ นายเอกนิติ รมยานนท์ นายเศรษฐรัชต์ เลือดสกุล ผู้ตรวจราชการกระทรวงอุตสาหกรรม ผู้บริหารระดับสูง ผู้อำนวยการสถาบันเครือข่าย ผู้แทนจากหน่วยงานในสังกัดกระทรวงอุตสาหกรรม ร่วมงาน ณ บริเวณห้องโถง ชั้น 1 อาคารสำนักงานปลัดกระทรวงอุตสาหกรรม
รองปลัดฯ ณัฏฐิญา กล่าวว่า คณะกรรมการอำนวยการจัดงานเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 มอบหมายให้กระทรวงอุตสาหกรรมเป็นหน่วยงานร่วมจัดกิจกรรมโครงการ 72 ล้านต้น พลิกฟื้นผืนป่าเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 โดยปลัดกระทรวงอุตสาหกรรม ได้รับมอบกล้าไม้ (ต้นรวงผึ้ง) จากนายกรัฐมนตรี (ท่านเศรษฐา  ทวีสิน) ในงานพิธีเปิดโครงการดังกล่าว ที่กระทรวงทรัพยากรธรรมชาติและสิ่งแวดล้อม เป็นหน่วยงานหลัก ได้จัดขึ้นเมื่อวันที่ 14 มิถุนายน 2567 รวมทั้งกระทรวงอุตสาหกรรม เป็นหน่วยงานหลักที่รับผิดชอบโครงการอุตสาหกรรมรวมใจ ลดคาร์บอนไทย 7.2 ล้านตัน เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ซึ่งโครงการดังกล่าวได้ผ่านการเห็นชอบจากสำนักนายกรัฐมนตรีเรียบร้อยแล้ว เมื่อวันที่ 26 เมษายน 2567
ปลัดกระทรวงอุตสาหกรรม กล่าวว่า สำนักงานปลัดกระทรวงอุตสาหกรรม จึงได้จัดกิจกรรม “ทำความดีด้วยหัวใจเพื่อเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567” ขึ้นเพื่อสานต่อพระราชปณิธาน ทำความดีถวายพระราชกุศล โดยจัดกิจกรรมบริจาคโลหิต โดยรับบริจาคได้ 139 ราย และพิธีมอบกล้าต้นรวงผึ้งและต้นดาวเรืองให้กับผู้บริหารระดับสูง ผู้แทนจากหน่วยงานในสังกัดกระทรวงอุตสาหกรรม และสถาบันเครือข่าย จำนวน 72 ต้น พร้อมนำต้นรวงผึ้งที่ได้รับมอบจากนายกรัฐมนตรี มาปลูกไว้บริเวณลานองค์พระนารายณ์ในพื้นที่กระทรวงอุตสาหกรรม และยังสอดรับกับโครงการอุตสาหกรรมรวมใจ ลดคาร์บอนไทย 7.2 ล้านตัน เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 เพื่อลดการปล่อยก๊าซเรือนกระจกสู่ชั้นบรรยากาศในภาคอุตสาหกรรมอีกด้วย

ที่มา : https://www.thaigov.go.th/news/contents/details/85315