รัฐบาลไทย-ข่าวทำเนียบรัฐบาล-คนโท ในพิธีเสกน้ำพระพุทธมนต์ศักดิ์สิทธิ์ เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567


วันพุธที่ 3 กรกฎาคม 2567
คนโท ในพิธีเสกน้ำพระพุทธมนต์ศักดิ์สิทธิ์ เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567
ใช้บรรจุน้ำศักดิ์สิทธิ์ที่ผ่านการทำน้ำพระพุทธมนต์แล้ว โดยจะมีพิธีตักน้ำจากขันน้ำสาครใส่คนโท ตามจำนวนที่กำหนด (ปริมาณถึงยอดคนโท) ปิดฝาให้สนิท
ลักษณะของคนโทเป็นคนโทเซรามิกทองทรงกลม พร้อมฝาปิด ซึ่งทำเป็นยอดมีลักษณะเป็นชั้น ๆ 3 ชั้น ประกอบด้วย
ลูกแก้วใช้ลายบัวและมีท้องไม้สูง 35 เซนติเมตร ปากกว้าง 5.7 เซนติเมตร
ส่วนคอคนโทมีลูกแก้ว ใช้ลายบัวและมีท้องไม้ ฐานกว้าง 11.3 เซนติเมตร ใช้ลายบัวและมีท้องไม้
ส่วนตัวคนโทกว้าง 15 เซนติเมตร ลวดลายบัวและเส้นคิ้วลงน้ำทอง พื้นคนโทสีขาวงาช้าง สัญลักษณ์ความบริสุทธิ์อันเป็นมงคล
คนโทด้านหน้าประดิษฐานตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ 72 พรรษา ด้านหลังมีตราสัญลักษณ์ประจำจังหวัดในแต่ละจังหวัด ด้านล่างใต้ฐานคนโทมีตรากระทรวงมหาดไทย ขนาด 3 เซนติเมตร
ภาพ 2-4 : พิธีทำน้ำอภิเษก พิธีพลีกรรมตักน้ำจากหอศาสตราคม ในพระบรมมหาราชวัง และการเชิญคนโทน้ำศักดิ์สิทธิ์ วันที่ 12 เมษายน 2562 จังหวัดกรุงเทพมหานคร
ที่มา : กรมประชาสัมพันธ์

ที่มา : https://www.thaigov.go.th/news/contents/details/85314