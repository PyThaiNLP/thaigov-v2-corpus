รัฐบาลไทย-ข่าวทำเนียบรัฐบาล-ดีอี หารือผู้แทนออสเตรเลีย ร่วมพัฒนาด้านดิจิทัลระหว่างประเทศ


วันพุธที่ 3 กรกฎาคม 2567
ดีอี หารือผู้แทนออสเตรเลีย ร่วมพัฒนาด้านดิจิทัลระหว่างประเทศ
ดีอี หารือผู้แทนออสเตรเลีย ร่วมพัฒนาด้านดิจิทัลระหว่างประเทศ
วันนี้ (3 กรกฎาคม 2567) นายประเสริฐ จันทรรวงทอง รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) ได้ให้การต้อนรับนายอนุลักษณ์ จันทิวงศ์ (Mr. Anoulack Chantivong) รัฐมนตรีกฎระเบียบและการค้าที่เป็นธรรม รัฐมนตรีอุตสาหกรรมและการค้า รัฐมนตรีนวัตกรรม วิทยาศาสตร์และเทคโนโลยี รัฐมนตรีการก่อสร้าง และรัฐมนตรีราชทัณฑ์ แห่งรัฐนิวเซาท์เวลส์ เครือรัฐออสเตรเลีย และ Ms. Julia Feeney อัครราชทูตออสเตรเลีย ประจำประเทศไทย พร้อมคณะ โดยเป็นการเยือนประเทศไทยในรอบหลายปีของผู้แทนระดับสูงของออสเตรเลีย โดยทั้งสองฝ่ายได้มีการหารือและแลกเปลี่ยนข้อคิดเห็นในประเด็นความร่วมมือด้านเศรษฐกิจดิจิทัล รัฐบาลดิจิทัล พลังงานสะอาด ผู้ประกอบการ start up และการพัฒนาทักษะด้านดิจิทัล ซึ่งจะพัฒนาไปสู่ความร่วมมือในอนาคตที่ใกล้ชิดระหว่างกระทรวงดิจิทัลเพื่อเศรษฐกิจและสังคม และ รัฐ นิวเซาท์เวลส์ ของออสเตรเลีย เพื่อแลกเปลี่ยนโอกาส ประสบการณ์ และความก้าวหน้าการปรับเปลี่ยนด้านดิจิทัล รวมถึงโอกาสในด้านการค้า และการลงทุน ระหว่างไทย และออสเตรเลีย ตลอดจนเสริมสร้างความสัมพันธ์ที่ใกล้ชิดและการแลกเปลี่ยนทางวัฒนธรรมระหว่างประชาชนของทั้งสองประเทศในอนาคตต่อไป
โดยมี นายสุทธิเกียรติ วีระกิจพานิช ที่ปรึกษารัฐมนตรีว่าการกระทรวงดีอี นายวัลลภ รุจิรากร เลขานุการรัฐมนตรีว่าการกระทรวงดีอี นางสาวกัลยา ชินาธิวร ที่ปรึกษาด้านต่างประเทศกระทรวงดีอี นางอำไพ จิตรแจ่มใส รองเลขาธิการคณะกรรมการดิจิทัลเพื่อเศรษฐกิจและสังคมแห่งชาติ (สดช.) และผู้ที่เกี่ยวข้องเข้าร่วม ณ ห้องรับรองต่างประเทศ ชั้น 9 กระทรวงดิจิทัลเพื่อเศรษฐกิจและสังคม
_______________________________

ที่มา : https://www.thaigov.go.th/news/contents/details/85353