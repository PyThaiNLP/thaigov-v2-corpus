รัฐบาลไทย-ข่าวทำเนียบรัฐบาล-“จักรพงษ์” ร่วมประชุม ครม.สัญจร จ.นครราชสีมา พร้อมร่วมคณะนายกฯ ติดตามความคืบหน้างานตามนโยบายรัฐบาล   


วันพุธที่ 3 กรกฎาคม 2567
03/07/2567
พิมพ์
“จักรพงษ์” ร่วมประชุม ครม.สัญจร จ.นครราชสีมา พร้อมร่วมคณะนายกฯ ติดตามความคืบหน้างานตามนโยบายรัฐบาล
“จักรพงษ์” ร่วมประชุม ครม.สัญจร จ.นครราชสีมา พร้อมร่วมคณะนายกฯ ติดตามความคืบหน้างานตามนโยบายรัฐบาล
เมื่อวันที่ 2 กรกฎาคม 2567 นายจักรพงษ์ แสงมณี รัฐมนตรีประจำสำนักนายกรัฐมนตรี เข้าร่วมประชุมคณะรัฐมนตรีอย่างเป็นทางการนอกสถานที่ ครั้งที่ 4/2567 (ครม. สัญจร) ณ จังหวัดนครราชสีมา โดยนายจักรพงษ์ กล่าวว่า การประชุม ครม.สัญจร ซึ่งได้ออกไปจัดตามจังหวัดต่าง ๆ ซึ่งในครั้งนี้จัดขึ้นที่จังหวัดนครราชสีมา นอกจากจะเป็นการช่วยกระตุ้นเศรษฐกิจในพื้นที่แล้ว ยังเป็นการเปิดโอกาสให้คณะรัฐมนตรี ได้ลงไปพบปะพี่น้องประชาชน และได้ไปรับรู้รับทราบปัญหาในพื้นที่จริง เพื่อนำมาเร่งรัดหาวิธีแก้ไขให้พี่น้องประชาชนในพื้นที่อีกด้วย
ในช่วงบ่ายหลังจากการประชุม ครม. นายจักรพงษ์ ได้ติดตามคณะ นายเศรษฐา ทวีสิน นายกรัฐมนตรี ไปมอบนโยบายการบูรณาการแก้ไขปัญหายาเสพติดระยะเร่งด่วน ให้กับน้อง ๆ มหาวิทยาลัยราชภัฏนครราชสีมา ที่ห้างสรรพสินค้า Terminal 21 โคราช โดยปัญหาเรื่องยาเสพติดรัฐบาลให้ความสำคัญและเข้มงวดอย่างยิ่ง ทั้งการปราบปรามและการบำบัด
หลังจากนั้น นายกรัฐมนตรีและคณะ ได้เดินทางไปที่โรงพยาบาลมหาราชนครราชสีมา เพื่อติดตามความคืบหน้าโครงการจัดสร้างศูนย์อาคารความเป็นเลิศทางการแพทย์ 18 ชั้น เพื่อพัฒนาด้านสาธารณสุขของโคราชให้ดีขึ้นและรองรับกับการพัฒนาของเมือง
“สำหรับภารกิจสุดท้ายที่จังหวัดนครราชสีมาในครั้งนี้ คือการไปติดตามการขับเคลื่อน MICE CITY เพื่อเพิ่มศักยภาพทางเศรษฐกิจของภาคตะวันออกเฉียงเหนือ ที่โรงละครแห่งชาติภาคตะวันออกเฉียงเหนือ พร้อมทั้งรับชมการแสดงของน้อง ๆ หลายชุด สนุกสนานและน่าประทับใจมากครับ” นายจักรพงษ์ กล่าว

ที่มา : https://www.thaigov.go.th/news/contents/details/85308