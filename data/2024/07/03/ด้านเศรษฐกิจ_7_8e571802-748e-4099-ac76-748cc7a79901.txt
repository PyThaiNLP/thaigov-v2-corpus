รัฐบาลไทย-ข่าวทำเนียบรัฐบาล-กรุงไทยพลิกโอกาสการลงทุน ล็อคดอกเบี้ยสูง 3.10% กับหุ้นกู้อนุพันธ์กรุงไทย Bonus Callable Note พร้อมโอกาสรับผลตอบแทนโบนัสปีแรก จองซื้อ 15-17 ก.ค นี้


วันพุธที่ 3 กรกฎาคม 2567
03/07/2567
พิมพ์
กรุงไทยพลิกโอกาสการลงทุน ล็อคดอกเบี้ยสูง 3.10% กับหุ้นกู้อนุพันธ์กรุงไทย Bonus Callable Note พร้อมโอกาสรับผลตอบแทนโบนัสปีแรก จองซื้อ 15-17 ก.ค นี้
ธนาคารกรุงไทยเปิดขาย “หุ้นกู้อนุพันธ์ Bonus Callable Note อายุ 13 ปี ” จ่ายผลตอบแทน 3.10% ต่อปี พร้อมโอกาสรับผลตอบแทนโบนัสปีแรก เปิดโอกาสลงทุนในสินทรัพย์ปลอดภัย สร้างความมั่งคั่งอย่างต่อเนื่อง
ธนาคารกรุงไทยเปิดขาย “หุ้นกู้อนุพันธ์ Bonus Callable Note อายุ 13 ปี ” จ่ายผลตอบแทน 3.10% ต่อปี พร้อมโอกาสรับผลตอบแทนโบนัสปีแรก เปิดโอกาสลงทุนในสินทรัพย์ปลอดภัย สร้างความมั่งคั่งอย่างต่อเนื่อง โดยธนาคารจะชำระคืนเงินต้น 100% เมื่อถือครองครบกำหนดหรือเมื่อธนาคารใช้สิทธิไถ่ถอนก่อนกำหนด มีอันดับเครดิตระดับ AAA เปิดจองซื้อ 15-17 ก.ค.67 พลิกเงินออมให้งอกเงย สร้างความมั่งคั่งอย่างต่อเนื่อง
นายรวินทร์ บุญญานุสาสน์ ผู้บริหารสายงานธุรกิจตลาดเงินตลาดทุน ธนาคารกรุงไทย เปิดเผยว่า จากสถานการณ์เศรษฐกิจในปัจจุบันที่ยังมีความไม่แน่นอน ส่งผลให้ผู้ลงทุนบางกลุ่มมีความกังวล จึงมองหาการลงทุนในสินทรัพย์ที่มีความปลอดภัยสูง และสามารถสร้างผลตอบแทนในระดับที่น่าพอใจ  ธนาคารจึงเตรียมออกและเสนอขาย หุ้นกู้อนุพันธ์ Bonus Callable Note อายุ 13 ปี เพื่อเปิดโอกาสสร้างผลตอบแทนการลงทุนในสินทรัพย์ที่มีความปลอดภัย และมีความน่าเชื่อถือ โดยได้รับการจัดอันดับเครดิตระดับ AAA  หุ้นกู้อนุพันธ์กรุงไทย Bonus Callable Note อายุ 13 ปี เป็นหุ้นกู้ประเภทไม่ด้อยสิทธิ สกุลเงินบาท มีผลตอบแทนจากการลงทุนอยู่ที่ 3.10% ต่อปี สูงกว่าอัตราผลตอบแทนพันธบัตรรัฐบาลไทย (ผลตอบแทนพันธบัตรรัฐบาลไทย อายุ 13 ปี อยู่ที่ 2.96% ต่อปี ณ 14 มิ.ย. 67)  จ่ายผลตอบแทนทุกปี พร้อมรับผลตอบแทนโบนัสในปีแรก หากอัตราดอกเบี้ยอ้างอิง THOR ระยะเวลา 12 เดือน เคลื่อนไหวตามเงื่อนไข โดยจะได้รับผลตอบแทนโบนัส เท่ากับส่วนต่าง อัตราดอกเบี้ยอ้างอิง THOR กับค่าคงที่ที่กำหนด   และรับเงินต้นคืนเต็มจำนวน เมื่อหุ้นกู้อนุพันธ์ครบกำหนด หรือเมื่อธนาคารไถ่ถอนหุ้นกู้ฯ ก่อนครบกำหนด โดยธนาคารมีสิทธิไถ่ถอนก่อนครบกำหนดได้ตั้งแต่สิ้นปีที่ 3 และทุกปีหลังจากนั้น
หุ้นกู้อนุพันธ์กรุงไทย Bonus Callable Note มีระดับความเสี่ยงตราสารในระดับ 4 เสนอขายให้กับผู้ลงทุนสถาบันและผู้ลงทุนรายใหญ่ ลงทุนขั้นต่ำ 3 ล้านบาท เปิดจองซื้อระหว่าง  วันที่ 15-17 กรกฎาคม 2567 ผ่านธนาคารกรุงไทยทุกสาขา
สอบถามรายละเอียดเพิ่มเติมได้ที่ ธนาคารกรุงไทยทุกสาขา หรือโทร.02-208-4673 02-208-4817 02-208-4831 02-208-4840 02-208-4824

ที่มา : https://www.thaigov.go.th/news/contents/details/85333