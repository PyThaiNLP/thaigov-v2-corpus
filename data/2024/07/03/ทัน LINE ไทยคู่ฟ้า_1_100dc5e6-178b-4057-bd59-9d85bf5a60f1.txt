รัฐบาลไทย-ข่าวทำเนียบรัฐบาล-นายกฯ สั่งปราบปรามเพจปลอม ควบคู่ประชาสัมพันธ์ไม่ให้ประชาชนตกเป็นเหยื่อมิจฉาชีพ


วันพุธที่ 3 กรกฎาคม 2567
นายกฯ สั่งปราบปรามเพจปลอม ควบคู่ประชาสัมพันธ์ไม่ให้ประชาชนตกเป็นเหยื่อมิจฉาชีพ
......
นายกฯ สั่งปราบปรามเพจปลอม ควบคู่ประชาสัมพันธ์ไม่ให้ประชาชนตกเป็นเหยื่อมิจฉาชีพ
.
นายเศรษฐา ทวีสิน นายกรัฐมนตรี ห่วงใยประชาชนที่อาจถูกมิจฉาชีพใช้อุบายหลอกลวงชักชวนลงทุน หรือทำธุรกรรมต่าง ๆ พร้อมสั่งปราบปรามอาชญากรรมออนไลน์ กลุ่มมิจฉาชีพหลอกลวงประชาชน ควบคู่กับการประชาสัมพันธ์ ให้ความรู้ประชาชนอย่างต่อเนื่อง
.
ขณะที่ กระทรวงดิจิทัลเพื่อเศรษฐกิจและสังคม ได้ตรวจพบข่าวปลอมที่เกี่ยวข้องกับอาชญากรรมออนไลน์รายสัปดาห์ ช่วงวันที่ 21 - 27 มิ.ย. ที่ผ่านมา พบมีข้อความที่ต้องตรวจสอบ ทั้งสิ้นถึง 262 ข้อความ โดยจากการประสานงานกับหน่วยงานที่เกี่ยวข้องในจำนวนดังกล่าว พบข่าวปลอมที่เกี่ยวข้องกับการหลอกลงทุนหุ้น-ออมเงินวัยเกษียณ โดยใช้วิธีการอ้างถึงหน่วยงานรัฐและธนาคารรัฐ มากที่สุด 10 อันดับ ได้แก่
• ธนาคารอิสลามแห่งประเทศไทยส่งหนังสือแจ้งการกรอกข้อมูลเอกสารและบัญชีธนาคารผิด
• ไอดี catny1992 ชักชวนให้ลงทุน รับรองโดยสำนักงาน ก.ล.ต.
• AOT เปิดเพจเฟซบุ๊กหุ้นการบินไทยสำหรับมือใหม่
• SET50 SET100 เปิดให้ลงทุนกับกองทุนคุณภาพ ราคาเปิดพอร์ต เริ่มต้น 1,000 บาท
• สินเชื่อกรุงไทยใจป้ำ ผ่านบัญชี TikTok krungthai_02
• ลงทุนหุ้นผ่านเว็บไซต์ https://aa/satti-pu.xyz/#/login ของตลาดหลักทรัพย์
• ตลาดหลักทรัพย์เปิดพอร์ตหุ้นออนไลน์ ผ่านเว็บไซต์ https://stockset.net/index/login
• บัญชีไลน์ HSH-Gold futures ชักชวนให้ลงทุนรับรองโดยสำนักงาน ก.ล.ต.
• บัญชีตลาดหลักทรัพย์ฯ เปิดให้ซื้อกองทุนผู้สูงอายุ ผลตอบแทน เริ่มต้นที่ 1,000 บาท
• ออมเงินเพื่อวางแผนวัยเกษียณ ผ่านตัวแทน Liberator Securities
.
หากประชาชนโดนหลอกจากกลุ่มมิจฉาชีพออนไลน์ สามารถแจ้งดำเนินการ ระงับ อายัดบัญชี ได้ที่ศูนย์ปฏิบัติการแก้ไขปัญหาอาชญากรรมออนไลน์ สายด่วน 1441 ตลอด 24 ชั่วโมง
.
อ่านเพิ่มเติม คลิก https://www.thaigov.go.th/news/contents/details/85217
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/85310