รัฐบาลไทย-ข่าวทำเนียบรัฐบาล-รัฐมนตรีช่วยว่าการกระทรวงมหาดไทย ติดตามผลการดำเนินงานข้อสั่งการ ในการบริหารจัดการน้ำ หลังจากนายกรัฐมนตรีลงพื้นที่จังหวัดอุบลราชธานี


วันเสาร์ที่ 6 กรกฎาคม 2567
06/07/2567
พิมพ์
รัฐมนตรีช่วยว่าการกระทรวงมหาดไทย ติดตามผลการดำเนินงานข้อสั่งการ ในการบริหารจัดการน้ำ หลังจากนายกรัฐมนตรีลงพื้นที่จังหวัดอุบลราชธานี
รัฐมนตรีช่วยว่าการกระทรวงมหาดไทย ติดตามผลการดำเนินงานข้อสั่งการ ในการบริหารจัดการน้ำ หลังจากนายกรัฐมนตรีลงพื้นที่จังหวัดอุบลราชธานี
เมื่อวันที่ 5 กรกฎาคม 2567 (เวลา 09.00 น.) นายเกรียง กัลป์ตินันท์ รัฐมนตรีช่วยว่าการกระทรวงมหาดไทย ตรวจติดตามผลการดำเนินงานตามข้อสั่งการ หลังจากนายกรัฐมนตรี ลงพื้นที่จังหวัดอุบลราชธานี โดยมี นายศุภศิษย์ กอเจริญยศ ผู้ว่าราชการจังหวัดอุบลราชธานี หัวหน้าส่วนราชการ หัวหน้าหน่วยงานรัฐวิสาหกิจ นายอำเภอ และผู้ที่เกี่ยวข้องเข้าร่วมประชุมที่ห้องประชุมพรหมวรราช ชั้น 4 ศาลากลางจังหวัดอุบลราชธานี
ทั้งนี้ เพื่อติดตามผลการดำเนินงานตามข้อสั่งการ เรื่องการบริหารจัดการน้ำและติดตามสถานการณ์น้ำในพื้นที่จังหวัดอุบลราชธานี โดยให้ยึดระดับน้ำที่ สถานี M7 สะพานเสรีประชาธิปไตย อำเภอเมือง จังหวัดอุบลราชธานี เป็นหลักในการบริหารจัดการและควบคุมระดับน้ำ พร้อมทั้งเป็นการเตรียมความพร้อมรับมือกับการเกิดอุทกภัยในฤดูฝน ทั้งก่อน ระหว่าง และหลัง รวมถึงเรื่องการใช้พื้นที่สาธารณะประโยชน์ที่ประชาชนร้องเรียนในเขตเทศบาลนครอุบลราชธานีด้วย
นอกจากนี้ ยังได้ติดตามความคืบหน้าการจัดงานประเพณีแห่เทียนพรรษาจังหวัดอุบลราชธานีประจำปี 2567 อาทิ การจัดกิจกรรมเยือนชุมชน ชมวิถีทำเทียน เทียนศรัทธา ราศรีเรืองแสง การจัดกิจกรรมถนนสายเทียน สายธรรม การจัดจำหน่ายสินค้าหนึ่งตำบล หนึ่งผลิตภัณฑ์ (OTOP) โดยเฉพาะกำหนดการวันเปิดงานประเพณีแห่เทียนพรรษาจังหวัด ซึ่งขอให้จัดทำรายละเอียดพิธีการให้พร้อมก่อนที่จะเชิญนายเศรษฐา ทวีสิน นายกรัฐมนตรีมาเป็นประธานในพิธีเปิดงาน วันที่ 21 กรกฎาคม 2567 พร้อมเชิญชวนให้ประชาชนชาวไทยและต่างประเทศมาชมความสวยงามของต้นเทียนพรรษาที่จะเข้าร่วมขบวนจำนวน 3 ประเภทได้แประเภทแกะสลัก หนังสือพิมพ์ ประเภทต้นเทียนโบราณรวมจำนวนทั้งสิ้น 50 ต้น
ที่มา : สำนักงาน รมช.มท.(นายเกรียง กัลป์ตินันท์)

ที่มา : https://www.thaigov.go.th/news/contents/details/85484