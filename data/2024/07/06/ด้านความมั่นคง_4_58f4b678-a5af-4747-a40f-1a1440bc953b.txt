รัฐบาลไทย-ข่าวทำเนียบรัฐบาล-โฆษก มท. เชิญชวนพี่น้องประชาชนแสดงออกถึงความจงรักภักดี ร่วมในพิธีเสกและสมโภชน้ำพระพุทธมนต์ สำหรับงานพระราชพิธีมหามงคลเฉลิมพระชนมพรรษา 6 รอบ 7-8 ก.ค.นี้ ณ วัดใน 76 จังหวัดทั่วประเทศ


วันเสาร์ที่ 6 กรกฎาคม 2567
06/07/2567
พิมพ์
โฆษก มท. เชิญชวนพี่น้องประชาชนแสดงออกถึงความจงรักภักดี ร่วมในพิธีเสกและสมโภชน้ำพระพุทธมนต์ สำหรับงานพระราชพิธีมหามงคลเฉลิมพระชนมพรรษา 6 รอบ 7-8 ก.ค.นี้ ณ วัดใน 76 จังหวัดทั่วประเทศ
โฆษก มท. เชิญชวนพี่น้องประชาชนแสดงออกถึงความจงรักภักดี ร่วมในพิธีเสกและสมโภชน้ำพระพุทธมนต์ สำหรับงานพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ระหว่างวันที่ 7-8 ก.ค.นี้ ณ วัด ที่จัดพิธีฯ ทั้ง 76 จังหวัดทั่วประเทศ
น.ส.ไตรศุลี ไตรสรณกุล เลขานุการ รมว.มหาดไทย และโฆษกกระทรวงมหาดไทย กล่าวว่า ตามที่คณะกรรมการอำนวยการจัดงานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ซึ่งมี นายเศรษฐา ทวีสิน นายกรัฐมนตรี เป็นประธาน ได้มอบให้กระทรวงมหาดไทยจัดทำน้ำพระพุทธมนต์ศักดิ์สิทธิ์ เนื่องในโอกาสพระราชพิธีฯ และ นายอนุทิน ชาญวีรกูล รองนายกรัฐมนตรี และรมว.มหาดไทย ได้มอบหมายให้หน่วยงานของกระทรวงฯ และผู้ว่าราชการจังหวัดทุกจังหวัดให้ดำเนินการทุกขั้นตอนอย่างสมพระเกียรติ
เมื่อวันที่ 4 ก.ค. 67 ที่ผ่านมา กระทรวงมหาดไทย ร่วมกับผู้ว่าราชการจังหวัด 76 จังหวัด ภาคีเครือข่ายทุกจังหวัด ได้จัดพิธีพลีกรรมตักน้ำ ณ แหล่งน้ำศักดิ์สิทธิ์ของแต่ละจังหวัด รวม 107 แห่งทั่วประเทศ พร้อมกันในเวลา 14.49 น. โดยขั้นตอนหลังจากนี้ทุกจังหวัดจะประกอบพิธีเสกน้ำพระพุทธมนต์ และพิธีเวียนเทียนสมโภชน้ำพระพุทธมนต์ ในวันที่ 7-8 ก.ค. 67 จากนั้น วันที่ 14 ก.ค. 67 ผู้ว่าราชการจังหวัดทั้ง 76 จังหวัดทั่วประเทศ จะเชิญคนโทน้ำพระพุทธมนต์มาเก็บรักษาที่กระทรวงมหาดไทย และในวันที่ 25 ก.ค. 67 จะมีพิธีเชิญคนโทน้ำพระพุทธมนต์ไปยังวัดพระเชตุพนวิมลมังคลาราม เพื่อทำพิธีเสกน้ำพระพุทธมนต์ศักดิ์สิทธิ์ต่อไป
น.ส.ไตรศุลี กล่าวว่า ขอเชิญชวนพี่น้องประชาชนทั่วประเทศ ร่วมแสดงออกซึ่งความจงรักภักดีในพิธีอันเป็นมงคลและศักดิ์สิทธิ์ และถือเป็นการได้ร่วมปฏิบัติบูชาถวายพระพรชัยมงคลแด่พระบาทสมเด็จพระเจ้าอยู่หัว ในพิธีเสกน้ำพระพุทธมนต์ วันอาทิตย์ที่ 7 ก.ค. 67 ฤกษ์เวลา 17.09 น. และพิธีเวียนเทียนสมโภชน้ำพระพุทธมนต์ ในวันจันทร์ที่ 8 ก.ค. 67 ฤกษ์เวลา 12.00 น. ณ วัดในทั้ง 76 จังหวัด (เรียงตามตัวอักษร) ดังนี้
1) กระบี่ ณ พระอุโบสถวัดแก้วโกรวาราม พระอารามหลวง อ.เมืองกระบี่ 2) กาญจนบุรี ณ พระอุโบสถวัดไชยชุมพลชนะสงคราม (วัดใต้) พระอารามหลวง อ.เมืองกาญจนบุรี 3) กาฬสินธุ์ ณ พระอุโบสถวัดกลาง พระอารามหลวง อ.เมืองกาฬสินธุ์ 4) กำแพงเพชร ณ พระอุโบสถ วัดคูยาง พระอารามหลวง อ.เมืองกำแพงเพชร 5) ขอนแก่น ณ พระมหาธาตุแก่นนคร วัดหนองแวง พระอารามหลวง อ.เมืองขอนแก่น 6) จันทบุรี ณ พระอุโบสถวัดพลับ อ.เมืองจันทบุรี 7) ฉะเชิงเทรา ณ พระอุโบสถวัดโสธรวรารามวรวิหาร อ.เมืองฉะเชิงเทรา 8) ชลบุรี ณ พระอุโบสถวัดเขาบางทราย อ.เมืองชลบุรี 9) ชัยนาท ณ พระอุโบสถวัดพระบรมธาตุวรวิหาร อ.เมืองชัยนาท 10) ชัยภูมิ ณ อุโบสถวัดไพรีพินาศ (วัดกลางเมืองเก่า) อ.เมืองชัยภูมิ
11) ชุมพร ณ พระอุโบสถวัดชุมพรรังสรรค์ พระอารามหลวง อ.เมืองชุมพร 12) เชียงราย ณ พระอุโบสถวัดพระแก้ว พระอารามหลวง อ.เมืองเชียงราย 13) เชียงใหม่ พระวิหารวัดพระสิงห์วรมหาวิหาร อ.เมืองเชียงใหม่ 14) ตรัง ณ พระอุโบสถวัดกะพังสุรินทร์ พระอารามหลวง อ.เมืองตรัง 15) ตราด พระอุโบสถวัดโยธานิมิต อ.เมืองตราด 16) ตาก ณ พระอุโบสถวัดมณีบรรพตวรวิหาร พระอารามหลวง อ.เมืองตาก 17) นครนายก ณ พระอุโบสถวัดอุดมธานี อ.เมืองนครนายก 18) นครปฐม ณ พระวิหารหลวงวัดพระปฐมเจดีย์ ราชวรมหาวิหาร อ.เมืองนครปฐม
19) นครพนม ณ พระอุโบสถวัดพระธาตุพนมวรมหาวิหาร อ.ธาตุพนม 20) นครราชสีมา ณ พระวิหารหลวงวัดพระนารายณ์ มหาราชวรวิหาร อ.เมืองนครราชสีมา
21) นครสวรรค์ ณ พระอุโบสถวัดนครสวรรค์ พระอารามหลวง อ.เมืองนครสวรรค์ 22) นครศรีธรรมราช ณ พระวิหารหลวงวัดพระมหาธาตุ วรมหาวิหาร อ.เมืองนครศรีธรรมราช 23) นนทบุรี ณ พระอุโบสถวัดเฉลิมพระเกียรติวรวิหาร อ.เมืองนนทบุรี 24) นราธิวาส ณ พระอุโบสถวัดประชุมชลธารา อ.สุไหงปาดี 25) น่าน พระวิหารวัดพระธาตุแช่แห้ง พระอารามหลวง อ.ภูเพียง 26) บุรีรัมย์ ณ พระอุโบสถวัดกลาง พระอารามหลวง อ.เมืองบุรีรัมย์ 27) บึงกาฬ ณ พระอุโบสถวัดเซกาเจติยาราม พระอารามหลวง อ.เซกา 28) ปทุมธานี วัดประยูรธรรมาราม อ.ลำลูกกา 29) ประจวบคีรีขันธ์ ณ พระอุโบสถวัดคลองวาฬ อ.เมืองประจวบคีรีขันธ์ 30) ปราจีนบุรี ณ พระอุโบสถวัดบางกะเบา อ.บ้านสร้าง
31) ปัตตานี ณ พระอุโบสถวัดตานีนรสโมสร อ.เมืองปัตตานี 32) พระนครศรีอยุธยา ณ วิหารพระมงคลบพิตร อ.พระนครศรีอยุธยา 33) พะเยา ณ วิหารวัดศรีโคมคำ หรือวัดพระเจ้าตนหลวง พระอารามหลวง อ.เมืองพะเยา 34) พังงา ณ พระอุโบสถวัดประชุมโยธี พระอารามหลวง อ.เมืองพังงา 35) เพชรบุรี ณ พระวิหารวัดมหาธาตุวรวิหาร อ.เมืองเพชรบุรี 36) เพชรบูรณ์ ณ พระอุโบสถวัดมหาธาตุ พระอารามหลวง อ.เมืองเพชรบูรณ์ 37) พัทลุง ณ พระอุโบสถวัดคูหาสวรรค์ อ.เมืองพัทลุง 38) พิจิตร ณ พระอุโบสถวัดท่าหลวง อ.เมืองพิจิตร 39) พิษณุโลก ณ พระวิหารพระพุทธชินราช วัดพระศรีรัตนมหาธาตุวรมหาวิหาร อ.เมืองพิษณุโลก 40) แพร่ ณ พระอุโบสถวัดพระบาทมิ่งเมืองวรวิหาร อ.เมืองแพร่
41) ภูเก็ต ณ วิหารวัดพระทอง อ.ถลาง 42) มหาสารคาม ณ พระอุโบสถวัดมหาชัย พระอารามหลวง อ.เมืองมหาสารคาม 43) มุกดาหาร ณ พระอุโบสถวัดศรีมงคลใต้ พระอารามหลวง อ.เมืองมุกดาหาร 44) แม่ฮ่องสอน ณ พระอุโบสถ วัดพระธาตุดอยกองมู อ.เมืองแม่ฮ่องสอน 45) ยโสธร ณ พระอุโบสถวัดศรีธรรมาราม พระอารามหลวง อ.เมืองยโสธร 46) ยะลา ณ พระอุโบสถวัดพุทธภูมิ พระอารามหลวง อ.เมืองยะลา 47) ร้อยเอ็ด ณ พระอุโบสถวัดบึงพระลานชัย พระอารามหลวง อ.เมืองร้อยเอ็ด 48) ระนอง ณ พระอุโบสถวัดสุวรรณคีรีวิหาร พระอารามหลวง อ.เมืองระนอง 49) ระยอง ณ พระอุโบสถวัดป่าประดู่ พระอารามหลวง อ.เมืองระยอง 50) ราชบุรี ณ พระวิหารหลวงวัดมหาธาตุ วรวิหาร อ.เมืองราชบุรี
51) ลพบุรี ณ พระอุโบสถวัดกวิศรารามราชวรวิหาร พระอารามหลวง อ.เมืองลพบุรี 52) ลำปาง ณ พระอุโบสถวัดพระแก้วดอนเต้า สุชาดาราม พระอารามหลวง อ.เมืองลำปาง 53) ลำพูน ณ พระวิหารวัดพระธาตุหริภุญชัย วรมหาวิหาร อ.เมืองลำพูน 54) เลย ณ พระอุโบสถวัดศรีสุทธาวาสพระอารามหลวง อ.เมืองเลย 55) ศรีสะเกษ ณ พระวิหารวัดมหาพุทธาราม อ.เมืองศรีสะเกษ 56) สกลนคร ณ พระอุโบสถวัดพระธาตุเชิงชุมวรวิหาร อ.เมืองสกลนคร 57) สงขลา ณ พระอุโบสถวัดชัยมงคล พระอารามหลวง อ.เมืองสงขลา 58) สตูล ณ พระอุโบสถวัดชนาธิปเฉลิม พระอารามหลวง อ.เมืองสตูล 59) สมุทรปราการ ณ อุโบสถ (หลังเก่า) วัดพิชัยสงคราม อ.เมืองสมุทรปราการ 60) สมุทรสงคราม ณ พระอุโบสถวัดเพชรสมุทรวรวิหาร พระอารามหลวง อ.เมืองสมุทรสงคราม
61) สมุทรสาคร ณ พระอุโบสถวัดเจษฎาราม พระอารามหลวง อ.เมืองสมุทรสาคร 62) สระแก้ว ณ พระอุโบสถวัดสระแก้ว พระอารามหลวง อ.เมืองสระแก้ว 63) สระบุรี ณ พระมณฑปรอยพระพุทธบาท วัดพระพุทธบาทราชวรมหาวิหาร อ.พระพุทธบาท 64) สิงห์บุรี ณ พระอุโบสถวัดพระนอนจักรสีห์วรวิหาร พระอารามหลวง อ.เมืองสิงห์บุรี 65) สุโขทัย ณ พระอุโบสถวัดพระศรีรัตนมหาธาตุราชวรวิหาร อ.ศรีสัชนาลัย 66) สุพรรณบุรี ณ พระวรวิหารหลวงพ่อโต วัดป่าเลไลยก์วรวิหาร อ.เมืองสุพรรณบุรี 67) สุราษฎร์ธานี ณ พระวิหารหลวงวัดพระบรมธาตุไชยา ราชวรวิหาร อ.ไชยา 68) สุรินทร์ ณ พระอุโบสถวัดบูรพาราม พระอารามหลวงเฉลิมพระเกียรติ อ.เมืองสุรินทร์ 69) หนองคาย ณ พระอุโบสถวัดโพธิ์ชัย พระอารามหลวง อ.เมืองหนองคาย 70) หนองบัวลำภู ณ พระโบสถวัดศรีคุณเมือง อ.เมืองหนองบังลำภู
71) อ่างทอง ณ พระอุโบสถวัดไชโยวรวิหาร อ.ไชโย 72) อำนาจเจริญ ณ พระอุโบสถวัดสำราญนิเวศ พระอารามหลวง อ.เมืองอำนาจเจริญ 73) อุดรธานี พระอุโบสถวัดมัชฌิมาวาส พระอารามหลวง อ.เมืองอุดรธานี 74) อุตรดิตถ์ ณ พระวิหารวัดพระแท่นศิลาอาสน์ พระอารามหลวง อ.ลับแล 75) อุทัยธานี ณ พระอุโบสถวัดมณีสถิตกปิฎฐาราม พระอารามหลวง อ.เมืองอุทัยธานี และ 76) อุบลราชธานี พระอุโบสถวัดสุปัฏนารามวรวิหาร อ.เมืองอุบลราชธานี

ที่มา : https://www.thaigov.go.th/news/contents/details/85487