รัฐบาลไทย-ข่าวทำเนียบรัฐบาล-นายกฯ หนุนจัดงาน Bangkok International Digital Content Festival 2024 ดันไทยสู่ Digital Content Hub ของภูมิภาค


วันศุกร์ที่ 26 กรกฎาคม 2567
นายกฯ หนุนจัดงาน Bangkok International Digital Content Festival 2024 ดันไทยสู่ Digital Content Hub ของภูมิภาค
......
นายกฯ หนุนจัดงาน Bangkok International Digital Content Festival 2024 ดันไทยสู่ Digital Content Hub ของภูมิภาค
.
รัฐบาล โดย กรมส่งเสริมการค้าระหว่างประเทศ กระทรวงพาณิชย์ และหน่วยงานพันธมิตรภาครัฐและเอกชน จัดงาน Bangkok International Digital Content Festival 2024 (BIDC 2024) ระหว่างวันที่ 24 ก.ค. - 8 ส.ค. 67 ซึ่งได้จัดขึ้นอย่างต่อเนื่องเป็นปีที่ 11 เพื่อส่งเสริมให้เกิดการขยายช่องทางการค้าของอุตสาหกรรมดิจิทัลคอนเทนต์ไทยสู่ตลาดโลก ครอบคลุมตั้งแต่การผลิต เผยแพร่ จำหน่าย และการให้บริการสื่อสร้างสรรค์ในรูปแบบดิจิทัล โดยภายในงานมีกิจกรรมมากมาย ทั้งการจับคู่เจรจาการค้า การมอบรางวัลด้านดิจิทัลคอนเทนต์ประจำปี 2024 รวมถึงมีผู้ประกอบการดิจิทัลคอนเทนต์จากบริษัทชั้นนำจาก 10 ประเทศทั่วโลก และผู้ประกอบการดิจิทัลคอนเทนต์ไทยที่เข้าร่วมงาน คาดว่าจะสามารถจับคู่เจรจาการค้ากว่า 450 คู่ สร้างมูลค่าการเจรจาการค้าไม่ต่ำกว่า 800 ล้านบาท
.
นายกรัฐมนตรี เชื่อว่างาน BIDC 2024 จะเป็นอีกเครื่องมือสำคัญที่ส่งเสริมโอกาสในธุรกิจบริการดิจิทัลคอนเทนต์ไทยให้ได้แสดงศักยภาพให้เป็นที่รู้จักและยอมรับในแวดวงดิจิทัลคอนเทนต์ เพิ่มมูลค่าการค้าของธุรกิจบริการดิจิทัลคอนเทนต์ไทยในตลาดโลก ผลักดันให้ไทยก้าวเป็น Hub ด้านดิจิทัลคอนเทนต์ของภูมิภาค
.
อ่านเพิ่มเติม คลิก >> https://www.thaigov.go.th/news/contents/details/86245
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/86303