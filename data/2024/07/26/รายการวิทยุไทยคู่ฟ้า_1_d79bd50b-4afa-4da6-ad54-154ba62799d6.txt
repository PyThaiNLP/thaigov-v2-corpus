รัฐบาลไทย-ข่าวทำเนียบรัฐบาล-กำชับทุกโครงการชลประทาน เฝ้าระวังสถานการณ์น้ำใกล้ชิด


วันศุกร์ที่ 26 กรกฎาคม 2567
26/07/2567
พิมพ์
กำชับทุกโครงการชลประทาน เฝ้าระวังสถานการณ์น้ำใกล้ชิด
วันพฤหัสบดี ที่ 25 ก.ค.67
ต่อจากนี้ไป ขอเชิญรับฟังไทยคู่ฟ้า
รัฐบาลกำชับโครงการชลประทานทั่วประเทศ ติดตามสถานการณ์น้ำอย่างใกล้ชิด
โดยพบว่าอ่างเก็บน้ำขนาดใหญ่และขนาดกลางทั่วประเทศมีปริมาณน้ำรวมร้อยละ 51 ของความจุอ่างรวมกัน
เฉพาะลุ่มน้ำเจ้าพระยา 4 เขื่อนหลักยังรองรับน้ำได้อีกราว 15,227 ล้าน ลบ.ม. คาดการณ์ช่วงปลายเดือน
กรกฎาคม นี้ หลายพื้นที่ยังมีปริมาณฝนเพิ่มขึ้น จึงกำชับพื้นที่ที่ฝนตกชุกให้ติดตามสภาพอากาศอย่างใกล้ชิด
คาดการณ์ปริมาณฝนเพื่อบริหารน้ำในอ่างให้อยู่ในเกณฑ์ที่เหมาะสมโดยไม่ส่งผลกระทบต่อพื้นที่ท้ายน้ำ
ควบคู่กับการปฏิบัติ 10 มาตรการรับมือฤดูฝนปี 2567 อย่างเคร่งครัด
บูรณาการท้องถิ่นประชาสัมพันธ์สถานการณ์และแจ้งเตือนประชาชนอย่างต่อเนื่องและทั่วถึง
เพื่อลดผลกระทบที่อาจเกิดกับประชาชน
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/86296