รัฐบาลไทย-ข่าวทำเนียบรัฐบาล-“ศุภมาส“ เปิดงานประชุมนานาชาติ (International Conference) 2024 จับมือสภาวิศวกร ยกระดับคุณภาพการศึกษาหลักสูตรวิศวกรรมศาสตร์ของไทย พร้อมผลักดันให้ระบบรับรองมาตรฐาน TABEE 


วันศุกร์ที่ 26 กรกฎาคม 2567
“ศุภมาส“ เปิดงานประชุมนานาชาติ (International Conference) 2024 จับมือสภาวิศวกร ยกระดับคุณภาพการศึกษาหลักสูตรวิศวกรรมศาสตร์ของไทย พร้อมผลักดันให้ระบบรับรองมาตรฐาน TABEE
......
“ศุภมาส“ เปิดงานประชุมนานาชาติ (International Conference) 2024 จับมือสภาวิศวกร ยกระดับคุณภาพการศึกษาหลักสูตรวิศวกรรมศาสตร์ของไทย พร้อมผลักดันให้ระบบรับรองมาตรฐาน TABEE ได้รับการยอมรับและมีมาตรฐานระดับสากล
เมื่อวันที่ 25 ก.ค. นางสาวศุภมาส อิศรภักดี รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม (อว.) เป็นประธานเปิดการประชุมนานาชาติ (International Conference) 2024 "Upfront Engineering Education and Professional Mobility 2024 : Quality Education and Professional Development towards Global Engineering Molility and Sustainable Future" สนับสนุนความร่วมมือในการยกระดับคุณภาพการศึกษาหลักสูตรวิศวกรรมศาสตร์ของไทยให้มีมาตรฐานระดับสากล พร้อมทั้งผลักดันให้ระบบรับรองมาตรฐาน TABEE ได้รับการยอมรับและมีมาตรฐานระดับสากล โดยมี นางสาวสุชาดา แทนทรัพย์ เลขานุการรัฐมนตรีว่าการกระทรวง อว. ศ.ดร.ศุภชัย ปทุมนากุล รองปลัดกระทรวง อว. เข้าร่วม ณ ห้องบอลรูม 1 โรงแรมอินเตอร์คอนติเนนตัล กรุงเทพฯ
นางสาวศุภมาส กล่าว่า กระทรวง อว. มีความมุ่งมั่นที่จะปรับโครงสร้างการศึกษาของไทยให้พร้อมรับมือกับความท้าทายระดับโลกในอนาคต การรับรองหลักสูตรการศึกษาด้านวิศวกรรม จึงเป็นสิ่งที่สำคัญสำหรับการเสริมสร้างคุณภาพทางวิชาการและทักษะที่เกี่ยวข้องสำหรับแรงงานระดับโลก ซึ่งกระทรวง อว. และสภาวิศวกร ประเทศไทย มุ่งมั่นที่จะผลักดัน TABEE ให้ตรงตามมาตรฐานของคอลเลจวอชิงตัน โดยเมื่อวันที่ 1 มีนาคม 2567 ทั้ง 2 หน่วยงานได้ลงนามในบันทึกข้อตกลงความร่วมมือทางวิชาการร่วมกัน เพื่อยกระดับมาตรฐานการศึกษาวิศวกรรม และสร้างหลักสูตรที่มีคุณภาพ ขอให้พันธมิตรของเราทุกท่านได้ใช้โอกาสในการประชุมนานาชาติครั้งนี้ในการแลกเปลี่ยน เรียนรู้ข้อมูล เสริมสร้างระบบการรับรองของเราให้ตรงต่อมาตรฐานระดับโลก เพื่อเตรียมวิศวกรของเราสู่อนาคตที่ยั่งยืนต่อไป
#กระทรวงการอุดมศึกษาวิทยาศาสตร์วิจัยและนวัตกรรม
#MHESI

ที่มา : https://www.thaigov.go.th/news/contents/details/86307