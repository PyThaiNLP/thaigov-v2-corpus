รัฐบาลไทย-ข่าวทำเนียบรัฐบาล-ดีอี ประชุมทางไกล คณะทำงานเปลี่ยนผ่านสู่ยุคดิจิทัล IMT – GT ครั้งที่ 3 


วันศุกร์ที่ 26 กรกฎาคม 2567
ดีอี ประชุมทางไกล คณะทำงานเปลี่ยนผ่านสู่ยุคดิจิทัล IMT – GT ครั้งที่ 3
ดีอี ประชุมทางไกล คณะทำงานเปลี่ยนผ่านสู่ยุคดิจิทัล IMT – GT ครั้งที่ 3
วันนี้ (26 กรกฎาคม 2567) นางสาวกัลยา ชินาธิวร ที่ปรึกษาด้านต่างประเทศกระทรวงดิจิทัลเพื่อเศรษฐกิจและสังคม (ดีอี) เป็นประธานการประชุมคณะทำงานด้านการเปลี่ยนผ่านสู่ยุคดิจิทัล ครั้งที่ 3 ภายใต้แผนงานการพัฒนาเขตเศรษฐกิจสามฝ่าย อินโดนีเซีย - มาเลเซีย - ไทย (IMT - GT) โดยมีผู้แทนจากประเทศสมาชิก สภาธุรกิจ (Joint Business Council: JBC) เครือข่ายมหาวิทยาลัย IMT-GT (UNINET) ของทั้งสามประเทศ และศูนย์ประสานงานความร่วมมืออนุภูมิภาคแผนงาน IMT-GT (CIMT) เข้าร่วมการประชุมฯ เพื่อหารือเกี่ยวกับการดำเนินงานของคณะทำงานฯ  ภายใต้แผนดำเนินงานระยะ 5 ปี ค.ศ. 2022 - 2026 รวมทั้งพิจารณาทบทวนแผนระยะกลางในการขับเคลื่อนตามแผนงานดังกล่าว โดยการประชุมทางไกลผ่านระบบออนไลน์ ณ ห้องประชุม 702 กระทรวงดิจิทัลเพื่อเศรษฐกิจและสังคม
---------------------------------------------------------------

ที่มา : https://www.thaigov.go.th/news/contents/details/86335