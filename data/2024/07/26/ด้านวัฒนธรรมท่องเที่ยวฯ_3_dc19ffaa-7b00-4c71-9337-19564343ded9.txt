รัฐบาลไทย-ข่าวทำเนียบรัฐบาล-ทูต 21 ประเทศและผู้แทนสหภาพยุโรป พูดภาษาไทยสุดน่ารัก ร่วมพูดกลอน สุภาษิตไทย รณรงค์ส่งเสริมการใช้ภาษาไทย ปี 2567


วันศุกร์ที่ 26 กรกฎาคม 2567
ทูต 21 ประเทศและผู้แทนสหภาพยุโรป พูดภาษาไทยสุดน่ารัก ร่วมพูดกลอน สุภาษิตไทย รณรงค์ส่งเสริมการใช้ภาษาไทย ปี 2567
ทูต 21 ประเทศและผู้แทนสหภาพยุโรป พูดภาษาไทยสุดน่ารัก ร่วมพูดกลอน สุภาษิตไทย รณรงค์ส่งเสริมการใช้ภาษาไทย ปี 2567
ทูต 21 ประเทศและผู้แทนสหภาพยุโรป พูดภาษาไทยสุดน่ารัก ร่วมพูดกลอน สุภาษิตไทย รณรงค์ส่งเสริมการใช้ภาษาไทย ปี 2567
นางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม กล่าวว่า ทุกวันที่ 29 กรกฎาคม ของทุกปี ถือเป็นวันภาษาไทยแห่งชาติ และกระทรวงวัฒนธรรม (วธ.) ตระหนักถึงการใช้ภาษาไทยที่ถูกต้อง เหมาะสม เพื่อร่วมกันสร้างค่านิยมและจิตสำนึก ทั้งส่งเสริมให้เด็ก เยาวชนและประชาชนเห็นความสำคัญและคุณค่าของภาษาไทย ดังพระราชดำรัส ของพระบาทสมเด็จพระปรมินทรมหาภูมิพลอดุลยเดช ที่ได้พระราชทานไว้เมื่อวันที่ 29 กรกฎาคม พุทธศักราช 2505 ว่า “ภาษาไทยนั้น เป็นเครื่องมืออย่างหนึ่งของชาติ ภาษาทั้งหลายเป็นเครื่องมือของมนุษย์ชนิดหนึ่ง คือ เป็นทางสำหรับแสดงความคิดเห็นอย่างหนึ่ง เป็นสิ่งที่สวยงามอย่างหนึ่ง เช่น ในทางวรรณคดี เป็นต้น ฉะนั้น จึงจำเป็นต้องรักษาเอาไว้ให้ดี เราโชคดีที่มีภาษาของตนเอง มาแต่โบราณกาล จึงสมควรอย่างยิ่งที่จะรักษาไว้” นอกจากนี้ วธ. เล็งเห็นความสำคัญในการรณรงค์ส่งเสริมการใช้ภาษาไทยในหมู่ชาวต่างชาติ ซึ่งในปี 2567 สถานเอกอัครราชทูตต่างประเทศประจำประเทศไทยร่วมจัดทำวีดิทัศน์เพื่ออนุรักษ์และรณรงค์ส่งเสริมการใช้ภาษาไทยโดยมีคณะทูตและเจ้าหน้าที่สถานเอกอัครราชทูตฯ ร่วมพูดภาษาไทย กลอน สุภาษิตไทย รวมถึงแสดงความประทับใจที่มีต่อภาษาไทยอีกด้วย
นางสุดาวรรณ กล่าวอีกว่า สำหรับในปีนี้มีสถานเอกอัครราชทูตให้ความร่วมมือ จัดทำวีดิทัศน์เพื่อรณรงค์ส่งเสริมการใช้ภาษาไทยเข้ามาถึง 21 ประเทศ และ 1 คณะผู้แทนสหภาพยุโรปประจำประเทศไทยประกอบด้วย 1. สถานเอกอัครราชทูตออสเตรเลียประจำประเทศไทย 2. สถานเอกอัครราชทูตสหราชอาณาจักรประจำประเทศไทย 3. สถานเอกอัครราชทูตแคนาดาประจำประเทศไทย 4. สถานเอกอัครราชทูตสาธารณรัฐชิลีประจำประเทศไทย 5. สถานเอกอัครราชทูตสาธารณรัฐประชาชนจีนประจำประเทศไทย 6. สถานเอกอัครราชทูตสาธารณรัฐโคลอมเบียประจำประเทศไทย 7. สถานเอกอัครราชทูตราชอาณาจักรเดนมาร์กประจำประเทศไทย 8. สถานเอกอัครราชทูตสาธารณรัฐกัวเตมาลาประจำประเทศไทย 9. สถานเอกอัครราชทูตสาธารณรัฐอินโดนีเซียประจำประเทศไทย 10. สถานเอกอัครราชทูตอิสราเอลประจำประเทศไทย 11. สถานเอกอัครราชทูตญี่ปุ่นประจำประเทศไทย 12. สถานเอกอัครราชทูตสาธารณรัฐคาซัคสถานประจำประเทศไทย 13. สถานเอกอัครราชทูตสาธารณรัฐเกาหลีประจำประเทศไทย 14. สถานเอกอัครราชทูตสาธารณรัฐประชาธิปไตยประชาชนลาวประจำประเทศไทย 15. สถานเอกอัครราชทูตมาเลเซียประจำประเทศไทย 16. สถานเอกอัครราชทูตสหรัฐเม็กซิโกประจำประเทศไทย 17. สถานเอกอัครราชทูตสหพันธ์สาธารณรัฐไนจีเรียประจำประเทศไทย 18. สถานเอกอัครราชทูตสาธารณรัฐฟิลิปปินส์ประจำประเทศไทย 19. สถานเอกอัครราชทูตสมาพันธรัฐสวิสประจำประเทศไทย 20. สถานเอกอัครราชทูตสาธารณรัฐประชาธิปไตยติมอร์-เลสเต ประจำประเทศไทย 21. สถานเอกอัครราชทูตสหรัฐอเมริกาประจำประเทศไทย 22. คณะผู้แทนสหภาพยุโรปประจำประเทศไทย
“ขอขอบคุณสถานเอกอัครราชทูตประจำประเทศไทยทั้ง 21 ประเทศ และคณะผู้แทนสหภาพยุโรปประจำประเทศไทย ที่ให้ความร่วมมือและส่งมอบวีดิทัศน์สุดประทับใจ ร่วมรณรงค์และเผยแพร่การใช้ภาษาไทยให้เป็นที่รู้จักในหมู่ชาวต่างชาติมากขึ้น กระทรวงวัฒนธรรมจึงขอมอบเกียรติบัตรให้แก่สถานเอกอัครราชทูตประจำประเทศไทย เพื่อยกย่องเชิดชูในฐานะที่เป็นส่วนหนึ่งในการส่งเสริมและรณรงค์การใช้ภาษาไทยในงานวันภาษาไทยแห่งชาติ” รมว. วธ. กล่าว
หมายเหตุ : วิดีทัศน์ทูต 22 ประเทศ https://youtu.be/0o2NvaEwwYk?si=RPW6kqVZNSxJ3go1

ที่มา : https://www.thaigov.go.th/news/contents/details/86328