รัฐบาลไทย-ข่าวทำเนียบรัฐบาล-กระทรวงยุติธรรม จัดพิธีถวายสัตย์ปฏิญาณเพื่อเป็นข้าราชการที่ดีและพลังของแผ่นดิน ประจําปี ๒๕๖๗ เนื่องในโอกาสวันเฉลิมพระชนมพรรษา ๒๘ กรกฎาคม ๒๕๖๗ 


วันศุกร์ที่ 26 กรกฎาคม 2567
26/07/2567
พิมพ์
กระทรวงยุติธรรม จัดพิธีถวายสัตย์ปฏิญาณเพื่อเป็นข้าราชการที่ดีและพลังของแผ่นดิน ประจําปี ๒๕๖๗ เนื่องในโอกาสวันเฉลิมพระชนมพรรษา ๒๘ กรกฎาคม ๒๕๖๗
กระทรวงยุติธรรม จัดพิธีถวายสัตย์ปฏิญาณเพื่อเป็นข้าราชการที่ดีและพลังของแผ่นดิน ประจําปี ๒๕๖๗ เนื่องในโอกาสวันเฉลิมพระชนมพรรษา ๒๘ กรกฎาคม ๒๕๖๗
ในวันศุกร์ที่ ๒๖ กรกฎาคม ๒๕๖๗ เวลา ๐๙.๓๐ น. พันตำรวจเอก ทวี สอดส่อง รัฐมนตรีว่าการกระทรวงยุติธรรม เป็นประธานในพิธีถวายสัตย์ปฏิญาณเพื่อเป็นข้าราชการที่ดีและพลังของแผ่นดิน ประจําปี ๒๕๖๗ เนื่องในโอกาสวันเฉลิมพระชนมพรรษา ๒๘ กรกฎาคม ๒๕๖๗ โดยมี นางพงษ์สวาท นีละโยธิน ปลัดกระทรวงยุติธรรม พร้อมด้วยหัวหน้าส่วนราชการในสังกัดกระทรวงยุติธรรม คณะผู้บริหาร ข้าราชการ และเจ้าหน้าที่ที่เกี่ยวข้อง เข้าร่วมพิธีฯ ณ บริเวณโถงกลาง ชั้น ๒ อาคารกระทรวงยุติธรรม
ในโอกาสนี้ ผู้เข้าร่วมพิธีได้ร่วมกันถวายความเคารพเบื้องหน้าพระบรมฉายาลักษณ์พระบาทสมเด็จพระเจ้าอยู่หัว ถวายพระพรชัยมงคล ร่วมแสดงพลังถวายสัตย์ปฏิญาณฯ ร่วมร้องเพลงสรรเสริญพระบารมีและเพลงสดุดีจอมราชา โดยการจัดพิธีถวายสัตย์ปฏิญาณและลงนามถวายพระพรในวันนี้จัดขึ้นเพื่อให้ข้าราชการและเจ้าหน้าที่ของกระทรวงยุติธรรมได้แสดงความจงรักภักดี แสดงความมุ่งมั่นแน่วแน่ที่จะเป็นข้าราชการที่ดีและพลังของแผ่นดิน เพื่อน้อมสำนึกในพระมหากรุณาธิคุณอย่างหาที่สุดมิได้ในการปฏิบัติหน้าที่ในฐานะข้าราชการของแผ่นดินให้เกิดประโยชน์สุขแก่ประชาชนและประเทศชาติสืบไป

ที่มา : https://www.thaigov.go.th/news/contents/details/86340