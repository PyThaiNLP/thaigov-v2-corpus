รัฐบาลไทย-ข่าวทำเนียบรัฐบาล-รัฐบาลเชิญชวน ปชช.จอง-แลกเหรียญกษาปณ์ที่ระลึก เหรียญที่ระลึก และเหรียญเฉลิมพระเกียรติ ในหลวงรัชกาลที่ 10 เนื่องในโอกาสพระราชพิธีมหามงคลเฉลิมพระชนมพรรษา 6 รอบ ตั้งแต่ 24 ก.ค.นี้ 


วันจันทร์ที่ 22 กรกฎาคม 2567
22/07/2567
พิมพ์
รัฐบาลเชิญชวน ปชช.จอง-แลกเหรียญกษาปณ์ที่ระลึก เหรียญที่ระลึก และเหรียญเฉลิมพระเกียรติ ในหลวงรัชกาลที่ 10 เนื่องในโอกาสพระราชพิธีมหามงคลเฉลิมพระชนมพรรษา 6 รอบ ตั้งแต่ 24 ก.ค.นี้
รัฐบาลเชิญชวน ปชช.จอง-แลกเหรียญกษาปณ์ที่ระลึก เหรียญที่ระลึก และเหรียญเฉลิมพระเกียรติ ในหลวงรัชกาลที่ 10 เนื่องในโอกาสพระราชพิธีมหามงคลเฉลิมพระชนมพรรษา 6 รอบ ตั้งแต่ 24 ก.ค.นี้
วันนี้ (22 กรกฎาคม 2567) นายคารม พลพรกลาง รองโฆษกประจำสำนักนายกรัฐมนตรี เปิดเผยว่า เนื่องในโอกาสที่พระบาทสมเด็จพระปรเมนทรรามาธิบดีศรีสินทรมหาวชิราลงกรณ พระวชิรเกล้าเจ้าอยู่หัว จะทรงเจริญชนมพรรษา 6 รอบ ในวันที่ 28 ก.ค. 2567 กรมธนารักษ์ได้จัดทำเหรียญกษาปณ์ที่ระลึก เหรียญที่ระลึก และเหรียญเฉลิมพระเกียรติดังกล่าวขึ้น โดยมีวัตถุประสงค์เพื่อเป็นการเฉลิมพระเกียรติและน้อมสำนึกในพระมหากรุณาธิคุณอย่างหาที่สุดมิได้ ที่พระองค์ทรงบำเพ็ญพระราชกรณียกิจนานัปการ ด้วยน้ำพระราชหฤทัยอันเต็มเปี่ยมที่มีต่อพสกนิกรทุกหมู่เหล่า ทรงแก้ไขและบรรเทาปัญหาความเดือดร้อนของพสกนิกรให้มีความร่มเย็นเป็นสุข เพื่อประโยชน์สุขของพสกนิกรและความอุดมสมบูรณ์แก่แผ่นดิน และเพื่อเผยแพร่พระเกียรติคุณให้แผ่ไพศาลทั้งภายในประเทศและนานาประเทศทั่วโลก
นายคารม กล่าวว่า กรมธนารักษ์ กระทรวงการคลังกำหนดเปิดจำหน่ายจ่ายแลก และรับจองเหรียญกษาปณ์ที่ระลึก เหรียญที่ระลึก และเหรียญเฉลิมพระเกียรติ (เหรียญที่ระลึกประดับแพรแถบ) ณ สถานที่ดังต่อไปนี้
เหรียญกษาปณ์ที่ระลึก เริ่มจำหน่าย จ่ายแลก วันที่ 24 กรกฎาคม 2567 ตามสถานที่ดังต่อไปนี้
– กรมธนารักษ์ ถนนพระรามที่ 6 กรุงเทพมหานคร โทร. 0 2278 5439, 0 2618 6340
– กองบริหารเงินตรา ถนนพหลโยธิน จังหวัดปทุมธานี โทร. 0 2565 7944
– พิพิธภัณฑ์เหรียญกษาปณานุรักษ์ ถนนจักรพงษ์ กรุงเทพมหานคร โทร. 0 2282 0820
– สำนักงานธนารักษ์พื้นที่ 76 พื้นที่ทั่วประเทศ
– Online : www.treasury.go.th
เหรียญเฉลิมพระเกียรติ เริ่มจำหน่าย วันที่ 24 กรกฎาคม 2567
เหรียญที่ระลึก รับจอง วันที่ 24 กรกฎาคม 2567 – 30 สิงหาคม 2567 ตามสถานที่ดังต่อไปนี้
– กรมธนารักษ์ ถนนพระรามที่ 6 กรุงเทพมหานคร โทร. 0 2278 5439, 0 2618 6340
– พิพิธภัณฑ์เหรียญกษาปณานุรักษ์ ถนนจักรพงษ์ กรุงเทพมหานคร โทร. 0 2282 0820
– พิพิธบางลำพู ถนนพระสุเมรุ กรุงเทพมหานคร โทร. 0 2281 9812
– พิพิธตลาดน้อย ซอยภาณุรังษี เขตสัมพันธวงศ์ กรุงเทพมหานคร โทร. 0 2233 7390
– พิพิธภัณฑ์ธนารักษ์ จังหวัดเชียงใหม่ โทร. 0 5322 4237 – 8
– พิพิธภัณฑ์ธนารักษ์ จังหวัดขอนแก่น โทร. 0 4330 6167
– พิพิธภัณฑ์ธนารักษ์ จังหวัดสงขลา โทร. 0 7430 7071
– Online : www.treasury.go.th
โดยสามารถสอบถามรายละเอียดเพิ่มเติมได้ที่ Call Center กรมธนารักษ์ โทร. 0 2059 4999 หรือ www.treasury.go.th และ Facebook กรมธนารักษ์ : The Treasury Department
สำหรับการจัดทำเหรียญกษาปณ์ที่ระลึก เหรียญที่ระลึก และเหรียญเฉลิมพระเกียรติ พระบาทสมเด็จพระปรเมนทรรามาธิบดีศรีสินทรมหาวชิราลงกรณ พระวชิรเกล้าเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 ก.ค. 2567 ครั้งนี้ ประกอบด้วย
เหรียญกษาปณ์ที่ระลึก 5 ชนิด
1.เหรียญทองคำขัดเงา
– ชนิดราคา 20,000 บาท จำหน่ายราคาเหรียญละ 50,000 บาท
2.เหรียญเงินขัดเงา
– ชนิดราคา 1,000 บาท จำหน่ายราคาเหรียญละ 3,000 บาท
3.เหรียญโลหะสีขาว (ทองแดงผสมนิกเกิล)
– ชนิดราคา 50 บาท จ่ายแลกราคาเหรียญละ 50 บาท
4.เหรียญโลหะสีขาวขัดเงา (ทองแดงผสมนิกเกิล)
– ชนิดราคา 20 บาท จำหน่ายราคาเหรียญละ 200 บาท
และ 5.เหรียญโลหะสีขาว (ทองแดงผสมนิกเกิล)
– ชนิดราคา 20 บาท จ่ายแลกราคาเหรียญละ 20 บาท

ที่มา : https://www.thaigov.go.th/news/contents/details/86123