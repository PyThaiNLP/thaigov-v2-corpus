รัฐบาลไทย-ข่าวทำเนียบรัฐบาล-ผู้ช่วยรัฐมนตรีเกษตรฯ ลงพื้นที่สมาคมการประมงสมุทรสาคร


วันจันทร์ที่ 22 กรกฎาคม 2567
ผู้ช่วยรัฐมนตรีเกษตรฯ ลงพื้นที่สมาคมการประมงสมุทรสาคร
ผู้ช่วยรัฐมนตรีเกษตรฯ ลงพื้นที่สมาคมการประมงสมุทรสาคร
วันอาทิตย์ที่ 21 ก.ค.2567 ดร.ณมาณิตา กลับบ้านเกาะ ผู้ช่วยรัฐมนตรีว่าการกระทรวงเกษตรและสหกรณ์ ลงพื้นที่สมาคมการประมงสมุทรสาคร ซึ่ง ร.อ.ธรรมนัส พรหมเผ่า จะเดินทางมาประชุมหารือร่วมกับผู้แทนสมาคมการประมง 16 จังหวัด ที่ได้รับผลกระทบจากการแพร่ระบาดของปลาหมอคางดำ ในวันพรุ่งนี้ (22 ก.ค.)  ต่อจากนั้น ดร.ณมาณิตา ได้เดินทางไปดูสถานที่จุดรับซื้อปลาหมอคางดำ ณ แพนายวิชาญ เหล็กดี ม.2 ต.บางหญ้าแพรก อ.เมืองสมุทรสาคร ซึ่งเป็นจุดรวบรวมรับซื้อปลาหมอคางดำเพื่อกำจัดออกจากแหล่งน้ำในพื้นที่จังหวัดสมุทรสาคร ตามโครงการแก้ไขปัญหาการแพร่ระบาดปลาหมอคางดำที่ส่งผลต่อระบบนิเวศในแหล่งน้ำ ตามนโยบายของรัฐมนตรีว่าการกระทรวงเกษตรและสหกรณ์

ที่มา : https://www.thaigov.go.th/news/contents/details/86124