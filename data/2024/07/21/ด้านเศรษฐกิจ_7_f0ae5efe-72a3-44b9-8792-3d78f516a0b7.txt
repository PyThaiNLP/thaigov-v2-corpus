รัฐบาลไทย-ข่าวทำเนียบรัฐบาล-ผู้ตรวจฯ เอกนิติ ลงพื้นที่ราชบุรี ตรวจราชการรอบ 2 ย้ำให้ตรวจกำกับโรงงานให้เป็นไปตามกฎหมาย แก้ไขปัญหาร้องเรียนอย่างเร่งด่วน ติดตามสถานประกอบการรายงานข้อมูลในระบบให้ครบถ้วน


วันอาทิตย์ที่ 21 กรกฎาคม 2567
21/07/2567
พิมพ์
ผู้ตรวจฯ เอกนิติ ลงพื้นที่ราชบุรี ตรวจราชการรอบ 2 ย้ำให้ตรวจกำกับโรงงานให้เป็นไปตามกฎหมาย แก้ไขปัญหาร้องเรียนอย่างเร่งด่วน ติดตามสถานประกอบการรายงานข้อมูลในระบบให้ครบถ้วน
ผู้ตรวจฯ เอกนิติ ลงพื้นที่ราชบุรี ตรวจราชการรอบ 2 ย้ำให้ตรวจกำกับโรงงานให้เป็นไปตามกฎหมาย แก้ไขปัญหาร้องเรียนอย่างเร่งด่วน ติดตามสถานประกอบการรายงานข้อมูลในระบบให้ครบถ้วน
วันที่ 19 กรกฎาคม 2567 นายเอกนิติ  รมยานนท์ ผู้ตรวจราชการกระทรวงอุตสาหกรรม ลงพื้นที่ราชบุรี ตรวจราชการกรณีปกติ รอบที่ 2 โดยมีนายบุญสิทธิ์ เรืองผล อุตสาหกรรมจังหวัดราชบุรี และเจ้าหน้าที่เข้าร่วม รับการตรวจราชการและรายงานตามประเด็นการตรวจราชการกรณีการตรวจกำกับ เร่งรัด ติดตาม เพื่อขับเคลื่อนการดำเนินงานและโครงการสำคัญของกระทรวงอุตสาหกรรม
ทั้งนี้ ผู้ตรวจฯ เอกนิติ ได้เน้นย้ำให้เจ้าหน้าที่ดำเนินการตามนโยบาย MIND ของกระทรวงอุตสาหกรรม ใช้หัวและใจขับเคลื่อนแผนงานปี 2567 มุ่งยกระดับ “ปั้นอุตสาหกรรมคู่ชุมชน” 4 มิติ ส่งเสริมธุรกิจ ดูแลชุมชน รักษาสิ่งแวดล้อม และการกระจายรายได้เพื่อคุณภาพชีวิตที่สมดุลกับสิ่งแวดล้อม พร้อมให้ข้อเสนอแนะในการปฏิบัติงานรวมทั้งแนวทางปฏิบัติงานตามข้อสั่งการที่จะต้องปฏิบัติอย่างเคร่งครัด อาทิ การเบิกจ่ายงบประมาณให้เป็นไปตามแผนที่กำหนดและเป็นไปตามมาตรการเร่งรัดการเบิกจ่ายงบประมาณ ตามมติ ครม. รวมทั้งการจัดสรรและบริหารจัดการการใช้จ่ายงบประมาณอย่างรอบคอบ ตรวจกำกับดูแลสถานประกอบการในพื้นที่ให้เป็นไปตามกฎหมาย และแก้ไขปัญหาร้องเรียนอย่างเร่งด่วน มีการตรวจตามแผนการตรวจและมีบันทึกการตรวจสอบทุกครั้ง และเน้นย้ำให้ปฏิบัติงานผ่านระบบสารสนเทศ โดยใช้ระบบตรวจกำกับโรงงาน (i-Auditor) โรงงานค้างชำระค่าธรรมเนียม จะต้องติดตามเร่งรัดดำเนินการมีความเรียบร้อย การบริหารจัดการกากอุตสาหกรรม กำกับดูแลให้เป็นไปตามกฎหมาย และรายงานข้อมูลกากอุตสาหกรรมผ่านระบบสารสนเทศฯ ให้ดำเนินการภายในระยะเวลาที่กำหนด การรายงานข้อมูลกลางของกระทรวงอุตสาหกรรม (I-Single Form) ให้ติดตามสถานประกอบการรายงานข้อมูลในระบบให้ครบถ้วน  การรับคำขอรับใบอนุญาตประกอบกิจการโรงงาน ผ่านระบบ e-License และการรับเรื่องร้องเรียนกลาง กระทรวงอุตสาหกรรม (I-Dee Pro) สุดท้ายนี้ ผตร.อก. ได้ให้กำลังใจในการปฏิบัติงาน และขอให้ปฏิบัติงานอย่างเต็มความสามารถในทุกด้าน เพื่อผู้ประกอบการ ประชาชน และกระทรวงอุตสาหกรรม

ที่มา : https://www.thaigov.go.th/news/contents/details/86104