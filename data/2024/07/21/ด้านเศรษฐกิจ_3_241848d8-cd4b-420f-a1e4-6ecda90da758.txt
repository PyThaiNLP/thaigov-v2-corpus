รัฐบาลไทย-ข่าวทำเนียบรัฐบาล-ที่ปรึกษารัฐมนตรีฯ ดนัยณัฏฐ์ ร่วมการประชุมคณะกรรมการยุทธศาสตร์ด้านการพัฒนาจังหวัดชายแดนภาคใต้ ครั้งที่ 2/2567


วันอาทิตย์ที่ 21 กรกฎาคม 2567
21/07/2567
พิมพ์
ที่ปรึกษารัฐมนตรีฯ ดนัยณัฏฐ์ ร่วมการประชุมคณะกรรมการยุทธศาสตร์ด้านการพัฒนาจังหวัดชายแดนภาคใต้ ครั้งที่ 2/2567
ที่ปรึกษารัฐมนตรีฯ ดนัยณัฏฐ์ ร่วมการประชุมคณะกรรมการยุทธศาสตร์ด้านการพัฒนาจังหวัดชายแดนภาคใต้ ครั้งที่ 2/2567
วันนี้ (19 กรกฎาคม 2567) นายดนัยณัฏฐ์ โชคอำนวย ที่ปรึกษารัฐมนตรีว่าการกระทรวงอุตสาหกรรม เข้าร่วมการประชุมคณะกรรมการยุทธศาสตร์ด้านการพัฒนาจังหวัดชายแดนภาคใต้ ครั้งที่ 2/2567 โดยมีนายภูมิธรรม เวชยชัย รองนายกรัฐมนตรี เป็นประธานการประชุมฯ ณ ห้องประชุมคณะรัฐมนตรี ชั้น 2 อาคารสำนักเลขาธิการคณะรัฐมตรี ทำเนียบรัฐบาล
ทั้งนี้ที่ประชุมได้ร่วมกันพิจารณา จำนวน 3 เรื่อง ได้แก่ 1) ร่าง) ระเบียบคณะกรรมการยุทธศาสตร์ด้านการพัฒนาจังหวัดชายแดนภาคใต้ ว่าด้วยการให้ความช่วยเหลือเยียวยาผู้ได้รับผลกระทบสืบเนื่องจากสถานการณ์ความไม่สงบในจังหวัดชายแดนภาคใต้ 2) เปลี่ยนแปลงหน่วยรับงบประมาณของโครงการ "สานใจไทย สูใจใต้" จากมูลนิธิ รัฐบุรุษ พลเอก เปรม ติณสูลานนท์ เปลี่ยนเป็น มูลนิธิ "สานใจไทย สูใจใต้" 3) ยกเลิกคำสั่งคณะอนุกรรมการและคณะทำงานภายใต้ กพต. ในห้วง พ.ศ. 2564 - 2567 (ระหว่างวันที่ 6 พฤษภาคม 2564 - 4 เมษายน 2567) และแต่งตั้งคณะอนุกรรมการภายได้ กพต. จำนวน 4 คณะ เพื่อทำหน้าที่แทน

ที่มา : https://www.thaigov.go.th/news/contents/details/86099