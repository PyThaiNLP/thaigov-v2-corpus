รัฐบาลไทย-ข่าวทำเนียบรัฐบาล-หัวหน้าผู้ตรวจฯ วิษณุ ลงพื้นที่พิจิตรติดตามโครงการเหมืองแร่ดีคู่ชุมชน  พร้อมเยี่ยมชม บ. อัครา แนะการประกอบกิจการต้องไปตามกฎระเบียบข้อบังคับ 


วันอาทิตย์ที่ 21 กรกฎาคม 2567
21/07/2567
พิมพ์
หัวหน้าผู้ตรวจฯ วิษณุ ลงพื้นที่พิจิตรติดตามโครงการเหมืองแร่ดีคู่ชุมชน  พร้อมเยี่ยมชม บ. อัครา แนะการประกอบกิจการต้องไปตามกฎระเบียบข้อบังคับ
หัวหน้าผู้ตรวจฯ วิษณุ ลงพื้นที่พิจิตรติดตามโครงการเหมืองแร่ดีคู่ชุมชน  พร้อมเยี่ยมชม บ. อัครา แนะการประกอบกิจการต้องไปตามกฎระเบียบข้อบังคับ เหมืองแร่และประชาชนร่วมกันได้อย่างยั่งยืน
วันที่ 16-17 กรกฎาคม 2567 นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม ลงพื้นที่พิจิตร ติดตามและรับฟังการรายงานผลการดำเนินงานโครงการเหมืองแร่ดีเพื่อชุมชนประจำปี 2567 ของสำนักงานอุตสาหกรรมจังหวัดพิจิตร (สอจ.พิจิตร) โดยมีนายสมปอง หวังรุ่งวิชัยศรี  อุตสาหกรรมจังหวัดพิจิตร ให้การต้อนรับ และรายงานผลการดำเนินงานและรับฟังข้อเสนอแนะในการดำเนินงานให้มีประสิทธิภาพสูงสุด ของโครงการเพิ่มประสิทธิภาพในการกำกับดูแล และส่งเสริม การรักษาคุณภาพสิ่งแวดล้อม จากการประกอบการอุตสาหกรรมเหมืองแร่และอุตสาหกรรมพื้นฐาน "เหมืองแร่ดีคู่ชุมชน" ประจำปีงบประมาณ พ.ศ. 2567 และรับฟังการงานรายผล การดำเนินงาน ตามประเด็นการตรวจราชการ รอบที่ 2/2567
หัวหน้าผู้ตรวจฯ วิษณุ ได้เน้นย้ำให้ สอจ.พิจิตร ดำเนินงานให้เป็นไปตามวัตถุประสงค์ของโครงการ กำกับดูแล และส่งเสริม การรักษาคุณภาพสิ่งแวดล้อม จากการประกอบการอุตสาหกรรมเหมืองแร่และอุตสาหกรรมพื้นฐานเกิดประโยชน์ต่อชุมชนและประชาชน เพื่อสร้างภาพลักษณ์ที่ดีให้แก่อุตสาหกรรมเหมืองแร่และอุตสาหกรรมพื้นฐาน สามารถอยู่กับชุมชนได้อย่างยั่งยืน พร้อมทั้งถ่ายทอดนโยบายให้เจ้าหน้าที่มุ่งเน้นการใช้ "หัว และใจ" ในการทำงาน นำนโยบาย MIND ถ่ายทอดให้โรงงานในพื้นที่ มุ่งยกระดับภาคอุตสาหกรรมให้สามารถอยู่กับชุมชนได้ สร้างภาพลักษณ์และคุณค่าใหม่ของภาคอุตสาหกรรม และให้ข้อเสนอแนะในการตรวจกำกับกิจการโรงงานและกิจการเหมืองแร่ ให้ประกอบการให้ถูกต้องตามกฎหมาย ตามแผนงานที่ได้กำหนดไว้ให้ครบถ้วน (ตรวจกำกับ 100%) โดยมุ่งเน้นการป้องกันปัญหาที่เกิดจากการประกอบกิจการและไม่สร้างความเดือดร้อนรำคาญให้แก่ประชาชนและชุมชนโดยรอบโรงงาน  ติดตามให้โรงงานในพื้นที่ลงทะเบียนในระบบ i-industry และเข้ารายงานผลการประกอบกิจการตามแบบฟอร์ม (i-single form) ที่กำหนดทุกเดือน กรณีพบโรงงานที่ไม่เข้ารายงานผลตามระยะเวลาที่กำหนดไว้ ต้องมีการดำเนินการตามมาตรการที่กฎหมายกำหนดอย่างเคร่งครัด
และวันที่ 17 กรกฎาคม 2567 หัวหน้าผู้ตรวจฯ วิษณุ และคณะ ได้เข้าเยี่ยมชมการประกอบกิจการบริษัท อัครา รีซอร์สเซส จำกัด (มหาชน) พร้อมรับฟังปัญหาที่เกิดจากการประกอบกิจการและให้ข้อเสนอในการประกอบกิจการให้เป็นไปตามกฎระเบียบข้อบังคับ และสามารถทำให้ประชาชนและชุมชนโดยรอบเหมืองแร่อยู่ร่วมกันได้อย่างยั่งยืนของ บริษัท อัครา รีซอร์สเซส จำกัด (มหาชน) ซึ่งบริษัทเป็นผู้ประกอบการ “เหมืองแร่ทองคำชาตรี” ตั้งอยู่บริเวณกลุ่มแนวหินชั้นหินคดโค้งเลย (Loei Fold Belt) ซึ่งเป็นส่วนสำคัญของแผ่นเปลือกโลกอินโดจีน (Indochina Block) โดยเหมืองของเราอยู่ห่างจากกรุงเทพไปทางทิศเหนือประมาณ 280 กิโลเมตร บนรอยต่อระหว่างจังหวัดพิจิตรและเพชรบูรณ์ในภาคเหนือตอนล่างของประเทศไทย
ในช่วงปี 2544 – 2559 เหมืองได้ผลิตโลหะทองคำ 1.8 ล้านออนซ์ และโลหะเงิน 10 ล้านออนซ์ โดยยังคงมีปริมาณสำรองทรัพยากรแร่ทองคำ 3.4 ล้านออนซ์ และทรัพยากรแร่เงิน 29.4 ล้านออนซ์ คิดเป็นมีปริมาณสำรองสินแร่ทองคำ 1.3 ล้านออนซ์ และสินแร่เงิน 11.9 ล้านออนซ์ ณ เดือนตุลาคม 2566 ปัจจุบันโรงประกอบโลหกรรมของเหมืองแร่ทองคำชาตรีมีกำลังการผลิตติดตั้ง (Nameplate Capacity) รวมอยู่ที่ 5 ล้านตันต่อปี

ที่มา : https://www.thaigov.go.th/news/contents/details/86105