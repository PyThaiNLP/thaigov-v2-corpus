รัฐบาลไทย-ข่าวทำเนียบรัฐบาล-ผู้ตรวจฯ เศรษฐรัชต์ ลงพื้นที่อุตรดิตถ์ รอบที่ 2 พร้อมตรวจติดตามโครงการ “เหมืองแร่ดี คู่ชุมชน” ปี 2567


วันอาทิตย์ที่ 21 กรกฎาคม 2567
21/07/2567
พิมพ์
ผู้ตรวจฯ เศรษฐรัชต์ ลงพื้นที่อุตรดิตถ์ รอบที่ 2 พร้อมตรวจติดตามโครงการ “เหมืองแร่ดี คู่ชุมชน” ปี 2567
ผู้ตรวจฯ เศรษฐรัชต์ ลงพื้นที่อุตรดิตถ์ รอบที่ 2 พร้อมตรวจติดตามโครงการ “เหมืองแร่ดี คู่ชุมชน” ปี 2567
วันที่ 18 กรกฎาคม 2567 นายเศรษฐรัชต์ เลือดสกุล ผู้ตรวจราชการกระทรวงอุตสาหกรรม ลงพื้นที่จังหวัดอุตรดิตถ์ ตรวจเยี่ยม บริษัท อุตรดิตถ์ กรีน เพาเวอร์ จํากัด ประกอบกิจการ ผลิตและจำหน่ายกระแสไฟฟ้าจากเชื้อเพลิงชีวมวล เช่น แกลบ ไม้สับ ใบอ้อย ฯลฯ ขนาดกำลังการผลิตไฟฟ้า 9.5 เมกะวัตต์ สถานประกอบการดังกล่าวสามารถปฏิบัติได้ตามนโยบาย MIND ครบทั้ง 4 มิติ และเคยได้รับรางวัลธรรมมาภิบาลสิ่งแวดล้อม จากกระทรวงอุตสาหกรรม และรางวัลโครงการพัฒนาเกณฑ์มาตรฐานประสิทธิภาพด้านพลังงาน ความปลอดภัยและสิ่งแวดล้อม สำหรับโรงไฟฟ้า Biomass VSPP จากกรมโรงงานอุตสาหกรรม
วันที่ 19 กรกฎาคม 2567 ผู้ตรวจฯ เศรษฐรัชต์ ตรวจราชการกรณีปกติ รอบที่ 2 และตรวจติดตามผลการดำเนินโครงการ “เหมืองแร่ดี คู่ชุมชน“ ณ สำนักงานอุตสาหกรรมจังหวัดอุตรดิตถ์ โดยมี นายสงกรานต์ มูลวิจิตร อุตสาหกรรมจังหวัดอุตรดิตถ์ พร้อมคณะเจ้าหน้าที่ เข้าร่วมประชุมรายงานผลการดำเนินการตามประเด็นการตรวจราชการ การตรวจกำกับ เร่งรัด ติดตาม เพื่อขับเคลื่อนการดำเนินงานและโครงการสำคัญของ อก.
ทั้งนี้ ผู้ตรวจฯ ได้เน้นย้ำให้เจ้าหน้าที่ดำเนินการตามนโยบาย MIND ใช้หัวและใจ ปั้นอุตสาหกรรมคู่ชุมชน ดำเนินนโยบาย 4 มิติ และใช้มาตรการ 4 ด้าน ดิน น้ำ ลม ไฟ คุมเข้มด้านสิ่งแวดล้อมรอบโรงงานทั่วประเทศ พร้อมให้ข้อเสนอแนะในการปฏิบัติงาน อาทิ เร่งรัดการเบิกจ่ายงบประมาณให้เป็นไปตามแผน รวมทั้งบริหารจัดการการใช้จ่ายงบประมาณอย่างรอบคอบ ตรวจกำกับดูแลโรงงานในพื้นที่ให้เป็นไปตามกฎหมาย แก้ไขปัญหาเรื่องร้องเรียนอย่างเร่งด่วน เน้นย้ำให้เจ้าหน้าที่ใช้ระบบสารสารสนเทศ ติดตาม กำกับดูแลโรงงานโดยใช้ระบบ i-Auditor แนะนำให้ผู้ประกอบการยื่นคำขอรับใบอนุญาตผ่านระบบ e-License รับและรายงานเรื่องร้องเรียนผ่านระบบ I-Dee Pro ติดตามเร่งรัดผู้ประกอบการที่ยังไม่สมัครระบบทะเบียนลูกค้า อก. (i-Industry) และที่ยังรายงานข้อมูลกลางของ อก. (I-Single Form) ไม่ครบถ้วน เชิญชวนโรงงานให้สมัครเข้าร่วมโครงการ Green Industry พร้อมกำชับให้เร่งรัดการเบิกจ่ายงบประมาณโครงการ “เหมืองแร่ดี คู่ชุมชน” ให้เป็นไปตามแผน

ที่มา : https://www.thaigov.go.th/news/contents/details/86100