รัฐบาลไทย-ข่าวทำเนียบรัฐบาล-รมช.มหาดไทย เป็นประธานพิธีอัญเชิญเทียนพรรษาพระราชทานและผ้าอาบน้ำฝนพระราชทาน นำขบวนแห่เทียนพรรษา จ.อุบลฯ ประจำปี 2567 โดยมีนักท่องเที่ยวจำนวนมากเข้าร่วมชม


วันอาทิตย์ที่ 21 กรกฎาคม 2567
21/07/2567
พิมพ์
รมช.มหาดไทย เป็นประธานพิธีอัญเชิญเทียนพรรษาพระราชทานและผ้าอาบน้ำฝนพระราชทาน นำขบวนแห่เทียนพรรษา จ.อุบลฯ ประจำปี 2567 โดยมีนักท่องเที่ยวจำนวนมากเข้าร่วมชม
รมช.มหาดไทย เป็นประธานพิธีอัญเชิญเทียนพรรษาพระราชทานและผ้าอาบน้ำฝนพระราชทาน นำขบวนแห่เทียนพรรษา จ.อุบลฯ ประจำปี 2567 โดยมีนักท่องเที่ยวจำนวนมากเข้าร่วมชม
เมื่อวันที่ 20 ก.ค.67 ที่บริเวณถนนด้านหน้าวัดศรีอุบลรัตนาราม อ.เมือง จ.อุบลราชธานี นายเกรียง กัลป์ตินันท์ รัฐมนตรีช่วยว่าการกระทรวงมหาดไทย เป็นประธานในพิธีอัญเชิญเทียนพรรษาพระราชทาน พระบาทสมเด็จพระเจ้าอยู่หัว และผ้าอาบน้ำฝนพระราชทาน สมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี นำขบวนแห่เทียนเข้าพรรษา จ.อุบลราชธานี ประจำปี 2567
จังหวัดอุบลราชธานี ได้มีการจัดงานประเพณีแห่เทียนเข้าพรรษามาอย่างต่อเนื่องยาวนาน ปีนี้เป็นปีที่ 123 ของการจัดงาน ภายใต้ชื่องาน “เฉลิมพระเกียรติ 72 พรรษา เมืองเทียน เมืองธรรม งามล้ำเมือง 4 แสง” เผยแพร่ วัฒนธรรมอันดีงาม และส่งเสริมการท่องเที่ยว ของจังหวัดอุบลราชธานีให้เป็นที่ประจักษ์ ต่อสายตาของทั้งชาวไทยและชาวต่างชาติ
ขบวนแห่เทียนเข้าพรรษา จ.อุบลราชธานี ปีนี้ มี 2 วัน คือ วันที่ 20 และ 21 ก.ค.2567 ซึ่งวันนี้เป็นวันแรกของขบวนแห่ โดยมีต้นเทียนพรรษาประเภทแกะสลัก ประเภทติดพิมพ์ และเทียนโบราณ จำนวนกว่า 50 ต้น พร้อมขบวนการฟ้อนและการแสดงจากชุมชนทั้ง 25 อำเภอ ในจังหวัดอุบลราชธานี และมีขบวนแสดงยักษ์คุ จาก จ.อำนาจเจริญ มาร่วมขบวนแห่ด้วย นอกจากนี้ ยังมีการแสดงขบวนแห่เทียนประกอบแสงเสียง ภาคกลางคืนให้นักท่องเที่ยวได้ชมทั้ง 2 วันเช่นกัน

ที่มา : https://www.thaigov.go.th/news/contents/details/86120