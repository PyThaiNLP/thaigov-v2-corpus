รัฐบาลไทย-ข่าวทำเนียบรัฐบาล-รมว.ธรรมนัส เปิดการประชุมใหญ่สามัญประจำปี สมาคมชาวนาและเกษตรกรไทย ครั้งที่ 1/2567 มุ่งมั่นพัฒนาอาชีพ และสร้างความเป็นอยู่ที่ดีกับเกษตรกรไทย


วันอาทิตย์ที่ 21 กรกฎาคม 2567
รมว.ธรรมนัส เปิดการประชุมใหญ่สามัญประจำปี สมาคมชาวนาและเกษตรกรไทย ครั้งที่ 1/2567 มุ่งมั่นพัฒนาอาชีพ และสร้างความเป็นอยู่ที่ดีกับเกษตรกรไทย
รมว.ธรรมนัส เปิดการประชุมใหญ่สามัญประจำปี สมาคมชาวนาและเกษตรกรไทย ครั้งที่ 1/2567 มุ่งมั่นพัฒนาอาชีพ และสร้างความเป็นอยู่ที่ดีกับเกษตรกรไทย
ร้อยเอก ธรรมนัส พรหมเผ่า รัฐมนตรีว่าการกระทรวงเกษตรและสหกรณ์ เปิดเผยภายหลังเป็นประธานเปิดการประชุมใหญ่สามัญประจำปี สมาคมชาวนาและเกษตรกรไทย ครั้งที่ 1/2567 โดยมี นายประยูร อินสกุล ปลัดกระทรวงเกษตรและสหกรณ์ และผู้บริหารกระทรวงเกษตรและสหกรณ์ เข้าร่วม ณ โรงแรม เดอะ คาวาลิ คาซ่า รีสอร์ท ต.บ้านเกาะ อ.พระนครศรีอยุธยา จ.พระนครศรีอยุธยา ว่า สมาคมชาวนาและเกษตรกรไทย มีภารกิจในการขับเคลื่อนการดำเนินงานที่สอดคล้องกับนโยบายที่สำคัญของกระทรวงเกษตรและสหกรณ์ โดยมีเป้าหมายในการดูแลรักษาผลประโยชน์ของพี่น้องเกษตรกรไทยเป็นหลัก พร้อมทั้งมีความมุ่งมั่นในการขับเคลื่อนและพัฒนาเพื่อช่วยเหลือและพัฒนาเกษตรกรไทยอย่างมีประสิทธิภาพ โดยบูรณาการร่วมกับองค์กรพันธมิตร และหน่วยงานภาครัฐ ในการขับเคลื่อนนโยบายต่าง ๆ อีกทั้งมีการทบทวนโครงการต่าง ๆ เพื่อสร้างความมั่นใจให้แก่พี่น้องเกษตรกรไทย
อย่างไรก็ตาม ในส่วนของกระทรวงเกษตรและสหกรณ์ พร้อมให้การสนับสนุนการดำเนินงานของสมาคมชาวนาและเกษตรกรไทย ที่จะเป็นกำลังสำคัญในการขับเคลื่อนและพัฒนาเกษตรกรให้มีความเข้มแข็ง และสร้างรากฐานที่มั่นคงให้กับประเทศ นอกจากนี้ กระทรวงเกษตรฯ ยังมุ่งมั่นที่จะขับเคลื่อนนโยบายเพื่อพัฒนาและแก้ไขปัญหาต่าง ๆ ให้กับเกษตรกร โดยนโยบายหรือโครงการต่าง ๆ ที่รัฐบาลพยายามผลักดันล้วนเป็นโครงการที่มุ่งหวังให้เกิดประโยชน์ต่อพี่น้องเกษตรกร ทั้งในเรื่องการลดต้นทุนการผลิต การเพิ่มรายได้ และเพิ่มประสิทธิภาพการผลิต เป็นต้น จึงมุ่งหวังว่าพี่น้องเกษตรกรไทยจะเป็นรากฐานของประเทศที่มีความเข้มแข็งและมั่นคงในชีวิตความเป็นอยู่อย่างยั่งยืนต่อไป

ที่มา : https://www.thaigov.go.th/news/contents/details/86115