รัฐบาลไทย-ข่าวทำเนียบรัฐบาล-“เกณิกา”เผย โครงการจ้างงานสร้างรายได้เสริมกับกรมชลฯ ของ“รมว.ธรรมนัส” ยอดทะลุกว่า 4 หมื่นคน เชิญชวนเกษตรกรและประชาชนที่สนใจโทร 1460


วันอาทิตย์ที่ 21 กรกฎาคม 2567
21/07/2567
พิมพ์
“เกณิกา”เผย โครงการจ้างงานสร้างรายได้เสริมกับกรมชลฯ ของ“รมว.ธรรมนัส” ยอดทะลุกว่า 4 หมื่นคน เชิญชวนเกษตรกรและประชาชนที่สนใจโทร 1460
“เกณิกา”เผย โครงการจ้างงานสร้างรายได้เสริมกับกรมชลฯ ของ“รมว.ธรรมนัส” ยอดทะลุกว่า 4 หมื่นคน เชิญชวนเกษตรกรและประชาชนที่สนใจโทร 1460
ว้นนี้ (21 ก.ค. 67)  น.ส.เกณิกา อุ่นจิตร์ รองโฆษกประจำสำนักนายกรัฐมนตรี เปิดเผยว่า จากนโยบายของ ร้อยเอก ธรรมนัส พรหมเผ่า รัฐมนตรีว่าการกระทรวงเกษตรและสหกรณ์ ที่ต้องการให้เกษตรกรทั่วประเทศมีรายได้ทดแทนจากการว่างเว้นการทำการเกษตร ซึ่งเป็นหนึ่งในนโยบายการช่วยเหลือเกษตรกรของกระทรวงเกษตรและสหกรณ์ ด้วยการจ้างแรงงานชลประทาน ในปีงบประมาณ พ.ศ.2567 โดยมีแผนจ้างแรงงาน 95,875 คน ระยะเวลา 12 เดือน (ตุลาคม 2566 - กันยายน 2567)
โดยล่าสุด ข้อมูลจากกรมชลประทาน ระบุว่า ปัจจุบันมีการจ้างแรงงานทั่วประเทศไปแล้ว 47,216 คน หรือคิดเป็นร้อยละ 49 ของแผนฯ โดยจังหวัดที่มีผลการจ้างแรงงานมากที่สุด 3 ลำดับ ได้แก่ จังหวัดเชียงใหม่ 3,280 คน จังหวัดอุบลราชธานี 2,599 คน และจังหวัดกาญจนบุรี 2,080 คน
"รัฐบาลจึงขอเชิญชวนพี่น้องเกษตรกรและประชาชนทั่วไป เข้าร่วมโครงการฯ เพื่อเป็นการสร้างรายได้เสริมหรือทดแทนจากการสูญเสียรายได้ด้านการเกษตร โดยกรมชลประทาน ยังคงเดินหน้ารับสมัครจ้างแรงงานอย่างต่อเนื่อง และยังมีตำแหน่งว่างก่อนครบตามเป้า หากเกษตรกรหรือประชาชนที่สนใจเข้าร่วมโครงการฯ สามารถติดต่อสอบถามหรือสมัครได้ที่โครงการชลประทานใกล้บ้าน หรือทางสายด่วนกรมชลประทาน 1460 ชลประทาน"น.ส.เกณิกา กล่าว

ที่มา : https://www.thaigov.go.th/news/contents/details/86101