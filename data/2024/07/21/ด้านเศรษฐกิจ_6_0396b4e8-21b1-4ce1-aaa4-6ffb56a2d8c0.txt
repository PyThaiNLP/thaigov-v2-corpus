รัฐบาลไทย-ข่าวทำเนียบรัฐบาล-​ผู้ตรวจฯ เศรษฐรัชต์ ลงพื้นที่สุโขทัย รอบที่ 2 พร้อมตรวจติดตามโครงการ “เหมืองแร่ดี คู่ชุมชน” ปี 2567


วันอาทิตย์ที่ 21 กรกฎาคม 2567
21/07/2567
พิมพ์
​ผู้ตรวจฯ เศรษฐรัชต์ ลงพื้นที่สุโขทัย รอบที่ 2 พร้อมตรวจติดตามโครงการ “เหมืองแร่ดี คู่ชุมชน” ปี 2567
​ผู้ตรวจฯ เศรษฐรัชต์ ลงพื้นที่สุโขทัย รอบที่ 2 พร้อมตรวจติดตามโครงการ “เหมืองแร่ดี คู่ชุมชน” ปี 2567
วันที่ 18 กรกฎาคม 2567 นายเศรษฐรัชต์ เลือดสกุล ผู้ตรวจราชการกระทรวงอุตสาหกรรม ลงพื้นที่จังหวัดสุโขทัย ตรวจราชการกรณีปกติ รอบที่ 2 และตรวจติดตามผลการดำเนินโครงการ “เหมืองแร่ดี คู่ชุมชน“ ปีงบประมาณ 2567 โดยมี นางสาวกฤติการ แก่นลืม หัวหน้ากลุ่มนโยบายและแผนงาน รักษาราชการแทน อุตสาหกรรมจังหวัดสุโขทัย พร้อมคณะเจ้าหน้าที่ เข้าร่วมประชุมรายงานผลการดำเนินการตามประเด็นการตรวจราชการ การตรวจกำกับ เร่งรัด ติดตาม เพื่อขับเคลื่อนการดำเนินงานและโครงการสำคัญของกระทรวงอุตสาหกรรม ณ สำนักงานอุตสาหกรรมจังหวัดสุโขทัย
ทั้งนี้ ผู้ตรวจฯ เศรษฐรัชต์ ได้เน้นย้ำให้เจ้าหน้าที่ดำเนินการตามนโยบาย MIND ใช้หัวและใจ ปั้นอุตสาหกรรมคู่ชุมชน ดำเนินนโยบาย 4 มิติ และใช้มาตรการ 4 ด้าน ดิน น้ำ ลม ไฟ คุมเข้มด้านสิ่งแวดล้อมรอบโรงงานทั่วประเทศ พร้อมให้ข้อเสนอแนะในการปฏิบัติงาน อาทิ เร่งรัดการเบิกจ่ายงบประมาณให้เป็นไปตามแผน รวมทั้งบริหารจัดการการใช้จ่ายงบประมาณอย่างรอบคอบ ตรวจกำกับดูแลโรงงานในพื้นที่ให้เป็นไปตามกฎหมาย แก้ไขปัญหาเรื่องร้องเรียนอย่างเร่งด่วน เน้นย้ำให้เจ้าหน้าที่ใช้ระบบสารสารสนเทศ ติดตาม กำกับดูแลโรงงานโดยใช้ระบบ i-Auditor แนะนำให้ผู้ประกอบการยื่นคำขอรับใบอนุญาตผ่านระบบ e-License รับและรายงานเรื่องร้องเรียนผ่านระบบ I-Dee Pro ติดตามเร่งรัดผู้ประกอบการที่ยังไม่สมัครระบบทะเบียนลูกค้า อก. (i-Industry) และที่ยังรายงานข้อมูลกลางของ อก. (I-Single Form) ไม่ครบถ้วน เชิญชวนโรงงานให้สมัครเข้าร่วมโครงการ Green Industry พร้อมกำชับให้เร่งรัดการเบิกจ่ายงบประมาณโครงการ “เหมืองแร่ดี คู่ชุมชน” ให้เป็นไปตามแผน
และได้รับทราบรายงานจากผู้แทนบริษัท น้ำตาลทิพย์สุโขทัย จำกัด เกี่ยวกับปริมาณอ้อยไฟไหม้ กิจกรรมส่งเสริมการตัดอ้อยสด และกิจกรรมของบริษัทที่สอดคล้องกับนโยบาย MIND 4 มิติ โดยปี 66/67 ที่ผ่านมา มีปริมาณอ้อยไฟไหม้เพียง 2.71% ผู้ตรวจฯ ยังได้เชิญชวนให้บริษัทฯ สมัครรางวัลอุตสาหกรรมในปี 2567 เนื่องจากสามารถปฏิบัติตามนโยบาย MIND ได้ครบทั้ง 4 มิติ

ที่มา : https://www.thaigov.go.th/news/contents/details/86103