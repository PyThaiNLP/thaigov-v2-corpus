รัฐบาลไทย-ข่าวทำเนียบรัฐบาล-หัวหน้าผู้ตรวจฯ วิษณุ ลงพื้นที่น่าน ตรวจติดตามโครงการเหมืองแร่ดี คู่ชุมชน เพื่อให้อุตสาหกรรมเหมืองแร่อยู่ร่วมกับชุมชนได้อย่างยั่งยืน 


วันอาทิตย์ที่ 21 กรกฎาคม 2567
21/07/2567
พิมพ์
หัวหน้าผู้ตรวจฯ วิษณุ ลงพื้นที่น่าน ตรวจติดตามโครงการเหมืองแร่ดี คู่ชุมชน เพื่อให้อุตสาหกรรมเหมืองแร่อยู่ร่วมกับชุมชนได้อย่างยั่งยืน
หัวหน้าผู้ตรวจฯ วิษณุ ลงพื้นที่น่าน ตรวจติดตามโครงการเหมืองแร่ดี คู่ชุมชน เพื่อให้อุตสาหกรรมเหมืองแร่อยู่ร่วมกับชุมชนได้อย่างยั่งยืน
วันที่ 19 กรกฎาคม 2567 นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม ลงพื้นที่ติดตามและรับฟัง การรายงานผลการดำเนินงานโครงการเหมืองแร่ดีเพื่อชุมชนประจำปี 2567 สำนักงานอุตสาหกรรมจังหวัดน่าน โดยมีนางสาวนิลเนตร โลหะพจน์พิลาศ อุตสาหกรรมจังหวัดน่าน และนายสำรวย เข็มทองหลาง อุตสาหกรรมจังหวัดแพร่ และเจ้าหน้าที่ให้การต้อนรับ และรายงานผลการดำเนินงาน โครงการเพิ่มประสิทธิภาพในการกำกับดูแล และส่งเสริม การรักษาคุณภาพสิ่งแวดล้อม จากการประกอบการอุตสาหกรรมเหมืองแร่และอุตสาหกรรมพื้นฐาน "เหมืองแร่ดีคู่ชุมชน" ประจำปีงบประมาณ พ.ศ. 2567 และรับฟังการงานรายผล การดำเนินงาน ตามประเด็นการตรวจราชการ รอบที่ 2/2567
หัวหน้าผู้ตรวจฯ วิษณุ ได้เน้นย้ำให้เจ้าหน้าที่ดำเนินงานให้เป็นไปตามวัตถุประสงค์ของโครงการ กำกับดูแล และส่งเสริมการรักษาคุณภาพสิ่งแวดล้อม ประกอบกิจการโดยไม่สร้างเหตุเดือดร้อนรำคาญแก่ชุมชนและประชาชน สร้างวัฒนธรรมการประกอบกิจการที่เคารพในกฎระเบียบข้อบังคับที่ทางภาครัฐได้กำหนดไว้อย่างเคร่งครัด เพื่อส่งเสริมการประกอบกิจการที่ดี และสร้างภาพลักษณ์ที่ดีให้แก่อุตสาหกรรมเหมืองแร่และอุตสาหกรรมพื้นฐาน โดยมีเป้าหมายให้อุตสาหกรรมเหมืองแร่และอุตสาหกรรมพื้นฐานสามารถอยู่ร่วมกับชุมชนได้อย่างยั่งยืน พร้อมทั้งถ่ายทอดนโยบายของกระทรวงอุตสาหกรรม ให้เจ้าหน้าที่มุ่งเน้นการใช้ "หัว และใจ" ในการทำงาน นำนโยบาย MIND ถ่ายทอดให้โรงงานในพื้นที่ มุ่งยกระดับภาคอุตสาหกรรมให้สามารถอยู่กับชุมชนได้ สร้างภาพลักษณ์และคุณค่าใหม่ของภาคอุตสาหกรรมตามแนวอุตสาหกรรมวิถีใหม่ 4 มิติ พร้อมให้ข้อเสนอแนะในการ ดำเนินงาน โดยเน้นย้ำการตรวจกำกับกิจการโรงงานและกิจการเหมืองแร่ ให้ประกอบการให้ถูกต้องตามกฎหมาย ตามแผนงานที่ได้กำหนดไว้ให้ครบถ้วน (ตรวจกำกับ 100%) โดยมุ่งเน้นการป้องกันปัญหาที่เกิดจากการประกอบกิจการและไม่สร้างความเดือดร้อนรำคาญให้แก่ประชาชนและชุมชนโดยรอบโรงงาน ใช้ระบบตรวจกำกับโรงงานออนไลน์ (i-Auditor) ในการตรวจกำกับโรงงาน เพื่อเพิ่มประสิทธิภาพในการตรวจโรงงาน ศึกษาการใช้งานระบบ e-License ให้มีความชำนาญสามารถเป็นที่ปรึกษาให้แก่ผู้ประกอบการในการยื่นขออนุญาตเกี่ยวกับโรงงานผ่านระบบพร้อมทั้งประชาสัมพันธ์ให้ผู้ประกอบการที่ต้องการติดต่อเรื่องการขออนุญาตเกี่ยวกับโรงงานเข้าใช้งานระบบ ติดตามให้โรงงานในพื้นที่ลงทะเบียนในระบบ i-Industry และเข้ารายงานผลการประกอบกิจการตามแบบฟอร์ม (i-Single form) ที่กำหนดทุกเดือน กรณีพบโรงงานที่ไม่เข้ารายงานผลตามระยะเวลาที่กำหนดไว้ ต้องมีการดำเนินการตามมาตรการที่กฎหมายกำหนดอย่างเคร่งครัด  ติดตามสถานะภาพปัจจุบันของผู้ประกอบการที่กู้เงินกองทุนต่างๆ ของ อก. อย่างต่อเนื่อง กรณีพบปัญหาในการประกอบกิจการจะได้เข้าไปช่วยแก้ไขปัญหาได้อย่างรวดเร็ว ป้องกันการเกิดหนี้สูญ  ประชาสัมพันธ์ให้สถานประกอบการเห็นถึงความสำคัญในการขอรับรอง Green industry (GI) ในระดับที่สูงขึ้น และเตรียมความพร้อมสำหรับการยกระดับการรับรองอุตสาหกรรมสีเขียว (GI) ให้ผู้ประกอบการ ให้เป็นไปตามเป้าหมายของแต่ละระดับตามนโยบายของ อก.ต่อไป
สุดท้าย ได้ให้กำลังใจในการปฏิบัติงานของ สอจ.น่าน สอจ. แพร่ และขอให้ปฏิบัติงานอย่างบูรณาการกับทุกภาคส่วน เพื่อให้เกิดประสิทธิภาพประสิทธิผลในการปฏิบัติหน้าที่ในการให้บริการแก่ผู้ประกอบการ ประชาชน ต่อไป

ที่มา : https://www.thaigov.go.th/news/contents/details/86106