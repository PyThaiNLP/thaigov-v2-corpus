รัฐบาลไทย-ข่าวทำเนียบรัฐบาล-รมช.เกษตรฯ ลงพื้นที่รับฟังปัญหาของเกษตรกรและสมาชิกสหกรณ์นิคมคลองสวนหมาก จำกัด จ.กำแพงเพชร มอบหน่วยงานที่เกี่ยวข้องเร่งแก้ไขปัญหา ทั้งการออกโฉนดที่ดินทำกิน การปรับโครงสร้างหนี้ 


วันอาทิตย์ที่ 21 กรกฎาคม 2567
รมช.เกษตรฯ ลงพื้นที่รับฟังปัญหาของเกษตรกรและสมาชิกสหกรณ์นิคมคลองสวนหมาก จำกัด จ.กำแพงเพชร มอบหน่วยงานที่เกี่ยวข้องเร่งแก้ไขปัญหา ทั้งการออกโฉนดที่ดินทำกิน การปรับโครงสร้างหนี้
รมช.เกษตรฯ ลงพื้นที่รับฟังปัญหาของเกษตรกรและสมาชิกสหกรณ์นิคมคลองสวนหมาก จำกัด จ.กำแพงเพชร มอบหน่วยงานที่เกี่ยวข้องเร่งแก้ไขปัญหา ทั้งการออกโฉนดที่ดินทำกิน การปรับโครงสร้างหนี้ การจัดหาแหล่งน้ำ และการแก้ไขปัญหาราคาสินค้าเกษตร พร้อมยกระดับมาตรฐานที่สาก
นายอรรถกร ศิริลัทธยากร รัฐมนตรีช่วยว่าการกระทรวงเกษตรและสหกรณ์ ลงพื้นที่ตรวจราชการตามนโยบายกระทรวงเกษตรและสหกรณ์ โดยมี นายภูผา ลิกค์ ผู้ช่วยเลขานุการรัฐมนตรีว่าการกระทรวงเกษตรและสหกรณ์ นายสุรเดช เตียวตระกูล ประธานที่ปรึกษารัฐมนตรีช่วยว่าการกระทรวงเกษตรและสหกรณ์ และผู้บริหารสังกัดกระทรวงเกษตรและสหกรณ์ ร่วมลงพื้นที่แก้ไขปัญหาให้กับเกษตรกร ณ อ่างเก็บน้ำหนองน้ำขาว ตำบลอ่างทอง อำเภอเมือง จังหวัดกำแพงเพชร เพื่อร่วมพิธีปล่อยพันธุ์สัตว์น้ำ จำนวน 50,000 ตัว เฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567 และติดตามแนวทางการปรับทัศนียภาพอ่างเก็บน้ำให้เป็นแหล่งท่องเที่ยว สามารถเพิ่มรายได้ให้กับเกษตรกรในพื้นที่ต่อไป
จากนั้น รัฐมนตรีช่วยว่าการกระทรวงเกษตรและสหกรณ์ และคณะ ได้เดินทางไปยังสหกรณ์นิคมคลองสวนหมาก จำกัด ตำบลสักงาม อำเภอคลองสาน จังหวัดกำแพงเพชร เพื่อตรวจเยี่ยมการดำเนินงานของสหกรณ์ และรับฟังรายงานการดำเนินงานของสหกรณ์ พร้อมพบปะสมาชิกสหกรณ์เพื่อรับฟังและมอบแนวทางแก้ไขปัญหาการดำเนินงาน อาทิ 1) การออกโฉนดที่ดินทำกินในพื้นที่สหกรณ์นิคมคลองสวนหมาก จำกัด ซึ่งกระทรวงเกษตรฯ จะเร่งขับเคลื่อนและประสานงานกับหน่วยงานที่เกี่ยวข้องต่อไป 2) การปรับโครงสร้างหนี้กับธนาคารเพื่อการเกษตรและสหกรณ์การเกษตร (ธ.ก.ส.) เพื่อให้เกิดสภาพคล่อง โดยได้มอบหมายกรมส่งเสริมสหกรณ์ และหน่วยงานอื่นที่เกี่ยวข้อง ร่วมหาแนวทางแก้ไขปัญหาทั้งระยะสั้น ระยะกลาง และระยะยาว พร้อมติดตามการดำเนินงานอย่างต่อเนื่อง 3) การจัดหาแหล่งน้ำเพิ่มเติมให้แก่เกษตรกร สำหรับทำการเกษตรนอกฤดูกาล และ 4) ปัญหาราคาสินค้าเกษตรตกต่ำ (ข้าวโพด) ซึ่งปัจจุบันกระทรวงเกษตรและสหกรณ์ได้ขอความร่วมมือสมาคมผู้ผลิตอาหารสัตว์ไทยประกันรายได้เกษตรกรผู้ปลูกข้าวโพดเลี้ยงสัตว์ที่ราคา 9 บาทต่อกิโลกรัม เป็นต้น นอกจากนี้ รมช.เกษตรฯ ได้มอบหมายให้กรมวิชาการเกษตร และสำนักงานมาตรฐานสินค้าเกษตรและอาหารแห่งชาติ เข้ามาผลักดันสหกรณ์ให้มีการรับรองสินค้าเกษตรตามมาตรฐานที่สากลยอมรับ เพื่อยกระดับสหกรณ์ เพิ่มโอกาสในการแข่งขัน และให้สมาชิกสหกรณ์มีรายได้เพิ่มขึ้นด้วย

ที่มา : https://www.thaigov.go.th/news/contents/details/86114