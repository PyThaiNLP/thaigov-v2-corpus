รัฐบาลไทย-ข่าวทำเนียบรัฐบาล-วธ. จัดอาสาฬหบูชาและเข้าพรรษา ปี 67 ทั่วประเทศ เชิญชวนพุทธศาสนิกชน ลด ละ เลิก อบายมุข ถวายเป็นพุทธบูชา


วันศุกร์ที่ 19 กรกฎาคม 2567
วธ. จัดอาสาฬหบูชาและเข้าพรรษา ปี 67 ทั่วประเทศ เชิญชวนพุทธศาสนิกชน ลด ละ เลิก อบายมุข ถวายเป็นพุทธบูชา
วธ. จัดอาสาฬหบูชาและเข้าพรรษา ปี 67 ทั่วประเทศ เชิญชวนพุทธศาสนิกชน ลด ละ เลิก อบายมุข ถวายเป็นพุทธบูชา
วธ. จัดอาสาฬหบูชาและเข้าพรรษา ปี 67 ทั่วประเทศ เชิญชวนพุทธศาสนิกชน ลด ละ เลิก อบายมุข ถวายเป็นพุทธบูชา
วันพุธที่ 17 กรกฎาคม 2567 เวลา 08.00 น. กรมการศาสนา กระทรวงวัฒนธรรม จัดพิธีเจริญพระพุทธมนต์หล่อเทียนพรรษา พิธีปล่อยขบวนรถเทียนพรรษา พุทธศักราช 2567 โดยมีพระพรหมวัชรวิมลมุนี วิ. เจ้าคณะกรุงเทพมหานคร ประธานพิธีฝ่ายสงฆ์ และนางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม ประธานพิธีฝ่ายฆราวาส พร้อมด้วยนางยุพา ทวีวัฒนะกิจบวร ปลัดกระทรวงวัฒนธรรม นายชัยพล สุขเอี่ยม อธิบดีกรมการศาสนา ผู้บริหารกระทรวงวัฒนธรรม ผู้แทนหน่วยงาน และองค์กรเครือข่ายทางพระพุทธศาสนา เข้าร่วม ณ กระทรวงวัฒนธรรม เขตห้วยขวาง กรุงเทพมหานคร
นางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม กล่าวว่า เนื่องในเทศกาลวันอาสาฬหบูชาและเข้าพรรษา พุทธศักราช 2567 กระทรวงวัฒนธรรม โดยกรมการศาสนา จัดงานส่งเสริมพระพุทธศาสนา เนื่องในเทศกาลวันอาสาฬหบูชาและเข้าพรรษา พุทธศักราช 2567 ระหว่างวันที่ 15 – 21 กรกฎาคม 2567 ทั้งในส่วนกลางและส่วนภูมิภาค เพื่อส่งเสริมให้พุทธศาสนิกชน ได้น้อมระลึกถึงคุณของพระรัตนตรัย ด้วยการร่วมกิจกรรมทางพระพุทธศาสนา บำเพ็ญศาสนกิจ รักษาศีล ลด ละ เลิก อบายมุข สืบทอดพระพุทธศาสนา สืบสานวัฒนธรรมและประเพณีอันดีของงามของไทย โดยในส่วนกลาง ร่วมกับคณะสงฆ์กรุงเทพมหานคร หน่วยงานภายในกระทรวงวัฒนธรรม องค์กรเครือข่ายทางศาสนา ภาคเอกชน และสถานศึกษา จัดพิธีเจริญพระพุทธมนต์หล่อเทียนพรรษา พิธีปล่อยขบวนรถเทียนพรรษา ณ กระทรวงวัฒนธรรม เขตห้วยขวาง กรุงเทพมหานคร และพิธีถวายเทียนพรรษา ณ พระอารามหลวงในเขตกรุงเทพมหานคร จำนวน 15 วัด
โดยมีการจัดขบวนรถเทียนพรรษาของหน่วยงานภายในกระทรวงวัฒนธรรม และองค์กรเครือข่ายทางศาสนา 15 หน่วยงาน อย่างสวยงาม ประกอบด้วย 1. สำนักงานปลัดกระทรวงวัฒนธรรม วัดพระเชตุพนวิมลมังคลาราม เขตพระนคร 2. กรมการศาสนา วัดหงส์รัตนาราม เขตบางกอกใหญ่ 3. กรมศิลปากร วัดเทวราชกุญชร เขตดุสิต 4. กรมส่งเสริมวัฒนธรรม วัดพระราม 9 กาญจนาภิเษก เขตห้วยขวาง 5. สำนักศิลปวัฒนธรรมร่วมสมัย วัดปทุมวนาราม เขตปทุมวัน 6. สถาบันบัณฑิตพัฒนศิลป์ วัดชนะสงคราม เขตพระนคร 7. ศูนย์มานุษยวิทยาสิรินธร (องค์การมหาชน) วัดอรุณราชวราราม เขตบางกอกใหญ่ 8.ศูนย์คุณธรรม (องค์การมหาชน) วัดสระเกศ เขตป้อมปราบศัตรูพ่าย 9. หอภาพยนตร์ (องค์การมหาชน) วัดปากน้ำ เขตภาษีเจริญ 10.กองทุนพัฒนาสื่อปลอดภัยและสร้างสรรค์ วัดไตรมิตรวิทยาราม เขตสัมพันธวงศ์ 11. เปรียญธรรมสมาคมแห่งประเทศไทย ในพระราชูปถัมภ์ฯ วัดบวรนิเวศวิหาร เขตพระนคร 12. ยุวพุทธิกสมาคมแห่งประเทศไทย ในพระบรมราชูปถัมภ์ สมาคมศรีคุรุสิงห์สภา สมาคมนามธารีสังคัตแห่งประเทศไทย วัดมหาธาตุยุวราชรังสฤษฎิ์ เขตพระนคร 13. พุทธสมาคมแห่งประเทศไทย ในพระบรมราชูปถัมภ์ วัดราชาธิวาสวิหาร เขตดุสิต 14. องค์การพุทธศาสนิกสัมพันธ์แห่งโลก สมาคมฮินดูธรรมสภา สมาคมฮินดูสมาช วัดสุทัศนเทพวราราม เขตพระนคร และ 15. สภาศิลปินส่งเสริมพระพุทธศาสนาแห่งประเทศไทย วัดประยุรวงศาวาส เขตธนบุรี  พร้อมทั้งจัดทำเกมส์ทายคำศัพท์ออนไลน์
เชิญชวนประชาชนเข้าร่วมกิจกรรมผ่านทาง Facebook กรมการศาสนา ซึ่งผู้เข้าร่วมกิจกรรมจะได้รับของที่ระลึก และในส่วนภูมิภาค 76 จังหวัด ได้ร่วมกับสำนักงานวัฒนธรรมจังหวัดทั่วประเทศ องค์กรเครือข่ายทางพระพุทธศาสนา และหน่วยงานต่างๆ บูรณาการการจัดกิจกรรมส่งเสริมพระพุทธศาสนาตามบริบทของแต่ละพื้นที่ โดยสืบสานวัฒนธรรมและประเพณีอันดีของงามของไทย รวมทั้งเปิดพื้นที่จัดเทศกาลประเพณีเพื่ออนุรักษ์วิถีวัฒนธรรม และภูมิปัญญาท้องถิ่นส่งเสริมอาชีพ สร้างรายได้ด้วยการจำหน่ายสินค้าและบริการทางด้านศรัทธา ความเชื่อ และวัฒนธรรมประเพณี สร้างคุณค่าทางสังคมและมูลค่าทางเศรษฐกิจ อีกทั้งให้พุทธศาสนิกชนตั้งจิตน้อมใจเป็นกุศล สร้างบุญ ลด ละ เลิก อบายมุขตลอดพรรษา ถวายเป็นพุทธบูชา เสริมสิริมงคลแก่ตนเอง ครอบครัว สืบสานพระพุทธศาสนาให้คงอยู่สืบไป

ที่มา : https://www.thaigov.go.th/news/contents/details/86052