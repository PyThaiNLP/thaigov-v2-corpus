รัฐบาลไทย-ข่าวทำเนียบรัฐบาล-กบข. แจงไม่ได้ลงทุนในหุ้นและตราสารหนี้ของ EA


วันศุกร์ที่ 19 กรกฎาคม 2567
19/07/2567
พิมพ์
กบข. แจงไม่ได้ลงทุนในหุ้นและตราสารหนี้ของ EA
กบข. ไม่มีการลงทุนในหุ้นและตราสารหนี้ของ บริษัท พลังงานบริสุทธ์ จำกัด (มหาชน) หรือ EA กบข. ขอแจ้งให้ทราบว่าไม่ได้รับผลกระทบจากเหตุการณ์ที่เกิดขึ้น
นายทรงพล ชีวะปัญญาโรจน์ เลขาธิการคณะกรรมการกองทุนบำเหน็จบำนาญข้าราชการ (กบข.) เปิดเผยว่า กบข. ไม่มีการลงทุนในหุ้นและตราสารหนี้ของ บริษัท พลังงานบริสุทธ์ จำกัด (มหาชน) หรือ EA กบข. ขอแจ้งให้ทราบว่าไม่ได้รับผลกระทบจากเหตุการณ์ที่เกิดขึ้น
กบข. เป็นกองทุนที่เน้นสร้างผลตอบแทนที่ดีในระยะยาว มีทีมงานที่เชี่ยวชาญ และมีการติดตามสถานการณ์ที่จะส่งผลกระทบต่อการลงทุนทั้งในประเทศและต่างประเทศอย่างใกล้ชิด พร้อมปรับกลยุทธ์การลงทุนตามปัจจัยที่เกิดขึ้น เพื่อเป้าหมายในการสร้างผลตอบแทนที่ดีให้แก่สมาชิก
ส่วนการลงทุนในตราสารทุนนั้น กบข. มีเกณฑ์การคัดเลือกหุ้นที่เข้มงวด โดยจะคัดกรองจากหลักทรัพย์แต่ละหลักทรัพย์ ติดตามการดำเนินการและปรับการลงทุนอย่างใกล้ชิดสม่ำเสมอ

ที่มา : https://www.thaigov.go.th/news/contents/details/86038