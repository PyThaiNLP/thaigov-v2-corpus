รัฐบาลไทย-ข่าวทำเนียบรัฐบาล-รมว.ปุ๋ง เผย กระทรวงวัฒนธรรม เร่งขับเคลื่อน Soft Power สร้างมูลค่าเพิ่มให้อุตสาหกรรมเกม พร้อมยกระดับอุตสาหกรรมคอสเพลย์ ดึงเม็ดเข้าประเทศเสริมความมั่นคงทางเศรษฐกิจ


วันศุกร์ที่ 19 กรกฎาคม 2567
รมว.ปุ๋ง เผย กระทรวงวัฒนธรรม เร่งขับเคลื่อน Soft Power สร้างมูลค่าเพิ่มให้อุตสาหกรรมเกม พร้อมยกระดับอุตสาหกรรมคอสเพลย์ ดึงเม็ดเข้าประเทศเสริมความมั่นคงทางเศรษฐกิจ
รมว.ปุ๋ง เผย กระทรวงวัฒนธรรม เร่งขับเคลื่อน Soft Power สร้างมูลค่าเพิ่มให้อุตสาหกรรมเกม
พร้อมยกระดับอุตสาหกรรมคอสเพลย์ ดึงเม็ดเข้าประเทศเสริมความมั่นคงทางเศรษฐกิจ
รมว.ปุ๋ง เผย กระทรวงวัฒนธรรม เร่งขับเคลื่อน Soft Power สร้างมูลค่าเพิ่มให้อุตสาหกรรมเกม
พร้อมยกระดับอุตสาหกรรมคอสเพลย์ ดึงเม็ดเข้าประเทศเสริมความมั่นคงทางเศรษฐกิจ
(วันที่ 17 กรกฎาคม 2567) นางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม
กล่าวว่า กระทรวงวัฒนธรรม เดินหน้าผลักดันอุตสาหกรรมเกม ให้เป็น Soft Power ที่สามารถสร้างรายได้ กระตุ้นเศรษฐกิจและส่งเสริมภาพลักษณ์ที่ดีให้กับประเทศไทย ตามนโยบายของคณะกรรมการยุทธศาสตร์ซอฟต์พาวเวอร์แห่งชาติ Thailand creative culture agency (THACCA)  ด้วยอุตสาหกรรมเกมเป็นหนึ่งในอุตสาหกรรมที่มีอัตราการเติบโตอย่างรวดเร็วและมีศักยภาพสูงในการสร้างเม็ดเงินและเสริมสร้างเศรษฐกิจ โดยมูลค่าการตลาดของอุตสาหกรรมเกมทั่วโลกในปี 2566 อยู่ที่ประมาณ 396 พันล้านดอลลาร์สหรัฐ และคาดว่าจะเพิ่มขึ้นเป็น 503.14 พันล้านดอลลาร์สหรัฐในปี 2568  และหนึ่งในส่วนที่เกี่ยวข้องกับเกมคือ อุตสาหกรรมคอสเพลย์ทั่วโลก พบว่าในปี 2563 มีสัดส่วนการตลาดอยู่ที่ประมาณ 45.3 พันล้านดอลลาร์สหรัฐ และคาดว่าจะเติบโตเป็น 60.4 พันล้านดอลลาร์สหรัฐภายในปี 2569 โดยมีอัตราการเติบโตเฉลี่ยต่อปี (CAGR) อยู่ที่ประมาณ 10% ซึ่งมาจากความนิยมที่เพิ่มขึ้นของการเข้าร่วมกิจกรรมและงานแฟนคอนเวนชันทั่วโลก เช่น Comic-Con และ Anime Expo การสนับสนุนอุตสาหกรรมนี้ไม่เพียงแต่จะทำให้ประเทศไทยเป็นศูนย์กลางการพัฒนาเกมในภูมิภาค ทั้งยังเป็นการส่งเสริมวัฒนธรรมและความคิดสร้างสรรค์ของคนไทยให้เป็นที่รู้จักในระดับสากล
นางสาวสุดาวรรณ กล่าวอีกว่า เพื่อเป็นการส่งเสริมและแสดงศักยภาพของอุตสาหกรรมเกม กระทรวงวัฒนธรรม โดยกรมส่งเสริมวัฒนธรรม จึงได้ร่วมมือ บริษัท โชว์ไร้ขีดจำกัด ภาคเอกชนจัดงาน "Cosplay Art Festival 2024 (CAF 2024)" ในระหว่างวันที่ 19-21 กรกฎาคม 2567 ณ True Icon Hall, ICONSIAM โดยงาน CAF 2024 นี้ จะเป็นเวทีที่รวมเยาวชนและผู้ที่หลงใหลในเกมและคอสเพลย์จากทั่วประเทศและต่างประเทศมาร่วมกันสร้างสรรค์และแสดงผลงานศิลปะในรูปแบบต่าง ๆ ไม่ว่าจะเป็นการแต่งคอสเพลย์ การประกวดคอสเพลย์ การจัดแสดงนิทรรศการการออกแบบตัวละคร และเทคโนโลยีใหม่ ๆ ที่เกี่ยวข้องกับเกม รวมถึงการประชุมเสวนาและการอบรมเชิงปฏิบัติการจากผู้เชี่ยวชาญในอุตสาหกรรมเกม
รมว.วธ.กล่าวเพิ่มเติมอีกว่า "งาน CAF 2024 นี้เป็นโอกาสที่ดีของบรรดาคอสเพลย์เยอร์ไทย ในการแสดงศักยภาพของคนไทยในด้านศิลปะและความคิดสร้างสรรค์ และยังเป็นการสร้างความเชื่อมโยงระหว่างอุตสาหกรรมเกมกับอุตสาหกรรมการท่องเที่ยว อันจะช่วยเสริมสร้างภาพลักษณ์ที่ดีและสร้างรายได้ให้กับประเทศอีกด้วย
โอกาสนี้ กระทรวงวัฒนธรรมขอเชิญชวนเยาวชนและผู้ที่สนใจเข้าร่วมงาน Cosplay Art Festival 2024 (CAF 2024) ที่กำหนดจัดระหว่างวันที่ 19-21 กรกฎาคม 2567 (พิธีเปิด 19 ก.ค. เวลา 14.00 น.) ณ True Icon Hall, ICONSIAM ติดตามข้อมูลเพิ่มเติม www.facebook.com/CosplayArtFestival หรือ www.culture.go.th เฟสบุ๊คกรมส่งเสริมวัฒนธรรม และ Line@วัฒนธรรม

ที่มา : https://www.thaigov.go.th/news/contents/details/86050