รัฐบาลไทย-ข่าวทำเนียบรัฐบาล-ก.เกษตรฯ เดินหน้าแก้ไขปัญหาผลกระทบจากโครงการฝาย บรรเทาความเดือดร้อนพี่น้องเกษตรกร


วันศุกร์ที่ 19 กรกฎาคม 2567
ก.เกษตรฯ เดินหน้าแก้ไขปัญหาผลกระทบจากโครงการฝาย บรรเทาความเดือดร้อนพี่น้องเกษตรกร
ก.เกษตรฯ เดินหน้าแก้ไขปัญหาผลกระทบจากโครงการฝาย บรรเทาความเดือดร้อนพี่น้องเกษตรกร
นายธนสาร ธรรมสอน ประจำสำนักเลขาธิการนายกรัฐมนตรี และที่ปรึกษารัฐมนตรีว่าการกระทรวงเกษตรและสหกรณ์ ได้รับมอบหมายจากรัฐมนตรีว่าการกระทรวงเกษตรและสหกรณ์ (ร้อยเอก ธรรมนัส พรหมเผ่า) เป็นประธานการประชุมคณะกรรมการแก้ไขปัญหาผลกระทบจากโครงการฝายร้อยเอ็ด โครงการฝายยโสธร-พนมไพร และโครงการฝายธาตุน้อย ณ ห้องประชุม 123 กระทรวงเกษตรและสหกรณ์ และผ่านการประชุมออนไลน์ Zoom Meeting เพื่อพิจารณาเห็นชอบหลักการคำนวณราคาและยอดเงินงบประมาณของราษฎรที่ได้รับผลกระทบจากโครงการก่อสร้างฝายร้อยเอ็ด ฝายยโสธรพนมไพร จังหวัดร้อยเอ็ด และจังหวัดยโสธร และพิจารณาเห็นชอบร่างคำสั่งแต่งตั้งคณะอนุกรรมการกำกับและติดตามแผนฟื้นฟูราษฎรที่ได้รับผลกระทบจากโครงการฝายร้อยเอ็ด โครงการฝายยโสธร-พนมไพรและโครงการฝายธาตุน้อย
นายธนสาร กล่าวว่า รมว.เกษตรฯ มุ่งแก้ปัญหาความเดือดร้อนของพี่น้องเกษตรกรที่ได้รับผลกระทบจากการดำเนินงานโครงการของรัฐ และกำชับให้มีการพิจารณาอย่างระเอียดรอบคอบ เป็นไปตามระเบียบกฎหมาย การพิจารณาจ่ายค่าชดเชยต่างๆ ต้องมีแหล่งที่มา อ้างอิงจากระเบียบกฎหมาย โดยให้มีหน่วยงานที่เกี่ยวข้องเข้าร่วมให้ความคิดเห็นและข้เสนอแนะ เพื่อประโยชน์และเป็นธรรมกับพี่น้องเกษตรกร

ที่มา : https://www.thaigov.go.th/news/contents/details/86046