รัฐบาลไทย-ข่าวทำเนียบรัฐบาล-ธอส. คว้ารางวัล “ธนาคารยอดเยี่ยมด้านสินเชื่อบ้านแห่งปี 2567” 7 ปีซ้อน ในงาน MONEY & BANKING AWARDS 2024


วันศุกร์ที่ 19 กรกฎาคม 2567
19/07/2567
พิมพ์
ธอส. คว้ารางวัล “ธนาคารยอดเยี่ยมด้านสินเชื่อบ้านแห่งปี 2567” 7 ปีซ้อน ในงาน MONEY & BANKING AWARDS 2024
ธนาคารอาคารสงเคราะห์ (ธอส.) รับรางวัล “ธนาคารยอดเยี่ยมด้านสินเชื่อบ้านแห่งปี 2567” ในงาน MONEY & BANKING AWARDS 2024 เป็นปีที่ 7 ติดต่อกัน ได้จากผลสำรวจในงานมหกรรมการเงิน Money Expo ภูมิภาครวม 7 ครั้ง
ธนาคารอาคารสงเคราะห์ (ธอส.) รับรางวัล “ธนาคารยอดเยี่ยมด้านสินเชื่อบ้านแห่งปี 2567” ในงาน MONEY & BANKING AWARDS 2024 เป็นปีที่ 7 ติดต่อกัน ได้จากผลสำรวจในงานมหกรรมการเงิน Money Expo ภูมิภาครวม 7 ครั้ง ซึ่งสะท้อนการเป็นสถาบันการเงินของรัฐ ที่มีพันธกิจ “ทำให้คนไทยมีบ้าน” ที่สนับสนุนให้คนไทยมีบ้านมาแล้วมากกว่า 4.4 ล้านครอบครัว มาตลอดระยะเวลากว่า 70 ปี
นายกมลภพ วีระพละ กรรมการผู้จัดการ ธนาคารอาคารสงเคราะห์ (ธอส.) เปิดเผยภายหลัง ธอส. รับรางวัล “ธนาคารยอดเยี่ยมด้านสินเชื่อบ้านแห่งปี 2567” ในงาน MONEY & BANKING AWARDS 2024 ว่า ธอส. ในฐานะสถาบันการเงินของรัฐ ที่มีพันธกิจ “ทำให้คนไทยมีบ้าน” โดยตลอดระยะเวลามากกว่า 70 ปี ทำให้คนไทยได้มีที่อยู่อาศัยเป็นของตนเองมาแล้วมากกว่า 4.4 ล้านครอบครัว ดังนั้น การที่ ธอส. ได้รับรางวัลดังกล่าวเป็นปีที่ 7 ติดต่อกัน สะท้อนให้เห็นว่าลูกค้าและประชาชนที่เข้าร่วมงานมหกรรมการเงิน Money Expo ภูมิภาครวม 7 ครั้ง มีความพึงพอใจต่อผลิตภัณฑ์และบริการทางการเงินของ ธอส. อย่างต่อเนื่อง ได้รับเกียรติจาก ดร.เศรษฐพุฒิ สุทธิวาทนฤพุฒิ ผู้ว่าการธนาคารแห่งประเทศไทย เป็นประธานมอบรางวัล
สำหรับรางวัล “ธนาคารยอดเยี่ยมด้านสินเชื่อบ้านแห่งปี 2567” วารสารการเงินได้ร่วมกับสวนดุสิตโพล ได้มีการจัดอันดับ ธนาคารเพื่อลูกค้ารายย่อยแห่งปี Best Retail Bank of the Year 2024 โดยการสำรวจความคิดเห็นจากผู้สมัครและขอใช้บริการทางการเงินและการลงทุนในงานมหกรรมการเงิน ครั้งที่ 24 Money Expo 2024 Bangkok ที่จัดขึ้นระหว่างวันที่ 16 - 19 พฤษภาคม 2567 ที่ผ่านมา และจากผลสำรวจในงานมหกรรมการเงิน Money Expo ภูมิภาครวม 7 ครั้ง ทั้งนี้ พิธีมอบรางวัลดังกล่าวจัดขึ้น ณ โรงแรมไฮแอท รีเจนซี่ กรุงเทพฯ

ที่มา : https://www.thaigov.go.th/news/contents/details/86073