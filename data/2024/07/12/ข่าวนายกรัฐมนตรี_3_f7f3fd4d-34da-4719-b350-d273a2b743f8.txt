รัฐบาลไทย-ข่าวทำเนียบรัฐบาล-นายกฯ เยี่ยมชมการแข่งขันฟุตบอล นัดกระชับมิตร ของ รร.สังกัดเทศบาลนครเชียงราย 


วันศุกร์ที่ 12 กรกฎาคม 2567
12/07/2567
พิมพ์
นายกฯ เยี่ยมชมการแข่งขันฟุตบอล นัดกระชับมิตร ของ รร.สังกัดเทศบาลนครเชียงราย
นายกฯ เยี่ยมชมการแข่งขันฟุตบอลนัดกระชับมิตร ของ รร.สังกัดเทศบาลนครเชียงราย
วันนี้ (12 กรกฎาคม 2567) เวลา 17.42 น. นายเศรษฐา ทวีสิน นายกรัฐมนตรี เยี่ยมชมและให้กำลังใจการแข่งขันกีฬาฟุตบอลนัดกระชับมิตร ณ โรงเรียนเทศบาล 8 (บ้านใหม่) เทศบาลนครเชียงราย จังหวัดเชียงราย
นางรัดเกล้า อินทวงศ์ สุวรรณคีรี รองโฆษกประจำสำนักนายกรัฐมนตรี เผยว่า เมื่อนายกรัฐมนตรี เดินทางถึงโรงเรียนเทศบาล 8 (บ้านใหม่) ได้กล่าวทักทายคุณครูและนักเรียนที่รอให้การต้อนรับ พร้อมทั้งรับมอบดอกไม้ และเสื้อชนเผ่าทอมือ สีขาว-ฟ้า เป็นที่ระลึก จากนั้น นายกรัฐมนตรีเดินเยี่ยมชมบรรยากาศการทำกิจกรรมสนามเด็กเล่นสร้างปัญญาของเด็กและผู้ปกครอง แล้วเดินเข้าสู่สนาม กล่าวทักทายนักเรียน นักกีฬา กองเชียร์ และร่วมบันทึกภาพกับนักกีฬาและคณะกรรมการผู้ตัดสิน พร้อมกับรับชมการแข่งขันฟุตบอลนัดกระชับมิตร ระหว่างโรงเรียนเทศบาล 6 (นครเชียงราย) กับโรงเรียนเทศบาล 5 (เด่นห้า) ด้วย

ที่มา : https://www.thaigov.go.th/news/contents/details/85783