รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม ประชุมคณะกรรมการศึกษาทบทวนและปรับปรุงประมวลกฎหมายแพ่งและพาณิชย์ เนื่องในโอกาสครบรอบ ๑๐๐ ปี แห่งการบังคับใช้ประมวลกฎหมาย


วันศุกร์ที่ 12 กรกฎาคม 2567
12/07/2567
พิมพ์
รัฐมนตรีว่าการกระทรวงยุติธรรม ประชุมคณะกรรมการศึกษาทบทวนและปรับปรุงประมวลกฎหมายแพ่งและพาณิชย์ เนื่องในโอกาสครบรอบ ๑๐๐ ปี แห่งการบังคับใช้ประมวลกฎหมาย
รัฐมนตรีว่าการกระทรวงยุติธรรม ประชุมคณะกรรมการศึกษาทบทวนและปรับปรุงประมวลกฎหมายแพ่งและพาณิชย์ เนื่องในโอกาสครบรอบ ๑๐๐ ปี แห่งการบังคับใช้ประมวลกฎหมาย
ในวันพฤหัสบดีที่ ๑๑ กรกฎาคม ๒๕๖๗ เวลา ๑๓.๐๐ น. พันตำรวจเอก ทวี สอดส่อง รัฐมนตรีว่าการกระทรวงยุติธรรม เป็นประธานประชุมคณะกรรมการศึกษาทบทวนและปรับปรุงประมวลกฎหมายแพ่งและพาณิชย์ เนื่องในโอกาสครบรอบ ๑๐๐ ปี แห่งการบังคับใช้ประมวลกฎหมาย ครั้งที่ ๑/๒๕๖๗ โดยมี นายสมบูรณ์ ม่วงกล่ำ ที่ปรึกษารัฐมนตรีว่าการกระทรวงยุติธรรม และคณะกรรมการฯ เข้าร่วมการประชุม ณ ห้องประชุมชั้น ๕ สถาบันเพื่อการยุติธรรมแห่งประเทศไทย (องค์การมหาชน)
โดยที่ประชุมได้รับทราบคำสั่งกระทรวงยุติธรรม ที่ ๑๑๒/๒๕๖๗ ลงวันที่ ๓๐ เมษายน ๒๕๖๗ เรื่อง แต่งตั้งคณะกรรมการศึกษาทบทวนและปรับปรุงประมวลกฎหมายแพ่งและพาณิชย์ เนื่องในโอกาสครบรอบ ๑๐๐ ปี แห่งการบังคับใช้กฎหมาย พร้อมพิจารณาแผนการดำเนินโครงการทบทวนและปรับปรุงประมวลกฎหมายแพ่งและพาณิชย์เนื่องในโอกาสครบรอบ ๑๐๐ ปี แห่งการบังคับใช้ประมวลกฎหมาย และการแต่งตั้งคณะอนุกรรมการศึกษาทบทวนและปรับปรุงประมวลกฎหมายแพ่งและพาณิชย์ บรรพ ๑ และ บรรพ ๒ คณะอนุกรรมการศึกษาทบทวนและปรับปรุงประมวลกฎหมายแพ่งและพาณิชย์ บรรพ ๓ คณะที่ ๑ และคณะที่ ๒ คณะอนุกรรมการศึกษาทบทวนและปรับปรุงประมวลกฎหมายแพ่งและพาณิชย์ บรรพ ๔ คณะอนุกรรมการศึกษาทบทวนและปรับปรุงประมวลกฎหมายแพ่งและพาณิชย์ บรรพ ๕ และ บรรพ ๖ คณะอนุกรรมการศึกษาทบทวนและปรับปรุงกฎหมายอื่นที่เกี่ยวข้องกับประมวลกฎหมายแพ่งและพาณิชย์ และคณะอนุกรรมการเผยแพร่ ประชาสัมพันธ์และสนับสนุนการดำเนินงานของคณะกรรมการศึกษาทบทวนและปรับปรุงประมวลกฎหมายแพ่งและพาณิชย์
ในการนี้ รัฐมนตรีว่าการกระทรวงยุติธรรม กล่าวว่า เนื่องในโอกาสประมวลกฎหมายแพ่งและพาณิชย์ ครบรอบ ๑๐๐ ปี จึงเป็นที่มาในการแต่งตั้งคณะกรรมการศึกษาทบทวนและปรับปรุงประมวลกฎหมายแพ่งและพาณิชย์ เพื่อศึกษาทบทวน รับฟังความคิดเห็นจากทุกภาคส่วน และจัดทำข้อเสนอการปรับปรุงประมวลกฎหมายแพ่งและพาณิชย์ โดยหลังจากนี้จะยกระดับเรื่องดังกล่าวให้ประชาชนรับรู้ต่อไป

ที่มา : https://www.thaigov.go.th/news/contents/details/85752