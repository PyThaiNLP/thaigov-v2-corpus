รัฐบาลไทย-ข่าวทำเนียบรัฐบาล-นายกฯ ย้ำเรื่องการถือครองอสังหาฯ 99 ปี กำลังศึกษาความเหมาะสม ตั้งใจทำอย่างซื่อสัตย์สุจริต ปราศจากผลประโยชน์ทับซ้อน


วันศุกร์ที่ 12 กรกฎาคม 2567
นายกฯ ย้ำเรื่องการถือครองอสังหาฯ 99 ปี กำลังศึกษาความเหมาะสม ตั้งใจทำอย่างซื่อสัตย์สุจริต ปราศจากผลประโยชน์ทับซ้อน
......
นายกฯ ย้ำเรื่องการถือครองอสังหาฯ 99 ปี กำลังศึกษาความเหมาะสม ตั้งใจทำอย่างซื่อสัตย์สุจริต ปราศจากผลประโยชน์ทับซ้อน ยืนยันจะวิ่งสู้เพื่ออนาคต สู้เพื่อปัจจุบันที่ดีกว่า
.
นายเศรษฐา ทวีสิน นายกรัฐมนตรี ตอบกระทู้ถามสดด้วยวาจา กรณีต่างชาติถือครองอสังหาริมทรัพย์ โดยขยายเวลาการถือครองสิทธิ หรือ เช่า แบบทรัพย์อิงสิทธิเป็นเวลา 99 ปี ว่า ไม่ใช่เป็นการขายชาติ แต่เป็นการศึกษาว่าเหมาะสมหรือไม่ที่จะให้ทำ และหากทำขึ้นมาแล้วจะส่งผลระยะยาวต่อโครงสร้างเศรษฐกิจไทย ก่อให้เกิดการลงทุนระหว่างประเทศสูงหรือไม่ โดยขอยืนยันว่าจะต้องมีการศึกษาแล้วตั้งใจทำให้อย่างซื่อสัตย์สุจริต ปราศจากเรื่องผลประโยชน์ทับซ้อนทุก ๆ ประการ ยืนยันว่ารัฐบาลนี้ ภายใต้การนำของตนนั้น เราจะวิ่งสู้เพื่ออนาคต และพรรคร่วมทุก ๆ พรรคที่อยู่ในรัฐบาลเราก็จะช่วยกัน วิ่งสู้ต่อไปเพื่อปัจจุบันที่ดีกว่า ต้องสู้กับแรงค้านที่ไร้อนาคต
.
อ่านเพิ่มเติม คลิก https://www.thaigov.go.th/news/contents/details/85709
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/85749