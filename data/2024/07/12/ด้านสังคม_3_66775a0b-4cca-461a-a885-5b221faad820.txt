รัฐบาลไทย-ข่าวทำเนียบรัฐบาล-ดีอี โดย PDPC เปิดเวทีเสวนาสร้างความตระหนักรู้ กฎหมายการคุ้มครองข้อมูลส่วนบุคคลระดับนานาชาติ  “PDPA International Conference 2024 : Key Global Trends in Data Privacy”


วันศุกร์ที่ 12 กรกฎาคม 2567
ดีอี โดย PDPC เปิดเวทีเสวนาสร้างความตระหนักรู้ กฎหมายการคุ้มครองข้อมูลส่วนบุคคลระดับนานาชาติ  “PDPA International Conference 2024 : Key Global Trends in Data Privacy”
ดีอี โดย PDPC เปิดเวทีเสวนาสร้างความตระหนักรู้ กฎหมายการคุ้มครองข้อมูลส่วนบุคคลระดับนานาชาติ  “PDPA International Conference 2024 : Key Global Trends in Data Privacy”
วันนี้ (11 กรกฎาคม 2567) นายประเสริฐ จันทรรวงทอง รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เป็นประธานในงานแถลงข่าวและร่วมกล่าวปาฐกถาพิเศษในหัวข้อ “Key Global Trends in Data Privacy” ในงานเสวนาสร้างความตระหนักรู้เกี่ยวกับกฎหมายการคุ้มครองข้อมูลส่วนบุคคลระดับนานาชาติ “PDPA International Conference 2024 : Key Global Trends in Data Privacy” เพื่อกระตุ้นให้ประชาชนชาวไทยและต่างชาติร่วมกัน “ป้องกัน-ระวัง-เข้าใจ” การละเมิดข้อมูลส่วนบุคคล ภายใต้แคมเปญ Take Control of your Data #ตะโกนให้โลกรู้ข้อมูลส่วนตัวสำคัญที่สุด
โดยมีนายเวทางค์ พ่วงทรัพย์ รองปลัดกระทรวงดีอี นายภุชพงค์ โนดไธสง เลขาธิการคณะกรรมการดิจิทัลเพื่อเศรษฐกิจและสังคมแห่งชาติ ดร.ศิวรักษ์ ศิวโมกษธรรม เลขาธิการคณะกรรมการคุ้มครองข้อมูลส่วนบุคคล นายสุทธิเกียรติ วีระกิจพานิช ที่ปรึกษารัฐมนตรีว่าการกระทรวงดีอี นายวัลลภ รุจิรากร เลขานุการรัฐมนตรีว่าการกระทรวงดีอี และผู้ที่เกี่ยวข้องเข้าร่วม พร้อมด้วยผู้เชี่ยวชาญด้านกฎหมาย PDPA จากหลายประเทศทั่วโลกเข้าร่วมเสวนา ณ ห้องวายุภักษ์ 3 ชั้น 4 โรงแรมเซ็นทารา ไลฟ์ ศูนย์ราชการและคอนเวนชันเซ็นเตอร์ แจ้งวัฒนะ กรุงเทพฯ

ที่มา : https://www.thaigov.go.th/news/contents/details/85761