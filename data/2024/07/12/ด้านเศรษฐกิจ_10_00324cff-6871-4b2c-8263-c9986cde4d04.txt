รัฐบาลไทย-ข่าวทำเนียบรัฐบาล-บสย. ร่วมงาน Thailand Smart Money อุบลราชธานี ครั้งที่ 10 จัดเต็มโครงการ PGS 11 “บสย. SMEs ยั่งยืน” เป็นที่แรก หนุน SMEs อุบลฯ เข้าถึงแหล่งทุน


วันศุกร์ที่ 12 กรกฎาคม 2567
12/07/2567
พิมพ์
บสย. ร่วมงาน Thailand Smart Money อุบลราชธานี ครั้งที่ 10 จัดเต็มโครงการ PGS 11 “บสย. SMEs ยั่งยืน” เป็นที่แรก หนุน SMEs อุบลฯ เข้าถึงแหล่งทุน
บรรษัทประกันสินเชื่ออุตสาหกรรมขนาดย่อม (บสย.) เปิดบูธ บสย. ในงาน Thailand Smart Money อุบลราชธานี ครั้งที่ 10 ณ ชั้น 1 เซ็นทรัล อุบลราชธานี เมื่อวันที่ 12 กรกฎาคม 2567
นายกิตติพงษ์ บุรณศิริ รองผู้จัดการทั่วไป สายงานกลยุทธ์และผลิตภัณฑ์ และนายรุ่งชัย เศรษฐบดี ผู้จัดการเขต สำนักงานเขตภาคตะวันออกเฉียงเหนือตอนล่าง 1 ฝ่ายกิจการสาขา 2 บรรษัทประกันสินเชื่ออุตสาหกรรมขนาดย่อม (บสย.) ให้การต้อนรับ นายสำเริง ม่วงสังข์ รองผู้ว่าราชการจังหวัดอุบลราชธานี ให้เกียรติร่วมเปิดบูธ บสย. ในงาน Thailand Smart Money อุบลราชธานี ครั้งที่ 10 ร่วมด้วย นายรัฐกร อัสดรธีรยุทธ์ ประธานเครือหนังสือพิมพ์ดอกเบี้ย ประธานการจัดงาน ณ ชั้น 1 เซ็นทรัล อุบลราชธานี เมื่อวันที่ 12 กรกฎาคม 2567
ในงานนี้ บสย. ยังได้เปิดตัวโครงการค้ำประกันสินเชื่อ PGS 11 “บสย. SMEs ยั่งยืน” เป็นที่แรก หลังลงนามบันทึกข้อตกลงความร่วมมือ (MOU) กับสถาบันการเงินทั้ง 18 แห่ง ไปเมื่อวันที่ 11 กรกฎาคมที่ผ่านมา เพื่อช่วยเหลือผู้ประกอบการ SMEs ชาวอุบลราชธานี และพื้นที่ใกล้เคียง เข้าถึงสินเชื่อในระบบได้ง่ายขึ้น โดยจัดเตรียมทีมผู้เชี่ยวชาญจากศูนย์ที่ปรึกษาทางการเงิน SMEs ให้คำปรึกษาผู้ประกอบการ ในการเข้าถึงสินเชื่อ การแก้ปัญหาหนี้ และให้ความรู้ทางการเงิน ฟรี ไม่มีค่าใช้จ่าย นอกจากนี้ ยังเปิดโอกาสให้ทุกคนร่วมเป็นส่วนหนึ่งในการให้สังคม ส่งเสริมคุณภาพชีวิตเด็กออทิสติก ด้วยศิลปะบำบัด ต่อยอดอาชีพ โดยร่วมบริจาคเงินด้วยการสแกน QR Code ให้แก่ มูลนิธิออทิสติกไทย รับของที่ระลึกคอลเล็กชันลายพิเศษ “บสย. x อาร์ต สตอรี่”
โครงการค้ำประกัน PGS 11 “บสย. SMEs ยั่งยืน” วงเงินค้ำประกัน 50,000 ล้านบาทมุ่งช่วยเหลือ “กลุ่มเปราะบาง” ผู้ประกอบการรายย่อย พ่อค้า แม่ค้า อาชีพอิสระ และผู้ประกอบการใหม่ รวมถึงกลุ่มอุตสาหกรรมตามภายใต้ยุทธศาสตร์ IGNITE THAILAND และธุรกิจที่ดำเนินการในรูปแบบที่เป็นมิตรต่อสิ่งแวดล้อม (ESG/BCG) และปรับตัวเข้าสู่สังคม Carbon ต่ำ ฟรี..ค่าธรรมเนียมค้ำประกัน 2 - 4 ปีแรก วงเงินค้ำประกัน เริ่มต้นตั้งแต่ 1 หมื่นบาท  สูงสุด 40 ล้านบาท
ผู้ประกอบการ SMEs ที่สนใจเข้าร่วมโครงการค้ำประกันสินเชื่อ PFGS 11 “บสย. SMEs ยั่งยืน” สามารถติดต่อที่บูธ บสย. (บูธ 2C) ในงาน “Thailand Smart Money อุบลราชธานี ครั้งที่ 10” ระหว่างวันที่  12 – 14 กรกฏาคม 2567 ณ ชั้น 1 เซ็นทรัล อุบลราชธานี พร้อมกันนี้ บสย. ยังได้เพิ่มความสะดวกให้ SMEs สามารถเข้ามาตรวจสุขภาพทางการเงิน พร้อมจองคิวขอรับคำปรึกษาทางการเงิน ฟรี! ได้ที่ LINE OA : @tcgfirst

ที่มา : https://www.thaigov.go.th/news/contents/details/85775