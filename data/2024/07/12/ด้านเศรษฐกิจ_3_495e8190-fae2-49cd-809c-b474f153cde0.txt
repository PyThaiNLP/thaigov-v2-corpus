รัฐบาลไทย-ข่าวทำเนียบรัฐบาล-ธอส. ลงพื้นที่มอบถุงยังชีพช่วยเหลือประชาชนที่ได้รับความเดือดร้อนจากเหตุอัคคีภัย ชุมชนตรอกโพธิ์ เขตสัมพันธวงศ์


วันศุกร์ที่ 12 กรกฎาคม 2567
12/07/2567
พิมพ์
ธอส. ลงพื้นที่มอบถุงยังชีพช่วยเหลือประชาชนที่ได้รับความเดือดร้อนจากเหตุอัคคีภัย ชุมชนตรอกโพธิ์ เขตสัมพันธวงศ์
ธอส. ลงพื้นที่ ณ ศูนย์พักพิงชั่วคราว วัดสัมพันธวงศารามวรวิหาร เพื่อมอบถุงยังชีพ จำนวน 300 ถุง ให้แก่ประชาชนที่ได้รับความเดือดร้อนจากเหตุอัคคีภัย ชุมชนตรอกโพธิ์ เขตสัมพันธวงศ์ เมื่อวันที่ 6 กรกฎาคม 2567
ธนาคารอาคารสงเคราะห์ (ธอส.) ลงพื้นที่ ณ ศูนย์พักพิงชั่วคราว วัดสัมพันธวงศารามวรวิหาร เพื่อมอบถุงยังชีพ จำนวน 300 ถุง ให้แก่ประชาชนที่ได้รับความเดือดร้อนจากเหตุอัคคีภัย ชุมชนตรอกโพธิ์ เขตสัมพันธวงศ์ เมื่อวันที่ 6 กรกฎาคม 2567 เพื่อบรรเทาความเดือดร้อนหลังประสบเหตุ และบ้านเรือนเสียหายเป็นจำนวนมาก
นายกมลภพ วีระพละ กรรมการผู้จัดการ ธนาคารอาคารสงเคราะห์ (ธอส.) เปิดเผยว่า นายพิชัย ชุณหวชิร รองนายกรัฐมนตรี และรัฐมนตรีว่าการกระทรวงการคลัง มีความเป็นห่วงพี่น้องประชาชนที่ได้รับความเดือดร้อนจากเหตุอัคคีภัย ชุมชนตรอกโพธิ์ เขตสัมพันธวงศ์ กรุงเทพฯ จึงได้มอบหมายให้ ธอส. ลงพื้นที่ ณ ศูนย์พักพิงชั่วคราว วัดสัมพันธวงศารามวรวิหาร เมื่อวันที่ 9 กรกฎาคม 2567 เพื่อมอบถุงยังชีพ เครื่องอุปโภคบริโภคจำนวน 300 ชุด ให้แก่ประชาชน เพื่อบรรเทาความเดือดร้อนให้แก่ผู้ประสบภัยดังกล่าว
ทั้งนี้ ธอส. ในฐานะสถาบันการเงินของรัฐ ที่มีพันธกิจ “ทำให้คนไทยมีบ้าน” พร้อมเป็นส่วนหนึ่งในการดูแลประชาชน เพื่อยกระดับให้คนไทยมีคุณภาพชีวิตที่ดีขึ้น ผ่านการมีที่อยู่อาศัยอย่างเหมาะสม ดังนั้น ธอส. จึงเร่งดำเนินการช่วยเหลือประชาชนผู้ประสบภัยในครั้งนี้อย่างเต็มที่ ซึ่งถือเป็นการดำเนินนโยบายแสดงความรับผิดชอบต่อสังคมและสิ่งแวดล้อม หรือ CSR ของธนาคาร

ที่มา : https://www.thaigov.go.th/news/contents/details/85743