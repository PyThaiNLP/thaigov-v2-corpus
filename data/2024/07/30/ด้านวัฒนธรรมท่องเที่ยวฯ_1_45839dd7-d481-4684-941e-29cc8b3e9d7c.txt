รัฐบาลไทย-ข่าวทำเนียบรัฐบาล-​วธ. เผยข่าวดี เพลง “ไฉไล (CHIC)” จากทีม NEW ERAS คว้ารางวัลชนะเลิศคลิปเพลงแรป “บอกรักษ์ภาษาไทย” เนื่องในวันภาษาไทยแห่งชาติปี 2567


วันอังคารที่ 30 กรกฎาคม 2567
​วธ. เผยข่าวดี เพลง “ไฉไล (CHIC)” จากทีม NEW ERAS คว้ารางวัลชนะเลิศคลิปเพลงแรป “บอกรักษ์ภาษาไทย” เนื่องในวันภาษาไทยแห่งชาติปี 2567
​วธ. เผยข่าวดี เพลง “ไฉไล (CHIC)” จากทีม NEW ERAS คว้ารางวัลชนะเลิศคลิปเพลงแรป “บอกรักษ์ภาษาไทย” เนื่องในวันภาษาไทยแห่งชาติปี 2567
วธ. เผยข่าวดี เพลง “ไฉไล (CHIC)” จากทีม NEW ERAS คว้ารางวัลชนะเลิศคลิปเพลงแรป “บอกรักษ์ภาษาไทย” เนื่องในวันภาษาไทยแห่งชาติปี 2567
นางยุพา ทวีวัฒนะกิจบวร ปลัดกระทรวงวัฒนธรรม (วธ.) กล่าวว่า สำนักงานปลัดกระทรวงวัฒนธรรม โดยกองเฝ้าระวังทางวัฒนธรรม ได้จัดกิจกรรมการประกวดสื่อสร้างสรรค์ เนื่องในวันภาษาไทยแห่งชาติ พุทธศักราช 2567 หัวข้อ “บอกรักษ์ภาษาไทย” ในรูปแบบคลิปวิดีโอเพลงแรปต่อเนื่องมาเป็นปีที่ 3 เพื่อส่งเสริมให้คนไทย โดยเฉพาะเด็กและเยาวชนได้ตระหนักถึงคุณค่าความสำคัญของภาษาไทยและอนุรักษ์ภาษาไทยให้คงอยู่คู่ชาติไทย รวมทั้งส่งเสริมสนับสนุนให้เด็กและเยาวชนได้ผลิตสื่อปลอดภัยและสร้างสรรค์ ในการถ่ายทอดความงดงามของภาษาไทย ซึ่งเป็นมรดกภูมิปัญญาทางวัฒนธรรมอันล้ำค่าของชาติ ทั้งนี้ วธ. ได้เปิดรับสมัครเด็กและเยาวชน อายุไม่เกิน 25 ปีในนามบุคคลหรือทีม ๆ ละไม่เกิน 3 คน ตั้งแต่วันที่ 30 พฤษภาคม - 28 มิถุนายน 2567 ที่ผ่านมา ปรากฎว่ามีเด็กและเยาวชน ส่งผลงานเข้าร่วมกิจกรรมกว่า 203 ผลงาน
“จากผลงานดังกล่าวคณะกรรมการตัดสินการประกวดได้พิจารณาตัดสินผลงานที่สื่อให้เห็นถึงคุณค่า ความสำคัญของภาษาไทย รวมถึงการส่งเสริม อนุรักษ์ สืบสานและถ่ายทอดภาษาไทย ซึ่งเป็นเอกลักษณ์และเป็นสมบัติทางวัฒนธรรมของชาติให้ได้รับรางวัล ซึ่งมีผลงานที่ได้รับรางวัล จำนวน 5 ผลงาน ได้แก่ ผลงานเพลง “ไฉไล (CHIC)” จากทีม NEW ERAS ได้รับคัดเลือกเข้ารับรางวัลชนะเลิศ รางวัลรองชนะเลิศอันดับ 1ได้แก่ ผลงาน “รักษ์ไทย รักเธอ” ทีม จับฉ่าย รางวัลรองชนะเลิศ อันดับ 2 ได้แก่ ผลงาน “GONE THAI ก่อนไม่มีภาษาไทยให้รักษ์” ทีมโรงเรียนหัวไทรบำรุงราษฎร และรางวัลชมเชย 2 รางวัล ได้แก่ ผลงาน “รักษ์ภาษาไทยเชื่อมใจเธอ” ทีม ลูกนวมินท์ และผลงาน “อัศนีอาละวาด” ทีม UFA GAMER (ยูฟ่าเกมเมอร์)”  ปลัด วธ.กล่าว
นางยุพา ทวีวัฒนะกิจบวร กล่าวอีกว่า การดำเนินการจัดประกวดในกิจกรรมดังกล่าวเป็นการนำศิลปวัฒนธรรมร่วมสมัยมาเป็นสื่อในการถ่ายทอดคุณค่าและความงามของภาษาไทย โดยการมีส่วนร่วมของเด็กและเยาวชน ต้องขอชื่นชมและแสดงความยินดีกับเด็กและเยาวชนที่ได้รับรางวัล ซึ่งถือเป็นส่วนสำคัญของประเทศที่ช่วยขับเคลื่อนเอกลักษณ์และสมบัติวัฒนธรรมอันล้ำค่าของชาติ ตลอดจนมีส่วนร่วมในการแสดงทักษะความรู้ ความสามารถด้านภาษาไทย      ให้เป็นที่ประจักษ์ในระดับประเทศ ทั้งนี้ วธ. ได้มอบโล่รางวัล เกียรติบัตร และเงินรางวัล ให้กับผู้ที่ได้รับรางวัลทั้งหมด พร้อมกับรางวัลด้านภาษาไทยอื่น ๆ ในวันอังคารที่ 25 กรกฎาคม 2567 ที่ผ่านมา ณ หอประชุมใหญ่ ศูนย์วัฒนธรรม แห่งประเทศไทย ทั้งนี้ สามารถรับชมผลงานได้ทาง YouTube Channel ช่อง Culture Surveillance Bureau

ที่มา : https://www.thaigov.go.th/news/contents/details/86485