รัฐบาลไทย-ข่าวทำเนียบรัฐบาล-ดีอี แจง ผู้ถือบัตรสวัสดิการแห่งรัฐ ต้องลงทะเบียน “ดิจิทัลวอลเล็ต” ก่อนรับสิทธิ์เติมเงิน 10,000 บาท


วันอังคารที่ 30 กรกฎาคม 2567
ดีอี แจง ผู้ถือบัตรสวัสดิการแห่งรัฐ ต้องลงทะเบียน “ดิจิทัลวอลเล็ต” ก่อนรับสิทธิ์เติมเงิน 10,000 บาท
ดีอี แจง ผู้ถือบัตรสวัสดิการแห่งรัฐ ต้องลงทะเบียน “ดิจิทัลวอลเล็ต” ก่อนรับสิทธิ์เติมเงิน 10,000 บาท
นายประเสริฐ จันทรรวงทอง รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เปิดเผยว่า กรณีที่ข่าวบิดเบือน เรื่องผู้ถือบัตรสวัสดิการแห่งรัฐ ไม่จำเป็นต้องลงทะเบียนเพื่อเข้าร่วมโครงการเติมเงิน 10,000 บาท ผ่าน Digital Wallet และกลุ่มผู้ถือบัตรสวัสดิการแห่งรัฐ จะได้รับเงินดิจิทัลโอนเข้าบัตรประชาชนโดยอัตโนมัตินั้น ขอยืนยันว่าไม่เป็นความจริง
ทั้งนี้ผู้ถือบัตรสวัสดิการแห่งรัฐ ที่มีจำนวน 14.98 ล้านคนทั่วประเทศ จะต้องลงทะเบียนเพื่อเข้าร่วมโครงการฯ โดยหากอยู่ในกลุ่มผู้ที่มีสมาร์ตโฟน สามารถลงทะเบียนเข้าร่วมโครงการฯ ผ่านแอปพลิเคชัน
“ทางรัฐ” ตั้งแต่วันที่ 1 สิงหาคม – 15 กันยายน 2567 โดยสามารถดาวน์โหลดแอปพลิเคชัน “ทางรัฐ”
ได้โดยตรงจากแพลตฟอร์มที่เกี่ยวข้องกับระบบปฏิบัติการของสมาร์ตโฟน ดังนี้
1. แอปพลิเคชัน “App Store” สำหรับระบบปฏิบัติการไอโอเอส (iOS) ดาวน์โหลดได้ที่ https://apps.apple.com/th/app/%E0%B8%97%E0%B8%B2%E0%B8%87%E0%B8%A3-%E0%B8%90/id1514331336?l=th
2. แอปพลิเคชัน “Google Play” สำหรับระบบปฏิบัติการแอนดรอยด์ (Android) ดาวน์โหลดได้ที่
https://play.google.com/store/apps/details?id=th.or.dga.citizenportal
ในส่วนของผู้ถือบัตรสวัสดิการแห่งรัฐ ที่ไม่มีสมาร์ตโฟนนั้น จะมีการเปิดให้ลงทะเบียนยืนยันตัวตนเข้าร่วมโครงการฯ ในระหว่างวันที่ 16 กันยายน - 15 ตุลาคม 2567 ณ สถานที่ที่รัฐบาลกำหนด ซึ่งจะมีการแจ้งระบุสถานที่อย่างเป็นทางการอีกครั้ง
สำหรับประชาชนที่สนใจสามารถติดตามข้อมูลข่าวสารเกี่ยวกับการเตรียมการลงทะเบียนเข้าร่วมโครงการฯ ซึ่งเป็นข้อมูลโดยตรงจากรัฐบาล ที่เชื่อถือได้ ในเว็บไซต์ www.digitalwallet.go.th หรือ
www.กระเป๋าเงินดิจิทัล.รัฐบาล.ไทย และสามารถสอบถามรายละเอียดเพิ่มเติมผ่านศูนย์บริการข้อมูลโครงการเติมเงิน 10,000 บาท ผ่าน Digital Wallet โทรสายด่วน. Digital Wallet 1111 พร้อมให้บริการและคำแนะนำปรึกษาแก่ประชาชนตลอด 24 ชั่วโมง
“จากการเผยแพร่ข่าวบิดเบือนว่า ผู้ถือบัตรสวัสดิการแห่งรัฐ ไม่ต้องลงทะเบียนยืนยันตัวตนเข้าร่วมโครงการ ดิจิทัลวอลเล็ต โดยจะได้รับเงินโอนเข้าบัตรในทันทีที่เริ่มโครงการนั้น ขอแจ้งว่าเป็นข้อมูลที่ไม่ตรงกับความเป็นจริง โดยผู้ถือบัตรสวัสดิการแห่งรัฐ จำเป็นต้องลงทะเบียนยืนยันตัวตนเพื่อเข้าร่วมโครงการฯ ก่อนที่จะได้รับสิทธิ์เติมเงิน 10,000 บ. ดังนั้นจึงขอเตือนประชาชน อย่าเชื่อ อย่าแชร์ ข่าวและข้อมูลที่บิดเบือนดังกล่าว ทำให้ผู้ถือสวัสดิการแห่งรัฐเสียสิทธิ์ที่ควรจะได้รับ และอาจทำให้เกิดผลกระทบต่อประชาชนในสังคมเป็นวงกว้าง โดยหากมีข้อสงสัยสามารถสอบถามได้ที่ โทรสายด่วน Digital Wallet 1111 ได้ตลอด 24 ชม.” นายประเสริฐ กล่าว
สอบถามข้อมูลข่าวสารโครงการ “ดิจิทัลวอลเล็ต โทรสายด่วน Digital Wallet 1111 (24 ชม.)
-------------------------------------------------------------------------------------

ที่มา : https://www.thaigov.go.th/news/contents/details/86454