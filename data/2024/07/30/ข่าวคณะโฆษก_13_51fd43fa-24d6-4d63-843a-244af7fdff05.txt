รัฐบาลไทย-ข่าวทำเนียบรัฐบาล-​ครม.เห็นชอบร่างกฎกระทรวงอนุญาตนำยาเสพติดให้โทษหรือวัตถุออกฤทธิ์ซึ่งต้องใช้รักษาโรคเฉพาะตัวติดตัวเข้ามาในหรือออกไปนอกราชอาณาจักร พ.ศ. ....


วันอังคารที่ 30 กรกฎาคม 2567
30/07/2567
พิมพ์
​ครม.เห็นชอบร่างกฎกระทรวงอนุญาตนำยาเสพติดให้โทษหรือวัตถุออกฤทธิ์ซึ่งต้องใช้รักษาโรคเฉพาะตัวติดตัวเข้ามาในหรือออกไปนอกราชอาณาจักร พ.ศ. ....
​ครม.เห็นชอบร่างกฎกระทรวงอนุญาตนำยาเสพติดให้โทษหรือวัตถุออกฤทธิ์ซึ่งต้องใช้รักษาโรคเฉพาะตัวติดตัวเข้ามาในหรือออกไปนอกราชอาณาจักร พ.ศ. ....
วันนี้ (30 กรกฎาคม 2567) นายคารม พลพรกลาง รองโฆษกประจำสำนักนายกรัฐมนตรี เปิดเผยว่า คณะรัฐมนตรีเห็นชอบร่างกฎกระทรวงอนุญาตนำยาเสพติดให้โทษหรือวัตถุออกฤทธิ์ซึ่งต้องใช้รักษาโรคเฉพาะตัวติดตัวเข้ามาในหรือออกไปนอกราชอาณาจักร พ.ศ. .... ซึ่งมีสาระสำคัญเป็นการกำหนดหลักเกณฑ์ วิธีการ และเงื่อนไขการขออนุญาตนำเข้าหรือส่งออกซึ่งยาเสพติดให้โทษประเภท 2 และประเภท 3 หรือวัตถุออกฤทธิ์ประเภท 2 ประเภท 3 และประเภท 4 สำหรับผู้ป่วยหรือสัตว์ป่วยซึ่งเดินทางระหว่างประเทศและมีความจำเป็นต้องใช้ยาเสพติดให้โทษหรือวัตถุออกฤทธิ์ในประเภทดังกล่าวรักษาโรคเฉพาะตัวติดเข้ามาในหรือออกไปนอกราชอาณาจักร
นายคารม กล่าวว่าสาระสำคัญร่างฯ  สรุปได้ ดังนี้
1. กำหนดให้ผู้ป่วยซึ่งเดินทางระหว่างประเทศและต้องใช้ยาเสพติดให้โทษในประเภท 2 หรือประเภท 3 หรือวัตถุออกฤทธิ์ในประเภท 2 ประเภท 3 หรือประเภท 4 เพื่อรักษาโรคเฉพาะตัว ที่ประสงค์จะขออนุญาตนำยาเสพติดให้โทษหรือวัตถุออกฤทธิ์ในประเภทดังกล่าวติดตัวเข้ามาในหรือออกไปนอกราชอาณาจักรในปริมาณที่จำเป็นสำหรับการใช้รักษาไม่เกิน 90 วัน ให้ยื่นคำขอรับใบอนุญาตตามแบบที่กำหนดต่อผู้อนุญาต (เลขาธิการ อย.) ไม่น้อยกว่า 15 วันก่อนวันที่จะนำติดตัวเข้ามาในหรือออกไปนอกราชอามาจักรในแต่ละครั้ง พร้อมด้วยใบสังยาหรือหนังสือรับรองของผู้ประกอบวิชาชีพซึ่งเป็นผู้ให้การรักษา
2. กำหนดให้เจ้าของสัตว์ซึ่งนำสัตว์ป่วยเดินทางระหว่างประเทศและต้องใช้วัตถุออกฤทธิ์ในประเภท 2 ประเภท 3 หรือประเภท 4 เพื่อรักษาโรคเฉพาะตัวของสัตว์นั้นที่ประสงค์จะขออนุญาตนำวัตถุออกฤทธิ์ในประเภทดังกล่าวติดตัวเข้ามาในหรือออกไปนอกราชอาณาจักรในปริมาณที่จำเป็นสำหรับการใช้รักษาที่เกิน 30 วันแต่ไม่เกิน 90 วัน ให้เจ้าของสัตว์ซึ่งมีอาย ตั้งแต่ 18 ปีขึ้นไปยื่นคำขอรับใบอนุญาตต่อผู้อนุญาตไม่น้อยกว่า 15 วันก่อนวันที่นำวัตถุออกฤทธิ์ในประเภทดังกล่าวติดตัวเข้ามาในหรืออออกไปนอกราชอาณาจักรในแต่ละครั้ง พร้อมด้วยใบสั่งยาหรือหนังสือรับรองของผู้ประกอบวิชาชีพการสัตวแพทย์ชั้นหนึ่งซึ่งเป็นผู้ให้การรักษา
3. การดำเนินการตามกฎกฎกระทรวงในเรื่องนี้ให้ดำเนินการตามกฎหมายว่าด้วยการปฏิบัติราชการทางอิเล็กทรอนิกส์เป็นหลัก
4. บุคคลดังต่อไปนี้อาจยื่นคำขอรับใบอนุญาตแทนผู้ป่วย ได้แก่ (1) บิดา มารดา หรือผู้ปกครอง ในกรณีที่ผู้ป่วยนั้นมีอายุไม่ไม่เกิน 18 ปี (2) บิดามารดา ผู้รับบุตรบุญธรรม คู่สมรส บุตร บุตรบุญธรรรม ที่น้องผู้อนุบาลหรือผู้พิทักษ์ ในกรณีผู้ประกอบวิชาชีพซึ่งเป็นผู้ให้การรักษามีหนังสือรับรองว่าผู้ป่วยเป็นบุคคลวิกลจริตหรือจิตฟั่นเพื่อนไม่สมประกอบ ไม่รู้สึกตัว หรือไม่สามารถสื่อสารหรือแสดงเจตนาได้
5. กำหนดให้ในกรณีที่คำขอรับใบอนุญาต ข้อมูล เอกสาร หรือหลักฐานถูกต้องและครบถ้วน ให้ผู้อนุญาตพิจารณาคำขอให้แล้วเสร็จภายใน 7 วันนับแต่วันที่ได้รับคำขอและให้มีหนังสือแจ้งให้ผู้ขออนุญาตทราบภายใน 7 วันนับแต่วันที่พิจารณาเสร็จ ในกรณีมีคำสั่งไม่อนุญาตให้มีหนังสือแจ้งให้ผู้ขออนุญาตทราบภายใน 7 วันนับแต่วันที่มีคำสั่งไม่อนุญาต พร้อมด้วยเหตุผลและสิทธิอุทธรณ์
6. กำหนดให้ยกเว้นค่าธรรรมเนียมใบอนุญาตนำเข้าหรือส่งออกยาเสพติดให้โทษในประเภท 2 หรือประเภท 3 หรือวัตถุออกฤทธิ์ในประเภท 2 ประเภท 3 หรือประเกท 4 แล้วแต่กรณี
7. กำหนดให้คำขอตามกฎกระทรวงการขออนุญาตและการอนุญาตผลิต นำเข้าหรือส่งออกซึ่งยาเสพติดให้โทษในประเภท 2 พ.ศ. 2563 ที่ได้ยื่นไว้ก่อนวันที่กฎกระทรวงนี้ใช้บังคับและยังอยู่ในระหว่างการพิจารณาของผู้อนุญาตให้ถือว่าเป็นคำขอรับใบอนุญาตตามกฎกระทรวงนี้และให้ดำเนินการต่อไปตามกฎกระทรวงนี้ และในกรณีที่คำขอมีข้อความแตกต่างไปจากคำขอตามกฎกระทรวงนี้ให้ผู้อนุญาตมีอำนาจสั่งให้ผู้ขออนุญาตแก้ไขเพิ่มเติมคำขอและส่งข้อมูล เอกสารหรือหลักฐานเพิ่มเติมให้เป็นไปตามกฎกระทรวงนี้ได้

ที่มา : https://www.thaigov.go.th/news/contents/details/86460