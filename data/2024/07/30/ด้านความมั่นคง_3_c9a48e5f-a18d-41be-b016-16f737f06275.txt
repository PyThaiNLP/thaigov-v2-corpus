รัฐบาลไทย-ข่าวทำเนียบรัฐบาล-ร้อยดวงใจชาวประชา เฉลิมพระชนมพรรษาพระบาทสมเด็จพระเจ้าอยู่หัว ผู้ว่าราชการจังหวัดทั้ง 76 จังหวัด นำข้าราชการ หัวหน้าหน่วยงานภาครัฐ เอกชน และภาคีเครือข่าย จัดงานสโมสรสันนิบาต


วันจันทร์ที่ 29 กรกฎาคม 2567
29/07/2567
พิมพ์
ร้อยดวงใจชาวประชา เฉลิมพระชนมพรรษาพระบาทสมเด็จพระเจ้าอยู่หัว ผู้ว่าราชการจังหวัดทั้ง 76 จังหวัด นำข้าราชการ หัวหน้าหน่วยงานภาครัฐ เอกชน และภาคีเครือข่าย จัดงานสโมสรสันนิบาต
ผู้ว่าราชการจังหวัดทั้ง 76 จังหวัด นำข้าราชการ หัวหน้าหน่วยงานภาครัฐ เอกชน และภาคีเครือข่าย จัดงานสโมสรสันนิบาต เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 โดยพร้อมเพรียงกันทั่วประเทศ
ร้อยดวงใจชาวประชา เฉลิมพระชนมพรรษาพระบาทสมเด็จพระเจ้าอยู่หัว ผู้ว่าราชการจังหวัดทั้ง 76 จังหวัด นำข้าราชการ หัวหน้าหน่วยงานภาครัฐ เอกชน และภาคีเครือข่าย จัดงานสโมสรสันนิบาต เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 โดยพร้อมเพรียงกันทั่วประเทศ
วันนี้ (29 ก.ค. 67) นายสุทธิพงษ์ จุลเจริญ ปลัดกระทรวงมหาดไทย เปิดเผยว่า เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 รัฐบาลได้กำหนดจัดงานสโมสรสันนิบาตเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ในวันจันทร์ที่ 29 กรกฎาคม 2567 เวลา 19.00 น. ณ ตึกสันติไมตรีทำเนียบรัฐบาล ซึ่งมีการถ่ายทอดสดผ่านทางโทรทัศน์รวมการเฉพาะกิจแห่งประเทศไทย และสถานีวิทยุกระจายเสียงแห่งประเทศไทย พร้อมกันนี้ทุกจังหวัดทั้ง 76 จังหวัด นำโดยผู้ว่าราชการจังหวัด เป็นประธานจัดงาน พร้อมด้วยเหล่าข้าราชการ หัวหน้าหน่วยงานภาครัฐ เอกชน และภาคีเครือข่าย ร่วมในงานสโมสรสันนิบาต ณ ศาลากลางจังหวัดทั่วประเทศ หรือ สถานที่ที่เหมาะสมตามที่จังหวัดกำหนด ด้วย
ในการนี้ กระทรวงมหาดไทย ได้เชิญชวนภาคีเครือข่ายทุกภาคส่วนในทุกจังหวัด ร่วมงานสโมสรสันนิบาตเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 เพื่อแสดงออกซึ่งความจงรักภักดีและน้อมสำนึกในพระมหากรุณาธิคุณของพระบาทสมเด็จพระเจ้าอยู่หัว โดยพร้อมเพรียงกัน ณ ศาลากลางจังหวัด หรือ สถานที่ที่เหมาะสม โดยข้าราชการผู้ร่วมพิธีแต่งกาย เครื่องแบบเต็มยศ สายสะพายสูงสุด สุภาพบุรุษ ชุดขอเฝ้าเต็มยศ กางเกงดำ ประดับเครื่องราชอิสริยาภรณ์ ชั้นสูงสุด หรือ ชุดแบล็คไท หรือ ผ้าไทยแขนยาวสีเหลือง ไม่ประดับเครื่องราชอิสริยาภรณ์ และสุภาพสตรี ชุดไทยอมรินทร์ หรือ ชุดไทยบรมพิมาน โทนสีเหลือง ประดับเครื่องราชอิสริยาภรณ์ชั้นสูงสุด อาทิ
1. จังหวัดจันทบุรี ที่ศาลาเฉลิมพระเกียรติสมเด็จพระเจ้าตากสินมหาราช (ศาลากระต่าย) นายมนต์สิทธิ์ ไพศาลธนวัฒน์ ผู้ว่าราชการจังหวัดจันทบุรี เป็นประธานงานสโมสรสันนิบาตเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม พุทธศักราช 2567 จังหวัดจันทบุรี โดยมี นางวารุณี ไพศาลธนวัฒน์ นายกเหล่ากาชาดจังหวัดจันทบุรี และประธานชมรมแม่บ้านมหาดไทยจังหวัดจันทบุรี ข้าราชการฝ่ายตุลาการ ทหาร ตำรวจ หัวหน้าส่วนราชการ ผู้บริหารองค์กรปกครองส่วนท้องถิ่น และภาคีเครือข่าย ร่วมในงาน
2. จังหวัดนครพนม ที่ศาลาประชาคมยงใจยุทธ ศาลากลางจังหวัดนครพนม นายวันชัย จันทร์พร ผู้ว่าราชการจังหวัดนครพนม เป็นประธานงานสโมสรสันนิบาตเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม พุทธศักราช 2567 จังหวัดนครพนม โดยมี นางสงวน จันทร์พร ประธานแม่บ้านมหาดไทยจังหวัดนครพนม ข้าราชการฝ่ายตุลาการ ทหาร ตำรวจ หัวหน้าส่วนราชการ ผู้บริหารองค์กรปกครองส่วนท้องถิ่น และภาคีเครือข่าย ร่วมในงาน
3. จังหวัดนครสวรรค์ ที่อาคารอเนกประสงค์สัมมนาและจัดแสดงนิทรรศการ บึงบอระเพ็ด อำเภอเมืองนครสวรรค์ นายทวี เสริมภักดีกุล ผู้ว่าราชการจังหวัดนครสวรรค์ เป็นประธานงานสโมสรสันนิบาตเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม พุทธศักราช 2567 จังหวัดนครสวรรค์ โดยมี นางวราภรณ์ เสริมภักดีกุล ประธานแม่บ้านมหาดไทยจังหวัดนครสวรรค์ ข้าราชการฝ่ายตุลาการ ทหาร ตำรวจ หัวหน้าส่วนราชการ ผู้บริหารองค์กรปกครองส่วนท้องถิ่น และภาคีเครือข่าย ร่วมในงาน
4. จังหวัดสมุทรสาคร ที่ศาลาจังหวัดสมุทรสาคร อำเภอเมืองสมุทรสาคร นายผล ดำธรรม ผู้ว่าราชการจังหวัดสมุทรสาคร เป็นประธานงานสโมสรสันนิบาตเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม พุทธศักราช 2567 จังหวัดสมุทรสาคร โดยมี ข้าราชการฝ่ายตุลาการ ทหาร ตำรวจ หัวหน้าส่วนราชการ ผู้บริหารองค์กรปกครองส่วนท้องถิ่น และภาคีเครือข่าย ร่วมในงาน
5. จังหวัดอ่างทอง ที่พิพิธภัณฑ์ภาพถ่ายพระราชพิธีบรมราชาภิเษก จวนผู้ว่าราชการจังหวัดอ่างทองหลังเก่า อำเภอเมืองอ่างทอง นายพิริยะ ฉันทดิลก ผู้ว่าราชการจังหวัดอ่างทอง เป็นประธานงานสโมสรสันนิบาตเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม พุทธศักราช 2567 จังหวัดอ่างทอง โดยมี ข้าราชการฝ่ายตุลาการ ทหาร ตำรวจ หัวหน้าส่วนราชการ ผู้บริหารองค์กรปกครองส่วนท้องถิ่น และภาคีเครือข่าย ร่วมในงาน
6. จังหวัดชัยภูมิ ที่บริเวณหน้าศาลากลางจังหวัดชัยภูมิ อำเภอเมืองชัยภูมิ นายอนันต์ นาคนิยม ผู้ว่าราชการจังหวัดชัยภูมิ เป็นประธานงานสโมสรสันนิบาตเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม พุทธศักราช 2567 จังหวัดชัยภูมิ โดยมี นางศิริพร นาคนิยม ประธานแม่บ้านมหาดไทยจังหวัดชัยภูมิ ข้าราชการฝ่ายตุลาการ ทหาร ตำรวจ หัวหน้าส่วนราชการ ผู้บริหารองค์กรปกครองส่วนท้องถิ่น และภาคีเครือข่าย ร่วมในงาน
7. จังหวัดนครศรีธรรมราช ที่หอประชุมโรงละครองค์การบริหารส่วนจังหวัดนครศรีธรรมราช นายขจรเกียรติ รักพานิชมณี ผู้ว่าราชการจังหวัดนครศรีธรรมราช เป็นประธานงานสโมสรสันนิบาตเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม พุทธศักราช 2567 จังหวัดนครศรีธรรมราช โดยมี ข้าราชการฝ่ายตุลาการ ทหาร ตำรวจ หัวหน้าส่วนราชการ ผู้บริหารองค์กรปกครองส่วนท้องถิ่น และภาคีเครือข่าย ร่วมในงาน
8. จังหวัดนราธิวาส ที่เขื่อนท่าพระยาสาย อำเภอเมืองนราธิวาส ว่าที่ร้อยตรี ตระกูล โทธรรม ผู้ว่าราชการจังหวัดนราธิวาส เป็นประธานงานสโมสรสันนิบาตเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม พุทธศักราช 2567 จังหวัดนราธิวาส โดยมี ข้าราชการฝ่ายตุลาการ ทหาร ตำรวจ หัวหน้าส่วนราชการ ผู้บริหารองค์กรปกครองส่วนท้องถิ่น และภาคีเครือข่าย ร่วมในงาน
9. จังหวัดระนอง ที่พระราชวังรัตนรังสรรค์ (จำลอง) อำเภอเมืองระนอง นายนริศ นิรามัยวงศ์ ผู้ว่าราชการจังหวัดระนอง เป็นประธานงานสโมสรสันนิบาตเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม พุทธศักราช 2567 จังหวัดระนอง โดยมี ข้าราชการฝ่ายตุลาการ ทหาร ตำรวจ หัวหน้าส่วนราชการ ผู้บริหารองค์กรปกครองส่วนท้องถิ่น และภาคีเครือข่าย ร่วมในงาน
10. จังหวัดลำพูน ที่หอประชุมจังหวัดลำพูน อำเภอเมืองลำพูน นายสันติธร ยิ้มละมัย ผู้ว่าราชการจังหวัดลำพูน เป็นประธานงานสโมสรสันนิบาตเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม พุทธศักราช 2567 จังหวัดลำพูน โดยมี ข้าราชการฝ่ายตุลาการ ทหาร ตำรวจ หัวหน้าส่วนราชการ ผู้บริหารองค์กรปกครองส่วนท้องถิ่น และภาคีเครือข่าย ร่วมในงาน
11. จังหวัดสุพรรณบุรี ที่หอประชุมองค์การบริหารส่วนจังหวัดสุพรรณบุรี นายณัฐภัทร สุวรรณประทีป ผู้ว่าราชการจังหวัดสุพรรณบุรี เป็นประธานงานสโมสรสันนิบาตเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม พุทธศักราช 2567 จังหวัดสุพรรณบุรี โดยมี นางนภัสสร สุวรรณประทีป ประธานแม่บ้านมหาดไทยจังหวัดสุพรรณบุรี ข้าราชการฝ่ายตุลาการ ทหาร ตำรวจ หัวหน้าส่วนราชการ ผู้บริหารองค์กรปกครองส่วนท้องถิ่น และภาคีเครือข่าย ร่วมในงาน
12. จังหวัดอุตรดิตถ์ ที่หอประชุมใหญ่มหาวิทยาลัยราชภัฏอุตรดิตถ์ อำเภอเมืองอุตรดิตถ์ นายศิริวัฒน์ บุปผาเจริญ ผู้ว่าราชการจังหวัดอุตรดิตถ์ เป็นประธานงานสโมสรสันนิบาตเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม พุทธศักราช 2567 จังหวัดอุตรดิตถ์ โดยมี ข้าราชการฝ่ายตุลาการ ทหาร ตำรวจ หัวหน้าส่วนราชการ ผู้บริหารองค์กรปกครองส่วนท้องถิ่น และภาคีเครือข่าย ร่วมในงาน
13. จังหวัดตรัง ที่หอประชุม โรงเรียนวิเชียรมาตุ อำเภอเมืองตรัง นายทรงกลด สว่างวงศ์ผู้ว่าราชการจังหวัดตรัง เป็นประธานงานสโมสรสันนิบาตเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม พุทธศักราช 2567 จังหวัดตรัง โดยมี ข้าราชการฝ่ายตุลาการ ทหาร ตำรวจ หัวหน้าส่วนราชการ ผู้บริหารองค์กรปกครองส่วนท้องถิ่น และภาคีเครือข่าย ร่วมในงาน
14. จังหวัดราชบุรี ที่อาคารราชบุรีเกมส์ ศาลากลางจังหวัดราชบุรี นายเกียรติศักดิ์ ตรงศิริ ผู้ว่าราชการจังหวัดราชบุรี เป็นประธานงานสโมสรสันนิบาตเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม พุทธศักราช 2567 จังหวัดราชบุรี โดยมี นางพรศรี ตรงศิริ นายกเหล่ากาชาดจังหวัดราชบุรี ข้าราชการฝ่ายตุลาการ ทหาร ตำรวจ หัวหน้าส่วนราชการ ผู้บริหารองค์กรปกครองส่วนท้องถิ่น และภาคีเครือข่าย ร่วมในงาน
นายสุทธิพงษ์ฯ กล่าวเพิ่มเติมว่า เพื่อเป็นการแสดงความจงรักภักดีและสำนึกในพระมหากรุณาธิคุณของพระบาทสมเด็จพระเจ้าอยู่หัว ผู้ทรงปฏิบัติบำเพ็ญพระราชกรณียกิจน้อยใหญ่นานัปการ เพื่อบำบัดทุกข์ บำรุงสุขแก่ปวงชนชาวไทยตลอดมา กระทรวงมหาดไทยได้ขอพระราชทานพระบรมราชานุญาตให้ทุกจังหวัดดำเนินการจัดงานสโมสรสันนิบาตเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 พร้อมกันกับรัฐบาล โดยสำนักพระราชวังได้นำความกราบบังคมทูลพระกรุณาทรงทราบฝ่าละอองธุลีพระบาทแล้ว พระราชทานพระบรมราชานุญาตตามที่กระทรวงมหาดไทยขอพระมหากรุณา
“ที่ผ่านมากระทรวงมหาดไทยได้รับความร่วมมือร่วมใจจากทุกฝ่ายและทุกหน่วยงานที่เกี่ยวข้องในการเตรียมพร้อมทุกด้านซึ่งการจัดงานสโมสรสันนิบาตฯ เป็นการแสดงออกถึงความจงรักภักดี โดยร่วมกันเฉลิมพระเกียรติและถวายพระพรชัยมงคลแด่พระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 โดยพร้อมเพรียงกัน นอกจากนี้ ยังช่วยส่งเสริมความร่วมมือและความสัมพันธ์อันดีระหว่างภาคีเครือข่ายในพื้นที่ โดยในวันนี้การจัดงานแต่ละจังหวัด ล้วนเป็นไปด้วยความเรียบร้อยและสมพระเกียรติ” นายสุทธิพงษ์ กล่าว
"ขอพระองค์ทรงพระเจริญยิ่งยืนนาน ทรงพระเกษมสำราญ มีพระวรกายแข็งแรงมั่นคง ทรงเป็นมิ่งขวัญและเป็นร่มพระบรมโพธิสมภารของปวงชนชาวไทยตลอดไป ทั้งนี้ ขอเชิญชวนพี่น้องประชาชนร่วมกันถวายความจงรักภักดี ด้วยการร่วมทำความดี บำเพ็ญสาธารณประโยชน์ และร่วมกิจกรรมเฉลิมพระเกียรติฯ ในทุกพื้นที่ ร่วมกันเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 เพื่อเป็นการปฏิบัติบูชาถวายเป็นพระราชกุศล และเพื่อทำให้ประเทศชาติของเรามีรากฐานการพัฒนาที่มั่นคงแข็งแรงอย่างยั่งยืน" นายสุทธิพงษ์ กล่าวในช่วงท้าย

ที่มา : https://www.thaigov.go.th/news/contents/details/86425