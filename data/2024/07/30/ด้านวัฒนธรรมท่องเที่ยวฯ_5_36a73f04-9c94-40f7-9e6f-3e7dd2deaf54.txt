รัฐบาลไทย-ข่าวทำเนียบรัฐบาล-กระทรวงวัฒนธรรมจัดพิธีลาสิกขา/ลาศีลและมอบเกียรติบัตรแก่พระสงฆ์ แม่ชีพรหมโพธิ ผู้บวชเนกขัมมะที่เข้าร่วมโครงการบรรพชาอุปสมบทและบวชชีพรหมโพธิเฉลิมพระเกียรติพระบาทสมเด็จพระเจ้าอยู่หัว 


วันอังคารที่ 30 กรกฎาคม 2567
กระทรวงวัฒนธรรมจัดพิธีลาสิกขา/ลาศีลและมอบเกียรติบัตรแก่พระสงฆ์ แม่ชีพรหมโพธิ ผู้บวชเนกขัมมะที่เข้าร่วมโครงการบรรพชาอุปสมบทและบวชชีพรหมโพธิเฉลิมพระเกียรติพระบาทสมเด็จพระเจ้าอยู่หัว
กระทรวงวัฒนธรรมจัดพิธีลาสิกขา/ลาศีลและมอบเกียรติบัตรแก่พระสงฆ์ แม่ชีพรหมโพธิ ผู้บวชเนกขัมมะที่เข้าร่วมโครงการบรรพชาอุปสมบทและบวชชีพรหมโพธิเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา ๖ รอบ ๒๘ กรกฎาคม ๒๕๖๗
กระทรวงวัฒนธรรมจัดพิธีลาสิกขา/ลาศีลและมอบเกียรติบัตรแก่พระสงฆ์ แม่ชีพรหมโพธิ ผู้บวชเนกขัมมะที่เข้าร่วมโครงการบรรพชาอุปสมบทและบวชชีพรหมโพธิเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา ๖ รอบ ๒๘ กรกฎาคม ๒๕๖๗
วันที่ ๓๐ กรกฎาคม ๒๕๖๗ เวลา ๑๐.๐๐ น. สมเด็จพระมหาธีราจารย์ กรรมการมหาเถรสมาคมและเจ้าอาวาสวัดพระเชตุพนวิมลมังคลาราม เป็นประธานฝ่ายสงฆ์ และนางสาวพลอย ธนิกุล ผู้ช่วยรัฐมนตรีประจำกระทรวงวัฒนธรรม เป็นประธานฝ่ายฆราวาสในพิธีลาสิกขา/ลาศีลและมอบเกียรติบัตรแก่พระสงฆ์ แม่ชีพรหมโพธิ ผู้บวชเนกขัมมะที่เข้าร่วมโครงการบรรพชาอุปสมบทและบวชชีพรหมโพธิเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา ๖ รอบ ๒๘ กรกฎาคม ๒๕๖๗ และผู้สนับสนุนโครงการฯ โดยมีพระธรรมโพธิวงศ์ เจ้าอาวาสวัดไทยพุทธคยา สาธารณรัฐอินเดีย หัวหน้าพระธรรมทูตสายประเทศอินเดีย - เนปาล นายชัยพล สุขเอี่ยม อธิบดีกรมการศาสนา คณะสงฆ์วัดพระเชตุพนวิมลมังคลาราม พระสงฆ์ แม่ชีพรหมโพธิ ผู้บวชเนกขัมมะที่เข้าร่วมโครงการฯ ผู้สนับสนุนโครงการฯ และพุทธศาสนิกชน เข้าร่วม ณ พระอุโบสถวัดพระเชตุพนวิมลมังคลาราม
ทั้งนี้ กระทรวงวัฒนธรรมร่วมกับวัดสุวรรณภูมิพุทธชยันตี คณะพระธรรมทูตสายประเทศอินเดีย - เนปาลและมูลนิธิพระธรรมวิทยากรไทยในแดนพุทธภูมิ จัดโครงการบรรพชาอุปสมบทและบวชชีพรหมโพธิ เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิม พระชนมพรรษา ๖ รอบ ๒๘ กรกฎาคม ๒๕๖๗ ซึ่งจัดขึ้นระหว่างวันที่ ๑๘ - ๓๐ กรกฎาคม ๒๕๖๗ ณ วัดสุวรรณภูมิพุทธชยันตี จังหวัดสมุทรปราการ วัดไทยพุทธคยา รัฐพิหาร และพุทธสังเวชนียสถาน สาธารณรัฐอินเดีย และสหพันธ์สาธารณรัฐประชาธิปไตยเนปาล โดยมีผู้เข้าร่วมโครงการบรรพชาอุปสมบทเป็นพระสงฆ์ ๘๔ รูป บวชชีพรหมโพธิ ๗๖ คน และบวชเนกขัมมะ ๙๑ คน  รวมมีผู้เข้าร่วมโครงการทั้งหมด ๒๕๑ รูป/คน
โครงการนี้ จัดทำขึ้นเพื่อเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิม พระชนมพรรษา ๖ รอบ ๒๘ กรกฎาคม ๒๕๖๗ และเพื่อเปิดโอกาสให้ประชาชนจากภาคส่วนต่าง ๆ ได้แสดงออกถึงความจงรักภักดี ความกตัญญูกตเวทีต่อสถาบันหลักของชาติ ร่วมกันบำเพ็ญคุณงามความดี ถวายเป็นพระราชกุศลด้วยการปฏิบัติธรรมในพุทธสังเวชนียสถาน และนำหลักธรรมมาปรับใช้ในการดำรงชีวิต เพื่อร่วมกันเผยแพร่พระพุทธศาสนา

ที่มา : https://www.thaigov.go.th/news/contents/details/86489