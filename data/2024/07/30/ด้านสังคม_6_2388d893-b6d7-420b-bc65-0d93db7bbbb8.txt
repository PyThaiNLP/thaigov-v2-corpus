รัฐบาลไทย-ข่าวทำเนียบรัฐบาล-สธ.รายงานผลสำเร็จโครงการพาหมอไปหาประชาชนเฉลิมพระเกียรติฯ ช่วยกว่า 2 ล้านคนเข้าถึงบริการ 7 คลินิกหลัก 60 คลินิกเสริม


วันอังคารที่ 30 กรกฎาคม 2567
สธ.รายงานผลสำเร็จโครงการพาหมอไปหาประชาชนเฉลิมพระเกียรติฯ ช่วยกว่า 2 ล้านคนเข้าถึงบริการ 7 คลินิกหลัก 60 คลินิกเสริม
ปลัดกระทรวงสาธารณสุข เผยความสำเร็จโครงการพาหมอไปหาประชาชน เฉลิมพระเกียรติพระบาทสมเด็จพระเจ้าอยู่หัว  เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ล่าสุดจัดเพิ่มอีก 15 ครั้ง รวมจัดแล้ว 96 ครั้ง ครบทั้ง 77 จังหวัด
ปลัดกระทรวงสาธารณสุข เผยความสำเร็จโครงการพาหมอไปหาประชาชน เฉลิมพระเกียรติพระบาทสมเด็จพระเจ้าอยู่หัว  เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ล่าสุดจัดเพิ่มอีก 15 ครั้ง รวมจัดแล้ว 96 ครั้ง ครบทั้ง 77 จังหวัด ช่วยประชาชนมากกว่า 2 ล้านราย เข้าถึงคลินิกเฉพาะทาง 7 คลินิกหลัก และ 60 คลินิกเสริม
วันนี้ (30 กรกฎาคม 2567) ที่กระทรวงสาธารณสุข จ.นนทบุรี นพ.โอภาส การย์กวินพงศ์ ปลัดกระทรวงสาธารณสุข กล่าวถึงผลสำเร็จการดำเนินงานโครงการพาหมอไปหาประชาชน เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ว่า ล่าสุดเมื่อวันที่ 29 กรกฎาคม 2567 ได้จัดกิจกรรมพร้อมกันใน 15 จังหวัด ได้แก่ 1.รพ.บางใหญ่ จ.นนทบุรี จัด 21 คลินิก ดูแล 1,940 ราย 2.โรงเรียนดงขุยวิทยาคม อ.ชนแดน จ.เพชรบูรณ์ จัด 27 คลินิก ดูแล 2,229 ราย 3.รพ.ศรีเมืองใหม่ จ.อุบลราชธานี จัด 30 คลินิก ดูแล 5,029 ราย 4.รพ.สมเด็จพระบรมราชินีนาถ ณ อำเภอนาทวี จ.สงขลา จัด 28 คลินิก ดูแล 2,935 ราย 5.รพ.วัฒนานครและวิทยาลัยเทคนิคสระแก้ว จ.สระแก้ว จัด 33 คลินิก ดูแล 4,035 ราย 6.รพ.สมเด็จพระยุพราชเด่นชัย จ.แพร่ จัด 12 คลินิก ดูแล 1,412 ราย
7.รพ.บางมูลนาก จ.พิจิตร จัด 13 คลินิก ดูแล 2,707 ราย 8.มหาวิทยาลัยราชภัฏหมู่บ้านจอมบึง จ.ราชบุรี จัด 13 คลินิก ดูแล 1,313 ราย 9.รพ.สมเด็จพระยุพราชกระนวน จ.ขอนแก่น จัด 26 คลินิก ดูแล 1,686 ราย 10.รพ.สมเด็จพระยุพราชธาตุพนม จ.นครพนม จัด 23 คลินิก ดูแล 2,431 ราย  11.รพ.สมเด็จพระยุพราชบ้านดุง จ.อุดรธานี จัด 18 คลินิก ดูแล 1,272 ราย 12.รพ.สมเด็จพระยุพราชด่านซ้าย จ.เลย จัด 13 คลินิก ดูแล 3,646 ราย 13.โรงเรียนหนองหลวงวิทยานุกูล อ.สว่างแดนดิน จ.สกลนคร จัด 10 คลินิก ดูแล 1,244 ราย 14.รพ.แก้งคร้อ จ.ชัยภูมิ จัด 13 คลินิก ดูแล 473 ราย และ 15.รพ.ชะอวด จ.นครศรีธรรมราช จัด 29 คลินิก ดูแล 1,564 ราย
นพ.โอภาสกล่าวต่อว่า การจัดโครงการพร้อมกัน 15 จังหวัด เมื่อวันที่ 29 กรกฎาคม ที่ผ่านมา ได้ให้บริการประชาชนรวม 72,759 ราย มีผู้รับบริการสะสม 621,547 ราย สามารถลดค่าใช้จ่ายให้ประชาชนได้ประมาณ 23,741,200 บาท รวมจัดโครงการแล้ว 96 ครั้ง ครอบคลุม 77 จังหวัด ให้บริการ 7 คลินิกหลัก ได้แก่ คัดกรองมะเร็งตับ/มะเร็งท่อน้ำดี, คักรองมะเร็งปากมดลูก, คัดกรองมะเร็งลำไส้ใหญ่และลำไส้ตรง, คัดกรองมะเร็งเต้านม, ตา, ทันตกรรม และกระดูกและข้อ และ 60 คลินิกเสริมตามบริบทของแต่ละพื้นที่ มีผู้รับบริการในวันจัดกิจกรรมรวม 293,387 ราย และผู้รับบริการทั้งโครงการ 2,042,791 ราย โดยมีแผนที่จะจัดโครงการต่อเนื่องในเดือนสิงหาคมนี้
*************************************** 30 กรกฎาคม 2567

ที่มา : https://www.thaigov.go.th/news/contents/details/86465