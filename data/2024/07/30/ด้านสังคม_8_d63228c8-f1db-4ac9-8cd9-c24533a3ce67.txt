รัฐบาลไทย-ข่าวทำเนียบรัฐบาล-“วราวุธ” ร่วมคณะ “ราชเลขาฯ” เยี่ยมชม กิจกรรม “ลํานํานที วารีสมโภช” เฉลิมพระเกียรติ ฯ จัด 26-28 กค. นี้ ที่สวนสันติชัยปราการ


วันอังคารที่ 30 กรกฎาคม 2567
“วราวุธ” ร่วมคณะ “ราชเลขาฯ” เยี่ยมชม กิจกรรม “ลํานํานที วารีสมโภช” เฉลิมพระเกียรติ ฯ จัด 26-28 กค. นี้ ที่สวนสันติชัยปราการ
“วราวุธ” ร่วมคณะ “ราชเลขาฯ” เยี่ยมชม กิจกรรม “ลํานํานที วารีสมโภช” เฉลิมพระเกียรติ ฯ จัด 26-28 กค. นี้ ที่สวนสันติชัยปราการ
วันที่ 26 ก.ค.67 นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) ร่วมคณะของ พลอากาศเอก สถิตย์พงษ์ สุขวิมล ราชเลขานุการในพระองค์ พระบาทสมเด็จพระเจ้าอยู่หัว และนายอนุทิน ชาญวีรกูล รองนายกรัฐมนตรี และรัฐมนตรีว่าการกระทรวงมหาดไทย พร้อมด้วย นายอนุกูล ปีดแก้ว ปลัดกระทรวงการพัฒนาสังคมและความมั่นคงของมนุษย์ นายสุทธิพงษ์ จุลเจริญ ปลัดกระทรวงมหาดไทย นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม แพทย์หญิงวันทนีย์ วัฒนะ ปลัดกรุงเทพมหานคร นายฉัตรชัย พรหมเลิศ ประธานกรรมการบริษัท ปตท. จำกัด (มหาชน) นายคงกระพัน อินทรแจ้ง ประธานเจ้าหน้าที่บริหารและกรรมการผู้จัดการใหญ่ บริษัท ปตท. จำกัด (มหาชน) รวมทั้งผู้บริหารหน่วยงานทั้งภาครัฐและเอกชน ในการลงพื้นที่ตรวจเยี่ยมโครงการพัฒนาคลองบางลําพูและคลองโอ่งอ่าง พร้อมเยี่ยมชมกิจกรรม “ลํานํานที วารีสมโภช” ซึ่งเป็นกิจกรรมเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ณ สวนสันติชัยปราการ (ป้อมพระสุเมรุ) ถนนพระอาทิตย์ แขวงชนะสงคราม เขตพระนคร กรุงเทพมหานคร
สำหรับกิจกรรม “ลํานํานที วารีสมโภช” จัดโดย กลุ่ม ปตท. ซึ่งเป็นกิจกรรมเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 เริ่มตั้งแต่วันที่ 26 - 28 กรกฎาคม 2527 เวลา 14.45 น. - 21.00 น. ณ สวนสันติชัยปราการ (ป้อมพระสุเมรุ) ถนนพระอาทิตย์ แขวงชนะสงคราม เขตพระนคร กรุงเทพมหานคร โดยมีกิจกรรมน่าสนใจ ประกอบด้วย 1. ล่องเรือเส้นทางพิเศษวิถีชุมชนคลองบางลำพู 2. หนังสั้นเฉลิมพระเกียรติ “รูปวาดจากอนาคต” และ “คาเฟ่” 3. การแสดงแสงสีเสียงและ 3D Mapping พิธีถวายพระพรชัยมงคลเฉลิมพระชนมพรรษา 6 รอบ 28 กรกฎาคม 2567 4. นิทรรศการเทิดพระเกียรติ และ 5. กิจกรรมสร้างการมีส่วนร่วมกับชุมชน ได้แก่ เวิร์คช็อป ศิลปะเทิดพระเกียรติบนผืนผ้าใบ การละเล่นจากชุมชนบางลำพู ดนตรีในสวน การส่งเสริมศิลปวัฒนธรรมไทย อีกทั้ง ชิมช้อปอาหารเด็ดย่านบางลำพู และ Street food ระดับมิชลิน และร้านค้าชุมชนมากมาย
กิจกรรม "ลำนำนที วารีสมโภช" เป็นกิจกรรมที่จัดขึ้นโดยความร่วมมือของ บริษัท ปตท. จำกัด (มหาชน) สำนักงานเขตพระนคร กรุงเทพมหานคร  และภาคีเครือข่ายภาคเอกชน เพื่อสำนึกในพระมหากรุณาธิคุณของพระบาทสมเด็จพระเจ้าอยู่หัว ที่พระองค์ท่านได้พระราชทานแนวทางอันเนื่องมาจากพระราชดำริในการพัฒนาสิ่งแวดล้อมบริเวณคลองบางลำพูและคลองโอ่งอ่าง ควบคู่การพัฒนาคุณภาพชีวิตของประชาชนด้วยพลังการมีส่วนร่วมของทุกภาคส่วน ทั้งการปรับปรุงกายภาพทุกมิติ การปรับปรุงระบบระบายน้ำแก้ปัญหาน้ำท่วม และเพิ่มประสิทธิภาพการระบายน้ำ การปรับปรุงระบบสายไฟฟ้าริมคลอง การก่อสร้างระบบรวบรวมน้ำเสีย และทำการจัดเก็บขยะ วัชพืช ภายในคลองอย่างสม่ำเสมอ ตรวจสอบท่อระบายน้ำ ท่อรวบรวมน้ำเสีย และดำเนินการล้างทำความสะอาดท่อระบายน้ำเพื่อให้น้ำระบายน้ำได้สะดวกอยู่เสมอ
#ข่าวพม #พม #ศรส #esshelpme #1300 #วราวุธศิลปอาชา #วราวุธรับฟังทำจริง #พมพอใจให้ทุกวัยพึงพอใจในพม #พมหนึ่งเดียว  #เฉลิมพระเกียรติ #ลํานํานทีวารีสมโภช

ที่มา : https://www.thaigov.go.th/news/contents/details/86468