รัฐบาลไทย-ข่าวทำเนียบรัฐบาล-กรมการจัดหางาน ส่งมอบ Wheel Chair ช่วยเหลือผู้ป่วย ผู้พิการ เฉลิมพระเกียรติพระบาทสมเด็จพระเจ้าอยู่หัว


วันอังคารที่ 30 กรกฎาคม 2567
30/07/2567
พิมพ์
กรมการจัดหางาน ส่งมอบ Wheel Chair ช่วยเหลือผู้ป่วย ผู้พิการ เฉลิมพระเกียรติพระบาทสมเด็จพระเจ้าอยู่หัว
อธิบดีกรมการจัดหางาน พร้อมด้วยผู้บริหารและเจ้าหน้าที่กรมการจัดหางาน ส่งมอบ Wheel Chair ช่วยเหลือผู้ป่วย ผู้พิการ แก่กรมการแพทย์ กระทรวงสาธารณสุข เฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567
นายสมชาย มรกตศรีวรรณ อธิบดีกรมการจัดหางาน เปิดเผยว่า ปัจจุบันโรงพยาบาลในสังกัดกรมการแพทย์ กระทรวงสาธารณสุข มีผู้ป่วย ผู้พิการ ผู้ทุพลภาพเป็นจำนวนมาก ทำให้รถเข็น (Wheel Chair) ไม่เพียงพอกับการให้บริการผู้ป่วย ผู้พิการ ผู้ทุพลภาพที่มารักษา กรมการจัดหางาน จึงได้ริเริ่มโครงการ “กรมการจัดหางานร่วมใจ มอบรถเข็น (Wheel Chair)”เพื่อเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567 โดยเชิญชวนข้าราชการและจ้าหน้าที่กรมการจัดหางานทั้งส่วนกลางและส่วนภูมิภาคร่วมบริจาค และส่งมอบรถเข็น (Wheel Chair) จำนวน 72 คัน ให้แก่กรมการแพทย์ กระทรวงสาธารณสุข เพื่อให้ผู้ป่วย ผู้พิการ มีโอกาสเข้าถึงสิทธิสวัสดิการ และสามารถใช้ชีวิตประจำวัน ตลอดจนกิจกรรมทางสังคมได้อย่างปกติ โดยมีนายแพทย์กิตติวัฒน์ มะโนจันทร์ ผู้อำนวยการสถาบันพยาธิวิทยา พร้อมคณะ เป็นผู้รับมอบ ณ บริเวณหน้าห้องประชุมเทียน อัชกุล ชั้น 10 กรมการจัดหางาน เพื่อนำไปใช้ประโยชน์แก่ผู้ป่วย ผู้พิการ และผู้ทุพพลภาพต่อไป
"กิจกรรมครั้งนี้นอกจากเป็นการเฉลิมพระเกียรติ พระบาทสมเด็จพระเจ้าอยู่หัวแล้ว ยังเปิดโอกาสให้บุคลากรกรมการจัดหางานได้ร่วมกันช่วยเหลือผู้ป่วย ผู้พิการ ผู้ทุพลภาพ และเป็นการสร้างจิตสำนึกความเสียสละด้วย" อธิบดีกรมการจัดหางาน กล่าว

ที่มา : https://www.thaigov.go.th/news/contents/details/86431