รัฐบาลไทย-ข่าวทำเนียบรัฐบาล-ธ.ก.ส. ชวนร่วมงาน BAAC Farmers Market  “Happy Mother’s Day” ต้อนรับเทศกาลวันแม่ 67  


วันอังคารที่ 30 กรกฎาคม 2567
30/07/2567
พิมพ์
ธ.ก.ส. ชวนร่วมงาน BAAC Farmers Market  “Happy Mother’s Day” ต้อนรับเทศกาลวันแม่ 67
ธ.ก.ส.เชิญร่วมงาน ตลาดนัดของดี วิถีชุมชนลูกค้า ธ.ก.ส. ประจำเดือนกรกฎาคม 2567 ภายใต้ Theme “Happy Mother’s Day” ต้อนรับเทศกาลวันแม่ ประจำปี 2567 ระหว่างวันที่ 31 ก.ค. – 2 ส.ค. นี้ ณ บริเวณด้านหน้า ธ.ก.ส. สำนักงานใหญ่ กรุงเทพฯ
ธ.ก.ส. ร่วมกับเกษตรกรหัวขบวนนำผลิตภัณฑ์สินค้าเกษตร ผลิตภัณฑ์แปรรูป และผลิตภัณฑ์ผ้าพื้นเมืองพื้นถิ่นของแต่ละภาค ส่งตรงจากผู้ผลิตถึงผู้บริโภคโดยตรงมาให้เลือกชม ชิม ช้อป ในงาน ตลาดนัดของดี วิถีชุมชนลูกค้า ธ.ก.ส. ประจำเดือนกรกฎาคม 2567 ภายใต้ Theme “Happy Mother’s Day” ต้อนรับเทศกาลวันแม่ ประจำปี 2567 ระหว่างวันที่ 31 ก.ค. – 2 ส.ค. นี้ ณ บริเวณด้านหน้า ธ.ก.ส. สำนักงานใหญ่ กรุงเทพฯ
นายไพศาล หงษ์ทอง ผู้ช่วยผู้จัดการ ในฐานะโฆษกธนาคารเพื่อการเกษตรและสหกรณ์การเกษตร (ธ.ก.ส.) เปิดเผยว่า ธ.ก.ส. ได้จัดงานตลาดนัดของดี วิถีชุมชนลูกค้า ธ.ก.ส. ประจำเดือนกรกฎาคม 2567 ภายใต้Theme “Happy Mother’s Day” ที่รวบรวมสินค้าเกษตร ผักผลไม้อินทรีย์นานาชนิด ผลิตภัณฑ์แปรรูป และผลิตภัณฑ์ผ้าพื้นถิ่นของแต่ละภาคที่มีคุณภาพได้มาตรฐานจากเกษตรกรโดยตรงกว่า 50 ร้านค้า เช่น สมปองผ้าไหม จ.อุบลราชธานี มาลัยคุณหญิง (กลุ่มแม่บ้าน) จ.ราชบุรี วัลลภาผ้าไทย จ.เชียงใหม่ บ้านนาดีออแกนิคฟาร์ม จ.นครนายก น้ำพริกหนุ่มแม่ศรีนวล จ.ลำพูน และหมูอบโอ่ง จ.สุโขทัย เป็นต้น มาให้ผู้บริโภคได้ร่วมชิมและเลือกซื้อสินค้ากันอย่างเต็มที่ เพื่อเป็นของขวัญสุดพิเศษต้อนรับวันแม่
ในโอกาสนี้ ธ.ก.ส. ขอเชิญชวนพี่น้องประชาชนมาร่วมชม ชิม ช็อป สินค้าเกษตรที่มีคุณภาพส่งตรงจากฟาร์ม โดยเฉพาะสินค้าผ้าไทยท้องถิ่นมาให้คัดสรรกันในงาน BAAC Farmers Market “Happy Mother’s Day ” ระหว่างวันที่ 31 กรกฎาคม - 2 สิงหาคมนี้ ตั้งแต่เวลา 07.00 – 17.00 น. ณ บริเวณด้านหน้า ธ.ก.ส. สำนักงานใหญ่ กรุงเทพมหานคร

ที่มา : https://www.thaigov.go.th/news/contents/details/86435