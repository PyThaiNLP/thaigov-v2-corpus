รัฐบาลไทย-ข่าวทำเนียบรัฐบาล-​ครม. มีมติอนุมัติการต่อเวลาการดำรงตำแหน่งของ นายชยธรรม์ พรหมศร ปลัดกระทรวงคมนาคม


วันอังคารที่ 30 กรกฎาคม 2567
30/07/2567
พิมพ์
​ครม. มีมติอนุมัติการต่อเวลาการดำรงตำแหน่งของ นายชยธรรม์ พรหมศร ปลัดกระทรวงคมนาคม
​ครม. มีมติอนุมัติการต่อเวลาการดำรงตำแหน่งของ นายชยธรรม์ พรหมศร ปลัดกระทรวงคมนาคม
วันนี้ (30 กรกฎาคม 2567)  นายชัย วัชรงค์ โฆษกประจำสำนักนายกรัฐมนตรี เปิดเผยว่า วันนี้ (30 กรกฎาคม 2567) ที่ประชุมคณะรัฐมนตรีมีมติอนุมัติการต่อเวลาการดำรงตำแหน่งของ นายชยธรรม์ พรหมศร ข้าราชการพลเรือนสามัญ ตำแหน่งปลัดกระทรวง สำนักปลัดกระทรวง กระทรวงคมนาคม ซึ่งจะดำรงตำแหน่งดังกล่าวครบ 4 ปี ในวันที่ 30 กันยายน 2567 ต่ออีก 1 ปี (ครั้งที่ 1) ตั้งแต่วันที่ 1 ตุลาคม 2567 ถึงวันที่ 30 กันยายน 2568
ทั้งนี้ กระทรวงคมนาคมรายงานว่า เพื่อให้การบริหารราชการของกระทรวงคมนาคมเป็นไปด้วยความต่อเนื่อง และเกิดผลสัมฤทธิ์ต่อภารกิจของส่วนราชการ จึงจำเป็นต้องให้นายชยธรรม์ ฯ  ปฎิบัติหน้าที่เดิมต่อไปอีก

ที่มา : https://www.thaigov.go.th/news/contents/details/86458