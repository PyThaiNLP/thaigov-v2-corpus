รัฐบาลไทย-ข่าวทำเนียบรัฐบาล-ผู้ว่าฯ ระนอง บูรณาการภาคีเครือข่ายดำเนิน โครงการ โคก หนอง นา อารยเกษตร เฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม


วันอังคารที่ 30 กรกฎาคม 2567
30/07/2567
พิมพ์
ผู้ว่าฯ ระนอง บูรณาการภาคีเครือข่ายดำเนิน โครงการ โคก หนอง นา อารยเกษตร เฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม
ผู้ว่าฯ ระนอง บูรณาการภาคีเครือข่ายดำเนิน โครงการ โคก หนอง นา อารยเกษตร เฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 พร้อมเชิญชวนพี่น้องประชาชน "Change for Good" พัฒนาพื้นที่
ผู้ว่าฯ ระนอง บูรณาการภาคีเครือข่ายดำเนิน โครงการ โคก หนอง นา อารยเกษตร เฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 พร้อมเชิญชวนพี่น้องประชาชน "Change for Good" พัฒนาพื้นที่เพื่อความสุขและคุณภาพชีวิตที่ดีอย่างยั่งยืน
วันนี้ (30 ก.ค. 67) นายนริศ นิรามัยวงศ์ ผู้ว่าราชการจังหวัดระนอง เปิดเผยว่า ตนได้เป็นประธานเปิด โครงการ โคก หนอง นา อารยเกษตร เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ภายใต้กิจกรรมเผยแพร่ผลสำเร็จการพัฒนาคุณภาพชีวิตด้วย โคก หนอง นา อารยเกษตร จังหวัดระนอง โดยสำนักงานพัฒนาชุมชนจังหวัดระนอง จัดขึ้น ณ แปลงโคก หนอง นา ของนายสุชาติ คำวาศรี บ้านบางสังตี หมู่ที่ 2 ตำบลหาดส้มแป้น อำเภอเมืองระนอง โดยมี พัฒนาการจังหวัดระนอง พร้อมด้วยหัวหน้าส่วนราชการ ผู้นำท้องที่ ผู้นำท้องถิ่น และประชาชนร่วมกิจกรรม
นายนริศ นิรามัยวงศ์ ผู้ว่าราชการจังหวัดระนอง กล่าวว่า เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 คณะอนุกรรมการกลั่นกรองโครงการและกิจกรรมร่วมเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 จึงมีมติเห็นชอบให้กรมการพัฒนาชุมชน ดำเนินโครงการ โคก หนอง นา อารยเกษตร เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 และอนุญาตให้เชิญตราสัญลักษณ์เฉลิมพระเกียรติฯ ไปประดับบนป้ายโครงการ โคก หนอง นา อารยเกษตร เฉลิมพระเกียรติพระบาทสมเด็จพระเจ้าอยู่หัวเนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ในพื้นที่ต้นแบบการพัฒนาคุณภาพชีวิตตามหลักทฤษฎีใหม่ ประยุกต์สู่ “โคก หนอง นา” จังหวัดละ 1 แห่ง
นายนริศ นิรามัยวงศ์ ผู้ว่าราชการจังหวัดระนอง กล่าวเพิ่มเติมว่า จังหวัดระนองได้มอบหมายพัฒนาการจังหวัด พิจารณาคัดเลือกพื้นที่ต้นแบบการพัฒนา คุณภาพชีวิตตามหลักทฤษฎีใหม่ ประยุกต์สู่ "โคก หนอง นา" จังหวัดละ 1 แห่ง เป็นพื้นที่ดำเนินโครงการ โดยได้คัดเลือกศูนย์เรียนรู้การพัฒนาคุณภาพชีวิตตามหลักทฤษฎีใหม่ ประยุกต์สู่ "โคก หนอง นา" แปลงโคก หนอง นา ของนายสุชาติ คำวาศรี บ้านบางสังตี หมู่ที่ 2 ตำบลหาดส้มแป้น อำเภอเมืองระนอง เป็นพื้นที่ดำเนินการ ซึ่งเป็นพื้นที่ที่มีองค์ประกอบทางกายภาพครบถ้วน ในรูปแบบ โคก หนอง นา มีกิจกรรมการแลกเปลี่ยนเรียนรู้อย่างต่อเนื่อง และมีผลผลิตที่สร้างอาชีพ สร้างรายได้ให้ชุมชน เพื่อเป็นการเฉลิมพระเกียรติ พระบาทสมเด็จพระเจ้าอยู่หัว และต่อยอด ขยายผล "โคก หนอง นา" สู่การพัฒนาพื้นที่แบบอารยเกษตร ตามแนวพระราชดำริ และเผยแพร่ผลสำเร็จการพัฒนาคุณภาพชีวิตด้วยโคก หนอง นา อารยเกษตร ให้ประชาชนได้รับรู้และมีแนวทางในการนำไปประยุกต์ใช้ในการดำเนินชีวิต
นายนริศ นิรามัยวงศ์ ผู้ว่าราชการจังหวัดระนอง กล่าวเพิ่มอีกว่า นอกจากนี้จังหวัดระนองยังได้จัดกิจกรรมเผยแพร่ผลสำเร็จการพัฒนาคุณภาพชีวิต ด้วยโคก หนอง นา อารยเกษตร ขึ้น โดยมีกิจกรรมต่าง ๆ ประกอบด้วย พิธีเปิดโครงการ โคก หนอง นา อารยเกษตร เฉลิมพระเกียรติฯ พิธีเปิดป้ายโครงการประดับตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาส มหามงคลเฉลิมพระชนมพรรษา 6 รอบ 28 กรกฎาคม 2567 กิจกรรม ปลูกต้นรวงผึ้ง ต้นไม้ประจำรัชกาลที่ 10 และแบ่งปันกล้าไม้ พร้อมการเยี่ยมชมนิทรรศการแสดงองค์ความรู้ เผยแพร่แนวคิดและทฤษฎีของการพัฒนา อันเนื่องมาจากพระราชดำริ และการจัดเวทีเสวนาแลกเปลี่ยนองค์ความรู้ การน้อมนำแนวคิดและทฤษฎีของการพัฒนา อันเนื่องมาจากพระราชดำริ มาประยุกต์ใช้ในพื้นที่
นายนริศ นิรามัยวงศ์ ผู้ว่าราชการจังหวัดระนอง กล่าวในช่วงท้ายว่า การพัฒนาพื้นที่ตามแบบอารยเกษตร จะช่วยสร้างความยั่งยืน ทำให้เราได้เห็นว่าภาคีเครือข่ายทุกท่านได้สื่อสารอย่างชัดเจนว่า สิ่งที่เป็นความมั่นคงของประชาชนทุกเรื่อง ทั้งเรื่องการทำมาหากิน การใช้ชีวิต ล้วนแต่มีพระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินี ทรงเป็นผู้นำด้วยการที่พระองค์ท่านพระราชทานแนวพระราชดำริให้พวกเราน้อมนำมาปฏิบัติ เพราะเป้าประสงค์ของพระองค์ท่านอยากเห็นพี่น้องคนไทยทุกคนมีความสุข ประเทศชาติมั่นคง ดังนั้น การน้อมนำแนวทางแปลงโคก หนอง นา ไปประยุกต์ต่อยอดขยายผลในแปลงอื่น ๆ ทุกพื้นที่ มุ่งมั่นขยายผลการขับเคลื่อนการพัฒนาพื้นที่ต้นแบบการพัฒนาคุณภาพชีวิตตามหลักทฤษฎีใหม่ ประยุกต์สู่ “โคก หนอง นา” ให้เห็นผลอย่างเป็นรูปธรรมและต่อเนื่อง เพื่อเป็นการรวมพลังแสดงออกถึงความจงรักภักดีและเฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567 ร่วมกันนำสิ่งที่ดีสู่พี่น้องประชาชนชาวจังหวัดระนอง และขอเชิญชวนทุกๆท่านร่วมกัน "Change for Good" ในการพัฒนาพื้นที่ ในการพัฒนาคุณภาพชีวิต โดยโครงการ โคก หนอง นา อารยเกษตร มีความสอดคล้องกับเป้าหมายการพัฒนาที่ยั่งยืน SDGs ซึ่งจะส่งผลให้ทุกพื้นที่ของเรามีความสุขและมีคุณภาพชีวิตที่ดีอย่างยั่งยืน

ที่มา : https://www.thaigov.go.th/news/contents/details/86474