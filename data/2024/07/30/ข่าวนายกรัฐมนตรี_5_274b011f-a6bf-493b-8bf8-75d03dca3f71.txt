รัฐบาลไทย-ข่าวทำเนียบรัฐบาล-นายกฯ  เผยกระแสข่าวเปลี่ยนนายกรัฐมนตรี ยังไม่มี ทุกอย่างต้องเป็นไปตามกลไกรัฐธรรมนูญ เตรียมส่งแถลงปิดคดีต่อศาลรัฐธรรมนูญภายในวันนี้ ย้ำโครงการดิจิทัลเป็นไปตามกฎหมาย


วันอังคารที่ 30 กรกฎาคม 2567
30/07/2567
พิมพ์
นายกฯ  เผยกระแสข่าวเปลี่ยนนายกรัฐมนตรี ยังไม่มี ทุกอย่างต้องเป็นไปตามกลไกรัฐธรรมนูญ เตรียมส่งแถลงปิดคดีต่อศาลรัฐธรรมนูญภายในวันนี้ ย้ำโครงการดิจิทัลเป็นไปตามกฎหมาย
นายกฯ  เผยกระแสข่าวเปลี่ยนนายกรัฐมนตรี ยังไม่มี ทุกอย่างต้องเป็นไปตามกลไกรัฐธรรมนูญ เตรียมส่งแถลงปิดคดีต่อศาลรัฐธรรมนูญภายในวันนี้ ย้ำโครงการดิจิทัลเป็นไปตามกฎหมาย
วันนี้ (30 กรกฎาคม 2567) เวลา 11.40 น. ณ บริเวณโถงกลาง  ตึกบัญชาการ 1 ทำเนียบรัฐบาล นายเศรษฐา ทวีสิน นายกรัฐมนตรี ให้สัมภาษณ์ภายหลังการประชุมคณะรัฐมนตรี (ครม.)  ถึงโครงการเติมเงินผ่านกระเป๋าเงินดิจิทัลวอเล็ต 10,000 บาท จะเป็นการใช้งบประมาณเหลือมปีหรือไม่ โดยเรื่องดังกล่าวอยู่ในขั้นการพิจารณาสภาในวันพรุ่งนี้  หน่วยงานที่เกี่ยวข้องและรัฐมนตรีได้มีการเตรียมการอย่างไร นายกฯ กล่าวว่า วันนี้ทางรัฐมนตรีว่าการกระทรวงการคลังจะชี้แจ้งในรายละเอียด ตนเองมั่นใจว่าหน่วยงานที่เกี่ยวข้อง 8 หน่วยงาน ที่ได้เข้ามาชี้แจงคณะกรรมการอนุกรรมการดิจิทัลวอลเล็ต เพื่อเป็นการยืนยันว่าเป็นไปตามกฎหมายและรายละเอียด โดยทางด้าน นาย จุลพันธ์ อมรวิวัฒน์ รัฐมนตรีช่วยว่าการกระทรวงการคลังจะชี้แจง แต่ทั้งนี้ ทุกอย่างจะต้องโปร่งใส ตรวจสอบ สุจริต
ผู้สื่อข่าวถามต่อไปว่า แถลงปิดคดีนายกฯ ได้มีการส่งรายละเอียดไปเรียบแล้วหรือไม่  นายกฯ กล่าว่า พร้อมแล้วทุกอย่าง แต่จะต้องไปเซ็น คาดว่าส่งภายในวันนี้ ก่อนเวลา 16.30 น. พร้อมกับเน้นย้ำว่า ส่งวันนี้แน่นอน
ผู้สื่อข่าวถามต่อไปว่า นายกฯ ยังมีความั่นใจในเก้าอี้นายกฯ ใช่หรือไม่ในช่วงเวลานี้ ว่าจะได้ไปต่อ  นายกฯ กล่าวว่า อย่างที่ตนเองได้กล่าว ทุกอย่างส่งไปแล้วขึ้นอยู่กับกระบวนการยุติธรรม ตนเองไม่อยากจะก้าวล่วง โดยวันนี้ก็ได้ทำ closing statement
ผู้สื่อข่าวถามต่อไปว่า เริ่มมีการมองหานายกฯ สำรองไว้แล้ว เรื่องดังกล่าวนี้ทำให้นายกฯ หวั่นหรือไม่  โดยในรายชื่อดังกล่าวเป็นชื่อของนายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงมหาดไทย ที่ถูกมองว่าเป็นหนึ่งในรายชื่อที่จะเป็นนายกฯ สำรอง ในเวลานี้  นายกฯ กล่าวว่า “ไม่”  ประเทศไทยมีบุคคลากรที่มีคุณภาพหลายคน ต้องเป็นไปตามกฎหมาย โดยทุกอย่างยืนยันว่าต้องเป็นไปตามกฎหมาย แล้วนอมรับคำตัดสิน
ผู้สื่อข่าวถามต่อไปว่า คำตัดสินหากออกมาเป็นลบ ทางนายกฯ คิดว่าคนที่จะเป็นนายกฯ ต่อไปควรเป็นพรรคเพื่อไทยหรือเป็นร่วมรัฐบาล นายกฯ กล่าวว่า เรื่องดังกล่าวไปไกลแล้ว ตนเองเชื่อว่ามันมีกลไกตามที่รัฐธรรมนูญกำหนดไว้แล้ว ซึ่งตรงส่วนนี้ถ้าเกิดว่าผลออกมาเป็นไปตามดังกล่าวก็ต้องให้เป็นไปตามขั้นตอนที่ว่ากันต่อไป
ผู้สื่อข่าวถามต่อไปว่า นับจากเหตุการณ์ที่เขาใหญ่ เหตุการณ์ที่ซอยรางน้ำ และบ้านจันทร์ส่องหล้า ได้มีการพูดคุยกับทาง นายทักษิณ ชินวัตร แล้วหรือไม่ นายกฯ กล่าวว่า ได้มีการโทรไปคุยในช่วงวันเกิด โดยอย่างที่เรียนว่าในช่วงเช้านั้น ตนเองโทรไปแต่ไม่ได้รับสาย เพราะติดทำบุญอยู่ แต่ได้มีการส่งดอกไม้เข้าไป และในช่วงบ่ายหลังจากเดินทางกลับจากต่างจังหวัดก็ได้โทรเข้าไปอวยพร ขอให้มีสุขภาพแข็งแรง โดยได้มีการพูดคุยกัน แต่ทั้งนี้ ไม่ได้มีการพูดสถานการณ์ทางการเมือง เนื่องด้วยเป็นวันเกิด ส่วนในเรื่องเขาใหญ่ และสถานที่อื่น ๆ ก็เป็นการพบปะกันธรรมดา ซึ่งก็เป็นรู้จักกันมานาน รวมถึง นายอนุทิน ชาญวีรกูล ก็เคยเป็นผู้ใต้บังคับบัญชา ของ นายทักษิณ ชินวัตร มาก่อน การจะไปตีกอล์ฟก็ถือเป็นเรื่องธรรมดา
ผู้สื่อข่าวถามต่อไปว่า เรื่องที่จะต้องจับตาของ นายทักษิณ ชินวัตร โดยในเดือนหน้าจะพ้นการเป็นนักโทษอย่างเป็นทางการแล้ว มองกันว่าอาจจะมีการให้เข้ามาช่วยงานในส่วนของรัฐบาล นายกฯ กล่าวว่า ในเรื่องแรกเลยคือในเรื่องของการผ่านกระบวนการยุติธรรม ซึ่งตนเองไม่ทราบว่าอยู่ในขั้นตอนไหน ส่วนเรื่องที่การที่จะให้มาช่วยงานรัฐบาลยังไม่ได้มีการพูดคุยกัน ขอให้เป็นขั้นเป็นตอนไป
ผู้สื่อข่าวถามต่อไปว่า ในความคิดของนายกฯ ยังคิดว่า อดีตนายกฯ นายทักษิณ ชินวัตร ยังเป็นกระแสที่ประชาชนเป็นที่ต้องการหรือไม่ นายกฯ กล่าวว่า คนที่เป็นนายกฯ นาน และอย่างที่ตนเองเคยกล่าวว่า คนที่เป็นอดีตนายกฯ คนนิยมสูง เป็นคนที่มีคนรัก
ผู้สื่อข่าวถามต่อไปว่า วันนี้ผ่านระยะเวลามาถึง 20 ปีที่ อดีตนายกฯ นายทักษิณ ชินวัตร เคยเป็นนายกฯ ทำไมถึงยังตอบโจทย์สถานการ์ทั้งเศรษฐกิจและการเมืองในปัจจุบันได้ นายกฯ กล่าวว่า ทุก ๆ ท่านก็มีความคิดเห็น มีความหวังดี ปรารถนาดีกับประเทศชาติ ไม่ว่าปัญหาเศรษฐกิจ ปัญหาสังคม ที่เกิดขึ้นมา เป็นที่แน่นอนว่าระยะเวลาที่เปลี่ยนแปลงไป องค์ประกอบหลาย ๆ อย่างก็เปลี่ยนแปลงไป เพราะฉะนั้นแต่ละปีแต่ละช่วงเวลาที่เปลี่ยนมีความยาก มีความซับซ้อน

ที่มา : https://www.thaigov.go.th/news/contents/details/86446