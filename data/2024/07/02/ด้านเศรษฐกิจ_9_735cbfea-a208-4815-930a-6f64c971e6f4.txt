รัฐบาลไทย-ข่าวทำเนียบรัฐบาล-รวยกระจายกับสลากถุงเงิน ! เพียงหน่วยละ 100 บาท ลุ้นแสน 900 รางวัลทุกเดือน รับฝากแล้วผ่านแอปพลิเคชัน BAAC Mobile และ ธ.ก.ส. ทุกสาขาทั่วประเทศ


วันอังคารที่ 2 กรกฎาคม 2567
02/07/2567
พิมพ์
รวยกระจายกับสลากถุงเงิน ! เพียงหน่วยละ 100 บาท ลุ้นแสน 900 รางวัลทุกเดือน รับฝากแล้วผ่านแอปพลิเคชัน BAAC Mobile และ ธ.ก.ส. ทุกสาขาทั่วประเทศ
​ธ.ก.ส. เปิดรับฝากสลากออมทรัพย์ ธ.ก.ส. ชุดถุงเงิน เพิ่มโอกาสถูกรางวัลแบบรวยกระจาย เพียงหน่วยละ 100 บาท ลุ้นโชครางวัลมูลค่า 100,000 บาท จำนวน 900 รางวัลทุกเดือน รวม 36 ครั้ง และรางวัลพิเศษ 1 ล้านบาท ทุกปี รวมรางวัลมูลค่า 3,243 ล้านบาท
​ธ.ก.ส. เปิดรับฝากสลากออมทรัพย์ ธ.ก.ส. ชุดถุงเงิน เพิ่มโอกาสถูกรางวัลแบบรวยกระจาย เพียงหน่วยละ 100 บาท ลุ้นโชครางวัลมูลค่า 100,000 บาท จำนวน 900 รางวัลทุกเดือน รวม 36 ครั้ง และรางวัลพิเศษ 1 ล้านบาท ทุกปี รวมรางวัลมูลค่า 3,243 ล้านบาท ฝากครบ 3 ปี รับดอกเบี้ยทันที หน่วยละ 1.90 บาท เปิดรับฝากสลากแล้วผ่านแอปพลิเคชัน BAAC Mobile และ ธ.ก.ส. ทุกสาขาทั่วประเทศ ประเดิมออกรางวัลครั้งแรก วันที่ 16 กรกฎาคมนี้
​นายฉัตรชัย ศิริไล ผู้จัดการธนาคารเพื่อการเกษตรและสหกรณ์การเกษตร (ธ.ก.ส.) เปิดเผยว่า ธ.ก.ส. ได้เปิดรับฝาก “สลากออมทรัพย์ ธ.ก.ส. ชุดถุงเงิน” เพื่อรองรับเงินฝากที่ครบกำหนด สร้างฐานการออมที่ยั่งยืน และเพิ่มโอกาสในการลุ้นโชค แบบรวยกระจายกับสลากถุงเงิน จำหน่ายในราคาหน่วยละ 100 บาท จำนวน 1,000 ล้านหน่วย โดยแบ่งเป็น 100 หมวด หมวดละ 10 ล้านหน่วย วงเงินรวม 100,000 ล้านบาท อายุการรับฝาก 3 ปี เมื่อฝากครบกำหนด จะได้รับดอกเบี้ยหน่วยละ 1.90 บาท คิดเป็นอัตราดอกเบี้ยร้อยละ 0.633 ต่อปี พร้อมลุ้นโชครางวัลมูลค่า 100,000 บาท จำนวน 900 รางวัล ทุกเดือน รวม 36 ครั้ง เมื่อรับฝากสลากเต็มวงเงิน และลุ้นรางวัลพิเศษ มูลค่า 1,000,000 ล้านบาท ปีละ 1 ครั้ง ในเดือนพฤศจิกายน (ปี 2567-2569) รวมทั้งหมด 3 ครั้ง มูลค่ารวมทั้งสิ้น 3,243 ล้านบาท จับรางวัลทุกวันที่ 16 ของเดือน ยกเว้นเดือนมกราคม ออกรางวัลในวันที่ 17 มกราคม และเพื่อความสะดวกสบายในการซื้อสลากของลูกค้า ธ.ก.ส. เปิดรับฝากผ่านแอปพลิเคชัน BAAC Mobile ตั้งแต่วันที่ 17 มิถุนายน ที่ผ่านมา ซึ่งมีลูกค้าฝากสลากชุดถุงเงินแล้วกว่า 2,000 ล้านบาท สำหรับผู้ที่สนใจยังสามารถฝากสลากชุดถุงเงินได้แล้วผ่าน แอปพลิเคชัน BAAC Mobile และ ธ.ก.ส. ทุกสาขาทั่วประเทศ ตั้งแต่วันที่ 1 กรกฎาคมนี้ โดยออกรางวัลมอบโชคครั้งแรกในวันที่ 16 กรกฎาคมนี้
​ทั้งนี้ สามารถตรวจผลการออกรางวัลและรับชมการถ่ายทอดสดการออกสลากออมทรัพย์ได้ทางเว็บไซต์ www.baac.or.th Facebook Page ธกส BAAC Thailand และ ธกส บริการด้วยใจ Youtube Channel “BAAC Thailand” โดยธนาคารจะโอนเงินรางวัลเข้าบัญชีเงินฝากออมทรัพย์ที่เป็นบัญชีคู่โอนของลูกค้าทันทีในวันถัดไปหลังจากวันออกรางวัลในแต่ละงวด สอบถามรายละเอียดเพิ่มเติมได้ที่ ธ.ก.ส. ทุกสาขาทั่วประเทศ หรือ Call Center 02 555 0555

ที่มา : https://www.thaigov.go.th/news/contents/details/85292