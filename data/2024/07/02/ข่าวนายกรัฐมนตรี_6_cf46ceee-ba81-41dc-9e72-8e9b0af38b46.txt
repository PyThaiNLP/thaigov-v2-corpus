รัฐบาลไทย-ข่าวทำเนียบรัฐบาล-นายกฯ สวมเสื้อผ้าไหมมัดหมี่หางกระรอกประยุกต์สีทอง ประชุม ครม. สัญจร ครั้งที่ 4/2567 จ.นครราชสีมา


วันอังคารที่ 2 กรกฎาคม 2567
02/07/2567
พิมพ์
นายกฯ สวมเสื้อผ้าไหมมัดหมี่หางกระรอกประยุกต์สีทอง ประชุม ครม. สัญจร ครั้งที่ 4/2567 จ.นครราชสีมา
นายกฯ สวมเสื้อผ้าไหมมัดหมี่หางกระรอกประยุกต์สีทอง ประชุม ครม. สัญจร ครั้งที่ 4/2567 จ.นครราชสีมา
วันนี้ (2 กรกฎาคม  2567) เวลา 11.45 น. ณ บริเวณด้านหน้าหอประชุมราชภัฏรังสฤษฏ์ มหาวิทยาราชภัฏนครราชสีมา จังหวัดนครราชสีมา นายเศรษฐา ทวีสิน นายกรัฐมนตรี เยี่ยมชมนิทรรศการ ในโอกาสเป็นประธานการประชุมคณะรัฐมนตรีอย่างเป็นทางการนอกสถานที่ ครั้งที่ 4/2567 โดยวันนี้นายกรัฐมนตรีและคณะรัฐมนตรี ได้สวมเสื้อผ้าไหมมัดหมี่หางกระรอกประยุกต์สีทอง ผ้าอัตลักษณ์ประจำจังหวัดนครราชสีมา ร่วมการประชุม ครม. สัญจรในครั้งนี้
นายชัย วัชรงค์ โฆษกประจำสำนักนายกรัฐมนตรี เปิดเผยว่า นายกรัฐมนตรีเยี่ยมชมนิทรรศการ อาทิ 1)  โครงการ “การวิจัยพัฒนาชิ้นส่วนรถไฟฟ้าขนส่งมวลชนเพื่อรองรับการผลิตเชิงพาณิชย์ในประเทศไทย” ที่มุ่งเน้นที่จะผลิตชิ้นส่วนรถไฟฟ้าขนส่งโดยใช้ผู้ผลิตในประเทศไทยที่มีพื้นฐานและประสบการณ์ในอุตสาหกรรมการผลิตชิ้นส่วนยานยนต์ 2) OTOP เมืองย่า ดีเจ่น ดอกเด่ เช่น กลุ่มสตรีและเยาวชนกระเป๋าสานรักอำเภอเสิงสาง ผู้ประกอบการผลิตก้อนเห็ด วิสาหกิจชุมชนแปรรูปข้าวและผลผลิตทางการเกษตรฯลฯ 3) การท่องเที่ยวแห่งประเทศไทยสำนักงานท่องเที่ยวและกีฬาจังหวัดนครราชสีมา 4) สำนักงานวัฒนธรรมจังหวัดนครราชสีมา ศูนย์หม่อนไหมเฉลิมพระเกียรติจังหวัดนครราชสีมา 5) กรมทรัพย์สินทางปัญญาและพาณิชย์จังหวัดนครราชสีมา 6) สำนักงานเกษตรจังหวัดนครราชสีมาเสนอเกษตรอินทรีย์ 5 ดี วิถีคนโคราช 7) โครงการแก้ไขปัญหาความยากจนแบบเบ็ดเสร็จและแม่นยำ (ภาคอีสานตอนล่าง) 8) การพัฒนาและถ่ายทอด Appropriate Technology ของจังหวัดนครราชสีมา 9) ผลงานวิจัยและนวัตกรรมที่มีผลกระทบสูงต่อการพัฒนาพื้นที่ 10) soft power ทุนวัฒนธรรมสร้างสรรค์
ทั้งนี้ นายศักดิ์ชาย บุญญานุสิทธิ์ นายกสมาคมไหมไทย จังหวัดนครราชสีมา ได้มอบผ้าย้อมครามและผ้าขาวม้าผ้าไหม ของอำเภอปักธงชัย ให้แก่นายกรัฐมนตรี ก่อนนายกรัฐมนตรีเดินทางไปศูนย์การค้าเทอร์มินอล 21 โคราช อำเภอเมืองนครราชสีมา จังหวัดนคราชสีมา เพื่อเป็นประธานมอบนโยบายการบูรณาการแก้ไขปัญหายาเสพติดระยะเร่งด่วน

ที่มา : https://www.thaigov.go.th/news/contents/details/85269