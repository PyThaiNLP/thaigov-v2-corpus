รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม ลง​พื้นที่​ตรวจราชการด้านยุติธรรม ณ จังหวัดสุรินทร์ 


วันอังคารที่ 2 กรกฎาคม 2567
02/07/2567
พิมพ์
รัฐมนตรีว่าการกระทรวงยุติธรรม ลง​พื้นที่​ตรวจราชการด้านยุติธรรม ณ จังหวัดสุรินทร์
รัฐมนตรีว่าการกระทรวงยุติธรรม ลง​พื้นที่​ตรวจราชการด้านยุติธรรม ณ จังหวัดสุรินทร์
ในวันจันทร์ที่ ๑ กรกฎาคม ๒๕๖๗ พันตำรวจเอก ทวี สอดส่อง รัฐมนตรีว่าการกระทรวงยุติธรรม พร้อมด้วย นายนิยม เติมศรีสุข ผู้ช่วยรัฐมนตรีประจำกระทรวงยุติธรรม และนายโกมล พรมเพ็ง ผู้ตรวจราชการกระทรวงยุติธรรม ลงพื้นที่ตรวจราชการด้านยุติธรรม ณ จังหวัดสุรินทร์  โดยเข้าร่วมการประชุมหารือแลกเปลี่ยนความคิดเห็นกับนายปกรณ์ มุ่งเจริญพร นายเรืองวิทย์ คูณวัฒนาพงษ์ และนายล้ำเลิศ พัวพัฒนโชติ สมาชิก​สภาผู้แทน​ราษฎร​ในพื้นที่ และผู้นำองค์กรปกครองส่วนท้องถิ่น รวมทั้งภาคส่วนที่เกี่ยวข้อง ในประเด็นการแก้ไขปัญหาหนี้ กยศ. การจัดการศึกษา และการส่งเสริมอาชีพด้วยการปลูกหญ้าเลี้ยงช้างของผู้ต้องราชทัณฑ์ และเข้าตรวจเยี่ยมเรือนจำกลางสุรินทร์ พร้อมทั้งเปิดโครงการมหกรรมแก้หนี้ สร้างวิถีแห่งความเป็นธรรม และให้กำลังใจผู้ต้องราชทัณฑ์ที่เป็นหนี้ กยศ. จากนั้นเข้าตรวจเยี่ยมเรือนจำชั่วคราวโคกตาบัน ซึ่งเป็นพื้นที่แหล่งเรียนรู้และแหล่งท่องเที่ยวเชิงเกษตร โครงการกำลังใจในพระราชดำริฯ และการปลูกพืชเพื่อเลี้ยงสัตว์
จากนั้น เมื่อเวลา ๑๙.๐๐ น. รัฐมนตรี​ว่าการ​กระทรวง​ยุติธรรม​เข้าร่วมการประชุมหัวหน้าหน่วยงานในสังกัดกระทรวงยุติธรรม ณ ห้องประชุม อบจ. นครราชสีมา เพื่อติดตามผลการดำเนินงานตามข้อสั่งการหรือนโยบายของรัฐมนตรีและประเด็นปัญหาในพื้นที่กลุ่มจังหวัดภาคตะวันออกเฉียงเหนือตอนล่าง ๑ (นครราชสีมา ชัยภูมิ บุรีรัมย์ สุรินทร์) ซึ่งเป็นการติดตามงานตามนโยบายรัฐบาลที่มุ่งเน้นและให้ความสำคัญกับการแก้ปัญหาให้กับประชาชนอย่างยั่งยืน

ที่มา : https://www.thaigov.go.th/news/contents/details/85248