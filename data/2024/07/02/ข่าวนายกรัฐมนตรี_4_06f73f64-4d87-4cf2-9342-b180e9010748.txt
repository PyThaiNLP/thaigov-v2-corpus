รัฐบาลไทย-ข่าวทำเนียบรัฐบาล-นายกฯ เร่งแก้ไขปัญหายาเสพติดเป็นหนึ่งนโยบายเร่งด่วน ให้ ศธ. และ อว. เร่งหามาตรการร่วมกันปลูกฝังค่านิยมให้เด็กและเยาวชน ไม่ให้เกี่ยวข้องกับยาเสพติด  


วันอังคารที่ 2 กรกฎาคม 2567
02/07/2567
พิมพ์
นายกฯ เร่งแก้ไขปัญหายาเสพติดเป็นหนึ่งนโยบายเร่งด่วน ให้ ศธ. และ อว. เร่งหามาตรการร่วมกันปลูกฝังค่านิยมให้เด็กและเยาวชน ไม่ให้เกี่ยวข้องกับยาเสพติด
นายกฯ เร่งแก้ไขปัญหายาเสพติดเป็นหนึ่งนโยบายเร่งด่วน ให้ ศธ. และ อว. เร่งหามาตรการร่วมกันปลูกฝังค่านิยมให้เด็กและเยาวชน ไม่ให้เกี่ยวข้องกับยาเสพติด
วันนี้ (2 กรกฎาคม 2567) เวลา  11.16 น.  ณ หอประชุมราชภัฏรังสฤษฏ์ มหาวิทยาลัยราชภัฏนครราชสีมา ตำบลในเมือง อำเภอเมืองนครราชสีมา จังหวัดนครราชสีมา ภายหลังการประชุมคณะรัฐมนตรีอย่างเป็นทางการนอกสถานที่ ครั้งที่ 4/2567 นายเศรษฐา ทวีสิน นายกรัฐมนตรี ได้แถลงต่อสื่อมวลชนถึงการประชุมคณะรัฐมนตรีอย่างเป็นทางการนอกสถานที่ฯ สรุปสาระสำคัญ ดังนี้
เรื่องการแก้ไขปัญหายาเสพติดเป็นหนึ่งนโยบายด่วนและสำคัญของรัฐบาล ซึ่งตนได้มีการประชุมและติดตามกับหน่วยงานที่เกี่ยวข้องและได้สั่งการไปแล้วหลายครั้ง ในรอบสัปดาห์ที่ผ่านมา นายกรัฐมนตรีและรัฐมนตรีหลายท่านได้เดินทางไปภาคเหนือ ภาคอีสานและหลายจังหวัด  โดยเดินทางไปจังหวัดร้อยเอ็ดเมื่อวันศุกร์ เป็นโมเดลในการแก้ไขปัญหาให้เป็นจังหวัดสีขาวภายในสิ้นเดือนกันยายน  โดยให้ผู้ว่าราชการจังหวัดเป็นผู้รับผิดชอบบูรณาการและรวมความร่วมมือกับ ปปส. หน่วยงานภาครัฐต่างๆ ภาคประชาชนในพื้นที่  เพื่อดำเนินการดังนี้
1) ทำการเอ็กซเรย์ในทุกพื้นที่อย่างละเอียด 2) แยกผู้เสพออกมารับการบำบัดขยายผลในการจับกุมผู้ขายเพื่อดำเนินคดีอย่างเฉียบขาด 3) ให้กระทรวงสาธารณสุข   กระทรวงมหาดไทย   กระทรวงกลาโหมร่วมกันจัดหาที่สถานบำบัดให้เพียงพอเพราะว่าเนื่องจากว่าเรามีการกวาดล้างครั้งใหญ่น่า ซึ่งจะพบผู้ป่วยจำนวนมาก   อีกทั้ง   ต้องเตรียมสถานที่ให้เพียงพอ
4) ให้กระทรวงพัฒนาสังคมและความมั่นคงของมนุษย์  กระทรวงแรงงานต้องเข้ามาช่วยการส่งคืนชุมชนต้องฝึกอาชีพหางานให้ทำและมีรายได้เพียงพอกับการดำรงชีวิต เรื่องนี้เป็นเรื่องสำคัญ เพราะการบำบัดแล้วออกไปสู่อาชีพที่จะทำแล้ว ต้องไม่กลับมาอีก
ซึ่งจากตัวเลขประมาณ 90% ประสบความสำเร็จอีก 10% ก็ยังกลับมาอีก  เพราะเราต้องพยาม 30% ให้เป็น 0 ให้ได้ เพราะกระทรวงทั้ง 2 มีบทบาทสำคัญในการสร้างอาชีพให้กัยประชาชน
5) ให้กระทรวงศึกษาธิการ และกระทรวงอุดมศึกษาเร่งหามาตรการที่เหมาะสมในการสอดส่องดูแลอย่าให้ลูกหลานเสพยาและขอให้ทางโรงเรียนร่วมกันปลูกฝังค่านิยมคุณค่าใหม่ เด็กและเยาวชนต้องไม่เกี่ยวข้องกับยาเสพติด  สืบเนื่องมาจากช่วงสองที่ผ่านมาผมได้ไปเยี่ยมชมหลายโรงเรียนมีการพูดคุยกับเด็ก ปัญหายาเสพติดก็เป็นปัญหาหนึ่ง ซึ่งเด็กก็มีความกังวลอยู่
นายกฯ ขอให้ทางทั้ง 2 กระทรวงกลับมาคิดพิจารณาในการที่จะสอดแทรกเรื่องของโทษของยาเสพติด ให้เด็กได้มีการรับรู้ประจำวัน  ไม่ว่าจะเป็นการพูดหน้าเสาธงว่าเราจะห่างไกลยาเสพติด การให้ข้อมูลอย่างทั่วถึงเชิงลึก
6) ให้สำนักงาน ปปส. กำหนดกำหนดเป้าหมายและตัวชี้วัดที่ท้าทายกำหนดมาตรการที่เหมาะสมให้กับจังหวัดและให้ผู้ว่าราชการจังหวัดกับผู้บัญชาการตำรวจภูธรจังหวัดต้องทำงานคู่กันอย่างใกล้ชิด

ที่มา : https://www.thaigov.go.th/news/contents/details/85264