รัฐบาลไทย-ข่าวทำเนียบรัฐบาล-“พัชรวาท” มอบของขวัญให้ชาวชัยภูมิ เปิดโครงการอนุรักษ์ฟื้นฟูแหล่งน้ำหนองกุงใหญ่ มั่นใจเพิ่มรายได้ด้านการเพาะปลูก แก้ปัญหาขาดแคลนน้ำ


วันอังคารที่ 2 กรกฎาคม 2567
“พัชรวาท” มอบของขวัญให้ชาวชัยภูมิ เปิดโครงการอนุรักษ์ฟื้นฟูแหล่งน้ำหนองกุงใหญ่ มั่นใจเพิ่มรายได้ด้านการเพาะปลูก แก้ปัญหาขาดแคลนน้ำ
“พัชรวาท” มอบของขวัญให้ชาวชัยภูมิ เปิดโครงการอนุรักษ์ฟื้นฟูแหล่งน้ำหนองกุงใหญ่ มั่นใจเพิ่มรายได้ด้านการเพาะปลูก แก้ปัญหาขาดแคลนน้ำ
“พัชรวาท” มอบของขวัญให้ชาวชัยภูมิ เปิดโครงการอนุรักษ์ฟื้นฟูแหล่งน้ำหนองกุงใหญ่ มั่นใจเพิ่มรายได้ด้านการเพาะปลูก แก้ปัญหาขาดแคลนน้ำ
วันที่ 1 กรกฎาคม 2567 เวลา 10.00 น. พล.ต.อ.พัชรวาท วงษ์สุวรรณ รองนายกรัฐมนตรี และรัฐมนตรีว่าการกระทรวงทรัพยากรธรรมชาติและสิ่งแวดล้อม เป็นประธานในพิธีเปิดโครงการอนุรักษ์ฟื้นฟูแหล่งน้ำหนองกุงใหญ่พร้อมระบบกระจายน้ำด้วยพลังงานแสงอาทิตย์ โดยมี ร.อ.รชฏ พิสิษฐบรรณกร ผู้ช่วย รัฐมนตรีประจำ ทส. นายโกเมนทร์ ทีฆธนานนท์ ที่ปรึกษา รมว.ทส. นายจตุพร บุรุษพัฒน์ ปลัด ทส. คณะผู้บริหาร ทส. ร่วมพิธีเปิด และมีนางสาวอรอาภา โล่ห์วีระ รองผู้ว่าราชการจังหวัดชัยภูมิ เจ้าหน้าที่และประชาชนในพื้นที่ ให้การต้อนรับ ณ โครงการอนุรักษ์ฟื้นฟูแหล่งน้ำหนองกุงใหญ่พร้อมระบบกระจายน้ำด้วยพลังงานแสงอาทิตย์ บ้านโคกม่วง ตำบลหนองสังข์ อำเภอแก้งคร้อ จังหวัดชัยภูมิ มุ่งหวังยกระดับคุณภาพชีวิตให้กับพี่น้องประชาชน ครอบคลุมมิติด้านเศรษฐกิจ สังคม สิ่งแวดล้อม เกิดการหมุนเวียนรายได้ของเกษตรกร ลดค่าใช้จ่ายในการสูบน้ำแก่ให้กับประชาชนในพื้นที่ ขยายโอกาสความมั่นคงด้านน้ำต้นทุน ทั้งด้านเกษตรกรรม และอุปโภค บริโภค ส่งต่อทรัพยากรน้ำที่มีคุณค่านี้ ให้เป็นมรดกแก่ลูกหลานได้ใช้ต่อไป
พล.ต.อ.พัชรวาท กล่าวว่า โครงการอนุรักษ์ฟื้นฟูแหล่งน้ำหนองกุงใหญ่ พร้อมระบบกระจายน้ำด้วยพลังงานแสงอาทิตย์แห่งนี้ ถือเป็นการมอบของขวัญชิ้นสำคัญจากรัฐบาล แต่เดิมหนองกุงใหญ่มีสภาพตื้นเขิน ฤดูแล้งจะแห้งขอด เนื่องจากมีตะกอนและวัชพืชขึ้นจำนวนมาก ฤดูฝนเก็บกักน้ำได้น้อย ปริมาณน้ำไม่เพียงพอต่อการอุปโภคบริโภค จึงได้ดำเนินการขุดลอกตะกอนดิน ก่อสร้างระบบกระจายน้ำด้วยพลังงานแสงอาทิตย์ ขนาด 4 กิโลวัตต์ ก่อสร้างถนนลูกรังบดอัดแน่นรอบอ่าง หอถังสูงรูปทรงแชมเปญ และอาคารทางน้ำเข้า จำนวน 3 จุด เพื่อเพิ่มประสิทธิภาพการกักเก็บน้ำ ป้องกันอุทกภัยในช่วงฤดูฝน เป็นแหล่งน้ำสำหรับการอุปโภค บริโภคในช่วงฤดูแล้ง ส่งน้ำสำหรับการเพาะปลูกพืชผักสวนครัวอายุสั้น รวมถึงเป็นแหล่งเพาะพันธุ์สัตว์น้ำให้ประชาชนบริโภค และหารายได้จากการจับสัตว์น้ำ นอกจากนี้ยังเป็นการส่งเสริมการใช้พลังงานแสงอาทิตย์ ที่เป็นพลังงานสะอาด ซึ่งเป็นหนึ่งในเป้าหมายการพัฒนาอย่างยั่งยืน

ที่มา : https://www.thaigov.go.th/news/contents/details/85255