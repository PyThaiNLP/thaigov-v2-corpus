รัฐบาลไทย-ข่าวทำเนียบรัฐบาล-ครม. มีมติรับทราบรายงานการดำเนินการตามผลการประชุมบูรณาการร่วมภาครัฐและเอกชนเพื่อพัฒนากลุ่มจังหวัด


วันอังคารที่ 2 กรกฎาคม 2567
02/07/2567
พิมพ์
ครม. มีมติรับทราบรายงานการดำเนินการตามผลการประชุมบูรณาการร่วมภาครัฐและเอกชนเพื่อพัฒนากลุ่มจังหวัด
ครม. มีมติรับทราบรายงานการดำเนินการตามผลการประชุมบูรณาการร่วมภาครัฐและเอกชนเพื่อพัฒนากลุ่มจังหวัด
วันนี้ (2 กรกฎาคม 2567) นายชัย วัชรงค์ โฆษกประจำสำนักนายกรัฐมนตรี เปิดเผยว่า วันนี้ (2 กรกฎาคม 2567) ที่ประชุมคณะรัฐมนตรี มีมติรับทราบรายงานการดำเนินการตามผลการประชุมบูรณาการร่วมภาครัฐและเอกชนเพื่อพัฒนากลุ่มจังหวัด ตามที่สำนักงบประมาณ (สงป.) เสนอ
สงป.รายงานว่า
1. เดิมครม.ได้มีมติเห็นชอบในหลักการโครงการตามผลการประชุมบูรณาการรวมฯ (1) กลุ่มจังหวัดภาคตะวันออกเฉียงเหนือตอนบน 1 (จังหวัดหนองบัวลำภู อุดรธานี เลย หนองคาย และบึงกาฬ) (2) กลุ่มจังหวัดภาคใต้ฝั่งอันดามัน (จังหวัดระนอง ภูเก็ต กระบี่ ตรัง พังงา และสตูล) และ (3) กลุ่มจังหวัดภาคเหนือตอนบน 2 (จังหวัดพะเยา เชียงราย น่าน และแพร่) ในคราวประชุมคณะรัฐมนตรีอย่างเป็นทางการนอกสถานที่ ณ จังหวัดหนองบัวลำภู จังหวัดระนอง และจังหวัดพะเยาตามลำดับ จำนวน 56 โครงการ วงเงินทั้งสิ้น 1,152.78 ล้านบาท
2.ต่อมา สงป. ได้จัดทำรายงานผลการดำเนินการโครงการตามผลการประชุมบูรณาการร่วมฯ สรุปได้ ดังนี้
-ครม.มีมติ (4 ธ.ค. 2566) รับทราบผลการประชุมบูรณาการร่วมฯ กลุ่มจังหวัดภาคตะวันออกเฉียงเหนือตอนบน 1 และมีความเห็นเพิ่มเติมว่าในส่วนของโครงการของกลุ่มจังหวัดดังกล่าวให้ สงป. เป็นหน่วยงานหลักร่วมกับสำนักงานสภาพัฒนาการเศรษฐกิจและสังคมแห่งชาติ และหน่วยงานที่เกี่ยวข้องพิจารณากลั่นกรองโครงการของแต่ละจังหวัด โดยในครั้งนี้ สงป. แจ้งว่ามีโครงการของกลุ่มจังหวัดที่ผ่านการพิจารณาแล้ว จำนวน 25 โครงการ วงเงินทั้งสิ้น 299.80 ล้านบาท
ความก้าวหน้าการดำเนินการ
-วงเงินรวม (ล้านบาท) 299.80 ล้านบาท จัดสรรแล้ว จำนวน 5โครงการ วงเงิน 43.21 ล้านบาท คงเหลือที่ต้องจัดสรร จำนวน 20โครงการ วงเงิน 251.59 ล้านบาท ภาคเอกชน จำนวน 172โครงการอยู่ระหว่างพิจารณาความพร้อมและความคุ้มค่าของการลงทุน รวมทั้งจัดลำดับความสำคัญและความจำเป็นเร่งด่วน
- ครม.มีมติ (23 ม.ค.2567) รับทราบผลการประชุมบูรณาการร่วมฯ กลุ่มจังหวัดภาคใต้ฝั่งอันดามัน รวมทั้งเห็นชอบในหลักการโครงการของกลุ่มจังหวัดและจังหวัด และโครงการที่เป็นข้อเสนอของภาคเอกชน จำนวน 18 โครงการ วงเงินทั้งสิ้น 552.10 ล้านบาท
ความก้าวหน้าการดำเนินการ
-วงเงินรวม (ล้านบาท) 350 ล้านบาท คงเหลือที่ต้องจัดสรร จำนวน 13 โครงการ วงเงิน 350 ล้านบาท ภาคเอกชน จำนวน 5 โครงการ วงเงิน 202.10 ล้านบาท อยู่ระหว่างการดำเนินการเพื่อขอทำความตกลงกับ สงป.
-ครม.มีมติ (19 มี.ค.2567) รับทราบผลการประชุมบูรณาการร่วมฯ กลุ่มจังหวัดภาคเหนือตอนบน 2 รวมทั้งเห็นชอบในหลักการโครงการของกลุ่มจังหวัดและจังหวัด และโครงการที่เป็นข้อเสนอของภาคเอกชน จำวน 13 โครงการ วงเงินทั้งสิ้น 300.88 ล้านบาท
ความก้าวหน้าการดำเนินการ
-วงเงินรวม (ล้านบาท) 155 ล้านบาท คงเหลือที่ต้องจัดสรร จำนวน 9 โครงการ วงเงิน 155 ล้านบาท ภาคเอกชน จำนวน 4 โครงการ วงเงิน 145.88 ล้านบาท อยู่ระหว่างการดำเนินการเพื่อขอทำความตกลงกับ สงป.

ที่มา : https://www.thaigov.go.th/news/contents/details/85263