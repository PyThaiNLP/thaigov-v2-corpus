รัฐบาลไทย-ข่าวทำเนียบรัฐบาล-นายกฯ ยินดีรับพิจารณา ข้อเสนอธุรกิจร้านอาหาร แก้กฎหมายห้ามขายเครื่องดื่มแอลกอฮอล์ 14.00-17.00 น. เร่งผลักดันการท่องเที่ยว หวังช่วยเหลือผู้ประกอบการ


วันอังคารที่ 2 กรกฎาคม 2567
02/07/2567
พิมพ์
นายกฯ ยินดีรับพิจารณา ข้อเสนอธุรกิจร้านอาหาร แก้กฎหมายห้ามขายเครื่องดื่มแอลกอฮอล์ 14.00-17.00 น. เร่งผลักดันการท่องเที่ยว หวังช่วยเหลือผู้ประกอบการ
นายกฯ ยินดีรับพิจารณา ข้อเสนอธุรกิจร้านอาหาร แก้กฎหมายห้ามขายเครื่องดื่มแอลกอฮอล์ 14.00-17.00 น. เร่งผลักดันการท่องเที่ยว หวังช่วยเหลือผู้ประกอบการ
วันนี้ (2 กรกฎาคม 2567) เวลา  11.16 น. ณ หอประชุมราชภัฏรังสฤษฏ์ มหาวิทยาลัยราชภัฏนครราชสีมา ตำบลในเมือง อำเภอเมืองนครราชสีมา จังหวัดนครราชสีมา ภายหลังการประชุมคณะรัฐมนตรีอย่างเป็นทางการนอกสถานที่ ครั้งที่ 4/2567 นายเศรษฐา ทวีสิน นายกรัฐมนตรี  กล่าวถึงกรณี ชมรมผู้ประกอบธุรกิจร้านอาหาร ยื่นหนังสือถึงนายกรัฐมนตรี ขอให้ช่วยหามาตรการ ต่อลมหายใจ หลังต้นทุนค่าวัตถุดิบ และพลังงาน พุ่งสูงขึ้นกว่า 50 เปอร์เซ็นต์ ส่งผลให้ ร้านอาหารทยอยปิดกิจการไปหลายรายนั้น รัฐบาลจะต้องหามาตรการอะไรออกมาช่วยเหลือเร่งด่วนก่อนหรือไม่
นายกฯ กล่าวว่า ต้องดูในแง่มุมของภาพรวมมากกว่า เชื่อว่าเรื่องนี้มี 2 ส่วน พร้อมกับคิดว่ารายจ่ายก็สูงขึ้น แต่รัฐบาลเองก็พยามผลักดันเรื่องการท่องเที่ยว ซึ่งหวังว่าเรื่องนี้จะทำให้ผู้ประกอบการร้านอาหารมีรายได้เพิ่มมากขึ้น
ส่วนกรณีผู้ประกอบการร้านอาหาร ขอให้นายกรัฐมนตรี เสนอเรื่องการแก้ไขแก้กฎหมายที่ล้าหลัง เช่น ห้ามขายเครื่องดื่มแอลกอฮอล์ในร้านอาหารช่วง 14.00-17.00 น. ที่ใช้มาตั้งแต่ปี 2515 นั้น นายกฯ ระบุว่า จะรับไปพิจารณา

ที่มา : https://www.thaigov.go.th/news/contents/details/85260