รัฐบาลไทย-ข่าวทำเนียบรัฐบาล-ฟรี! ทำประกันอุบัติเหตุให้ "ครู - บุคลากรทางการศึกษา" ทั่วประเทศ คุ้มครองสูงสุด 1 แสนบาท


วันอังคารที่ 2 กรกฎาคม 2567
ฟรี! ทำประกันอุบัติเหตุให้ "ครู - บุคลากรทางการศึกษา" ทั่วประเทศ คุ้มครองสูงสุด 1 แสนบาท
......
ฟรี! ทำประกันอุบัติเหตุให้ "ครู - บุคลากรทางการศึกษา" ทั่วประเทศ คุ้มครองสูงสุด 1 แสนบาท
.
รัฐบาล โดยกระทรวงศึกษาธิการ ห่วงใยความปลอดภัยในชีวิตและความมั่นคงในชีวิตของครูและบุคลากรทางการศึกษา จึงได้ร่วมมือกับภาคเอกชน จัดทำประกันอุบัติเหตุ เพื่อสร้างขวัญและกำลังใจให้กับครูและบุคลากรทางการศึกษา ทั้งภาครัฐและเอกชนทั่วประเทศ
.
สิทธิพิเศษนี้มีระยะเวลาคุ้มครอง 90 วัน เริ่มคุ้มครองตั้งแต่วันที่ 28 ก.ค. 67 เป็นต้นไป เปิดให้ลงทะเบียน ตั้งแต่บัดนี้ - 27 ก.ค. 67 โดยไม่เสียค่าใช้จ่ายใด ๆ ทั้งสิ้น สามารถลงทะเบียนได้ที่ สกสค. กระทรวงศึกษาธิการ ส่วนผู้ที่อยู่ต่างจังหวัด สามารถลงทะเบียนได้ที่ สกสค. ประจำจังหวัดนั้น ๆ
.
เงื่อนไขการคุ้มครอง
• หากเสียชีวิตในทุกกรณี จะได้รับเงิน 1,000 บาท
• กรณีเสียชีวิต สูญเสียอวัยวะ สายตา หรือทุพพลภาพถาวรสิ้นเชิง จากอุบัติเหตุ หรือถูกฆาตกรรม ลอบทำร้ายร่างกาย หรือ อุบัติเหตุขณะขับขี่รถหรือโดยสารรถจักรยานยนต์ เงินเอาประกันภัยจะอยู่ที่ 50,000 บาท
• กรณีเสียชีวิต การสูญเสียอวัยวะ สายตา หรือทุพพลภาพถาวรสิ้นเชิง จากอุบัติเหตุสาธารณะ เงินเอาประกันภัยจะอยู่ที่ 100,000 บาท
.
อ่านเพิ่มเติม คลิก https://www.thaigov.go.th/news/contents/details/85087
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/85284