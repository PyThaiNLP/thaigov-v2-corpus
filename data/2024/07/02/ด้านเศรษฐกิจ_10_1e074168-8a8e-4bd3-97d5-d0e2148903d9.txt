รัฐบาลไทย-ข่าวทำเนียบรัฐบาล-รัฐมนตรีฯ พิมพ์ภัทรา ร่วมประชุมคณะรัฐมนตรีอย่างเป็นทางการนอกสถานที่ ครั้งที่ 4/2567 


วันอังคารที่ 2 กรกฎาคม 2567
02/07/2567
พิมพ์
รัฐมนตรีฯ พิมพ์ภัทรา ร่วมประชุมคณะรัฐมนตรีอย่างเป็นทางการนอกสถานที่ ครั้งที่ 4/2567
รัฐมนตรีฯ พิมพ์ภัทรา ร่วมประชุมคณะรัฐมนตรีอย่างเป็นทางการนอกสถานที่ ครั้งที่ 4/2567
2 กรกฎาคม 2567 นางสาวพิมพ์ภัทรา วิชัยกุล รัฐมนตรีว่าการกระทรวงอุตสาหกรรม ร่วมประชุมคณะรัฐมนตรีอย่างเป็นทางการนอกสถานที่ ครั้งที่ 4/2567 โดยมีนายเศรษฐา ทวีสิน นายกรัฐมนตรี เป็นประธานฯ และคณะรัฐมนตรี ร่วมประชุม ณ หอประชุมราชภัฏรังสฤษฏ์ มหาวิทยาลัยราชภัฏนครราชสีมา ตำบลในเมือง อำเภอเมืองนครราชสีมา จังหวัดนครราชสีมา วันนี้นายกรัฐมนตรีและคณะรัฐมนตรี ได้สวมเสื้อผ้าไหมมัดหมี่หางกระรอกประยุกต์สีทอง ผ้าอัตลักษณ์ประจำจังหวัดนครราชสีมา ร่วมการประชุม ครม. สัญจรในครั้งนี้
นายกฯ กล่าวว่า ครม. เห็นชอบในหลักการโครงการของกลุ่มจังหวัดและภาคตะวันออกเฉียงเหนือตอนล่าง 1 (จังหวัดนครราชสีมา ชัยภูมิ บุรีรัมย์ สุรินทร์) จำนวน 16 โครงการ กรอบวงเงิน 249 ล้านบาท โดยให้กลุ่มจังหวัดแต่ละจังหวัดของบจัดสรรงบกลาง ปี 2567 และเห็นชอบในหลักการของโครงการข้อเสนอของภาคเอกชนจำนวน 8 โครงการ กรอบวงเงิน 247.15 ล้านบาท โดยให้ส่วนราชการที่เป็นหน่วยงานเจ้าของโครงการขอรับการจัดสรรจากงบประมาณในปี 2567 ทั้งนี้ ได้เตรียมจัดประชุมคณะรัฐมนตรีอย่างเป็นทางการนอกสถานที่ครั้งต่อไปที่จังหวัดอยุธยา

ที่มา : https://www.thaigov.go.th/news/contents/details/85294