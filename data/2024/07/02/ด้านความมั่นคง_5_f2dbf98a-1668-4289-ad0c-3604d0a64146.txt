รัฐบาลไทย-ข่าวทำเนียบรัฐบาล-“พัชรวาท“ สั่งเร่ง 6 โครงการ ทส. พัฒนาพื้นที่อีสานตอนล่าง เตรียมเสนอเข้า ครม. นอกสถานที่ จ.นครราชสีมา พร้อมย้ำทุกหน่วยเตรียมพร้อมรับมือปัญหาอุทกภัย และเฝ้าระวังการบุกรุกป่า


วันอังคารที่ 2 กรกฎาคม 2567
“พัชรวาท“ สั่งเร่ง 6 โครงการ ทส. พัฒนาพื้นที่อีสานตอนล่าง เตรียมเสนอเข้า ครม. นอกสถานที่ จ.นครราชสีมา พร้อมย้ำทุกหน่วยเตรียมพร้อมรับมือปัญหาอุทกภัย และเฝ้าระวังการบุกรุกป่า
“พัชรวาท“ สั่งเร่ง 6 โครงการ ทส. พัฒนาพื้นที่อีสานตอนล่าง เตรียมเสนอเข้า ครม. นอกสถานที่ จ.นครราชสีมา พร้อมย้ำทุกหน่วยเตรียมพร้อมรับมือปัญหาอุทกภัย และเฝ้าระวังการบุกรุกป่า
“พัชรวาท“ สั่งเร่ง 6 โครงการ ทส. พัฒนาพื้นที่อีสานตอนล่าง เตรียมเสนอเข้า ครม. นอกสถานที่ จ.นครราชสีมา พร้อมย้ำทุกหน่วยเตรียมพร้อมรับมือปัญหาอุทกภัย และเฝ้าระวังการบุกรุกป่า
วันนี้ (1 กรกฎาคม 2567) เวลา 11.30 น. พล.ต.อ.พัชรวาท วงษ์สุวรรณ รองนายกรัฐมนตรี และรัฐมนตรีว่าการกระทรวงทรัพยากรธรรมชาติและสิ่งแวดล้อม เป็นประธานการประชุมติดตามการดำเนินงานของหน่วยงานในพื้นที่กลุ่มจังหวัดภาคตะวันออกเฉียงเหนือตอนล่าง 1 ได้แก่ ชัยภูมิ นครราชสีมา บุรีรัมย์ สุรินทร์ โดยรับฟังรายงานการดำเนินงานจากผู้อำนวยการสำนักงานทรัพยากรธรรมชาติและสิ่งแวดล้อมจังหวัด (ทสจ.) ทั้ง 4 จังหวัด เยี่ยมชมสาธิตการช่วยเหลือนักท่องเที่ยว พร้อมให้กำลังใจเจ้าหน้าที่ที่ปฏิบัติงานในพื้นที่ และร่วมปลูกต้นรวงผึ้ง ณ อุทยานแห่งชาติตาดโตน จังหวัดชัยภูมิ โดยมี ร.อ.รชฏ พิสิษฐบรรณกร ผู้ช่วยรัฐมนตรีประจำ ทส. นายโกเมนทร์ ทีฆธนานนท์ ที่ปรึกษา รมว.ทส. นายจตุพร บุรุษพัฒน์ ปลัด ทส. ผู้ตรวจราชการ ทส. หัวหน้าส่วนราชการในสังกัด ทส. และหน่วยงานสังกัด ทส. ในพื้นที่ เข้าร่วมประชุมฯ
พล.ต.อ.พัชรวาท ได้กล่าวมอบนโยบายพร้อมเร่งรัดการดำเนินงานโครงการสำคัญ 6 โครงการของ ทส. ให้เป็นไปตามขั้นตอน เพื่อการบริหารจัดการทรัพยากรธรรมชาติและสิ่งแวดล้อม และยกระดับคุณภาพชีวิตของประชาชนในพื้นที่ 4 จังหวัดอีสานตอนล่าง ได้แก่ โครงการเพิ่มประสิทธิภาพการป้องกันรักษาป่าเพื่อแก้ไขปัญหาไฟป่าและหมอกควันพื้นที่อุทยานแห่งชาติตาดโตน จังหวัดชัยภูมิ โครงการฟื้นฟูแหล่งน้ำอุทยานแห่งชาติตาดโตนพร้อมระบบกระจายน้ำ จังหวัดชัยภูมิ โครงการปรับปรุงฟื้นฟูและเพิ่มประสิทธิภาพ ระบบการใช้น้ำจากอ่างเก็บน้ำพื้นที่ลุ่มน้ำ ห้วยสามหมอ จังหวัดชัยภูมิ โครงการอนุรักษ์ฟื้นฟูลำนางรองเขตรักษาพันธุ์สัตว์ป่าดงใหญ่ หน่วยพิทักษ์ป่าบ่มีงาม (เขากระป็อด) จังหวัดบุรีรัมย์ โครงการอนุรักษ์ฟื้นฟูแหล่งน้ำในพื้นที่ตำบลเพี้ยราม พร้อมระบบกระจายน้ำด้วยพลังงานแสงอาทิตย์ จังหวัดสุรินทร์ และโครงการบริหารจัดการทรัพยากรธรรมชาติอย่างยั่งยืนของสำนักงานทรัพยากรธรรมชาติและสิ่งแวดล้อมจังหวัดสุรินทร์ พร้อมกันนี้ได้สั่งการให้ทุกหน่วยงานที่เกี่ยวข้องดูแลความเรียบร้อยของอุทยานแห่งชาติ ทั้งความสะอาด ความปลอดภัยของนักท่องเที่ยว ดูแลรักษาแหล่งต้นน้ำและคุณภาพน้ำ เตรียมพร้อมรับมือปัญหาอุทกภัย และเฝ้าระวังการแก้ไขปัญหาการบุกรุกป่า จัดให้มีการลาดตระเวนอย่างต่อเนื่องโดยคำนึงถึงความปลอดภัยของกำลังพลเป็นสำคัญ เพื่อให้พี่น้องประชาชนอยู่ดีกินดี มีคุณภาพชีวิตที่ดีขึ้น

ที่มา : https://www.thaigov.go.th/news/contents/details/85256