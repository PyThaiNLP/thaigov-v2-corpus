รัฐบาลไทย-ข่าวทำเนียบรัฐบาล-อว. ผนึกกำลัง กรมอุทยานแห่งชาติ สัตว์ป่าและพันธุ์พืช และ จ.นครราชสีมา ลงนามบันทึกข้อตกลงความร่วมมือ ร่วมผลักดันโคราชสู่การเป็นเมืองอุทยานธรณีระดับโลก (Global Geopark) 


วันอังคารที่ 2 กรกฎาคม 2567
อว. ผนึกกำลัง กรมอุทยานแห่งชาติ สัตว์ป่าและพันธุ์พืช และ จ.นครราชสีมา ลงนามบันทึกข้อตกลงความร่วมมือ ร่วมผลักดันโคราชสู่การเป็นเมืองอุทยานธรณีระดับโลก (Global Geopark)
......
อว. ผนึกกำลัง กรมอุทยานแห่งชาติ สัตว์ป่าและพันธุ์พืช และ จ.นครราชสีมา ลงนามบันทึกข้อตกลงความร่วมมือ ร่วมผลักดันโคราชสู่การเป็นเมืองอุทยานธรณีระดับโลก (Global Geopark)
เมื่อวันที่ 1 ก.ค. น.ส.ศุภมาส อิศรภักดี รมว.การอุดมศึกษา วิทยาศาสตร์ วิจัยและนวัตกรรม (อว.) เป็นประธานในพิธีลงนามบันทึกข้อตกลงความร่วมมือ (MOU) ระหว่าง สถาบันวิจัยวิทยาศาสตร์และเทคโนโลยีแห่งประเทศไทย (วว.) กรมอุทยานแห่งชาติ สัตว์ป่าและพันธุ์พืช และ จ.นครราชสีมา ในการผลักดันเมืองโคราชสู่การเป็นเมืองอุทยานธรณีระดับโลก (Global Geopark) โดยมี พญ.เพชรดาว โต๊ะมีนา ที่ปรึกษา รมว.อว. ศ.ดร.ศุภชัย ปทุมนากุล รองปลัดกระทรวง อว. นางสาวสุณีย์ เลิศเพียรธรรม หัวหน้าผู้ตรวจราชการกระทรวง อว. และผู้บริหารกระทรวง อว. เป็นสักขีพยาน ทั้งนี้ มีนายสุรพันธ์ ศิลปสุวรรณ รองผู้ว่าราชการจังหวัดนครราชสีมา ดร.ประทีป วงศ์บัณฑิต รองผู้ว่าการวิจัยและพัฒนาด้านพัฒนาอย่างยั่งยืน สถาบันวิจัยวิทยาศาสตร์และเทคโนโลยีแห่งประเทศไทย (วว.) นายทรงเกียรติ ตาตะยานนท์ รองอธิบดีกรมอุทยานแห่งชาติ สัตว์ป่า และพันธุ์พืช รศ.ดร.อดิศร เนาวนนท์ อธิการบดีมหาวิทยาลัยราชภัฏนครราชสีมา และคณะ เป็นผู้ลงนาม ณ อาคารพิพิธภัณฑ์ไดโนเสาร์ สถาบันวิจัยไม้กลายเป็นหินและทรัพยากรธรณีภาคตะวันออกเฉียงเหนือ
โดยพิธีลงนามบันทึกข้อตกลงความร่วมมือดังกล่าวของกระทรวง อว. ถือเป็นการนำองค์ความรู้ที่เกิดจากสถาบันอุดมศึกษา รวมถึงสถาบันวิจัย ไปร่วมสร้างผลกระทบเชิงบวกในเศรษฐกิจ สังคม และสิ่งแวดล้อม ให้กับท้องถิ่นได้อย่างชัดเจนและเป็นรูปธรรม
#กระทรวงการอุดมศึกษาวิทยาศาสตร์วิจัยและนวัตกรรม #กระทรวงอว #อว #อุดมศึกษา #วิจัยและนวัตกรรม #กรมอุทยานสัตว์ป่าและพันธุ์พืช #สถาบันวิจัยวิทยาศาสตร์และเทคโนโลยีแห่งประเทศไทย #จังหวัดนครราชสีมา

ที่มา : https://www.thaigov.go.th/news/contents/details/85286