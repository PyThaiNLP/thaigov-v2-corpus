รัฐบาลไทย-ข่าวทำเนียบรัฐบาล-ธอส. รับมอบ “โล่เกียรติคุณหน่วยงานที่ให้การสนับสนุนมูลนิธิต่อต้านการทุจริตอย่างดียิ่ง”


วันอังคารที่ 9 กรกฎาคม 2567
09/07/2567
พิมพ์
ธอส. รับมอบ “โล่เกียรติคุณหน่วยงานที่ให้การสนับสนุนมูลนิธิต่อต้านการทุจริตอย่างดียิ่ง”
ธนาคารอาคารสงเคราะห์ (ธอส.) รับมอบ “โล่เกียรติคุณหน่วยงานที่ให้การสนับสนุนมูลนิธิต่อต้านการทุจริตอย่างดียิ่ง” เนื่องในโอกาสวันครบรอบ 9 ปี ของการจัดตั้งมูลนิธิต่อต้านการทุจริต
ธนาคารอาคารสงเคราะห์ (ธอส.) รับมอบ “โล่เกียรติคุณหน่วยงานที่ให้การสนับสนุนมูลนิธิต่อต้านการทุจริตอย่างดียิ่ง” เนื่องในโอกาสวันครบรอบ 9 ปี ของการจัดตั้งมูลนิธิต่อต้านการทุจริต โดยศาตราจารย์พิเศษ วิชา มหาคุณ ประธานกรรมการมูลนิธิต่อต้านการทุจริต ให้เกียรติเป็นประธานในพิธี  ทั้งนี้ นายกมลภพ วีระพละ กรรมการผู้จัดการ ธอส.  เปิดเผยว่า ธนาคารอาคารสงเคราะห์ในฐานะสถาบันการเงินของรัฐ ในสังกัดกระทรวงการคลัง ตระหนักถึงความสำคัญ ของการดำเนินงานบนพื้นฐานของหลักธรรมาภิบาล และแนวทางการกำกับดูแลกิจการที่ดีในรัฐวิสาหกิจ ส่งเสริม สนับสนุน บริหารงานด้วยความโปร่งใส เป็นธรรม และต่อต้านการทุจริตทุกรูปแบบ โดยธนาคารได้สนับสนุนการดำเนินงานของมูลนิธิต่อต้านการทุจริต และกิจกรรมต่าง ๆ เพื่อป้องกันและต่อต้านการทุจริตและประพฤติมิชอบ อาทิ การแสดงเจตจำนงสุจริต  การประกาศตนเป็นหน่วยงานที่ไม่รับของขวัญและของกำนัลในทุกเทศกาล (No Gift Policy) การจัดงานสัมมนาด้านธรรมาภิบาลและการกำกับดูแลที่ดี การร่วมงานวันต่อต้านคอร์รัปชันสากล การจัดตั้งเครือข่ายศูนย์ป้องกัน
การทุจริต นอกจากนี้ เมื่อวันที่ 27 มิถุนายน 2565 ธนาคารอาคารสงเคราะห์และสมาคมสถาบันการเงินของรัฐได้ร่วมลงนามบันทึกข้อตกลงความร่วมมือ การยกระดับคุณธรรมและความโปร่งใส กับมูลนิธิต่อต้านการทุจริตในการประกาศเจตนารมณ์ที่จะร่วมมือกับมูลนิธิต่อต้านการทุจริต ในการส่งเสริม สนับสนุน เผยแพร่ และดำเนินกิจกรรมเพื่อต่อต้านการทุจริต โดยเมื่อวันที่ 8 กรกฎาคม 2567 ธนาคารอาคารสงเคราะห์เข้ารับมอบ “โล่เกียรติคุณหน่วยงานที่ให้การสนับสนุนมูลนิธิต่อต้านการทุจริตอย่างดียิ่ง” ณ ห้องประชุมใหญ่ อาคารอเนกประสงค์ สถาบันวิชาการป้องกันประเทศ ถนนวิภาวดีรังสิต เขตดินแดง กรุงเทพมหานคร

ที่มา : https://www.thaigov.go.th/news/contents/details/85563