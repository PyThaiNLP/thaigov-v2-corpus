รัฐบาลไทย-ข่าวทำเนียบรัฐบาล-นายสุทิน  คลังแสง รัฐมนตรีว่าการกระทรวงกลาโหมและคณะ เดินทางตรวจเยี่ยมพื้นที่จังหวัดอุตรดิตถ์ และจังหวัดพิษณุโลก


วันอังคารที่ 9 กรกฎาคม 2567
นายสุทิน  คลังแสง รัฐมนตรีว่าการกระทรวงกลาโหมและคณะ เดินทางตรวจเยี่ยมพื้นที่จังหวัดอุตรดิตถ์ และจังหวัดพิษณุโลก
ในวันนี้ ( 5 ก.ค.67) นายสุทิน คลังแสง รมว.กห. พร้อมคณะ ได้เดินทางตรวจเยี่ยมในพื้นที่ จ.อุตรดิตถ์ โดยรับฟังบรรยายสรุปจากหน่วยพัฒนาการเคลื่อนที่ 34 สำนักงานพัฒนาภาค 3 หน่วยบัญชาการทหารพัฒนา รวมถึงตรวจงานโครงการงานขุดดินด้วยรถขุดคลองมะขามป้อม อ่างเก็บน้
ซึ่งได้รับงบประมาณในการขุดลอกแหล่งน้ำ และ ลำน้ำ ครอบคลุมพื้นที่ 2 จังหวัด 4 อำเภอ รวม 21 โครงการ จ.พิษณุโลก อ.ชาติระการ 4 โครงการ และ อ.วังทอง 9 โครงการ จ.อุตรดิตถ์ อ.ฟากท่า 4 โครงการ และ อ.พิชัย 4 โครงการ รวมทั้งสิ้น 21 โครงการ โดยสามารถกักเก็บน้ำเพื่อการอุปโภคและ การเกษตร ได้เพิ่มขึ้น 371,055 ลบ.ม. ประชาชนได้รับประโยชน์ 1,578 ครัวเรือน 6,311 ไร่ สำหรับโครงการขุดลอกคลองมะขามป้อม ที่ บ.นาอิน ม.6 ต.นาอิน อ.พิชัย จ.อุตรดิตถ์ ความยาว 2,000 เมตร ซึ่งคลองแห่งนี้ได้เริ่มบุกเบิกเมื่อปี พ.ศ.2552 โดยกรมพัฒนาที่ดิน หลังจากนั้น หน่วยฯ ได้เข้ามาสำรวจ พบว่า มีวัชพืชปกคลุมและเกิดการทับถมของดินตะกอน ทำให้ตื้นเขิน ไม่สามารถกักเก็บน้ำไว้ใช้ได้อย่างเพียงพอในห้วงฤดูแล้ง ทั้งนี้ หลังจากที่หน่วยฯ ได้เข้ามาดำเนินการขุดลอกแล้ว ทำให้สามารถกักเก็บน้ำได้เพิ่มขึ้น 31,620 ลบ.ม. ส่งผลให้ประชาชนได้รับประโยชน์ 67 ครัวเรือน 420 ไร่ การดำเนินงานแล้วเสร็จเมื่อเดือน เม.ย. ที่ผ่านมา
ในการนี้ รมว.กห. ยังได้พบปะกับผู้นำท้องถิ่น ผู้นำหมู่บ้าน และประชาชนในพื้นที่ ตรวจเยี่ยมการปฏิบัติงานชุดแพทย์เคลื่อนที่ทหาร นทพ. ของกองแพทย์ สสน.นทพ. การบริการรถครัวสนาม การบริการตัดผม แจกจ่ายน้ำดื่ม และ มอบสิ่งของให้กับประชาชนในพื้นที่  อีกทั้งได้พูดคุยสอบถามถึงปัญหาจากประชาชนที่อาศัยอยู่ในชุมชนในพื้นที่ และยังได้เน้นย้ำกับชาวบ้านว่า จะดำเนินกำชับให้ทุกฝ่ายช่วยกันแก้ปัญหายาเสพติด ตลอดจนขอให้ชาวบ้านให้ความร่วมมือกับเจ้าหน้าที่ด้วย
ต่อจากนั้น รมว.กห. และคณะ ได้เดินทางสักการะพระบรมราชานุสาวรีย์ สมเด็จพระเอกาทศรถ ค่ายสมเด็จพระเอกาทศรถ จ.พิษณุโลก โดยเป็นประธานและกล่าวเปิดสนามฟุตซอลในร่ม ทภ.3 ค่ายสมเด็จพระเอกาทศรถ ภายหลังจากได้รับการปรับปรุงพร้อมรับชมการแข่งขันฟุตซอลภายในค่ายสมเด็จพระเอกาทศรถ และมอบลูกฟุตซอลให้กับกำลังพลก่อนที่จะเดินทางกลับยังได้ตรวจเยี่ยมสวนสุขภาพค่ายสมเด็จพระเอกาทศรถ ซึ่งเป็นหนึ่งในโครงการพัฒนาแหล่งท่องเที่ยวในเขตทหารของ ทบ. ซึ่งมีรถรางให้บริการ และมีช่องทางจักรยานที่แยกออกจากช่องวิ่งสำหรับให้บริการประชาชนที่เข้ามาใช้บริการในสวนสุขภาพดังกล่าวอีกด้วย
#กระทรวงกลาโหม #สํานักงานปลัดกระทรวงกลาโหม #กองบัญชาการกองทัพไทย #กองทัพบก #กองทัพเรือ #กองทัพอากาศ

ที่มา : https://www.thaigov.go.th/news/contents/details/85569