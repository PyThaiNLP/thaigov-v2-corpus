รัฐบาลไทย-ข่าวทำเนียบรัฐบาล-รัฐบาลเตรียมต่อยอดความสำเร็จงาน “THACCA SPLASH - Soft Power Forum 2024” ตั้งเป้า 4 ปี สร้างตัวเลขเศรษฐกิจ 4 ล้านล้านบาท


วันอังคารที่ 9 กรกฎาคม 2567
รัฐบาลเตรียมต่อยอดความสำเร็จงาน “THACCA SPLASH - Soft Power Forum 2024” ตั้งเป้า 4 ปี สร้างตัวเลขเศรษฐกิจ 4 ล้านล้านบาท
......
รัฐบาลเตรียมต่อยอดความสำเร็จงาน “THACCA SPLASH - Soft Power Forum 2024” ตั้งเป้า 4 ปี สร้างตัวเลขเศรษฐกิจ 4 ล้านล้านบาท
.
จบลงอย่างสวยงามกับงานซอฟต์พาวเวอร์ฟอรัมนานาชาติครั้งแรกของประเทศไทย THACCA SPLASH - Soft Power Forum 2024 โดยงานนี้ได้รับความสนใจจากประชาชนชาวไทยทุกภาคส่วนเป็นจำนวนมาก เกิดการแลกเปลี่ยนประสบการณ์ แนวคิดต่าง ๆ ที่เกี่ยวข้องกับวัฒนธรรมสร้างสรรค์ ทั้งในประเทศและทั่วโลก ช่วยสร้างแรงบันดาลใจ และการรับรู้ถึงศักยภาพของ 11 Soft Power ไทย ที่จะสามารถผลักดันให้ก้าวเข้าสู่เวทีระดับโลก
.
นายกฯ เชื่อมั่นว่าไทยมีศักยภาพพร้อมจะได้รับการผลักดันสนับสนุน โดยการจัดงานครั้งนี้เป็นปฐมบทสำคัญสู่การเชื่อมโยงการดำเนินงานจากทุกกลุ่มอุตสาหกรรม และเป็นทิศทางสำหรับอนาคตให้แก่ Soft power ไทย พร้อมตั้งเป้าหมายสร้างมูลค่าทางเศรษฐกิจไม่น้อยกว่า 4 ล้านล้านบาท ภายในระยะเวลา 4 ปี เพื่อยกระดับชีวิตของคนไทย สร้างงาน สร้างอาชีพให้กับประชาชน
.
นอกจากนี้ ยังมีนโยบาย 1 ครอบครัว 1 ซอฟต์พาวเวอร์ เพื่อให้ประชาชนได้เสริมสร้างทักษะสร้างสรรค์ของตนเอง โดยผู้ที่สนใจสามารถลงทะเบียนเพื่อเข้าอบรมหลักสูตรที่ต้องการเพื่อเรียนรู้และพัฒนาทักษะได้ฟรี ไม่เสียค่าใช้จ่าย ผ่านเว็บไซต์ https://ofos.thacca.go.th
.
อ่านเพิ่มเติม คลิก >> https://www.thaigov.go.th/news/contents/details/85376
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/85607