รัฐบาลไทย-ข่าวทำเนียบรัฐบาล-​รองปลัดเกษตร ร่วมพิธีเปิดโครงการบริจาคโลหิต 10,000,000 ซีซี เฉลิมพระเกียรติในหลวง ครบ 6 รอบ


วันอังคารที่ 9 กรกฎาคม 2567
​รองปลัดเกษตร ร่วมพิธีเปิดโครงการบริจาคโลหิต 10,000,000 ซีซี เฉลิมพระเกียรติในหลวง ครบ 6 รอบ
​รองปลัดเกษตร ร่วมพิธีเปิดโครงการบริจาคโลหิต 10,000,000 ซีซี เฉลิมพระเกียรติในหลวง ครบ 6 รอบ
นายนวนิตย์ พลเคน รองปลัดกระทรวงเกษตรและสหกรณ์ ร่วมพิธีเปิดโครงการ “บริจาคโลหิต 10,000,000 ซีซี เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 โดยมีนายเศรษฐา ทวีสิน นายกรัฐมนตรี เป็นประธาน
สำหรับโครงการ “บริจาคโลหิต 10,000,000 ซีซี เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 เป็น 1 ใน 10 โครงการ ที่ดำเนินการในนามของรัฐบาล เพื่อเฉลิมพระเกียรติพระบาทสมเด็จพระเจ้าอยู่หัว รวมถึงสนับสนุนการแก้ไขปัญหาการขาดแคลนโลหิตสำรองของสภากาชาดไทย และเสริมสร้างจิตสำนึกของการทำความดีด้วยหัวใจรู้จักการเป็นผู้ให้สร้างจิตสำนึกสาธารณะในการช่วยเหลือสังคมด้วยการบริจาคโลหิตเพื่อช่วยเหลือชีวิตเพื่อนมนุษย์ พร้อมทั้งขอขอบคุณทุกคนที่บริจาคโลหิตซึ่งโลหิตของทุกคนจะช่วยเหลือต่อชีวิตเพื่อนมนุษย์ด้วยกัน
นอกจากนี้ มีหน่วยงานเข้าร่วม 65 หน่วยงาน โดยเริ่มขึ้นตั้งแต่เดือนม.ค. – ธ.ค. 67 โดยตั้งเป้าการรับบริจาคโลหิต จำนวน 10,000,000 ซีซี ภายในเดือนธันวาคม 67 อีกด้วย

ที่มา : https://www.thaigov.go.th/news/contents/details/85626