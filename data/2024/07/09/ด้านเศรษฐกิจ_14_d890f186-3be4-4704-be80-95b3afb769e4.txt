รัฐบาลไทย-ข่าวทำเนียบรัฐบาล-SME D Bank จัดเต็มในงาน ‘เปิดกล่องของขวัญเพื่อ SME ปี 67’ ยกขบวน ‘เติมทุนคู่พัฒนา’ ตอบครบทุกความต้องการผู้ประกอบการไทย


วันอังคารที่ 9 กรกฎาคม 2567
09/07/2567
พิมพ์
SME D Bank จัดเต็มในงาน ‘เปิดกล่องของขวัญเพื่อ SME ปี 67’ ยกขบวน ‘เติมทุนคู่พัฒนา’ ตอบครบทุกความต้องการผู้ประกอบการไทย
SME D Bank ร่วมพิธีเปิดงาน “เปิดกล่องของขวัญเพื่อ SME ปี 2567” จัดโดยสภาอุตสาหกรรมแห่งประเทศไทย (ส.อ.ท.) โดยมีประธานสภาอุตสาหกรรมแห่งประเทศไทย (ส.อ.ท.) เป็นประธานในพิธี
นายพิชิต มิทราวงศ์ กรรมการผู้จัดการ ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank ร่วมพิธีเปิดงาน “เปิดกล่องของขวัญเพื่อ SME ปี 2567” จัดโดย สภาอุตสาหกรรมแห่งประเทศไทย (ส.อ.ท.) โดยมี นายเกรียงไกร เธียรนุกุล ประธานสภาอุตสาหกรรมแห่งประเทศไทย (ส.อ.ท.) เป็นประธานในพิธี
ภายในงาน SME D Bank  ยกขบวน “เติมทุนคู่พัฒนา”  สนับสนุนสมาชิกของ ส.อ.ท. และผู้ประกอบการเอสเอ็มอีทุกกลุ่มเข้าถึงแหล่งทุน อัตราดอกเบี้ยพิเศษ ผ่านผลิตภัณฑ์สินเชื่อเงื่อนไขผ่อนปรน วงเงินกู้สูงสุด 50 ล้านบาท  ไม่ต้องใช้หลักทรัพย์ค้ำประกัน พร้อมรับแคมเปญพิเศษ สำหรับผู้ประกอบการที่ไม่เคยใช้สินเชื่อของ SME D Bank มาก่อน เมื่อยื่นกู้สินเชื่อและใช้วงเงิน ตั้งแต่ 1 ล้านบาทขึ้นไป รับ Cash Back ค่าวิเคราะห์โครงการ มูลค่าสูงสุด 5,000 บาท    ควบคู่บริการด้านพัฒนา เสริมแกร่งธุรกิจ ผ่านแพลตฟอร์ม “DX by SME D Bank” (dx.smebank.co.th) ให้บริการครบจบในจุดเดียว
นอกจากนี้ นายพิชิต ยังเข้าร่วมกิจกรรมเสวนา “CEO talk for SMEs” นำเสนอบริการเติมทุนคู่พัฒนาจาก SME D Bank พร้อมแนะผู้ประกอบการเอสเอ็มอีในยุคปัจจุบัน ต้องปรับตัวก้าวสู่การเป็น Smart SMEs ด้วยการใช้ Productivity เพิ่มผลิตภาพให้องค์กร เช่น การลดต้นทุน เพิ่มประสิทธิภาพ สร้างมาตรฐาน และเพิ่มทักษะพนักงาน ควบคู่การใช้ ESG ( Environment : ดูแลสิ่งแวดล้อม , Social :ความรับผิดชอบต่อสังคม และ Governance : การกำกับดูแลกิจการที่ดี) เพิ่มศักยภาพให้กิจการสามารถปรับตัว และเติบโตอย่างเข้มแข็งยั่งยืนในโลกธุรกิจปัจจุบันและอนาคต ณ ห้องประชุม 208-209 ชั้น 2 ศูนย์การประชุมแห่งชาติสิริกิติ์ กรุงเทพฯ เมื่อวันที่ 9 กรกฎาคม 2567

ที่มา : https://www.thaigov.go.th/news/contents/details/85616