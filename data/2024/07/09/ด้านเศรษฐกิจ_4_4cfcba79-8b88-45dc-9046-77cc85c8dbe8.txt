รัฐบาลไทย-ข่าวทำเนียบรัฐบาล-ผู้ตรวจฯ เศรษฐรัชต์ ลงพื้นที่ขอนแก่น รอบที่ 2 พร้อมตรวจติดตามโครงการ“เหมืองแร่ดี คู่ชุมชน” ปี 2567 ตามนโยบาย MIND ใช้ “หัว” และ “ใจ” ปั้นอุตสาหกรรมคู่ชุมชน


วันอังคารที่ 9 กรกฎาคม 2567
09/07/2567
พิมพ์
ผู้ตรวจฯ เศรษฐรัชต์ ลงพื้นที่ขอนแก่น รอบที่ 2 พร้อมตรวจติดตามโครงการ“เหมืองแร่ดี คู่ชุมชน” ปี 2567 ตามนโยบาย MIND ใช้ “หัว” และ “ใจ” ปั้นอุตสาหกรรมคู่ชุมชน
ผู้ตรวจฯ เศรษฐรัชต์ ลงพื้นที่ขอนแก่น รอบที่ 2 พร้อมตรวจติดตามโครงการ“เหมืองแร่ดี คู่ชุมชน” ปี 2567 ตามนโยบาย MIND ใช้ “หัว” และ “ใจ” ปั้นอุตสาหกรรมคู่ชุมชน
วันที่ 8 กรกฎาคม 2567 นายเศรษฐรัชต์ เลือดสกุล ผู้ตรวจราชการกระทรวงอุตสาหกรรม ลงพื้นที่จังหวัดขอนแก่น ตรวจราชการกรณีปกติ รอบที่ 2 และตรวจติดตามผลการดำเนินโครงการ “เหมืองแร่ดี คู่ชุมชน” ปีงบประมาณ 2567 โดยมี นายธงชัย เมืองสนธิ์ อุตสาหกรรมจังหวัดขอนแก่น นายเชาวลิตร์ ทองประดับ ผู้อำนวยการสำนักงานอุตสาหกรรมพื้นฐานและการเหมืองแร่เขต 2 พร้อมคณะเจ้าหน้าที่ เข้าร่วมประชุมรายงานผลการดำเนินการตามประเด็นการตรวจราชการ การตรวจกำกับ เร่งรัด ติดตาม เพื่อขับเคลื่อนการดำเนินงานและโครงการสำคัญของกระทรวงอุตสาหกรรม ณ สำนักงานอุตสาหกรรมจังหวัดขอนแก่น
ทั้งนี้ ผู้ตรวจฯ เศรษฐรัชต์ ได้เน้นย้ำให้เจ้าหน้าที่ดำเนินการตามนโยบาย MIND ใช้หัวและใจ ปั้นอุตสาหกรรมคู่ชุมชน ดำเนินนโยบาย 4 มิติ มุ่งสร้างความสำเร็จให้ภาคธุรกิจ ดูแลสังคมโดยรอบโรงงาน รักษาสิ่งแวดล้อม และกระจายรายได้ให้ประชาชนมีความเป็นอยู่ที่ดีขึ้น และใช้มาตรการ 4 ด้าน ดิน น้ำ ลม ไฟ คุมเข้มด้านสิ่งแวดล้อมรอบโรงงานทั่วประเทศ พร้อมให้ข้อเสนอแนะในการปฏิบัติงาน อาทิ เร่งรัดการเบิกจ่ายงบประมาณให้เป็นไปตามแผน รวมทั้งบริหารจัดการการใช้จ่ายงบประมาณอย่างรอบคอบ ตรวจกำกับดูแลโรงงานในพื้นที่ให้เป็นไปตามกฎหมาย แก้ไขปัญหาเรื่องร้องเรียนอย่างเร่งด่วน ตรวจโรงงานตามแผนและมีบันทึกการตรวจทุกครั้ง และเน้นย้ำให้เจ้าหน้าที่ใช้ระบบสารสารสนเทศ ติดตาม กำกับดูแลการรายงานการตรวจกำกับโรงงานผ่านระบบ i-Auditor แนะนำให้ผู้ประกอบการยื่นคำขอรับใบอนุญาตผ่านระบบ e-License รับและรายงานเรื่องร้องเรียนผ่านระบบ I-Dee Pro ติดตามเร่งรัดผู้ประกอบการที่ยังไม่สมัครระบบทะเบียนลูกค้า อก. (i-Industry) และที่ยังรายงานข้อมูลกลางของ อก. (I-Single Form) ไม่ครบถ้วน เชิญชวนโรงงานให้สมัครเข้าร่วมโครงการรับรองอุตสาหกรรมสีเขียว (Green Industry) เพื่อให้เป็นไปตามเป้าหมายที่กำหนดไว้ ด้านภารกิจเหมืองแร่ เน้นย้ำการกำกับดูแล ตรวจสอบ ป้องกันและแก้ไขผลกระทบจากประกอบการเหมืองแร่และอุตสาหกรรมพื้นฐานให้ถูกต้องตามหลักวิชาการ ส่งเสริมให้ผู้ประกอบการเหมืองแร่ ประกอบกิจการได้อย่างถูกต้องตามกฎหมาย ลดข้อขัดแย้งกับทุกภาคส่วน พร้อมกำชับให้เร่งรัดการเบิกจ่ายงบประมาณโครงการ “เหมืองแร่ดี คู่ชุมชน” ให้เป็นไปตามแผน
นอกจากนี้ คณะผู้ตรวจราชการฯ ได้ลงพื้นที่ตรวจเยี่ยมเหมืองแร่หินอุตสาหกรรมชนิดหินปูนเพื่ออุตสาหกรรมก่อสร้าง ของ หจก.ภักดีแผ่นดินขอนแก่น  ซึ่งได้รับรางวัล CSR-DPIM Continuous Award ในปีนี้ จากกรมอุตสาหกรรมพื้นฐานและการเหมืองแร่

ที่มา : https://www.thaigov.go.th/news/contents/details/85567