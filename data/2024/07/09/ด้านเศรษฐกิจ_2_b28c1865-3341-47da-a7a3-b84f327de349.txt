รัฐบาลไทย-ข่าวทำเนียบรัฐบาล-ที่ปรึกษารัฐมนตรีฯ ดนัยณัฏฐ์ ร่วมเป็นประธานพิธีเปิดภาคีเครือข่ายความร่วมมือการพัฒนาอุตสาหกรรมแบตเตอรี่มาตรฐานแบบสับเปลี่ยนได้สำหรับยานยนต์ไฟฟ้าขนาดเล็ก


วันจันทร์ที่ 8 กรกฎาคม 2567
08/07/2567
พิมพ์
ที่ปรึกษารัฐมนตรีฯ ดนัยณัฏฐ์ ร่วมเป็นประธานพิธีเปิดภาคีเครือข่ายความร่วมมือการพัฒนาอุตสาหกรรมแบตเตอรี่มาตรฐานแบบสับเปลี่ยนได้สำหรับยานยนต์ไฟฟ้าขนาดเล็ก
ที่ปรึกษารัฐมนตรีฯ ดนัยณัฏฐ์ ร่วมเป็นประธานพิธีเปิดภาคีเครือข่ายความร่วมมือการพัฒนาอุตสาหกรรมแบตเตอรี่มาตรฐานแบบสับเปลี่ยนได้สำหรับยานยนต์ไฟฟ้าขนาดเล็ก
วันที่ 5 กรกฎาคม 2567 นายดนัยณัฏฐ์ โชคอำนวย ที่ปรึกษารัฐมนตรีว่าการกระทรวงอุตสาหกรรม ร่วมเป็นประธานพิธีเปิดภาคีเครือข่ายความร่วมมือการพัฒนาอุตสาหกรรมแบตเตอรี่มาตรฐานแบบสับเปลี่ยนได้สำหรับยานยนต์ไฟฟ้าขนาดเล็ก ณ ห้องประชุม MR 111 ชั้น 1 ศูนย์การประชุมแห่งชาติสิริกิติ์
สำนักงานพัฒนาวิทยาศาสตร์และเทคโนโลยีแห่งชาติ (สวทช.) กระทรวงการอุดมศึกษาวิทยาศาสตร์ วิจัยและนวัตกรรม โดยศูนย์เทคโนโลยีพลังงานแห่งชาติ ได้ร่วมดำเนินการจัดตั้งภาคีเครือข่ายความร่วมมือการพัฒนาอุตสาหกรรมแบตเตอรี่มาตรฐานแบบสับเปลี่ยนได้สำหรับยานยนต์ไฟฟ้าขนาดเล็ก กับ สำนักงานคณะกรรมการส่งเสริมวิทยาศาสตร์ วิจัยและนวัตกรรม (สกสว.) สำนักงานสภานโยบายการอุดมศึกษา วิทยาศาสตร์วิจัยและนวัตกรรมแห่งชาติ (สอวช.) สถาบันยานยนต์ สมาคมยานยนต์ไฟฟ้าไทย (EVAT) และ สมาคมเทคโนโลยีระบบกักเก็บพลังานไทย (TESTA) ซึ่งมีเป้าหมายเพื่อผลักตันให้เกิดห่วงโข่มูลค่าอุตสาหกรรมที่สมบูรณ์ในการใช้งานแบตเตอรี่แพ็กสับเปลี่ยนแบบมาตรฐานในยานยนต์ไฟฟ้า โดยมุ่งเน้นการพึ่งพาเทคโนโลยีและการผลิตในประเทศภายในระยะเวลา 3 ปี และมีพันธกิจสำคัญเพื่อส่งเสริมความร่วมมือในการพัฒนามาตรฐานแบตเตอรี่สับเปลี่ยนสำหรับยานยนต์ไฟฟ้าขนาดเล็ก การยอมรับ การผลิตและการใช้แพ็กแบตเตอรี่มาตรฐานในวงกว้าง รวมถึงการติดตั้งสถานีสับเปลี่ยนในพื้นที่สำคัญ การจัดการแบตเตอรี่ที่หมดอายุ และการพัฒนาเทคโนโลยีเพื่อสร้างห่วงโชคุณค่าอย่างยั่งยืน

ที่มา : https://www.thaigov.go.th/news/contents/details/85561