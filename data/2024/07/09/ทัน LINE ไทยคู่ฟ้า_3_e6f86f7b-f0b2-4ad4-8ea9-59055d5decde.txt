รัฐบาลไทย-ข่าวทำเนียบรัฐบาล-สธ.จับมือ ตลาดไท ยกระดับ “ตลาดกลางสมุนไพรไทย” สู่เวทีโลก


วันอังคารที่ 9 กรกฎาคม 2567
สธ.จับมือ ตลาดไท ยกระดับ “ตลาดกลางสมุนไพรไทย” สู่เวทีโลก
......
สธ.จับมือ ตลาดไท ยกระดับ “ตลาดกลางสมุนไพรไทย” สู่เวทีโลก
.
กรมการแพทย์แผนไทยและการแพทย์ทางเลือก ร่วมลงนามบันทึกข้อตกลงความร่วมมือว่าด้วยการส่งเสริมตลาดกลางสมุนไพรไทย กับบริษัท ไทย แอ็กโกร เอ็กซเชนจ์ จำกัด (ตลาดไท) ที่งานมหกรรมสมุนไพรแห่งชาติ ครั้งที่ 21 ศูนย์การแสดงสินค้าและการประชุมอิมแพค เมืองทองธานี โดยมีเป้าหมายเพื่อยกระดับตลาดกลางสมุนไพรไทย ส่งเสริมศักยภาพเกษตรกรผู้ปลูกพืชสมุนไพร รวมถึงขยายช่องทางการจำหน่ายไปยังต่างประเทศ พัฒนาวัตถุดิบสมุนไพรให้มีคุณภาพและมาตรฐาน เป็นที่ยอมรับในระดับสากล และจะผลักดันให้มีมูลค่าสมุนไพรในตลาดกลางมากกว่า 6,000 ล้านบาทต่อปี
.
โดยการลงนามความร่วมมือในครั้งนี้ จะช่วยยกระดับการแพทย์แผนไทยและสมุนไพรไทยให้ก้าวสู่เวทีโลก ตอบรับนโยบาย “IGNITE THAILAND” ของนายกรัฐมนตรี นายเศรษฐา ทวีสิน ที่มุ่งส่งเสริมให้ประเทศไทยเป็นศูนย์กลางอุตสาหกรรมและบริการทางการแพทย์ครบวงจร
.
อ่านเพิ่มเติม คลิก >> https://www.thaigov.go.th/news/contents/details/85455
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/85609