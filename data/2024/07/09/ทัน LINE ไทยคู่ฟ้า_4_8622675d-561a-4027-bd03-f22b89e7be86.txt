รัฐบาลไทย-ข่าวทำเนียบรัฐบาล-นายกฯ เตรียมแถลงความชัดเจนการลงทะเบียน - ยืนยันตัวตน โครงการดิจิทัลวอลเล็ต 24 ก.ค. นี้


วันอังคารที่ 9 กรกฎาคม 2567
นายกฯ เตรียมแถลงความชัดเจนการลงทะเบียน - ยืนยันตัวตน โครงการดิจิทัลวอลเล็ต 24 ก.ค. นี้
......
นายกฯ เตรียมแถลงความชัดเจนการลงทะเบียน - ยืนยันตัวตน โครงการดิจิทัลวอลเล็ต 24 ก.ค. นี้
.
นายเผ่าภูมิ โรจนสกุล รมช. คลัง เปิดเผยถึงความคืบหน้า โครงการเติมเงิน 10,000 บาท ผ่าน ดิจิทัลวอลเล็ต โดยสรุปไทมไลน์ ดังนี้
- 10 ก.ค. 67 การประชุมคณะอนุกรรมการขับเคลื่อนโครงการฯ เพื่อสรุปรายละเอียดในโครงการนี้
- 15 ก.ค. 67 นำรายละเอียดโครงการเข้าสู่การประชุมคณะกรรมการนโยบายเติมเงินดิจิทัลวอลเล็ตฯ ชุดใหญ่ ซึ่งมีนายกรัฐมนตรีเป็นประธาน
- 24 ก.ค. 67 นายกรัฐมนตรี แถลงรายละเอียดทั้งหมดของโครงการ โดยเฉพาะการยืนยันตัวตนและการลงทะเบียนของประชาชน
- 30 ก.ค. 67 คณะกรรมการฯ นำเสนอโครงการให้ที่ประชุมคณะรัฐมนตรี (ครม.) รับทราบรายละเอียดโครงการ
.
พร้อมย้ำ โครงการดิจิทัลวอลเล็ต ถูกแบ่งเป็น 2 ส่วนคือ การยืนยันตัวตนลงทะเบียน และส่วนที่เป็นระบบ payment เกี่ยวกับระบบการชำระเงิน ดังนั้น สิ่งที่จะนำเสนอ ครม. คือ กรอบของโครงการต่าง ๆ ที่พร้อมสำหรับการยืนยันตัวตนและการลงทะเบียนของประชาชน ขอให้รอฟังรายละเอียดทั้งหมดในวันที่ 24 ก.ค. นี้
.
ส่วนการจ่ายเงินยังเป็นไปตามกำหนดในไตรมาส 4/67 แต่ยังไม่ระบุวัน เพราะต้องมีความยืดหยุ่น ซึ่งรัฐบาลย้ำตั้งแต่แรกว่า จะเปิดให้ประชาชนลงทะเบียนไตรมาสที่ 3 และรับเงินไตรมาสที่ 4
.
อ่านเพิ่มเติม คลิก https://www.thaigov.go.th/news/contents/details/85538
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/85610