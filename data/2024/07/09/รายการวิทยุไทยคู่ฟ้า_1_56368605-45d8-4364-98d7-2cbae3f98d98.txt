รัฐบาลไทย-ข่าวทำเนียบรัฐบาล-รัฐบาลเร่งปราบปรามยาเสพติด ให้เห็นผลภายใน 90 วัน


วันอังคารที่ 9 กรกฎาคม 2567
09/07/2567
พิมพ์
รัฐบาลเร่งปราบปรามยาเสพติด ให้เห็นผลภายใน 90 วัน
วันเสาร์ ที่ 6 ก.ค.67
ต่อจากนี้ไป ขอเชิญรับฟังไทยคู่ฟ้า
รัฐบาลเดินหน้าปฏิบัติการลดความรุนแรงของปัญหายาเสพติดในระยะ 1 ปีเป็นนโยบายเร่งด่วน
โดยใช้กลยุทธ์ “ปราบปราม รักษา ฟื้นฟู ดูแล” ได้แก่ ปราบปรามนักค้ายาเสพติด สกัดกั้น
ควบคุมการลักลอบนำเข้า ยึดอายัดทรัพย์เพื่อตัดวงจรการค้ายาเสพติด
ค้นหาผู้เสพในชุมชนเพื่อเข้าสู่กระบวนการรักษา ฟื้นฟูสมรรถภาพและสภาพทางสังคม
ฝึกอาชีพและมีระบบติดตามดูแลช่วยเหลือเพื่อไม่ให้กลับไปสู่วงจรยาเสพติดอีก
ควบคู่กับการส่งเสริมให้คนในชุมชนดูแลตนเองให้เข้มแข็ง ร่วมกันเฝ้าระวัง
แจ้งเบาะแสแก่เจ้าหน้าที่ตำรวจหรือปกครอง ช่วยเหลือผู้ผ่านการบำบัดรักษา
ตลอดจนปลูกฝังเด็กและเยาวชนผ่านระบบการศึกษาให้เข้าใจถึงผลเสียของยาเสพติด อย่างจริงจัง เด็ดขาด
ให้เห็นผลเป็นรูปธรรมภายใน 90 วัน
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/85603