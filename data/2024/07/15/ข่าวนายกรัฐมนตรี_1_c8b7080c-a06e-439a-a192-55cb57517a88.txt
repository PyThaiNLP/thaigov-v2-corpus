รัฐบาลไทย-ข่าวทำเนียบรัฐบาล-นายกฯ เผยรัฐบาลยกระดับการปราบปรามยาเสพติดทั่วประเทศ พร้อมยกระดับความปลอดภัยของเจ้าหน้าที่ผู้ปฏิบัติงาน 


วันจันทร์ที่ 15 กรกฎาคม 2567
15/07/2567
พิมพ์
นายกฯ เผยรัฐบาลยกระดับการปราบปรามยาเสพติดทั่วประเทศ พร้อมยกระดับความปลอดภัยของเจ้าหน้าที่ผู้ปฏิบัติงาน
นายกฯ เผยรัฐบาลยกระดับการปราบปรามยาเสพติดทั่วประเทศ พร้อมยกระดับความปลอดภัยของเจ้าหน้าที่ผู้ปฏิบัติงาน
วันนี้ (15 ก.ค.67) เวลา 11.30 น. ณ ตึกไทยคู่ฟ้า ทำเนียบรัฐบาล นายเศรษฐา ทวีสิน นายกรัฐมนตรี ให้สัมภาษณ์ถึงกรณีที่ได้มีการหารือกับ พล.ต.ท.สำราญ นวลมา ผู้ช่วยผู้บัญชาการตำรวจแห่งชาติ เกี่ยวกับเรื่องยาเสพติดซึ่งสืบเนื่องจากการที่นายกฯ ลงพื้นที่ 12-14 กรกฎาคมที่จังหวัดเชียงราย-สระแก้ว ที่ผ่านมานั้น ได้รับทราบที่จังหวัดเชียงใหม่ มีเจ้าหน้าที่เสียชีวิตและได้รับบาดเจ็บ ซึ่งตรงนี้เป็นเรื่องที่เราต้องยกระดับความปลอดภัยของเจ้าหน้าที่ผู้ปฏิบัติงานไม่ว่าจะเป็นเรื่องของอุปกรณ์  Night Vision รถโฟร์วีล โดยมอบหมายให้สำนักงานตำรวจแห่งชาติเป็นผู้แถลงเรื่องนี้เป็นเรื่องสำคัญเพราะเรากำลังยกระดับการปราบปรามยาเสพติดทั่วประเทศขึ้นมาอีกระดับหนึ่ง เพราะฉะนั้นต้องให้เจ้าหน้าที่มีขวัญกำลังใจในการปฏิบัติหน้าที่ โดยรัฐบาลพร้อมสนับสนุนงบประมาณ รวมไปถึงการที่ต้องนำเทคโนโลยีใหม่ ๆ เข้ามาใช้ด้วย เพราะปัจจุบันผู้ค้ายาเสพติดมีการใช้เทคโนโลยี เช่น การนำโดรนขนยาเสพติดแล้ว ดังนั้นเรื่องการป้องกันและปราบปรามเป็นเรื่องสำคัญ

ที่มา : https://www.thaigov.go.th/news/contents/details/85849