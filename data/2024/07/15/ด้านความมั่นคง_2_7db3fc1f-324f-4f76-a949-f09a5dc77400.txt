รัฐบาลไทย-ข่าวทำเนียบรัฐบาล-ทุกจังหวัดทั่วประเทศ จัดพิธีบรรพชาอุปสมบทพระภิกษุสงฆ์ 6,686 รูป เพื่อเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567


วันอาทิตย์ที่ 14 กรกฎาคม 2567
14/07/2567
พิมพ์
ทุกจังหวัดทั่วประเทศ จัดพิธีบรรพชาอุปสมบทพระภิกษุสงฆ์ 6,686 รูป เพื่อเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567
ทุกจังหวัดทั่วประเทศ จัดพิธีบรรพชาอุปสมบทพระภิกษุสงฆ์ 6,686 รูป เพื่อเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567
วันนี้ (14 ก.ค. 67) นายสุทธิพงษ์ จุลเจริญ ปลัดกระทรวงมหาดไทย เปิดเผยว่า รัฐบาลมอบหมายให้กระทรวงมหาดไทยโดยผู้ว่าราชการจังหวัดทุกจังหวัดจัดโครงการบรรพชาอุปสมบทเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ระหว่างวันที่ 14 กรกฎาคม - 3 สิงหาคม 2567 จำนวน 21 วัน เพื่อถวายเป็นพระราชกุศลแด่พระบาทสมเด็จพระเจ้าอยู่หัว และเพื่อส่งเสริมให้บุคลากรภาครัฐ ภาคเอกชน และประชาชน ได้มีโอกาสแสดงความจงรักภักดี รวมทั้งได้ศึกษาเรียนรู้หลักธรรมในพระพุทธศาสนา ศึกษาพระธรรมวินัยและปฏิบัติสมณธรรมและสามารถนำมาปรับใช้เป็นหลักในการประพฤติปฏิบัติในชีวิตประจำวัน อีกทั้งได้มีโอกาสในการศึกษาวิชาประวัติศาสตร์ชาติไทยประจำท้องถิ่น ศีลธรรม หน้าที่พลเมือง รวมไปถึงได้เรียนรู้เรื่องความสำคัญของสถาบันหลักของชาติ ได้แก่ ชาติ ศาสนา และพระมหากษัตริย์ อันจะนำไปสู่การอยู่ในสังคมร่วมกันอย่างสันติสุข
นายสุทธิพงษ์ จุลเจริญ ปลัดกระทรวงมหาดไทย กล่าวว่า ในวันนี้ทุกจังหวัดทั่วประเทศได้จัดพิธีบรรพชาอุปสมบท ตามโครงการบรรพชาอุปสมบทเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 โดยได้รับความเมตตาจากเจ้าคณะผู้ปกครอง จัดพิธีบรรพชาอุปสมบทพระภิกษุสงฆ์ เพื่อเฉลิมพระเกียรติฯ เป็นไปด้วยความเรียบร้อย และสมพระเกียรติ อาทิ
1. จังหวัดพิจิตร ที่ศาลาสภาบริหารคณะสงฆ์จังหวัดพิจิตร วัดท่าหลวง พระอารามหลวง อำเภอเมืองพิจิตร นายอดิเทพ กมลเวชช์ ผู้ว่าราชการจังหวัดพิจิตร เป็นประธานฝ่ายฆราวาสพิธีบรรพชาอุปสมบทพระภิกษุสงฆ์ จำนวน 81 รูป ตามโครงการบรรพชาอุปสมบท เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 โดยได้รับเมตตาจาก พระราชสิทธิเวที, รศ.ดร. เจ้าอาวาสวัดท่าหลวง พระอารามหลวง เจ้าคณะจังหวัดพิจิตร เป็นพระอุปัชฌาย์ โดยมี นางสาวประภัสสร ศรีสมุทร นายกเหล่ากาชาดจังหวัดพิจิตร นางกานต์สินี วงษ์เสงี่ยม รองนายกเหล่ากาชาดจังหวัดพิจิตร นายรณรงค์ สิทธิเขตกรณ์ ปลัดจังหวัดพิจิตร หัวหน้าส่วนราชการ คณะอุบาสกอุบาสิกา ญาติโยมบุพการีของผู้บรรพชาอุปสมบท และประชาชนในพื้นที่ ร่วมพิธี โดยจังหวัดพิจิตร มีวัดที่เข้าร่วมโครงการ จำนวน 4 แห่ง ได้แก่ วัดท่าหลวง พระอารามหลวง วัดวิจิตราราม วัดคลองคะเชนทร์ และวัดดงชะพลู
2. จังหวัดบุรีรัมย์ ที่หอพระไตรปิฎก วัดกลางพระอารามหลวง อำเภอเมืองบุรีรัมย์ นายนฤชา โฆษาศิวิไลซ์ ผู้ว่าราชการจังหวัดบุรีรัมย์ เป็นประธานฝ่ายฆราวาสพิธีบรรพชาอุปสมบทพระภิกษุสงฆ์ จำนวน 500 รูป ตามโครงการบรรพชาอุปสมบท เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 โดยได้รับความเมตตาจาก พระราชพิศาลสุธี เจ้าคณะจังหวัดบุรีรัมย์ (ธรรมยุต) เป็นประธานฝ่ายสงฆ์ โดยมีหัวหน้าส่วนราชการ ข้าราชการ คณะอุบาสกอุบาสิกา ญาติโยมบุพการีของผู้บรรพชาอุปสมบท และประชาชนในพื้นที่ ร่วมพิธี โดยจังหวัดบุรีรัมย์ มีวัดที่เข้าร่วมโครงการ จำนวน 22 แห่ง ได้แก่ วัดกลางพระอารามหลวง วัดสิงห์วงศ์ วัดจำปา วัดหงษ์ วัดสุภโสภณ วัดประชาบูรณะ วัดป่าละหานทราย วัดโสภณวนาราม วัดบ้านสูงเนิน วัดทรงศิรินนาวาส วัดเย้ยปราสาท วัดโพธิ์ย้อย วัดป่าสระขวัญ วัดสมศรี วัดบุญช่วย วัดป่าสนวล วัดดงบัง วัดตาเหล็ง วัดโนนดินแดงใต้ วัดเขาพระอังคาร วัดสระจันทร์ และวัดบ้านปราสาท
3. จังหวัดกาฬสินธุ์ ที่วัดประชานิยม ตำบลกาฬสินธุ์ อำเภอเมืองกาฬสินธุ์ นายสนั่น พงษ์อักษร ผู้ว่าราชการจังหวัดกาฬสินธุ์ เป็นประธานฝ่ายฆราวาส เป็นประธานฝ่ายฆราวาสพิธีบรรพชาอุปสมบทพระภิกษุสงฆ์ จำนวน 87 รูป ตามโครงการบรรพชาอุปสมบท เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 โดยได้รับความเมตตาจาก พระเทพสารเมธี ที่ปรึกษาเจ้าคณะภาค 9 (ธ) เป็นปรานฝ่ายสงฆ์ โดยมี นายธวัชชัย รอดงาม รองผู้ว่าราชการจังหวัดกาฬสินธุ์ นายผดุงศักดิ์ อิ่มเอิบ ปลัดจังหวัด หัวหน้าส่วนราชการ ข้าราชการ กำนัน ผู้ใหญ่บ้าน และประชาชนจิตอาสา คณะอุบาสกอุบาสิกา ญาติโยมบุพการีของผู้บรรพชาอุปสมบท และประชาชนในพื้นที่ ร่วมพิธี
4. จังหวัดฉะเชิงเทรา ที่หอพระไตร วัดโสธรวราราม วรวิหาร ตำบลหน้าเมือง อำเภอเมืองฉะเชิงเทรา นายชลธี ยังตรง ผู้ว่าราชการจังหวัดฉะเชิงเทรา เป็นประธานฝ่ายฆราวาสพิธีบรรพชาอุปสมบทพระภิกษุสงฆ์ จำนวน 75 รูป ตามโครงการบรรพชาอุปสมบท เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 โดยได้รับความเมตตาจาก พระเทพภาวนาวชิรคุณ วิ. เจ้าอาวาสวัดโสธรวราราม วรวิหาร เจ้าคณะจังหวัดฉะเชิงเทรา เป็นประธานฝ่ายสงฆ์ โดยมีนายกำพล สิริรัตตนนท์ นาวสาวฉัตรประอร นิยม รองผู้ว่าราชการจังหวัดฉะเชิงเทรา หัวหน้าส่วนราชการ คณะอุบาสกอุบาสิกา ญาติโยมบุพการีของผู้บรรพชาอุปสมบท และประชาชนในพื้นที่ ร่วมพิธี
5. จังหวัดมหาสารคาม ที่วัดมหาชัย พระอารามหลวง ตำบลตลาด อำเภอเมืองมหาสารคาม นายวิบูรณ์ แววบัณฑิต ผู้ว่าราชการจังหวัดมหาสารคาม เป็นประธานฝ่ายฆราวาสพิธีบรรพชาอุปสมบทพระภิกษุสงฆ์ จำนวน 93 รูป ตามโครงการบรรพชาอุปสมบท เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 โดยได้รับความเมตตาจาก พระธรรมวัชราจารย์ เจ้าคณะจังหวัดมหาสารคาม เป็นประธานฝ่ายสงฆ์ โดยมี นางสุดารัตน์ แววบัณฑิต นายกเหล่ากาชาดจังหวัดมหาสารคาม พร้อมด้วย นางสาวปราณี วงศ์บุตร นายกนก ศรีวิชัยนันท์ รองผู้ว่าราชการจังหวัดมหาสารคาม นายกองเอก เสนีย์ มะโน ปลัดจังหวัดมหาสารคาม หัวหน้าส่วนราชการ คณะอุบาสกอุบาสิกา ญาติโยมบุพการีของผู้บรรพชาอุปสมบท และประชาชนในพื้นที่ ร่วมพิธี
6. จังหวัดประจวบคีรีขันธ์ ที่วัดกุยบุรี ตำบลกุยบุรี อำเภอกุยบุรี นายสมคิด จัทมฤก ผู้ว่าราชการจังหวัดประจวบคีรีขันธ์ มอบหมายให้ นายสินาทร โอ่เอี่ยม รองผู้ว่าราชการจังหวัดประจวบคีรีขันธ์ เป็นประธานฝ่ายฆราวาสพิธีบรรพชาอุปสมบทพระภิกษุสงฆ์ จำนวน 73 รูป ตามโครงการบรรพชาอุปสมบท เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 โดยได้รับความเมตตาจาก พระราชรัตนวิสุทธิ์ เจ้าอาวาสวัดกุยบุรี เจ้าคณะจังหวัดประจวบคีรีขันธ์ ประธานฝ่ายสงฆ์ โดยมีหัวหน้าส่วนราชการ ข้าราชการ คณะอุบาสกอุบาสิกา ญาติโยมบุพการีของผู้บรรพชาอุปสมบท และประชาชนในพื้นที่ ร่วมพิธี โดยจังหวัดประจวบคีรีขันธ์ มีวัดที่เข้าร่วมโครงการ จำนวน 6 แห่ง ได้แก่ วัดกุยบุรี วัดวังยาว วัดเขาลั่นทม วัดทุ่งน้อย วัดธรรมรังสี และวัดบ่อนอก
7. จังหวัดแม่ฮ่องสอน ที่วัดพระธาตุดอยกองมู อำเภอเมืองแม่ฮ่องสอน นายชูชีพ พงษ์ไชย ผู้ว่าราชการจังหวัดแม่ฮ่องสอน มอบหมายให้ นายบุญลือ ธรรมธนานุรักษ์ รองผู้ว่าราชการจังหวัดแม่ฮ่องสอน เป็นประธานฝ่ายฆราวาสพิธีบรรพชาอุปสมบทพระภิกษุสงฆ์ จำนวน 505 รูป ตามโครงการบรรพชาอุปสมบท เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 โดยได้รับความเมตตาจาก พระสุมณฑ์ศาสนกิตติ์ เจ้าคณะจังหวัดแม่ฮ่องสอน เจ้าอาวาสวัดพระธาตุดอยกองมูเป็นประธานฝ่ายสงฆ์ โดยมีหัวหน้าส่วนราชการ ข้าราชการ คณะอุบาสกอุบาสิกา ญาติโยมบุพการีของผู้บรรพชาอุปสมบท และประชาชนในพื้นที่ ร่วมพิธี
8. จังหวัดสุราษฎร์ธานี ที่วัดไตรธรรมาราม พระอารามหลวง อำเภอเมืองสุราษฎร์ธานี นายเจษฎา จิตรัตน์ ผู้ว่าราชการจังหวัดสุราษฎร์ธานี มอบหมายให้ นายสุคนธ์ หนูภักดี รองผู้ว่าราชการจังหวัดสุราษฎร์ธานี เป็นประธานฝ่ายฆราวาสพิธีบรรพชาอุปสมบทพระภิกษุสงฆ์ จำนวน 76 รูป ตามโครงการบรรพชาอุปสมบท เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 โดยมีหัวหน้าส่วนราชการ ข้าราชการ คณะอุบาสกอุบาสิกา ญาติโยมบุพการีของผู้บรรพชาอุปสมบท และประชาชนในพื้นที่ ร่วมพิธี
9. จังหวัดนครพนม ที่วัดพระธาตุพนม วรมหาวิหาร ตำบลธาตุพนม อำเภอธาตุพนม นายวันชัย จันทร์พร ผู้ว่าราชการจังหวัดนครพนม มอบหมายให้นายกัมปนาทจักรวาล วิเวศ ศรีพุทธา รองผู้ว่าราชการจังหวัดนครพนม ประธานฝ่ายฆราวาสในพิธีบรรพชาอุปสมบทพระภิกษุสงฆ์ จำนวน 96 รูป ตามโครงการบรรพชาอุปสมบท เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 โดยได้รับเมตตาจากพระราชสิริวัฒน์ เจ้าคณะจังหวัดนครพนม เป็นประธานฝ่ายสงฆ์ โดยมีหัวหน้าส่วนราชการ ข้าราชการ คณะอุบาสกอุบาสิกา ญาติโยมบุพการีของผู้บรรพชาอุปสมบท และประชาชนในพื้นที่ ร่วมพิธี
10. จังหวัดพระนครศรีอยุธยา ที่โดมอเนกประสงค์ วัดพนัญเชิง วรวิหาร อำเภอพระนครศรีอยุธยา นายนิวัฒน์ รุ่งสาคร ผู้ว่าราชการจังหวัดพระนครศรีอยุธยา มอบหมายให้นายธีรศักดิ์ โฉมศิริ รองผู้ว่าราชการจังหวัดพระนครศรีอยุธยา เป็นประธานฝ่ายฆราวาสพิธีบรรพชาอุปสมบทพระภิกษุสงฆ์ จำนวน 73 รูป ตามโครงการบรรพชาอุปสมบทเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567โดยได้รับเมตตาจาก พระเมธีวราภรณ์ รองเจ้าคณะจังหวัดพระนครศรีอยุธยา รองเจ้าอาวาสวัดพนัญเชิง วรวิหาร เป็นประธานฝ่ายสงฆ์ โดยมี ข้าราชการตุลาการ ทหาร ตำรวจ หัวหน้าส่วนราชการ องค์กรปกครองส่วนท้องถิ่น หน่วยงานภาครัฐวิสาหกิจ ภาคเอกชน และประชาชนทั่วไป ร่วมพิธี เพื่อถวายเป็นพระราชกุศล
"สำหรับพระภิกษุสงฆ์ที่บรรพชาอุปสมบท ในโครงการบรรพชาอุปสมบทเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 จะได้ปฏิบัติจิตตภาวนา ศึกษาพระธรรมวินัย และปฏิบัติธรรมตามหลักคำสอนของพระพุทธศาสนา และกิจกรรมจิตอาสา เพื่อถวายเป็นพระราชกุศลแด่พระบาทสมเด็จพระเจ้าอยู่หัว ไปจนถึงวันที่ 2 สิงหาคม 2567 และในวันที่ 3 สิงหาคม 2567 จะเป็นพิธีมอบวุฒิบัตรแด่พระภิกษุสงฆ์ที่เข้าร่วมโครงการบรรพชาอุปสมบท เฉลิมพระเกียรติฯ ทั้งนี้ สำหรับข้าราชการ พนักงานราชการ ลูกจ้างประจำของส่วนราชการ หน่วยงานของรัฐ และพนักงานรัฐวิสาหกิจ สามารถบรรพชาอุปสมบทฯ โดยไม่ถือเป็นวันลา เสมือนเป็นการปฏิบัติราชการและได้รับเงินเดือนตามปกติ ตั้งแต่ 12 กรกฎาคม - 3 สิงหาคม 2567 (รวม 23 วัน) ตามมติคณะรัฐมนตรี เมื่อวันที่ 23 เมษายน 2567" นายสุทธิพงษ์ฯ กล่าวเพิ่มเติม
นายสุทธิพงษ์ จุลเจริญ ปลัดกระทรวงมหาดไทย กล่าวในช่วงท้ายว่า ขอเชิญชวนพี่น้องประชาชน พุทธศาสนิกชน ตลอดจนภาคีเครือข่ายทั่วประเทศ ร่วมทำบุญตักบาตร ถวายภัตตาหารเพล แด่พระภิกษุสงฆ์ในโครงการบรรพชาอุปสมบทเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ในทุกวัน ตั้งแต่วันที่ 15 กรกฎาคม ถึง 2 สิงหาคม 2567 ณ วัดทุกวัดที่จัดโครงการบรรพชาอุปสมบท เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ทุกพื้นที่ทั่วประเทศ เพื่อน้อมจิตน้อมใจปฏิบัติบูชา ด้วยการทำความดี เจริญด้วยศีล สมาธิ ปัญญา เข้าวัดทำบุญตักบาตรร่วมกับครอบครัว เพื่อความเป็นสิริมงคลของชีวิต ในฐานะเป็นพุทธศาสนิกชน น้อมถวายเป็นพระกุศล แด่พระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ตลอดเดือนกรกฎาคมและตลอดปี 2567 โดยพร้อมเพรียงกัน

ที่มา : https://www.thaigov.go.th/news/contents/details/85829