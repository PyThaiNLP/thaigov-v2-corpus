รัฐบาลไทย-ข่าวทำเนียบรัฐบาล-นายกฯ ปลื้ม! ไทยคว้าโควตา “พาราลิมปิกเกมส์ ปารีส 2024” ได้เเล้ว 69 คน จาก 13 ชนิดกีฬา


วันจันทร์ที่ 15 กรกฎาคม 2567
นายกฯ ปลื้ม! ไทยคว้าโควตา “พาราลิมปิกเกมส์ ปารีส 2024” ได้เเล้ว 69 คน จาก 13 ชนิดกีฬา
......
นายกฯ ปลื้ม! ไทยคว้าโควตา “พาราลิมปิกเกมส์ ปารีส 2024” ได้เเล้ว 69 คน จาก 13 ชนิดกีฬา
.
นายกฯ ชื่นชมทัพนักกีฬาพาราลิมปิกไทยที่สามารถคว้าโควตาเข้าร่วมการแข่งขันพาราลิมปิกเกมส์ ครั้งที่ 17 ณ กรุงปารีส ประเทศฝรั่งเศส ที่จะจัดขึ้นระหว่างวันที่ 28 ส.ค. - 8 ก.ย. 2567 ได้เเล้ว จำนวน 69 คน จาก 13 ชนิดกีฬา (ข้อมูลจากกระทรวงการท่องเที่ยวและกีฬา ณ วันที่ 3 ก.ค. 67) ซึ่งยังมีโอกาสคว้าโควตาที่นั่งเพิ่มจนถึงกลางเดือนกรกฎาคมนี้ โดยเชื่อมั่นในศักยภาพนักกีฬาพาราลิมปิกไทยว่าจะสามารถทำผลงานได้ดี พร้อมส่งกำลังใจและอวยพรให้นักกีฬาทุกคนประสบความสำเร็จในการแข่งขัน สามารถคว้าเหรียญพาราลิมปิกมาครองได้สำเร็จ เพื่อเป็นความภาคภูมิใจให้แก่ตนเองและประเทศชาติ และขอเชิญชวนประชาชนร่วมส่งแรงใจเชียร์ทัพนักกีฬาไทยคว้าชัยในพาราลิมปิกเกมส์ ปารีส 2024 ครั้งนี้อีกด้วย
.
โดยนักกีฬาพาราลิมปิกไทย ที่สามารถคว้าโควตาเข้าร่วมการแข่งขันพาราลิมปิกเกมส์ ปารีส 2024 ครั้งที่ 17 มีจำนวน 69 คน จาก 13 ชนิดกีฬา ได้แก่ ยิงธนู กรีฑาและวีลแชร์เรซซิ่ง แบดมินตัน บอคเซีย จักรยาน แคนนู เรือพาย วีลแชร์ฟันดาบ ยกน้ำหนัก ยิงปืน ว่ายน้ำ เทเบิลเทนนิส เทควันโด
.
อ่านเพิ่มเติม คลิก https://www.thaigov.go.th/news/contents/details/85683
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/85837