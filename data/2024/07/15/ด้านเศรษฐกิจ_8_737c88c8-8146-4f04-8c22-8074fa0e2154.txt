รัฐบาลไทย-ข่าวทำเนียบรัฐบาล-กยท. ก้าวสู่ปีที่ 9 ชูแนวคิด Thai Rubber, The next chapter อนาคตยางไทย ก้าวไปอีกขั้น สู่การเป็นผู้นำด้านยางพาราการเป็นผู้นำด้านยางพาราที่สร้างความเปลี่ยนแปลงที่ดีขึ้นในทุกมิติ


วันจันทร์ที่ 15 กรกฎาคม 2567
กยท. ก้าวสู่ปีที่ 9 ชูแนวคิด Thai Rubber, The next chapter อนาคตยางไทย ก้าวไปอีกขั้น สู่การเป็นผู้นำด้านยางพาราการเป็นผู้นำด้านยางพาราที่สร้างความเปลี่ยนแปลงที่ดีขึ้นในทุกมิติ
กยท. ก้าวสู่ปีที่ 9 ชูแนวคิด Thai Rubber, The next chapter อนาคตยางไทย ก้าวไปอีกขั้น สู่การเป็นผู้นำด้านยางพาราการเป็นผู้นำด้านยางพาราที่สร้างความเปลี่ยนแปลงที่ดีขึ้นในทุกมิติ
ร้อยเอก ธรรมนัส พรหมเผ่า เปิดเผยภายหลังเป็นประธานพิธีเปิดงานวันสถาปนาการยางแห่งประเทศไทย ครบรอบปีที่ 9 ภายใต้แนวคิด Thai Rubber, The next chapter อนาคตยางไทย ก้าวไปอีกขั้นสู่การเป็นผู้นำด้านยางพารา โดยมี นายบุญสิงห์ วรินทร์รักษ์ ที่ปรึกษารัฐมนตรีว่าการกระทรวงเกษตรและสหกรณ์ นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ นายสุขทัศน์ ต่างวิริยกุล รองผู้ว่าการการยางแห่งประเทศไทย ด้านปฏิบัติการ และเจ้าหน้าที่ที่เกี่ยวข้อง เข้าร่วม ณ ห้องประชุมกันตัง การยางแห่งประเทศไทย สำนักงานใหญ่ บางขุนนนท์ และถ่ายทอดสดผ่าน Facebook Fanpage การยางแห่งประเทศไทย RAOT ว่า กระทรวงเกษตรฯ โดยการยางแห่งประเทศไทย (กยท.) ถือเป็นองค์กรที่มีบทบาทสำคัญอย่างมากในการบริหารจัดการยางพาราทั้งระบบ และมีความผูกพันกับเกษตรกรชาวสวนยางไทย อีกทั้งยังมีผลงานเด่นเป็นที่ประจักษ์หลายด้าน ซึ่ง กยท. พร้อมจะเดินหน้าขับเคลื่อนมาตรการด้านยางพาราอย่างจริงจัง ให้เป็นที่ยอมรับและมีความน่าเชื่อถือในภาตอุตสาหกรรมยาง ซึ่งดำเนินการภายใต้นโยบายรัฐบาลในการพัฒนาและแก้ไขปัญหายางพาราอย่างมีประสิทธิภาพ ได้แก่ นโยบายการจัดการทรัพยากรทางการเกษตร การทำเกษตรที่ใส่ใจสิ่งแวดล้อม ด้วยการบริหารจัดการคาร์บอนเครดิตในสวนยาง ระบบตรวจสอบย้อนกลับ (Traceability) ภายใต้กฎระเบียบ EUDR ที่ให้ความสำคัญกับสิ่งแวดล้อม และการผลักดันโครงการโฉนดต้นยางพารา โฉนดเพื่อการเกษตรในพื้นที่สวนยาง การแปลงสินทรัพย์ให้เป็นทุน เพื่อนำไปต่อยอดในอาชีพ ช่วยให้พี่น้องชาวสวนยางมีรายได้และมีคุณภาพชีวิตที่ดีขึ้น
สำหรับกิจกรรมภายในงานได้มีการเปิดตัว “รถ Mobile Unit” ในโครงการพัฒนาระบบสารสนเทศเพื่อเพิ่มประสิทธิภาพในการจัดเก็บ CESS (Smart CESS) ซึ่งเป็นรถตรวจสอบการชำระค่าธรรมเนียมของการยางแห่งประเทศไทย โดยนำเทคโนโลยี GPS Tracking เข้ามาใช้ในการติดตามรถ ขนส่งยางที่ผู้ประกอบการลงทะเบียนไว้ โดยเตรียมประจำจุดให้บริการ ณ ด่านศุลกากรทั้ง 6 แห่ง กระจายทั่วประเทศในเดือนตุลาคมนี้ รวมทั้งมีการเปิดตัวร้านค้า “Greenergy Shop by RAOT” ประจำสำนักงานใหญ่การยางแห่งประเทศไทย ซึ่งมีการจัดจำหน่ายผลิตภัณฑ์จากยางพารา อีกทั้งเป็นการเพิ่มช่องทางการเข้าถึงผู้บริโภคและเพิ่มช่องทางการสร้างรายได้ให้เกษตรกรและสถาบันเกษตรกรชาวสวนยางอีกด้วย

ที่มา : https://www.thaigov.go.th/news/contents/details/85864