รัฐบาลไทย-ข่าวทำเนียบรัฐบาล-คนไทยยิ้มได้แม้ป่วยไข้ ดีอี - สธ. เดินหน้าระบบ Health Link และ MOPH Cloud คืบหน้าเป็นรูปธรรม


วันจันทร์ที่ 15 กรกฎาคม 2567
คนไทยยิ้มได้แม้ป่วยไข้ ดีอี - สธ. เดินหน้าระบบ Health Link และ MOPH Cloud คืบหน้าเป็นรูปธรรม
......
คนไทยยิ้มได้แม้ป่วยไข้ ดีอี - สธ. เดินหน้าระบบ Health Link และ MOPH Cloud คืบหน้าเป็นรูปธรรม
.
กระทรวงดิจิทัลเพื่อเศรษฐกิจและสังคม (ดีอี) ร่วมกับกระทรวงสาธารณสุข (สธ.) เผยความคืบหน้า ระบบเชื่อมโยงข้อมูลสุขภาพ (Health Information Exchange -HIE) ระดับประเทศ โดยพัฒนาระบบ Health Link และ คลาวด์กลางด้านสาธารณสุข (MOPH Cloud) ช่วยยกระดับการบริการทางการแพทย์ทำให้ประชาชนสามารถเข้าถึงบริการได้สะดวกยิ่งขึ้น
.
ระบบ HIE เป็นระบบที่จะเชื่อมโยงและใช้แลกเปลี่ยนข้อมูลประวัติสุขภาพและการรักษาระหว่างสถานพยาบาลทั่วประเทศ ช่วยให้แพทย์เข้าถึงข้อมูล โดยต้องได้รับการอนุญาตจากผู้ป่วยเท่านั้น นอกจากนี้ สถาบันข้อมูลขนาดใหญ่ (องค์การมหาชน) (Big Data Institute: BDI) ดีอี และ สธ. ยังได้ร่วมกันขับเคลื่อนการเชื่อมโยงข้อมูลสุขภาพระดับชาติ เพื่อให้เกิดการเชื่อมต่อข้อมูลระบบบริการสุขภาพทั่วประเทศ โดยเริ่มจากพื้นที่กรุงเทพมหานคร ต่อด้วย จ.นครราชสีมา จากนั้น จะเชื่อมระบบคลาวด์กลางด้านสาธารณสุข (MOPH Cloud) ขยายผลให้ครอบคลุมทุกหน่วยบริการ
.
ปัจจุบัน Health Link มีสถานพยาบาลทั้งภาครัฐและเอกชนเข้าร่วมโครงการแล้วกว่า 400 แห่งทั่วประเทศ ประชาชนที่สนใจสมัคร Health Link ฟรีผ่านแอปพลิเคชัน “เป๋าตัง” หรือ “ThaID” สามารถศึกษารายละเอียดเพิ่มเติมได้ที่: https://healthlink.go.th/
.
อ่านเพิ่มเติม คลิก https://www.thaigov.go.th/news/contents/details/85643
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/85853