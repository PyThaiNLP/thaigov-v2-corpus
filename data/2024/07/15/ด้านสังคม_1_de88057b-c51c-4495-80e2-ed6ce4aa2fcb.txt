รัฐบาลไทย-ข่าวทำเนียบรัฐบาล-“องคมนตรี” เปิดสัมมนาวิชาการระดับชาติ "นวัตกรรมขับเคลื่อนคุณภาพชีวิตคนพิการสู่สังคมไทยอย่างยั่งยืน เนื่องในโอกาสมหามงคลเฉลิมพระชนมพรรษาพระบาทสมเด็จพระเจ้าอยู่หัวครบ 6 รอบ 72 พรรษา"


วันจันทร์ที่ 15 กรกฎาคม 2567
“องคมนตรี” เปิดสัมมนาวิชาการระดับชาติ "นวัตกรรมขับเคลื่อนคุณภาพชีวิตคนพิการสู่สังคมไทยอย่างยั่งยืน เนื่องในโอกาสมหามงคลเฉลิมพระชนมพรรษาพระบาทสมเด็จพระเจ้าอยู่หัวครบ 6 รอบ 72 พรรษา"
“องคมนตรี” เปิดสัมมนาวิชาการระดับชาติ "นวัตกรรมขับเคลื่อนคุณภาพชีวิตคนพิการสู่สังคมไทยอย่างยั่งยืน เนื่องในโอกาสมหามงคลเฉลิมพระชนมพรรษาพระบาทสมเด็จพระเจ้าอยู่หัวครบ 6 รอบ 72 พรรษา"
เมื่อวันที่ 12 กรกฎาคม 2567 พลเอก ดาว์พงษ์ รัตนสุวรรณ องคมนตรี เป็นประธานเปิดงานสัมมนาวิชาการระดับชาติด้านคนพิการ ครั้งที่ 16 ประจำปี 2567 (The 16th National Conference on Persons with Disabilities - NCPD 2024) หัวข้อ "นวัตกรรมขับเคลื่อนคุณภาพชีวิตคนพิการสู่สังคมไทยอย่างยั่งยืน เนื่องในโอกาสมหามงคลเฉลิมพระชนมพรรษาพระบาทสมเด็จพระเจ้าอยู่หัวครบ 6 รอบ 72 พรรษา" “Innovation Driving for Quality of Life of Persons with Disabilities Towards the Sustainable Thai Society on the Auspicious Occasion of His Majesty the King's 72nd Birthday" ซึ่งจัดโดยกระทรวงการพัฒนาสังคมและความมั่นคงของมนุษย์ (พม.) โดยกรมส่งเสริมและพัฒนาคุณภาพชีวิตคนพิการ (พก.) ร่วมกับมหาวิทยาลัยราชภัฏอุดรธานี และภาคีเครือข่ายทางวิชาการ 90 แห่ง โดยมี นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) กล่าวปาฐกถาพิเศษ ในหัวข้อ “คุณภาพชีวิตคนพิการสู่สังคมไทยอย่างยั่งยืน” นายอนุกูล ปีดแก้ว ปลัดกระทรวง พม. กล่าวรายงาน นายกันตพงศ์ รังษีสว่าง อธิบดีกรมส่งเสริมและพัฒนาคุณภาพชีวิตคนพิการ กล่าวความเป็นมา และนายวันชัย คงเกษม ผู้ว่าราชการจังหวัดอุดรธานี กล่าวต้อนรับ พร้อมด้วย นายชาติชาย พยุหนาวีชัย ที่ปรึกษารัฐมนตรีว่าการกระทรวง พม.  นายธเนศพล ธนบุณยวัฒน์ เลขานุการรัฐมนตรีว่าการกระทรวง พม.  คณะผู้บริหารกระทรวง พม. ผศ.ดร.คณิศรา ธัญสุนทรสกุล อธิการบดีมหาวิทยาลัยราชภัฏอุดรธานี  ศ.ดร.เสถียร ธัญญศรีรัตน์ อธิการบดีสถาบันเทคโนโลยีปทุมวัน นายณฐรัช ทองเจิม ผู้ช่วยผู้อำนวยการกองพัฒนานักศึกษา ผู้แทนอธิการบดีมหาวิทยาลัยเชียงใหม่ พลตรียุทธนา มีทิพย์ ผู้บัญชาการมณฑลทหารบกที่ 24 เครือข่ายสถาบันการศึกษา นักเรียน นักศึกษา นักวิชาการ เครือข่ายองค์กรคนพิการ คนพิการ และภาคีเครือข่ายทุกภาคส่วน รวมถึงสถานประกอบการ จำนวนกว่า 1,600 คน เข้าร่วมงาน ณ หอประชุมศูนย์การศึกษาสามพร้าว มหาวิทยาลัยราชภัฏอุดรธานี (ศูนย์การศึกษาสามพร้าว) จังหวัดอุดรธานี
นอกจากนี้ มีพิธีลงนามบันทึกความร่วมมือทางวิชาการเพื่อการพัฒนาคุณภาพชีวิตคนพิการ ระหว่างกรมส่งเสริมและพัฒนาคุณภาพชีวิตคนพิการ กระทรวง พม. ร่วมกับสถาบันการศึกษา หน่วยงาน และองค์กรเครือข่ายที่เกี่ยวข้อง จำนวน 90 แห่ง โดย พลเอก ดาว์พงษ์ รัตนสุวรรณ องคมนตรี ได้พูดคุยและขอบคุณผู้แทนที่มาร่วมลงนามความร่วมมือครั้งนี้  นับเป็นความร่วมมือทางวิชาการด้วยเจตนารมณ์ร่วมกันเพื่อพัฒนาองค์ความรู้ทางด้านวิชาการ วิจัยและพัฒนา นวัตกรรม เทคโนโลยีสิ่งอำนวยความสะดวก เทคโนโลยีดิจิทัล และเทคโนโลยีที่เหมาะสมตามหลักการออกแบบที่เป็นสากล (Universal Design) สำหรับการพัฒนาคุณภาพชีวิตคนพิการอย่างเท่าเทียมในสังคม และเพื่อการจัดทำแผนปฏิบัติการภายใต้บันทึกความร่วมมือตามบทบาทภารกิจ ความเชี่ยวชาญ และความสนใจ รวมถึงให้มีการติดตาม ประเมินผลการดำเนินงาน เพื่อให้เกิดประโยชน์สูงสุดระยะต่อไป
สำหรับกระทรวง พม. โดย พก. มีความร่วมมือในการดำเนินการสำคัญ ดังนี้ 1) การบูรณาการและประสานความร่วมมือกับสถาบันการศึกษา หน่วยงาน และองค์กรเครือข่ายที่เกี่ยวข้อง ในการกำหนดนโยบาย ยุทธศาสตร์ และการวิจัยเพื่อการพัฒนาคุณภาพชีวิตคนพิการ 2) การสนับสนุนสถาบันการศึกษา หน่วยงาน และองค์กรเครือข่ายที่เกี่ยวข้อง ในด้านต่าง ๆ เช่น องค์ความรู้ ในรูปแบบสหวิทยาการ งบประมาณตามความจำเป็น เพื่อการศึกษาวิจัยและพัฒนาองค์ความรู้และส่งเสริมการนำผลงานวิจัย นวัตกรรม สิ่งประดิษฐ์ เทคโนโลยีสิ่งอำนวยความสะดวก เทคโนโลยีดิจิทัล และเทคโนโลยีที่เหมาะสม ตามหลักการออกแบบที่เป็นสากล (Universal Design) 3) การจัดให้มีสถานที่สำหรับการศึกษาดูงาน และการฝึกภาคปฏิบัติ สำหรับนิสิต นักศึกษาในสาขาวิชาที่เกี่ยวข้อง กับการส่งเสริมและพัฒนาคุณภาพชีวิตคนพิการ ทั้งระดับปริญญาตรีหรือเทียบเท่า และบัณฑิตศึกษา และ 4) เป็นเจ้าภาพหลักในการจัดสัมมนาทางวิชาการระดับชาติด้านคนพิการ เป็นต้น
#ข่าวพม #พม #ศรส #esshelpme #1300 #วราวุธศิลปอาชา #วราวุธรับฟังทำจริง #พมพอใจให้ทุกวัยพึงพอใจในพม #พมหนึ่งเดียว #คนพิการ  #สัมมนาวิชาการระดับชาติด้านคนพิการ #mou

ที่มา : https://www.thaigov.go.th/news/contents/details/85854