รัฐบาลไทย-ข่าวทำเนียบรัฐบาล-ไทย-ญี่ปุ่น ต่ออายุความตกลง BSA ส่งเสริมความร่วมมือทางการเงินระหว่างประเทศ


วันจันทร์ที่ 15 กรกฎาคม 2567
ไทย-ญี่ปุ่น ต่ออายุความตกลง BSA ส่งเสริมความร่วมมือทางการเงินระหว่างประเทศ
......
ไทย-ญี่ปุ่น ต่ออายุความตกลง BSA ส่งเสริมความร่วมมือทางการเงินระหว่างประเทศ
.
รองโฆษกรัฐบาล เผยว่า ครม.รับทราบการต่ออายุความตกลงทวิภาคีว่าด้วยการแลกเปลี่ยนเงินตรา (Bilateral Swap Agreement) ระหว่างธนาคารแห่งประเทศไทย (ธปท.) และกระทรวงการคลังญี่ปุ่น (ความตกลง BSA) ที่มีวัตถุประสงค์เพื่อให้ความช่วยเหลือระหว่างกัน ในกรณีที่ประสบปัญหาดุลการชำระเงินหรือขาดสภาพคล่องในระยะสั้น ซึ่งได้มีความตกลงมาแล้วทั้งสิ้น 5 ฉบับ และฉบับปัจจุบันจะหมดอายุลงในวันที่ 23 ก.ค. 67 โดยการลงนามฉบับใหม่ในช่วงเดือนกรกฎาคมนี้ จะขยายอายุความตกลงไปอีก 3 ปี จนถึงวันที่ 23 ก.ค. 70
.
ทั้งนี้ การต่ออายุความตกลงจะช่วยส่งเสริมความร่วมมือทางการเงินระหว่างไทยและญี่ปุ่น เสริมสภาพคล่องกรณีที่ไทยประสบปัญหาขาดสภาพคล่องหรือปัญหาดุลการชำระเงิน รวมถึงยังสอดคล้องกับนโยบายของรัฐบาลในการสร้างบทบาทของประเทศไทยในเวทีโลก สร้างความร่วมมือระหว่างประเทศ เพื่อเสริมสร้างความเชื่อมั่นและความมั่นคงของประเทศไทย
.
อ่านเพิ่มเติม คลิก >> https://www.thaigov.go.th/news/contents/details/85637
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/85838