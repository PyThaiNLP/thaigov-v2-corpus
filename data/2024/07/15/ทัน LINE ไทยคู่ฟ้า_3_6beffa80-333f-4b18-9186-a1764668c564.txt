รัฐบาลไทย-ข่าวทำเนียบรัฐบาล-ดีเดย์ขบวนแรก 19 ก.ค. นี้ เปิดหวูดรถไฟเชื่อมไทย - สปป.ลาว หนุนยกระดับโลจิสติกส์ - การค้า - ท่องเที่ยว


วันจันทร์ที่ 15 กรกฎาคม 2567
ดีเดย์ขบวนแรก 19 ก.ค. นี้ เปิดหวูดรถไฟเชื่อมไทย - สปป.ลาว หนุนยกระดับโลจิสติกส์ - การค้า - ท่องเที่ยว
......
ดีเดย์ขบวนแรก 19 ก.ค. นี้ เปิดหวูดรถไฟเชื่อมไทย - สปป.ลาว หนุนยกระดับโลจิสติกส์ - การค้า - ท่องเที่ยว
.
อีกหนึ่งความมุ่งมั่นของรัฐบาลที่ได้บูรณาการความร่วมมือกับรัฐวิสาหกิจรถไฟแห่งชาติลาว เพื่ออำนวยความสะดวกในการเชื่อมต่อการเดินทางของประชาชน และขนส่งสินค้าระหว่างกัน ล่าสุด การรถไฟแห่งประเทศไทย พร้อมแล้วที่จะเปิดเดินขบวนรถโดยสารระหว่างประเทศไทย - สปป.ลาว เส้นทางสถานีกลางกรุงเทพอภิวัฒน์ - เวียงจันทน์ (คำสะหวาด) – สถานีกลางกรุงเทพอภิวัฒน์ ขบวนแรก ในวันที่ 19 ก.ค. 67
.
การเปิดเดินขบวนรถฯ ครั้งนี้ นอกจากการเดินทางของประชาชนทั้งสองประเทศจะสะดวกและรวดเร็วมากยิ่งขึ้นแล้ว ยังช่วยยกระดับระบบขนส่งโลจิสติกส์ไทย สนับสนุนการค้าชายแดนระหว่างไทย -สปป.ลาว ให้ขยายตัวมากขึ้น พร้อมกับขับเคลื่อนให้ไทยเป็นศูนย์กลางการท่องเที่ยว Tourism Hub ที่สำคัญของโลก ตามยุทธศาสตร์ “เมืองหลักและเมืองน่าเที่ยวของรัฐบาล โดยขบวนรถ สามารถรับส่งผู้โดยสารที่เดินทางโดยเครื่องบิน มาลงยังสนามบินอุดรธานี เพื่อเดินทางต่อเข้าไปนครหลวงเวียงจันทน์ได้ โดยไม่ต้องต่อรถโดยสารอื่นอีก ซึ่งจะก่อให้ประโยชน์ความร่วมมือทางด้านเศรษฐกิจ การค้า การท่องเที่ยวในอนาคตอีกด้วย
.
สำหรับผู้ที่ประสงค์เดินทาง สามารถติดต่อซื้อตั๋วโดยสารได้ที่สถานีรถไฟทุกแห่งทั่วประเทศ ซึ่งเปิดให้บริการไป-กลับ จำนวน 2 ขบวน ประกอบด้วย รถธรรมดา ชั้น 3 (พัดลม) 152 ที่ รถนั่งปรับอากาศ ชั้น 2 จำนวน 64 ที่นั่ง และรถนั่งและนอนปรับอากาศ ชั้น 2 จำนวน 30 ที่นั่ง พ่วงไปกับขบวนรถเร็วที่ 133 นอกจากนี้ ยังได้เปิดให้บริการเส้นทางอุดรธานี – เวียงจันทน์(คำสะหวาด) – อุดรธานี ไป-กลับ อีก 2 ขบวน รวมเป็น 4 ขบวน/วัน
#ไทยคู่ฟ้า #สื่อสารรัฐบาลไทย
-------------------
Website : www.thaigov.go.th
Facebook/ X : ไทยคู่ฟ้า
YouTube : ไทยคู่ฟ้า ทำเนียบรัฐบาล
LINE/TikTok : ไทยคู่ฟ้า (@thaigov)
Instagram : ไทยคู่ฟ้า (@thai_khufah)

ที่มา : https://www.thaigov.go.th/news/contents/details/85839