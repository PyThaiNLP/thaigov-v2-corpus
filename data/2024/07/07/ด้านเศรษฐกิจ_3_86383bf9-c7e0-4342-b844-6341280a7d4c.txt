รัฐบาลไทย-ข่าวทำเนียบรัฐบาล-​รองปลัดฯ ใบน้อย เข้าร่วมพิธีมอบกายอุปกรณ์สำหรับช่วยเหลือคนพิการ โครงการจัดหากายอุปกรณ์สำหรับช่วยเหลือคนพิการ 72,000 ชุด เฉลิมพระเกียรติพระบาทสมเด็จพระเจ้าอยู่หัว


วันอาทิตย์ที่ 7 กรกฎาคม 2567
07/07/2567
พิมพ์
​รองปลัดฯ ใบน้อย เข้าร่วมพิธีมอบกายอุปกรณ์สำหรับช่วยเหลือคนพิการ โครงการจัดหากายอุปกรณ์สำหรับช่วยเหลือคนพิการ 72,000 ชุด เฉลิมพระเกียรติพระบาทสมเด็จพระเจ้าอยู่หัว
​รองปลัดฯ ใบน้อย เข้าร่วมพิธีมอบกายอุปกรณ์สำหรับช่วยเหลือคนพิการ โครงการจัดหากายอุปกรณ์สำหรับช่วยเหลือคนพิการ 72,000 ชุด เฉลิมพระเกียรติพระบาทสมเด็จพระเจ้าอยู่หัว
วันที่ 5 กรกฎาคม 2567 นายใบน้อย สุวรรณชาตรี รองปลัดกระทรวงอุตสาหกรรม พิธีมอบกายอุปกรณ์สำหรับช่วยเหลือคนพิการ โครงการจัดหากายอุปกรณ์สำหรับช่วยเหลือคนพิการ 72,000 ชุด เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคล เฉลิมพระชนมพรรษา 6 รอบ 28 กรกฎาคม 2567 โดยมี นายเศรษฐา ทวีสิน นายกรัฐมนตรี เป็นประธาน พร้อมด้วย นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ นายเสริมศักดิ์ พงษ์พานิช รัฐมนตรีว่าการกระทรวงการท่องเที่ยวและกีฬา และคณะผู้บริหารหน่วยงานราชการ เข้าร่วมด้วย ณ ตึกสันติไมตรี ทำเนียบรัฐบาล
สำหรับพิธีมอบกายอุปกรณ์สำหรับช่วยเหลือคนพิการ ในโครงการจัดหากายอุปกรณ์สำหรับช่วยเหลือคนพิการ 72,000 ชุด เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคล เฉลิมพระชนมพรรษา 6 รอบ 28 กรกฎาคม 2567 พร้อมปล่อยขบวนรถส่งมอบกายอุปกรณ์ให้กับคนพิการทั่วประเทศ เนื่องในโอกาสปีมหามงคลเฉลิมพระชนมพรรษาพระบาทสมเด็จพระเจ้าอยู่หัว 6 รอบ 72 พรรษา เป็นวาระสำคัญที่ปวงชนชาวไทยทุกคนจะได้พร้อมใจกันแสดงความจงรักภักดีและสำนึกในพระมหากรุณาธิคุณอันหาที่สุดมิได้ โดยรัฐบาลได้จัดโครงการและกิจกรรมเนื่องในวาระมหามงคล โดยน้อมนำแนวพระราชดำริและพระบรมราโชบายด้านการพัฒนาสิ่งแวดล้อม การพัฒนาคุณภาพชีวิตที่ดีของประชาชนคนไทยให้อยู่ดีมีสุข ซึ่งมุ่งเน้นให้ประชาชนและภาคส่วนต่าง ๆ เข้ามามีส่วนร่วมในการดำเนินการ โครงการมอบกายอุปกรณ์สำหรับคนพิการ เป็นการส่งเสริมและพัฒนาคุณภาพชีวิตของคนพิการให้ได้รับโอกาส สิทธิ สวัสดิการที่เท่าเทียม ทั่วถึง เสริมศักยภาพในการดำรงชีวิต ซึ่งจะทำให้คนพิการได้รับความสะดวกในการดำเนินชีวิต และดำรงชีวิตได้อย่างปกติสุข

ที่มา : https://www.thaigov.go.th/news/contents/details/85502