รัฐบาลไทย-ข่าวทำเนียบรัฐบาล-หน.ผู้ตรวจราชการฯ นายวิษณุฯ ลงพื้นที่ฉะเชิงเทรา ตรวจราชการ รอบ 2 เน้นย้ำให้เจ้าหน้าที่กำกับ ดูแลโรงงานให้ปฏิบัติตามกฎหมายและสามารถอยู่คู่กับชุมชนได้อย่างยั่งยืน 


วันเสาร์ที่ 13 กรกฎาคม 2567
13/07/2567
พิมพ์
หน.ผู้ตรวจราชการฯ นายวิษณุฯ ลงพื้นที่ฉะเชิงเทรา ตรวจราชการ รอบ 2 เน้นย้ำให้เจ้าหน้าที่กำกับ ดูแลโรงงานให้ปฏิบัติตามกฎหมายและสามารถอยู่คู่กับชุมชนได้อย่างยั่งยืน
หน.ผู้ตรวจราชการฯ นายวิษณุฯ ลงพื้นที่ฉะเชิงเทรา ตรวจราชการ รอบ 2 เน้นย้ำให้เจ้าหน้าที่กำกับ ดูแลโรงงานให้ปฏิบัติตามกฎหมายและสามารถอยู่คู่กับชุมชนได้อย่างยั่งยืน
วันที่ 11 กรกฎาคม 2567  นายวิษณุ  ทับเที่ยง หัวหน้าผู้ตรวจราชการกระทรวงอุตสาหกรรม ลงพื้นที่จังหวัดฉะเชิงเทรา ตรวจราชการกรณีปกติ รอบที่ 2/2567 ณ สำนักงานอุตสาหกรรมจังหวัดฉะเชิงเทรา โดยมีนายสมชาย เถื่อนสุวรรณ อุตสาหกรรมจังหวัดและเจ้าหน้าที่ให้การต้อนรับ และรายงานผลการดำเนินงานตามประเด็นการตรวจราชการ รอบที่ 2/2567
โดย หน.ผู้ตรวจราชการฯ ได้เน้นย้ำให้เจ้าหน้าที่กำกับ ดูแลโรงงานให้ปฏิบัติตามกฎหมายและสามารถอยู่คู่กับชุมชนได้อย่างยั่งยืน  พร้อมทั้งถ่ายทอดนโยบายของปลัดกระทรวงอุตสาหกรรม ให้มุ่งเน้นการใช้ "หัว และใจ" ในการทำงาน นำนโยบาย MIND ถ่ายทอดให้โรงงานในพื้นที่ มุ่งยกระดับภาคอุตสาหกรรมให้สามารถอยู่กับชุมชนได้ สร้างภาพลักษณ์และคุณค่าใหม่ของภาคอุตสาหกรรมตามแนวอุตสาหกรรมวิถีใหม่ 4 มิติ
พร้อมให้ข้อเสนอแนะการตรวจราชการ ดังนี้  การตรวจ กำกับกิจการโรงงานและกิจการเหมืองแร่ ให้ประกอบการให้ถูกต้องตามกฎหมายตามแผนงานให้ครบถ้วน (ตรวจกำกับ 100%) รวมทั้งให้ใช้ระบบตรวจกำกับโรงงานออนไลน์ (I-Auditor) ในการตรวจกำกับโรงงาน  ติดตามโรงงานจำพวกที่ 3 ที่ยังคงค้างไม่แจ้งประกอบกิจการโรงงาน  เน้นย้ำให้ความสำคัญกับการสร้างและพัฒนาศักยภาพเครือข่ายอุตสาหกรรมรักษ์สิ่งแวดล้อมอย่างต่อเนื่องกับกลุ่มเครือข่ายฯ ในพื้นที่  เร่งติดตามให้โรงงานในพื้นที่เข้าลงทะเบียนในระบบ i-industry และเข้ารายงานผลการประกอบกิจการตามแบบฟอร์ม (i-single form)  ที่กำหนดทุกเดือน และกรณีพบสถานประกอบการไม่รายงานตามระยะเวลาที่กฎหมายกำหนด ขอให้ สอจ. บังคับใช้กฎหมายอย่างเคร่งครัด
สุดท้าย ให้กำลังใจเจ้าหน้าที่ขอให้ปฏิบัติงานอย่างบูรณาการกับทุกภาคส่วน เพื่อให้เกิดประสิทธิภาพประสิทธิผลในการปฏิบัติหน้าที่ในการให้บริการแก่ผู้ประกอบการ ประชาชน ต่อไป

ที่มา : https://www.thaigov.go.th/news/contents/details/85791