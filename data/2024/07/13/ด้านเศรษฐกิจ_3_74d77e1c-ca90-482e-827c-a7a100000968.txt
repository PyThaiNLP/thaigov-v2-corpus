รัฐบาลไทย-ข่าวทำเนียบรัฐบาล-ผู้ตรวจราชการฯ นายศุภกิจ ลงพื้นที่ตรวจเยี่ยมสถานประกอบการผลิตและจำหน่ายเมล็ดกาแฟ เมล็ดกาแฟคั่ว และผลิตภัณฑ์แปรรูปจากกาแฟ


วันเสาร์ที่ 13 กรกฎาคม 2567
13/07/2567
พิมพ์
ผู้ตรวจราชการฯ นายศุภกิจ ลงพื้นที่ตรวจเยี่ยมสถานประกอบการผลิตและจำหน่ายเมล็ดกาแฟ เมล็ดกาแฟคั่ว และผลิตภัณฑ์แปรรูปจากกาแฟ
ผู้ตรวจราชการฯ นายศุภกิจ ลงพื้นที่ตรวจเยี่ยมสถานประกอบการผลิตและจำหน่ายเมล็ดกาแฟ เมล็ดกาแฟคั่ว และผลิตภัณฑ์แปรรูปจากกาแฟ
วันที่ 11 กรกฎาคม 2567 นายศุภกิจ บุญศิริ ผู้ตรวจราชการกระทรวงอุตสาหกรรม และคณะตรวจเยี่ยม บริษัท เอสทีคอฟฟี่แอนด์แสงทอง 1982 จำกัด ตำบลนาโพธิ์ อำเภอสวี จังหวัดชุมพร ผู้ผลิตและจำหน่ายเมล็ดกาแฟ เมล็ดกาแฟคั่ว และผลิตภัณฑ์แปรรูปจากกาแฟ ในชื่อกาแฟ เอส.ที.กาแฟโรบัสต้า โดยบริษัทฯ อยู่ระหว่างพิจารณาเข้าโครงการสินเชื่อลดโลกร้อน (Decarbonize Loan) เพื่อเป็นเงินทุนสนับสนุนผู้ประกอบการเอสเอ็มอีที่ต้องการปรับปรุง หรือลงทุนในกิจการสำหรับการปรับเปลี่ยนเครื่องจักร กระบวนการดำเนินงานในการดูแลสิ่งแวดล้อม และลดการปล่อยก๊าซคาร์บอนไดออกไซด์สู่ชั้นบรรยากาศ โดยโครงการดังกล่าวเป็นนโยบายรัฐบาลเพื่อสนับสนุนให้ความช่วยเหลือเงินทุน เพิ่มช่องทางการเข้าถึงแหล่งเงินทุนให้กับผู้ประกอบการที่มีศักยภาพในการต่อยอดพัฒนาธุรกิจได้อย่างมีประสิทธิภาพและยั่งยืน

ที่มา : https://www.thaigov.go.th/news/contents/details/85795