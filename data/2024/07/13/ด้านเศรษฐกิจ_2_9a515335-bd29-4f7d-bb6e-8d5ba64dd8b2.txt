รัฐบาลไทย-ข่าวทำเนียบรัฐบาล-ผู้ตรวจราชการฯ นายศุภกิจ ลงพื้นที่ชุมพร รับฟังความคิดเห็นการดำเนินงานโครงการศึกษาความเป็นไปได้และความเหมาะสมของการจัดตั้งนิคมอุตสาหกรรมในพื้นที่จังหวัดระนองและจังหวัดชุมพร


วันเสาร์ที่ 13 กรกฎาคม 2567
13/07/2567
พิมพ์
ผู้ตรวจราชการฯ นายศุภกิจ ลงพื้นที่ชุมพร รับฟังความคิดเห็นการดำเนินงานโครงการศึกษาความเป็นไปได้และความเหมาะสมของการจัดตั้งนิคมอุตสาหกรรมในพื้นที่จังหวัดระนองและจังหวัดชุมพร
ผู้ตรวจราชการฯ นายศุภกิจ ลงพื้นที่ชุมพร รับฟังความคิดเห็นการดำเนินงานโครงการศึกษาความเป็นไปได้และความเหมาะสมของการจัดตั้งนิคมอุตสาหกรรมในพื้นที่จังหวัดระนองและจังหวัดชุมพร เพื่อเป็นฐานเศรษฐกิจใหม่ พร้อมติดตาม โครงการ“เหมืองแร่ดี คู่ชุมชน” ปี 2567
วันพุธที่ 10 กรกฎาคม 2567  นายศุภกิจ บุญศิริ  ผู้ตรวจราชการกระทรวงอุตสาหกรรม เป็นประธานพิธีเปิดกิจกรรมรับฟังความคิดเห็นต่อการดำเนินงานโครงการศึกษาความเป็นไปได้และความเหมาะสมของการจัดตั้งนิคมอุตสาหกรรมในพื้นที่จังหวัดระนองและจังหวัดชุมพร เพื่อเป็นฐานเศรษฐกิจใหม่ ที่ต่อยอดการพัฒนาฐานทรัพยากรและกิจกรรมเศรษฐกิจที่มีอยู่ในพื้นที่ ในสาขาการท่องเที่ยวและสาขาอุตสาหกรรมบนฐานชีวภาพ จากหน่วยงานภาครัฐ เอกชนและผู้ประกอบการ  ณ โรงแรม ลอฟท์มาเนีย บูทีค โฮเทล อำเภอเมือง จังหวัดชุมพร
จากนั้น ได้ลงพื้นที่ตรวจเยี่ยม ให้คำปรึกษาแนะนำสถานประกอบกิจการเมืองแร่และอุตสาหกรรมต่อเนื่องในพื้นที่จังหวัดชุมพร ด้านนโยบาย MIND ใช้ ‘หัว’ และ ‘ใจ’ ปั้นอุตสาหกรรมคู่ชุมชน มาตรการความปลอดภัยของสถานประกอบกิจการ การขับเคลื่อนอุตสาหกรรมเศรษฐกิจที่เติบโตอย่างยั่งยืนคู่ชุมชน ใน 4 มิติ ได้แก่ ความสำเร็จในการดำเนินธุรกิจ การดูแลสังคมรอบโรงงาน การรักษาสิ่งแวดล้อม และการกระจายรายได้สู่ชุมชน ณ บริษัท สมบูรณ์ศิลาทอง จำกัด อำเภอท่าแซะ จังหวัดชุมพร ทั้งนี้ ผู้ตรวจราชการฯ ได้ตรวจเยี่ยมและติดตามผลการดำเนินโครงการเพิ่มประสิทธิภาพการกำกับดูแลและส่งเสริมสถานประกอบการเมืองแร่ตามแนวอุตสาหกรรมวิถีใหม่ “เมืองแร่ดี คู่ชุมชน” ของสำนักงานอุตสาหกรรมจังหวัดชุมพร พร้อมกับตรวจราชการ กรณีปกติ รอบที่ 2 ประจำปีงบประมาณ พ.ศ.2567 โดยมีนายคณิต กายสอน อุตสาหกรรมจังหวัดชุมพร และเจ้าหน้าที่ รายงานผลการปฏิบัติตามนโยบายและแผนงานต่าง ๆ ของกระทรวงอุตสาหกรรม โดยผู้ตรวจราชการฯ ได้ตรวจและกำกับ เร่งรัด ติดตาม การขับเคลื่อนการดำเนินงานที่สำคัญ เช่น ตรวจกำกับดูแลโรงงานในพื้นที่ให้เป็นไปตามกฎหมาย แก้ไขปัญหาเรื่องร้องเรียนอย่างเร่งด่วน ตรวจโรงงานตามแผนผ่านระบบ i-Auditor แนะนำให้ผู้ประกอบการยื่นคำขอรับใบอนุญาตผ่านระบบ e-License รับและรายงานเรื่องร้องเรียนผ่านระบบ I-Dee Pro ติดตามเร่งรัดผู้ประกอบการที่ยังไม่สมัครระบบทะเบียนลูกค้ากระทรวงอุตสาหกรรม (i-Industry) เชิญชวนโรงงานให้สมัครเข้ารับการรับรองอุตสาหกรรมสีเขียว (Green Industry) กำชับให้เร่งรัดการเบิกจ่ายงบประมาณให้เป็นไปตามแผนงาน

ที่มา : https://www.thaigov.go.th/news/contents/details/85793