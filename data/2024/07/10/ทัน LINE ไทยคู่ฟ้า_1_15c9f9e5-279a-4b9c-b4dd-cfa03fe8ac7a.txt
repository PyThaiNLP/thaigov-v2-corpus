รัฐบาลไทย-ข่าวทำเนียบรัฐบาล-นายกฯ หนุนต่อยอดความสำเร็จผลักดัน FTA ต่อเนื่อง พร้อมเป็นเจ้าภาพประชุม KTEPA ครั้งที่ 1


วันพุธที่ 10 กรกฎาคม 2567
นายกฯ หนุนต่อยอดความสำเร็จผลักดัน FTA ต่อเนื่อง พร้อมเป็นเจ้าภาพประชุม KTEPA ครั้งที่ 1
......
นายกฯ หนุนต่อยอดความสำเร็จผลักดัน FTA ต่อเนื่อง พร้อมเป็นเจ้าภาพประชุม KTEPA ครั้งที่ 1
.
โฆษกรัฐบาล เผย นายกฯ เดินหน้าเพิ่มความสำเร็จจากการผลักดันความร่วมมือทางการค้าระหว่างประเทศ ต่อยอดเจรจา FTA กับมิตรประเทศคู่ค้าสำคัญอย่างต่อเนื่อง รวมทั้งการใช้ประโยชน์จากที่มีอยู่เดิม 15 ฉบับให้เกิดประโยชน์สูงสุด เน้นเพิ่มโอกาสทางการค้าให้กับผู้ประกอบการไทย เพิ่มมูลค่าการส่งออกสินค้า
.
ล่าสุดระหว่างวันที่ 9 - 11 ก.ค. 67 ประเทศไทยเป็นเจ้าภาพเจรจาความตกลงหุ้นส่วนเศรษฐกิจไทย – สาธารณรัฐเกาหลี (KTEPA) ครั้งที่ 1 โดยจะพูดคุยในประเด็นที่เกี่ยวข้อง อาทิ การค้า การลงทุน พิธีการศุลกากรและการอำนวยความสะดวก มาตรการด้านสุขอนามัยและสุขอนามัยพืช ความร่วมมือทางเศรษฐกิจและธุรกิจ SME รวมถึงการดึงดูดการลงทุนจากบริษัทและธุรกิจ Startup จากสาธารณรัฐเกาหลี ให้เข้ามาลงทุนในไทยมากขึ้น โดยเฉพาะในกลุ่มยานยนต์ไฟฟ้าและชิ้นส่วน และเทคโนโลยีสารสนเทศ
.
สำหรับปี 2566 สาธารณรัฐเกาหลี เป็นคู่ค้าอันดับที่ 12 ของไทย โดยมีมูลค่าการค้าระหว่างกัน 14,736.86 ล้านดอลลาร์สหรัฐ ซึ่งคาดว่าผลจากการเจรจาดังกล่าว จะช่วยส่งเสริมมาตรการอำนวยความสะดวกทางการค้าระหว่างกันมากขึ้น ทั้งในสินค้าชนิดเดิม ต่อยอดไปยังสินค้าชนิดใหม่ ๆ ผลักดันความร่วมมือทางการค้า แลกเปลี่ยนสินค้าและเทคโนโลยีระหว่างกัน และเสริมสร้างความสามารถทางการแข่งขันให้กับไทยมากขึ้นด้วย
.
อ่านเพิ่มเติม คลิก https://www.thaigov.go.th/news/contents/details/85564
.
#ไทยคู่ฟ้า #สื่อสารรัฐบาลไทย
-------------------
Website : www.thaigov.go.th
Facebook/ X : ไทยคู่ฟ้า
YouTube : ไทยคู่ฟ้า ทำเนียบรัฐบาล
LINE/TikTok : ไทยคู่ฟ้า (@thaigov)
Instagram : ไทยคู่ฟ้า (@thai_khufah)

ที่มา : https://www.thaigov.go.th/news/contents/details/85646