รัฐบาลไทย-ข่าวทำเนียบรัฐบาล-“จักรพงษ์” ร่วมพิธีเปิดโครงการบริจาคโลหิต 10,000,000 ซีซี เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 


วันอังคารที่ 9 กรกฎาคม 2567
09/07/2567
พิมพ์
“จักรพงษ์” ร่วมพิธีเปิดโครงการบริจาคโลหิต 10,000,000 ซีซี เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567
“จักรพงษ์” ร่วมพิธีเปิดโครงการบริจาคโลหิต 10,000,000 ซีซี เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 เชิญชวนชาวไทยร่วมบริจาคโลหิต ให้ได้ครบตามเป้าหมาย
วันนี้ (9 กรกฎาคม 2567) เวลา 13.30 น. ณ ตึกสันติไมตรี ทำเนียบรัฐบาล นายจักรพงษ์ แสงมณี รัฐมนตรีประจำสำนักนายกรัฐมนตรี ร่วมพิธีเปิด “โครงการบริจาคโลหิต 10,000,000 ซีซี เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567” ที่มี นายเศรษฐา ทวีสิน นายกรัฐมนตรี เป็นประธานในพิธี
โครงการบริจาคโลหิต 10,000,000 ซีซีเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 จัดขึ้นเพื่อเฉลิมพระเกียรติพระบาทสมเด็จพระเจ้าอยู่หัว รวมถึงเป็นการสนับสนุนการแก้ไขปัญหาการขาดแคลนโลหิตสำรองของสภากาชาดไทย และเป็นการเสริมสร้างจิตสำนึกของการทำความดี ช่วยเหลือสังคมด้วยการบริจาคโลหิต ซึ่งมีระยะเวลาโครงการเริ่มตั้งแต่เดือนมกราคม - ธันวาคม พ.ศ. 2567
“ผมขอใช้โอกาสนี้เชิญชวนพี่น้องชาวไทยทุกภาคส่วนมาร่วมบริจาคโลหิตในโครงการนี้ ให้ได้ครบตามเป้าหมาย หากเราได้รับการบริจาคโลหิตตามเป้า 10 ล้านซีซี จะสามารถช่วยเหลือเพื่อนมนุษย์ได้อีกราว 60,000 คนเลยครับ” นายจักรพงษ์กล่าว

ที่มา : https://www.thaigov.go.th/news/contents/details/85628