รัฐบาลไทย-ข่าวทำเนียบรัฐบาล-​ผู้ตรวจฯ เศรษฐรัชต์ ลงพื้นที่กาฬสินธุ์ รอบที่ 2 พร้อมตรวจติดตามโครงการ “เหมืองแร่ดี คู่ชุมชน” ปี 2567 ตามนโยบาย MIND ใช้ “หัว” และ “ใจ” ปั้นอุตสาหกรรมคู่ชุมชน


วันพุธที่ 10 กรกฎาคม 2567
10/07/2567
พิมพ์
​ผู้ตรวจฯ เศรษฐรัชต์ ลงพื้นที่กาฬสินธุ์ รอบที่ 2 พร้อมตรวจติดตามโครงการ “เหมืองแร่ดี คู่ชุมชน” ปี 2567 ตามนโยบาย MIND ใช้ “หัว” และ “ใจ” ปั้นอุตสาหกรรมคู่ชุมชน
​ผู้ตรวจฯ เศรษฐรัชต์ ลงพื้นที่กาฬสินธุ์ รอบที่ 2 พร้อมตรวจติดตามโครงการ “เหมืองแร่ดี คู่ชุมชน” ปี 2567 ตามนโยบาย MIND ใช้ “หัว” และ “ใจ” ปั้นอุตสาหกรรมคู่ชุมชน
วันที่ 9 กรกฎาคม 2567 นายเศรษฐรัชต์ เลือดสกุล ผู้ตรวจราชการกระทรวงอุตสาหกรรม ลงพื้นที่จังหวัดกาฬสินธุ์ ตรวจราชการกรณีปกติ รอบที่ 2 และตรวจติดตามผลการดำเนินโครงการ “เหมืองแร่ดี คู่ชุมชน” ปีงบประมาณ 2567 โดยมี นายวศิน ศุภพิสุทธิ์ อุตสาหกรรมจังหวัดกาฬสินธุ์ พร้อมคณะเจ้าหน้าที่ เข้าร่วมประชุมรายงานผลการดำเนินการตามประเด็นการตรวจราชการ การตรวจกำกับ เร่งรัด ติดตาม เพื่อขับเคลื่อนการดำเนินงานและโครงการสำคัญของกระทรวงอุตสาหกรรม ณ สำนักงานอุตสาหกรรมจังหวัดกาฬสินธุ์
ทั้งนี้ ผู้ตรวจฯ เศรษฐรัชต์ ได้เน้นย้ำให้เจ้าหน้าที่ดำเนินการตามนโยบาย MIND ใช้หัวและใจ ปั้นอุตสาหกรรมคู่ชุมชน ดำเนินนโยบาย 4 มิติ มุ่งสร้างความสำเร็จให้ภาคธุรกิจ ดูแลสังคมโดยรอบโรงงาน รักษาสิ่งแวดล้อม และกระจายรายได้ให้ประชาชนมีความเป็นอยู่ที่ดีขึ้น และใช้มาตรการ 4 ด้าน ดิน น้ำ ลม ไฟ คุมเข้มด้านสิ่งแวดล้อมรอบโรงงานทั่วประเทศ พร้อมให้ข้อเสนอแนะในการปฏิบัติงาน อาทิ เร่งรัดการเบิกจ่ายงบประมาณให้เป็นไปตามแผน รวมทั้งบริหารจัดการการใช้จ่ายงบประมาณอย่างรอบคอบ ตรวจกำกับดูแลโรงงานในพื้นที่ให้เป็นไปตามกฎหมาย แก้ไขปัญหาเรื่องร้องเรียนอย่างเร่งด่วน ตรวจโรงงานตามแผนและมีบันทึกการตรวจทุกครั้ง และเน้นย้ำให้เจ้าหน้าที่ใช้ระบบสารสารสนเทศ ติดตาม กำกับดูแลการรายงานการตรวจกำกับโรงงานผ่านระบบ i-Auditor แนะนำให้ผู้ประกอบการยื่นคำขอรับใบอนุญาตผ่านระบบ e-License รับและรายงานเรื่องร้องเรียนผ่านระบบ I-Dee Pro ติดตามเร่งรัดผู้ประกอบการที่ยังไม่สมัครระบบทะเบียนลูกค้า อก. (i-Industry) และที่ยังรายงานข้อมูลกลางของ อก. (I-Single Form) ไม่ครบถ้วน เชิญชวนโรงงานให้สมัครเข้าร่วมโครงการรับรองอุตสาหกรรมสีเขียว (Green Industry) เพื่อให้เป็นไปตามเป้าหมายที่กำหนดไว้ พร้อมกำชับให้เร่งรัดการเบิกจ่ายงบประมาณโครงการ “เหมืองแร่ดี คู่ชุมชน“ ให้เป็นไปตามแผน
นอกจากนี้ คณะผู้ตรวจราชการฯ ได้ลงพื้นที่ตรวจเยี่ยม วิสาหกิจชุมชนทอผ้าพื้นเมืองบ้านดงน้อย ซึ่งเข้าร่วมโครงการ สร้าง เสริม เติมทักษะ สู่อาชีพดีพร้อม และได้รับ มาตรฐานผลิตภัณฑ์ชุมชน (มผช.) ผลิตภัณฑ์ของวิสาหกิจ ได้แก่ ผ้ามัดย้อมสีธรรมชาติ ผ้ามัดหมี่ย้อมสีธรรมชาติ ผ้าพิมพ์ลายใบไม้
และเข้าตรวจเยี่ยม บริษัท เพชรดำฟู้ดส์ จำกัด ประกอบกิจการผลิตน้ำปลาร้าต้มสุก น้ำยำปลาร้า ปลาร้าบอง เป็นสถานประกอบการที่สามารถดำเนินงานได้ตามนโยบาย MIND ครบทั้ง 4 มิติ ปัจจุบันได้รับการรับรอง Green Industry Level 2 และได้รับรางวัลธรรมมาภิบาลสิ่งแวดล้อม เมื่อปี 2563

ที่มา : https://www.thaigov.go.th/news/contents/details/85659