รัฐบาลไทย-ข่าวทำเนียบรัฐบาล-​ครม.รับทราบรายงานประจำปีคณะกรรมการพัฒนาการบริหารงานยุติธรรมแห่งชาติ ประจำปีงบประมาณ พ.ศ. 2566


วันอังคารที่ 23 กรกฎาคม 2567
23/07/2567
พิมพ์
​ครม.รับทราบรายงานประจำปีคณะกรรมการพัฒนาการบริหารงานยุติธรรมแห่งชาติ ประจำปีงบประมาณ พ.ศ. 2566
​ครม.รับทราบรายงานประจำปีคณะกรรมการพัฒนาการบริหารงานยุติธรรมแห่งชาติ ประจำปีงบประมาณ พ.ศ. 2566
วันนี้ (23 กรกฎาคม 2567) นายคารม พลพรกลาง รองโฆษกประจำสำนักนายกรัฐมนตรี เปิดเผยว่า คณะรัฐมนตรีรับทราบรายงานประจำปีคณะกรรมการพัฒนาการบริหารงานยุติธรรมแห่งชาติ ประจำปีงบประมาณ พ.ศ. 2566 ตามที่กระทรวงยุติธรรม (ยธ.) เสนอ ภาพรวมสถาการณ์กระบวนการยุติธรรมของประเทศไทย ในช่วงปี พ.ศ. 2563 – 2565 ข้อมูลสถิติจำนวนคดี บุคคลที่เข้าสู่กระบวนการยุติธรรมในขั้นตอนต่าง ๆ รวมทั้งการรับแจ้งความและจับกุมผู้ต้องหา เช่น
หัวข้อ
ปีงบประมาณ
รวม
2563
2564
2565
(1) สถิติจำนวนคดีที่รับแจ้งความจำนวนผู้ต้องหาที่จับกุมได้
705,240
681,904
653,973
664,980
833,900
873,303
2,193,113
2,220,187
(2) สถิติจำนวนคดีอาญาที่เข้าสู่การพิจารณา คดีเสร็จไปของศาลชั้นต้นทั่วราชอาณาจักร
538,118
498,730
488,986
415,189
663,069
615,945
1,690,173
1,529,864
(3) สถิติจำนวนผู้อยู่ในการควบคุมของกรมราชทัณฑ์ทั่วประเทศ แบ่งเป็น
- นักโทษเด็ดขาด
- ผู้ต้องขังระหว่าง (อุทธรณ์ – ฎีกาไต่สวน – พิจารณา และสอบสวน)
- การกระทำความผิดซ้ำหลังจากได้รับการปล่อยตัวในปีแรก
281,964
55,943
29,847
224,345
53,303
31,874
210,801
49,272
29,020
717,110
158,518
90,741
(4) สถิติคดีรับเข้าของศาลปกครองชั้นต้นคดีที่แล้วเสร็จ
8,488
6,824
7,571
7,242
8,816
8,449
24,875
22,515
นายคารม กล่าวว่า จากการพิจารณารวบรวมและพิจารณาสถิติต่าง ๆ เกี่ยวกับอาชญากรรมและกระบวนการยุติธรรมประจำปี พ.ศ. 2565 อันจะส่งผลกระทบต่อบริบทสังคมโลกและสังคมไทยพบว่า (1) คดียาเสพติดยังเป็นฐานความผิดที่พบมากที่สุด ซึ่งผู้ที่เข้ารับการฟื้นฟูและควรได้รับการพัฒนาต่อไปในอนาคต (2) มีการบรรจุข้อมูลฐานทำความผิดฉ้อโกงผ่านคอมพิวเตอร์และฐานความผิดการพนันที่กระทำผ่านระบบคอมพิวเตอร์เป็นครั้งแรกในฐานความผิดพิเศษและฐานความผิดที่รัฐเป็นผู้เสียหาย ซึ่งควรมีการติดตามฐานความผิดต่อไปอย่างใกล้ชิด
“สำหรับการให้ความช่วยเหลือทางกฎหมายแก่ประชาชนและการเยียวยาประชาชนที่ได้รับผลกระทบเพื่อให้มีการสนับสนุนเงินหรือค่าใช้จ่ายเกี่ยวกับการให้ความช่วยเหลือประชาชนในด้านกฎหมาย การฟ้องร้องการดำเนินคดี หรือการบังคับคดี การคุ้มครองสิทธิและเสรีภาพข้องผู้ที่ได้รับความเดือดร้อนไม่ได้รับความเป็นธรรม เช่น การประกันการปล่อยตัวชั่วคราวการจ้างทนายความว่าความในดีอาญา คดีแพ่ง คดีปกครอง หรือการบังคับคดี ค่าธรรมเนียมขึ้นศาล ผ่านพระราชบัญญัติกองทุนยุติธรรม พ.ศ. 2558 ระหว่าง พ.ศ. 2563 – 2565 จำนวนทั้งสิ้น 1,812.32 ล้านบาท รวมทั้งให้ความช่วยเหลือทางการเงินแก่ผู้เสียหายและจำเลยในคดีอาญา เช่น  ค่ารักษาพยาบาล ค่าขาดประโยชน์ ค่าใช้จ่ายในการดำเนินคดี ค่าทดแทนการถูกคุมขังค่าตอบแทนความเสียหายผ่านพระราชบัญญัติค่าตอบแทนผู้เสียหาย และค่าทดแทน และค่าใช้จ่ายแก่จำเลยในคดีอาญา พ.ศ. 2544 และที่แก้ไขเพิ่มเติม จำนวนทั้งสิ้น 1,231.22 ล้านบาท” นายคารม ระบุ

ที่มา : https://www.thaigov.go.th/news/contents/details/86171