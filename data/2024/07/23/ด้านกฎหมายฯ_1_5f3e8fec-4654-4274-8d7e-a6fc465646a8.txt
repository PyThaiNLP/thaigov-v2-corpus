รัฐบาลไทย-ข่าวทำเนียบรัฐบาล-กระทรวงยุติธรรม ประชุมคณะกรรมการกองทุนยุติธรรม ครั้งที่ ๔/๒๕๖๗ 


วันอังคารที่ 23 กรกฎาคม 2567
23/07/2567
พิมพ์
กระทรวงยุติธรรม ประชุมคณะกรรมการกองทุนยุติธรรม ครั้งที่ ๔/๒๕๖๗
กระทรวงยุติธรรม ประชุมคณะกรรมการกองทุนยุติธรรม ครั้งที่ ๔/๒๕๖๗
ในวันอังคารที่ ๒๓ กรกฎาคม ๒๕๖๗ เวลา ๑๓.๓๐ น. พันตำรวจเอก ทวี สอดส่อง รัฐมนตรีว่าการกระทรวงยุติธรรม เป็นประธานการประชุมคณะกรรมการกองทุนยุติธรรม ครั้งที่ ๔/๒๕๖๗ โดยมี นายวัลลภ นาคบัว รองปลัดกระทรวงยุติธรรม นางสาวเอมอร เสียงใหญ่ อธิบดีกรมคุ้มครองสิทธิและเสรีภาพ คณะกรรมการฯ ผู้ทรงคุณวุฒิ และเจ้าหน้าที่ที่เกี่ยวข้อง เข้าร่วมฯ ณ ห้องประชุมกระทรวงยุติธรรม ๑๐-๐๑ ชั้น ๑๐ อาคารกระทรวงยุติธรรม และผ่านระบบการประชุมทางไกลผ่านจอภาพ (Video Conference)
โดยที่ประชุมได้รับทราบรายงานผลการดำเนินงานตามกรอบหลักเกณฑ์การประเมินผลของกองทุนยุติธรรม ประจำปีบัญชี ๒๕๖๗ ตามตัวชี้วัด ๖ ด้าน ได้แก่ ด้านที่ ๑ การเงิน ด้านที่ ๒ การสนองผลประโยชน์ต่อผู้มีส่วนได้ส่วนเสีย ด้านที่ ๓ การปฏิบัติการ ด้านที่ ๔ การบริหารจัดการทุนหมุนเวียน ด้านที่ ๕ การปฏิบัติงานของคณะกรรมการบริหาร ผู้บริหารทุนหมุนเวียน พนักงาน และลูกจ้าง และด้านที่ ๖ การดำเนินงานตามนโยบายรัฐบาล/กระทรวงการคลัง โดยมีค่าคะแนนรวม ๒.๗๔๒๕ (ข้อมูล ณ วันที่ ๑๕ กรกฎาคม ๒๕๖๗)
รวมถึงรายงานข้อสังเกตและข้อเสนอแนะถึงผู้บริหาร สำหรับปีสิ้นสุดวันที่ ๓๐ กันยายน ๒๕๖๖ ของผู้สอบบัญชี รายงานผลงานบริการตามภารกิจกระทรวงยุติธรรม ประจำปีงบประมาณ พ.ศ. ๒๕๖๗ (ระหว่างวันที่ ๑ ตุลาคม ๒๕๖๖ - ๑๕ กรกฎาคม ๒๕๖๗) โดยมีผู้ขอรับความช่วยเหลือทั้งสิ้น ๓,๖๘๖ คำขอ และรายงานความคืบหน้าด้านคดี
นอกจากนี้ ที่ประชุมได้พิจารณา (ร่าง) แผนพัฒนาระบบฐานข้อมูลสารสนเทศเพื่อการประเมินผลลัพธ์ “ประชาชนผู้ด้อยโอกาสสามารถเข้าถึงกระบวนการยุติธรรมอย่างเท่าเทียม” ประจำปีงบประมาณ พ.ศ. ๒๕๖๘ โดยมีประเด็นทบทวน ๓ ประเด็น ได้แก่ ๑) ความสอดคล้องกับแผนในระดับต่าง ๆ ๒) การพัฒนาระบบฐานข้อมูล และ ๓) งบประมาณ

ที่มา : https://www.thaigov.go.th/news/contents/details/86189