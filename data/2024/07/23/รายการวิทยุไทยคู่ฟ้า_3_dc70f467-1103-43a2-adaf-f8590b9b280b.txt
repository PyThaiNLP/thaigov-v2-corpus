รัฐบาลไทย-ข่าวทำเนียบรัฐบาล-ไทย-ซาอุดีฯ เจรจาธุรกิจกว่า 100 คู่ ตั้ง BOI ณ กรุงริยาด ดึงการลงทุนจากตะวันออกกลาง


วันอังคารที่ 23 กรกฎาคม 2567
23/07/2567
พิมพ์
ไทย-ซาอุดีฯ เจรจาธุรกิจกว่า 100 คู่ ตั้ง BOI ณ กรุงริยาด ดึงการลงทุนจากตะวันออกกลาง
วันอาทิตย์ ที่ 21 ก.ค.67
ต่อจากนี้ไป ขอเชิญรับฟังไทยคู่ฟ้า
รัฐบาลเดินหน้ากระชับสัมพันธ์ไทย-ซาอุดีอาระเบีย
โดยช่วงกลางเดือนที่ผ่านมามีการประชุมภาคธุรกิจระหว่างกัน ณ กรุงริยาด ประเทศซาอุดีอาระเบีย
ซึ่งได้รับความสนใจจากนักธุรกิจในภูมิภาคตะวันออกกลางกว่า 300 คน เกิดการเจรจาธุรกิจกว่า 100 คู่
และภายในงานมีการลงนามบันทึกความเข้าใจ 11 ฉบับในหลายสาขา เช่น เกษตร ชิ้นส่วนยานยนต์ อาหาร
วัสดุก่อสร้าง เกมและอีสปอร์ต น้ำหอม นอกจากนี้ สำนักงานคณะกรรมการส่งเสริมการลงทุนของไทย
ยังได้จัดตั้งสำนักงาน ณ กรุงริยาด ซึ่งนับเป็นแห่งแรกในภูมิภาคตะวันออกกลาง
เชื่อว่าจะเป็นกลไกสำคัญในการต่อยอดความร่วมมือ
และผลักดันการค้าการลงทุนระหว่างไทยและประเทศต่าง ๆ
ในตะวันออกกลางให้เกิดผลเป็นรูปธรรมได้มากยิ่งขึ้น
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/86175