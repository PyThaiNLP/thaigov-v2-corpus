รัฐบาลไทย-ข่าวทำเนียบรัฐบาล-ในโอกาสพระราชพิธีมหามงคลเฉลิมพระชนมพรรษา ๒๘ กรกฎาคม ๒๕๖๗ นี้ กองทัพเรือ ได้รับพระราชทานพระบรมราชานุญาต ในการอัญเชิญเรือพระที่นั่ง จำนวน ๓ ลำ ประกอบด้วย เรือพระที่นั่งสุพรรณหงส์


วันอังคารที่ 23 กรกฎาคม 2567
ในโอกาสพระราชพิธีมหามงคลเฉลิมพระชนมพรรษา ๒๘ กรกฎาคม ๒๕๖๗ นี้ กองทัพเรือ ได้รับพระราชทานพระบรมราชานุญาต ในการอัญเชิญเรือพระที่นั่ง จำนวน ๓ ลำ ประกอบด้วย เรือพระที่นั่งสุพรรณหงส์
เรือพระที่นั่งนารายณ์ทรงสุบรรณ รัชกาลที่ ๙ และ เรือพระที่นั่งอนันตนาคราช ผูกทุ่น ประกอบกาพย์เห่เรือ เพื่อเฉลิมพระเกียรติ ณ ท่าราชวรดิฐ พร้อมทั้งจัดแสดงนิทรรศการเฉลิมพระเกียรติ บริเวณพื้นที่พระที่นั่งราชกิจวินิจฉัย
ในระหว่างวันที่ ๒๘ และ ๒๙ กรกฎาคม ๒๕๖๗ วันละสองรอบ รอบละ ๒๕ นาที แบ่งเป็น วันที่ ๒๘ ก.ค. เวลา ๑๕.๐๐ น. และ ๒๐.๓๐ น. วันที่ ๒๙ ก.ค. เวลา ๑๗.๐๐ น. และ ๒๐.๐๐ น.
โดยประชาชนสามารถรับชมนิทรรศการ และกิจกรรมดังกล่าวได้บริเวณพื้นที่พระราชกิจวินิจฉัย และอาคารราชนาวิกสภา ตามวันและเวลาดังกล่าว ยกเว้นในรอบวันที่ ๒๘ กรกฎาคมเวลา ๑๕.๐๐ น. สามารถรับชม ได้เฉพาะในพื้นที่อาคารราชนาวิกสภา โดยขอความร่วมมือประชาชนใส่เสื้อเหลืองร่วมงานโดยพร้อมเพรียงกัน
ขอขอบคุณภาพและข้อมูลจาก : กองทัพเรือ Royal Thai Navy
#พระราชพิธีมหามงคลเฉลิมพระชนมพรรษา๖รอบ

ที่มา : https://www.thaigov.go.th/news/contents/details/86161