รัฐบาลไทย-ข่าวทำเนียบรัฐบาล-ครม.เห็นชอบร่าง พ.ร.บ.จัดตั้ง “ศาลภาษีอากรฯ” เพิ่มอำนาจพิจารณาคดีอาญา


วันอังคารที่ 23 กรกฎาคม 2567
ครม.เห็นชอบร่าง พ.ร.บ.จัดตั้ง “ศาลภาษีอากรฯ” เพิ่มอำนาจพิจารณาคดีอาญา
......
ครม.เห็นชอบร่าง พ.ร.บ.จัดตั้ง “ศาลภาษีอากรฯ” เพิ่มอำนาจพิจารณาคดีอาญา
.
ที่ประชุม ครม. (16 ก.ค. 67) เห็นชอบร่างพระราชบัญญัติจัดตั้งศาลภาษีอากรและวิธีพิจารณาคดีภาษีอากร (ฉบับที่ ..) พ.ศ. .... (การพิจารณาพิพากษาคดีอาญาเกี่ยวกับภาษีอากร) ที่สำนักงานคณะกรรมการกฤษฎีกาตรวจพิจารณาแล้ว และรับทราบแผนในการจัดทำกฎหมายลำดับรอง กรอบระยะเวลาและกรอบสาระสำคัญของกฎหมายลำดับรองที่ออกตามร่างพระราชบัญญัติจัดตั้งศาลภาษีอากรและวิธีพิจารณาคดีภาษีอากร
.
โดยสาระสำคัญของร่างฯ จะเป็นการเพิ่มอำนาจให้ศาลภาษีอากรสามารถพิจารณาคดีอาญาที่เกี่ยวกับภาษีอากรได้โดยตรง รวมถึงแก้ไขวิธีพิจารณาคดีภาษีอากร ให้สามารถดำเนินคดีไปคราวเดียวไม่ต้องแยกไปดำเนินคดีในอีกศาลหนึ่ง (ปัจจุบันคดีภาษีอากรในส่วนแพ่งดำเนินกระบวนพิจารณาโดยศาลภาษีอากร ส่วนคดีภาษีอากรในส่วนอาญาดำเนินกระบวนพิจารณาในศาลยุติธรรมอื่น) ซึ่งเป็นการลดภาระทั้งด้านเวลาและค่าใช้จ่าย รวมถึงเป็นการเพิ่มประสิทธิภาพในการบังคับใช้กฎหมายภาษีอากร ให้การดำเนินคดีมีความถูกต้องและเป็นธรรมมากยิ่งขึ้น ทั้งนี้ คณะกรรมการบริหารศาลยุติธรรมได้มติเห็นชอบด้วยแล้ว
.
อ่านเพิ่มเติม คลิก >> https://www.thaigov.go.th/news/contents/details/85897
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/86179