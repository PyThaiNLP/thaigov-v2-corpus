รัฐบาลไทย-ข่าวทำเนียบรัฐบาล-วธ. ขอเชิญชวนประชาชน ชมการแสดงอุปรากรพิเศษ  "มาดามบัตเตอร์ฟลาย” (Madama Butterfly) เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ณ ศูนย์วัฒนธรรมแห่งประเทศไทย


วันอังคารที่ 23 กรกฎาคม 2567
วธ. ขอเชิญชวนประชาชน ชมการแสดงอุปรากรพิเศษ  "มาดามบัตเตอร์ฟลาย” (Madama Butterfly) เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ณ ศูนย์วัฒนธรรมแห่งประเทศไทย
​รมว.สุดาวรรณ หวังศุภกิจโกศล และกระทรวงวัฒนธรรม ขอเชิญชวนประชาชน ชมการแสดงอุปรากรพิเศษ  "มาดามบัตเตอร์ฟลาย”  (Madama Butterfly) เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567  ณ หอประชุมใหญ่ ศูนย์วัฒนธรรมแห่งประเทศไทย
รมว.สุดาวรรณ หวังศุภกิจโกศล และกระทรวงวัฒนธรรม ขอเชิญชวนประชาชน ชมการแสดงอุปรากรพิเศษ  "มาดามบัตเตอร์ฟลาย”  (Madama Butterfly) เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567  ณ หอประชุมใหญ่ ศูนย์วัฒนธรรมแห่งประเทศไทย
นางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม เปิดเผยว่า  เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 สำนักนายกรัฐมนตรี ร่วมกับกระทรวงวัฒนธรรมมูลนิธิรอยัลแบงค์คอกซิมโฟนีออร์เคสตร้า ในพระอุปถัมภ์สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา กำหนดจัดการแสดงอุปรากร เรื่อง “มาดามบัตเตอร์ฟลาย” (Madama Butterfly)ในวันอังคารที่ 23 และวันพุธที่ 24 กรกฎาคม 2567 ณ หอประชุมใหญ่ ศูนย์วัฒนธรรมแห่งประเทศไทย
โดยสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา องค์อุปถัมภ์มูลนิธิฯมี ทรงมีพระดำริให้มูลนิธิฯจัดการแสดงอุปรากร เรื่อง “มาดามบัตเตอร์ฟลาย” ขึ้นมา ซึ่งเป็นบทประพันธ์ดนตรีของ จาโคโม ปุชชินี (Giacomo Puccini) ชาวอิตาเลียน บทคำร้องเป็นภาษาอิตาเลียน โดยลุยจิ อิลลิกา (Luigi Illica) และจูเซปเป้ จาโกซา (Giuseppe Giacosa) เป็นอุปรากรที่แสดงถึงความรักระหว่างสาวเกอิชาชาวญี่ปุ่น กับทหารเรือหนุ่มชาวอเมริกัน ที่ยึดมั่นในความรักด้วยการสละชีวิตเพื่อรักษาเกียรติและศักดิ์ศรีของตน อุปรากรเรื่องนี้ได้ถูกนำออกแสดงครั้งแรกที่โรงอุปรากรสกาลา ในกรุงมิลาน ประเทศอิตาลีในปีค.ศ. 1904 (พ.ศ.2447) เป็นโอเปร่าเรื่องหนึ่งที่ได้รับความนิยมนำออกแสดงมากที่สุด 10 อันดับแรกของโลก
นางสาวสุดาวรรณ กล่าวด้วยว่า  การแสดงครั้งนี้สมเด็จพระเจ้าลูกเธอ เจ้าฟ้าสิริวัณณวรีฯ ทรงรับเป็นผู้อำนวยการแสดง (Executive Producer) และทรงคัดเลือกคณะนักแสดงจาก Opera Production กรุงเวียนนา และเปิดคัดเลือกนักแสดงไทยในบทนักแสดงสมทบและนักร้องประสานเสียง ที่สำคัญการแสดงครั้งนี้ ชุดของนักแสดงออกแบบใหม่ทั้งหมด โดยแบรนด์ SIRIVANNAVARI นำโดยองค์ครีเอทีฟไดเรกเตอร์ ทรงออกแบบเสื้อผ้าจำนวน 14 ชุด ด้วยพระองค์เอง สำหรับ 9 ตัวละครหลัก และอีก 40 ชุด โดยทีมงานของแบรนด์ SIRIVANNAVARI ภายใต้แนวคิดทรงกำหนดของพระองค์ท่าน นอกจากนี้ ยังทรงมีส่วนร่วมในการออกแบบฉากเวทีร่วมกับทีมงานจากเวียนนาอีกด้วย ทั้งนี้  โอเปร่า Madama Butterfly  จะจัดการแสดงวันที่  24 กรกฎาคม 2567 รอบเวลา 19.30 น. ณ หอประชุมใหญ่ ศูนย์วัฒนธรรมแห่งประเทศไทย จองตั๋วได้ทาง Thaiticketmajor.com  ราคา 1,000 บาท 2,000 บาท และ3,000 บาท

ที่มา : https://www.thaigov.go.th/news/contents/details/86149