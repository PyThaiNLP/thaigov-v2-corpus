รัฐบาลไทย-ข่าวทำเนียบรัฐบาล-ผู้ช่วย รมว.เกษตร ประชุมคณะกรรมการติดตามและขับเคลื่อนงานด้านการเกษตรและสหกรณ์ ตามนโยบายรัฐมนตรีว่าการกระทรวงเกษตรและสหกรณ์


วันอังคารที่ 23 กรกฎาคม 2567
ผู้ช่วย รมว.เกษตร ประชุมคณะกรรมการติดตามและขับเคลื่อนงานด้านการเกษตรและสหกรณ์ ตามนโยบายรัฐมนตรีว่าการกระทรวงเกษตรและสหกรณ์
ผู้ช่วย รมว.เกษตร ประชุมคณะกรรมการติดตามและขับเคลื่อนงานด้านการเกษตรและสหกรณ์ ตามนโยบายรัฐมนตรีว่าการกระทรวงเกษตรและสหกรณ์
ดร.ณมาณิตา กลับบ้านเกาะ ผู้ช่วยรัฐมนตรีประจำกระทรวงเกษตรและสหกรณ์ เป็นประธานการประชุมคณะกรรมการติดตาม และขับเคลื่อนงานด้านการเกษตรและสหกรณ์ตามนโยบายรัฐมนตรีว่าการกระทรวงเกษตรและสหกรณ์ โดยมี นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ ผู้บริหารและหน่วยงานในสังกัดกระทรวงเกษตรและสหกรณ์ เข้าร่วม ณ ห้องประชุมกระทรวงเกษตรและสหกรณ์ โดยที่ประชุมได้พิจารณาสำคัญต่าง ๆ ดังนี้ 1) การติดตามความก้าวหน้าการดำเนินการตามข้อสั่งการของรัฐมนตรีว่าการกระทรวงเกษตรและสหกรณ์ ได้แก่  การแก้ไขปัญหาเกลือทะเลไทย การแก้ไขปัญหาปลาหมอคางดำ การส่งเสริมเกษตรกรเลี้ยงปลายี่สก และช่องทางการตลาด โครงการประตูระบายน้ำปากคลองสุนัขหอน (แม่น้ำท่าจีน) และประตูระบายน้ำคลองนาขวาง จังหวัดสมุทรสาคร และการขอใช้พื้นที่ของส่วนราชการเป็นที่ตั้งศูนย์วิจัยและพัฒนาการเพาะเลี้ยงสัตว์น้ำจืดนครปฐม 2) การแต่งตั้งคณะอนุกรรมการติดตาม และขับเคลื่อนงานด้านการเกษตรและสหกรณ์ตามนโยบายรัฐมนตรีว่าการกระทรวงเกษตรและสหกรณ์ จังหวัดสุรินทร์ และสุพรรณบุรี และ 3) การแต่งตั้งคณะอนุกรรมการการติดตาม และขับเคลื่อนงานด้านการเกษตรและสหกรณ์ตามนโยบายรัฐมนตรีว่าการกระทรวงเกษตรและสหกรณ์ ระดับจังหวัด (เพิ่มเติม)
นอกจากนี้ ที่ประชุมยังได้รับทราบการแต่งตั้งคณะอนุกรรมการติดตาม และขับเคลื่อนงานด้านการเกษตรและสหกรณ์ ตามนโยบายรัฐมนตรีว่าการกระทรวงเกษตรและสหกรณ์ จังหวัดพิจิตร สมุทรสงคราม สมุทรสาคร ยะลา ปัตตานี และอำนาจเจริญ รวมถึงผลการดำเนินงานของคณะอนุกรรมการติดตาม และขับเคลื่อนงานด้านการเกษตรและสหกรณ์ ตามนโยบายรัฐมนตรีว่าการกระทรวงเกษตรและสหกรณ์ จังหวัดนครปฐม ระนอง สงขลา และหนองบัวลำภูด้วย

ที่มา : https://www.thaigov.go.th/news/contents/details/86155