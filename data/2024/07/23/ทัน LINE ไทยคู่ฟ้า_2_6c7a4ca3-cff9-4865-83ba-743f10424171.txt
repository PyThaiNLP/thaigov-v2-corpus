รัฐบาลไทย-ข่าวทำเนียบรัฐบาล-สธ. นำร่อง 6 รพ. ให้ยืม “คาร์ซีท” เพื่อความปลอดภัยของเด็กเล็ก ก่อนขยายไปยังรพ. อื่นทั่วประเทศ


วันอังคารที่ 23 กรกฎาคม 2567
สธ. นำร่อง 6 รพ. ให้ยืม “คาร์ซีท” เพื่อความปลอดภัยของเด็กเล็ก ก่อนขยายไปยังรพ. อื่นทั่วประเทศ
......
สธ. นำร่อง 6 รพ. ให้ยืม “คาร์ซีท” เพื่อความปลอดภัยของเด็กเล็ก ก่อนขยายไปยังรพ. อื่นทั่วประเทศ
.
กระทรวงสาธารณสุข เดินหน้าส่งเสริมให้ผู้ปกครองใช้ที่นั่งนิรภัยสำหรับเด็ก สร้างความปลอดภัยขณะโดยสารบนรถยนต์ ซึ่งที่ผ่านมากฎหมายคาร์ซีท ได้กำหนดให้เด็กอายุไม่เกิน 6 ปี ต้องจัดให้นั่งในที่นั่งนิรภัยสำหรับเด็ก หรือที่นั่งพิเศษสำหรับเด็ก เพื่อป้องกันอันตราย แต่พบว่าผู้ปกครองยังขาดความตระหนักและใช้ที่นั่งนิรภัยสำหรับเด็กน้อยมาก
.
จากข้อมูลองค์การอนามัยโลกพบว่า การใช้ที่นั่งนิรภัยสำหรับเด็ก หรือ Car seat จะช่วยลดโอกาสการเสียชีวิตของเด็กได้มากถึง 70% ซึ่งเด็กที่นั่งเบาะหน้ารถยนต์และไม่ได้ใช้ที่นั่งนิรภัยสำหรับเด็ก มีความเสี่ยงต่อการบาดเจ็บรุนแรงสูงกว่าเด็กที่นั่งด้านหลังและใช้ที่นั่งนิรภัยสำหรับเด็ก ถึง 5 เท่า
.
ดังนั้น เพื่อลดความเสียหายที่อาจจะเกิดขึ้น กระทรวงสาธารณสุข จึงได้ร่วมกับภาคีเครือข่าย จัดโครงการรณรงค์และให้ยืมที่นั่งนิรภัยเด็กสำหรับเด็ก หรือ Car seat ให้กับโรงพยาบาลนำร่อง 6 แห่ง ได้แก่ สถาบันบำราศนราดูร โรงพยาบาลสมุทรปราการ โรงพยาบาลน่าน โรงพยาบาลบุรีรัมย์ โรงพยาบาลวชิระภูเก็ต และ โรงพยาบาลสุโขทัย เพื่อเป็นต้นแบบในการส่งเสริมการใช้ที่นั่งนิรภัยเด็กในโรงพยาบาล และขยายผลไปสู่โรงพยาบาลในสังกัดกระทรวงสาธารณสุขทุกแห่งต่อไป
.
อ่านเพิ่มเติม คลิก https://www.thaigov.go.th/news/contents/details/85533
.
#ไทยคู่ฟ้า #สื่อสารรัฐบาลไทย
-------------------
Website : www.thaigov.go.th
Facebook/ X : ไทยคู่ฟ้า
YouTube : ไทยคู่ฟ้า ทำเนียบรัฐบาล
LINE/TikTok : ไทยคู่ฟ้า (@thaigov)
Instagram : ไทยคู่ฟ้า (@thai_khufah)

ที่มา : https://www.thaigov.go.th/news/contents/details/86180