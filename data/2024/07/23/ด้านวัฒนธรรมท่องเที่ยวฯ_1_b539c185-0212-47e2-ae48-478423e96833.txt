รัฐบาลไทย-ข่าวทำเนียบรัฐบาล-พระบาทสมเด็จพระเจ้าอยู่หัว พระราชทานผ้าไตร สำหรับอุปัชฌาย์ ๑ ไตร และผู้บรรพชาอุปสมบท ๗๓ ไตร ในโครงการบรรพชาอุปสมบทและบวชชีพรหมโพธิ เฉลิมพระเกียรติฯ ๖ รอบ ณ วัดไทยพุทธคยา อินเดีย


วันอังคารที่ 23 กรกฎาคม 2567
พระบาทสมเด็จพระเจ้าอยู่หัว พระราชทานผ้าไตร สำหรับอุปัชฌาย์ ๑ ไตร และผู้บรรพชาอุปสมบท ๗๓ ไตร ในโครงการบรรพชาอุปสมบทและบวชชีพรหมโพธิ เฉลิมพระเกียรติฯ ๖ รอบ ณ วัดไทยพุทธคยา อินเดีย
พระบาทสมเด็จพระเจ้าอยู่หัว โปรดเกล้า พระราชทานผ้าไตร สำหรับอุปัชฌาย์ ๑ ไตร และผู้บรรพชาอุปสมบท ๗๓ ไตร ในโครงการบรรพชาอุปสมบทและบวชชีพรหมโพธิ เฉลิมพระเกียรติพระบาทสมเด็จพระเจ้าอยู่หัว เฉลิมพระชนมพรรษา ๖ รอบ ณ วัดไทยพุทธคยา รัฐพิหาร สาธารณรัฐอินเดีย
พระบาทสมเด็จพระเจ้าอยู่หัว ทรงพระกรุณาโปรดเกล้าโปรดกระหม่อม พระราชทานผ้าไตร สำหรับอุปัชฌาย์ จำนวน ๑ ไตร และสำหรับผู้บรรพชาอุปสมบท จำนวน ๗๓ ไตร ในโครงการบรรพชาอุปสมบทและบวชชีพรหมโพธิ เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา ๖ รอบ ๒๘ กรกฎาคม ๒๕๖๗ ณ  วัดไทยพุทธคยา รัฐพิหาร สาธารณรัฐอินเดีย
พระบาทสมเด็จพระเจ้าอยู่หัว ทรงพระกรุณาโปรดเกล้าโปรดกระหม่อม พระราชทานผ้าไตร สำหรับอุปัชฌาย์ จำนวน ๑ ไตร และสำหรับผู้บรรพชาอุปสมบท จำนวน ๗๓ ไตร ในโครงการบรรพชาอุปสมบทและบวชชีพรหมโพธิ เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา ๖ รอบ ๒๘ กรกฎาคม ๒๕๖๗ นั้น
เมื่อวันที่ ๒๐ กรกฎาคม ๒๕๖๗ เวลา ๐๖.๓๐ น. (ตามเวลาท้องถิ่นสาธารณรัฐอินเดีย) พระธรรมโพธิวงศ์ เจ้าอาวาสวัดไทยพุทธคยา สาธารณรัฐอินเดีย หัวหน้าคณะพระธรรมทูตสายอินเดีย - เนปาล เป็นประธานฝ่ายสงฆ์ นางยุพา ทวีวัฒนะกิจบวร ปลัดกระทรวงวัฒนธรรม เป็นประธานฝ่ายฆราวาส ในพิธีมอบผ้าไตรพระราชทานแก่ผู้บรรพชาและมอบผ้าสไบ พร้อมเข็มที่ระลึกแก่ผู้บวชชีพรหมโพธิ ศีล ๑๐ ในโครงการบรรพชาอุปสมบทและบวชชีพรหมโพธิ เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา ๖ รอบ ๒๘ กรกฎาคม ๒๕๖๗ ณ ปริมณฑลต้นพระศรีมหาโพธิ์ และจากนั้นประกอบพิธีอุปสมบท ณ  วัดไทยพุทธคยา รัฐพิหาร สาธารณรัฐอินเดีย โดยมีกงสุลใหญ่ ณ เมืองกัลกัตตา คณะผู้บริหารกระทรวงวัฒนธรรม ข้าราชการและเจ้าหน้าที่กระทรวงวัฒนธรรม เข้าร่วมพิธี
โดยก่อนมอบผ้าไตรพระราชทานมีขบวนอัญเชิญพระบรมฉายาลักษณ์ และผ้าไตรพระราชทาน จากนั้น เวลา ๐๗.๐๐ น. ปลัดกระทรวงวัฒนธรรมและคณะได้ประกอบพิธีมอบผ้าไตรพระราชทานแก่ผู้บรรพชาและมอบผ้าสไบ พร้อมเข็มที่ระลึกแก่ผู้บวชชีพรหมโพธิ ศีล ๑๐ และประกอบพิธีอุปสมบท ณ พระมหาเจดีย์พุทธคยา เมืองคยา รัฐพิหาร สาธารณรัฐอินเดีย
โครงการดังกล่าว จัดโดยกระทรวงวัฒนธรรม ร่วมกับวัดสุวรรณภูมิพุทธชยันตี คณะพระธรรมทูตสายประเทศอินเดีย - เนปาลและมูลนิธิพระธรรมวิทยากรไทยในแดนพุทธภูมิ ระหว่างวันที่ ๑๘ - ๓๐ กรกฎาคม ๒๕๖๗ ณ วัดสุวรรณภูมิพุทธชยันตี จังหวัดสมุทรปราการ วัดไทยพุทธคยา รัฐพิหาร และพุทธสังเวชนียสถาน สาธารณรัฐอินเดีย และสหพันธ์สาธารณรัฐประชาธิปไตยเนปาล เพื่อเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิม พระชนมพรรษา ๖ รอบ ๒๘ กรกฎาคม ๒๕๖๗ และเพื่อเปิดโอกาสให้ประชาชนจากภาคส่วนต่าง ๆ ความกตัญญูกตเวทีต่อสถาบันหลักของชาติตลอดจนให้พุทธศาสนิกชน ได้ร่วมกันบำเพ็ญคุณงามความดีถวายเป็นพระราชกุศลที่สำคัญให้ผู้เข้าร่วมโครงการฯได้พัฒนาคุณธรรมจริยธรรมและศีลธรรมเพื่อนำหลักธรรมมาปรับใช้ในการดำรงชีวิต เพื่อธำรงรักษาและร่วมกันเผยแพร่พุทธศาสนา
-----

ที่มา : https://www.thaigov.go.th/news/contents/details/86144