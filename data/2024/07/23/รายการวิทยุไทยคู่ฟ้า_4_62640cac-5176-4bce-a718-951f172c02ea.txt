รัฐบาลไทย-ข่าวทำเนียบรัฐบาล-เดินหน้าบำบัดผู้ติดยาเสพติด พบไม่กลับไปเสพซ้ำกว่า 5 หมื่นราย


วันอังคารที่ 23 กรกฎาคม 2567
23/07/2567
พิมพ์
เดินหน้าบำบัดผู้ติดยาเสพติด พบไม่กลับไปเสพซ้ำกว่า 5 หมื่นราย
วันจันทร์ ที่ 22 ก.ค.67
ต่อจากนี้ไป ขอเชิญรับฟังไทยคู่ฟ้า
รัฐบาลขับเคลื่อนนโยบายแก้ไขปัญหายาเสพติดแบบเร่งด่วน “ปราบปราม รักษา ฟื้นฟู ดูแล”
โดยเฉพาะการแยกผู้เสพออกมารับการบำบัด รักษา และส่งคืนชุมชนเมื่อมีความพร้อม
ผ่านกระบวนการให้แน่ใจว่าไม่กลับไปเสพยาอีก โดยข้อมูล ณ วันที่ 14 กรกฎาคม ที่ผ่านมา
มีผู้เข้ารับการบำบัดสะสม 123,038 ราย ผลการติดตามเมื่อพ้นระยะบำบัดใน 1 ปี 79,210 ราย
มีผลงานคืนคนดีสู่สังคม คือ ไม่กลับไปเสพซ้ำ จำนวน 55,649 ราย ทั้งนี้
กลไกในการบำบัดรักษาและฟื้นฟูผู้ติดยาเสพติด มีโครงสร้างตั้งแต่คณะกรรมการบำบัดและฟื้นฟู
คณะอนุกรรมการระบบ บำบัด ฟื้นฟู และติดตาม ซึ่งทำงานระดับจังหวัดด้วยคณะบูรณาการ คัดกรอง
บำบัดรักษา ฟื้นฟูสมรรถนะ และฟื้นฟูสภาพทางสังคม ไปจนถึงระดับอำเภอ
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/86176