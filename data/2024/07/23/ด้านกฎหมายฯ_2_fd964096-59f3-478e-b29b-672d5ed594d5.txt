รัฐบาลไทย-ข่าวทำเนียบรัฐบาล-รมว.ยุติธรรม เป็นประธานเปิดโครงการขับเคลื่อนนโยบายและยุทธศาสตร์ของกระทรวงยุติธรรม


วันอังคารที่ 23 กรกฎาคม 2567
23/07/2567
พิมพ์
รมว.ยุติธรรม เป็นประธานเปิดโครงการขับเคลื่อนนโยบายและยุทธศาสตร์ของกระทรวงยุติธรรม
รมว.ยุติธรรม เป็นประธานเปิดโครงการขับเคลื่อนนโยบายและยุทธศาสตร์ของกระทรวงยุติธรรม
ในวันอังคารที่ ๒๓ กรกฎาคม ๒๕๖๗ เวลา ๑๔.๓๐ น. พันตำรวจเอก ทวี สอดส่อง รัฐมนตรีว่าการกระทรวงยุติธรรม เป็นประธานเปิดโครงการขับเคลื่อนนโยบายและยุทธศาสตร์ของกระทรวงยุติธรรม โดยมี นายไตรยฤทธิ์ เตมหิวงศ์ รองปลัดกระทรวงยุติธรรม นายสำรวม บุญเสริม ผู้ช่วยปลัดกระทรวงยุติธรรม นางอุษา จั่นพลอย บุญเปี่ยม ผู้ช่วยปลัดกระทรวงยุติธรรม หัวหน้าส่วนราชการในสังกัดกระทรวงยุติธรรม ผู้อำนวยการ/กอง/สำนัก สำนักงานปลัดกระทรวงยุติธรรม ผู้แทนหน่วยงานในสังกัดกระทรวงยุติธรรม และผู้ที่เกี่ยวข้อง เข้าร่วมฯ ณ ห้องประชุม ๗-๐๑ ชั้น ๗ อาคารกระทรวงยุติธรรม
โอกาส​นี้ รัฐมนตรีว่าการกระทรวงยุติธรรม ได้มอบนโยบายและทิศทางการขับเคลื่อนภารกิจงานตามยุทธศาสตร์ของกระทรวงยุติธรรม โดยมีใจความสำคัญตอนหนึ่งว่า ขอมอบหมาย​ให้ทุกหน่วยงานขับเคลื่อนภารกิจตามหลักเกณฑ์การพิจารณา โดยการของบประมาณ โดยให้คำนึงถึงปัญหา ยกระดับหลักนิติธรรม ยกระดับภารกิจงาน ยกระดับบุคลากรควบคู่กับการนำระบบเทคโนโลยีมาเพิ่มประสิทธิภาพการปฏิบัติงานที่ต้องพัฒนาร่วมกัน แก้ปัญหาการประสานงานของกฎหมายที่มีอยู่ ภายใต้การกำหนดยุทธศาสตร์ให้สอดรับกับปริมาณงานและภารกิจ โดยคำนึงถึงประโยชน์ของประชาชนและผู้ที่อยู่ในกระบวนการยุติธรรมเป็นสำคัญ เพื่อให้แนวทางการจัดทำโครงการขับเคลื่อนให้บรรลุเป้าหมายตามแผนแม่บทภายใต้ยุทธศาสตร์ชาติ และสอดคล้องกับหน้าที่ของรัฐและแนวนโยบายแห่งรัฐต่อไป​
ทั้งนี้​ โครงการ​ฯ ดังกล่าว​ได้กำหนด​จัดขึ้นตั้งแต่​เวลา ๐๙.๓๐ น. เพื่อให้ส่วนราชการในสังกัดกระทรวงยุติธรรมรับทราบนโยบายและยุทธศาสตร์ รวมทั้งทิศทางการขับเคลื่อนภารกิจงานตามยุทธศาสตร์ของกระทรวงยุติธรรม และแนวทางการจัดทำโครงการเพื่อบรรลุเป้าหมายของแผนแม่บทภายใต้ยุทธศาสตร์ชาติ ประจำปีงบประมาณ พ.ศ. ๒๕๖๙ การจัดทำแผนปฏิบัติราชการรายปีของกระทรวงยุติธรรมและสำนักงานปลัดกระทรวงยุติธรรม การจัดทำแผนการใช้จ่ายงบประมาณ และการติดตามและรายงานผลการดำเนินงานของกระทรวงยุติธรรม เพื่อให้เกิดความเข้าใจในการจัดทำและขับเคลื่อนนโยบายและยุทธศาสตร์ของกระทรวงยุติธรรมบรรลุเป้าหมายตามที่กำหนดไว้

ที่มา : https://www.thaigov.go.th/news/contents/details/86192