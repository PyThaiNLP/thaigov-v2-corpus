รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม เฉลิมฉลองครบรอบ ๙๗ ปี การสถาปนากองทัพปลดแอกประชาชนจีน


วันพุธที่ 31 กรกฎาคม 2567
31/07/2567
พิมพ์
รัฐมนตรีว่าการกระทรวงยุติธรรม เฉลิมฉลองครบรอบ ๙๗ ปี การสถาปนากองทัพปลดแอกประชาชนจีน
รัฐมนตรีว่าการกระทรวงยุติธรรม เฉลิมฉลองครบรอบ ๙๗ ปี การสถาปนากองทัพปลดแอกประชาชนจีน
ในวันอังคารที่ ๓๐ กรกฏาคม ๒๕๖๗ ณ โรงแรมแชงกรี-ลา กรุงเทพฯ พันตำรวจเอก ทวี สอดส่อง รัฐมนตรีว่าการกระทรวงยุติธรรม และคณะ เดินทางมาร่วมงานวันกองทัพจีน เพื่อร่วมฉลองครบรอบการก่อตั้งกองทัพปลดแอกประชาชนจีน จัดโดยสถานเอกอัครราชทูตสาธารณรัฐประชาชนจีนประจำราชอาณาจักรไทย โดยมี พลเรือตรี หวัง เจิ้ง (Wang Zheng) ผู้ช่วยทูตฝ่ายทหาร สถานเอกอัครราชทูตจีนประจำประเทศไทย ให้การต้อนรับ และกล่าวเปิดงาน
ทั้งนี้ การจัดงานดังกล่าวได้แสดงให้เห็นถึงความร่วมมือและแลกเปลี่ยนในรูปแบบต่าง ๆ ระหว่างไทย-จีน ไม่ว่าสถานการณ์โลกมีการเปลี่ยนแปลงอย่างไร มิตรภาพระหว่างประชาชนชาวจีนและชาวไทยจะยังคงอยู่อย่างยาวนาน ประเทศจีนและประเทศไทยมีความเชื่อมโยงทางภูมิศาสตร์ มีความผูกพันทางสายเลือด และมีความคล้ายคลึงกันทางวัฒนธรรม ได้สืบทอดสืบสานต่อมิตรภาพอย่างแนบแน่นในประวัติศาสตร์อันยาวนาน

ที่มา : https://www.thaigov.go.th/news/contents/details/86500