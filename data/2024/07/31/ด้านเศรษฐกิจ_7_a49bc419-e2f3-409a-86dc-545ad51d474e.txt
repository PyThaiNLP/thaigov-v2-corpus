รัฐบาลไทย-ข่าวทำเนียบรัฐบาล-กรุงไทย เอาใจลูกค้าธุรกิจ โอนเงินต่างประเทศ ลดค่าธรรมเนียม 50% ไม่จำกัดจำนวนครั้ง


วันพุธที่ 31 กรกฎาคม 2567
31/07/2567
พิมพ์
กรุงไทย เอาใจลูกค้าธุรกิจ โอนเงินต่างประเทศ ลดค่าธรรมเนียม 50% ไม่จำกัดจำนวนครั้ง
ธ.กรุงไทย จัดโปรโมชันพิเศษสำหรับลูกค้าธุรกิจโอนเงินต่างประเทศผ่าน Krungthai BUSINESS WARP รับส่วนลดค่าธรรมเนียม 50% ทุกรายการ ไม่จำกัดจำนวนครั้ง ตั้งแต่วันนี้ – 30 พ.ย. 2567
ธนาคารกรุงไทย ในฐานะธนาคารพาณิชย์ชั้นนำของประเทศ มุ่งมั่นพัฒนาผลิตภัณฑ์และบริการทางการเงิน เพื่อตอบโจทย์ลูกค้าในทุกมิติ พร้อมขับเคลื่อนธุรกิจสนับสนุนธุรกิจ SME ซึ่งเป็นกลไกหลักในการขับเคลื่อนเศรษฐกิจของประเทศ ล่าสุด จัดโปรโมชันพิเศษสำหรับลูกค้าธุรกิจโอนเงินต่างประเทศผ่าน Krungthai BUSINESS WARP รับส่วนลดค่าธรรมเนียม 50% ทุกรายการ ไม่จำกัดจำนวนครั้ง ตั้งแต่วันนี้ – 30 พ.ย. 2567
Krungthai BUSINESS WARP โอนเงินมั่นใจ ปลายทางรับเงินเต็มจำนวน สามารถเลือกโอนออกจากบัญชีเงินบาทหรือบัญชีเงินฝากเงินตราต่างประเทศ (FCD) ผ่านดิจิทัลแพลตฟอร์ม Krungthai BUSINESS หรือธนาคารกรุงไทยทุกสาขา ครอบคลุมการชำระเงินได้กว่า 100 ประเทศทั่วโลก สำหรับลูกค้าธุรกิจที่ทำรายการโอนเงินประเภท Charge OUR (เก็บค่าธรรมเนียมธนาคารต่างประเทศจากผู้ขอโอน) ในวงเงินการโอนน้อยกว่า 200,000 USD หรือสกุลเงินอื่นเทียบเท่าต่อรายการ รับส่วนลดค่าธรรมเนียม 50% ทุกรายการ ไม่จำกัดจำนวนครั้ง ตั้งแต่วันนี้ – 30 พฤศจิกายน 2567 ลูกค้าธุรกิจที่ทำรายการผ่านช่องทาง Krungthai BUSINESS สามารถโอนเงินได้ 9 สกุลเงินหลัก ได้แก่ USD, GBP, EUR, AUD, CAD, HKD, SGD, JPY และ NZD  สำหรับลูกค้าที่สะดวกทำรายการผ่านช่องทางสาขาของธนาคาร สามารถเลือกโอนได้ 7 สกุลเงินตรงกับประเทศปลายทาง (Local Currency) USD, GBP, EUR, AUD, CAD, HKD และ SGD
สำหรับ ลูกค้าธุรกิจที่สนใจ ติดต่อ เจ้าหน้าที่ดูแลลูกค้าธุรกิจสัมพันธ์ หรือผู้ชำนาญการธุรกิจต่างประเทศ (ทีม Trade Solutions) หรือ Krungthai Corporate Contact Center  02-111-9999 ศึกษารายละเอียดเพิ่มเติมได้ที่ https://krungthai.com/link/businesswarpdiscount-pr

ที่มา : https://www.thaigov.go.th/news/contents/details/86521