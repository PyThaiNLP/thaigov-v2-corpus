รัฐบาลไทย-ข่าวทำเนียบรัฐบาล-ปลัดฯ ณัฐพล ร่วมประชุมคณะกรรมการบริหารนโยบายพลังงาน มุ่งขับเคลื่อนระบบพลังงานให้มีความมั่นคง ยั่งยืน สอดคล้องกับนโยบายของรัฐบาล


วันพุธที่ 31 กรกฎาคม 2567
31/07/2567
พิมพ์
ปลัดฯ ณัฐพล ร่วมประชุมคณะกรรมการบริหารนโยบายพลังงาน มุ่งขับเคลื่อนระบบพลังงานให้มีความมั่นคง ยั่งยืน สอดคล้องกับนโยบายของรัฐบาล
ปลัดฯ ณัฐพล ร่วมประชุมคณะกรรมการบริหารนโยบายพลังงาน มุ่งขับเคลื่อนระบบพลังงานให้มีความมั่นคง ยั่งยืน สอดคล้องกับนโยบายของรัฐบาล
31 กรกฎาคม 2567 ดร.ณัฐพล รังสิตพล ปลัดกระทรวงอุตสาหกรรม เข้าร่วมประชุมคณะกรรมการบริหารนโยบายพลังงาน (กบง.) ครั้งที่ 3/2567 เพื่อร่วมพิจารณาแนวทางและมาตรการต่างๆ ที่เกี่ยวข้องกับพลังงานของประเทศ มุ่งขับเคลื่อนให้ระบบพลังงานมีความมั่นคง ยั่งยืน และสอดคล้องกับนโยบายของรัฐบาล โดยคำนึงถึงผลประโยชน์ของประชาชนและผู้บริโภค โดยมีนายพีระพันธุ์ สาลีรัฐวิภาค รองนายกรัฐมนตรีและรัฐมนตรีว่าการกระทรวงพลังงาน เป็นประธานในการประชุมฯ ณ ห้องประชุม อาคารพิบูลธรรม กรมพัฒนาพลังงานทดแทนและอนุรักษ์พลังงาน และประชุมผ่านสื่ออิเล็กทรอนิกส์ โดยใช้โปรแกรม Zoom Meeting
โดยที่ประชุมได้ร่วมกันพิจารณาการปรับปรุงหลักการรับซื้อไฟฟ้าจากพลังงานหมุนเวียนเพิ่มเติม สำหรับกลุ่มที่ไม่มีต้นทุนเชื้อเพลิง และขยะอุตสาหกรรม ในรูปแบบ Feed-in Tariff (FiT) สำหรับปี 2565 –2573 เพื่อส่งเสริมการลงทุนในภาคส่วนนี้มากยิ่งขึ้น การปรับเลื่อนกำหนดวันเริ่มต้นซื้อขายไฟฟ้าเชิงพาณิชย์ (SCOD) สำหรับโครงการผลิตไฟฟ้าจากพลังงานลม ตามแผนการเพิ่มการผลิตไฟฟ้าจากพลังงานสะอาด ภายใต้แผนพัฒนากำลังผลิตไฟฟ้าของประเทศไทย พ.ศ. 2561 –2580 ฉบับปรับปรุงครั้งที่ 1 (PDP2018 Rev.1) ในช่วงปี พ.ศ. 2564 –2573 (ปรับปรุงเพิ่มเติม) และแนวทางการกำหนดราคาขายปลีกก๊าซธรรมชาติสำหรับยานยนต์ (NGV) จากการปรับโครงสร้างราคาก๊าซธรรมชาติตามมติคณะกรรมการนโยบายพลังงานแห่งชาติ เมื่อวันที่ 13 ธันวาคม 2566 เพื่อให้สอดคล้องกับนโยบายของรัฐบาลในการส่งเสริมการใช้พลังงานสะอาดและลดต้นทุนค่าครองชีพของประชาชน

ที่มา : https://www.thaigov.go.th/news/contents/details/86548