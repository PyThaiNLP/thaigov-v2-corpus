รัฐบาลไทย-ข่าวทำเนียบรัฐบาล-ธ.ก.ส. ได้รับการประเมินความโปร่งใสและคุณธรรม ITA Awards ระดับผ่านดีเยี่ยม


วันพุธที่ 31 กรกฎาคม 2567
31/07/2567
พิมพ์
ธ.ก.ส. ได้รับการประเมินความโปร่งใสและคุณธรรม ITA Awards ระดับผ่านดีเยี่ยม
ธ.ก.ส. รับประกาศนียบัตรการประเมินคุณธรรมและความโปร่งใสในการดำเนินงานของหน่วยงานภาครัฐ (Integrity and Transparency Assessment : ITA)  ประจำปีงบประมาณ พ.ศ. 2567 ระดับผ่านดีเยี่ยม ซึ่ง ธ.ก.ส. ได้รับคะแนน 97.94
(วันนี้ 30 กรกฎาคม 2567) ณ ห้องนนทบุรี อาคาร 4 สำนักงาน ป.ป.ช. สนามบินน้ำ จังหวัดนนทบุรี นายฉัตรชัย ศิริไล ผู้จัดการธนาคารเพื่อการเกษตรและสหกรณ์การเกษตร (ธ.ก.ส.) เข้ารับประกาศนียบัตรการประเมินคุณธรรมและความโปร่งใสในการดำเนินงานของหน่วยงานภาครัฐ (Integrity and Transparency Assessment : ITA)  ประจำปีงบประมาณ พ.ศ. 2567 ระดับผ่านดีเยี่ยม จัดขึ้นภายใต้แนวคิด Transparency with Quality โดยสำนักงานคณะกรรมการป้องกันและปราบปรามการทุจริตแห่งชาติ (ป.ป.ช.) ซึ่ง ธ.ก.ส. ได้รับคะแนน 97.94 การประเมินดังกล่าว แสดงถึงการเป็นองค์กรที่ดำเนินกิจการที่มีคุณธรรมและความโปร่งใสในการดำเนินงานของธนาคารตามหลักธรรมาภิบาล และเป็นการประเมินที่มีวัตถุประสงค์ในการก่อให้เกิดการปรับปรุงพัฒนาด้านคุณธรรมและความโปร่งใสในหน่วยงานภาครัฐ ทั่วประเทศ และเป็นอีกเครื่องมือหนึ่งในการขับเคลื่อนยุทธศาสตร์ชาติในด้านการต่อต้านการทุจริต โดยมีนายวิทยา ปทุมาสูตร ผู้ช่วยผู้จัดการ ธ.ก.ส. และพนักงาน ธ.ก.ส. เข้าร่วมงาน
ในโอกาสนี้ ธ.ก.ส. ขอขอบคุณเกษตรกรลูกค้าและผู้มีส่วนเกี่ยวข้องทุกภาคส่วนที่ร่วมสนับสนุน ซึ่ง ธ.ก.ส. ขอตั้งมั่นในคุณธรรม พร้อมเพิ่มประสิทธิภาพและพัฒนางานตามหลักคุณธรรมและความโปร่งใส ให้เป็นส่วนหนึ่งของวัฒนธรรมองค์กร เพื่อขับเคลื่อนระบบเศรษฐกิจฐานรากของประเทศสู่ความมั่นคง มั่งคั่ง และยั่งยืนต่อไป

ที่มา : https://www.thaigov.go.th/news/contents/details/86525