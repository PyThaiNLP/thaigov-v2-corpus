รัฐบาลไทย-ข่าวทำเนียบรัฐบาล-คนไทยเตรียมลุ้น 'ต้มยำกุ้ง-ชุดเคบาย่า' ขึ้นทะเบียนเป็น ‘มรดกทางวัฒนธรรมที่จับต้องไม่ได้ของมนุษยชาติ’ ของยูเนสโก


วันพฤหัสบดีที่ 4 กรกฎาคม 2567
คนไทยเตรียมลุ้น 'ต้มยำกุ้ง-ชุดเคบาย่า' ขึ้นทะเบียนเป็น ‘มรดกทางวัฒนธรรมที่จับต้องไม่ได้ของมนุษยชาติ’ ของยูเนสโก
.....
คนไทยเตรียมลุ้น 'ต้มยำกุ้ง-ชุดเคบาย่า' ขึ้นทะเบียนเป็น ‘มรดกทางวัฒนธรรมที่จับต้องไม่ได้ของมนุษยชาติ’ ของยูเนสโก
.
ตามที่รัฐบาล โดยกระทรวงวัฒนธรรม ได้เสนอมรดกภูมิปัญญาทางวัฒนธรรมของไทยเพื่อขึ้นทะเบียนเป็นมรดกทางวัฒนธรรมที่จับต้องไม่ได้ของมนุษยชาติต่อยูเนสโก เป็นประจำทุกปี ซึ่งที่ผ่านมาได้รับการขึ้นทะเบียนจากยูเนสโกแล้ว 4 รายการ ได้แก่ โขน นวดไทย โนรา และประเพณีสงกรานต์ในประเทศไทย
.
ล่าสุดในปีนี้ ได้มีการเสนอมรดกภูมิปัญญาทางวัฒนธรรมของไทย 2 รายการ ได้แก่ “ต้มยำกุ้ง และ ชุดเคบาย่า” ซึ่งชุดเคบาย่าได้เสนอร่วมกับมาเลเซีย บูรไนดารุสซาลาม อินโดนีเซียและสิงคโปร์ เพื่อพิจารณาในการประชุมคณะกรรมการระหว่างรัฐบาลว่าด้วยการสงวนรักษามรดกวัฒนธรรมที่จับต้องไม่ได้ ครั้งที่ 19 วันที่ 2-7 ธ.ค. 2567 นี้ พร้อมทั้งได้เสนอ “ชุดไทย” “มวยไทย” และ “ผ้าขาวม้า” เพื่อพิจารณาขึ้นทะเบียนตามลำดับ
.
ทั้งนี้ กรมส่งเสริมวัฒนธรรม ได้เตรียมจัดกิจกรรมเฉลิมฉลองการพิจารณาขึ้นทะเบียนมรดกทางวัฒนธรรมฯ ของทั้ง 2 รายการ พร้อมเตรียมจัดทำแผนล่วงหน้า 10 ปีในการเสนอมรดกภูมิปัญญาทางวัฒนธรรมของไทย เพื่อขึ้นทะเบียนฯ อย่างต่อเนื่อง เพื่อส่งเสริมมรดกทางศิลปวัฒนธรรม สร้างอาชีพ สร้างรายได้แก่ประชาชน ส่งเสริมเศรษฐกิจประเทศ และส่งต่อ Soft Power ด้านต่าง ๆ ของไทยให้เป็นที่รู้จักแพร่หลายระดับนานาชาติ
.
อ่านเพิ่มเติม คลิก >> https://www.thaigov.go.th/news/contents/details/85168
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/85407