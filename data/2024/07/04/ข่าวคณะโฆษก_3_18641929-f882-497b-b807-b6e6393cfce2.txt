รัฐบาลไทย-ข่าวทำเนียบรัฐบาล-"รัดเกล้า" เผย ครม. รับทราบรายงานการรับจ่ายเงินกองทุนคุ้มครองพันธุ์พืช ประจำปี 2561-2564 สตง. ตรวจสอบรับรองแล้ว ดำเนินการเพื่อประกาศในราชกิจจานุเบกษาต่อไป


วันพฤหัสบดีที่ 4 กรกฎาคม 2567
04/07/2567
พิมพ์
"รัดเกล้า" เผย ครม. รับทราบรายงานการรับจ่ายเงินกองทุนคุ้มครองพันธุ์พืช ประจำปี 2561-2564 สตง. ตรวจสอบรับรองแล้ว ดำเนินการเพื่อประกาศในราชกิจจานุเบกษาต่อไป
"รัดเกล้า" เผย ครม. รับทราบรายงานการรับจ่ายเงินกองทุนคุ้มครองพันธุ์พืช ประจำปี 2561-2564 สตง. ตรวจสอบรับรองแล้ว ดำเนินการเพื่อประกาศในราชกิจจานุเบกษาต่อไป
วันนี้ (4 กรกฎาคม 2567) นางรัดเกล้า อินทวงศ์ สุวรรณคีรี รองโฆษกประจำสำนักนายกรัฐมนตรี เปิดเผยว่า กระทรวงเกษตรและสหกรณ์ (กษ.) เสนอรายงานการรับจ่ายเงินกองทุนคุ้มครองพันธุ์พืช ประจำปี 2561-2564 ให้ที่ประชุม ครม. รับทราบ เพื่อจะได้จัดให้มีการประกาศในราชกิจจานุเบกษาต่อไป
รองโฆษกประจำสำนักนายกรัฐมนตรีกล่าวว่า พระราชบัญญัติคุ้มครองพันธุ์พืช พ.ศ. 2542 มาตรา 60 บัญญัติให้ภายในหนึ่งร้อยยี่สิบวันนับแต่วันสิ้นปีปฏิทิน ให้คณะกรรมการกองทุนคุ้มครองพันธุ์พืชเสนองบดุลและรายงานการรับจ่ายเงินกองทุนฯ ในปีที่ล่วงมาแล้วต่อสำนักงานการตรวจเงินแผ่นดิน (สตง.) เพื่อตรวจสอบรับรองและเสนอต่อคณะกรรมการคุ้มครองพันธุ์พืช โดยงบดุลและรายงานการรับจ่ายเงินกองทุนฯ ให้คณะกรรมการคุ้มครองพันธุ์พืชเสนอต่อรัฐมนตรีว่าการกระทรวงเกษตรและสหกรณ์ และให้รัฐมนตรีเสนอต่อคณะรัฐมนตรีเพื่อทราบ และจัดให้มีการประกาศในราชกิจจานุเบกษา
กรมวิชาการเกษตร กษ. ได้จัดทำรายงานการรับจ่ายเงินกองทุนฯ ประจำปี 2561-2564 ซึ่ง สตง. ได้ตรวจสอบรับรองงบการเงินสำหรับปีสิ้นสุด ณ วันที่ 31 ธันวาคม 2561 31 ธันวาคม 2562 31 ธันวาคม 2563 และ 31 ธันวาคม 2564 และผลการดำเนินงานทางการเงินสำหรับปีที่สิ้นสุดวันเดียวกัน โดยถูกต้องตามที่ควรในสาระสำคัญตามมาตรฐานการบัญชีภาครัฐที่กระทรวงการคลังประกาศใช้เรียบร้อยแล้ว ดังนี้
สินทรัพย์รวม ปี 2561: 2,946,168.72 บาท ปี 2562: 3,588,981.46 บาท ปี 2563: 4,293,465.05 บาท ปี 2564: 5,016,334.05 บาท
สินทรัพย์สุทธิ/ส่วนทุน ปี 2561: 2,946,168.72 บาท ปี 2562: 3,588,981.46 บาท ปี 2563: 4,293,465.05 บาท ปี 2564: 5,016,334.05 บาท
รายได้รวม ปี 2561: 491,668.72 บาท ปี 2562: 639,312.74 บาท ปี 2563: 706,983.59 บาท ปี 2564: 723,869.00 บาท
ค่าใช้จ่าย -
มีรายได้สูงกว่าค่าใช้จ่าย ปี 2561: 491,668.72 บาท ปี 2562: 639,312.74 บาท ปี 2563: 706,983.59 บาท ปี 2564: 723,869.00 บาท

ที่มา : https://www.thaigov.go.th/news/contents/details/85367