รัฐบาลไทย-ข่าวทำเนียบรัฐบาล-“วราวุธ” รมว.พม. ให้กำลังใจชาวอู่ทองที่ประสบปัญหาทางสังคม ผู้สูงอายุ คนพิการ ผู้ยากไร้ ขอบคุณ ผ้าขาวม้าฝีมือคนสุพรรณฯ เอาไปตัดสูทใส่โชว์ ครม.


วันพุธที่ 3 กรกฎาคม 2567
“วราวุธ” รมว.พม. ให้กำลังใจชาวอู่ทองที่ประสบปัญหาทางสังคม ผู้สูงอายุ คนพิการ ผู้ยากไร้ ขอบคุณ ผ้าขาวม้าฝีมือคนสุพรรณฯ เอาไปตัดสูทใส่โชว์ ครม.
“วราวุธ” รมว.พม. ให้กำลังใจชาวอู่ทองที่ประสบปัญหาทางสังคม ผู้สูงอายุ คนพิการ ผู้ยากไร้ ขอบคุณ ผ้าขาวม้าฝีมือคนสุพรรณฯ เอาไปตัดสูทใส่โชว์ ครม.
วันที่ 3 กรกฎาคม 2567 นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) ลงพื้นที่อำเภออู่ทอง จังหวัดสุพรรณบุรี เพื่อเยี่ยมให้กำลังใจ พร้อมรับฟังและร่วมแก้ไขปัญหา อีกทั้งมอบถังยังชีพให้แก่ประชาชนที่ประสบปัญหาทางสังคม ได้แก่ กลุ่มผู้สูงอายุ คนพิการ และผู้ยากไร้ ที่ตำบลยุ้งทะลาย และตำบลกระจัน ตามโครงการส่งเสริมกิจกรรมผู้สูงอายุประจำปี 2567 เพื่อส่งเสริมพัฒนาคุณภาพชีวิตผู้สูงอายุและประชาชนในพื้นที่ โดยมี นายนพดล มาตรศรี ส.ส.สุพรรณบุรี  นางอภิญญา เอี่ยมอำภา รองผู้ว่าราชการจังหวัดสุพรรณบุรี  นายก อบต. และ นางสาวณิชาภัทร วิบูลย์พานิช พัฒนาสังคมและความมั่นคงของมนุษย์จังหวัดสุพรรณบุรี ร่วมลงพื้นที่
นายวราวุธ กล่าวว่า วันนี้ดีใจที่ได้มามอบสิ่งดีๆ ให้กับพี่น้องทุกคน จะว่ามอบถุงยังชีพก็ไม่ใช่ เพราะเป็นถังยังชีพ หากเป็นถุงยังชีพจะเป็นพลาสติก เมื่อใช้หมดก็ต้องทิ้งเป็นขยะ ดังนั้นถังยังชีพจะดีกว่าเพราะนำถังไปใช้ได้ด้วย ขอบคุณทุกฝ่ายที่กำหนดให้มีกิจกรรมที่ดีนี้ขึ้นมา จังหวัดสุพรรณบุรี ในทุกพื้นที่เราทำงานกันมาตั้งแต่รุ่นพ่อบรรหาร ศิลปอาชา มาถึงวันนี้ท่านจากไป 8 ปีกว่าแล้ว แต่การทำงานตามความฝันของท่านนั้นยังอยู่ ท่านอยากเห็นพี่น้องชาวจังหวัดสุพรรณบุรีไม่ว่าจะรุ่นไหน อายุเท่าไหร่ มีความอยู่ดีกินดี มาถึงวันนี้ลูกชายของพ่อบรรหารได้มาสานต่องานที่พ่อได้เริ่มสร้างเอาไว้ ซึ่งต้องบอกว่าฝีไม้ลายมือนั้น ห่างไกลกับท่าน เพราะท่านทำงานการเมืองมาเกือบค่อนชีวิต 40 ปีด้วยกัน ส่วนตนเพิ่งทำเต็มตัวได้ยังไม่ถึง 10 ปี ขอเวลาอีกนิดหนึ่งจะเก่งให้ได้ครึ่งของท่าน เพราะว่าในสุพรรณบุรี หาคนเก่งคนดีอย่างพ่อบรรหารชาตินี้คงยาก ตอนนี้คงเป็นเทวดาอยู่บนฟ้ารอดูพวกเรากันอยู่
นายวราวุธ กล่าวเพิ่มเติมว่า ขอขอบคุณผ้าขาวม้าที่ทุกคนผูกเอวให้กับวราวุธ ซึ่งผ้าขาวม้านี้ พ่อบรรหารชอบมาก ท่านนำกลับไปบ้านและใช้ทุกวัน ซึ่งตนเองเคยพยายามจะใช้ผ้าขาวม้า แต่ต้องยกเลิกความตั้งใจ เพราะผูกทีไร เมื่อเดินไปเดินมา จะร่วงทุกที สร้างความตกใจให้กับผู้พบเห็น เลยเอาผ้าขาวม้าผูกเอวกับคล้องคอดีกว่า แต่เดี๋ยวนี้ตนเอาผ้าขาวม้าไปตัดเสื้อบ้าง ตัดกับสูทบ้าง เวลาใส่ไปประชุม ครม. ตนจะบอกว่านี่คือผ้าขาวม้าฝีมือของชาวสุพรรณบุรี
#ข่าวพม #พม #ศรส #esshelpme #1300 #วราวุธศิลปอาชา #วราวุธรับฟังทำจริง #พมพอใจให้ทุกวัยพึงพอใจในพม #พมหนึ่งเดียว #สุพรรณบุรี #ผ้าขาวม้า #ผู้สูงอายุ

ที่มา : https://www.thaigov.go.th/news/contents/details/85360