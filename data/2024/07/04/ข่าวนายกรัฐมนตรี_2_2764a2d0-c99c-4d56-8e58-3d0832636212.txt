รัฐบาลไทย-ข่าวทำเนียบรัฐบาล-​นายกรัฐมนตรี มั่นใจ “ชาดา” นั่ง ปธ.แก้หนี้นอกระบบสานต่องาน "อนุทิน"ได้เต็มที่  ยืนยันเดินหน้าแก้ไขหนี้นอกระบบต่อไป


วันพฤหัสบดีที่ 4 กรกฎาคม 2567
04/07/2567
พิมพ์
​นายกรัฐมนตรี มั่นใจ “ชาดา” นั่ง ปธ.แก้หนี้นอกระบบสานต่องาน "อนุทิน"ได้เต็มที่  ยืนยันเดินหน้าแก้ไขหนี้นอกระบบต่อไป
​นายกรัฐมนตรี มั่นใจ “ชาดา” นั่ง ปธ.แก้หนี้นอกระบบสานต่องาน "อนุทิน"ได้เต็มที่  ยืนยันเดินหน้าแก้ไขหนี้นอกระบบต่อไป
วันนี้ (4 กรกฎาคม 2567) เวลา 13.15 น.  ณ อาคารรัฐสภา ถนนสามเสน เขตดุสิต กรุงเทพฯ นายเศรษฐา ทวีสิน นายกรัฐมนตรี เปิดเผยถึงกรณีนายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงมหาดไทยถอนตัวออกจากตำแหน่งประธานแก้ไขหนี้นอกระบบในอนาคตจะสามารถดำเนินการต่อไปได้อย่างไรว่า ต้องดูว่าจะนำใครมาดำรงตำแหน่งแทน เบื้องต้นเข้าใจว่าจะเป็นนายชาดา ไทยเศรษฐ์ รัฐมนตรีช่วยว่าการกระทรวงมหาดไทย เพราะถ้ามีความใกล้ชิดกับนายกิตติรัตน์ ณ ระนอง ประธานที่ปรึกษาของนายกรัฐมนตรีอยู่แล้ว เรื่องนี้ก็ต้องเดินหน้าต่อไป
ผู้สื่อข่าวถามว่า หากนายชาดามานั่งประธานแก้หนี้นอกระบบจะสามารถแก้ไขปัญหาต่อไปได้ใช่หรือไม่ นายกฯ กล่าวว่า มั่นใจ ใครมาก็ดำเนินการอย่างเต็มที่ ไม่ว่านายอนุทินมอบหมายใครมาก็ดำเนินการอย่างเต็มที่ ทุกท่านทราบดีอยู่แล้วว่าเป็นปัญหาใหญ่
ส่วนที่กระทรวงการคลังจะปล่อยเงินกู้ ออกมา ให้กับลูกหนี้ได้กู้ ซึ่งนายกฯ ได้กำชับว่าดอกเบี้ยจะต้องต่ำกว่า 2.5% นั้น นายกฯ ระบุว่า แต่ละธนาคารก็มีความแตกต่างกันไป ทั้งขีดความสามารถและต้นทุนในการบริหารเงินทุน ซึ่งมีทั้งธนาคารออมสิน ธนาคารกรุงไทย

ที่มา : https://www.thaigov.go.th/news/contents/details/85390