รัฐบาลไทย-ข่าวทำเนียบรัฐบาล-อว. จับมือ ศธ. MOU โครงการขับเคลื่อนการสอนปัญญาประดิษฐ์และเทคโนโลยีสมัยใหม่ในสถาบันการศึกษา ดึง สวทช. - สพฐ. - สอศ. - สสวท. เดินหน้าพัฒนาผู้เรียน ผู้สอน เติมทักษะด้าน AI 


วันพฤหัสบดีที่ 4 กรกฎาคม 2567
อว. จับมือ ศธ. MOU โครงการขับเคลื่อนการสอนปัญญาประดิษฐ์และเทคโนโลยีสมัยใหม่ในสถาบันการศึกษา ดึง สวทช. - สพฐ. - สอศ. - สสวท. เดินหน้าพัฒนาผู้เรียน ผู้สอน เติมทักษะด้าน AI
......
อว. จับมือ ศธ. MOU โครงการขับเคลื่อนการสอนปัญญาประดิษฐ์และเทคโนโลยีสมัยใหม่ในสถาบันการศึกษา ดึง สวทช. - สพฐ. - สอศ. - สสวท. เดินหน้าพัฒนาผู้เรียน ผู้สอน เติมทักษะด้าน AI ควบคู่จริยธรรม
เมื่อวันที่ 4 ก.ค. นางสาวศุภมาส อิศรภักดี รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม (อว.) และ พลตำรวจเอก เพิ่มพูน ชิดชอบ รัฐมนตรีว่าการกระทรวงศึกษาธิการ (ศษ.) เป็นประธานพิธีลงนามบันทึกความร่วมมือทางวิชาการ “โครงการขับเคลื่อนการสอนปัญญาประดิษฐ์และเทคโนโลยีสมัยใหม่ในสถาบันการศึกษา” ระหว่าง สำนักงานคณะกรรมการการศึกษาขั้นพื้นฐาน (สพฐ.) สำนักงานคณะกรรมการการอาชีวศึกษา (สอศ.) สถาบันส่งเสริมการสอนวิทยาศาสตร์และเทคโนโลยี (สสวท.) และ สำนักงานพัฒนาวิทยาศาสตร์และเทคโนโลยีแห่งชาติ (สวทช.) โดยมีนายสิริพงศ์ อังคสกุลเกียรจิ ผู้ช่วยรัฐมนตรี ศธ. นายเพิ่มสุข สัจจาภิวัฒน์ ปลัดกระทรวง อว. เป็นสักขีพยาน และศาสตราจารย์ ชูกิจ ลิมปิจำนงค์ ผู้อำนวยการ สวทช. กล่าวรายงานกรอบแนวทางความร่วมมือ ณ ห้องแถลงข่าว ชั้น 1 อาคารพระจอมเกล้า สป.อว. (โยธี)
พลตำรวจเอกเพิ่มพูน กล่าวว่า กระทรวงศึกษาธิการมีนโยบายที่มุ่งเน้นให้ผู้เรียนได้เรียนได้ทุกที่ทุกเวลา (Anywhere Anytime) นำเทคโนโลยีที่ทันสมัยมาประยุกต์ใช้ในการจัดการเรียนการสอน รวมถึงการขับเคลื่อนการสอน ปัญญาประดิษฐ์และเทคโนโลยีสมัยใหม่ในสถาบันการศึกษา เพราะโลกการศึกษาในปัจจุบันได้มีการเปลี่ยนแปลงอย่างก้าวกระโดด ซึ่งเป็นประเด็นความท้าทายด้านการศึกษาของประเทศไทย การนำปัญญาประดิษฐ์ (AI) รวมถึงระบบดิจิทัลเข้ามาใช้พัฒนาผู้เรียน ช่วยลดความเหลื่อมล้ำและสร้างโอกาสทางการศึกษาได้ โดยเฉพาะผู้เรียนที่เรียนอยู่ในโรงเรียนพื้นที่ห่างไกลหรือโรงเรียนขนาดเล็กที่ครูผู้สอนไม่ครบชั้น ขาดแคลนสื่ออุปกรณ์การเรียนการสอน โดยทุกวันนี้ AI ได้กลายเป็นส่วนหนึ่งของ ชีวิตประจำวันการทำงานและการศึกษา ดังนั้น นักเรียน นักศึกษาจะต้องได้รับทักษะใหม่ ๆ เช่น ทักษะในการคิด การ วิเคราะห์ การตัดสินใจ การสร้างสรรค์เทคโนโลยีและนวัตกรรม และการทำงานร่วมกับผู้อื่น ซึ่งกระทรวงศึกษาฯ คาดหวังว่าความร่วมมือในครั้งนี้ จะนำไปปรับใช้เพื่อเตรียมความพร้อมรองรับการจัดการศึกษาในโลกอนาคตที่สอดคล้องกับเด็กไทย เรา ต้องมาร่วมมือกันพัฒนาผู้เรียนทุกช่วงวัยตามนโยบายการทำงาน "การจับมือไว้แล้วไปด้วยกัน" ส่งต่อจากระดับปฐมวัยประถมศึกษา มัธยมศึกษา สู่ระดับอุดมศึกษา เพื่อให้ผู้เรียนมีคุณภาพ
นางสาวศุภมาส กล่าวว่า ปัจจุบันเทคโนโลยีปัญญาประดิษฐ์ หรือ AI มีบทบาทสำคัญในทุกแง่มุมของชีวิต ทั้งทางเศรษฐกิจและการดำเนินชีวิต กระทรวง อว. เห็นความสำคัญในเรื่องนี้ และพร้อมให้การสนับสนุนอย่างจริงจังโดยเฉพาะการศึกษามีความจำเป็นอย่างยิ่งที่จะต้องเตรียมความพร้อมให้กับเด็กไทย ให้นักเรียนทุกคนมีทักษะและความรู้ที่จำเป็นในการใช้ AI เข้าใจถึงประโยชน์และความเสี่ยง รวมไปถึงจริยธรรมในการใช้งาน ซึ่ง "โครงการขับเคลื่อนการสอน ปัญญาประดิษฐ์และเทคโนโลยีสมัยใหม่ในสถาบันการศึกษา" เป็นหนึ่งในโครงการสำคัญของ "อว. for AI" ที่เน้นการพัฒนา ทักษะและสร้างบุคลากรด้านปัญญาประดิษฐ์ให้กับนักเรียนไทยตั้งแต่ระดับชั้นประถมศึกษา เพื่อเป็นกลไกสำคัญที่จะช่วย ขับเคลื่อนการสอนปัญญาประดิษฐ์และเทคโนโลยีสมัยใหม่ในสถาบันการศึกษา และขอแสดงความยินดีกับความร่วมมือในครั้ง นี้ ถือเป็นก้าวสำคัญในการพัฒนาการศึกษาไทยให้ตอบสนองกับความต้องการของศตวรรษที่ 21
ในการลงนามบันทึกความร่วมมือทางวิชาการฯ ในครั้งนี้ มีจุดประสงค์เพื่อเตรียมความพร้อมให้เด็กไทยมีความรู้ และความตระหนักในการใช้และพัฒนา AI รวมถึงขับเคลื่อนความรู้ความเข้าใจด้านปัญญาประดิษฐ์และเทคโนโลยีสมัยใหม่ในระดับต้นร่วมกัน เพื่อสร้างผู้สอนและนักเรียนทุกช่วงช้ัน ให้มีความรู้ด้าน AI อีกทั้งยังมีความเข้าใจและตระหนักเรื่องจริยธรรมของการนําไปใช้ประโยชน์ (ethical considerations) เพื่อเตรียมพร้อมสู่การเป็นพลเมืองดิจิทัล และรองรับตลาดแรงงานสมัยใหม่แห่งศตวรรษที่ 21 ทั้งนี้ ภายใต้ความร่วมมือดังกล่าวมีกรอบการดําเนินงานดังนี้
1.สร้างหลักสูตร AI ที่มีความเหมาะสมของผู้เรียนและผู้สอน ให้สามารถถ่ายทอดความรู้ได้ อย่างเหมาะสมกับผู้เรียนในแต่ละช่วงชั้น
2.สร้างครูผู้สอนให้มีความรู้ทางด้าน AI และการเลือกใช้เครื่องมือท่ีเหมาะสมของการสอนแต่ ละช่วงช้ัน
3.สร้างมาตรฐานหลักสูตร AI เพื่อนําไปสู่การออกแบบใบรับรองความสามารถ (Micro-Credentials)
4.พัฒนาโครงการนําร่อง ก่อนส่งเสริมให้เกิดการสอนเทคโนโลยี AI และเทคโนโลยีสมัยใหม่ ในสถาบันการศึกษาทั่วประเทศ
5.ดําเนินกิจกรรมอื่น ๆ ที่เกี่ยวข้องร่วมกันเช่นแลกเปลี่ยนและเสริมสร้างความรู้รวมทั้งจัด ฝึกอบรม และสัมมนาระหว่างบุคลากรของทั้งสองฝ่าย
#กระทรวงการอุดมศึกษาวิทยาศาสตร์วิจัยและนวัตกรรม #MHESI

ที่มา : https://www.thaigov.go.th/news/contents/details/85408