รัฐบาลไทย-ข่าวทำเนียบรัฐบาล-"พัชรวาท" เปิดประชุมรัฐมนตรีสิ่งแวดล้อม 6 ประเทศ มุ่งขับเคลื่อนการป้องกัน แก้ไข ปัญหามลพิษจากหมอกควันข้ามแดน ในภูมิภาคอาเซียนใต้


วันพฤหัสบดีที่ 4 กรกฎาคม 2567
"พัชรวาท" เปิดประชุมรัฐมนตรีสิ่งแวดล้อม 6 ประเทศ มุ่งขับเคลื่อนการป้องกัน แก้ไข ปัญหามลพิษจากหมอกควันข้ามแดน ในภูมิภาคอาเซียนใต้
"พัชรวาท" เปิดประชุมรัฐมนตรีสิ่งแวดล้อม 6 ประเทศ มุ่งขับเคลื่อนการป้องกัน แก้ไข ปัญหามลพิษจากหมอกควันข้ามแดน ในภูมิภาคอาเซียนใต้
"พัชรวาท" เปิดประชุมรัฐมนตรีสิ่งแวดล้อม 6 ประเทศ มุ่งขับเคลื่อนการป้องกัน แก้ไข ปัญหามลพิษจากหมอกควันข้ามแดน ในภูมิภาคอาเซียนใต้
วันที่ 3 กรกฎาคม 2567 เวลา 10.00 น. พล.ต.อ.พัชรวาท วงษ์สุวรรณ รองนายกรัฐมนตรี และรัฐมนตรีว่าการกระทรวงทรัพยากรธรรมชาติและสิ่งแวดล้อม เป็นประธานเปิดการประชุมคณะกรรมการระดับรัฐมนตรีสิ่งแวดล้อมภูมิภาคอาเซียนตอนใต้ ภายใต้ข้อตกลงอาเซียน ว่าด้วยมลพิษจากหมอกควันข้ามแดน ครั้งที่ 25 ร่วมกับรัฐมนตรีสิ่งแวดล้อมจาก 5 ประเทศ ได้แก่ เนกาบรูไนดารุซาลาม สาธารณรัฐอินโดนีเซีย ประเทศมาเลเซีย สาธารณรัฐสิงคโปร์ และสาธารณรัฐประชาธิปไตยติมอร์-เลสเต โดยมี ร.อ.รชฏ พิสิษฐบรรณกร ผู้ช่วยรัฐมนตรีประจำ ทส. นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม นายเถลิงศักดิ์ เพ็ชรสุวรรณ รองปลัดกระทรวงฯ และหัวหน้าส่วนราชการในสังกัด ทส. ที่เกี่ยวข้อง เข้าร่วมการประชุมฯ ณ โรงแรมอวานี ริเวอร์ไซด์ กรุงเทพฯ
พล.ต.อ.พัชรวาท ได้กล่าวเปิดการประชุมฯ โดยได้แสดงความชื่นชมความมุ่งมั่นของทุกประเทศในการร่วมกันดำเนินการตามข้อตกลงอาเซียน เรื่อง มลพิษจากหมอกควันข้ามแดน พร้อมแสดงจุดยืนของประเทศไทยว่า ให้ความสำคัญอย่างยิ่งในการร่วมมือกับ 10 ประเทศอาเซียน เพื่อป้องกันและแก้ไขปัญหาหมอกควันข้ามแดนอย่างยั่งยืน สำหรับการป้องกันการเกิดหมอกควันข้ามแดนในภูมิภาคอาเซียนตอนใต้ของประเทศไทย ซึ่งจะเข้าสู่ช่วงเฝ้าระวัง ตั้งแต่ต้นเดือน กรกฎาคม - กันยายน ในปีนี้ได้สั่งการให้กรมอุทยานแห่งชาติ สัตว์ป่า และพันธุ์พืช และกรมป่าไม้ เฝ้าระวังการเกิดไฟในป่าพรุ และให้กระทรวงเกษตรและสหกรณ์ กระทรวงมหาดไทย และผู้ว่าราชการจังหวัด ตรวจสอบสาเหตุจุดความร้อนที่สูงขึ้นในพื้นที่เกษตร และกำชับให้ควบคุมอย่างเข้มงวด รวมถึงเพิ่มขีดความสามารถการเฝ้าระวังและดับไฟ ให้มีกลไกการบังคับบัญชาผ่านศูนย์ปฏิบัติการระดับจังหวัดที่เหมาะสมและเข้าถึงท้องถิ่นในทุกระดับ เพื่อให้เกิดการดำเนินการอย่างเป็นระบบ โดยเฉพาะการจัดการป่าพรุอย่างยั่งยืน โดยเน้นการมีส่วนร่วมของชุมชน เพื่อบรรเทาความสูญเสียและความเสียหายจากไฟในพื้นที่พรุที่จะเกิดขึ้นในประเทศ และอาจส่งผลกระทบต่อประเทศเพื่อนบ้าน โดยยืนยันว่า ประเทศไทยมุ่งมั่นที่จะดำเนินงานร่วมกับประเทศสมาชิกอาเซียน อย่างเป็นรูปธรรม

ที่มา : https://www.thaigov.go.th/news/contents/details/85366