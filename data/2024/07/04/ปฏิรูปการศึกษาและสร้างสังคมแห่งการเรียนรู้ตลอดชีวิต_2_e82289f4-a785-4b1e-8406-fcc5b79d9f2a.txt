รัฐบาลไทย-ข่าวทำเนียบรัฐบาล-“ศุภมาส” สั่งการ “ปลัด อว.” เร่งตรวจสอบข้อเท็จจริงกรณีการซื้อขายวุฒิการศึกษา หลังมีผู้เสียหายร้องทุกข์แจ้งความ ย้ำ พร้อมดูแลธรรมาภิบาลและการบริหารของระบบอุดมศึกษาให้มีมาตรฐาน 


วันพฤหัสบดีที่ 4 กรกฎาคม 2567
“ศุภมาส” สั่งการ “ปลัด อว.” เร่งตรวจสอบข้อเท็จจริงกรณีการซื้อขายวุฒิการศึกษา หลังมีผู้เสียหายร้องทุกข์แจ้งความ ย้ำ พร้อมดูแลธรรมาภิบาลและการบริหารของระบบอุดมศึกษาให้มีมาตรฐาน
......
“ศุภมาส” สั่งการ “ปลัด อว.” เร่งตรวจสอบข้อเท็จจริงกรณีการซื้อขายวุฒิการศึกษา หลังมีผู้เสียหายร้องทุกข์แจ้งความ ย้ำ พร้อมดูแลธรรมาภิบาลและการบริหารของระบบอุดมศึกษาให้มีมาตรฐาน หากพบกระทำผิดจริง ดำเนินการตามกฎหมาย
เมื่อวันที่ 3 ก.ค. น.ส.สุชาดา แทนทรัพย์ เลขานุการ รมว.การอุดมศึกษา วิทยาศาสตร์ วิจัยและนวัตกรรม (อว.) ในฐานะโฆษกกระทรวง อว. เปิดเผยว่า ขณะนี้ได้รับรายงานเบื้องต้นว่ามีประชาชนไปแจ้งความที่สถานีตำรวจในพื้นที่จังหวัดสกลนคร กล่าวหาประธานมูลนิธิแห่งหนึ่ง หลอกเอาเงินจำนวน 200,000 บาท เพื่อไปซื้อปริญญาจากมหาวิทยาลัยเอกชน พร้อมปรากฏภาพใบเสร็จรับเงินจากมหาวิทยาลัยแห่งนั้น ถือเป็นการกระทบต่อความเชื่อมั่นในการจัดการศึกษาระดับอุดมศึกษาเป็นอย่างยิ่ง
เลขานุการ รมว.อว. จากเหตุการณ์ดังกล่าว น.ส.ศุภมาส อิศรภักดี รมว.อว. ไม่ได้นิ่งนอนใจ จึงได้สั่งการให้ปลัดกระทรวง อว. เร่งดำเนินการตรวจสอบข้อเท็จจริงและรายงานความคืบหน้าให้ทราบโดยเร็ว เพื่อให้ได้รายละเอียดข้อเท็จจริงที่ชัดเจนและให้ความเป็นธรรมกับทุกฝ่ายที่เกี่ยวข้อง
“ รมว.อว. ต้องการดูแลเรื่องธรรมาภิบาลและการบริหารของระบบอุดมศึกษาให้มีมาตรฐาน หากพบว่ามีการกระทำผิดจริงก็พร้อมจะสั่งการให้ดำเนินการตามกฎหมายที่เกี่ยวข้องต่อไป” น.ส.สุชาดา กล่าว
#กระทรวงการอุดมศึกษาวิทยาศาสตร์วิจัยนวัตกรรม
#MHESI

ที่มา : https://www.thaigov.go.th/news/contents/details/85373