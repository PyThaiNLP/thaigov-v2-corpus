รัฐบาลไทย-ข่าวทำเนียบรัฐบาล-เลขา “ภูมิธรรม” เดินหน้าแก้ไขปัญหาที่ดินทำกินให้ประชาชน


วันพฤหัสบดีที่ 4 กรกฎาคม 2567
04/07/2567
พิมพ์
เลขา “ภูมิธรรม” เดินหน้าแก้ไขปัญหาที่ดินทำกินให้ประชาชน
เลขา “ภูมิธรรม” เดินหน้าแก้ไขปัญหาที่ดินทำกินให้ประชาชน
วันที่ 4 กรกฎาคม 2567 ดร.ธิติวัฐ อดิศรพันธ์กุล รองเลขาธิการนายกรัฐมนตรีฝ่ายการเมือง (รองนายกรัฐมนตรีนายภูมิธรรม  เวชยชัย) เป็นประธานการประชุมคณะทำงานแก้ไขปัญหาที่ดินทั้งระบบที่เกี่ยวข้องกับสถาบันบริหารจัดการธนาคารที่ดิน (องค์การมหาชน) ครั้งที่ 1/2567 โดยมีคณะทำงานภาคส่วนราชการและภาคประชาชนเข้าร่วมประชุม ณ สำนักงานคณะกรรมการข้าราชการพลเรือน(เดิม) ห้องประชุม 3 ชั้น 3 ถนนพิษณุโลก เขตดุสิต กรุงเทพฯ
โดยที่ประชุมรับทราบความคืบหน้าในการดำเนินการให้ความช่วยเหลือเกษตรกรและผู้ยากจนของขบวนการประชาชนเพื่อสังคมที่เป็นธรรม ในการนี้ที่ประชุมได้มีมติให้ บจธ. ให้นายกุลพัชร  ภูมิใจอวด ผู้อำนวยการสถาบันบริหารจัดการธนาคารที่ดิน เร่งรัดการแก้ไขปัญหาโครงการนำร่องธนาคารที่ดิน 4 พื้นที่ ให้แล้วเสร็จโดยเร็ว
ดร.ธิติวัฐ อดิศรพันธ์กุล ประธานคณะทำงานฯ กล่าวปิดท้ายว่า รัฐบาลมีความมุ่งมั่นตั้งใจที่จะแก้ไขปัญหาเรื่องที่ดินทำกินของพี่น้องประชาชน ในปี 2567 รัฐบาลได้ดำเนินการจัดหาที่ดินทำกินให้กับประชาชน เพื่อเพิ่มโอกาสให้กับพี่น้องและเพิ่มช่องทางการหารายได้ให้แก่พี่น้องเกษตรกรไปแล้วในหลายพื้นที่

ที่มา : https://www.thaigov.go.th/news/contents/details/85401