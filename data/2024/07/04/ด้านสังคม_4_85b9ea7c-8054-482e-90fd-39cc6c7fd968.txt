รัฐบาลไทย-ข่าวทำเนียบรัฐบาล-ปลัดดีอี ประชุมคณะทำงานขับเคลื่อนโครงการแจกเงิน Digital Wallet 10,000 บาท


วันพฤหัสบดีที่ 4 กรกฎาคม 2567
ปลัดดีอี ประชุมคณะทำงานขับเคลื่อนโครงการแจกเงิน Digital Wallet 10,000 บาท
ปลัดดีอี ประชุมคณะทำงานขับเคลื่อนโครงการแจกเงิน Digital Wallet 10,000 บาท
วันนี้ (4 กรกฎาคม 2567) ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอี) เป็นประธานการประชุมคณะทำงานขับเคลื่อนโครงการเติมเงิน 10,000 บาท ผ่าน Digital Wallet ครั้งที่ 1/2567 เพื่อผลักดันโครงการ Digital Wallet ซึ่งเป็นนโยบายสำคัญของรัฐบาลในการกระตุ้นเศรษฐกิจ โดยมีเป้าหมายให้ประชาชนได้รับเงินสนับสนุน 10,000 บาท ผ่านระบบดิจิทัล โดยมี นายเวทางค์ พ่วงทรัพย์ รองปลัดกระทรวงดีอี นายศิวรักษ์ ศิวโมกษธรรม เลขาธิการคณะกรรมการคุ้มครองข้อมูลส่วนบุคคล (PDPC) นางสาวพิยะดา สุดกังวาล ที่ปรึกษาด้านการสื่อสาร กระทรวงดีอี และผู้ที่เกี่ยวข้องเข้าร่วม ณ ห้องประชุม 801 ชั้น 8 กระทรวงดิจิทัลเพื่อเศรษฐกิจและสังคม
_____________________________

ที่มา : https://www.thaigov.go.th/news/contents/details/85393