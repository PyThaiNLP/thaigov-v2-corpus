รัฐบาลไทย-ข่าวทำเนียบรัฐบาล-จังหวัดชลบุรีประกอบพิธีเสกน้ำพระพุทธมนต์ศักดิ์สิทธิ์ ณ พระอุโบสถวัดเขาบางทราย เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 


วันจันทร์ที่ 8 กรกฎาคม 2567
07/07/2567
พิมพ์
จังหวัดชลบุรีประกอบพิธีเสกน้ำพระพุทธมนต์ศักดิ์สิทธิ์ ณ พระอุโบสถวัดเขาบางทราย เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567
จังหวัดชลบุรีประกอบพิธีเสกน้ำพระพุทธมนต์ศักดิ์สิทธิ์ ณ พระอุโบสถวัดเขาบางทราย เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567
เมื่อวันที่ 7 กรกฎาคม 2567 นายธวัชชัย ศรีทอง ผู้ว่าราชการจังหวัดชลบุรี เปิดเผยว่า จังหวัดชลบุรีได้ประกอบพิธีเสกน้ำพระพุทธมนต์ศักดิ์สิทธิ์ เนื่องในโอกาสพระราชพิธีมหามงคลเฉลิมพระชนมพรรษาพระบาทสมเด็จพระเจ้าอยู่หัว 6 รอบ 28 กรกฎาคม 2567 ณ พระอุโบสถวัดเขาบางทราย อำเภอเมือง จังหวัดชลบุรี โดยพระเทพสุทธาจารย์ ที่ปรึกษาเจ้าคณะภาค 12-13 (ธ) เจ้าอาวาสวัดเขาบางทราย พระอารามหลวง เป็นประธานฝ่ายสงฆ์ และนายธวัชชัย ศรีทอง ผู้ว่าราชการจังหวัดชลบุรี เป็นประธานฝ่ายฆราวาส โดยมีนายสมบูรณ์ จิตรพัฒนากุล อธิบดีผู้พิพากษาภาค2 นายสุพรชัย รางแดง อธิบดีผู้พิพากษาศาลแรงงานภาค 2 พล.ต.ท.สมประสงค์ เย็นท้วม ผู้บัญชาการตำรวจภูธรภาค 2พล.ต.ศิรช์ณรงค์ หลวงเทพนิมิต ผบ.มทบ.14 นางสาวประภัสรา ศรีทอง นายกเหล่ากาชาดจังหวัดชลบุรี นางสาวฐิติลักษณ์ คำพา รองผู้ว่าราชการจังหวัดชลบุรี นายอำนาจ เจริญศรี รองผู้ว่าราชการจังหวัดชลบุรีนายชัยพร แพภิรมย์รัตน์ รองผู้ว่าราชการจังหวัดชลบุรี หัวหน้าส่วนราชการ ข้าราชการ ศาล ทหาร ตำรวจ พนักงานรัฐวิสาหกิจ และประชาชนชาวจังหวัดชลบุรี เข้าร่วมพิธี
ส่วนในวันจันทร์ที่ 8 กรกฎาคม 2567 จังหวัดชลบุรีกำหนดประกอบพิธีเวียนเทียน สมโภชน้ำพระพุทธมนต์ศักดิ์สิทธิ์ ณ พระอุโบสถวัดเขาบางทราย อำเภอเมือง จังหวัดชลบุรี โดยพิธีเริ่มเวลา 09.00 น. และฤกษ์เวลา 12.00 น. จะเป็นพิธีบายศรีเวียนเทียนสมโภชน้ำพระพุทธมนต์ศักดิ์สิทธิ์
โดยผู้เข้าร่วมในพิธีเวียนเทียนสมโภชน้ำพระพุทธมนต์ศักดิ์สิทธิ์ การแต่งกายข้าราชการพลเรือนสวมเครื่องแบบเต็มยศ สายสะพายชั้นสูงสุด ไม่สวมหมวก ข้าราชการทหาร ตำรวจ เครื่องแบบเต็มยศ สวมหมวกพร้อมกระบี่ ถุงมือ ประชาชนทั่วไปสวมชุดสภาพโทนสีเหลือง

ที่มา : https://www.thaigov.go.th/news/contents/details/85514