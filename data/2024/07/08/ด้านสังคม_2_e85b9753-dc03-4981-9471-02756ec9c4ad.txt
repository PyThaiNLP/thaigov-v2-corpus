รัฐบาลไทย-ข่าวทำเนียบรัฐบาล-รมว.ประเสริฐ หารือ คกก. รับมือภัยคุกคามไซเบอร์ในระดับร้ายแรง


วันจันทร์ที่ 8 กรกฎาคม 2567
รมว.ประเสริฐ หารือ คกก. รับมือภัยคุกคามไซเบอร์ในระดับร้ายแรง
รมว.ประเสริฐ หารือ คกก. รับมือภัยคุกคามไซเบอร์ในระดับร้ายแรง
วันนี้ (8 กรกฎาคม 2567) นายประเสริฐ จันทรรวงทอง รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เป็นประธานการประชุมคณะกรรมการรับมือกับภัยคุกคามทางไซเบอร์ในระดับร้ายแรง (ครร.) ครั้งที่ 1/2567 ถือเป็นการประชุมครั้งแรกของปี 2567 โดยมีวัตถุประสงค์เพื่อหารือและวางแผนรับมือกับภัยคุกคามทางไซเบอร์ที่อาจส่งผลกระทบร้ายแรงต่อประเทศ
โดยมี นายสุทธิเกียรติ วีระกิจพานิช ที่ปรึกษารัฐมนตรีว่าการกระทรวงดีอี นางสาวสุกันยาณี ยะวิญชาญ ผู้ตรวจราชการกระทรวงดีอี พลอากาศตรี อมร ชมเชย เลขาธิการสำนักงานคณะกรรมการการรักษาความมั่นคงปลอดภัยทางไซเบอร์แห่งชาติ (สกมช.) พร้อมด้วยผู้แทนจากหน่วยงาน และผู้ที่เกี่ยวข้องเข้าร่วม ณ ห้องประชุม mdes 1 กระทรวงดิจิทัลเพื่อเศรษฐกิจและสังคม

ที่มา : https://www.thaigov.go.th/news/contents/details/85536