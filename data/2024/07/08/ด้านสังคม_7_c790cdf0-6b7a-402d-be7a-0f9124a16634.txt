รัฐบาลไทย-ข่าวทำเนียบรัฐบาล-ดีอี ร่วมเปิดโครงการ “Girls in ICT Day 2024”


วันจันทร์ที่ 8 กรกฎาคม 2567
ดีอี ร่วมเปิดโครงการ “Girls in ICT Day 2024”
ดีอี ร่วมเปิดโครงการ “Girls in ICT Day 2024”
นางสาวกัลยา ชินาธิวร ที่ปรึกษาด้านต่างประเทศ กระทรวงดิจิทัลเพื่อเศรษฐกิจและสังคม(ดีอี) เป็นประธานพิธีเปิดโครงการ ฝึกอบรมและเวทีเสวนา หัวข้อ “Leveraging AI for Life” หรือ “พลิกโฉมชีวิตประจำวันด้วยพลังปัญญาประดิษฐ์”  ภายใต้โครงการ “Girls in ICT Day 2024” ซึ่งจัดร่วมกับ ศูนย์วิจัยการจัดการความรู้ การสื่อสาร และการพัฒนา หรือ CCDKM สำนักงานพัฒนาธุรกรรมทางอิเล็กทรอนิกส์ และสำนักงานภูมิภาคเอเชียแปซิฟิกของ สหภาพโทรคมนาคมระหว่างประเทศ หรือ ITU
โดยมีนักเรียนนักศึกษาจากวิทยาลัยเทคนิคดอนเมือง วิทยาลัยเทคนิคมีนบุรี วิทยาลัยพาณิชยการเชตุพน วิทยาลัยเทคนิคปทุมธานี ประมาณ 140 คน เข้าร่วมการฝึกอบรมเพื่อสร้างความตระหนักรู้และการเรียนรู้ให้แก่เยาวชน ในการนำเทคโนโลยี AI ไปใช้ประโยชน์ในชีวิตประจำวัน และเรียนรู้และทำความรู้จักกับ AI ในเบื้องต้น ณ มหาวิทยาลัยสุโขทัยธรรมาธิราช

ที่มา : https://www.thaigov.go.th/news/contents/details/85546