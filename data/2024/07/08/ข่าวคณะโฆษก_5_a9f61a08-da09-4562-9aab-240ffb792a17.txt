รัฐบาลไทย-ข่าวทำเนียบรัฐบาล-โฆษกฯ ย้ำเตือนอีกครั้ง อย่าหลงเชื่อมิจฉาชีพหลอกลวงให้กดลงทะเบียนรับเงินดิจิทัลผ่านลิงก์ที่ส่งมาทาง SMS


วันจันทร์ที่ 8 กรกฎาคม 2567
โฆษกฯ ย้ำเตือนอีกครั้ง อย่าหลงเชื่อมิจฉาชีพหลอกลวงให้กดลงทะเบียนรับเงินดิจิทัลผ่านลิงก์ที่ส่งมาทาง SMS
โฆษกฯ ย้ำเตือนอีกครั้ง อย่าหลงเชื่อมิจฉาชีพหลอกลวงให้กดลงทะเบียนรับเงินดิจิทัลผ่านลิงก์ที่ส่งมาทาง SMS
วันนี้ (8 กรกฎาคม 2567) นายชัย วัชรงค์ โฆษกประจำสำนักนายกรัฐมนตรี เตือนประชาชนอย่าหลงเชื่อมิจฉาชีพ กรณีมีข้อความ (SMS) ส่งเข้ามือถือหลอกลวงประชาชนให้กดลงทะเบียนรับเงินดิจิทัลผ่านลิงก์ URL ที่แนบมา พร้อมเน้นย้ำว่า รัฐบาลจะแจ้งประชาชนเรื่องวิธีลงทะเบียนรับเงินผ่านช่องทางหลักของรัฐบาล เช่น เว็บไซต์รัฐบาลไทย หรือเว็บไซต์กระทรวงการคลัง เป็นต้น และ จะไม่มีการให้กดลิงก์ใด ๆ ทั้งสิ้น
“สำหรับประชาชนที่ไม่แน่ใจว่าได้รับข้อมูลหลอกลวง หรือไม่ใจว่าเป็นข้อมูลจริงหรือไม่ สามารถติดต่อไปที่สายด่วนศูนย์รับเรื่องราวร้องทุกข์ของรัฐบาล 1111 ได้ พร้อมทั้งขอความร่วมมือประชาชนที่ได้รับข้อมูลหลอกลวง ให้แจ้งเนื้อหา ภาพหน้าจอ เบอร์ผู้ส่งข้อความต้นทาง ไปยังหน่วยงานรัฐบาล เพื่อให้ดำเนินการกำจัดเนื้อหา และจับกุมผู้กระทำความผิดในขั้นตอนต่อไป” นายชัย กล่าว

ที่มา : https://www.thaigov.go.th/news/contents/details/85553