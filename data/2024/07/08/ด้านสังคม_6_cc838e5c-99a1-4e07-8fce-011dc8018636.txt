รัฐบาลไทย-ข่าวทำเนียบรัฐบาล-รมว.ประเสริฐ เปิดกิจกรรม “Coding Bootcamp -Roadshow”


วันจันทร์ที่ 8 กรกฎาคม 2567
รมว.ประเสริฐ เปิดกิจกรรม “Coding Bootcamp -Roadshow”
รมว.ประเสริฐ เปิดกิจกรรม “Coding Bootcamp -Roadshow”
นายประเสริฐ จันทรรวงทอง รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เป็นประธานในพิธีเปิดกิจกรรม Coding Bootcamp และ Coding Roadshow ภายใต้โครงการ Coding for Better Life สร้างรากฐานอนาคตประเทศไทย ซึ่งจัดขึ้นโดย สำนักงานส่งเสริมเศรษฐกิจดิจิทัล (ดีป้า) เพื่อสร้างกำลังคนดิจิทัลที่มีศักยภาพรองรับความต้องการของภาคอุตสาหกรรม ช่วยแก้ไขปัญหาการขาดแคลนกำลังคนดิจิทัลได้อย่างยั่งยืน สอดรับเป้าหมายการเพิ่มศักยภาพทุนมนุษย์ด้านดิจิทัล (Human Capital) ตามเครื่องยนต์ที่สามของนโยบายการขับเคลื่อนเศรษฐกิจและสังคมดิจิทัลของ กระทรวงดีอี หรือ The Growth Engine of Thailand”
โดยมี ผศ.ดร.ณัฐพล นิมมานพัชรินทร์ ผู้อำนวยการใหญ่ สำนักงานส่งเสริมเศรษฐกิจดิจิทัล (ดีป้า) นายสุทธิเกียรติ วีระกิจพานิช ที่ปรึกษารัฐมนตรีว่าการกระทรวงดีอี นายวัลลภ รุจิรากร เลขานุการรัฐมนตรีว่าการกระทรวงดีอี พร้อมคณะทำงาน และครู นักเรียน ผู้ปกครอง และประชาชนทั่วไป เข้าร่วมงาน ณ ฮอลล์ 2 โรงแรมเซ็นทารา ไลฟ์ ศูนย์ราชการ และคอนเวนชันเซ็นเตอร์ กรุงเทพฯ

ที่มา : https://www.thaigov.go.th/news/contents/details/85545