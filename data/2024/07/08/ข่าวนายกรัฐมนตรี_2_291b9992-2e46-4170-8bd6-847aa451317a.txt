รัฐบาลไทย-ข่าวทำเนียบรัฐบาล-​นายกฯ ย้ำแหล่งที่มาเงินดิจิทัล 10,000 บาท ถูกต้องตามกฎหมาย สามารถตรวจสอบได้ เผยหากดำเนินการเรียบร้อยจะแจ้งให้ทราบทั่วกัน


วันจันทร์ที่ 8 กรกฎาคม 2567
08/07/2567
พิมพ์
​นายกฯ ย้ำแหล่งที่มาเงินดิจิทัล 10,000 บาท ถูกต้องตามกฎหมาย สามารถตรวจสอบได้ เผยหากดำเนินการเรียบร้อยจะแจ้งให้ทราบทั่วกัน
​นายกฯ ย้ำแหล่งที่มาเงินดิจิทัล 10,000 บาท ถูกต้องตามกฎหมาย สามารถตรวจสอบได้ เผยหากดำเนินการเรียบร้อยจะแจ้งให้ทราบทั่วกัน
วันนี้ (8 กรกฎาคม 2567) เวลา 10.20 น. ณ บริเวณโถงกลาง  ตึกสันติไมตรี (หลังใน) ทำเนียบรัฐบาล นายเศรษฐา ทวีสิน นายกรัฐมนตรี ให้สัมภาษณ์ผู้สื่อข่าวถึงกรณีโครงการเติมเงินผ่านกระเป๋าเงินดิจิทัล 10,000 บาท โดยเฉพาะ ธ.ก.ส. ซึ่งฝ่ายค้านได้ดูงบประมาณ ปี 2568 และงบ ธ.ก.ส. อาจจะมีไม่เพียงพอให้รัฐบาลใช้สำหรับโครงการ รัฐบาลได้มีการพูดคุยในเรื่องดังกล่าวหรือไม่
นายกฯ กล่าวว่า ในเรื่องดังกล่าวได้มีการพูดคุยกันอยู่ตลอดเวลา ก็เข้าใจในความกังวลในเรื่องดังกล่าว พร้อมย้ำว่า จะมีการแถลงชี้แจ้งให้ทราบ และได้มีการพูดคุยกันตลอด ถ้าดำเนินการเรียบร้อยแล้วจะแจ้งให้ทราบต่อไป
ผู้สื่อข่าวถามต่อไปว่า ในแหล่งที่มาของเงินโครงการเงินดิจิทัล 10,000 บาท ในสามแหล่งที่มาสามารถตรวจสอบได้ นายกฯ กล่าวว่าทุกอย่างจะต้องถูกต้องตามกฎหมาย เป็นไปตามกฎหมาย

ที่มา : https://www.thaigov.go.th/news/contents/details/85527