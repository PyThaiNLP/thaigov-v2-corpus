รัฐบาลไทย-ข่าวทำเนียบรัฐบาล-“ธรรมนัส” ส่ง “ธนดล” ลุยสนามกอล์ฟกาญจนบุรี บุกรุกที่ดินของรัฐ กว่า 130 ไร่ เดินหน้าเอาผิดนายทุน ย้ำดำเนินการเด็ดขาด ท้าชนนายทุน พร้อมยึดที่ดินมาจัดให้กับเกษตรกร


วันอังคารที่ 16 กรกฎาคม 2567
“ธรรมนัส” ส่ง “ธนดล” ลุยสนามกอล์ฟกาญจนบุรี บุกรุกที่ดินของรัฐ กว่า 130 ไร่ เดินหน้าเอาผิดนายทุน ย้ำดำเนินการเด็ดขาด ท้าชนนายทุน พร้อมยึดที่ดินมาจัดให้กับเกษตรกร
“ธรรมนัส” ส่ง “ธนดล” ลุยสนามกอล์ฟกาญจนบุรี บุกรุกที่ดินของรัฐ กว่า 130 ไร่ เดินหน้าเอาผิดนายทุน ย้ำดำเนินการเด็ดขาด ท้าชนนายทุน พร้อมยึดที่ดินมาจัดให้กับเกษตรกร
นายธนดล สุวัณณะฤทธิ์ ที่ปรึกษารัฐมนตรีว่าการกระทรวงเกษตรและสหกรณ์ เปิดเผยว่า ร้อยเอก ธรรมนัส พรหมเผ่า รัฐมนตรีว่าการกระทรวงเกษตรและสหกรณ์ได้มีบัญชาให้ตนในฐานะประธานคณะทำงานขับเคลื่อนการตรวจสอบและพิจารณาความผิดเกี่ยวกับผู้ได้รับการจัดที่ดินและผู้ถือครองที่ดินโดยมิชอบในเขตปฏิรูปที่ดิน (ส.ป.ก.) พร้อมด้วยนายวินัย เมฆดำ ปฏิรูปที่ดินจังหวัดกาญจนบุรี และเจ้าหน้าที่ชุดปฏิบัติการพิเศษ “พญานาคราช” กระทรวงเกษตรและสหกรณ์ เข้าตรวจสอบการใช้ประโยชน์ที่ดิน ที่สนามกอล์ฟแห่งหนึ่งในตำบล วังด้ง อำเภอเมือง จังหวัดกาญจนบุรี จากการตรวจสอบเบื้องต้นพบว่า มีการดำเนินการในที่ดินเกินกว่าสิทธิ์ มีการบุกรุกที่ดินของรัฐ เจ้าหน้าที่จะดำเนินคดีตามกฎหมายฐานบุกรุกที่ดินของรัฐต่อไป
“นโยบายของร้อยเอก ธรรมนัส พรหมเผ่า รมว.เกษตรและสหกรณ์ ที่เอาจริงและให้ตรวจสอบผู้ที่ได้รับเอกสาร ส.ป.ก. ทั่วประเทศว่าเป็นเกษตรกรตัวจริงหรือไม่ หรือเป็นนายทุนครอบครอง หากมีการบุกรุกและใช้ที่ดินไม่ถูกต้องตามระเบียบและวัตถุประสงค์ ของ ส.ป.ก. ให้ผมดำเนินการอย่างเด็ดขาด สนามกอล์ฟที่ได้ลงพื้นที่ตรวจสอบในวันนี้ มีการบุกรุกที่ดินของรัฐซึ่งเราจะดำเนินคดี จึงของฝากเตือนไปยังนายทุนที่ครอบครองที่ผิดวัตถุประสงค์ บุกรุกที่ดินส.ป.ก. ไม่ว่าท่านจะใหญ่แค่ไหน ผมท้าชนเต็มที่ นายทุนส.ป.ก.ระวังให้ดี ”นายธนดล กล่าว

ที่มา : https://www.thaigov.go.th/news/contents/details/85909