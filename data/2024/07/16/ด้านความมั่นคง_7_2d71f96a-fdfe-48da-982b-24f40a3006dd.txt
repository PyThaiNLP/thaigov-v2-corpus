รัฐบาลไทย-ข่าวทำเนียบรัฐบาล-ปลัด มท. เชิญชวนชม Music Video เพลง“ความดีอยู่เหนือสิ่งอื่นใด” บทเพลงแห่งการสร้างแรงบันดาลใจในการสืบสานพระราชปณิธานของพระบาทสมเด็จพระเจ้าอยู่หัว ปลุกพลังจิตอาสาเราทำความดีด้วยหัวใจ


วันอังคารที่ 16 กรกฎาคม 2567
16/07/2567
พิมพ์
ปลัด มท. เชิญชวนชม Music Video เพลง“ความดีอยู่เหนือสิ่งอื่นใด” บทเพลงแห่งการสร้างแรงบันดาลใจในการสืบสานพระราชปณิธานของพระบาทสมเด็จพระเจ้าอยู่หัว ปลุกพลังจิตอาสาเราทำความดีด้วยหัวใจ
ปมท. เชิญชวนชม Music Video เพลง “ความดีอยู่เหนือสิ่งอื่นใด” บทเพลงแห่งการสร้างแรงบันดาลใจในการสืบสานพระราชปณิธานของพระบาทสมเด็จพระเจ้าอยู่หัว ปลุกพลังจิตอาสา “เราทำความ ดี ด้วยหัวใจ” ทำสิ่งที่ดีให้กับสังคม โดยไม่หวังผลตอบแทน เพื่อร่วมเฉลิมพระเกียรติ
ปลัดมหาดไทย เชิญชวนชม Music Video เพลง “ความดีอยู่เหนือสิ่งอื่นใด” บทเพลงแห่งการสร้างแรงบันดาลใจในการสืบสานพระราชปณิธานของพระบาทสมเด็จพระเจ้าอยู่หัว ปลุกพลังจิตอาสา “เราทำความ ดี ด้วยหัวใจ” ทำสิ่งที่ดีให้กับสังคม โดยไม่หวังผลตอบแทน เพื่อร่วมเฉลิมพระเกียรติ เนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567
วันนี้ (16 ก.ค. 67) นายสุทธิพงษ์ จุลเจริญ ปลัดกระทรวงมหาดไทย เปิดเผยว่า เนื่องในโอกาสมหามงคลเฉลิมพระชนมพรรษาที่พระบาทสมเด็จพระเจ้าอยู่หัว ทรงเจริญพระชนมพรรษา 6 รอบ 28 กรกฎาคม 2567 กระทรวงมหาดไทยและสมาคมแม่บ้านมหาดไทย ได้จัดทำ Music Video เพลง “ความดีอยู่เหนือสิ่งอื่นใด” เพื่อสร้างแรงบันดาลใจต่อพสกนิกรชาวไทย ในการร่วมสืบสานพระราชปณิธานของพระบาทสมเด็จพระเจ้าอยู่หัว โดยได้รับเกียรติจากศิลปินจิตอาสา คุณสมชาย นิลศรี นักร้องผู้ได้รับรางวัลชนะเลิศการประกวดในรายการ Thailand's Got Talent Season 3 เป็นผู้ขับร้อง ตลอดจนประพันธ์คำร้อง ทำนอง และเรียบเรียงเสียงประสานเพลง ภายใต้การสนับสนุนอำนวยการผลิตโดย ดร.วันดี กุญชรยาคง จุลเจริญ นายกสมาคมแม่บ้านมหาดไทย เพื่อน้อมถวายแสดงความจงรักภักดี และสำนึกในพระมหากรุณาธิคุณแด่พระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567 โดยสามารถดูคลิปได้ที่ลิงก์ https://youtu.be/wuHK-_0rFXk?si=nwnUJkx2r4wNN-Zy พร้อมทั้งขอเชิญชวนช่วยกันแชร์ หรือ เผยแพร่ผ่านช่องทางสื่อสังคมออนไลน์ทุกช่องทาง รวมทั้งขอให้ทุกจังหวัด ทุกอำเภอ ทุกส่วนราชการ และองค์กรปกครองส่วนท้องถิ่น ช่วยกันเผยแพร่ผ่านช่องทางวิทยุหอกระจายข่าว และช่องทางประชาสัมพันธ์อื่น ๆ อย่างต่อเนื่องตลอดทั้งปี
นายสุทธิพงษ์ จุลเจริญ ปลัดกระทรวงมหาดไทย กล่าวว่า เพลง “ความดีอยู่เหนือสิ่งอื่นใด” มีเนื้อหาที่สะท้อนถึงการที่พวกเราคนไทยทุกคนที่มีชีวิตอย่างมีความสุขบนผืนแผ่นดินไทย ได้ช่วยกันสนองแนวพระราชปณิธานของพระบาทสมเด็จพระเจ้าอยู่หัว คือ การทำให้ "ประเทศชาติมั่นคง ประชาชนมีความสุข แก้ไขในสิ่งผิด สืบสานในพระราชปณิธาน ภายใต้ปรัชญาของเศรษฐกิจพอเพียง" ด้วยการปลุกเร้าคนไทยให้มีพลังใจในการเป็นจิตอาสา “เราทำความ ดี ด้วยหัวใจ” เพื่อร่วมกันทำสิ่งที่ดีงามเพื่อประเทศชาติ โดยไม่หวังสิ่งตอบแทน นอกจากนี้ ในเนื้อเพลงยังได้กล่าวถึง ความภาคภูมิใจและโชคดีที่ได้เกิดมาใต้ร่มพระบารมีของพระบาทสมเด็จพระเจ้าอยู่หัว ผู้ครองแผ่นดินโดยธรรม อีกทั้งยังกล่าวถึง ความดี คือ สัจธรรมที่เราคนไทยได้น้อมนำจากพระราชปณิธานของพระองค์ท่านมาใช้ในการปฏิบัติ ซึ่งหากเราทุกคนคิดดีทำดี ความดีเหล่านั้นจะคงอยู่ตลอดไป อันเป็นที่มาของชื่อเพลง “ความดีอยู่เหนือสิ่งอื่นใด”
"ดังนั้น เราคนไทยไม่ว่าจะอยู่แห่งหนใด ขอให้พวกเราพร้อมใจกันรวมพลังทำความดีให้กับประเทศชาติและสังคมส่วนรวม โดยไม่หวังสิ่งตอบแทน ซึ่งคุณ “สมชาย นิลศรี” ศิลปินจิตอาสาชาวปัตตานี ได้แต่งขึ้นจากแรงบันดาลใจดังกล่าว และยังให้เกียรติมาขับร้องบรรเลงเพลงที่แต่งขึ้นพร้อมแสดงบนเวทีกับ “น้องพอเพียง” ลูกสาวคนเก่ง ในงานเฉลิมฉลองธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ที่จัดขึ้น ณ กระทรวงมหาดไทย เมื่อวันที่ 10 กรกฎาคม 2567 ซึ่งการแสดงของสองพ่อลูกคู่นี้ ยังได้สร้างความประทับใจ และส่งต่อแรงบันดาลใจให้กับผู้คนที่มาร่วมในงานอย่างมาก" นายสุทธิพงษ์ กล่าวเน้นย้ำ
นายสุทธิพงษ์ กล่าวในช่วงท้ายว่า ขอเชิญชวนพี่น้องประชาชนคนไทยทั้งในประเทศเเละต่างประเทศ ได้รวมพลังกันในการแสดงความจงรักภักดี ด้วยการเผยแพร่คลิป Music Video เพลง “ความดีอยู่เหนือสิ่งอื่นใด” บทเพลงแห่งการสร้างแรงบันดาลใจ ในการสืบสานพระราชปณิธานของพระบาทสมเด็จพระเจ้าอยู่หัว เพื่อแสดงความจงรักภักดี และสำนึกในพระมหากรุณาธิคุณ เนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567 โดยสามารถเข้ารับชมได้ผ่านทางช่อง Youtube “กระทรวงมหาดไทย PR” หรือ ทางลิงก์ https://youtu.be/wuHK-_0rFXk?si=nwnUJkx2r4wNN-Zy พร้อมกดถูกใจ ช่วยกันแชร์บทเพลงดังกล่าวนี้ในทุกช่องทาง ทั้งสื่อสังคมออนไลน์ เว็บไซต์หน่วยงาน ตลอดจนทางวิทยุหอกระจายข่าวชุมชน เพื่อเฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567 อีกทั้งเชิญชวนพี่น้องประชาชนทุกท่านที่ชื่นชอบเพลง “ความดีอยู่เหนือสิ่งอื่นใด” สามารถร่วมนำบทเพลงไปใช้ทำสื่อประชาสัมพันธ์ สร้างการรับรู้ หรือ นำไปใช้ประกอบกิจกรรมการทำความดีต่าง ๆ เพื่อร่วมกันแสดงพลังแห่งความจงรักภักดีของพสกนิกรชาวไทยที่มีต่อพระบาทสมเด็จพระเจ้าอยู่หัว

ที่มา : https://www.thaigov.go.th/news/contents/details/85907