รัฐบาลไทย-ข่าวทำเนียบรัฐบาล-​รมว.ศธ.-รมช.ศธ. มอบนโยบายยกระดับการศึกษาขั้นพื้นฐาน สร้างเด็กไทยเท่าทันโลก


วันอังคารที่ 16 กรกฎาคม 2567
16/07/2567
พิมพ์
​รมว.ศธ.-รมช.ศธ. มอบนโยบายยกระดับการศึกษาขั้นพื้นฐาน สร้างเด็กไทยเท่าทันโลก
พลตำรวจเอก เพิ่มพูน ชิดชอบ รัฐมนตรีว่าการกระทรวงศึกษาธิการ มอบนโยบายในการประชุมคณะกรรมการขับเคลื่อนการยกระดับคุณภาพผู้เรียน ระดับการศึกษาขั้นพื้นฐาน ครั้งที่ 1/2567 ณ ห้องประชุมราชวัลลภ
โดยมี นายสุรศักดิ์ พันธ์เจริญวรกุล รัฐมนตรีช่วยว่าการกระทรวงศึกษาธิการ (รมช.ศธ.) นายสิริพงศ์ อังคสกุลเกียรติ ผู้ช่วยรัฐมนตรีประจำกระทรวงศึกษาธิการ คณะกรรมการ และผู้ทรงคุณวุฒิ เข้าร่วม
รมว.ศธ. มอบแนวทางแก่คณะกรรมการ ซึ่งประกอบด้วยผู้ทรงคุณวุฒิและกรรมการ ที่มีความเชี่ยวชาญด้านการศึกษา ตอนหนึ่งว่า การศึกษาขั้นพื้นฐาน มีความสำคัญและเป็นเรื่องที่รอไม่ได้ ต้องดำเนินการอย่างรวดเร็ว ทั้งในเรื่องของหลักสูตร ที่จะทำอย่างไรให้เด็กของเราได้รับการพัฒนาด้วยการศึกษาที่มีมาตรฐาน วางรากฐานสู่การศึกษาระดับที่สูงขึ้น หรือจะปรับตัวชี้วัดต่างๆ ให้เหมือนกันได้อย่างไร การพัฒนาครูให้ครูสามารถจัดกระบวนการเรียนการรู้ได้ตามเป้าหมายของหลักสูตร ตอบโจทย์นโยบายการศึกษาและแผนการศึกษาแห่งชาติในการพัฒนากำลังคนเท่าทันต่อการเปลี่ยนแปลงของโลก
“แน่นอนว่า การไปสู่เป้าหมายของการปรับกระบวนการเรียนการสอนขั้นพื้นฐานมีหลายวิธี จึงไม่ต้องการให้ติดกรอบความคิดเดิม ขอให้ช่วยกันวางแนวทางที่จะสร้างการเปลี่ยนแปลงให้เกิดขึ้นจริง เพื่อร่วมกัน "ปฏิวัติการศึกษา" โดยมีเป้าหมายนำการศึกษาพื้นฐาน สร้างเด็กไทยที่เท่าทันโลก อย่างรวดเร็ว เร่งด่วน” รมว.ศธ.กล่าว
#เรียนดีมีความสุข #การศึกษาขั้นพื้นฐาน #ศธ #สร

ที่มา : https://www.thaigov.go.th/news/contents/details/85874