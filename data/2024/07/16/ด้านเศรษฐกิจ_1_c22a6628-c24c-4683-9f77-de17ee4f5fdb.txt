รัฐบาลไทย-ข่าวทำเนียบรัฐบาล-ผู้ตรวจราชการฯ นายศุภกิจ ลงพื้นที่สุราษฎร์ธานี เปิดการอบรมกฎหมายและองค์ความรู้ใหม่ เพื่อป้องกันและลดการกระทำความผิดตามพระราชบัญญัติแร่ พ.ศ. 2560 


วันจันทร์ที่ 15 กรกฎาคม 2567
15/07/2567
พิมพ์
ผู้ตรวจราชการฯ นายศุภกิจ ลงพื้นที่สุราษฎร์ธานี เปิดการอบรมกฎหมายและองค์ความรู้ใหม่ เพื่อป้องกันและลดการกระทำความผิดตามพระราชบัญญัติแร่ พ.ศ. 2560
ผู้ตรวจราชการฯ นายศุภกิจ ลงพื้นที่สุราษฎร์ธานี เปิดการอบรมกฎหมายและองค์ความรู้ใหม่ เพื่อป้องกันและลดการกระทำความผิดตามพระราชบัญญัติแร่ พ.ศ. 2560 พร้อมติดตาม โครงการ“เหมืองแร่ดี คู่ชุมชน” ปี 2567
วันพฤหัสบดีที่ 11 กรกฎาคม 2567  นายศุภกิจ บุญศิริ  ผู้ตรวจราชการกระทรวงอุตสาหกรรม เป็นประธานเปิดการอบรมภายใต้โครงการเพิ่มประสิทธิภาพการกำกับ ดูแล และส่งเสริมการประกอบการเหมืองแร่ตามแนวอุตสาหกรรมวิถีใหม่ “เหมืองแร่ดีคู่ชุมชน” ประจำปีงบประมาณ พ.ศ.2567  ณ โรงแรมวังใต้ จังหวัดสุราษฎร์ธานี ซึ่งมีนายวัชรินทร์ ไชยานุพงศ์ อุตสาหกรรมจังหวัดสุราษฎร์ธานี กล่าวรายงาน โดยมีผู้ประกอบการเหมืองแร่ โรงแต่งแร่ โรงโม่ บด หรือย่อยหิน ในจังหวัดสุราษฎร์ธานี และเจ้าหน้าที่ที่เกี่ยวข้องเข้าร่วม รับฟังการบรรยายในหัวข้อ กฎหมายและองค์ความรู้ใหม่ เพื่อป้องกันและลดการกระทำความผิดตามพระราชบัญญัติแร่ พ.ศ. 2560 และความปลอดภัยในการประกอบกิจการเหมืองแร่ ตามประกาศกรมอุตสาหกรรมพื้นฐานและการเหมืองแร่
จากนั้น ได้ตรวจเยี่ยมและติดตามผลการดำเนินโครงการเพิ่มประสิทธิภาพการกำกับดูแลและส่งเสริมสถานประกอบการเมืองแร่ตามแนวอุตสาหกรรมวิถีใหม่ “เหมืองแร่ดี คู่ชุมชน” พร้อมกับตรวจราชการ กรณีปกติ รอบที่ 2 ประจำปีงบประมาณ พ.ศ.2567 โดยมีนายวัชรินทร์ ไชยานุพงศ์อุตสาหกรรมจังหวัดสุราษฎร์ธานี และเจ้าหน้าที่ รายงานผลการปฏิบัติตามนโยบายและแผนงานต่าง ๆ ของกระทรวงอุตสาหกรรม โดยผู้ตรวจราชการฯ ได้ตรวจและกำกับ เร่งรัด ติดตาม การขับเคลื่อนการดำเนินงานที่สำคัญ เช่น ตรวจกำกับดูแลโรงงานในพื้นที่ให้เป็นไปตามกฎหมาย แก้ไขปัญหาเรื่องร้องเรียนอย่างเร่งด่วน ตรวจโรงงานตามแผนผ่านระบบ i-Auditor แนะนำให้ผู้ประกอบการยื่นคำขอรับใบอนุญาตผ่านระบบ e-License รับและรายงานเรื่องร้องเรียนผ่านระบบ I-Dee Pro ติดตามเร่งรัดผู้ประกอบการที่ยังไม่สมัครระบบทะเบียนลูกค้ากระทรวงอุตสาหกรรม (i-Industry) เชิญชวนโรงงานให้สมัครเข้ารับการรับรองอุตสาหกรรมสีเขียว (Green Industry) กำชับให้เร่งรัดการเบิกจ่ายงบประมาณให้เป็นไปตามแผนงาน

ที่มา : https://www.thaigov.go.th/news/contents/details/85866