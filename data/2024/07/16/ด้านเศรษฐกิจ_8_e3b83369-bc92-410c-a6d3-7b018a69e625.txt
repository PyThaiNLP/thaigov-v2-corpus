รัฐบาลไทย-ข่าวทำเนียบรัฐบาล-ธอส.ร่วมสนับสนุนสมาคมกีฬาสเปเชียลโอลิมปิคแห่งประเทศไทยจัดการแข่งขัน "มหกรรมกีฬาสเปเชียลโอลิมปิคไทย ชิงแชมป์ประเทศไทย ประจำปี 2567”


วันอังคารที่ 16 กรกฎาคม 2567
16/07/2567
พิมพ์
ธอส.ร่วมสนับสนุนสมาคมกีฬาสเปเชียลโอลิมปิคแห่งประเทศไทยจัดการแข่งขัน "มหกรรมกีฬาสเปเชียลโอลิมปิคไทย ชิงแชมป์ประเทศไทย ประจำปี 2567”
ธอส. ร่วมสนับสนุนสมาคมกีฬาสเปเชียลโอลิมปิคแห่งประเทศไทย จัดการแข่งขัน “ มหกรรมกีฬาสเปเชียลโอลิมปิคไทย ชิงแชมป์ประเทศไทย ประจำปี 2567 ” วันที่ 15 – 19 กรกฎาคม 2567 ณ สนามกีฬามหาวิทยาลัยธรรมศาสตร์ รังสิต
ธนาคารอาคารสงเคราะห์ (ธอส.) ให้การสนับสนุนสมาคมกีฬาสเปเชียลโอลิมปิคแห่งประเทศไทย จัดการแข่งขัน “มหกรรมกีฬาสเปเชียลโอลิมปิคไทย ชิงแชมป์ประเทศไทย ประจำปี 2567” พร้อมรับมอบโล่เกียรติคุณผู้สนับสนุนการแข่งขันฯ จัดขึ้นระหว่างวันที่ 15 – 19 กรกฎาคม 2567 ณ สนามกีฬามหาวิทยาลัยธรรมศาสตร์ รังสิต เพื่อส่งเสริมกิจกรรมด้านการกีฬาและสุขภาพให้กับนักกีฬาที่พิการทางสติปัญญา และเพื่อยกระดับคุณภาพชีวิตผู้พิการให้เป็นที่ยอมรับการอยู่ร่วมกันในสังคมไทยได้มากขึ้น
นายกมลภพ วีระพละ กรรมการผู้จัดการ ธนาคารอาคารสงเคราะห์ (ธอส.) เปิดเผยภายหลัง เป็นประธานในพิธีเปิดการแข่งขัน “มหกรรมกีฬาสเปเชียลโอลิมปิคไทย ชิงแชมป์ประเทศไทย ประจำปี 2567” ว่า ธอส. ในฐานะสถาบันการเงินของรัฐ สังกัดกระทรวงการคลัง ที่มีพันธกิจ “ทำให้คนไทยมีบ้าน” ตลอดระยะเวลากว่า 70 ปี ธอส. ได้สนับสนุนให้คนไทยมีที่อยู่อาศัยเป็นของตนเองมาแล้วมากกว่า 4.4 ล้านครอบครัว ธอส. ยังดำเนินการส่งเสริมและพัฒนาด้านกีฬา ตามนโยบายรัฐบาล ด้วยการสนับสนุนสมาคมกีฬาสเปเชียลโอลิมปิคแห่งประเทศไทย เป็นเงินจำนวน 300,000 บาท จัดการแข่งขัน “มหกรรมกีฬาสเปเชียลโอลิมปิคไทยชิงแชมป์ประเทศไทย ประจำปี 2567” พร้อมรับมอบโล่เกียรติคุณผู้สนับสนุนการแข่งขันฯ ณ สนามกีฬามหาวิทยาลัยธรรมศาสตร์ รังสิต ระหว่างวันที่ 15-19 กรกฎาคม 2567  เพื่อให้สมาคมกีฬาสเปเชียลโอลิมปิคแห่งประเทศไทย ใช้กีฬาเป็นสื่อในการพัฒนาสุขภาพ พลานามัย การเรียนรู้ และความเข้มแข็งของชุมชน สร้างโอกาสและความเสมอภาคทางสังคม ตลอดจนเพื่อยกระดับคุณภาพชีวิตของนักกีฬาที่พิการทางสติปัญญา ซึ่งเป็นกลุ่มผู้พิการที่เปราะบาง ให้เป็นที่ยอมรับการอยู่ร่วมกันในสังคมไทยมากขึ้น โดยได้มีการจัดการแข่งขัน ใน 8 ชนิดกีฬา ได้แก่ กรีฑา, ฟุตบอล, เทเบิลเทนนิส, แบดมินตัน, บอชชี่,ว่ายน้ำ, บาสเกตบอล และคริกเก็ต ทั้งนี้สมาคมฯ จะทำการคัดเลือกนักกีฬาตัวแทนประเทศไทย เข้าร่วมการแข่งขัน Special Olympics Asia Pacific ใน 3 ชนิดกีฬา ได้แก่ แบดมินตัน, บอชชี่ และคริกเก็ต ต่อไป
สมาคมกีฬาสเปเชียลโอลิมปิคแห่งประเทศไทย เป็นองค์กรที่รับผิดชอบการพัฒนาทักษะและความสามารถทางกีฬาของบุคคลที่พิการทางสติปัญญา ตลอดระยะเวลาที่ผ่านมากว่า 30 ปี สมาคมฯ ได้ดำเนินกิจกรรมด้านการกีฬาและสุขภาพให้กับนักกีฬาที่พิการทางสติปัญญา ซึ่งเป็นกลุ่มผู้พิการที่เปราะบางและมีจำนวนมากที่สุดในทุกจังหวัดทั่วประเทศ ซึ่งสอดคล้องกับนโยบายด้านการแสดงความรับผิดชอบต่อสังคมและสิ่งแวดล้อมของธนาคาร ในการดำเนินกิจการโดยคำนึงถึงสังคม ชุมชน และสิ่งแวดล้อม หรือ CSR ของธนาคาร ซึ่งธนาคารให้ความสำคัญและดำเนินการมาอย่างต่อเนื่อง

ที่มา : https://www.thaigov.go.th/news/contents/details/85903