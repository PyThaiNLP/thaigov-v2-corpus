รัฐบาลไทย-ข่าวทำเนียบรัฐบาล-รองปลัดเกษตรฯ ประชุมคณะอนุกรรมการจัดการการผลิตและการตลาดกระเทียม หอมแดง หอมหัวใหญ่ และมันฝรั่ง ครั้งที่ 4/2567 


วันอังคารที่ 16 กรกฎาคม 2567
รองปลัดเกษตรฯ ประชุมคณะอนุกรรมการจัดการการผลิตและการตลาดกระเทียม หอมแดง หอมหัวใหญ่ และมันฝรั่ง ครั้งที่ 4/2567
รองปลัดเกษตรฯ ประชุมคณะอนุกรรมการจัดการการผลิตและการตลาดกระเทียม หอมแดง หอมหัวใหญ่ และมันฝรั่ง ครั้งที่ 4/2567
เมื่อวันที่ 15 ก.ค. 2567 นางสาวภัทราภรณ์ โสเจยยะ รองปลัดกระทรวงเกษตรและสหกรณ์ เป็นประธานการประชุมคณะอนุกรรมการจัดการการผลิตและการตลาดกระเทียม หอมแดง หอมหัวใหญ่ และมันฝรั่ง ครั้งที่ 4/2567 และหน่วยงานที่เกี่ยวข้อง เข้าร่วม  ณ ห้องประชุม 134-135 กระทรวงเกษตรและสหกรณ์ โดยที่ประชุม เห็นชอบการเปิดตลาดสินค้าเมล็ดพันธุ์หอมหัวใหญ่ หอมหัวใหญ่ หัวพันธุ์มันฝรั่ง และมันฝรั่งสดเพื่อแปรรูปตามพันธกรณีความตกลงองค์การการค้าโลก (WTO) ปี 2568 - 2569 ซึ่งกำหนดปริมาณโควตาและเงื่อนไขและหลักเกณฑ์ ดังนี้ 1) เมล็ดพันธุ์หอมหัวใหญ่ กำหนดปริมาณในโควตา 3.15 ตัน อัตราภาษีในโควตาร้อยละ 0 และอัตราภาษีนอกโควตาร้อยละ 218 2) หอมหัวใหญ่ กำหนดปริมาณการเปิดตลาด ปี 2568 - 2569 ในโควตาปีละ 1,256.50 ตัน อัตราภาษีในโควตาร้อยละ27 และอัตราภาษีนอกโควตาร้อยละ 142 3) หัวพันธุ์มันฝรั่ง กำหนดปริมาณในโควตาไม่จำกัดจำนวนอัตราภาษีในโควตาร้อยละ 0 และอัตราภาษีนอกโควตาร้อยละ 125 และให้อยู่ภายใต้เงื่อนไขที่คณะอนุกรรมการฯ และ 4) มันฝรั่งสด กำหนดปริมาณในโควตาปี 2568 จำนวน 78,000 ตัน ปี 2569 จำนวน 80,000 ตัน อัตราภาษีในโควตาร้อยละ 27 และอัตราภาษีนอกโควตาร้อยละ 125 และกำหนดเงื่อนไขในการบริหารการนำเข้าให้เป็นไปตามที่คณะอนุกรรมการฯ กำหนด
นอกจากนี้ที่ประชุม ได้เห็นชอบแนวทางการบรรเทาความเดือดร้อนให้กับผู้นำเข้าสินค้าหอมหัวใหญ่และมันฝรั่ง จากสาเหตุ การล่าช้าของการเปิดตลาดในปี 2567 ซึ่งจะได้นำเสนอแนวทางดังกล่าว ต่อคณะกรรมการนโยบายและแผนพัฒนาการเกษตรและสหกรณ์เพื่อพิจารณาต่อไป

ที่มา : https://www.thaigov.go.th/news/contents/details/85879