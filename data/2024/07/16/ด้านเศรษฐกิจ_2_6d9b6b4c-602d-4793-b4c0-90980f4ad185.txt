รัฐบาลไทย-ข่าวทำเนียบรัฐบาล-ผู้ตรวจราชการฯ นายศุภกิจ ลงพื้นที่ตรวจเยี่ยมสถานประกอบกิจการเหมืองแร่ยิปซั่มในพื้นที่จังหวัดสุราษฎร์ธานี


วันจันทร์ที่ 15 กรกฎาคม 2567
15/07/2567
พิมพ์
ผู้ตรวจราชการฯ นายศุภกิจ ลงพื้นที่ตรวจเยี่ยมสถานประกอบกิจการเหมืองแร่ยิปซั่มในพื้นที่จังหวัดสุราษฎร์ธานี
ผู้ตรวจราชการฯ นายศุภกิจ ลงพื้นที่ตรวจเยี่ยมสถานประกอบกิจการเหมืองแร่ยิปซั่มในพื้นที่จังหวัดสุราษฎร์ธานี
วันศุกร์ที่ 12 กรกฎาคม 2567 นายศุภกิจ บุญศิริ ผู้ตรวจราชการกระทรวงอุตสาหกรรม และคณะตรวจเยี่ยม บริษัท ทักษิณสหการ จำกัด (บริษัท ปัญจะพัฒนาวิศวกรรมและพาณิชย์ จำกัดรับช่วงฯ) ประกอบกิจการทำเหมืองแร่ และเหมืองหิน เหมืองหินปูนยิปซั่มชอล์กและโดโลไมต์ โดยบริษัทฯ ได้เป็นส่วนหนึ่งในการขับเคลื่อนโครงการ ขุมเหมืองช่วยภัยแล้ง ตั้งแต่ปี 2563 จนถึงปัจจุบัน เพื่อบรรเทาความเดือดร้อนให้แก่ประชาชนในพื้นที่หมู่ 5 ต.พรุพี อ.บ้านนาสาร จ.สุราษฎร์ธานี ซึ่งเป็นการนำน้ำจากขุมเหมืองเก่าไปใช้ประโยชน์  ถือเป็นแนวทางการบริหารจัดการพื้นที่ขุมเหมืองที่หมดอายุสัมปทานไปแล้ว ในการพัฒนาพื้นที่ขุมเหมืองให้เป็นแหล่งเก็บน้ำ เพื่อการกระจายน้ำให้อยู่ในระดับที่เพียงพอต่อการอุปโภคบริโภคและทำการการเกษตรของชาวบ้านเพื่อบรรเทาความเดือดร้อนตลอดฤดูแล้ง

ที่มา : https://www.thaigov.go.th/news/contents/details/85867