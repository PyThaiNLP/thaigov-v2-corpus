รัฐบาลไทย-ข่าวทำเนียบรัฐบาล-นายกฯ ยืนยัน ดิจิทัลวอลเล็ต พิจารณารอบด้าน เน้นกระจายความเจริญสู่ภูมิภาค


วันพฤหัสบดีที่ 11 กรกฎาคม 2567
นายกฯ ยืนยัน ดิจิทัลวอลเล็ต พิจารณารอบด้าน เน้นกระจายความเจริญสู่ภูมิภาค
......
นายกฯ ยืนยัน ดิจิทัลวอลเล็ต พิจารณารอบด้าน เน้นกระจายความเจริญสู่ภูมิภาค
.
นายเศรษฐา ทวีสิน นายกรัฐมนตรี ตอบกระทู้สดด้วยวาจา ในการประชุมสภาผู้แทนราษฎร ชุดที่ 26 ปีที่ 2 ครั้งที่ 4 (11 ก.ค.67) กรณีโครงการดิจิทัลวอลเล็ต ว่ายังมีการเปลี่ยนแปลงเล็ก ๆ น้อย ๆ เช่น เรื่องสินค้าที่ซื้อได้ โดยรับฟังความเห็นจากประชาชนและมีการพูดคุยกันตลอดเพื่อปรับปรุงให้โดนใจ ถูกจุดหมายหลักของโครงการ คือ กระตุ้นเศรษฐกิจ
.
เรื่องงบประมาณ กันไว้ที่ 43,000 ล้านบาท เรื่องที่บอกว่า 450,000 ล้าน ลงมาจาก 500,000 ล้านบาท เป็นการประมาณการณ์จากสถิติเก่า มั่นใจว่าจะพินิจพิเคราะห์อย่างดีให้โดนจุด เป็นไปตามกฎหมาย ด้วยความซื่อสัตย์สุจริต เป็นไปตามกฎกติกาในการใช้งบประมาณที่ถูกต้อง
.
เรื่องจำกัดพื้นที่ในการใช้ โดยบัตรประชาชนอยู่ในอำเภอไหนก็ใช้ที่นั่น หลายพื้นที่ที่ยังมี GPP ต่ำอยู่ อยากให้ไปกระตุ้นตรงนั้น ให้เศรษฐกิจในภูมิภาคเกิดการพัฒนา กระจายความเจริญสู่ภูมิภาค ทั้งนี้ วันที่ 24 กรกฎาคม 2567 จะมีความชัดเจนมากขึ้นในด้านงบประมาณและประเภทสินค้า
.
อ่านเพิ่มเติม >> https://www.thaigov.go.th/news/contents/details/85702
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/85736