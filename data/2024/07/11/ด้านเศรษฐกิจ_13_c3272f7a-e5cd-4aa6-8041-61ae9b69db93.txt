รัฐบาลไทย-ข่าวทำเนียบรัฐบาล-ธ.ก.ส. พบพี่น้องชาวอีสานในงาน Thailand Smart Money อุบลฯ จัดแคมเปญฝากสลาก ธ.ก.ส. ชุดถุงเงิน ลุ้นโชครวยกระจาย 900 รางวัล และรับทันที! กระปุกคุณ ME โชค รุ่นรวยเหลือแจก


วันพฤหัสบดีที่ 11 กรกฎาคม 2567
11/07/2567
พิมพ์
ธ.ก.ส. พบพี่น้องชาวอีสานในงาน Thailand Smart Money อุบลฯ จัดแคมเปญฝากสลาก ธ.ก.ส. ชุดถุงเงิน ลุ้นโชครวยกระจาย 900 รางวัล และรับทันที! กระปุกคุณ ME โชค รุ่นรวยเหลือแจก
ธ.ก.ส. พบปะพี่น้องชาวอีสานในงาน Thailand Smart Money อุบลฯ ยกทัพผลิตภัณฑ์การเงินครบวงจร พร้อมจัดโปรโมชันพิเศษมาให้บริการลูกค้าถึงที่ ณ ศูนย์การค้าเซ็นทรัล อุบล วันที่ 12 – 14 ก.ค. นี้
ธ.ก.ส. บุกภาคอีสาน จัดแคมเปญฝากสลาก ธ.ก.ส. ชุดถุงเงินผ่าน BAAC Mobile สะสม 20,000 บาท  ลุ้นโชค 100,000 บาท 900 รางวัลทุกเดือน พร้อมรับเลย! กระปุกคุณ ME โชค รุ่นรวยเหลือแจก ห้ามพลาดกับโค้งสุดท้ายของเงินฝากออมทรัพย์พิเศษ UP LEVEL  เมื่อฝากขั้นต่ำ 50,000 ขึ้นไป รับดอกเบี้ยแบบขั้นบันได สูงสุด 8.80% และพิเศษ ฝากเงิน 58,000 บาทขึ้นไป คงยอดไว้ 3 เดือน หรือเปิดบัญชี A-Savings พร้อมบัตรอิเล็กทรอนิกส์บนแอปฯ BAAC Mobile รับ! สิทธิ์จุ่มมังแมว 1 สิทธิ์ และมาร่วมชม ชิม ช็อปสินค้าเกษตรมาตรฐาน A-Product และสินค้าจากเกษตรกรรุ่นใหม่ในโครงการ New Gen Hug บ้านเกิด Season 2 แล้วพบกับผลิตภัณฑ์ทางการเงินอีกมากมายได้ที่บูธ ธ.ก.ส. ในงาน Thailand Smart Money อุบลฯ ณ ศูนย์การค้าเซ็นทรัล อุบล วันที่ 12 – 14 ก.ค. นี้
นายไพศาล หงษ์ทอง ผู้ช่วยผู้จัดการธนาคารเพื่อการเกษตรและสหกรณ์การเกษตร (ธ.ก.ส.) เปิดเผยว่า ธ.ก.ส. พบปะพี่น้องชาวอีสานในงาน Thailand Smart Money อุบลฯ ยกทัพผลิตภัณฑ์การเงินครบวงจร พร้อมจัดโปรโมชันพิเศษมาให้บริการลูกค้าถึงที่ ได้แก่ ผลิตภัณฑ์เงินฝากที่ให้สิทธิประโยชน์และผลตอบแทนสูง อาทิ โครงการเงินฝากออมทรัพย์พิเศษ “UP LEVEL” เพียงฝากขั้นต่ำ 50,000 บาทขึ้นไป และฝากเพิ่มได้ ครั้งละ 50,000 บาทขึ้นไป รวมสูงสุดไม่เกิน 20 ล้านบาท ระยะเวลาฝาก 11 เดือน พร้อมรับดอกเบี้ยแบบขั้นบันได สูงสุด 8.80% ต่อปี เฉลี่ย 2.05% ต่อปี ทั้งโครงการ เปิดรับฝากตั้งแต่วันนี้จนถึง 15 กรกฎาคม 2567 หรือจะเลือกออมเงินแถมได้ลุ้นโชคแบบรวยกระจายไปกับสลากออมทรัพย์ ธ.ก.ส. ชุดถุงเงิน ราคาหน่วยละ 100 บาท อายุรับฝาก 3 ปี เมื่อฝากครบกำหนดจะได้รับดอกเบี้ยหน่วยละ 1.90 บาท คิดเป็นอัตราดอกเบี้ย ร้อยละ 0.633 ต่อปี พร้อมลุ้นรางวัลมูลค่า 100,000 บาท จำนวน 900 รางวัล ทุกเดือน จำนวน 36 ครั้ง และยังมีสิทธิ์ลุ้นรางวัลพิเศษ มูลค่ารางวัลละ 1,000,000 บาท ปีละ 1 ครั้ง ในเดือนพฤศจิกายน รวมทั้งหมด 3 ครั้ง รวมมูลค่ารางวัลทั้งสิ้น 3,243 ล้านบาท เพื่อตอบโจทย์ไลฟ์สไตล์ใน   ยุคดิจิทัล ผู้ที่สนใจยังสามารถฝากสลากได้ทุกที่ ทุกเวลาบนแอปพลิเคชัน BAAC Mobile และเคาน์เตอร์ ธ.ก.ส. ทุกสาขาทั่วประเทศ สำหรับน้องๆ เยาวชน สามารถออมเงินกับสลากออมทรัพย์ ธ.ก.ส. ชุดขวัญถุง หนุนการสร้างวินัยการออมเงินระยะยาวให้เยาวชนอายุ 7-18 ปี หน่วยละ 20 บาท อายุรับฝาก 6 ปี เมื่อฝากครบกำหนดรับดอกเบี้ยทันที 2.50% ต่อปี พร้อมลุ้นรับทุนการศึกษาทุกงวด มูลค่า 10,000 บาท จำนวน 100 รางวัล และรางวัลพิเศษ ปีละ 2 ครั้ง ในเดือนมกราคมและเดือนกันยายน มูลค่ารางวัลละ 100,000 บาท ฝากได้เลยผ่านเคาน์เตอร์ ธ.ก.ส. หรือแอปพลิเคชัน BAAC Mobile หรือเลือกออมแบบเบา ๆ ผ่านสลากดิจิทัล ธ.ก.ส. ราคาหน่วยละ 50 บาท อายุสลาก 2 ปี เมื่อครบกำหนดจะได้รับดอกเบี้ยหน่วยละ 0.07 บาท พร้อมลุ้นรางวัลที่ 1 มูลค่า 5,000,000 บาท และรางวัลอื่น ๆ อีกมากมายทุกเดือน รวมเงินรางวัล 15,917,000 บาทต่อเดือน ฝากได้เลยผ่านแอปพลิเคชัน BAAC Mobile ที่สำคัญดอกเบี้ยและเงินรางวัลได้รับการยกเว้นภาษีอีกด้วย
พิเศษเฉพาะในงาน! เมื่อฝากสลากออมทรัพย์ ธ.ก.ส. ชุดถุงเงินบนแอปพลิเคชัน BAAC Mobile สะสมครบ 20,000 บาท รับเลย! กระปุกคุณ ME โชค รุ่นรวยเหลือแจก (จำนวนจำกัด สูงสุดจำนวน 1 สิทธิ์ต่อ 1 ราย)เมื่อฝากสลากออมทรัพย์ ธ.ก.ส. ชุดถุงเงิน ชุดขวัญถุง หรือสลากดิจิทัล ธ.ก.ส. ตั้งแต่ 2,000 บาท ไม่เกิน 100,000 บาท รับกระปุก A-Pigeon หรือฝากสลากฯ เกิน 100,000 แต่ไม่เกิน 500,000 บาท รับกระปุก คุณ ME กึ๋น หรือฝากเกิน 500,000 ขึ้นไป รับทันที เซ็ตกระปุก คุณ ME จำนวน 1 เซ็ต นอกจากนี้ เมื่อฝากเงินบัญชีออมทรัพย์หรือออมทรัพย์ทวีโชค ตั้งแต่ 58,000 บาทขึ้นไป และคงยอดเงินไว้ 3 เดือน รับสิทธิ์จุ่ม มังแมว 1 ตัว (1 บัญชี/สิทธิ์ จำกัด 58 สิทธิ์ต่อวัน) หรือเมื่อเปิดบัญชี A-Savings คู่กับบัตรอิเล็กทรอนิกส์ บนแอปพลิเคชัน BAAC Mobile รับสิทธิ์จุ่มมังแมว 1 ตัว (1 บัญชี/สิทธิ์) หรือเมื่อสมัครใช้ BAAC Mobile ภายในงาน รับสิทธิ์ 2 ต่อ ต่อที่ 1 รับทันทีแผ่นทองพระแม่โพสพ พร้อมกระเป๋าใส่บัตร และต่อที่ 2 เมื่อลงทะเบียนเข้าร่วมแคมเปญ และมียอดการทำธุรกรรมสะสมสูงสุด 50 ลำดับแรก ตั้งแต่วันนี้จนถึง 31 สิงหาคม 2567 รับฟรี! บัตรของขวัญโลตัส มูลค่า 100 บาท (เงื่อนไขเป็นไปตามที่ธนาคารกำหนด)
สำหรับผู้ที่กำลังมองหาผลิตภัณฑ์เงินฝากที่ให้ทั้งการออมเงิน การลดหย่อนภาษีและความคุ้มครอง สามารถเลือกผลิตภัณฑ์เงินฝากสงเคราะห์ชีวิตที่มาพร้อมโปรโมชันพิเศษมากมาย โดยสมัครกรมธรรม์ ธกส รักคุณ Easy Life ผ่านแอปพลิเคชัน A-Insure รับกระเป๋าผ้าแคนวาส หรือกระบอกน้ำเก็บความร้อน – เย็น หรือเมื่อสมัครกรมธรรม์ ธกส เพิ่มรัก3 12/10 และชำระล่วงหน้า 1 ปี (11,520 บาท) รับเลยกระเป๋าเดินทางแบบ 4 ล้อลาก ขนาด 20 นิ้ว จำนวน   1 ใบ/กรมธรรม์ หรือเลือกชำระรายเดือน 2,000 บาท และชำระล่วงหน้า 1 ปี จำนวน 23,040 บาท ต่อที่ 1 รับกระปุก คุณ ME กึ๋น และต่อที่ 2 เมื่อกรมธรรม์อนุมัติ รับเลยกระเป๋าเดินทางแม่-ลูก จำนวน 1 เซ็ต
นายไพศาล กล่าวเพิ่มเติมว่า ด้านสินเชื่อ ธ.ก.ส. ได้นำผลิตภัณฑ์สินเชื่อเงินด่วนคนดี สำหรับสมาชิก อสม. และ อสส. ในอัตราดอกเบี้ยต่ำ วงเงินรายละไม่เกิน 20,000 บาท อัตราดอกเบี้ยร้อยละ 0.67 ต่อเดือน กำหนดผ่อนชำระคืนต้นเงินและดอกเบี้ย เพียงเดือนละ 500 บาท สูงสุดไม่เกิน 48 เดือน และสินเชื่อแทนคุณ สำหรับเกษตรกรลูกค้าที่อายุตั้งแต่ 60 ปีขึ้นไป ที่มีหนี้อันเป็นภาระและประสงค์จะโอนทรัพย์สินหลักประกันให้กับทายาท โดยให้ทายาทเข้ามามีส่วนร่วมในการลดภาระหนี้และรักษาทรัพย์สินให้คงอยู่กับครอบครัว อัตราดอกเบี้ย MRR (ปัจจุบัน MRR เท่ากับร้อยละ 6.95) ต่อปี นอกจากนี้ ยังมีสินเชื่อที่สนับสนุนการดำเนินงานและต่อยอดธุรกิจสำหรับผู้ประกอบการธุรกิจเกษตร SME และเกษตรกรรุ่นใหม่ (Smart Farmer) ที่เป็นหัวขบวนธุรกิจชุมชน ได้แก่ สินเชื่อ BCG Model วงเงินรวม 35,000 ล้านบาท ประกอบด้วย 1) สินเชื่อเพื่อเศรษฐกิจชีวภาพ (Bio Economy Credit) 2) สินเชื่อเพื่อเศรษฐกิจหมุนเวียน (Circular Economy Credit) และ 3) สินเชื่อสีเขียว (Green Credit) และสินเชื่อธุรกิจชุมชนสร้างไทย ระยะที่ 2 ที่มุ่งสนับสนุนหัวขบวนให้เป็นกลไกในการขับเคลื่อนธุรกิจชุมชน การเชื่อมโยงธุรกิจตลอดห่วงโซ่สินค้าเกษตร และการสร้างมูลค่าเพิ่มให้ผลผลิตไปสู่เกษตรมูลค่าสูง พร้อมเปิดบูธให้คำปรึกษาการแก้ไขปัญหาหนี้ ทั้งในและนอกระบบอย่างครบวงจร
นอกจากนี้ ภายในบูธยังมีการจัดแสดงสินค้าเกษตรสุดพรีเมียม ได้แก่ สินค้า A-Product และสินค้าจากลูกค้าโครงการ New Gen Hug บ้านเกิด Season 2 ที่ขนมาให้ลองชิมและช็อปกันอย่างเต็มที่ กว่า 30 รายการ เช่น ข้าว A-Rice กาแฟ เครื่องจักสาน อาหารแปรรูป และเครื่องดื่มสมุนไพรนานาชนิด เป็นต้น และกิจกรรมพิเศษเฉพาะในบูธ ธ.ก.ส. อีกมากมาย อาทิ เมื่อร่วมตอบแบบสอบถามภายในงาน รับของที่ระลึกเป็นพวงกุญแจอะคริลิก มังแมว Dragon Cats ทั้ง 4 แบบ แล้วพบกับกิจกรรมดี ๆ และสิทธิประโยชน์มากมายได้ที่บูธ ธ.ก.ส. ในงาน Thailand Smart Money อุบลฯ ณ ลานอควาเรียม ชั้น 1 ศูนย์การค้าเซ็นทรัล อุบล จังหวัดอุบลราชธานี

ที่มา : https://www.thaigov.go.th/news/contents/details/85721