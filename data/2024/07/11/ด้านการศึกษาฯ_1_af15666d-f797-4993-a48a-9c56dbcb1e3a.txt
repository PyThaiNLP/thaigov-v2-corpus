รัฐบาลไทย-ข่าวทำเนียบรัฐบาล-ศธ. รับมอบคอมพิวเตอร์ จากเอชพี ส่งต่อเพื่อเพิ่มทักษะการเรียนรู้นักเรียน ตอบโจทย์นโยบาย “เรียนดี มีความสุข”


วันพฤหัสบดีที่ 11 กรกฎาคม 2567
11/07/2567
พิมพ์
ศธ. รับมอบคอมพิวเตอร์ จากเอชพี ส่งต่อเพื่อเพิ่มทักษะการเรียนรู้นักเรียน ตอบโจทย์นโยบาย “เรียนดี มีความสุข”
พลตำรวจเอก เพิ่มพูน ชิดชอบ รมว.ศธ. เป็นประธานการรับมอบคอมพิวเตอร์ จากนางสาววรานิษฐ์ อริจรัสโรจน์ กรรมการผู้จัดการบริษัท HP lnc (Thailand) พร้อมด้วยนายธาดา เศวตศิลา ประธานมูลนิธิ Junior Achievement Thailand ผู้บริหารและผู้อำนวยการโรงเรียน เข้าร่วม
รมว.ศธ. กล่าวว่า ในนามของกระทรวงศึกษาธิการ ขอขอบคุณ บริษัท HP Inc (Thailand) ที่ได้สนับสนุนคอมพิวเตอร์ให้กับโรงเรียนฯ ซึ่งจะช่วยส่งเสริมให้เด็กได้รับการศึกษาที่มีคุณภาพผ่านเครื่องมือและเทคโนโลยีที่ทันสมัย รวมทั้งมูลนิธิ Junior Achievement Thailand ที่ช่วยเป็นสื่อกลางในครั้งนี้
"กระทรวงศึกษาธิการ มีนโยบาย เรียนดี มีความสุข มีความมุ่งหมายทางการศึกษาเพื่อความเป็นเลิศ และการศึกษาเพื่อความมั่นคงของชีวิต การได้รับคอมพิวเตอร์ให้กับโรงเรียนพิบูลประชาสรรค์ และโรงเรียนราชประชานุเคราะห์ 58 จังหวัดนนทบุรี ในครั้งนี้ เป็นการสนับสนุนให้นักเรียน เรียนได้ทุกที่ ทุกเวลา (Anywhere Anytime) มีอุปกรณ์การเรียนรู้ที่ช่วยสร้างโอกาสทางการศึกษา และเกิดประโยชน์สูงสุดกับนักเรียน กระทรวงศึกษาธิการต้องขอขอบคุณทุกภาคส่วน ที่ได้สนับสนุน จัดหาและแบ่งปันทรัพยากรต่างๆ เพื่อร่วมกันพัฒนาคุณภาพการศึกษาของประเทศไทย และหวังเป็นอย่างยิ่งว่ากระทรวงศึกษาธิการ จะได้รับการสนับสนุนทรัพยากรด้านต่าง ๆ จากมูลนิธิฯ และจากบริษัท HP Inc (Thailand) ในโอกาสข้างหน้าให้กับโรงเรียนอื่นๆ ต่อไปในอนาคต" รมว.ศธ.กล่าว
#เรียนดีมีความสุข #HP #ศธ #สร

ที่มา : https://www.thaigov.go.th/news/contents/details/85691