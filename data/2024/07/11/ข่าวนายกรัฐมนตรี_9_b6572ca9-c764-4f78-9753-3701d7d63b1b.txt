รัฐบาลไทย-ข่าวทำเนียบรัฐบาล-​นายกฯ เผย ปัญหาหนี้นอกระบบเป็นปัญหาเศรษฐกิจ ที่รัฐบาลพยายามขจัดให้หมดไป


วันพฤหัสบดีที่ 11 กรกฎาคม 2567
11/07/2567
พิมพ์
​นายกฯ เผย ปัญหาหนี้นอกระบบเป็นปัญหาเศรษฐกิจ ที่รัฐบาลพยายามขจัดให้หมดไป
​นายกฯ เผย ปัญหาหนี้นอกระบบเป็นปัญหาเศรษฐกิจ ที่รัฐบาลพยายามขจัดให้หมดไป
วันนี้ (11 กรกฎาคม 2567) เวลา 11.40 น. ณ ห้องประชุมสภาผู้แทนราษฎร ชั้น 2 อาคารรัฐสภา ถนนสามเสน เขตดุสิต กรุงเทพฯ ในการประชุมสภาผู้แทนราษฎร ชุดที่ 26 ปีที่ 2 ครั้งที่ 4 (สมัยสามัญประจำปีครั้งที่หนึ่ง) นายเศรษฐา ทวีสิน นายกรัฐมนตรี ตอบกระทู้ถามสดด้วยวาจากรณีเรื่องหนี้นอกระบบ ว่า เรื่องหนี้นอกระบบเป็นปัญหาเศรษฐกิจอีกอย่างหนึ่ง ที่รัฐบาลให้ความสำคัญ โดยนายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงมหาดไทย และนายกิตติรัตน์ ณ ระนอง ประธานที่ปรึกษาของนายกรัฐมนตรี ได้ปฏิบัติหน้าที่อย่างไม่เหน็ดเหนื่อย เพื่อพยายามต้องการให้ปัญหาหนี้นอกระบบหมดไป เนื่องจากประชาชนทำงานเท่าไรก็ไม่พอใช้หนี้ ดอกเบี้ยกินหมดก็จะไม่มีแรงที่จะดึงดูดใจในการทำงาน ก็จะหันไปพึ่งยาเสพติด หรือไปก่ออาชญากรรม เรื่องนี้เป็นปัญหาของสังคม ซึ่งถูกโยงเกี่ยวกับปัญหาเศรษฐกิจอีกด้วย

ที่มา : https://www.thaigov.go.th/news/contents/details/85717