รัฐบาลไทย-ข่าวทำเนียบรัฐบาล-นายกฯ ย้ำรัฐบาลยกระดับโครงสร้างการเกษตรให้เกษตรกรมีรายได้เพิ่มขึ้น 3 เท่า ใน 4 ปี พร้อมเจรจากับต่างประเทศเพื่อเปิดตลาดใหม่


วันพฤหัสบดีที่ 11 กรกฎาคม 2567
11/07/2567
พิมพ์
นายกฯ ย้ำรัฐบาลยกระดับโครงสร้างการเกษตรให้เกษตรกรมีรายได้เพิ่มขึ้น 3 เท่า ใน 4 ปี พร้อมเจรจากับต่างประเทศเพื่อเปิดตลาดใหม่
นายกฯ ย้ำรัฐบาลยกระดับโครงสร้างการเกษตรให้เกษตรกรมีรายได้เพิ่มขึ้น 3 เท่า ใน 4 ปี พร้อมเจรจากับต่างประเทศเพื่อเปิดตลาดใหม่
วันนี้ (11 กรกฎาคม 2567) เวลา 11.40 น. ณ ห้องประชุมสภาผู้แทนราษฎร ชั้น 2 อาคารรัฐสภา ถนนสามเสน เขตดุสิต กรุงเทพฯ ในการประชุมสภาผู้แทนราษฎร ชุดที่ 26 ปีที่ 2 ครั้งที่ 4 (สมัยสามัญประจำปีครั้งที่หนึ่ง) นายเศรษฐา ทวีสิน นายกรัฐมนตรี ตอบกระทู้ถามสดด้วยวาจากรณีเรื่องการเกษตร ว่าเป็นเรื่องที่สำคัญ ถึงแม้จะไม่เป็นอุตสาหกรรมที่ high profit แต่ว่าประชาชนของประเทศไทยหลายสิบล้านคนยังต้องพึ่งพาการเกษตรอยู่ การที่รัฐบาลได้ลงพื้นที่ไป ทั้งรัฐมนตรีว่าการกระทรวงเกษตรและสหกรณ์ได้มีการทำงานอย่างหนัก ไม่ว่าจะเป็นเรื่องของโครงการปุ๋ยคนละครึ่ง หรือเกษตรแม่นยำให้ปุ๋ยที่ตรงกับพืชต่าง ๆ เป็นเรื่องที่รัฐบาลจะยกโครงสร้างของการเกษตรขึ้นมา ทำให้รายได้ของพี่น้องเพิ่มขึ้น 3 เท่า ภายใน 4 ปี ขณะที่เรื่องของการเปิดตลาด และการค้าขายใหม่ ๆ ก็เป็นเรื่องที่รัฐบาลให้ความสำคัญในการบินไปเจรจาที่จะขายสินค้าสำคัญต่าง ๆ ได้

ที่มา : https://www.thaigov.go.th/news/contents/details/85716