รัฐบาลไทย-ข่าวทำเนียบรัฐบาล-รองปลัด 'อภัย' เป็นประธานการประชุมการส่งเสริมการปลูกกาแฟเพื่อทดแทนการนำเข้า และแก้ไขปัญหา PM 2.5 บนพื้นที่ภาคเหนือ (จังหวัดแพร่ และจังหวัดสุโขทัย)


วันพุธที่ 10 กรกฎาคม 2567
รองปลัด 'อภัย' เป็นประธานการประชุมการส่งเสริมการปลูกกาแฟเพื่อทดแทนการนำเข้า และแก้ไขปัญหา PM 2.5 บนพื้นที่ภาคเหนือ (จังหวัดแพร่ และจังหวัดสุโขทัย)
รองปลัด 'อภัย' เป็นประธานการประชุมการส่งเสริมการปลูกกาแฟเพื่อทดแทนการนำเข้า และแก้ไขปัญหา PM 2.5 บนพื้นที่ภาคเหนือ (จังหวัดแพร่ และจังหวัดสุโขทัย)
นายอภัย สุทธิสังข์ รองปลัดกระทรวงเกษตรและสหกรณ์ เป็นประธานการประชุมการส่งเสริมการปลูกกาแฟเพื่อทดแทนการนำเข้า และแก้ไขปัญหา PM 2.5 บนพื้นที่ภาคเหนือ (จังหวัดแพร่ และจังหวัดสุโขทัย) ผ่านระบบการประชุมทางไกล (Zoom Meeting) ร่วมกับ สำนักงานเกษตรและสหกรณ์จังหวัดแพร่ สำนักงานเกษตรจังหวัดแพร่ ศูนย์วิจัยและพัฒนาการเกษตรแพร่ สำนักงานเกษตรและสหกรณ์จังหวัดสุโขทัย ผู้แทนกรมวิชาการเกษตร และมูลนิธิชาวสวนกาแฟ โดยมีประเด็นสำคัญ ดังนี้
1) จังหวัดแพร่ เกษตรกรมีความต้องการปลูกกาแฟประมาณ 200 ไร่ โดยขอรับการสนับสนุนต้นกล้ากาแฟ 12,110 ต้น เพื่อปลูกร่วมกับไม้ผล ได้แก่ สวนส้มเขียวหวาน ลำไย และสวนทุเรียน ในพื้นที่ 6 อำเภอ ได้แก่ อำเภอสอง ร้องกวาง เมืองแพร่ เด่นชัย ลอง และวังชิ้น ทั้งนี้ จะมีการ Kick Off ขับเคลื่อนโครงการส่งเสริมการปลูกกาแฟเพื่อทดแทนการนำเข้า และแก้ไขปัญหา PM 2.5 บนพื้นที่ภาคเหนือ (จังหวัดแพร่) ในพื้นที่จังหวัดแพร่ จำนวน 1,000 ต้นกล้ากาแฟ
2) จังหวัดสุโขทัย มีการกำหนดพื้นที่เป้าหมายในการเข้าร่วมโครงการฯ จำนวน 70 ไร่ โดยขอรับการสนับสนุนต้นกล้ากาแฟ จำนวน 2,800 ต้น ดำเนินการในพื้นที่อำเภอศรีสัชนาลัย ซึ่งส่วนใหญ่อยู่ในเขตพื้นที่ ส.ป.ก. ที่มีการปลูกเป็นสวนส้มเขียวหวาน โดยจะ Kick Off ขับเคลื่อนโครงการส่งเสริมการปลูกกาแฟเพื่อทดแทนการนำเข้า และแก้ไขปัญหา PM 2.5 บนพื้นที่ภาคเหนือ (จังหวัดแพร่) ในพื้นที่จังหวัดแพร่ จำนวน 1,000 ต้นกล้ากาแฟ
นอกจากนี้ ให้จังหวัดแพร่ได้ทดลองการปลูกข้าวโพดพร้อมหมักในพื้นที่สวนลำไย เพื่อใช้เป็นอาหารโคเนื้อและโคนม (ข้าวโพดไซเลจ) โดยมีองค์การส่งเสริมกิจการโคนมแห่งประเทศไทยเป็นตลาดที่สำคัญต่อไป

ที่มา : https://www.thaigov.go.th/news/contents/details/85677