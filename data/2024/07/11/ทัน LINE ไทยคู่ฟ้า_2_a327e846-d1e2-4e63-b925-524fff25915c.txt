รัฐบาลไทย-ข่าวทำเนียบรัฐบาล-นายกฯ มุ่งขับเคลื่อนไทยสู่การเป็น Aviation Hub ภูมิภาค เผย 8 เดือน มีผู้โดยสารใช้บริการสนามบินในไทย 81.05 ล้านคน


วันพฤหัสบดีที่ 11 กรกฎาคม 2567
นายกฯ มุ่งขับเคลื่อนไทยสู่การเป็น Aviation Hub ภูมิภาค เผย 8 เดือน มีผู้โดยสารใช้บริการสนามบินในไทย 81.05 ล้านคน
......
นายกฯ มุ่งขับเคลื่อนไทยสู่การเป็น Aviation Hub ภูมิภาค เผย 8 เดือน มีผู้โดยสารใช้บริการสนามบินในไทย 81.05 ล้านคน
.
นายกรัฐมนตรี นายเศรษฐา ทวีสิน มุ่งพัฒนาศักยภาพท่าอากาศยานของไทย เพื่อผลักดันอุตสาหกรรมการบินของไทยสู่เป้าหมายการเป็นศูนย์กลางการบิน (Aviation Hub) ของภูมิภาค ตอบโจทย์ทุกวัตถุประสงค์การเดินทาง สามารถรองรับเที่ยวบินและผู้โดยสารจากทั่วทุกมุมโลก โดยได้สั่งการกระทรวงคมนาคมและหน่วยงานที่เกี่ยวข้องร่วมมือกันขยายขีดความสามารถท่าอากาศยานไทย ตั้งเป้าให้ติดระดับท่าอากาศยานระดับโลก
.
ล่าสุด กระทรวงคมนาคม ได้เผยสถิติตัวเลขผู้โดยสารระหว่างเดือนตุลาคม 2566 – พฤษภาคม 2567 มีผู้โดยสารใช้บริการเดินทางเข้า-ออกท่าอากาศยานของประเทศไทยรวม 81.05 ล้านคน ฟื้นตัวร้อยละ 83.4 เมื่อเทียบกับช่วงปี 2562 ก่อนเกิดสถานการณ์โควิด-19
.
นอกจากนี้ กระทรวงคมนาคม ยังได้จัดทำแผนดำเนินงานเพิ่มประสิทธิภาพด้านการคมนาคมทางอากาศของไทยในทุกมิติ โดยจะดำเนินการตามมาตรฐานการบินขององค์การบริหารการบินแห่งสหรัฐอเมริกา (FAA CAT1) สามารถเปิดให้บริการ เพิ่มเที่ยวบิน หรือเพิ่มจุดบินใหม่ๆ ในสหรัฐอเมริกา และประเทศอื่นๆ ที่ใช้มาตรฐานด้านการบินของ FAA รวมถึงพัฒนาโครงสร้างพื้นฐาน เพื่อรองรับนักท่องเที่ยว โดยตั้งเป้าผลักดันท่าอากาศยานของไทยติดอันดับ 1 ใน 20 สนามบินของโลก ภายในปี 2572 สามารถรองรับผู้โดยสารประมาณ 170 ล้านคน และเที่ยวบินประมาณ 1 ล้านเที่ยวบิน
.
อ่านเพิ่มเติม คลิก >> https://www.thaigov.go.th/news/contents/details/85494
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/85722