รัฐบาลไทย-ข่าวทำเนียบรัฐบาล-ผู้ช่วย รมว.กษ. เปิด "โครงการกําจัดผักตบชวาในพื้นที่คลองใหญ่ (แม่น้ำระยอง) 


วันพฤหัสบดีที่ 11 กรกฎาคม 2567
ผู้ช่วย รมว.กษ. เปิด "โครงการกําจัดผักตบชวาในพื้นที่คลองใหญ่ (แม่น้ำระยอง)
ผู้ช่วย รมว.กษ. เปิด "โครงการกําจัดผักตบชวาในพื้นที่คลองใหญ่ (แม่น้ำระยอง) เฉลิมพระเกียรติพระบาทสมเด็จพระวชิรเกล้าเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ ในวันที่ 28 กรกฎาคม 2567"
ดร.ณมาณิตา กลับบ้านเกาะ ผู้ช่วยรัฐมนตรีประจํากระทรวงเกษตรและสหกรณ์ เป็นประธานในพิธีเปิด "โครงการกําจัดผักตบชวาในพื้นที่คลองใหญ่ (แม่น้ำระยอง) เฉลิมพระเกียรติพระบาทสมเด็จพระวชิรเกล้าเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ ในวันที่ 28 กรกฎาคม 2567" เพื่อพัฒนาพื้นฟูแหล่งน้ำด้วยการกำจัดผักตบชวาโดยใช้สารผสมที่มีประสิทธิภาพ ปลอดภัย และเป็นมิตรกับสิ่งแวดล้อม ร่วมกับใช้ทุ่นยางพาราเพื่อควบคุมการแพร่กระจายของผักตบชวาเพิ่มประสิทธิภาพการระบายน้ำในคลองชลประทาน ซึ่งเป็นนวัตกรรมที่ช่วยลดผลกระทบต่อสิ่งแวดล้อมและใช้ประโยชน์จากยางพาราแปรรูป ช่วยให้ลําคลองสะอาด เสริมสร้างทัศนียภาพสวยงามและชีวิตที่ดีขึ้นสําหรับประชาชนในพื้นที่โดยรอบ พร้อมปล่อยพันธุ์สัตว์น้ำ จำนวน 200,000 ตัว ประกอบด้วย ปลาตะเพียนขาว ปลาตะเพียนทอง ปลาบ้า ปลาแก้มซ้ำ เพื่อถวายเป็นพระราชกุศล ณ บริเวณพื้นที่คลองใหญ่ (แม่น้ำระยอง) วัดละหารไร่ อำเภออบ้านค่าย จังหวัดระยอง
ดร.ณมาณิตา กลับบ้านเกาะ ผู้ช่วยรัฐมนตรีประจํากระทรวงเกษตรและสหกรณ์ กล่าวว่า กระทรวงเกษตรและสหกรณ์ดำเนินการจัดงานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรนษา 6 รอบ วันที่ 28 กรกฎาคม 2567 เพื่อเป็นการร่วมแสดงความจงรักภักดีและสํานึกในพระมหากรุณาธิคุณ ซึ่งได้รับความร่วมมือ
จากหน่วยงานในสังกัดกระทรวงเกษตรและสหกรณ์ รวมไปถึงองค์การบริหารส่วนตําบลหนองบัวและองค์การบริหารส่วนตําบลหนองละลอก โดยกิจกรรมเฉลิมพระเกียรติครั้งนี้ นอกจากจะเป็นการแสดงความจงรักภักดีแล้ว ยังเป็นการเผยแพร่นวัตกรรม
ด้านการเกษตรที่ช่วยปรับปรุงและพื้นฟูแหล่งน้ำเพื่อการอุปโภค บริโภค และด้านการเกษตร ซึ่งนวัตกรรมดังกล่าวสามารถช่วยลดงบประมาณของภาครัฐในการกําจัดวัชพืชในแหล่งน้ำจากการใช้เครื่องจักรกลขนาดใหญ่ นับเป็นการใช้ประโยชน์จากนวัตกรรม
อย่างมีประสิทธิภาพ
ด้าน นายประสานต์ พฤกษาชาติ รองนายกองค์การบริหารส่วนจังหวัดระยอง กล่าวว่า หลังจากการทดลองใช้สารฉีดพ่นกำจัดผักตบชวาและทุ่นยางพาราในพื้นที่คลองใหญ่ (แม่น้ำระยอง) ตำบลหนองบัว และตําบลหนองละลอกมาอย่างต่อเนื่อง พบว่า ได้การตอบรับที่ดีจากเกษตรกรในท้องถิ่นซึ่งเป็นกลุ่มที่ได้รับผลกระทบโดยตรง ผักตบชวาที่เคยเป็นปัญหาใหญ่ในการใช้น้ำ สำหรับการเกษตร ถูกกําจัดไปอย่างรวดเร็วภายในไม่กี่วันหลังการพ่นสาร พื้นที่น้ำกลับมาใสสะอาดอีกครั้ง นอกจากนี้ประชาชนยังชื่นชมในความสามารถของโดรนที่สามารถเข้าถึงพื้นที่ที่ยากต่อการเข้าถึง ลดความเสี่ยงของสุขภาพ อีกทั้งช่วยปรับปรุงคุณภาพแหล่งน้ำและสิ่งแวดล้อมในพื้นที่ การนําเทคโนโลยีโดรนและทุ่นยางพารามาใช้ในการเกษตรจึงเป็นนวัตกรรมที่น่าสนใจและคาดหวังว่าในอนาคตจะมีการพัฒนานวัตกรรมที่สามารถเก็บเกี่ยวผักตบชวาในสภาพสด เพื่อใช้ประโยชน์ในการผลิตปุ่ยหมัก แปรรูปเป็นวัตถุดิบสําหรับการเกษตร และสร้างสรรค์ผลิตภัณฑ์ใหม่ ๆ ส่งเสริมเศรษฐกิจและสิ่งแวดล้อมในท้องถิ่นให้ยั่งยื่น
ดร.วิชาญ อิงศรีสว่าง ผู้อำนวยการสํานักงานพัฒนาการวิจัยการเกษตร กล่าวในตอนท้ายว่า การสนับสนุนทุนในการวิจัยเพื่อสร้างนวัตกรรมด้านการเกษตร เป็นพันธกิจของ ARDA ที่มุ่งมั่นจะทําให้เกิดการเปลี่ยนแปลงเพื่อตอบโจทย์การสร้างรายได้และคุณภาพชีวิตที่ดีของประชาชน โดยการกําจัดวัชพืชด้วยวิธีที่ทำการวิจัยในครั้งนี้ ARDA เห็นว่า สามารถลดผลกระทบจากปัญหาผักตบชวาที่แพร่ระบาด การใช้เทคโนโลยีนี้ถือเป็นจุดเริ่มต้นที่ดี ในการพัฒนาเทคนิคการกําจัดวัชพืชในอนาคต ซึ่งสามารถนำไปประยุกต์ใช้ในพื้นที่อื่น ๆ ที่มีปัญหาเดียวกัน อาทิ การช่วยลดความเสียหายจากผักตบชวาต่อสภาพแวดล้อมและการเกษตร อีกทั้งยังสามารถเพิ่มประสิทธิภาพในการใช้น้ำและบริหารจัดการทรัพยากรธรรมชาติได้อย่างเหมาะสม

ที่มา : https://www.thaigov.go.th/news/contents/details/85734