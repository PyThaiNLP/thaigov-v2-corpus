รัฐบาลไทย-ข่าวทำเนียบรัฐบาล-อารยเกษตรนครนายกเดินหน้า ผู้ว่าฯ พาลงพื้นที่ ทำโครงการ “โคก หนอง นา อารยเกษตร เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ


วันพุธที่ 24 กรกฎาคม 2567
24/07/2567
พิมพ์
อารยเกษตรนครนายกเดินหน้า ผู้ว่าฯ พาลงพื้นที่ ทำโครงการ “โคก หนอง นา อารยเกษตร เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ
อารยเกษตรนครนายกเดินหน้า ผู้ว่าฯ พาลงพื้นที่ ทำโครงการ “โคก หนอง นา อารยเกษตร เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567” ร่วมแรงร่วมใจสร้างแหล่งเรียนรู้วิถีใหม่ทางการเกษตร
อารยเกษตรนครนายกเดินหน้า ผู้ว่าฯ พาลงพื้นที่ ทำโครงการ “โคก หนอง นา อารยเกษตร เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567” ร่วมแรงร่วมใจสร้างแหล่งเรียนรู้วิถีใหม่ทางการเกษตร เพื่อพัฒนาไปสู่ความยั่งยืน
วันนี้ (24 ก.ค. 67) นายสุภกิณห์ แวงชิน ผู้ว่าราชการจังหวัดนครนายก เปิดเผยว่า ตนพร้อมด้วย นางฐิติรัตน์ แวงชิน ประธานแม่บ้านมหาดไทยจังหวัดนครนายก ได้เป็นประธานในพิธีขับเคลื่อนกิจกรรม โคก หนอง นา อารยเกษตร เฉลิมพระเกียรติพระบาทสมเด็จพระเจ้าอยู่หัวเนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 โดยมี นางอรุณรัตน์ ชิงชนะ ผู้ตรวจราชการกรมการพัฒนาชุมชน นายบรรพต รัตนเกตุ นายอำเภอบ้านนา นายทองคูณ บุญศร พัฒนาการจังหวัดนครนายก นายณัฐธวัช ผู้ล้ำเลิศ ผู้อำนวยการกลุ่มงานส่งเสริมการพัฒนาชุมชน นายกมล ปาลา พัฒนาการอำเภอบ้านนา นางศศิกาญจน์ ตระการศาสตร์ พัฒนาการอำเภอองครักษ์ นางสาววันวิสาข์ นามแก้ว พัฒนาการอำเภอเมืองนครนายก หัวหน้าส่วนราชการ ข้าราชการ ภาคีเครือข่ายการพัฒนาชุมชน คณะกรรมการศูนย์เรียนรู้โคก หนอง นา จังหวัดนครนายก ผู้นำท้องถิ่น ผู้นำท้องที่ และประชาชนทั่วไป รวม 100 คน ให้การต้อนรับและร่วมกิจกรรมดังกล่าว ณ ศูนย์เรียนรู้โคก หนอง นา "ดอนโพธิ์ สโลวไลฟ์" ของนางสาวชญาภา มงคล เลขที่ 390 หมู่ที่ 10 ตำบลบ้านนา อำเภอบ้านนา จังหวัดนครนายก
"สำหรับโครงการ “โคก หนอง นา อารยเกษตร เฉลิมพระเกียรติฯ” จังหวัดนครนายกได้กำหนดให้จัดกิจกรรมขึ้น โดยมีวัตถุประสงค์เพื่อส่งเสริมให้ส่วนราชการและประชาชนได้น้อมนำหลักปรัชญาของเศรษฐกิจพอเพียงและทฤษฎีใหม่ของพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร และพระบาทสมเด็จพระเจ้าอยู่หัว ในการส่งเสริมให้ประชาชนนำหลักปรัชญาของเศรษฐกิจพอเพียงมาใช้ในชีวิตประจำวัน โดยการสร้างความมั่นคงทางอาหาร การปลูกพืชผักสวนครัวเป็นอาหาร รวมถึงการบริหารจัดการพื้นที่โดยรอบที่อยู่อาศัยให้เกิดประโยชน์สูงสุด ตามแนวทางของศาสตร์พระราชา การปลูกป่า 5 ระดับ ป่า 3 อย่างประโยชน์ 4 อย่าง ซึ่งนอกจากจะสร้างรายได้ให้กับพี่น้องประชาชนแล้ว ยังช่วยรักษาและฟื้นคืนความอุดมสมบูรณ์ให้กับผืนดินอีกด้วย โดยกิจกรรมภายในงานวันนี้ ตนพร้อมด้วยแม่บ้านมหาดไทยจังหวัดนครนายก ได้นำผู้เข้าร่วมกิจกรรม ถวายความเคารพและเปิดกรวยกระทงดอกไม้ ธูปเทียนแพเบื้องหน้าพระบรมฉายาลักษณ์พระบาทสมเด็จพระเจ้าอยู่หัว จากนั้นได้นำผู้เข้าร่วมกิจกรรมกล่าวคำถวายพระพรชัยมงคลเนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 แล้วจึงประกอบพิธีเปิดป้ายโครงการฯ ประดับตราสัญลักษณ์งานเฉลิมพระเกียรติ
พระบาทสมเด็จพระเจ้าอยู่หัว และมอบพันธุ์กล้าไม้ จำนวน 73 กล้า ให้กับส่วนราชการและประชาชนทั่วไป นำผู้เข้าร่วมกิจกรรมปลูกต้นรวงผึ้งเฉลิมพระเกียรติ และพืชผักสวนครัวเพื่อสร้างความมั่นคงทางอาหาร ปล่อยพันธุ์ปลาเฉลิมพระเกียรติ จำนวน 1,000 ตัว ทำกิจกรรมพัฒนาพื้นที่เอามื้อสามัคคีการทำนาแบบโยนกล้า ร่วมเสวนาแลกเปลี่ยนองค์ความรู้ ในเรื่องการน้อมนำแนวคิดและทฤษฎีของการพัฒนาอันเนื่องมาจากพระราชดำริของพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร และร่วมรับชมการจัดนิทรรศการ การสาธิตการทำปุ๋ยหมักไม่กลับกอง การทำน้ำหมักรสจืด การทำแซนวิชปลา การทำน้ำหมักชีวภาพ จุลินทรีย์สังเคราะห์แสง" นายสุภกิณห์ กล่าวเพิ่มเติม
นายสุภกิณห์ กล่าวทิ้งท้ายว่า การพัฒนาอารยเกษตร เป็นการพัฒนาที่มุ่งหน้าไปสู่ความยั่งยืน อันจะช่วยทำให้เราได้เห็นว่าภาคีเครือข่ายทุกท่านสามารถสื่อสารอย่างชัดเจนว่า สิ่งที่เป็นความมั่นคงของประชาชนทุกเรื่อง ทั้งเรื่องการทำมาหากิน การใช้ชีวิต ล้วนแต่มีพระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินี ทรงเป็นผู้นำด้วยการที่พระองค์ท่านพระราชทานแนวพระราชดำริให้พวกเราน้อมนำมาทำโดยไม่ต้องอายที่ได้ทำ โดยที่เราไม่ต้องคาดหวังสิ่งตอบแทนใด ๆ เพราะเป้าประสงค์ของพระองค์ท่านอยากเห็นพี่น้องคนไทยทุกคนมีความสุข ประเทศชาติมั่นคง ดังนั้นขอให้ทุกท่านร่วมด้วยช่วยกันกับภาคีเครือข่ายทุกภาคส่วน ทั้งผู้นำท้องที่ ผู้บริหารองค์กรปกครองส่วนท้องถิ่น พี่น้องประชาชน ภาคธุรกิจ ภาคประชาสังคม ผู้นำศาสนา พากันลงพื้นที่ไปหาพี่น้องชาวบ้านเพื่อไปร่วมแลกเปลี่ยนเรียนรู้ความรู้ทางด้าน “อารยเกษตร” ร่วมกันแสดงออกถึงความจงรักภักดี สร้างสรรค์ให้ประเทศชาติมั่นคง ประชาชนมีความสุข โดยเฉพาะอย่างยิ่ง เนื่องในปีมหามงคลที่พระบาทสมเด็จพระเจ้าอยู่หัว ทรงเจริญพระชนมพรรษาครบ 6 รอบ 28 กรกฎาคม 2567 พวกเราทุกคนในฐานะข้าราชการที่ดีและพสกนิกรผู้จงรักภักดีของพระบาทสมเด็จพระเจ้าอยู่หัว จึงจะต้องช่วยกันเพิ่มเติมพื้นที่แห่งความยั่งยืนนี้ให้ครบทุกอำเภอในจังหวัดนครนายก เพื่อเป็นพื้นที่แห่งความสุขที่ยั่งยืนตลอดไป
#WorldSoilDay #วันดินโลก #UN #FAO #GlobalSoilPartnership #MOI #กระทรวงมหาดไทย #บำบัดทุกข์บำรุงสุข #SoilandWaterasourceoflife  #SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/86230