รัฐบาลไทย-ข่าวทำเนียบรัฐบาล-ธอส. MOU โครงการ GHB Big Family ร่วมกับ SAM ซื้อทรัพย์สินรอการขายจาก  SAM วันนี้ มีโอกาสรับสินเชื่อดอกเบี้ยต่ำจาก ธอส.


วันพุธที่ 24 กรกฎาคม 2567
24/07/2567
พิมพ์
ธอส. MOU โครงการ GHB Big Family ร่วมกับ SAM ซื้อทรัพย์สินรอการขายจาก  SAM วันนี้ มีโอกาสรับสินเชื่อดอกเบี้ยต่ำจาก ธอส.
ธอส. - SAM ร่วมลงนามบันทึกความร่วมมือ (MOU) โครงการ GHB Big Family เพื่อเพิ่มทางเลือกให้กับลูกค้าที่ต้องการซื้อทรัพย์สินรอการขายจาก SAM บนแพลตฟอร์มออนไลน์ www.ghbankbigfamily.com ได้รับสินเชื่ออัตราดอกเบี้ยพิเศษปีแรก 1.99% ต่อปี
วันนี้ (24 กรกฎาคม 2567) นายกมลภพ วีระพละ กรรมการผู้จัดการ ธนาคารอาคารสงเคราะห์ (ธอส.) และนางสาวนารถนารี รัฐปัตย์ กรรมการผู้จัดการ บริษัท บริหารสินทรัพย์สุขุมวิท จำกัด (SAM) ร่วมลงนามบันทึกความร่วมมือ (MOU) โครงการ GHB Big Family เพื่อเพิ่มทางเลือกให้กับลูกค้าที่ต้องการซื้อทรัพย์สินรอการขายจาก SAM บนแพลตฟอร์มออนไลน์ www.ghbankbigfamily.com ได้รับสินเชื่ออัตราดอกเบี้ยพิเศษปีแรก 1.99% ต่อปี
นายกมลภพ วีระพละ กรรมการผู้จัดการ ธนาคารอาคารสงเคราะห์ (ธอส.) เปิดเผยว่า ธอส. ในฐานะสถาบันการเงินของรัฐ ที่มีพันธกิจ "ทำให้คนไทยมีบ้าน" มุ่งมั่นเดินหน้าพัฒนาการให้บริการกับลูกค้ามาอย่างต่อเนื่อง ด้วยการเพิ่มช่องทางให้กับลูกค้าในการเลือกซื้อที่อยู่อาศัยได้สะดวก และได้รับสินเชื่ออัตราดอกเบี้ยต่ำง่ายขึ้น เพื่อให้ลูกค้าได้มีที่อยู่อาศัยเป็นของตนเอง ธอส. จึงได้ลงนาม MOU ร่วมกับบริษัท บริหารสินทรัพย์สุขุมวิท จำกัด (SAM) ภายใต้ โครงการ GHB Big Family : เว็บไซต์ที่ตอบโจทย์ทุกความต้องการเรื่องบ้านอย่างครบวงจร ที่รวบรวมสินค้าและบริการที่เกี่ยวข้องกับที่อยู่อาศัยจากหน่วยงานและร้านค้าพันธมิตรของธนาคาร และบ้านมือสอง มาไว้ในที่เดียว
บนแพลตฟอร์มออนไลน์ ซึ่งผู้ที่สนใจสามารถซื้อทรัพย์สินรอการขายจาก SAM และขอสินเชื่อของ ธอส. ผ่านเว็บไซต์ www.ghbankbigfamily.com โดย ธอส. ได้จัดสรรกรอบวงเงินจำนวน 1,000 ล้านบาท จัดทำสินเชื่อบ้าน Big Family ปี 2567 ในการสนับสนุนสินเชื่อบ้านอัตราดอกเบี้ยต่ำให้กับลูกค้า อัตราดอกเบี้ยปีแรกคงที่ 1.99% ต่อปี, ปีที่ 2-3 คงที่ 3.15% ต่อปี เฉลี่ย 3 ปีแรกเพียง 2.76% และปีที่ 4 จนถึงตลอดอายุสัญญา กรณีลูกค้าสวัสดิการ เท่ากับ MRR-1.00% ต่อปี และกรณีลูกค้ารายย่อย เท่ากับ MRR-0.50% ต่อปี (อัตราดอกเบี้ย MRR ของ ธอส. ปัจจุบันเท่ากับ 6.545% ต่อปี) ระยะเวลาการกู้นานสูงสุด 40 ปี กรณีกู้ 1 ล้านบาท ผ่อนชำระเงินงวดปีแรกเพียง 3,100 บาทต่อเดือน เท่านั้น!
นางสาวนารถนารี รัฐปัตย์ กรรมการผู้จัดการ บริษัท บริหารสินทรัพย์สุขุมวิท จำกัด (SAM)  เปิดเผยว่า ในนามของ SAM รู้สึกยินดีและขอบคุณ ธอส. ในการลงนามบันทึกความร่วมมือในครั้งนี้ โดยลูกค้า SAM จะมีช่องทางในการเลือกซื้อทรัพย์สินรอการขายได้เพิ่มขึ้น บนแพลตฟอร์มออนไลน์ของ ธอส. อีกทั้งยังได้รับสินเชื่ออัตราดอกเบี้ยต่ำพิเศษจาก ธอส. ด้วย โดยที่ผ่านมา SAM มีนโยบายในการนำทรัพย์สินไปใช้ให้เกิดประโยชน์เพื่อเป็นการกระตุ้นระบบเศรษฐกิจ และช่วยสร้างมูลค่าเพิ่มให้แก่ทรัพย์สิน ส่งผลให้เกิดการจ้างงาน สร้างอาชีพให้แก่ประชาชน อันจะนำมาซึ่งความเข้มแข็งทางเศรษฐกิจโดยรวมของประเทศ SAM จึงทยอยนำทรัพย์สินรอการขายออกจำหน่ายเป็นระยะ ๆ อย่างต่อเนื่อง รวมถึงเผยแพร่ข้อมูล เพื่อให้เป็นศูนย์รวมอสังหาริมทรัพย์ ที่มีศักยภาพ ในทำเลต่าง ๆ พร้อมให้ผู้สนใจเลือกลงทุนเพื่อสร้างโอกาส และความมั่งคั่งทางธุรกิจ
ทั้งนี้ โครงการ GHB Big Family เป็นโครงการที่ ธอส. จัดทำขึ้นเพื่อรวบรวมสินค้าและบริการเกี่ยวกับที่อยู่อาศัยทั้งหมดมาไว้ในเว็บไซต์ www.ghbankbigfamily.com เพื่อเป็นศูนย์รวมเรื่องบ้านอย่างครบวงจร โดยมีเว็บไซต์เป็นตัวกลางเชื่อมโยงระหว่างลูกค้าและพันธมิตรทางธุรกิจของธนาคาร ซึ่งในปี 2566 ธอส. เปิดให้บริการฟังก์ชัน My Home รวบรวมสินค้าและบริการจากหน่วยงานและร้านค้าพันธมิตร พร้อมโปรโมชันพิเศษ อาทิ เครื่องใช้ไฟฟ้า, สุขภัณฑ์, สินค้าในห้องครัว และห้องนอน รวมไปถึงการบริการ อาทิ บริการซ่อม-ต่อเติมบ้าน, กำจัดปลวก และทำความสะอาด และในปี 2567 ธอส. ได้เปิดให้บริการฟังก์ชัน “บ้านที่ใช่ตรงใจคุณ” เป็นการรวบรวมพันธมิตรผู้ประกอบการอสังหาริมทรัพย์ บ้านมือหนึ่งและบ้านมือสอง ที่มีการทำข้อตกลงกับธนาคาร รวมถึงทรัพย์ NPA ของ ธอส. โดยลูกค้าสามารถค้นหาบ้านที่ใช่ ในราคาที่โดนใจได้ง่าย ๆ เพียงเข้าเว็บไซต์ www.ghbankbigfamily.com จากนั้นเลือกฟังก์ชัน “บ้านที่ใช่ตรงใจคุณ” และสามารถขอสินเชื่ออัตราดอกเบี้ยพิเศษกับธอส. ได้ทันที สำหรับผู้ที่สนใจสามารถสอบถามรายละเอียดเพิ่มเติมได้ที่ ธอส. ทุกสาขาทั่วประเทศ หรือ G H Bank Call Center โทร 0-2645-9000 หรือ Facebook Fanpage ธนาคารอาคารสงเคราะห์ และ ติดตามข้อมูลข่าวสารได้ที่ Application : GHB ALL GEN และ www.ghbank.co.th หรือ BAM Call Center 02-686-1888 หรือ www.sam.or.th

ที่มา : https://www.thaigov.go.th/news/contents/details/86228