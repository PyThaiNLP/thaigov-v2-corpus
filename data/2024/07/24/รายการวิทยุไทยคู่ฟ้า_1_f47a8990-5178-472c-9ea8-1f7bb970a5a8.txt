รัฐบาลไทย-ข่าวทำเนียบรัฐบาล-สิทธิ 30 บาท เจ็บป่วยเล็กน้อย ปรึกษา-รับยา ฟรี ที่ร้านยาชุมชนอบอุ่นทั่วประเทศ


วันพุธที่ 24 กรกฎาคม 2567
24/07/2567
พิมพ์
สิทธิ 30 บาท เจ็บป่วยเล็กน้อย ปรึกษา-รับยา ฟรี ที่ร้านยาชุมชนอบอุ่นทั่วประเทศ
วันพุธ ที่ 24 ก.ค.67
ต่อจากนี้ไป ขอเชิญรับฟังไทยคู่ฟ้า
ประชาชนผู้มีสิทธิบัตรทอง หรือ สิทธิ 30 บาทในการรักษาพยาบาล
หากเจ็บป่วยเล็กน้อยสามารถเข้ารับบริการที่ร้านยาชุมชนอบอุ่นที่ติดสติกเกอร์ “ร้านยาคุณภาพของฉัน”
ซึ่งมีกว่า 1,000 แห่งทั่วประเทศได้โดยไม่เสียค่าใช้จ่าย
ไม่ว่าสิทธิของผู้ป่วยจะอยู่ที่สถานพยาบาลใดก็สามารถใช้สิทธินี้ได้ที่ร้านยาที่เข้าร่วมโครงการทั่วประเทศ
เพียงนำบัตรประชาชนไปที่ร้านยา กรณีเด็กเล็กใช้สำเนาสูติบัตรหรือใบเกิดคู่กับบัตรประชาชนผู้ปกครอง
โดยมีทั้งบริการให้คำปรึกษา ยาและเวชภัณฑ์ และติดตามอาการภายหลังรับยา 3 วัน
หากอาการดีขึ้นจะสิ้นสุดการดูแล
แต่หากอาการแย่ลงจะแนะนำให้ไปรักษาที่สถานพยาบาลตามสิทธิของผู้ป่วยต่อไป สอบถามเพิ่มเติมได้ที่
สายด่วน สปสช. 1330
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/86223