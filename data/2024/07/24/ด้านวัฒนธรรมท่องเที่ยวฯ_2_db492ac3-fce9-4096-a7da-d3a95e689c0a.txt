รัฐบาลไทย-ข่าวทำเนียบรัฐบาล-วธ.เผยโฉมเด็กไทย 41 คน คว้าโล่ Young Smart : “Young ทำดี” ปี 3 วธ.เผยผลงานเด่นเป็นที่ประจักษ์เข้ารับโล่เชิดชูเกียรติ ประจำปี 2567


วันพุธที่ 24 กรกฎาคม 2567
วธ.เผยโฉมเด็กไทย 41 คน คว้าโล่ Young Smart : “Young ทำดี” ปี 3 วธ.เผยผลงานเด่นเป็นที่ประจักษ์เข้ารับโล่เชิดชูเกียรติ ประจำปี 2567
วธ.เผยโฉมเด็กไทย 41 คน คว้าโล่ Young Smart : “Young ทำดี” ปี 3 วธ.เผยผลงานเด่นเป็นที่ประจักษ์เข้ารับโล่เชิดชูเกียรติ ประจำปี 2567 ส่งเสริมเด็กและเยาวชน ทำความดี สนับสนุนคนเก่ง – คนกล้าแสดงออกอย่างสร้างสรรค์ สร้างแรงบันดาลใจให้คนรุ่นใหม่
วธ.เผยโฉมเด็กไทย 41 คน คว้าโล่ Young Smart : “Young ทำดี” ปี 3 วธ.เผยผลงานเด่นเป็นที่ประจักษ์เข้ารับโล่เชิดชูเกียรติ ประจำปี 2567 ส่งเสริมเด็กและเยาวชน ทำความดี สนับสนุนคนเก่ง – คนกล้าแสดงออกอย่างสร้างสรรค์ สร้างแรงบันดาลใจให้คนรุ่นใหม่ - เกิดความภาคภูมิใจในวัฒนธรรมไทย
นางยุพา ทวีวัฒนะกิจบวร ปลัดกระทรวงวัฒนธรรม (วธ.) เปิดเผยว่า กระทรวงวัฒนธรรม โดยกองเฝ้าระวังทางวัฒนธรรม ได้ดำเนินกิจกรรม Young Smart : “Young ทำดี” ซึ่งในปี 2567 เป็นการดำเนินการต่อเนื่องเป็นปี 3 โดยวัตถุประสงค์การจัดกิจกรรมดังกล่าวเนื่องจากเด็กและเยาวชนถือเป็นกำลังหลักในการพัฒนาประเทศให้มีความเจริญก้าวหน้าในอนาคต วธ.จึงสนับสนุนเด็กและเยาวชนให้กล้าทำความดี แสดงออกอย่างสร้างสรรค์ ส่งเสริมให้เด็กและเยาวชนมีจิตสาธารณะ กระตุ้นและสร้างภูมิคุ้มกันทางสังคมให้เกิดความภาคภูมิใจในตนเองและมีความภาคภูมิใจในวัฒนธรรมไทยที่สำคัญเป็นการขับเคลื่อนยุทธศาสตร์กระทรวงวัฒนธรรมในการปลุกจิตสำนึกและเสริมสร้างค่านิยมเชิงบวกสู่สังคมคุณธรรมในบริบทสังคมไทยและสังคมโลก ตลอดจน วธ.มุ่งมั่นสร้าง คนดี สังคมดี ตามแผนปฏิบัติการด้านการส่งเสริมคุณธรรมแห่งชาติ ระยะที่ 2 (พ.ศ. 2566 - 2570) ซึ่งมีเป้าหมาย คนไทยมีพฤติกรรมที่สะท้อนการมีคุณธรรมเพิ่มขึ้นมุ่งสู่สังคมคุณธรรมที่คนไทยอยู่ร่วมกันด้วยความสมานฉันท์ ภายใต้หลักธรรมทางศาสนา หลักปรัชญาของเศรษฐกิจพอเพียง วิถีวัฒนธรรมไทยที่ดีงามภายใต้คุณธรรมที่พึงประสงค์สำหรับสังคมไทยเพื่อนำไปสู่ความเป็นมนุษย์ที่สมบูรณ์คือตามหลักคุณธรรม 5 ประการ ประกอบด้วย พอเพียง วินัย สุจริต จิตอาสา กตัญญู ตลอดจนส่งเสริมให้เด็กและเยาวชนรุ่นใหม่เข้าใจบริบทของประเทศไทย สถาบันชาติ สถาบันพระมหากษัตริย์ เสริมสร้างให้คนไทยเป็นคนดี คนเก่ง และคนกล้า สร้างโอกาสและส่งเสริมบทบาทในการพัฒนาประเทศในด้านต่าง ๆ ได้แก่ ด้านการศึกษา ด้านศาสนา ศิลปะและวัฒนธรรม ด้านกีฬา และความรู้ความสามารถด้านอื่น ๆ ด้านคุณธรรม จริยธรรม และการเป็นจิตอาสา และด้านการเป็นตัวอย่างที่ดี เป็นต้น
ปลัดกระทรวงวัฒนธรรม กล่าวอีกว่า จากที่เปิดรับสมัครเด็กอายุระหว่าง 8 - 15 ปีบริบูรณ์นับถึงวันปิดรับสมัคร และเยาวชนอายุระหว่าง 15 - 18 ปีบริบูรณ์นับถึงวันปิดรับสมัคร มีเด็กและเยาวชนสมัครและส่งผลงานเข้ารับการคัดเลือก รวมทั้งสิ้น 337 คน ทั้งนี้ คณะกรรมการพิจารณาคัดเลือกกิจกรรม Young Smart : “Young ทำดี” ประจำปี 2567 ได้พิจารณาคัดเลือกเด็กและเยาวชนที่มีคุณสมบัติตามหลักเกณฑ์และเงื่อนไขที่สำนักงานปลัดกระทรวงวัฒนธรรมกำหนด ซึ่งได้พิจารณาจากผลงานเชิงประจักษ์ที่เป็นรูปธรรม มีผลงานย้อนหลังไม่เกิน 3 ปี และผู้สมัครต้องเคยเข้าร่วมทำกิจกรรมหรือโครงการกับหน่วยงานภาครัฐ และภาคเอกชน และเป็นผู้มีคุณธรรม จริยธรรมและการเป็นจิตอาสา ตลอดจนพิจารณาจากความรู้ความสามารถด้านต่างๆ ได้แก่ ด้านการศึกษา ด้านคุณธรรม จริยธรรมและการเป็นจิตอาสา ด้านการเป็นตัวอย่างที่ดี และความสามารถด้านกีฬา ดนตรี และความสามารถพิเศษอื่นๆ เป็นต้น
“จากจำนวนผู้สมัครสมัครดังกล่าว คณะกรรมการฯ ได้พิจารณาคัดเลือกแล้วมีเด็กและเยาวชนที่มีผลงานเด่นและมีคุณสมบัติตามหลักเกณฑ์และเงื่อนไขที่สำนักงานปลัดกระทรวงวัฒนธรรมกำหนด โดยมีผู้ผ่านเกณฑ์การคัดเลือก จำนวน 308 คน โดยคณะกรรมการคัดเลือกฯ ได้พิจารณาผู้ที่มีคุณสมบัติเหมาะสมตามหลักเกณฑ์ที่กำหนดไว้เพื่อเข้ารับโล่เชิดชูเกียรติ ประจำปี 2567 จำนวน 41 คน ประกอบด้วย ประเภทเด็ก จำนวน 28 คน ได้แก่ เด็กชายกฤติธี แอ่นสาว เด็กหญิงกัญญภา กัณห์อุไร เด็กชายจิรัชย์ชา ขวาแซ้น เด็กชายฉัตริน ล้วนเลิศ เด็กชายชวณัฏฐ์ อยู่สวัสดิ์ เด็กหญิงญาณิศา ปกปิงเมือง เด็กหญิงตะวันฉาย จิระเจริญสุวรรณ เด็กชายนักปราชญ์ พัฒนะพีระพงศ์เด็กหญิงปุญญิศา สดใส เด็กหญิงปุญญิสา เพชรเฉิดฉิน เด็กชายพร้อมกุศล ญาณภาพ เด็กหญิงพิมพ์ภัสกร วัฒนกุลวิวัฒน์ เด็กหญิงพิมพ์รฎา พิทักษ์วาณิชย์ เด็กหญิงพุธิตา เอื้องโชคชัย เด็กชายภัสก์กรณ์ ธนกิจโชติหิรัญ เด็กชายภูมิ นวลดำ เด็กหญิงมาติกา เจสซิก้า ตินเนอร์ เด็กชายยศภัทร สุดแสวง เด็กหญิงริณรณา ศุภกิจเจริญ เด็กหญิงวรธิดา มณีทอง เด็กหญิงวิรัญดา ตระกูลพิทักษ์กิจ เด็กหญิงศศิชญา อยู่สวัสดิ์ เด็กชายศินสิทธิ์ ดาราพงศ์สถาพร
เด็กหญิงศุภรดา เผ่าเสถียรพันธ์ เด็กหญิงสิมิลัน จิระเจริญสุวรรณ เด็กหญิงอัญรินทร์ ขันทอง  เด็กหญิงอันดามัน จิระเจริญสุวรรณ เด็กชายอัศวงศรัตน์ อัสรางชัย และประเภทเยาวชน จำนวน 13 คน ได้แก่ นางสาวจรดภครพร  เสนีย์วงษ์ ณ อยุธยา นางสาวจิณณพัต วงศ์มีแก้ว นางสาวจิตอริยา เรืองวุฒิชนะพืช นายชนานน ภคนันทานนท์ นางสาวชัชชา ศรีวรรณวิทย์ นายชัยรัศศ์ รัตนสายใย นางสาวดารุนี พลกลาง นายบุญทานต์เกียรติ ทวีสันติกุล นางสาวปพิชญา นาคพน นายพลพลัฐ วิภัติภูมิประเทศ นางสาวพสชนันท์ บำรุงทรัพย์สกุล นางสาวพัชยาพร ค้าสม และนางสาวพิชญา รุ่งเรืองวรนนท์” นางยุพา ทวีวัฒนะกิจบวร กล่าว
ทั้งนี้ เด็กและเยาวชนที่ได้รับการคัดเลือกระดับประเทศ กิจกรรม Young Smart : “Young ทำดี” ประจำปี 2567 กระทรวงวัฒนธรรมจะจัดพิธีมอบโล่เชิดชูเกียรติจากรัฐมนตรีว่าการกระทรวงวัฒนธรรมและผู้ที่มีคุณสมบัติครบถ้วนและผู้สมัครที่มีคุณสมบัติครบถ้วนจะได้รับไฟล์เกียรติบัตรออนไลน์จากปลัดกระทรวงวัฒนธรรม สอบถามรายละเอียดเพิ่มเติมสายด่วนวัฒนธรรม 1765

ที่มา : https://www.thaigov.go.th/news/contents/details/86226