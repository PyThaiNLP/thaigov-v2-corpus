รัฐบาลไทย-ข่าวทำเนียบรัฐบาล-รมช.อรรถกร เปิดงาน “เกษตรรวมใจภักดิ์ รักในหลวง เพื่อปวงประชาราษฎร์ยั่งยืน” ขนทัพเทคโนโลยี องค์ความรู้ และบริการแก่เกษตรกร เพื่อเริ่มต้นฤดูกาลผลิตใหม่ หวังสร้างอาชีพเสริม เพิ่มรายได


วันเสาร์ที่ 27 กรกฎาคม 2567
รมช.อรรถกร เปิดงาน “เกษตรรวมใจภักดิ์ รักในหลวง เพื่อปวงประชาราษฎร์ยั่งยืน” ขนทัพเทคโนโลยี องค์ความรู้ และบริการแก่เกษตรกร เพื่อเริ่มต้นฤดูกาลผลิตใหม่ หวังสร้างอาชีพเสริม เพิ่มรายได
รมช.อรรถกร เปิดงาน “เกษตรรวมใจภักดิ์ รักในหลวง เพื่อปวงประชาราษฎร์ยั่งยืน” ขนทัพเทคโนโลยี องค์ความรู้ และบริการแก่เกษตรกร เพื่อเริ่มต้นฤดูกาลผลิตใหม่ หวังสร้างอาชีพเสริม เพิ่มรายได้ที่ยั่งยืน
นายอรรถกร ศิริลัทธยากร รัฐมนตรีช่วยว่าการกระทรวงเกษตรและสหกรณ์ เป็นประธานพิธีเปิดงาน “เกษตรรวมใจภักดิ์ รักในหลวง เพื่อปวงประชาราษฎร์ยั่งยืน” เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 โดยมี นายประยูร อินสกุล ปลัดกระทรวงเกษตรและสหกรณ์ ผู้บริหารกระทรวงเกษตรและสหกรณ์ เข้าร่วม ณ สหกรณ์การเกษตรศรีประจันต์ จำกัด อำเภอศรีประจันต์ จังหวัดสุพรรณบุรี
รมช.อรรถกร เปิดเผยว่า กระทรวงเกษตรและสหกรณ์ให้ความสำคัญกับนโยบายการลดต้นทุน การเพิ่ม
ประสิทธิภาพการผลิต และมุ่งส่งเสริมให้เกษตรกรมีเทคโนโลยีการผลิตที่ทันสมัย มีปัจจัยการผลิตที่มีคุณภาพ พัฒนาอาชีพหลัก และอาชีพเสริมควบคู่กันไป ซึ่งการจัดงานในครั้งนี้ กระทรวงเกษตรและสหกรณ์ โดยหน่วยงานในสังกัด ร่วมกับหน่วยงานราชการส่วนภูมิภาคและส่วนท้องถิ่น ได้บูรณาการการจัดงานในครั้งนี้ขึ้น เพื่อให้เกษตรกรมีความรู้ความเข้าใจและได้รับการถ่ายทอดเทคโนโลยีด้านพืช ประมง ปศุสัตว์ ดิน น้ำ และนำปัจจัยการผลิตไปพัฒนาและต่อยอด สร้างโอกาส ในการเพิ่มคุณภาพผลผลิต สร้างรายได้ที่มั่นคง ตลอดจนร่วมเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567
“การจัดงานในวันนี้ คาดหวังเป็นอย่างยิ่งว่า พี่น้องเกษตรกรจะได้รับความรู้ ความเข้าใจ ด้านเทคโนโลยีและนวัตกรรมที่สามารถนำไปปรับใช้ได้จริง เพื่อพัฒนาต่อยอด ปรับใช้ในฤดูกาลผลิตใหม่ และนำไปปรับใช้ในการประกอบอาชีพได้อย่างยั่งยืน อีกทั้ง  ปีพุทธศักราช 2567 เป็นปีมหามงคล ที่พระบาทสมเด็จพระเจ้าอยู่หัว ทรงเจริญพระชนมพรรษา 72 พรรษา 28 กรกฎาคม 2567 นับเป็นโอกาสมหามงคลที่พสกนิกรชาวไทย จะได้แสดงออกถึงความจงรักภักดีและความกตัญญูกตเวทีในพระมหากรุณาธิคุณที่ทรงมีต่อพสกนิกรชาวไทย และทรงบำเพ็ญพระราชกรณียกิจเพื่อส่งเสริมกิจการด้านเกษตรกรรมอย่างมากมายมาโดยตลอด” รมช.อรรถกร กล่าว
สำหรับรูปแบบการจัดงาน เป็นการจัดแสดงนิทรรศการเกี่ยวกับองค์ความรู้ต่าง ๆ ที่หน่วยงานในสังกัดกระทรวงเกษตรและสหกรณ์ พร้อมให้บริการแก่เกษตรกรในการเริ่มต้นฤดูกาลผลิตใหม่ โดยเน้นพัฒนาอาชีพหลักและส่งเสริมอาชีพเสริม เช่น การปลูกพืชหลังนา การทำนาลดโลกร้อน การขายคาร์บอนเครดิต โดยมีเกษตรกร และผู้ที่สนใจเข้าร่วม 1,000 คน พร้อมกันนี้ รมช.อรรถกร ได้มอบป้ายสนับสนุนงบประมาณเพื่อพัฒนาศูนย์ข้าวชุมชน จำนวน 9 แห่ง และสนับสนุนปัจจัยการผลิต อาทิ จุลินทรีย์ย่อยสลายฟางข้าว เมล็ดพันธุ์พืชและสารชีวพันธุ์ ปุ๋ยชีวภาพ พันธุ์สัตว์น้ำ และมอบโฉนดเพื่อการเกษตน เป็นต้น

ที่มา : https://www.thaigov.go.th/news/contents/details/86366