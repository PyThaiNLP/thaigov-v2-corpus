รัฐบาลไทย-ข่าวทำเนียบรัฐบาล-มท.1 เปิดงาน OTOP City 2023 "ช้อปสนุก...ส่งสุขท้ายปีสินค้าดีจากภูมิปัญญาไทย" เชิญชวนคนไทยรวมจับจ่ายใช้สอย อุดหนุนผลิตภัณฑ์ฝีมือคนไทย กว่า 2,000 ร้านค้าจากทั่วประเทศ 


วันศุกร์ที่ 26 กรกฎาคม 2567
26/07/2567
พิมพ์
มท.1 เปิดงาน OTOP City 2023 "ช้อปสนุก...ส่งสุขท้ายปีสินค้าดีจากภูมิปัญญาไทย" เชิญชวนคนไทยรวมจับจ่ายใช้สอย อุดหนุนผลิตภัณฑ์ฝีมือคนไทย กว่า 2,000 ร้านค้าจากทั่วประเทศ
มท.1 เปิดงาน "ทั่วหล้า เทิดไท้ ถวายใจสดุดี" เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 72 พรรษา พระบาทสมเด็จพระเจ้าอยู่หัว 28 กรกฎาคม 2567
วันนี้ (26 ก.ค. 67) เวลา 13.30 น. ที่พาร์ค พารากอน ชั้นเอ็ม ศูนย์การค้าสยามพารากอน นายอนุทิน ชาญวีรกูล รองนายกรัฐมนตรี และรัฐมนตรีว่าการกระทรวงมหาดไทย (มท.1) เป็นประธานเปิดงาน "ทั่วหล้า เทิดไท้ ถวายใจสดุดี" เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 72 พรรษา พระบาทสมเด็จพระเจ้าอยู่หัว 28 กรกฎาคม 2567 โดยมี คุณหญิงชฎา วัฒนศิริธรรม ประธานกรรมการ บริษัท สยามพารากอน ดีเวลลอปเม้นท์ จำกัด คณะทูตานุทูตกว่า 12 ประเทศ พลตำรวจตรี ไพศาล วงศ์วัชรมงคล คณะทำงานรัฐมนตรีว่าการกระทรวงมหาดไทย นายอรรษิษฐ์ สัมพันธรัตน์ อธิบดีกรมการปกครอง ผู้บริหารสยามพารากอน อาทิ คุณชฎาทิพ จูตระกูล คุณอารยา ภู่พานิช คุณณัฐวรรณ ทีปสุวรรณ สื่อมวลชน และภาคีเครือข่าย ร่วมในพิธีเป็นจำนวนมาก
นายอนุทิน กล่าวว่า เนื่องในพระราชพิธีมหามงคลเฉลิมพระชนมพรรษา ครบ 6 รอบ 28 กรกฎาคม 2567 นับเป็นโอกาสที่ปวงชนชาวไทยจะได้ร่วมใจกันแสดงออกถึงความจงรักภักดี ที่มีต่อพระบาทสมเด็จพระเจ้าอยู่หัว ผู้ทรงเปี่ยมด้วยพระเมตตาแก่อาณาประชาราษฎร์เสมอมา โดยตลอดเดือน ก.ค. ทุกภาคส่วนทั้งรัฐ เอกชน และภาคประชาชนต่างจัดกิจกรรมเฉลิมพระเกียรติที่หลากหลาย ล้วนแต่นำมาซึ่งประโยชน์ต่อชุมชน ประชาชนในส่วนรวมอย่างเป็นรูปธรรม
"งาน "ทั่วหล้า เทิดไท้ ถวายใจสุดุดี" โดยความร่วมมือของศูนย์การค้าสยามพารากอนและสถานเอกอัครราชทูต 12 ประเทศ ตลอดจนหน่วยงานทั้งภาครัฐ เอกชน การที่ได้จัดงานขึ้นที่นี่ซึ่งถือเป็นแลนด์มาร์คสำคัญของกรุงเทพมหานคร เป็นโอกาสอันดียิ่งที่เราจะได้เผยแผ่พระเกียรติคุณพระบาทสมเด็จพระเจ้าอยู่หัวที่ทรงมีต่อพสกนิกรตลอดระยะเวลาที่ผ่านมาให้ทั้งชาวไทยและชาวต่างชาติได้รับรู้อย่างกว้างขวางต่อไป" นายอนุทิน กล่าว
คุณหญิงชฎา วัฒนศิริธรรม ประธานกรรมการ บริษัท สยามพารากอน ดีเวลลอปเม้นท์ จำกัด กล่าวว่า งานครั้งนี้ เป็นกิจกรรมเฉลิมพระเกียรติฯ ซึ่งประกอบด้วยเป็นกิจกรรมต่าง ๆ ที่มุ่งเผยแพร่พระราชปณิธาน พระบาทสมเด็จพระเจ้าอยู่หัว "สืบสาน รักษา และต่อยอด" พระราชดำริ ด้านการดนตรี ศิลปวัฒนธรรม ของพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร และสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง
สำหรับกิจกรรมต่าง ๆ นั้น อาทิ เผยแพร่พระราชกรณียกิจ การสร้างสุนทรียะให้กับประชาชนตลอดจนนักท่องเที่ยว ผ่านการแสดงทางศิลปวัฒนธรรม เช่น การเดี่ยวระนาดเอก จากคุณกรกันต์ สุทธิโกเศ ประเทศไทย การแสดงดนตรี และระบำพื้นเมือง จากเกาหลีใต้ การแสดงระบำ 4 ภาค จากประเทศไทย การแสดงดนตรีจากกรุงเทพมหานคร การแสดงรามายณะ ตอนนารายณ์อวตาร จากประเทศอินเดีย และการแสดงดนตรี Jazz จากประเทศเนเธอร์แลนด์ อีกทั้งได้มีการจัดนิทรรศการเฉลิมพระเกียรติ โครงการราษฎรสุขใจพลานามัยสมบูรณ์แพทย์พระราชทาน โดยสำนักงานทรัพย์สินพระมหากษัตริย์และแพทย์อาสา ซึ่งได้ดำเนินการตั้งแต่ปี 2565 ซึ่ง ณ ปัจจุบันมีประชาชนเข้าถึงการรักษาแล้ว 12,537 ราย

ที่มา : https://www.thaigov.go.th/news/contents/details/86347