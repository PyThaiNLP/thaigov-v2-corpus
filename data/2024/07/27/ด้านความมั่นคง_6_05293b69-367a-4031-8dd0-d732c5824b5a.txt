รัฐบาลไทย-ข่าวทำเนียบรัฐบาล-ผู้ตรวจราชการกระทรวงมหาดไทยร่วมคณะองคมนตรีติดตามและขับเคลือน โครงการอันเนื่องมาจากพระราชดําริ เขตพื้นที่จังหวัดปัตตานี


วันเสาร์ที่ 27 กรกฎาคม 2567
27/07/2567
พิมพ์
ผู้ตรวจราชการกระทรวงมหาดไทยร่วมคณะองคมนตรีติดตามและขับเคลือน โครงการอันเนื่องมาจากพระราชดําริ เขตพื้นที่จังหวัดปัตตานี
ผู้ตรวจราชการกระทรวงมหาดไทยร่วมคณะองคมนตรีติดตามและขับเคลือน โครงการอันเนื่องมาจากพระราชดําริ เขตพื้นที่จังหวัดปัตตานี
นายสุทธิพงษ์ จุลเจริญ ปลัดกระทรวงมหาดไทย มอบหมายให้ นายอังกูร ศีลาเทวากูล ผู้ตรวจราชการกระทรวงมหาดไทย เขต 7 และ13 ลงพื้นที่ร่วมกับคณะของนายพลากร สุวรรณรัฐ องคมนตรี เข้าร่วมติดตามและขับเคลื่อนโครงการอันเนื่องมาจากพระราชดำริ ในพื้นที่จังหวัดปัตตานี โดยองคมนตรีได้เดินทาง ไปสํานักงานคณะกรรมการอิสลามประจําจังหวัดปัตตานี บ้านทุ่งนเรนทร์ ตําบลบ่อทอง อําเภอหนองจิก จังหวัดปัตตานี เพื่อร่วมชมนิทรรศการเฉลิมพระเกียรติพระบาทสมเด็จพระเจ้าอยู่หัว ร่วมพิธีถวายพระพรกับมวลหมู่ผู้นํามุสลิม จังหวัดปัตตานี ในการอ่านสารและ ร่วมสวดดุอา ตลอดจนลงนามถวายพระพร
จากนั้น องคมนตรีและคณะ ลงพื้นที่พบปะเจ้าหน้าที่ผู้ปฏิบัติงาน หน่วยงานความมั่นคง ณ กองร้อย ตชด. 444 ตําบลบาโลย อําเภอยะหริ่ง เพื่อรับฟังรายงานสถานการณ์ความไม่สงบในพื้นที่ 3 จังหวัดชายแดนภาคใต้ จาก พล.ต.ต.รุ่งโรจน์ ฐากูรปุณยสิริ รองผบช.ตชด. พร้อมทั้งมอบสิ่งของพระราชทานให้แก่กําลังพลที่ปฏิบัติหน้าที่ จำนวน 150 ถุง จากนั้น ลงพื้นที่ติดตามกิจกรรมการขยายผลของศูนย์ศึกษาการพัฒนาพิกุลทอง ฯ อําเภอสายบุรี ณ บ้านนายวาเด็ง ปูเต๊ะ ตําบลปะเสยะวอ อำเภออสายบุรี รวมถึงติดตามกิจกรรมขยายผลของศูนย์ศึกษาการพัฒนาพิกุลทองฯ อำเภอสายบุรี
นายพลากร พร้อมคณะ ยังได้ลงพื้นที่เมืองโบราณยะรัง ตำบลยะรัง อำเภอยะรัง ติดตามความก้าวหน้าโครงการบูรณะขุดแต่งแหล่งโบราณยะรัง พร้อมเยี่ยมชมโบราณสถานบ้านจาเละหมายเลข 3 หมายเลข 8 และหมายเลข 1 ต่อด้วยเดินทางไปยังโครงการส่งน้ำและบำรุงรักษาปัตตานี อำเภอเมืองยะลา จังหวัดยะลา รับฟังบรรยายสรุปสถานการณ์น้ำในพื้นที่ 3 จังหวัดชายแดนภาคใต้ และแนวทางแก้ปัญหาน้ำท่วมในพื้นที่จังหวัดปัตตานี ต่อมา นายพลากรเดินทางไปยังวัดมุจลินทวาปีวิหาร พระอารามหลวง อำเภอหนองจิก จังหวัดปัตตานี สักการะพระประธานวัดมุจบินทวาปีวิหาร พระอารามหลวง และนมัสการเจ้าอาวาส

ที่มา : https://www.thaigov.go.th/news/contents/details/86356