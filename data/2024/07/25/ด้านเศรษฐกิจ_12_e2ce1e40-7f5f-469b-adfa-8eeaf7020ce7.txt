รัฐบาลไทย-ข่าวทำเนียบรัฐบาล-​คณะผู้ตรวจราชการ อก. ตรวจ แนะนำและติดตามการปฏิบัติราชการ สศอ.  พร้อมแลกเปลี่ยนความคิดเห็นเกี่ยวกับการพัฒนาอุตสาหกรรมศักยภาพ การพัฒนาอุตสาหกรรมเชิงพื้นที่  


วันพฤหัสบดีที่ 25 กรกฎาคม 2567
25/07/2567
พิมพ์
​คณะผู้ตรวจราชการ อก. ตรวจ แนะนำและติดตามการปฏิบัติราชการ สศอ.  พร้อมแลกเปลี่ยนความคิดเห็นเกี่ยวกับการพัฒนาอุตสาหกรรมศักยภาพ การพัฒนาอุตสาหกรรมเชิงพื้นที่
​คณะผู้ตรวจราชการ อก. ตรวจ แนะนำและติดตามการปฏิบัติราชการ สศอ.  พร้อมแลกเปลี่ยนความคิดเห็นเกี่ยวกับการพัฒนาอุตสาหกรรมศักยภาพ การพัฒนาอุตสาหกรรมเชิงพื้นที่  แนวทางการพัฒนาระบบศูนย์กลางข้อมูลด้านเศรษฐกิจอุตสาหกรรมเพื่อมุ่งสู่องค์กรดิจิทัล
วันที่ 24 กรกฎาคม 2567 เวลา 10.00 น. นายศุภกิจ บุญศิริ  พร้อมด้วย นายเอกนิติ รมยานนท์ ผู้ตรวจราชการกระทรวงอุตสาหกรรม และคณะ ลงตรวจ แนะนำติดตามผลการปฏิบัติราชการของ สำนักงานเศรษฐกิจอุตสาหกรรม (สศอ.) ประจำปีงบประมาณ 2567 โดยมี นางศิริเพ็ญ เกียรติเฟื่องฟู และนายกฤษ จันทร์สุวรรณ รองผู้อำนวยการสำนักงานเศรษฐกิจอุตสาหกรรม  ผู้อำนวยการกองและเจ้าหน้าที่ที่เกี่ยวข้องให้การต้อนรับ และนำเสนอข้อมูล ณ ห้องประชุม ชั้น 6 อาคาร สศอ.
การตรวจเยี่ยมในครั้งนี้มีวัตถุประสงค์เพื่อตรวจ แนะนำ และติดตามผลการปฏิบัติราชการ รวมถึงแลกเปลี่ยนเกี่ยวกับการดำเนินงานต่างๆ ของ สศอ. ในฐานะเสนาธิการของกระทรวงอุตสาหกรรม และคลังสมองภาคอุตสาหกรรม (Industrial Think Tank)  โดย คณะผู้ตรวจราชการฯ ได้แลกเปลี่ยนความคิดเห็นกับคณะผู้บริหารของสำนักงานเศรษฐกิจอุตสาหกรรม เกี่ยวกับการพัฒนาอุตสาหกรรมในด้านต่างๆ อาทิ การพัฒนาอุตสาหกรรมศักยภาพ (S-Curve) การพัฒนาอุตสาหกรรมเชิงพื้นที่  การวิจัยเตือนภัยด้านเศรษฐกิจอุตสาหกรรม เศรษฐกิจอุตสาหกรรมระหว่างประเทศ การปรับโครงสร้างอุตสาหกรรม การขับเคลื่อนการพัฒนาอุตสาหกรรมฮาลาล รวมถึงแนวทางการพัฒนาระบบศูนย์กลางข้อมูลด้านเศรษฐกิจอุตสาหกรรมเพื่อมุ่งสู่องค์กรดิจิทัลและการให้บริการอย่างมีประสิทธิภาพต่อไป

ที่มา : https://www.thaigov.go.th/news/contents/details/86268