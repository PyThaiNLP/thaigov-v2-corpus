รัฐบาลไทย-ข่าวทำเนียบรัฐบาล-รองปลัดกระทรวงกลาโหมเป็นประธานจัดกิจกรรมเฉลิมพระเกียรติ ฯ ด้วยการยืนแถวเป็นเลข ๗๒ และร่วมร้องเพลงสดุดีจอมราชา ณ สำนักงานปลัดกระทรวงกลาโหม (ศรีสมาน)


วันพฤหัสบดีที่ 25 กรกฎาคม 2567
รองปลัดกระทรวงกลาโหมเป็นประธานจัดกิจกรรมเฉลิมพระเกียรติ ฯ ด้วยการยืนแถวเป็นเลข ๗๒ และร่วมร้องเพลงสดุดีจอมราชา ณ สำนักงานปลัดกระทรวงกลาโหม (ศรีสมาน)
เช้าวันพุธที่ ๒๔ กรกฎาคม ๒๕๖๗ พลอากาศเอก ธนศักดิ์ เมตะนันท์ รองปลัดกระทรวงกลาโหม เป็นประธานในการจัดกิจกรรมเฉลิมพระเกียรติ เนื่องในโอกาสมหามงคลเฉลิมพระชนมพรรษาพระบาทสมเด็จพระเจ้าอยู่หัว ๖ รอบ ๗๒ พรรษา (๒๘ กรกฎาคม ๒๕๖๗)
ณ ลานหน้าอนุสาวรีย์พระจุลจอมเกล้าเจ้าอยู่หัว สำนักงานปลัดกระทรวงกลาโหม (ศรีสมาน) ภายในงานมีการจัดกำลังพลยืนแถวเป็นเลข ๗๒ ซึ่งสื่อถึงพระชนมพรรษา ๗๒ พรรษาของพระบาทสมเด็จพระเจ้าอยู่หัว และร่วมร้องเพลงสดุดีจอมราชา เพื่อเป็นการแสดงออกถึงความจงรักภักดีและสำนึกในพระมหากรุณาธิคุณอย่างหาที่สุดมิได้ ที่พระองค์ทรงมีต่อพสกนิกราชาวไทยทุกหมู่เหล่า โดยมีผู้เข้าร่วมกิจกรรม ประกอบด้วย หัวหน้าขึ้นตรงสำนักงานปลัดกระทรวงกลาโหม และกำลังพลในสังกัดสำนักงานปลัดกระทรวงกลาโหม ที่มีที่ตั้งอยู่ในพื้นที่ศรีสมาน
ตลอดระยะเวลานับแต่ยังทรงพระเยาว์ตราบจนปัจจุบัน พระบาทสมเด็จพระเจ้าอยู่หัวทรงเจริญรอยตามเบื้องพระยุคลบาท พระบาทสมเด็จพระมหาภูมิพลอดุลยเดชมหาราช บรมนาถบพิตร และพระบรมราชชนนีพันปีหลวง ในการบำบัดทุกข์บำรุงสุขแก่อาณาประชาราษฎร์ และยังทรงยึดมั่นในพระปฏิญญาทรงพระวิริยอุตสาหะ มุ่งมั่นปฏิบัติพระราชกรณียกิจ นานัปการเพื่อประเทศชาติและประชาชนชาวไทย โดยมิได้ทรงย่อท้อแต่ประการใด

ที่มา : https://www.thaigov.go.th/news/contents/details/86263