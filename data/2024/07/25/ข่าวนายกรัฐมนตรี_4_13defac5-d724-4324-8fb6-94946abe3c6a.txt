รัฐบาลไทย-ข่าวทำเนียบรัฐบาล-​นายกฯ เผยรัฐบาล ทุกภาคส่วนร่วมมือร่วมใจเดินหน้าเต็มที่ขับเคลื่อนโครงการพระราชดำริ เชิญชวน ปชช. พร้อมใจใส่เสื้อเหลืองเฉลิมพระเกียรติพระบาทสมเด็จพระเจ้าอยู่หัว


วันพฤหัสบดีที่ 25 กรกฎาคม 2567
25/07/2567
พิมพ์
​นายกฯ เผยรัฐบาล ทุกภาคส่วนร่วมมือร่วมใจเดินหน้าเต็มที่ขับเคลื่อนโครงการพระราชดำริ เชิญชวน ปชช. พร้อมใจใส่เสื้อเหลืองเฉลิมพระเกียรติพระบาทสมเด็จพระเจ้าอยู่หัว
​นายกฯ เผยรัฐบาล ทุกภาคส่วนร่วมมือร่วมใจเดินหน้าเต็มที่ขับเคลื่อนโครงการพระราชดำริ เชิญชวน ปชช. พร้อมใจใส่เสื้อเหลืองเฉลิมพระเกียรติพระบาทสมเด็จพระเจ้าอยู่หัว
วันนี้ (25 กรกฎาคม 2567) เวลา 14.00 น. ณ สโมสรทหารบก (วิภาวดี) ถนนวิภาวดี-รังสิต แขวงสามเสนใน เขตพญาไท กรุงเทพมหานคร นายเศรษฐา ทวีสิน นายกรัฐมนตรีให้สัมภาษณ์ถึงโครงการพระราชดำริ ที่รัฐบาลดำเนินการว่า ได้ขับเคลื่อนเต็มที่ทุก ๆ ภาคส่วน ทบวง กรม ให้ความสำคัญอย่างมาก และขอเชิญชวนประชาชน ร่วมถวายพระพรในช่วงมหามงคลเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ซึ่งโครงการรัฐบาลมีเยอะมากเป็นร้อยโครงการ โดยมี 10 โครงการใหญ่ในพื้นที่ทั่วประเทศ ทุกคนร่วมมือร่วมใจกัน อย่างน้อยก็ใส่เสื้อเหลืองเพื่อเฉลิมพระเกียรติ ให้พระองค์ท่านชื่นชมว่าคนไทยเป็นน้ำหนึ่งใจเดียวกัน
นายกฯ กล่าวว่า วันที่ 26 ก.ค.นี้ ตนเองจะเดินทางไป จ.นครพนม เพื่อเป็นประธานพิธีมอบสัญญาเช่าที่ราชพัสดุและมอบบ้านตามโครงการพัฒนาคุณภาพชีวิต ที่ดินทำกินและที่อยู่อาศัยเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567

ที่มา : https://www.thaigov.go.th/news/contents/details/86275