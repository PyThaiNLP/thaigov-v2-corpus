รัฐบาลไทย-ข่าวทำเนียบรัฐบาล-ปลัดฯ ณัฐพล ประชุมหารือหน่วยงาน อก.  วางแนวทางการจัดทำโครงการเพื่อขับเคลื่อนการบรรลุเป้าหมายตามยุทธศาสตร์ชาติ ประจำปีงบประมาณ 69 


วันพฤหัสบดีที่ 25 กรกฎาคม 2567
25/07/2567
พิมพ์
ปลัดฯ ณัฐพล ประชุมหารือหน่วยงาน อก.  วางแนวทางการจัดทำโครงการเพื่อขับเคลื่อนการบรรลุเป้าหมายตามยุทธศาสตร์ชาติ ประจำปีงบประมาณ 69
ปลัดฯ ณัฐพล ประชุมหารือหน่วยงาน อก.  วางแนวทางการจัดทำโครงการเพื่อขับเคลื่อนการบรรลุเป้าหมายตามยุทธศาสตร์ชาติ ประจำปีงบประมาณ 69
24 กรกฎาคม 2567 ดร.ณัฐพล รังสิตพล ปลัดกระทรวงอุตสาหกรรม เป็นประธานการประชุมแนวทางการจัดทำโครงการเพื่อขับเคลื่อนการบรรลุเป้าหมายตาม
ยุทธศาสตร์ชาติ ประจำปีงบประมาณ พ.ศ. 2569 โดยมีนายบรรจง สุกรีฑา นางสาวณัฏฐิญา เนตยสุภา รองปลัดกระทรวงอุตสาหกรรม นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม นายเดชา จาตุธนานันท์ นายศุภกิจ บุญศิริ นายเอกนิติ รมยานนท์ ผู้ตรวจราชการกระทรวงอุตสาหกรรม ผู้บริหารระดับสูงของกระทรวงอุตสาหกรรม ร่วมประชุม ณ ห้องประชุม อก. 1 ชั้น 2 อาคาร สปอ. และผ่านระบบ Zoom Meeting
ปลัดกระทรวงอุตสาหกรรม กล่าวว่า สำนักงานสภาพัฒนาการเศรษฐกิจและสังคมแห่งชาติ (สศช.) ได้ขอให้หน่วยงานระดับกรมหรือเทียบเท่าของ อก. จัดทำ (ร่าง) ข้อเสนอโครงการเพื่อขับเคลื่อนการบรรลุเป้าหมายตามยุทธศาสตร์ชาติประจำปีงบประมาณ พ.ศ. 2569 โดยพิจารณาถึงความเกี่ยวข้องของภารกิจ หน้าที่ และพันธมิตรของหน่วยงานในการขับเคลื่อนปัจจัยภายใต้ห่วงโซ่คุณค่าฯ ของเป้าหมายแผนแม่บทย่อย (Y1) และให้ความสำคัญกับปัจจัยที่ควรมีโครงการมารองรับและประเด็นการพัฒนาของปัจจัยที่มีลำดับความสำคัญพร้อมทั้งนำเข้า (ร่าง) ข้อเสนอโครงการฯ ที่ผ่านความเห็นชอบจากผู้บังคับบัญชา พร้อมนำเข้าระบบ eMENSCR ภายในวันที่ 9 สิงหาคม 2567 นี้
ทั้งนี้ กองยุทธศาตร์และแผนงาน สำนักงานปลัดกระทรวงอุตสาหกรรม (กยผ.สปอ.) ได้แจ้งให้หน่วยงานทราบถึงกระบวนการจัดทำโครงการสำคัญ (Flagships) พ.ศ.2569 ของกระทรวงอุตสาหกรรม (อก.) ควรเลือกตัวชี้วัดตามร่างแผนปฏิบัติราชการของ อก. เชื่อมโยงสู่การตอบโจทย์ที่เป็นช่องว่างการพัฒนาของประเทศจากการวิเคราะห์ของ สศช. และจัดทำข้อเสนอโครงการสำคัญที่มีตัวชี้วัดสอดคล้องและตอบโจทย์ตามร่างแผนปฏิบัติราชการของ อก. และกรม นอกจากนี้ยังมีข้อกำหนดเพื่อการขับเคลื่อนยุทธศาสตร์สู่โครงการสำคัญระดับพื้นที่ของ สปอ. คือ 1) เป็นประเด็นเชิงยุทธศาสตร์ที่เป็นนโยบายของ อก. 2) เป็นการพัฒนาเชิงพื้นที่ที่มีขอบเขตในระดัยกลุ่มจังหวัดหรือเขตเศรษฐกิจเป็นอย่างน้อย 3) โครงการต้องสอดคล้องกับคัวชี้วัดตามร่างแผนปฏิบัติราชการประจำปี 2569 ของ สปอ. และ 4) โครงการต้องเชื่อมโยงกับห่วงโซ่ประเทศไทยในแผ่นแม่บทฯ ที่กำหนดให้ ทั้งนี้ กยผ. ยังได้นำเสนอแนวทางการจัดทำข้อเสนอโครงการสำคัญเพื่อบรรลุเป้าหมายยุทธศาตร์ชาติให้ทุกหน่วยงานได้รับทราบอีกด้วย

ที่มา : https://www.thaigov.go.th/news/contents/details/86270