รัฐบาลไทย-ข่าวทำเนียบรัฐบาล-รมต.นร.จักรพงษ์ นำข้าราชการ สำนักงานปลัดสำนักนายกรัฐมนตรี-สำนักเลขาธิการคณะรัฐมนตรี ถวายสัตย์ปฏิญาณเพื่อเป็นข้าราชการที่ดีและพลังของแผ่นดิน 


วันพฤหัสบดีที่ 25 กรกฎาคม 2567
25/07/2567
พิมพ์
รมต.นร.จักรพงษ์ นำข้าราชการ สำนักงานปลัดสำนักนายกรัฐมนตรี-สำนักเลขาธิการคณะรัฐมนตรี ถวายสัตย์ปฏิญาณเพื่อเป็นข้าราชการที่ดีและพลังของแผ่นดิน
รมต.นร.จักรพงษ์ นำข้าราชการ สำนักงานปลัดสำนักนายกรัฐมนตรี-สำนักเลขาธิการคณะรัฐมนตรี ถวายสัตย์ปฏิญาณเพื่อเป็นข้าราชการที่ดีและพลังของแผ่นดิน เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567
วันพุธที่ 24 กรกฎาคม 2567 เวลา 09.00 น. ณ สนามหญ้าหน้าตึกสำนักเลขาธิการคณะรัฐมนตรี ทำเนียบรัฐบาล นายจักรพงษ์ แสงมณี รัฐมนตรีประจำสำนักนายกรัฐมนตรี เป็นประธานในพิธีถวายสัตย์ปฏิญาณเพื่อเป็นข้าราชการที่ดีและพลังของแผ่นดิน  เนื่องในโอกาสพระราชพิธีมหามงคลเฉลิมพระชนมพรรษา  6 รอบ 28 กรกฎาคม 2567 โดยมีปลัดสำนักนายกรัฐมนตรี เลขาธิการคณะรัฐมนตรี พร้อมด้วยผู้บริหาร ข้าราชการในสังกัดสำนักงานปลัดสำนักนายกรัฐมนตรี และสำนักเลขาธิการคณะรัฐมนตรี รวมจำนวน 188 คน เข้าร่วมพิธีฯ
โดย นายจักรพงษ์ แสงมณี รัฐมนตรีประจำสำนักนายกรัฐมนตรี ประธานในพิธี ได้นำข้าราชการในสังกัดสำนักงานปลัดสำนักนายกรัฐมนตรี และสำนักเลขาธิการคณะรัฐมนตรี กล่าวถวายสัตย์ปฏิญาณเพื่อเป็นข้าราชการที่ดีและพลังของแผ่นดิน เพื่อสนองพระมหากรุณาธิคุณ และจะประพฤติปฏิบัติตนเป็นข้าราชการที่ดีและพลังของแผ่นดิน มีความซื่อสัตย์สุจริต เจริญรอยตามเบื้องพระยุคลบาท มุ่งมั่นแน่วแน่แก้ไขปัญหาของประเทศชาติ และประชาชนสร้างสรรค์คุณประโยชน์แก่แผ่นดิน และดำเนินชีวิตโดยยึดมั่น
ในหลักธรรมคำสอนแห่งศาสนา ตามแนวทางพระบรมราโชวาทตลอดไป

ที่มา : https://www.thaigov.go.th/news/contents/details/86244