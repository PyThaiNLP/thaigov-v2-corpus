รัฐบาลไทย-ข่าวทำเนียบรัฐบาล-​นายกฯ เผย ไม่คิดอะไร คนคิดถึงลุงตู่ มองเป็นเรื่องธรรมดา เพราะอยู่นาน 8 ปี  ทำประโยชน์ให้ประเทศชาติหลายอย่าง


วันพฤหัสบดีที่ 25 กรกฎาคม 2567
25/07/2567
พิมพ์
​นายกฯ เผย ไม่คิดอะไร คนคิดถึงลุงตู่ มองเป็นเรื่องธรรมดา เพราะอยู่นาน 8 ปี  ทำประโยชน์ให้ประเทศชาติหลายอย่าง
​นายกฯ เผย ไม่คิดอะไร คนคิดถึงลุงตู่ มองเป็นเรื่องธรรมดา เพราะอยู่นาน 8 ปี  ทำประโยชน์ให้ประเทศชาติหลายอย่าง
วันนี้ (25 กรกฎาคม 2567) เวลา 14.00 น. ณ สโมสรทหารบก (วิภาวดี) ถนนวิภาวดี-รังสิต แขวงสามเสนใน เขตพญาไท กรุงเทพมหานคร นายเศรษฐา ทวีสิน นายกรัฐมนตรีให้สัมภาษณ์ถึงประเด็นการแก้ปัญหาราคาข้าวของแพง ว่า กรมการค้าภายในกระทรวงพาณิชย์ มีหน้าที่กำกับดูแลราคาสินค้าให้เหมาะสมและถูกต้อง เรื่องของค่าไฟ ค่าน้ำมัน ซึ่งเป็นส่วนหนึ่งของต้นทุน เมื่อวันอังคารก็มีการประชุมคณะรัฐมนตรีไป มีการต่ออายุไปแล้ว
ส่วนในโซเชียลมีเดียที่มีกระแสคิดถึงลุงตู่ พลเอกประยุทธ์  จันทร์โอชา อดีตนายกรัฐมนตรี นั้น นายกฯ กล่าวว่า เป็นธรรมดาเพราะ พลเอก ประยุทธ์ เป็นนายกฯ อยู่มา 8 ปีและทำประโยชน์ให้กับประเทศชาติหลายอย่าง ก็มีคนคิดถึงเป็นธรรมดา ส่วนตัวก็ไม่ได้คิดอะไร

ที่มา : https://www.thaigov.go.th/news/contents/details/86274