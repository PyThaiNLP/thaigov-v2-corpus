รัฐบาลไทย-ข่าวทำเนียบรัฐบาล-กรมทางหลวงชนบทเฉลิมพระเกียรติและร่วมสำนึกในพระมหากรุณาธิคุณ เปิดไฟประดับสะพานภูมิพล 1, 2 และสะพานมหาเจษฎาบดินทรานุสรณ์


วันพฤหัสบดีที่ 25 กรกฎาคม 2567
กรมทางหลวงชนบทเฉลิมพระเกียรติและร่วมสำนึกในพระมหากรุณาธิคุณ เปิดไฟประดับสะพานภูมิพล 1, 2 และสะพานมหาเจษฎาบดินทรานุสรณ์
....
กรมทางหลวงชนบท กระทรวงคมนาคม ร่วมเฉลิมพระเกียรติและสำนึกในพระมหากรุณาธิคุณเนื่องในโอกาสมหามงคลเฉลิมพระชนมพรรษาพระบาทสมเด็จพระเจ้าอยู่หัว ทรงเจริญพระชนมพรรษา 6 รอบ 28 กรกฎาคม 2567 เปิดไฟประดับสะพานข้ามแม่น้ำเจ้าพระยาในพื้นที่กรุงเทพฯ และปริมณฑล ได้แก่ สะพานภูมิพล 1 สะพานภูมิพล 2 กรุงเทพฯ และจังหวัดสมุทรปราการ และสะพานมหาเจษฎาบดินทรานุสรณ์ จังหวัดนนทบุรี โดยจะเปิดไฟประดับสะพานในคืนวันที่ 26 - 30 กรกฎาคม 2567 ระหว่างเวลา 19.00 - 22.00 น. สำหรับวันที่ 28 กรกฎาคม 2567 จะเปิดไฟประดับสะพานตั้งแต่เวลา 19.00 - 24.00 น. เพื่อเฉลิมพระเกียรติพระบาทสมเด็จพระเจ้าอยู่หัว และร่วมสำนึกในพระมหากรุณาธิคุณ ตลอดจนส่งเสริมการท่องเที่ยวในประเทศ ซึ่งจะแสดงให้เห็นความงดงามของบรรยากาศบริเวณสะพานข้ามแม่น้ำเจ้าพระยายามค่ำคืน ประชาชนสามารถร่วมชมทัศนียภาพความสวยงามของสะพานได้ตามวันและเวลาดังกล่าว

ที่มา : https://www.thaigov.go.th/news/contents/details/86250