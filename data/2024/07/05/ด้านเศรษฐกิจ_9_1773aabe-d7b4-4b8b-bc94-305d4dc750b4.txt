รัฐบาลไทย-ข่าวทำเนียบรัฐบาล-กรมบัญชีกลางอัปเดตสวัสดิการแห่งรัฐ เดือนกรกฎาคม 2567 จ่ายอะไรบ้าง


วันศุกร์ที่ 5 กรกฎาคม 2567
05/07/2567
พิมพ์
กรมบัญชีกลางอัปเดตสวัสดิการแห่งรัฐ เดือนกรกฎาคม 2567 จ่ายอะไรบ้าง
โครงการลงทะเบียนเพื่อสวัสดิการแห่งรัฐ ปี 2565 ผู้มีสิทธิสามารถใช้สิทธิผ่านบัตรประจำตัวประชาชนแบบสมาร์ทการ์ด ซึ่งในเดือนกรกฎาคม 2567 จะได้รับสิทธิอะไรบ้าง
นางสาวทิวาพร ผาสุข รองอธิบดีกรมบัญชีกลาง ในฐานะโฆษกกรมบัญชีกลาง เปิดเผยว่า โครงการลงทะเบียนเพื่อสวัสดิการแห่งรัฐ ปี 2565 ผู้มีสิทธิสามารถใช้สิทธิผ่านบัตรประจำตัวประชาชนแบบสมาร์ทการ์ด ซึ่งในเดือนกรกฎาคม 2567 จะได้รับสิทธิ ดังนี้
วันที่ 1 กรกฎาคม 2567 (เป็นวงเงินสิทธิไม่สามารถถอนเป็นเงินสดได้ และไม่สะสมในเดือนถัดไป)
- วงเงินซื้อสินค้า 300 บาทต่อคนต่อเดือน (สำหรับผู้มีสิทธิที่ยืนยันตัวตน 27 พ.ค. - 26 มิ.ย. 67 และเริ่มใช้สิทธิได้ 1 ก.ค. 67 จะไม่ได้รับสิทธิย้อนหลัง)
- วงเงินส่วนลดค่าซื้อก๊าซหุงต้ม 80 บาทต่อคนต่อ 3 เดือน (ก.ค. – ก.ย. 67)
- วงเงินค่าเดินทางผ่านระบบขนส่งสาธารณะ 750 บาทต่อคนต่อเดือน (ประกอบด้วย บขส. รถไฟ ขสมก. รถไฟฟ้า และรถโดยสารเอกชนที่เข้าร่วมโครงการ)
วันที่ 19 กรกฎาคม 2567
- เงินเพิ่มเบี้ยความพิการ 200 บาทต่อเดือน สำหรับผู้มีสิทธิที่เป็นคนพิการ ซึ่งมีบัตรประจำตัวคนพิการและได้รับเงินเบี้ยความพิการ 800 บาทต่อเดือน ที่ยืนยันตัวตน        27 พ.ค. - 26 มิ.ย. 67 จะไม่ได้รับสิทธิย้อนหลัง (โอนเงินเข้าบัญชีเงินฝากธนาคารที่ผูกพร้อมเพย์ด้วยเลขประจำตัวประชาชน 13 หลักของผู้มีสิทธิหรือบัญชีเงินฝากธนาคารของผู้มีสิทธิหรือผู้รับมอบอำนาจที่ใช้รับเงินเบี้ยความพิการ 800 บาท)
กรมบัญชีกลางขอรายงานผลการจ่ายเงินสวัสดิการแห่งรัฐ ข้อมูลตั้งแต่วันที่ 1 - 30 มิถุนายน 2567 ดังนี้
1. สวัสดิการที่ให้เป็นวงเงิน (บัตรประจำตัวประชาชน)                จำนวนเงิน (ล้านบาท)
1.1 วงเงินค่าซื้อสินค้าอุปโภคบริโภค                    3,947.94
1.2 วงเงินส่วนลดค่าซื้อก๊าซหุงต้ม                              19.33
1.3 วงเงินค่าเดินทางผ่านระบบขนส่งสาธารณะ                                               137.69
รวมจำนวนเงิน (1)                            4,104.96
2. สวัสดิการทีให้ผ่านระบบพร้อมเพย์ (บัตรประจำตัวประชาชน)            จำนวนเงิน (ล้านบาท)
2.1 มาตราการเงินเพิ่มเบี้ยความพิการตามมติคณะรัฐมนตรีเมื่อวันที่ 28 ม.ค. 63            260.66
รวมจำนวนเงิน (2)                                260.66
3. สวัสดิการที่จ่ายตรงผู้ให้บริการ    จำนวนเงิน (ล้านบาท)
3.1 มาตราการบรรเทาภาระค่าไฟฟ้า                        144.70
3.2 มาตราการบรรเทาภาระค่าน้ำประปา                          21.73
รวมจำนวนเงิน (3)                                 166.43
รวมจำนวนเงินทั้งสิ้น (1) + (2) + (3)                     4,532.05
“ทั้งนี้ สามารถสอบถามเพิ่มเติมได้ที่ Call Center ศูนย์ลูกค้าสัมพันธ์บัตรสวัสดิการแห่งรัฐ 0 2109 2345 หรือ Call Center กรมบัญชีกลาง 0 2270 6400 ในวัน เวลาราชการ” โฆษกกรมบัญชีกลาง กล่าว

ที่มา : https://www.thaigov.go.th/news/contents/details/85424