รัฐบาลไทย-ข่าวทำเนียบรัฐบาล-ครม.เห็นชอบเตรียมงานมหกรรมพืชสวนโลก Korat Expo 2029


วันศุกร์ที่ 5 กรกฎาคม 2567
05/07/2567
พิมพ์
ครม.เห็นชอบเตรียมงานมหกรรมพืชสวนโลก Korat Expo 2029
วันศุกร์ ที่ 5 ก.ค.67
ต่อจากนี้ไป ขอเชิญรับฟังไทยคู่ฟ้า
คณะรัฐมนตรี รับทราบผลการประมูลสิทธิการเป็นเจ้าภาพจัดงานมหกรรมพืชสวนโลกในปี พ.ศ.2572
ว่าประเทศไทยได้รับเลือกเป็นเจ้าภาพจัดงาน
จึงเห็นชอบให้กระทรวงเกษตรและสหกรณ์เป็นหน่วยงานหลักในการเตรียมการจัดงานประเภท A1 World
Horticultural Exhibition พื้นที่จัดแสดง 500,000 ตร.ม. ระยะเวลา 3-6 เดือน ในนาม Korat Expo 2029
เพื่อแสดงความก้าวหน้าด้านพันธุ์พืช เทคโนโลยีและนวัตกรรมการผลิตพืชสวน การแปรรูป
และผลิตภัณฑ์แบบครบวงจรในการเป็นฐานเกษตรและอาหารที่เข้มแข็ง
โดยมุ่งหวังให้เกิดการแลกเปลี่ยนองค์ความรู้กับนานาประเทศที่มาร่วมงาน
ส่งเสริมให้เกิดการขยายตลาดสินค้าเกษตรให้กว้างขวาง ตลอดจนกระตุ้นการท่องเที่ยวในพื้นที่
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/85417