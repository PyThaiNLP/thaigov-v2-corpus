รัฐบาลไทย-ข่าวทำเนียบรัฐบาล-​นายกฯ ยัน ปัญหาแอบอ้างซื้อขายบัตรเข้า - ออก ทำเนียบ ถ้ายิ่งสาวยิ่งเจอต้องจัดการ อาจเพิ่มความเข้มงวดในการออกบัตร หรือกำหนดโทษ หากพบมีการทำผิด  


วันศุกร์ที่ 5 กรกฎาคม 2567
05/07/2567
พิมพ์
​นายกฯ ยัน ปัญหาแอบอ้างซื้อขายบัตรเข้า - ออก ทำเนียบ ถ้ายิ่งสาวยิ่งเจอต้องจัดการ อาจเพิ่มความเข้มงวดในการออกบัตร หรือกำหนดโทษ หากพบมีการทำผิด
​นายกฯ ยัน ปัญหาแอบอ้างซื้อขายบัตรเข้า - ออก ทำเนียบ ถ้ายิ่งสาวยิ่งเจอต้องจัดการ อาจเพิ่มความเข้มงวดในการออกบัตร หรือกำหนดโทษ หากพบมีการทำผิด
วันนี้ (5 กรกฎาคม 2567) เวลา 10.30 น. ณ บริเวณทางเชื่อมตึกสันติไมตรี ทำเนียบรัฐบาล นายเศรษฐา ทวีสิน นายกรัฐมนตรี กล่าวถึง การแอบอ้างชื่อซื้อขายบัตรผู้ติดตามเข้า - ออก ทำเนียบรัฐบาล ซึ่งเมื่อยิ่งสาวก็ยิ่งเจอ จำเป็นต้องมีสะสางใหม่หรือไม่ ว่า ถ้าเกิดยิ่งสาวยิ่งเจอก็ถือเป็นปัญหาใหญ่ ก็ต้องมีการจัดการให้ถูกต้อง
ผู้สื่อข่าวถามว่า จำเป็นต้องมีทบทวนการพิจารณาการออกบัตรให้กับผู้ติดตามรัฐมนตรี หรือที่ปรึกษาต่าง ๆ ซึ่งเยอะเกินความจำเป็นหรือไม่ นายกฯ กล่าวว่า เวลาผมมีการลงพื้นที่ ก็บอกว่าให้ผู้ที่เกี่ยวข้องกับหน้างานจริง ๆ ติดตามลงพื้นที่เท่านั้น เพราะจะกลายเป็นการสิ้นเปลืองงบประมาณ และเสียโอกาสในการต้องไปบริหารในพื้นที่ จึงอยากให้ลงพื้นที่เท่าที่จำเป็นดีกว่า
ผู้สื่อข่าวถามย้ำ การออกบัตรเข้า - ออกที่ทำเนียบรัฐบาล ต้องมีความเข้มงวดมากยิ่งขึ้นหรือไม่นั้น นายกฯ กล่าวว่า ต้องไปดูก่อนว่าปัญหาที่เกิดขึ้นเกิดจากอะไร และค่อยไปหาทางแก้อีกหนึ่ง ซึ่งการเพิ่มความเข้มงวดในการออกบัตรก็เป็นอีกวิธี หรือการกำหนดโทษก็เป็นอีกหนึ่งวิธีเช่นกัน

ที่มา : https://www.thaigov.go.th/news/contents/details/85429