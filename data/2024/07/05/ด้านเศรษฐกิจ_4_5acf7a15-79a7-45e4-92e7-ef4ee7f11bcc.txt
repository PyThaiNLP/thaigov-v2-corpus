รัฐบาลไทย-ข่าวทำเนียบรัฐบาล-ธอส. สนับสนุนชาวภาคใต้มีบ้าน จัดโปรพิเศษร่วมงานมหกรรมการเงินหาดใหญ่ ครั้งที่ 14 นำโดย สินเชื่อบ้านอัตราดอกเบี้ยต่ำ 6 เดือนแรกเพียง 1.99% ต่อปี


วันศุกร์ที่ 5 กรกฎาคม 2567
05/07/2567
พิมพ์
ธอส. สนับสนุนชาวภาคใต้มีบ้าน จัดโปรพิเศษร่วมงานมหกรรมการเงินหาดใหญ่ ครั้งที่ 14 นำโดย สินเชื่อบ้านอัตราดอกเบี้ยต่ำ 6 เดือนแรกเพียง 1.99% ต่อปี
ธอส. จัดโปรโมชันพิเศษร่วมงาน “มหกรรมการเงินหาดใหญ่ ครั้งที่ 14  Money Expo 2024 Hatyai” ระหว่างวันที่ 5-7 กรกฎาคม 2567 ณ เซ็นทรัล หาดใหญ่ เพื่อเพิ่มโอกาสให้ชาวภาคใต้ ได้เข้าถึงผลิตภัณฑ์ทางการเงินของธนาคาร
ธนาคารอาคารสงเคราะห์ (ธอส.) ในฐานะสถาบันการเงินของรัฐ ที่มีพันธกิจ “ทำให้คนไทยมีบ้าน” พร้อมสนับสนุนให้คนไทยมีที่อยู่อาศัยเป็นของตนเองมากขึ้น ด้วยการจัดโปรโมชันพิเศษร่วมงาน “มหกรรมการเงินหาดใหญ่ ครั้งที่ 14  Money Expo 2024 Hatyai” ระหว่างวันที่ 5-7 กรกฎาคม 2567 เพื่อเพิ่มโอกาสให้ชาวภาคใต้ ได้เข้าถึงผลิตภัณฑ์ทางการเงินของธนาคาร นำโดย (1) สินเชื่อบ้านอัตราดอกเบี้ยพิเศษ อัตราดอกเบี้ยเดือนที่ 1 - 6 เท่ากับ 1.99% ต่อปี, เดือนที่ 7 - 36 เท่ากับ 3.19% ต่อปี (อัตราดอกเบี้ยเฉลี่ย 3 ปีแรกเท่ากับ 2.99% เท่านั้น) และปีที่ 4 จนถึงตลอดอายุสัญญา กรณีลูกค้าสวัสดิการ เท่ากับ MRR-1.00% ต่อปี, ลูกค้ารายย่อย เท่ากับ MRR-0.50% ต่อปี และการกู้ชำระหนี้เกี่ยวกับที่อยู่อาศัย เท่ากับ MRR (อัตราดอกเบี้ย MRR ธอส. ปัจจุบัน เท่ากับ 6.545% ต่อปี) ผ่อนชำระนานสูงสุดถึง 40 ปี ให้กู้ครอบคลุมทุกวัตถุประสงค์หลัก อาทิ ซื้อบ้าน/คอนโดมิเนียม ปลูกสร้าง ต่อเติม ซ่อมแซม รีไฟแนนซ์ และชำระหนี้เกี่ยวกับที่อยู่อาศัย (หลักประกันในการยื่นกู้ต้องอยู่ในเขตพื้นที่จังหวัดในภาคใต้ตอนล่าง และภาคตะวันตก) โดยสามารถจองสิทธิ์ผ่าน Line GHB Buddy ยื่นคำขอกู้ได้ตั้งแต่วันที่ 5 กรกฎาคม – 15 สิงหาคม 2567 และทำนิติกรรมภายในวันที่ 30 กันยายน 2567 โดยผู้กู้จะได้สิทธิ์ค่าประเมินราคาหลักประกันอัตราพิเศษอีกด้วย และพิเศษสุดสำหรับลูกค้าภายในงานเท่านั้น!! ช่วง Golden Minute อัตราดอกเบี้ยต่ำ โดยเปิดจองสิทธิ์ผ่าน Mobile Application : GHB  ALL GEN ในวันอาทิตย์ที่ 7 กรกฎาคม 2567 ระหว่างเวลา 15.00 - 15.15 น. จองก่อนได้ก่อน กรอบวงเงินจำกัดและเงื่อนไขตามที่ธนาคารกำหนด พิเศษ! สำหรับลูกค้าที่มีวงเงินทำนิติกรรมสูงสุด 10 อันดับแรก รับของสมนาคุณฟรีมากมาย!! โดยลำดับที่ 1 - 5 รับเครื่องฟอกอากาศ 1 เครื่อง (อันดับละ 1 สิทธิ์), ลำดับที่ 6 - 10 รับชุดเครื่องครัว ยี่ห้อ CUSINO รุ่น TERRACO (8 ชิ้น/ชุด) จำนวน 1 ชุด (ลำดับละ 1 สิทธิ์)
(2) สลากออมทรัพย์ ธอส. ชุดนาคราช หน่วยละ 1,000 บาท อายุสลาก 3 ปี ผลตอบแทนหน้าสลาก 1.00% ต่อปี ออกรางวัลทุกเดือน รวม 36 ครั้ง โดยมี รางวัลที่ 1 มูลค่ารางวัลสูงถึง 2 ล้านบาท จำนวน 1 รางวัล รางวัลที่ 2 มูลค่ารางวัลละ 50,000 บาท จำนวน 4 รางวัล รางวัลที่ 3 มูลค่ารางวัลละ 5,000 บาท จำนวน 40 รางวัล โดยมีโอกาสในการถูกรางวัลใหญ่สูงถึง 0.00045% ขณะที่รางวัลเลขท้าย 3 ตัว หมุน 1 ครั้ง รางวัลละ 100 บาท และรางวัลเลขท้าย 2 ตัว หมุน 1 ครั้ง รางวัลละ 30 บาท และยังได้ลุ้นรางวัลเลขท้าย 2 ตัว ของรางวัลที่ 1 รางวัลละ 30 บาท ซึ่งเป็นรางวัลที่ไม่มีในสลากออมทรัพย์ชุดอื่น โดยการออมเงินของลูกค้ามีสิทธิ์ได้ลุ้นรางวัลรวมถึงได้รับผลตอบแทนมากขึ้น หากลงทุนเพียง 100,000 บาท จะได้รับผลตอบแทนขั้นต่ำ 1.72% ต่อปี และ หากลงทุน 1 ล้านบาท จะได้รับผลตอบแทนขั้นต่ำ 1.84% ต่อปี  เพียงจองสิทธิ์ภายในงาน หรือ LINE GHB Buddy ตั้งแต่วันที่ 5 - 7 กรกฎาคม 2567  และซื้อสลากออมทรัพย์ ธอส. ชุดนาคราช  หรือ  ซื้อสลากออมทรัพย์ชุดอื่นๆ ของ ธอส. ได้ตั้งแต่วันที่ 5 - 14 กรกฎาคม 2567 ทุกสาขาทั่วประเทศและ Mobile Application : GHB ALL GEN พิเศษ สำหรับลูกค้าที่ซื้อสลากออมทรัพย์จำนวนเงินตั้งแต่ 200,000 บาท ขึ้นไป/รายการ จะได้รับกระเป๋าสะพายใบเล็ก มูลค่า 350 บาท จำนวน 1 ราย ต่อ 1 ใบ ต่อผลิตภัณฑ์ หรือจนกว่าของสมนาคุณจะหมด
(3) บ้านมือสอง ธอส. คัดทรัพย์คุณภาพดีทำเลเด่นหลากหลายประเภทในจังหวัดสงขลาและพื้นที่ใกล้เคียงกว่า 1,500 รายการ มาจำหน่ายด้วยส่วนลดสูงสุด 50% ของราคาประเมิน พร้อมโปรโมชันพิเศษ ดอกเบี้ยต่ำนานสูงสุดถึง 24 เดือน พิเศษ!! รับฟรีบัตรกำนัลแทนเงินสด มูลค่า 2,000 บาท สำหรับลูกค้าที่ซื้อทรัพย์และทำสัญญา 10 คนแรก โดยลูกค้าสามารถเลือกชมบ้านมือสองของธนาคารและจองซื้อทรัพย์ ผ่าน Application : GHB ALL HOME โดยมีทรัพย์ที่น่าสนใจ ได้แก่ ทรัพย์ประเภทบ้านเดี่ยว 2 ชั้น ในโครงการหมู่บ้านพุทธรักษา อำเภอเมืองชุมพร จังหวัดชุมพร มีราคาจำหน่าย 7,555,000 บาท ทั้งนี้ ลูกค้าที่ใช้บริการผลิตภัณฑ์การเงินของธอส. ตามเงื่อนไขและระยะเวลาที่ธนาคารกำหนด จะได้รับของที่ระลึกฟรีอีกมากมาย โดยมหกรรมการเงินหาดใหญ่ ครั้งที่ 14 มีกำหนดจัดขึ้นระหว่างวันที่ 5 – 7 กรกฎาคม 2567 ณ เซ็นทรัล หาดใหญ่ โดยสอบถามรายละเอียดเพิ่มเติมได้ที่ ธอส.ทุกสาขาทั่วประเทศ G H Bank Call Center โทร.0-2645-9000 หรือ Facebook Fanpage ธนาคารอาคารสงเคราะห์ และติดตามข่าวสารของธนาคารได้ที่ Application : GHB ALL GEN และ  www.ghbank.co.th

ที่มา : https://www.thaigov.go.th/news/contents/details/85416