รัฐบาลไทย-ข่าวทำเนียบรัฐบาล-พบความคลาดเคลื่อนจากระบบตอบอีเมลอัตโนมัติ ของ thaipoliceonline.go.th แจ้งว่าคดีสิ้นสุด


วันศุกร์ที่ 5 กรกฎาคม 2567
พบความคลาดเคลื่อนจากระบบตอบอีเมลอัตโนมัติ ของ thaipoliceonline.go.th แจ้งว่าคดีสิ้นสุด
พบความคลาดเคลื่อนจากระบบตอบอีเมลอัตโนมัติ ของ thaipoliceonline.go.th แจ้งว่าคดีสิ้นสุด
นายเวทางค์ พ่วงทรัพย์ รองปลัดกระทรวงดิจิทัลเพื่อเศรษฐกิจและสังคม (ดีอี) ในฐานะโฆษกกระทรวงดีอี ฝ่ายข้าราชการประจำ เผยว่า จากกรณีที่ประชาชนที่แจ้งความผ่านระบบแจ้งความออนไลน์ thaipoliceonline.go.th ได้รับ e-mail จากระบบแจ้งว่า “สถานะคดี สิ้นสุด สอบถามข้อมูลเพิ่มเติมได้ที่ :- ศูนย์บริหารการรับแจ้งความ คดีอาชญากรรมทางเทคโนโลยี โทร 1441” ทำให้มีประชาชนจำนวนมากโทรเข้ามาสอบถามที่ 1441 เป็นจำนวนมาก ดีอี พบว่าเหตุการณ์ดังกล่าวเกิดจากระบบ thaipoliceonline.go.th
มีข้อผิดพลาดส่งแจ้ง e-mail ข้อความอัตโนมัติไปยังผู้เสียหาย ซึ่งทางสำนักงานตำรวจแห่งชาติ ได้แก้ไขแล้ว
นายเวทางค์ กล่าวเพิ่มว่า “ทั้งนี้ คดีของท่านยังคงดำเนินการอยู่ไม่ได้สิ้นสุดแต่อย่างใด โดยท่านสามารถประสานสอบถามความคืบหน้าของคดีได้กับพนักงานสอบสวนตามรายชื่อและเบอร์โทรที่ปรากฎในระบบ หรือสอบถามโดยตรงไปยังสถานีตำรวจที่ท่านเลือกแจ้งความไว้ในระบบ thaipoliceonline.go.th ได้โดยตรง”ดีอี เร่งแก้ปัญหาอาชญากรรมออนไลน์ทุกรูปแบบร่วมกับหน่วยงานเกี่ยวข้อง รวมถึงการเผยแพร่ให้ความรู้เกี่ยวกับการป้องกันภัยอาชญากรรมออนไลน์ ผ่านศูนย์ AOC 1441 เพื่อแก้ไขปัญหาที่ส่งผลกับประชาชนอย่างต่อเนื่อง ทั้งนี้หากโดนหลอกออนไลน์ โทรแจ้งดำเนินการ ระงับ อายัดบัญชี AOC 1441 ตลอด 24 ชั่วโมง
---------------------------------------------------

ที่มา : https://www.thaigov.go.th/news/contents/details/85456