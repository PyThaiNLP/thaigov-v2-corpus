รัฐบาลไทย-ข่าวทำเนียบรัฐบาล-​นายกฯ ไม่ขัดข้องกรณีฝ่านค้าน ขอให้เพิ่มวันประชุมสภาฯ ย้ำรัฐบาลให้ความสำคัญตอบกระทู้ในสภาฯ


วันศุกร์ที่ 5 กรกฎาคม 2567
05/07/2567
พิมพ์
​นายกฯ ไม่ขัดข้องกรณีฝ่านค้าน ขอให้เพิ่มวันประชุมสภาฯ ย้ำรัฐบาลให้ความสำคัญตอบกระทู้ในสภาฯ
​นายกฯ ไม่ขัดข้องกรณีฝ่านค้าน ขอให้เพิ่มวันประชุมสภาฯ ย้ำรัฐบาลให้ความสำคัญตอบกระทู้ในสภาฯ
วันนี้ (5 กรกฎาคม 2567) เวลา 10.30 น. ณ บริเวณทางเชื่อมตึกสันติไมตรี ทำเนียบรัฐบาล นายเศรษฐา ทวีสิน นายกรัฐมนตรี ให้สัมภาษณ์ถึงประเด็นการที่ฝ่ายค้านต้องการให้เพิ่มวันในการประชุมสภา ในมุมของทางรัฐบาลมีความเห็นอย่างไร
นายกฯ กล่าวว่าเรื่องดังกล่าว ขึ้นอยู่กับทางฝ่ายนิติบัญญัติ ตนเองพร้อมปฏิบัติอยู่แล้ว พร้อมทั้งเห็นด้วยที่ฝ่ายรัฐบาลและฝ่ายนิติบัญญัติต้องพยายามช่วยกันในการผลักดันให้กฎหมายออกมาโดยเร็ว ซึ่งการเพิ่มวันประชุมสภาฯ ก็เป็นอีกหนึ่งวิธี การเพิ่มประสิทธิภาพในการทำงานก็เป็นอีกหนึ่งวิธี โดยนายกฯ ย้ำว่า พร้อมปฏิบัติ ตามสภานิติบัญญัติแห่งชาติกำหนดมา
ผู้สื่อข่าวถามต่อไปว่าในส่วนของการตอบคำถามกระทู้สภา นายกฯ จะมีวิธีการดำเนินการอย่างไรเพราะทางนายกฯ มีภารกิจอื่น ๆ ที่ต้องปฏิบัติ   นายกฯ กล่าวว่า ในเรื่องดังกล่าวเราต้องให้ความสำคัญ ไม่ว่าจะเป็นในส่วนของตนไปตอบด้วยตนเอง หรือได้มีการมอบหมายให้ทางรัฐมนตรีแต่ละท่านที่เกี่ยวข้องตอบกระทู้ในสภาฯ  จะต้องพูดคุยกันในเรื่องดังกล่าว

ที่มา : https://www.thaigov.go.th/news/contents/details/85428