รัฐบาลไทย-ข่าวทำเนียบรัฐบาล-ดีอี – BDI เปิดหลักสูตร “พลิกโฉมธุรกิจด้วย Big Data และ AI” เสริมแกร่งผู้นำยุคดิจิทัล 


วันศุกร์ที่ 5 กรกฎาคม 2567
ดีอี – BDI เปิดหลักสูตร “พลิกโฉมธุรกิจด้วย Big Data และ AI” เสริมแกร่งผู้นำยุคดิจิทัล
ดีอี – BDI เปิดหลักสูตร “พลิกโฉมธุรกิจด้วย Big Data และ AI” เสริมแกร่งผู้นำยุคดิจิทัล
วันนี้ (5 กรกฎาคม 2567) นายประเสริฐ จันทรรวงทอง รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เป็นประธานเปิดหลักสูตร  "ผู้นำยุคใหม่ พลิกโฉมธุรกิจด้วย Big Data และ AI" (LEAD: Transformational Leadership with Big Data and AI) สำหรับผู้บริหาร และผู้นำองค์กร จัดขึ้นโดย สถาบันข้อมูลขนาดใหญ่ (องค์การมหาชน) (BDI)  ซึ่งมีศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดีอี ร่วมเป็นวิทยากรพิเศษ พร้อมด้วยนายสุทธิเกียรติ วีระกิจพานิช ที่ปรึกษารัฐมนตรีว่าการกระทรวง ดีอี นายวัลลภ รุจิรากร เลขานุการรัฐมนตรีว่าการกระทรวง ดีอี รศ. ดร.ธีรณี อจลากุล ผู้อำนวยการสถาบันข้อมูลขนาดใหญ่ BDI เข้าร่วมงาน ณ โรงแรมแลงคาสเตอร์ กรุงเทพฯ
นายประเสริฐ  กล่าวปาฐกถาพิเศษ ว่า กระทรวงดีอีได้กำหนดนโยบายภายใต้แผนงาน “The Growth Engine of Thailand” โดยมุ่งเน้นผลประโยชน์ส่วนรวม ความทันสมัย และพร้อมปรับตัว โดยเฉพาะการนำนวัตกรรมและเทคโนโลยี Big Data และ AI มาประยุกต์ใช้อย่างมีประสิทธิภาพตามมาตรฐานสากล มุ่งเน้นการเปิดกว้าง และเชื่อมโยงเพื่อให้ทุกภาคส่วน มีส่วนร่วมในการตอบสนองความต้องการของประชาชนอย่างสะดวก รวดเร็ว โปร่งใส ลดความเหลื่อมล้ำ และส่งเสริมการพัฒนาประเทศ เพื่อให้สามารถรับมือกับการเปลี่ยนแปลงของโลกได้อย่างทันท่วงที
ศึกษารายละเอียดหลักสูตรเพิ่มเติมได้ที่ https://bdi.or.th/executive-course/

ที่มา : https://www.thaigov.go.th/news/contents/details/85465