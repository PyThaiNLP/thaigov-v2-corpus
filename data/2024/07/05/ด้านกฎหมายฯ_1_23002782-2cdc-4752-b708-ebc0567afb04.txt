รัฐบาลไทย-ข่าวทำเนียบรัฐบาล-กระทรวงยุติธรรม ประชุมคณะกรรมการคุมประพฤติ ครั้งที่ ๑/๒๕๖๗


วันศุกร์ที่ 5 กรกฎาคม 2567
05/07/2567
พิมพ์
กระทรวงยุติธรรม ประชุมคณะกรรมการคุมประพฤติ ครั้งที่ ๑/๒๕๖๗
กระทรวงยุติธรรม ประชุมคณะกรรมการคุมประพฤติ ครั้งที่ ๑/๒๕๖๗
ในวันศุกร์ ๕ กรกฎาคม ๒๕๖๗ เวลา ๐๙.๓๐ น. พันตำรวจเอก ทวี สอดส่อง รัฐมนตรีว่าการกระทรวงยุติธรรม เป็นประธานการประชุมคณะกรรมการคุมประพฤติ ครั้งที่ ๑/๒๕๖๗ โดยมี นางพงษ์สวาท นีละโยธิน ปลัดกระทรวงยุติธรรม นายเรืองศักดิ์ สุวารี อธิบดีกรมคุมประพฤติ พันตำรวจโท ประวุธ วงศ์สีนิล อธิบดีกรมพินิจและคุ้มครองเด็กและเยาวชน นายสิทธิ สุธีวงศ์ รองอธิบดีกรมคุมประพฤติ นางนุสรา วงษ์สุวรรณ รองอธิบดีกรมคุมประพฤติ นายธนากร คัยนันท์ ที่ปรึกษาการป้องกันและปราบปรามยาเสพติด พร้อมด้วยคณะกรรมการ และคณะกรรมการผู้ทรงคุณวุฒิ เข้าร่วมการประชุม ณ ห้องประชุมกระทรวงยุติธรรม ๑๐-๐๑ อาคารกระทรวงยุติธรรม และผ่านระบบการประชุมทางไกล (Video Conference)
สำหรับการประชุมในครั้งนี้ที่ประชุมมีมติรับทราบการบูรณาการภาคีเครือข่ายในการแก้ไขฟื้นฟูผู้เสพยาเสพติดในระบบคุมประพฤติ (DRIP MODEL) การรายงานการเสนอความเห็นกรณีกรณีผู้ถูกคุมความประพฤติคดียาเสพติดที่ศาลไม่สั่งบำบัด การส่งเสริมการศึกษาและการฝึกอาชีพแก่ผู้กระทำผิด การช่วยเหลือผู้ถูกคุมความประพฤติที่กู้ยืมเงินกองทุนให้กู้ยืมเพื่อการศึกษา (กยศ.) และการเสนอจัดตั้งศูนย์พัฒนาพฤติกรรมของกรมคุมประพฤติ
นอกจากนี้ ที่ประชุมได้ร่วมกันพิจารณาการแก้ไขพระราชบัญญัติคุมประพฤติ พ.ศ. ๒๕๕๙ และแต่งตั้งที่ปรึกษาและคณะอนุกรรมการในคณะกรรมการคุมประพฤติเพิ่มเติม และเสนอร่างแผนงานส่งเสริมสนับสนุนการบูรณาการเพื่อขับเคลื่อนภารกิจกรมคุมประพฤติในการป้องกันการกระทำความผิดซ้ำ (PREVENTION) การแก้ปัญหา SOLUTION การแก้ไขฟื้นฟู (REHABILITATION) ผู้กระทำความผิด และสร้างคนดีสู่สังคมอย่างยั่งยืน (SUSTAINABLE) และการพิจารณาหลักสูตรเพื่อเพิ่มทักษะและความเชี่ยวชาญตามพระราชบัญญัติคุมประพฤติ พ.ศ. ๒๕๕๙ ทั้งนี้ ที่ประชุมมีมติให้กรมคุมประพฤติ นำข้อเสนอแนะที่ได้จากการประชุมไปประกอบการพิจารณาและดำเนินการในส่วนที่เกี่ยวข้องต่อไป

ที่มา : https://www.thaigov.go.th/news/contents/details/85447