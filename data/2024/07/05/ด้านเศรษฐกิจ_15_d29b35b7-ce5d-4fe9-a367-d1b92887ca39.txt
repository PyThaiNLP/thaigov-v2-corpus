รัฐบาลไทย-ข่าวทำเนียบรัฐบาล-ปลัดฯ ณัฐพล ร่วมฉลอง ครบรอบ 40 ปี บริษัท ไทยเม็ททอล อลูมิเนียม จำกัด พร้อมมุ่งขับเคลื่อนอุตสาหกรรมไทย สู่ความเป็นกลางทางคาร์บอน


วันศุกร์ที่ 5 กรกฎาคม 2567
05/07/2567
พิมพ์
ปลัดฯ ณัฐพล ร่วมฉลอง ครบรอบ 40 ปี บริษัท ไทยเม็ททอล อลูมิเนียม จำกัด พร้อมมุ่งขับเคลื่อนอุตสาหกรรมไทย สู่ความเป็นกลางทางคาร์บอน
ปลัดฯ ณัฐพล ร่วมฉลอง ครบรอบ 40 ปี บริษัท ไทยเม็ททอล อลูมิเนียม จำกัด พร้อมมุ่งขับเคลื่อนอุตสาหกรรมไทย สู่ความเป็นกลางทางคาร์บอน
วันที่ 4 กรกฎาคม 2567 ดร.ณัฐพล รังสิตพล ปลัดกระทรวงอุตสาหกรรม ร่วมเป็นเกียรติเปิดงาน “Thai Metal 40th Anniversary Growing with You” ฉลองครบรอบ 40 ปี การก่อตั้งบริษัท ไทยเม็ททอล อลูมิเนียม จำกัด โดยมี นายสุพัฒน์ รัตนศิริวิไล กรรมการผู้จัดการ บริษัท ไทยเม็ททอล อลูมิเนียม จำกัด Mr.Shozo HIRANO ประธานกรรมการบริหารกลุ่มบริษัทซังเคียวทาเทยาม่า ประเทศญี่ปุ่น และคณะผู้บริหาร ให้การต้อนรับ ณ โรงแรมแบงค็อก แมริออท มาร์คีส์ ควีนส์ปาร์ค
ปลัดฯ ณัฐพล กล่าวว่า ในนามของกระทรวงอุตสาหกรรม รู้สึกเป็นเกียรติอย่างยิ่งที่ได้มีโอกาสร่วมแสดงความยินดีกับบริษัท ไทยเม็ททอล อลูมิเนียม จำกัด เนื่องในโอกาสครบรอบ 40 ปี การก่อตั้ง ซึ่งนับเป็นบริษัทชั้นนำด้านการผลิตและจำหน่ายอะลูมิเนียมของประเทศไทย และมีบทบาทสำคัญในการพัฒนาและขับเคลื่อนอุตสาหกรรมไทยให้ก้าวหน้า โดยปัจจุบันทั่วโลกให้ความสำคัญในด้านสิ่งแวดล้อม ซึ่งหลายประเทศได้เริ่มดำเนินนโยบายด้านสิ่งแวดล้อม ด้วยการประกาศใช้มาตรการปรับคาร์บอนก่อนข้ามพรมแดน (Carbon Border Adjustment Mechanism: CBAM) ซึ่งนโยบายนี้ เป็นความท้าทายสำหรับผู้ประกอบการไทย และหน่วยงานของรัฐ ที่ต้องปรับตัวพร้อมรับกับบริบทของโลก และบริษัท ไทยเม็ททอล อลูมิเนียม จำกัด เป็นผู้นำในกลุ่มอุตสาหกรรมการผลิตอะลูมิเนียม ด้วยนวัตกรรมเทคโนโลยีที่เป็นที่ยอมรับและได้รับการไว้วางใจจากผู้บริโภค ที่พิสูจน์ให้เห็นถึงความมุ่งมั่นพัฒนาธุรกิจเพื่อนำไปสู่ความยั่งยืน โดยให้ความสําคัญกับการพัฒนานวัตกรรมการผลิตที่เป็นมิตรกับสิ่งแวดล้อม มีความปลอดภัย ซึ่งสอดคล้องกับนโยบายด้านสิ่งแวดล้อมของกระทรวงอุตสาหกรรม ที่มุ่งเน้นขับเคลื่อนอุตสาหกรรมสู่วิถีใหม่ ลดผลกระทบต่อสิ่งแวดล้อม พัฒนาเศรษฐกิจสีเขียว และนำไปสู่ความเป็นกลางทางคาร์บอน

ที่มา : https://www.thaigov.go.th/news/contents/details/85464