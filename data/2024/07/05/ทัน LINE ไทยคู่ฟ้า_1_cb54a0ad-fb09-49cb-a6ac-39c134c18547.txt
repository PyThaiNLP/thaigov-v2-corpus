รัฐบาลไทย-ข่าวทำเนียบรัฐบาล-เปิดผลสำเร็จช่วงครึ่งปีแรก ต่างชาติเที่ยวไทย 17.5 ล้านคน สร้างรายได้กว่า 8.25 แสนล้านบาท


วันศุกร์ที่ 5 กรกฎาคม 2567
เปิดผลสำเร็จช่วงครึ่งปีแรก ต่างชาติเที่ยวไทย 17.5 ล้านคน สร้างรายได้กว่า 8.25 แสนล้านบาท
......
เปิดผลสำเร็จช่วงครึ่งปีแรก ต่างชาติเที่ยวไทย 17.5 ล้านคน สร้างรายได้กว่า 8.25 แสนล้านบาท
.
รัฐบาล โดยกระทรวงการท่องเที่ยวและกีฬา (กก.) เผยถึงผลสำเร็จช่วง 6 เดือนแรกของปี 67 ตั้งแต่ 1 ม.ค. – 30 มิ.ย. ที่ผ่านมา มีนักท่องเที่ยวต่างชาติเดินทางเข้าประเทศไทยทั้งสิ้น 17,501,283 คน สร้างรายได้จากการใช้จ่ายของนักท่องเที่ยวต่างชาติประมาณ 8.25 แสนล้านบาท ซึ่งรัฐบาลพร้อมต่อยอดนโยบาย IGNITE Thailand’s Tourism ส่งเสริมศักยภาพการท่องเที่ยวไทยทุกมิติ เดินหน้ากระตุ้นการท่องเที่ยวต่อเนื่อง
.
สำหรับ 5 อันดับแรกที่เดินทางเข้าไทยสูงสุด ได้แก่ จีน มาเลเซีย อินเดีย เกาหลีใต้ และรัสเซีย ตามลำดับ โดยเพียงแค่สัปดาห์สุดท้ายของเดือนมิถุนายน จากการจัดกิจกรรมงาน Pride month 2024 ในหลายพื้นที่ทั่วประเทศ พบว่า จำนวนนักท่องเที่ยวต่างชาติกลับมาฟื้นตัวต่อเนื่อง โดยมีจำนวนนักท่องเที่ยวต่างชาติทั้งสิ้น 659,830 คน เพิ่มขึ้นจากสัปดาห์ก่อนหน้า 19,083 คน หรือ 2.98% หรือเฉลี่ยวันละ 94,262 คน
.
พร้อมคาดการณ์ว่าจะมีนักท่องเที่ยวต่างชาติเดินทางเข้าไทยเพิ่มมากขึ้นอีกจากปัจจัยส่งเสริมการเดินทาง ทั้งกระแสการท่องเที่ยวตามรอย MV เพลงใหม่ "ROCKSTAR” ของลิซ่า และการเข้าสู่ฤดูกาลท่องเที่ยว Summer holiday ของตลาดภูมิภาคยุโรป รวมถึงการท่องเที่ยว เฉลิมฉลองการสถาปนาความสัมพันธ์ทางการทูตไทย-จีนครบรอบ 50 ปี ผ่านโครงการ “ลาบูบู้เที่ยวไทย” เป็นต้น
.
อ่านเพิ่มเติม คลิก https://www.thaigov.go.th/news/contents/details/85365
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/85418