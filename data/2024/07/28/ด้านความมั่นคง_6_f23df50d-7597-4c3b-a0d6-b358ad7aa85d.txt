รัฐบาลไทย-ข่าวทำเนียบรัฐบาล-ผู้ว่าฯ จันทบุรี สั่งการฝ่ายปกครองอำเภอเมือง - อำเภอมะขาม สนธิกำลัง ตชด.11 บุกทลายปาร์ตี้มั่วสุมยาเสพติด พร้อมจับกุมผู้เสพ 10 ราย โดยได้นำตัวส่งพนักงานสืบสวนเพื่อดำเนินคดีเรียบร้อย


วันเสาร์ที่ 27 กรกฎาคม 2567
27/07/2567
พิมพ์
ผู้ว่าฯ จันทบุรี สั่งการฝ่ายปกครองอำเภอเมือง - อำเภอมะขาม สนธิกำลัง ตชด.11 บุกทลายปาร์ตี้มั่วสุมยาเสพติด พร้อมจับกุมผู้เสพ 10 ราย โดยได้นำตัวส่งพนักงานสืบสวนเพื่อดำเนินคดีเรียบร้อย
ผู้ว่าฯ จันทบุรี สั่งการฝ่ายปกครองอำเภอเมือง - อำเภอมะขาม สนธิกำลัง ตชด.11 บุกทลายปาร์ตี้มั่วสุมยาเสพติด พร้อมจับกุมผู้เสพ 10 ราย โดยได้นำตัวส่งพนักงานสืบสวนเพื่อดำเนินคดีเรียบร้อยเเล้ว
วันนี้ (27 ก.ค. 67) นายมนต์สิทธิ์ ไพศาลธนวัฒน์ ผู้ว่าราชการจังหวัดจันทบุรี เปิดเผยว่า ตนได้มอบหมายให้ นายกิติพงษ์ กิติคุณ นายอำเภอเมืองจันทบุรี นำฝ่ายปกครองอำเภอเมืองจันทบุรี บูรณาการกำลังกับ นายอนุรักษ์ บุณยะวุฒกุล ปลัดอำเภอฝ่ายความมั่นคง และตำรวจตระเวนชายแดนที่ 11 ร่วมกันบุกทะลายปาร์ตี้ยาเสพติด ที่บ้านพักแห่งหนึ่งบริเวณถนนสาย พลับพลา-หนองอ้อ เขตรอยต่อ อำเภอเมืองจันทบุรี และ อำเภอมะขามโดยสามารถจับกุมผู้เสพยาเสพติดได้ 10 ราย พร้อมของกลางยาเสพติดจำนวนมาก ทั้งนี้ ได้นำตัวผู้เสพยาเสพติดทั้งหมดพร้อมของกลาง ส่งพนักงานสอบสวนเป็นที่เรียบร้อยแล้ว เพื่อดำเนินคดีตามกฎหมาย
นายมนต์สิทธิ์ ไพศาลธนวัฒน์ ผู้ว่าราชการจังหวัดจันทบุรี กล่าวว่า จังหวัดจันทบุรี ได้ขับเคลื่อนนโยบายของกระทรวงมหาดไทยในการจัดระเบียบสังคม ปราบปรามผู้มีอิทธิพล การป้องกันแก้ไขปัญหายาเสพติด โดยบูรณาการทุกภาคส่วน ดำเนินมาตรการกวดขันการกระทำความผิดทุกรูปแบบ โดยเฉพาะยาเสพติด และสิ่งผิดกฎหมายทุกชนิดอย่างจริงจัง โดยในการปฏิบัติการในครั้งนี้ เจ้าหน้าที่ชุดจับกุมได้สืบทราบว่า มีการจัดปาร์ตี้ยาเสพติดที่บ้านพักแห่งหนึ่งบริเวณถนนสายพลับพลา-หนองอ้อ จึงได้ประสานหน่วยงานอำเภอมะขามเข้าร่วมทำการจับกุมได้ผู้เสพยาเสพติดจำนวน 10 ราย พร้อมของกลาง ยาเคตามีนจำนวน 8 ถุง (น้ำหนักอยู่ระหว่างการตรวจสอบ) ยาอีจำนวน 4 ถุง (รวม 16 เม็ด) และจากการตรวจสอบเพิ่มเติม พบว่าในบ้านหลังดังกล่าวมีบุหรี่เถื่อนที่มิได้มีการเสียภาษีจำนวนหนึ่ง จึงได้แจ้งสรรพสามิต จังหวัดจันทบุรี ทำการเปรียบเทียบปรับเจ้าของบ้านอีกหนึ่งข้อหา ทั้งนี้ เจ้าหน้าที่ได้นำตัวผู้ต้องหาทั้งหมด พร้อมของกลางยาเสพติดจำนวนมาก ส่งพนักงานสอบสวน เพื่อดำเนินคดีตามกฎหมายต่อไป
นายมนต์สิทธิ์ ไพศาลธนวัฒน์ ผู้ว่าราชการจังหวัดจันทบุรี กล่าวเพิ่มเติมว่า จังหวัดจันทบุรีได้บูรณาการทุกภาคส่วนดำเนินการขับเคลื่อนตามนโยบายของกระทรวงมหาดไทยที่มุ่งมั่นในการจัดระเบียบสังคม ปราบปรามผู้มีอิทธิพล การป้องกันแก้ไขปัญหายาเสพติด รวมถึงสิ่งผิดกฎหมายทุกชนิดอย่างต่อเนื่อง และได้กำชับให้เจ้าหน้าที่ฝ่ายปกครอง หรือ หน่วยงานอื่น ๆ ที่เกี่ยวข้อง เร่งยกระดับความเข้มข้นในการลาดตระเวนเสาะหาสิ่งผิดกฎหมายอย่างต่อเนื่อง เพื่อให้พี่น้องประชาชนได้ใช้ชีวิตอย่างเป็นปกติสุข มีชุมชนที่น่าอยู่ มีสังคมที่มีความสุข บ้านเมืองมีความมั่นคงสงบเรียบร้อย ประชาชนได้รับความปลอดภัยในชีวิตและทรัพย์สิน ปลอดจากสิ่งผิดกฎหมายทุกชนิด จึงขอให้ทุกภาคส่วนร่วมกันป้องกันและแก้ไขอย่างต่อเนื่อง ทั้งนี้ หากพี่น้องประชาชนพบเบาะแสการกระทำผิด สามารถแจ้งข้อมูล หรือ ร้องเรียน ร้องทุกข์ได้ที่ศูนย์ดำรงธรรมจังหวัด ศูนย์ดำรงธรรมอำเภอ สายด่วน 1567 ฟรี ตลอด 24 ชั่วโมง
#กระทรวงมหาดไทย #บำบัดทุกข์บำรุงสุข

ที่มา : https://www.thaigov.go.th/news/contents/details/86374