รัฐบาลไทย-ข่าวทำเนียบรัฐบาล-เคาะ “ดีอี” แม่งานวางระบบแจ้งเตือนเหตุฉุกเฉิน - ภัยพิบัติ ผ่านมือถือ


วันจันทร์ที่ 1 กรกฎาคม 2567
เคาะ “ดีอี” แม่งานวางระบบแจ้งเตือนเหตุฉุกเฉิน - ภัยพิบัติ ผ่านมือถือ
.....
เคาะ “ดีอี” แม่งานวางระบบแจ้งเตือนเหตุฉุกเฉิน - ภัยพิบัติ ผ่านมือถือ
.
ที่ประชุม ครม. (25 มิ.ย. 67) เห็นชอบร่างระเบียบสำนักนายกรัฐมนตรี ว่าด้วยการแจ้งข้อมูลผ่านการสื่อสารโทรคมนาคม พ.ศ. … เนื่องจากปัจจุบันประเทศไทยยังไม่มีระบบการแจ้งข้อมูลที่สามารถแจ้งเตือนให้ประชาชนรับรู้กรณีเกิดเหตุร้าย เหตุฉุกเฉิน หรือภัยพิบัติ โดยเฉพาะอย่างยิ่ง การแจ้งเตือนฉุกเฉินผ่านเครือข่ายโทรศัพท์เคลื่อนที่ ในการป้องกันและลดความเสียหายต่อชีวิตและทรัพย์สินของประชาชนได้อย่างทันท่วงที
.
ดังนั้นจึงต้องมีแนวทางระเบียบ และหลักเกณฑ์ในการดำเนินการที่ชัดเจนสำหรับการแจ้งข้อมูลผ่านการสื่อสารโทรคมนาคม เพื่อให้ประชาชนได้รับการแจ้งข้อมูลจากหน่วยงานของรัฐ ที่มีอำนาจหน้าที่ตามกฎหมาย เป็นไปอย่างรวดเร็วมีประสิทธิภาพและเกิดประสิทธิผล
.
พร้อมเห็นชอบให้กระทรวงดิจิทัลเพื่อเศรษฐกิจและสังคม (ดีอี) เป็นหน่วยงานกลางบูรณาการ และประสานงานหน่วยงานที่เกี่ยวข้อง กับระบบการแจ้งข้อมูลผ่านการสื่อสารโทรคมนาคม (ระบบ Cell Broadcast) และให้คณะกรรมการ กสทช. สนับสนุนงบประมาณจากกองทุนวิจัยและพัฒนากิจการกระจายเสียง กิจการโทรทัศน์ และกิจการโทรคมนาคม เพื่อประโยชน์สาธารณะในการพัฒนาระบบการแจ้งข้อมูลผ่านการสื่อสารโทรคมนาคมด้วย
.
อ่านเพิ่มเติม คลิก https://www.thaigov.go.th/news/contents/details/84943
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/85202