รัฐบาลไทย-ข่าวทำเนียบรัฐบาล-ครม. เห็นชอบคงบัญชีสินค้า - บริการควบคุม อีก 1 ปี รวม 57 รายการ


วันจันทร์ที่ 1 กรกฎาคม 2567
ครม. เห็นชอบคงบัญชีสินค้า - บริการควบคุม อีก 1 ปี รวม 57 รายการ
.....
ครม. เห็นชอบคงบัญชีสินค้า - บริการควบคุม อีก 1 ปี รวม 57 รายการ
.
ที่ประชุม ครม. (25 มิ.ย. 67) เห็นชอบกำหนดรายการสินค้า-บริการ รวม 57 รายการ (52 สินค้า 5 บริการ) เป็นสินค้า-บริการควบคุม ตามมติคณะกรรมการกลางว่าด้วยราคาสินค้าและบริการ (กกร.) ตามที่กระทรวงพาณิชย์เสนอ เนื่องจากประกาศกกร. ฉบับเดิมกำลังจะสิ้นสุดผลบังคับใช้ในวันที่ 30 มิ.ย. 67
.
ซึ่งจะมีผลทำให้ กกร. สามารถกำหนดมาตรการกำกับดูแลสินค้าและบริการให้มีผลบังคับใช้อย่างต่อเนื่อง และกำกับดูแลสินค้า-บริการให้มีราคาที่เหมาะสมและเพียงพอต่อความต้องการ รวมทั้งเพื่อป้องกันการกำหนดราคาซื้อ ราคาจำหน่ายหรือการกำหนดเงื่อนไขและวิธีการปฏิบัติทางการค้าอันไม่เป็นธรรม
.
สำหรับรายการสินค้า-บริการควบคุม ทั้งหมด 57 รายการนี้ ประกอบด้วย หมวดสินค้า 10 หมวด ได้แก่ 1.หมวดกระดาษและผลิตภัณฑ์ 2.หมวดบริภัณฑ์ขนส่ง 3.หมวดปัจจัยทางการเกษตร 4.หมวดผลิตภัณฑ์ปิโตรเลียม 5.หมวดยารักษาโรคและเวชภัณฑ์ 6.หมวดวัสดุก่อสร้าง 7.หมวดสินค้าเกษตรที่สำคัญ 8.หมวดสินค้าอุปโภคบริโภค 9.หมวดอาหาร 10.หมวดอื่น ๆ และหมวดบริการ 1 หมวด
.
อ่านเพิ่มเติม คลิก >> https://www.thaigov.go.th/news/contents/details/84941
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/85203