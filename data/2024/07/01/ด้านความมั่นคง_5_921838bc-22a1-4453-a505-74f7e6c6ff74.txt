รัฐบาลไทย-ข่าวทำเนียบรัฐบาล-จังหวัดชัยภูมิ สนองนโยบายกระทรวงมหาดไทย เร่งออกโฉนดที่ดินให้แก่วัด และสำนักสงฆ์ภายในจังหวัด พร้อมลงพื้นที่ติดตามการตรวจสอบตู้กดน้ำดื่มในสถานศึกษา เน้นย้ำ เจ้าหน้าที่ที่เกี่ยวข้อง 


วันจันทร์ที่ 1 กรกฎาคม 2567
01/07/2567
พิมพ์
จังหวัดชัยภูมิ สนองนโยบายกระทรวงมหาดไทย เร่งออกโฉนดที่ดินให้แก่วัด และสำนักสงฆ์ภายในจังหวัด พร้อมลงพื้นที่ติดตามการตรวจสอบตู้กดน้ำดื่มในสถานศึกษา เน้นย้ำ เจ้าหน้าที่ที่เกี่ยวข้อง
จังหวัดชัยภูมิ สนองนโยบายกระทรวงมหาดไทย เร่งออกโฉนดที่ดินให้แก่วัด และสำนักสงฆ์ภายในจังหวัด พร้อมลงพื้นที่ติดตามการตรวจสอบตู้กดน้ำดื่มในสถานศึกษา เน้นย้ำเจ้าหน้าที่ที่เกี่ยวข้อง "หมั่นตรวจสอบอุปกรณ์และเครื่องใช้ไฟฟ้าอย่างต่อเนื่อง" เพื่อความปลอดภัย
จังหวัดชัยภูมิ สนองนโยบายกระทรวงมหาดไทย เร่งออกโฉนดที่ดินให้แก่วัด และสำนักสงฆ์ภายในจังหวัด พร้อมลงพื้นที่ติดตามการตรวจสอบตู้กดน้ำดื่มในสถานศึกษา เน้นย้ำเจ้าหน้าที่ที่เกี่ยวข้อง "หมั่นตรวจสอบอุปกรณ์และเครื่องใช้ไฟฟ้าอย่างต่อเนื่อง เพื่อความปลอดภัยของเด็กนักเรียน"
วันนี้ (1 ก.ค. 67) นายอนันต์ นาคนิยม ผู้ว่าราชการจังหวัดชัยภูมิ เปิดเผยว่า ตนเป็นประธานในพิธีถวายโฉนดที่ดินให้แก่วัด จำนวน 2 แห่ง ได้แก่ วัดหนองพง และวัดสว่างนาฮี ตามโครงการเร่งรัดการออกโฉนดที่ดินวัด ในเขตท้องที่จังหวัดชัยภูมิ ครั้งที่ 2 เพื่อเฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ 72 พรรษา 28 กรกฎาคม 2567 ณ วัดหนองพง หมู่ที่ 6 ตำบลหนองบัวโคก อำเภอจัตุรัส จังหวัดชัยภูมิ โดยมี นางสาวธัชสริญญ์ ฤทธิโชติ ผู้อำนวยการสำนักงานพระพุทธศาสนาจังหวัดชัยภูมิ และนายเดช เสนาะคำ นายอำเภอจัตุรัส เข้าร่วมพิธี พร้อมลงพื้นที่ตรวจสอบตู้กดน้ำ และเครื่องใช้ไฟฟ้าในโรงเรียนจัตุรัสวิทยานุกูล ตำบลบ้านกอก อำเภอจัตุรัส จังหวัดชัยภูมิ
นายอนันต์ นาคนิยม ผู้ว่าราชการจังหวัดชัยภูมิ กล่าวว่า จังหวัดชัยภูมิได้ดำเนินการตรวจสอบและออกโฉนดที่ดิน ให้แก่วัดที่ยื่นคำร้องขอออกโฉนดที่ดินตามที่ระเบียบกฎหมายกำหนด โดยจังหวัดชัยภูมิได้จัดให้มีการประชุมคณะกรรมการป้องกันและแก้ไขปัญหาพระสงฆ์ในพื้นที่ป่าไม้ระดับจังหวัดชัยภูมิ มีผู้ว่าราชการจังหวัดชัยภูมิเป็นประธาน เพื่อจัดส่งรายงานข้อพิจารณาให้กรมป่าไม้ สำหรับประกอบการพิจารณาอนุญาตให้ใช้ประโยชน์ในพื้นที่ โดยปลัดกระทรวงมหาดไทยได้สั่งการเพิ่มเติมให้กรมที่ดินสนับสนุนช่างรังวัดในการรังวัด กรณีมีการยื่นขออนุญาตใช้พื้นที่ป่าไม้เพื่อตั้งวัด/ที่พักสงฆ์/ศาสนสถาน เมื่อได้รับคำร้องขอจากสำนักงานพระพุทธศาสนาจังหวัดด้วย
"ตนได้สั่งการให้นายสิริศักดิ์ สระฏัน เจ้าพนักงานที่ดินจังหวัดชัยภูมิ นำทีมสำนักงานที่ดินจังหวัดชัยภูมิเร่งรัดการออกโฉนดที่ดินให้แก่วัดที่ร้องขอมา โดยในปีงบประมาณ พ.ศ. 2567 จังหวัดชัยภูมิได้จัดพิธีมอบโฉนดที่ดินให้แก่วัดไปแล้วจำนวน 7 แห่ง และในครั้งนี้อีก 2 แห่ง โดยจะมีกำหนดการจัดพิธีมอบโฉนดที่ดินให้แก่วัดต่อเนื่องในทุกเดือน เพื่อเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีเฉลิมพระชนมพรรษา 6 รอบ 72 พรรษา 28 กรกฎาคม 2567 ในปีนี้ด้วย" นายอนันต์ นาคนิยม ผู้ว่าราชการจังหวัดชัยภูมิ กล่าวเพิ่มเติม
นายอนันต์ นาคนิยม ผู้ว่าราชการจังหวัดชัยภูมิ กล่าวต่อว่า ภายหลังเสร็จสิ้นพิธี ตนได้เดินทางไปยังโรงเรียนจัตุรัสวิทยานุกูล ตำบลบ้านกอก อำเภอจัตุรัส จังหวัดชัยภูมิ เพื่อร่วมตรวจตู้กดน้ำและเครื่องใช้ไฟฟ้าในพื้นที่ เพื่อพูดคุยถึงปัญหาและอุปสรรคที่พบ เเละวิธีการตรวจสอบอุปกรณ์เเละเครื่องใช้ไฟฟ้า รวมถึงได้กำชับให้เจ้าหน้าที่จากการไฟฟ้าส่วนภูมิภาค ให้คำเเนะนำเเก่เจ้าหน้าที่ที่ดูแลอุปกรณ์ต่าง ๆ และผู้บริหารของสถานศึกษาให้หมั่นตรวจตรา เพื่อทำให้เด็กเเละบุคลากรภายในสถานศึกษาได้รับความปลอดภัยในชีวิต และทรัพยสิน
"ด้วยความห่วงใยจากกระทรวงมหาดไทยในฐานะองค์กรที่มีบทบาทสำคัญในการบำบัดทุกข์ บำรุงสุข ของประชาชน และตนในฐานะผู้ว่าราชการจังหวัดชัยภูมิที่มีความห่วงใยต่อลูกหลานนักเรียน นักศึกษา และพี่น้องบุคคลากรทางการศึกษาทุกซึ่งเป็นรากฐานและอนาคตสำคัญของชาติ จึงขอให้สถานศึกษาทุกแห่งเร่งตรวจสอบคุณภาพและการติดตั้งเครื่องใช้ไฟฟ้าภายในสถานศึกษา โดยเฉพาะตู้กดน้ำดื่มภายในโรงเรียน ซึ่งถือเป็นอุปกรณ์ขั้นพื้นฐานที่ควรติดตั้งเพื่ออำนวยความสะดวกให้กับนักเรียนทุกคนอย่างเพียงพอต่อความต้องการในแต่ละวัน ซึ่งสถานที่ตั้งควรอยู่ห่างจากบริเวณที่มีฝุ่นละออง แหล่งระบายน้ำเสีย และแหล่งขยะมูลฝอย ในส่วนการติดตั้งตู้กดน้ำเย็น ก็ต้องมีมาตรฐานในการติดตั้ง มีความมั่นคงแข็งแรง มีระบบป้องกันภัยจากกระแสไฟฟ้ารั่ว หรือ ลัดวงจร โดยการติดตั้งสายดินบริเวณพื้นที่ตั้งต้องไม่เป็นที่ที่มีน้ำขัง หรือ สกปรก ต้องมีการระบายน้ำที่ถูกสุขลักษณะ ไม่ก่อให้เกิดการปนเปื้อน และมีการทำความสะอาดบริเวณที่ตั้งของตู้ทำน้ำเย็นเป็นประจำทุกวัน แท็งก์น้ำต้องมีการปกปิด หรือมีฝาปิด เพื่อควบคุมป้องกันการปนเปื้อนจากแมลงและสัตว์พาหะนำโรค ดังนั้นสิ่งที่สำคัญที่สุดคือ การตรวจเช็คสภาพอย่างเป็นประจำต่อเนื่อง มีปฏิทินในการตรวจเช็ค จากหน่วยงานที่มีความเชี่ยวชาญ นั้นคือการไฟฟ้าส่วนภูมิภาคในแต่ละพื้นที่ และทั้งนี้ หากบุคลากรในโรงเรียนหรือสถานศึกษา สังเกตได้ว่าอาจมีการรั่วของไฟฟ้าขอให้รีบแจ้งเจ้าหน้าที่การไฟฟ้า ให้มาตรวจสอบทันที โดยมีสายด่วนการไฟฟ้าส่วนภูมิภาค PEA 1129 " นายอนันต์ นาคนิยม ผู้ว่าราชการจังหวัดชัยภูมิ กล่าวทิ้งท้าย
#WorldSoilday #วันดินโลก #UN #FAO #GlobalSoilPartnership #MOI #กระทรวงมหาดไทย #บำบัดทุกข์บำรุงสุข #SoilandWaterasourceoflife #SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/85226