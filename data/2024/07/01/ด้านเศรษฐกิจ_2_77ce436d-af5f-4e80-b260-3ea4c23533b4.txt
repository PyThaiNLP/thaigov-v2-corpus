รัฐบาลไทย-ข่าวทำเนียบรัฐบาล-ที่ปรึกษาฯ ดนัยณัฏฐ์ หารือ แนวทางในการดำเนินโครงการแพรตฟอร์มไอโอทีและระบบวิเคราะห์ข้อมูลอุตสาหกรรม IDA


วันจันทร์ที่ 1 กรกฎาคม 2567
01/07/2567
พิมพ์
ที่ปรึกษาฯ ดนัยณัฏฐ์ หารือ แนวทางในการดำเนินโครงการแพรตฟอร์มไอโอทีและระบบวิเคราะห์ข้อมูลอุตสาหกรรม IDA
ที่ปรึกษาฯ ดนัยณัฏฐ์ หารือ แนวทางในการดำเนินโครงการแพรตฟอร์มไอโอทีและระบบวิเคราะห์ข้อมูลอุตสาหกรรม IDA
วันที่ 28 มิถุนายน 2567 นายดนัยณัฏฐ์ โชคอำนวย ที่ปรึกษารัฐมนตรีว่าการกระทรวงอุตสาหกรรม ให้ นายชัย วุฒิวิวัฒน์ชัย ผู้อำนวยการศูนย์เทคโนโลยีอิเล็กทรอนิกส์และคอมพิวเตอร์แห่งชาติ พร้อมคณะ เข้าพบ เพื่อหารือแนวทางในการดำเนินโครงการแพรตฟอร์มไอโอทีและระบบวิเคราะห์ข้อมูลอุตสาหกรรม “Industrial IoT and Data Analytics (IDA) Platform” โดยมี นายวาที พีระวรานุพงศ์ รองอธิบดีกรมส่งเสริมอุตสาหกรรม และผู้บริหารหน่วยงานที่เกี่ยวข้อง เข้าร่วม ณ ห้องประชุมชุณหะวัณ สำนักงานปลัดกระทรวงอุตสาหกรรม
สำนักงานพัฒนาวิทยาศาสตร์และเทคโนโลยีแห่งชาติ โดย ศูนย์เทคโนโลยีอิเล็กทรอนิกส์และคอมพิวเตอร์แห่งชาติ ดำเนินงานภายใต้เมืองนวัตกรรมระบบอัตโนมัติหุ่นยนต์และอิเล็กทรอนิกส์อัจฉริยะ (ARIPOLIS) ในเขตนวัตกรรมระเบียงเศรษฐกิจพิเศษภาคตะวันออก EECi และขับเคลื่อนโครงการแพรตฟอร์มไอโอทีและระบบวิเคราะห์ข้อมูลอุตสาหกรรม Industrial IoT and Data Analytics (IDA) Platform มาตั้งแต่ปี พ.ศ. 2565 มีจุดมุ่งหมายเพื่อพัฒนาอุตสาหกรรมไทยสู่ Industry 4.0 ซึ่งการหารือในครั้งนี้ เป็นแนวทางหารือการขยายโครงการ IDA Platform ระยะต่อไป โดยระหว่างปี พ.ศ. 2565-2566 มีโรงงานอุตสาหกรรมเจ้าร่วมโครงการดังกล่าวแล้ว 118 โรง และในปี พ.ศ. 2567 มีแผนขยายผลไปยังโรงงานอีก 100 โรง

ที่มา : https://www.thaigov.go.th/news/contents/details/85214