รัฐบาลไทย-ข่าวทำเนียบรัฐบาล-“ศุภมาส” ร่วมงาน “THACCA SPLASH: Soft Power Forum 2024” มุ่งยกระดับอุตสาหกรรมวัฒนธรรมสร้างสรรค์ไทยสู่ระดับสากล ผนึกกำลัง 8 หน่วยงานไทย - 3 หน่วยงาน ตปท.ผลักดันยุทธศาสตร์ซอฟพาวเวอร์


วันจันทร์ที่ 1 กรกฎาคม 2567
“ศุภมาส” ร่วมงาน “THACCA SPLASH: Soft Power Forum 2024” มุ่งยกระดับอุตสาหกรรมวัฒนธรรมสร้างสรรค์ไทยสู่ระดับสากล ผนึกกำลัง 8 หน่วยงานไทย - 3 หน่วยงาน ตปท.ผลักดันยุทธศาสตร์ซอฟพาวเวอร์
......
“ศุภมาส” ร่วมงาน “THACCA SPLASH: Soft Power Forum 2024” มุ่งยกระดับอุตสาหกรรมวัฒนธรรมสร้างสรรค์ไทยสู่ระดับสากล ผนึกกำลัง 8 หน่วยงานไทย - 3 หน่วยงาน ตปท. ผลักดันยุทธศาสตร์ซอฟพาวเวอร์
เมื่อวันที่ 28 มิ.ย.67 นางสาวศุภมาส อิศรภักดี รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม (อว.) เข้าร่วมพิธีเปิดงาน “THACCA SPLASH: Soft Power Forum 2024” เพื่อเป็นเวทีแลกเปลี่ยนระดับนานาชาติให้เกิดกลไกการสร้างความร่วมมือระหว่างภาคเอกชนและหน่วยงานภาครัฐ รวมทั้งขับเคลื่อนอุตสาหกรรมวัฒนธรรมสร้างสรรค์ (Creative Culture) สู่ระดับสากล และสร้างแรงบันดาลใจให้กับประชาชนคนรุ่นใหม่โดยนำเสนอในรูปแบบการแสดงนโยบาย (Policy Showcase) ตลอดจนส่งเสริมสร้างเครือข่ายระหว่างอุตสาหกรรมและสร้างโอกาสทางธุรกิจ โดยมี นายเศรษฐา ทวีสิน นายกรัฐมนตรี เป็นประธาน และมีผู้บริหารภาครัฐบาล ภาคเอกชน คณะทูตานุทูตต่างประเทศประจำประเทศไทย รวมทั้งภาคธุรกิจภายในประเทศ และจากต่างประเทศ ประชาชน และสื่อมวลชน เข้าร่วม ณ ศูนย์การประชุมแห่งชาติสิริกิติ์
ภายในงานดังกล่าว ได้มีการกล่าวปาฐกถาพิเศษหัวข้อ “นโยบายการขับเคลื่อนและพัฒนาซอฟต์พาวเวอร์ไทย” โดย น.ส. แพรทองธาร ชินวัตร ประธานกรรมการพัฒนาซอฟพาวเวอร์แห่งชาติ และปาฐกถาพิเศษหัวข้อ “โอกาสประเทศไทยกับความมั่นคงทางอาหาร” โดย นายธนินท์ เจียรวนนท์ ประธานอาวุโสบริษัทเครือเจริญโภคภัณฑ์ จำกัด รวมทั้งมีการจัดแสดงนิทรรศการ “THACCA SPLASH: Soft Power Forum 2024” ได้แก่ อุตสาหกรรมหนังสือ อุตสาหกรรมศิลปะ อุตสาหกรรมแฟชั่น อุตสาหกรรมการออกแบบ อุตสาหกรรมดนตรี อุตสาหกรรมเฟสติวัล อุตสาหกรรมท่องเที่ยว อุตสาหกรรมกีฬา อุตสาหกรรมภาพยนตร์ ละคร และซีรีส์ อุตสาหกรรมเกม และอุตสาหกรรมอาหาร นอกจากนี้ ยังมีการจัดแสดงนิทรรศการ International Pavilion จากประเทศเกาหลีใต้ ญี่ปุ่น อิตาลี และนิทรรศการ THACCA Pavilion อีกด้วย
#อว #กระทรวงอว #MHESI #กระทรวงการอุดมศึกษาวิทยาศาสตร์วิจัยและนวัตกรรม #THACCASPLASHSoftPowerForum2024

ที่มา : https://www.thaigov.go.th/news/contents/details/85210