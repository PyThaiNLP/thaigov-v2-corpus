รัฐบาลไทย-ข่าวทำเนียบรัฐบาล-โครงการสนับสนุนปุ๋ยลดต้นทุนการผลิตของเกษตรกรผู้ปลูกข้าว


วันจันทร์ที่ 1 กรกฎาคม 2567
01/07/2567
พิมพ์
โครงการสนับสนุนปุ๋ยลดต้นทุนการผลิตของเกษตรกรผู้ปลูกข้าว
วันศุกร์ ที่ 28 มิ.ย.67
ต่อจากนี้ไป ขอเชิญรับฟังไทยคู่ฟ้า
คณะรัฐมนตรี เห็นชอบโครงการสนับสนุนปุ๋ยลดต้นทุนการผลิตของเกษตรกรผู้ปลูกข้าว
ภายใต้มาตรการช่วยเหลือเกษตรกรผู้ปลูกข้าวปีการผลิต 2567/68 โดยเป็นการสนับสนุนปุ๋ยเคมี ปุ๋ยอินทรีย์
และชีวภัณฑ์ในราคาครึ่งหนึ่ง ไม่เกินครัวเรือนละ 500 บาทต่อไร่ ใช้สิทธิ์ได้ไม่เกิน 20 ไร่ หรือไม่เกิน 10,000
บาทตามราคาปุ๋ยที่จ่ายจริง รวมเป็นมูลค่าปุ๋ยต้องไม่เกิน 20,000 บาท
ซึ่งปุ๋ยและชีวภัณฑ์ที่เข้าร่วมโครงการต้องได้รับการขึ้นทะเบียนถูกต้องแล้ว เกษตกรกรต้องนำไปใช้เอง
ห้ามจำหน่ายจ่ายแจกให้บุคคลอื่น สหกรณ์การเกษตรต้องส่งมอบปุ๋ยและชีวภัณฑ์ให้เกษตรกรภายใน 30 วัน
หากเกษตรกรไม่ได้รับ ธนาคาร ธ.ก.ส.จะคืนเงินให้แก่เกษตรกร ทั้งนี้
คาดว่าจะช่วยให้ลดต้นทุนการผลิตให้แก่เกษตรกรได้ 4.68 ล้านครัวเรือน
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/85198