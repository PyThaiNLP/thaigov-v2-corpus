รัฐบาลไทย-ข่าวทำเนียบรัฐบาล-ผู้ตรวจฯ เศรษฐรัชต์ ลงพื้นที่จันทบุรี ตรวจราชการรอบ 2 เน้นย้ำให้ตรวจกำกับโรงงานและเหมืองแร่ ให้เป็นไปตามกฎหมาย


วันจันทร์ที่ 29 กรกฎาคม 2567
29/07/2567
พิมพ์
ผู้ตรวจฯ เศรษฐรัชต์ ลงพื้นที่จันทบุรี ตรวจราชการรอบ 2 เน้นย้ำให้ตรวจกำกับโรงงานและเหมืองแร่ ให้เป็นไปตามกฎหมาย
ผู้ตรวจฯ เศรษฐรัชต์ ลงพื้นที่จันทบุรี ตรวจราชการรอบ 2 เน้นย้ำให้ตรวจกำกับโรงงานและเหมืองแร่ ให้เป็นไปตามกฎหมาย
วันที่ 25 กรกฎาคม 2567 นายเศรษฐรัชต์ เลือดสกุล ผู้ตรวจราชการกระทรวงอุตสาหกรรม ลงพื้นที่ตรวจราชการกรณีปกติ รอบที่ 2 ณ สำนักงานอุตสาหกรรมจังหวัดจันทบุรี โดยมี นางสาวกาญจนา ทัพป้อม อุตสาหกรรมจังหวัดจันทบุรี พร้อมคณะเจ้าหน้าที่ เข้าร่วมประชุมรายงานผลการดำเนินการตามประเด็นการตรวจราชการ การตรวจกำกับ เร่งรัด ติดตาม เพื่อขับเคลื่อนการดำเนินงานและโครงการสำคัญของ อก.
โดย ผู้ตรวจฯ เศรษฐรัชต์ ได้เน้นย้ำให้เจ้าหน้าที่ดำเนินการตามนโยบาย MIND ใช้หัวและใจ ปั้นอุตสาหกรรมคู่ชุมชน ดำเนินนโยบาย 4 มิติ และใช้มาตรการ 4 ด้าน ดิน น้ำ ลม ไฟ คุมเข้มด้านสิ่งแวดล้อมรอบโรงงานทั่วประเทศ พร้อมให้ข้อเสนอแนะในการปฏิบัติงาน อาทิ เร่งรัดการเบิกจ่ายงบประมาณให้เป็นไปตามแผน รวมทั้งบริหารจัดการการใช้จ่ายงบประมาณอย่างรอบคอบ ตรวจกำกับดูแลโรงงานในพื้นที่ให้เป็นไปตามกฎหมาย แก้ไขปัญหาเรื่องร้องเรียนอย่างเร่งด่วน เน้นย้ำให้เจ้าหน้าที่ใช้ระบบสารสนเทศ ติดตาม กำกับดูแลโรงงานโดยใช้ระบบ i-Auditor แนะนำให้ผู้ประกอบการยื่นคำขอรับใบอนุญาตผ่านระบบ e-License รับและรายงานเรื่องร้องเรียนผ่านระบบ I-Dee Pro ติดตามเร่งรัดผู้ประกอบการที่ยังไม่สมัครระบบทะเบียนลูกค้า อก. (i-Industry) และที่ยังรายงานข้อมูลกลางของ อก. (I-Single Form) ไม่ครบถ้วน เชิญชวนโรงงานให้สมัครเข้าร่วมโครงการ Green Industry พร้อมกำชับให้เร่งรัดการเบิกจ่ายงบประมาณโครงการ “เหมืองแร่ดี คู่ชุมชน” ให้เป็นไปตามแผน จากนั้น ได้ตรวจเยี่ยมอาคารสำนักงานฯ และบ้านพักข้าราชการ
ทั้งนี้ ผตร.อก. ได้ให้กำลังใจในการปฏิบัติงาน และขอให้ปฏิบัติงานอย่างเต็มความสามารถในทุกด้าน เพื่อผู้ประกอบการ ประชาชน และกระทรวงอุตสาหกรรม

ที่มา : https://www.thaigov.go.th/news/contents/details/86412