รัฐบาลไทย-ข่าวทำเนียบรัฐบาล-นายกฯ ตอบคำถามต่อเหตุการณ์ ลอบยิงระหว่างการหาเสียงของนายโดนัลด์ ทรัมป์ ผู้สมัครเลือกตั้งชิงตำแหน่งประธานาธิบดีสหรัฐจากพรรครีพับลิกัน ในรัฐเพนซิลเวเนีย


วันอาทิตย์ที่ 14 กรกฎาคม 2567
14/07/2567
พิมพ์
นายกฯ ตอบคำถามต่อเหตุการณ์ ลอบยิงระหว่างการหาเสียงของนายโดนัลด์ ทรัมป์ ผู้สมัครเลือกตั้งชิงตำแหน่งประธานาธิบดีสหรัฐจากพรรครีพับลิกัน ในรัฐเพนซิลเวเนีย
นายกฯ ตอบคำถามต่อเหตุการณ์ ลอบยิงระหว่างการหาเสียงของนายโดนัลด์ ทรัมป์ ผู้สมัครเลือกตั้งชิงตำแหน่งประธานาธิบดีสหรัฐจากพรรครีพับลิกัน ในรัฐเพนซิลเวเนีย
วันนี้ (14 กรกฎาคม 2567) นายเศรษฐา ทวีสิน นายดรัฐมนตรี ตอบคำถามสื่อมวลชนกรณี นายโดนัลด์ ทรัมป์ ผู้สมัครเลือกตั้งชิงตำแหน่งประธานาธิบดีสหรัฐอเมริกา จากพรรครีพับลิกัน โดนลอบยิง ในรัฐเพนซิลเวเนีย ระหว่างการหาเสียง เมื่อวันที่ 13 กรกฎาคม ตามเวลาท้องถิ่น โดยนายกฯ เผยว่ารับทราบเหตุการณ์ดังกล่าวแล้ว เป็นเรื่องที่น่าเศร้า และน่าตกใจ เนื่องจากเพิ่งจะเริ่มการแข่งขัน รัฐเพนซิลเวเนียถือเป็นฐานเสียงของพรรครีพับลิกัน ซึ่งพรรคก็กำลังจะเสนอชื่อนายโดนัลด์ ทรัมป์ด้วย ก็เป็นสิ่งที่น่าตกใจพอสมควร ไม่อยากให้เกิดขึ้นอีก และหวังว่าจะปลอดภัย
โดยตอนเช้า นายกฯ ติดตามสถานการณ์จากสำนักข่าว BBC และโซเชียลมีเดีย ซึ่งครั้งสุดท้ายเหตุการณ์ที่มีประธานาธิบดีบาดเจ็บคือ ประธานาธิบดีเรแกนตอนช่วง 1980 ทำให้โฆษกส่วนตัวเป็นอัมพาต และตัวประธานาธิบดีเองถูกยิงได้รับการผ่าตัด และปลอดภัย
ส่วนมาตรการรักษาความปลอดภัยในการลงพื้นที่ของนายกรัฐมนตรีนั้น  นายกฯ เห็นว่ามีความแตกต่างกัน เชื่อว่าระบบรักษาความปลอดภัยดีพออยู่แล้ว และขอให้เป็นหน้าที่ของฝ่ายความมั่นคง

ที่มา : https://www.thaigov.go.th/news/contents/details/85818