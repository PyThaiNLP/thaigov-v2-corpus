รัฐบาลไทย-ข่าวทำเนียบรัฐบาล-​นายกฯ เตรียมลงนามประกาศยกเว้นวีซ่า 60 วัน สำหรับ 93 ประเทศ วันจันทร์นี้ ย้ำรัฐบาลพร้อมสนับสนุนทุกกิจกรรม soft power อย่างเหมาะสม ดึงดูดนักท่องเที่ยวและสร้างแรงบันดาลใจ


วันอาทิตย์ที่ 14 กรกฎาคม 2567
14/07/2567
พิมพ์
​นายกฯ เตรียมลงนามประกาศยกเว้นวีซ่า 60 วัน สำหรับ 93 ประเทศ วันจันทร์นี้ ย้ำรัฐบาลพร้อมสนับสนุนทุกกิจกรรม soft power อย่างเหมาะสม ดึงดูดนักท่องเที่ยวและสร้างแรงบันดาลใจ
​นายกฯ เตรียมลงนามประกาศยกเว้นวีซ่า 60 วัน สำหรับ 93 ประเทศ วันจันทร์นี้ ย้ำรัฐบาลพร้อมสนับสนุนทุกกิจกรรม soft power อย่างเหมาะสม ดึงดูดนักท่องเที่ยวและสร้างแรงบันดาลใจ
วันนี้ (14 ก.ค. 67) เวลา 08.40 น. ณ โรงแรมเลอ เมอริเดียน เชียงราย รีสอร์ท นายเศรษฐา ทวีสิน นายกรัฐมนตรี  ให้สัมภาษณ์สื่อมวลชนกรณีมหาดไทยเตรียมออกประกาศยกเว้นวีซ่า 60 วัน สำหรับ 93 ประเทศเริ่ม 15 ก.ค. 67 ว่า วันจันทร์จะมีการลงนาม ซึ่งเรื่องนี้เป็นหนึ่งในมาตรการกระตุ้นการท่องเที่ยวของไทย นอกจากนั้นนายกฯ ยังได้ตอบคำถามผู้สื่อข่าวเกี่ยวกับความกังวลเรื่องความปลอดภัยจากนักท่องเที่ยวที่เดินทางเข้ามาประเทศไทยมากขึ้นว่า เราได้เริ่มดำเนินการเรื่องนี้มาตั้งแต่ปีที่แล้ว ฟรีวีซ่าจีน คาซัคสถาน และอินเดีย ทั้งนี้เชื่อว่าฝ่ายการตรวจคนเข้าเมืองและฝ่ายความมั่นคงมีการออกมาตรการรองรับอยู่แล้ว ซึ่งจนถึงขณะนี้มีผลตอบรับที่ดี เราก็ต้องลองขยายต่อไปเรื่อย ๆ
นอกจากนั้น นายกรัฐมนตรีกล่าวถึงกระแสชื่นชมน้องหมีเนย ที่กำลังเป็นขวัญใจของคนไทยรวมทั้งนักท่องเที่ยวชาวต่างประเทศ ว่า ตรงนี้เป็นแรงบันดาลใจซึ่งเข้าใจว่าเจ้าของร้านอาหารเป็นร้านที่มีชื่อเสียงอยู่แล้วร้านหนึ่งซึ่งก็สามารถทำได้ดี และเป็นเรื่องที่น่ายินดี ส่วนตัวเคยไปเดินที่ห้างสรรพสินค้าเจอคิวยาวเหมือนกัน ซึ่งเห็นแล้วมีแต่ชาวต่างชาติมาถ่ายรูป และมีคนไป review และโปรโมทซึ่งนับว่าเป็นเรื่องที่ดีถือว่าเป็นแรงบันดาลใจให้กับนักท่องเที่ยวและทุก ๆ soft power ทุก ๆ event ไม่ว่าจะเป็นวัฒนธรรม อาหาร กีฬา รัฐบาลจะสนับสนุนตามความเหมาะสม หากอะไรที่รัฐบาลสามารถช่วยสนับสนุนได้และถูกต้องตามกฎหมายก็ยินดีสนับสนุน

ที่มา : https://www.thaigov.go.th/news/contents/details/85817