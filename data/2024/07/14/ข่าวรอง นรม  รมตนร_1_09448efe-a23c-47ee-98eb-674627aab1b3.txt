รัฐบาลไทย-ข่าวทำเนียบรัฐบาล-“จักรพงษ์” รมต.นร. เป็นประธานฝ่ายฆราวาสในพิธีปลงผม โครงการบรรพชาอุปสมบท เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 


วันเสาร์ที่ 13 กรกฎาคม 2567
13/07/2567
พิมพ์
“จักรพงษ์” รมต.นร. เป็นประธานฝ่ายฆราวาสในพิธีปลงผม โครงการบรรพชาอุปสมบท เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ
“จักรพงษ์” รมต.นร. เป็นประธานฝ่ายฆราวาสในพิธีปลงผม โครงการบรรพชาอุปสมบท เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567
วันนี้ (13 กรกฎาคม 2567) เวลา 08.30 น. ณ วัดราชบพิธสถิตมหาสีมาราม ถนนเฟื่องนคร เขตพระนคร กรุงเทพฯ นายเศรษฐา ทวีสิน นายกรัฐมนตรี มอบหมายนายจักรพงษ์ แสงมณี รัฐมนตรีประจำสำนักนายกรัฐมนตรี เป็นประธานฝ่ายฆราวาสในพิธีปลงผม โครงการบรรพชาอุปสมบท เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567
จากนั้น ในเวลา 14.00 น. นายกรัฐมนตรี มอบหมายนายจักรพงษ์ แสงมณี รัฐมนตรีประจำสำนักนายกรัฐมนตรี เป็นประธานฝ่ายฆราวาสในพิธีรับประทานผ้าไตรและรับประทานพระโอวาทจากสมเด็จพระอริยวงศาคตญาณ สมเด็จพระสังฆราช สกลมหาสังฆปริณายก โครงการบรรพชาอุปสมบท เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567
โอกาสนี้ นายจักรพงษ์ กล่าวว่า เป็นเกียรติอย่างยิ่งที่ได้เป็นประธานในพิธีปลงผม และพิธีรับประทานผ้าไตร พร้อมทั้งได้รับประทานพระโอวาทจากสมเด็จพระอริยวงศาคตญาณ สมเด็จพระสังฆราช สกลมหาสังฆปริณายก ในโครงการบรรพชาอุปสมบท เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธี มหามงคลเฉลิมพระชนมพรรษา 6 รอบ 28 กรกฎาคม 2567
“ผมขอร่วมอนุโมทนาบุญกับผู้ร่วมโครงการบรรพชาอุปสมบท ทั้ง 73 ท่าน ถือเป็นเกียรติประวัติอย่างยิ่งกับทุกท่านและครอบครัว ที่ได้ร่วมกันทำบุญเพื่อถวายเป็นพระราชกุศลแด่พระบาทสมเด็จพระเจ้าอยู่หัวครับ” นายจักรพงษ์ กล่าว

ที่มา : https://www.thaigov.go.th/news/contents/details/85809