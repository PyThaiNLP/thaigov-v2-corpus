รัฐบาลไทย-ข่าวทำเนียบรัฐบาล-​นายกฯ ติดตามสถานการณ์ยาเสพติด ที่ด่านตรวจกิ่วทัพยั้ง อ.แม่จัน จ.เชียงราย รับทราบผลการตรวจยึดยาเสพติด 32 กระสอบ รวมยาเสพติด 8 ล้านเม็ดบริเวณริมแม่น้ำโขง 


วันอาทิตย์ที่ 14 กรกฎาคม 2567
14/07/2567
พิมพ์
​นายกฯ ติดตามสถานการณ์ยาเสพติด ที่ด่านตรวจกิ่วทัพยั้ง อ.แม่จัน จ.เชียงราย รับทราบผลการตรวจยึดยาเสพติด 32 กระสอบ รวมยาเสพติด 8 ล้านเม็ดบริเวณริมแม่น้ำโขง
​นายกฯ ติดตามสถานการณ์ยาเสพติด ที่ด่านตรวจกิ่วทัพยั้ง อ.แม่จัน จ.เชียงราย รับทราบผลการตรวจยึดยาเสพติด 32 กระสอบ รวมยาเสพติด 8 ล้านเม็ดบริเวณริมแม่น้ำโขง ให้ขวัญกำลังใจเจ้าหน้าที่ในการปฏิบัติงาน ขอให้ระมัดระวัง ไม่ประมาท เตรียมพร้อมยุทโธปกรณ์-กองกำลัง
วันนี้ (14 กรกฎาคม 2567) เวลา 11.00 น. ณ ด่านตรวจกิ่วทัพยั้ง อำเภอแม่จัน จังหวัดเชียงราย นายเศรษฐา ทวีสิน นายกรัฐมนตรี รับทราบผลการตรวจยึดยาเสพติดจำนวน 32 กระสอบ รวมยาเสพติดจำนวน 8,000,000 เม็ด บริเวณริมแม่น้ำโขง บ้านปงของ ตำบลบ้านแซว อำเภอเชียงแสน จังหวัดเชียงราย
น.ส.เกณิกา อุ่นจิตร์ รองโฆษกประจำสำนักนายกรัฐมนตรีกล่าวว่า นายกรัฐมนตรีสอบถามสถานการณ์การจับกุมยาเสพติดที่บริเวณชายแดนภาคเหนือ โดยชุดจับกุมทหารกองกำลังผาเมือง เกิดเหตุปะทะกลุ่มขนยาชายแดนเชียงใหม่ ยึดยาเสพติดกว่า 3 แสนเม็ด เมื่อคืนที่ผ่านมา (13 กรกฎาคม 2567) พร้อมกล่าวให้กำลังใจเจ้าหน้าที่ทุกคน ขอให้มีความระมัดระวัง ไม่ประมาท และเตรียมพร้อมทั้งยุทโธปกรณ์และกองกำลังด้วย จากนั้น นายกรัฐมนตรีได้มอบอาหารแห้ง ปลากระป๋อง น้ำดื่ม และอุปกรณ์สำหรับการปฏิบัติงานแก่เจ้าหน้าที่เพื่อเป็นขวัญและกำลังใจในการปฏิบัติงาน

ที่มา : https://www.thaigov.go.th/news/contents/details/85823