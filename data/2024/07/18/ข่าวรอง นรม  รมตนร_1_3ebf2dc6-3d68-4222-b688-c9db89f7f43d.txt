รัฐบาลไทย-ข่าวทำเนียบรัฐบาล-​’จิราพร‘ ชวนชมรายการ ‘คุยกับเศรษฐา‘ เทปพิเศษ เปิด 10 โครงการเฉลิมพระเกียรติรับปีมหามงคล


วันพฤหัสบดีที่ 18 กรกฎาคม 2567
18/07/2567
พิมพ์
​’จิราพร‘ ชวนชมรายการ ‘คุยกับเศรษฐา‘ เทปพิเศษ เปิด 10 โครงการเฉลิมพระเกียรติรับปีมหามงคล
​’จิราพร‘ ชวนชมรายการ ‘คุยกับเศรษฐา‘ เทปพิเศษ เปิด 10 โครงการเฉลิมพระเกียรติรับปีมหามงคล
วันที่ 18 กรกฏาคม 2567 นางสาวจิราพร สินธุไพร รัฐมนตรีประจําสํานักนายกรัฐมนตรี กล่าวเชิญชวนให้พี่น้องประชาชนเตรียมรับชมรายการ “คุยกับเศรษฐา” ตอนพิเศษ ซึ่งจะออกอากาศในวันเสาร์ที่ 20 กรกฎาคมนี้ ทางช่อง NBT โดยในเทปที่สองนี้ นายกรัฐมนตรีจะมาบอกเล่าถึงการจัดทำ 10 โครงการเฉลิมพระเกียรติในนามรัฐบาล เนื่องในโอกาสพระราชพิธีมหามงคลเฉลิมพระชนมพรรษา 6 รอบ 72 พรรษา 28 กรกฎาคม 2567 ซึ่งทั้ง 10 โครงการ ล้วนแต่มีจุดมุ่งหมายในการพัฒนาคุณภาพชีวิตความเป็นอยู่ของพี่น้องประชาชนให้อยู่ดีมีสุข
นางสาวจิราพร เปิดเผยว่า นายเศรษฐา ทวีสิน นายกรัฐมนตรี ให้ความสำคัญกับการผลักดัน 10 โครงการเฉลิมพระเกียรตินี้มาโดยตลอด โดยนายกรัฐมนตรี จะใช้รายการนี้เป็นเวทีในการบอกเล่าความคืบหน้าการดำเนินโครงการที่มีความเชื่อมโยงกับ “ป่า-น้ำ-คน” ให้พี่น้องประชาชนได้รับทราบความเป็นมา และประโยชน์ที่ประชาชนจะได้รับโดยตรงจากการจัดทำโครงการต่างๆ รวมถึงผู้ชมจะได้เห็นภาพความประทับใจในการลงพื้นที่ของนายกรัฐมนตรีเพื่อเข้าร่วมโครงการเฉลิมพระเกียรติในสถานที่ที่แตกต่างกันออกไป
“ขอเชิญชวนทุกท่านติดตามรายการ ‘คุยกับเศรษฐา’ ตอนพิเศษ เนื่องในโอกาสปีมหามงคลนี้พร้อมกัน ในวันเสาร์ที่ 20 กรกฎาคม 2567 เวลา 08.00 น. ทางช่อง NBT และ ททบ. 5 และจะรีรันอีกครั้งในเวลา 11.30 น. ทางช่อง 9MCOT HD” นางสาวจิราพร กล่าว

ที่มา : https://www.thaigov.go.th/news/contents/details/85964