รัฐบาลไทย-ข่าวทำเนียบรัฐบาล-หน.ผู้ตรวจราชการฯ นายวิษณุฯ ลงพื้นที่นครสวรรค์ ติดตามการดำเนินงานโครงการเหมืองแร่ดีเพื่อชุมชน พร้อมรับฟังผลและให้ข้อเสนอแนะในการปฏิบัติราชการเพื่อให้เป็นไปตามนโยบายของกระทรวง


วันพฤหัสบดีที่ 18 กรกฎาคม 2567
18/07/2567
พิมพ์
หน.ผู้ตรวจราชการฯ นายวิษณุฯ ลงพื้นที่นครสวรรค์ ติดตามการดำเนินงานโครงการเหมืองแร่ดีเพื่อชุมชน พร้อมรับฟังผลและให้ข้อเสนอแนะในการปฏิบัติราชการเพื่อให้เป็นไปตามนโยบายของกระทรวง
หน.ผู้ตรวจราชการฯ นายวิษณุฯ ลงพื้นที่นครสวรรค์ ติดตามการดำเนินงานโครงการเหมืองแร่ดีเพื่อชุมชน พร้อมรับฟังผลและให้ข้อเสนอแนะในการปฏิบัติราชการเพื่อให้เป็นไปตามนโยบายของกระทรวงอุตสาหกรรม
วันที่ 15 กรกฎาคม 2567 นายวิษณุ  ทับเที่ยง หัวหน้าผู้ตรวจราชการกระทรวงอุตสาหกรรม ลงพื้นที่จังหวัดนครสวรรค์  รับฟังรายงานผลการดำเนินงานโครงการเพิ่มประสิทธิภาพในการกำกับดูแล และส่งเสริม การรักษาคุณภาพสิ่งแวดล้อม จากการประกอบการอุตสาหกรรมเหมืองแร่และอุตสาหกรรมพื้นฐาน "เหมืองแร่ดีคู่ชุมชน" ประจำปีงบประมาณ พ.ศ. 2567 และรับฟังการงานรายผลการดำเนินงาน ตามประเด็นการตรวจราชการ รอบที่ 2/2567ณ สำนักงานอุตสาหกรรมจังหวัดนครสวรรค์ โดยมีนายชัชพล  อินทโฉม อุตสาหกรรมจังหวัดนครสวรรค์ และเจ้าหน้าที่ให้การต้อนรับ
โดย หน.ผู้ตรวจราชการฯ ได้เน้นย้ำให้เจ้าหน้าที่กำกับ ดูแลโรงงานให้ปฏิบัติตามกฎหมายและสามารถอยู่คู่กับชุมชนได้อย่างยั่งยืน  พร้อมทั้งถ่ายทอดนโยบายของปลัดกระทรวงอุตสาหกรรม ให้มุ่งเน้นการใช้ "หัว และใจ" ในการทำงาน นำนโยบาย MIND ถ่ายทอดให้โรงงานในพื้นที่ มุ่งยกระดับภาคอุตสาหกรรมให้สามารถอยู่กับชุมชนได้ สร้างภาพลักษณ์และคุณค่าใหม่ของภาคอุตสาหกรรมตามแนวอุตสาหกรรมวิถีใหม่ 4 มิติ พร้อมให้ข้อเสนอแนะการตรวจราชการ ดังนี้  การตรวจ กำกับกิจการโรงงานและกิจการเหมืองแร่ ให้ประกอบการให้ถูกต้องตามกฎหมายตามแผนงานให้ครบถ้วน (ตรวจกำกับ 100%) รวมทั้งให้ใช้ระบบตรวจกำกับโรงงานออนไลน์ (I-Auditor) ในการตรวจกำกับโรงงาน  ติดตามโรงงานจำพวกที่ 3 ที่ยังคงค้างไม่แจ้งประกอบกิจการโรงงาน  เน้นย้ำให้ความสำคัญกับการสร้างและพัฒนาศักยภาพเครือข่ายอุตสาหกรรมรักษ์สิ่งแวดล้อมอย่างต่อเนื่องกับกลุ่มเครือข่ายฯ ในพื้นที่ เร่งติดตามให้โรงงานในพื้นที่เข้าลงทะเบียนในระบบ i-industry และเข้ารายงานผลการประกอบกิจการตามแบบฟอร์ม (i-single form)  ที่กำหนดทุกเดือน และกรณีพบสถานประกอบการไม่รายงานตามระยะเวลาที่กฎหมายกำหนด ขอให้ สอจ. บังคับใช้กฎหมายอย่างเคร่งครัด
สุดท้าย ได้ให้กำลังใจเจ้าหน้าที่ขอให้ปฏิบัติงานอย่างบูรณาการกับทุกภาคส่วน เพื่อให้เกิดประสิทธิภาพประสิทธิผลในการปฏิบัติหน้าที่ในการให้บริการแก่ผู้ประกอบการ ประชาชนต่อไป

ที่มา : https://www.thaigov.go.th/news/contents/details/86000