รัฐบาลไทย-ข่าวทำเนียบรัฐบาล-รัฐบาลชวนคนไทยวางแผนเที่ยวหยุดยาวส่งท้ายเดือน รับแคมเปญ “สุขทันที ที่เที่ยวไทย”


วันพฤหัสบดีที่ 18 กรกฎาคม 2567
รัฐบาลชวนคนไทยวางแผนเที่ยวหยุดยาวส่งท้ายเดือน รับแคมเปญ “สุขทันที ที่เที่ยวไทย”
......
รัฐบาลชวนคนไทยวางแผนเที่ยวหยุดยาวส่งท้ายเดือน รับแคมเปญ “สุขทันที ที่เที่ยวไทย”
.
นายกฯ เตรียมผลักดันการท่องเที่ยวไทยสู่บทใหม่ ก้าวสู่ปี 2568 Thailand Grand Tourism Year ตอบโจทย์นักท่องเที่ยวในทุกรูปแบบตลอดระยะเวลาการเดินทางท่องเที่ยวในไทย สู่เป้าหมายการเป็นจุดหมายปลายทางการท่องเที่ยวระดับโลก โดยเฉพาะการส่งเสริมการท่องเที่ยวในช่วงหยุดยาว 3 วันส่งท้ายเดือน ก.ค. 67 ทั้งการเที่ยวใน 10 จังหวัดฮิตที่ใกล้กรุงเทพฯ และการเที่ยวในจังหวัดอื่น ๆ ที่ช่วงนี้มีความคึกคัก ภายหลังการออกแคมเปญ “สุขทันที ที่เที่ยวไทย” ของ การท่องเที่ยวแห่งประเทศไทย (ททท.)
.
โดยแคมเปญดังกล่าวจัดขึ้นเพื่อกระตุ้นการท่องเที่ยวในประเทศ ผ่านการนำเสนอกิจกรรมหลายรูปแบบในแต่ละภูมิภาค ตลอด 365 วัน พร้อมจัดงานใหญ่ในช่วงครึ่งปีหลัง 2567 เช่น โครงการ “ศรัทธา” จังหวัดขอนแก่น วันที่ 19-21 ก.ค. 2567 กิจกรรม VIJIT 5 ภาค ใน 5 พื้นที่อัตลักษณ์ และกิจกรรม Amazing Music Festival เทศกาลดนตรี วันที่ 30 ส.ค. - 1 ก.ย. 2567 จังหวัดชลบุรี
.
พร้อมย้ำประชาชนรับข้อมูลข่าวสารอย่างระมัดระวัง จากแหล่งที่เชื่อถือได้ เนื่องจากกระแสนักท่องเที่ยวในจังหวัดข้างเคียงกรุงเทพ ฯ ส่วนใหญ่จะอ้างอิงกับวันหยุดยาว ไม่ได้มีการท่องเที่ยวตลอดทั้งปีอยู่แล้ว คนไทยด้วยกัน ควรช่วยกันเชิญชวนกระตุ้นการท่องเที่ยวของไทย จะเป็นการใช้สื่อโซเชียลมีเดียอย่างสร้างสรรค์มากกว่า
.
อ่านเพิ่มเติม คลิก >> https://www.thaigov.go.th/news/contents/details/85870
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/86010