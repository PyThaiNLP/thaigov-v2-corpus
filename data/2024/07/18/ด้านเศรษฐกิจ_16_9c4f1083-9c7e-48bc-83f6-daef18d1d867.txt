รัฐบาลไทย-ข่าวทำเนียบรัฐบาล-ธอส. สร้าง/ซ่อมที่อยู่อาศัย ณ จังหวัดชลบุรี และ จังหวัดฉะเชิงเทรา เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567


วันพฤหัสบดีที่ 18 กรกฎาคม 2567
18/07/2567
พิมพ์
ธอส. สร้าง/ซ่อมที่อยู่อาศัย ณ จังหวัดชลบุรี และ จังหวัดฉะเชิงเทรา เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567
ธอส. ส่งมอบบ้านตามโครงการ “ธอส.สร้าง/ซ่อมที่อยู่อาศัย เพื่อผู้ด้อยโอกาส ผู้ยากไร้ ผู้สูงอายุ และผู้พิการ เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธี มหามงคลเฉลิมพระชนมพรรษา 6 รอบ 28 กรกฎาคม 2567”
ธนาคารอาคารสงเคราะห์ (ธอส.) ส่งมอบบ้านตามโครงการ “ธอส.สร้าง/ซ่อมที่อยู่อาศัย เพื่อผู้ด้อยโอกาส ผู้ยากไร้ ผู้สูงอายุ และผู้พิการ เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธี มหามงคลเฉลิมพระชนมพรรษา 6 รอบ 28 กรกฎาคม 2567” ในพื้นที่ตำบลบ่อวิน อำเภอศรีราชา จังหวัดชลบุรี และตำบลคลองบ้านโพธิ์ อำเภอบ้านโพธิ์ จังหวัดฉะเชิงเทรา
นายกมลภพ วีระพละ กรรมการผู้จัดการ ธนาคารอาคารสงเคราะห์ เปิดเผยว่า ธอส. ได้ดำเนินโครงการ “ธอส. สร้าง/ซ่อมที่อยู่อาศัย เพื่อผู้ด้อยโอกาส ผู้ยากไร้ ผู้สูงอายุ และผู้พิการ เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567”  โดยเมื่อวันที่ 18 กรกฎาคม 2567  ธอส. ได้ส่งมอบบ้านสร้าง/ซ่อม จำนวน 4 หลัง ให้แก่ประชาชนในพื้นที่ตำบลบ่อวิน อำเภอศรีราชา จังหวัดชลบุรี และส่งมอบบ้านสร้าง/ซ่อม จำนวน 3 หลัง ให้แก่ประชาชนในพื้นที่ตำบลคลองบ้านโพธิ์ อำเภอบ้านโพธิ์ จังหวัดฉะเชิงเทรา โดย ธอส. ได้รับความร่วมมือจากองค์การบริหารส่วนตำบลบ่อวิน  จังวัดชลบุรี และองค์การบริหารส่วนตำบลคลองบ้านโพธิ์ จังหวัดฉะเชิงเทรา ในการคัดเลือกประชาชนกลุ่มเป้าหมายเข้าร่วมโครงการ  ทั้งนี้ ธอส. ในฐานะสถาบันการเงินของรัฐ สังกัดกระทรวงการคลัง มีพันธกิจ “ทำให้คนไทยมีบ้าน” โดยตลอดระยะเวลากว่า 70 ปี ธอส.ได้สนับสนุนให้คนไทย มีที่อยู่อาศัยเป็นของตนเองมาแล้วมากกว่า 4.4 ล้านครอบครัวควบคู่กับการดำเนินงานด้านการแสดงความรับผิดชอบต่อสังคมและสิ่งแวดล้อม  เพื่อร่วมยกระดับและสนับสนุนความเข้มแข็งของชุมชนให้สามารถพัฒนาตนเองได้อย่างยั่งยืนในปี 2567 ธอส. ได้ดำเนินโครงการ “ธอส.สร้าง/ซ่อม ที่อยู่อาศัย เพื่อผู้ด้อยโอกาส ผู้ยากไร้ ผู้สูงอายุ และผู้พิการ เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567” โดยสนับสนุนสร้างและซ่อมแซมที่อยู่อาศัยเพื่อผู้ด้อยโอกาส ผู้ยากไร้ ผู้สูงอายุ และผู้พิการ รวมจำนวน 135 หลัง เพื่อแสดงออกถึงความจงรักภักดีและสำนึกในพระมหากรุณาธิคุณต่อสถาบันพระมหากษัตริย์ ทั้งนี้  ที่ผ่านมา ธอส.  ได้สนับสนุนการสร้างและซ่อมแซมที่อยู่อาศัยมาแล้ว กว่า 4,700 หลัง ซึ่งการดำเนินโครงการดังกล่าวสอดคล้องกับนโยบายด้านการแสดงความรับผิดชอบต่อสังคมและสิ่งแวดล้อมของธนาคาร ควบคู่กับการดำเนินภารกิจหลักในการสนับสนุนสินเชื่อที่อยู่อาศัยแก่ประชาชน ตามพันธกิจ “ทำให้คนไทยมีบ้าน”

ที่มา : https://www.thaigov.go.th/news/contents/details/86019