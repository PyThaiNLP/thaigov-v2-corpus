รัฐบาลไทย-ข่าวทำเนียบรัฐบาล-ผู้ตรวจฯ เศรษฐรัชต์ ตรวจราชการรอบที่ 2 พร้อมตรวจติดตามโครงการ “เหมืองแร่ดี คู่ชุมชน” ปี 2567 


วันพฤหัสบดีที่ 18 กรกฎาคม 2567
18/07/2567
พิมพ์
ผู้ตรวจฯ เศรษฐรัชต์ ตรวจราชการรอบที่ 2 พร้อมตรวจติดตามโครงการ “เหมืองแร่ดี คู่ชุมชน” ปี 2567
ผู้ตรวจฯ เศรษฐรัชต์ ตรวจราชการรอบที่ 2 พร้อมตรวจติดตามโครงการ “เหมืองแร่ดี คู่ชุมชน” ปี 2567
วันที่ 16 กรกฎาคม 2567 นายเศรษฐรัชต์ เลือดสกุล ผู้ตรวจราชการกระทรวงอุตสาหกรรม ตรวจราชการกรณีปกติ รอบที่ 2 และตรวจติดตามผลการดำเนินโครงการ “เหมืองแร่ดี คู่ชุมชน” ปีงบประมาณ 2567 ผ่านระบบออนไลน์ (Zoom Meeting) โดยมี นายสามารถ บัวชุม หัวหน้ากลุ่มอุตสาหกรรมพื้นฐานและการเหมืองแร่ รักษาราชการแทนอุตสาหกรรมจังหวัดตาก พร้อมคณะเจ้าหน้าที่ เข้าร่วมประชุมรายงานผลการดำเนินการตามประเด็นการตรวจราชการและโครงการสำคัญของกระทรวงอุตสาหกรรม และรายงานแผนการฝังกลบกากตะกอนแคดเมียม
ทั้งนี้ ผู้ตรวจฯ เศรษฐรัชต์ ได้เน้นย้ำให้เจ้าหน้าที่ดำเนินการตามนโยบาย MIND ใช้หัวและใจ ปั้นอุตสาหกรรมคู่ชุมชน ดำเนินนโยบาย 4 มิติ และใช้มาตรการ 4 ด้าน ดิน น้ำ ลม ไฟ คุมเข้มด้านสิ่งแวดล้อมรอบโรงงานทั่วประเทศ พร้อมให้ข้อเสนอแนะในการปฏิบัติงาน อาทิ เร่งรัดการเบิกจ่ายงบประมาณให้เป็นไปตามแผน รวมทั้งบริหารจัดการการใช้จ่ายงบประมาณอย่างรอบคอบ ตรวจกำกับดูแลโรงงานในพื้นที่ให้เป็นไปตามกฎหมาย แก้ไขปัญหาเรื่องร้องเรียนอย่างเร่งด่วน เน้นย้ำให้เจ้าหน้าที่ใช้ระบบสารสารสนเทศ ติดตาม กำกับดูแลโรงงานโดยใช้ระบบ i-Auditor แนะนำให้ผู้ประกอบการยื่นคำขอรับใบอนุญาตผ่านระบบ e-License รับและรายงานเรื่องร้องเรียนผ่านระบบ I-Dee Pro ติดตามเร่งรัดผู้ประกอบการที่ยังไม่สมัครระบบทะเบียนลูกค้า อก. (i-Industry) และที่ยังรายงานข้อมูลกลางของ อก. (I-Single Form) ไม่ครบถ้วน เชิญชวนโรงงานให้สมัครเข้าร่วมโครงการ Green Industry พร้อมกำชับให้เร่งรัดการเบิกจ่ายงบประมาณโครงการ “เหมืองแร่ดี คู่ชุมชน” ให้เป็นไปตามแผน
วันที่ 17 กรกฎาคม 2567 ผู้ตรวจฯ เศรษฐรัชต์ ตรวจเยี่ยมอาคารสำนักงานฯ และบ้านพักข้าราชการ ซึ่งอยู่ระหว่างรอจัดสรรงบประมาณเพื่อซ่อมแซมในปี 2568
คณะผู้ตรวจฯ ได้ลงพื้นที่ตรวจเยี่ยม เหมืองแร่หินอุตสาหกรรมชนิดหินปูนเพื่ออุตสาหกรรมก่อสร้าง และโรงโม่ บด ย่อยหิน ของ บริษัท แม่ปิงพนากิจ จำกัด ตั้งอยู่ ณ ตำบลท่าสายลวด อำเภอแม่สอด จังหวัดตาก เหมืองแร่แห่งนี้เคยได้รับรางวัล CSR-DPIM และ Green Mining จากกรมอุตสาหกรรมพื้นฐานและการเหมืองแร่
และได้เยี่ยมชมร้านอาหาร “เถียงนา” ของ บริษัท เถียงนา คอฟฟี่ แอนด์ เบเกอรี่ จำกัด ซึ่งได้รับ มอส.S จากสำนักงานมาตรฐานผลิตภัณฑ์อุตสาหกรรม

ที่มา : https://www.thaigov.go.th/news/contents/details/86003