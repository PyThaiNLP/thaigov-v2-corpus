รัฐบาลไทย-ข่าวทำเนียบรัฐบาล-วันพฤหัสบดีที่ ๑๘ กรกฎาคม ๒๕๖๗ เวลา ๐๘.๓๐ นาฬิกา นายสุทิน  คลังแสง รัฐมนตรี ว่าการกระทรวงกลาโหม เป็นประธานในพิธีอุปสมบทหมู่เฉลิมพระเกียรติ


วันพฤหัสบดีที่ 18 กรกฎาคม 2567
วันพฤหัสบดีที่ ๑๘ กรกฎาคม ๒๕๖๗ เวลา ๐๘.๓๐ นาฬิกา นายสุทิน  คลังแสง รัฐมนตรี ว่าการกระทรวงกลาโหม เป็นประธานในพิธีอุปสมบทหมู่เฉลิมพระเกียรติ
ถวายเป็นพระราชกุศลแด่พระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา ๖ รอบ ๗๒ พรรษา (๒๘ กรกฎาคม ๒๕๖๗) ณ วัดปากน้ำ เขตภาษีเจริญ กรุงเทพ ฯ
โดยมี พระพรหมโมลี กรรมการมหาเถรสมาคม ผู้รักษาการแทนเจ้าคณะใหญ่หนเหนือ เจ้าคณะภาค ๕ เจ้าอาวาสวัดปากน้ำ เป็นประธานฝ่ายสงฆ์ และมี พลเอก สนิธชนก สังขจันทร์ ปลัดกระทรวงกลาโหม นายทหารชั้นผู้ใหญ่ในสังกัดกระทรวงกลาโหม ตลอดจนประชาชนผู้มีจิตศรัทธาร่วมในพิธี
กิจกรรมอุปสมบทหมู่เฉลิมพระเกียรติถวายเป็นพระราชกุศลแด่พระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา ๖ รอบ ๗๒ พรรษา ๒๘ กรกฎาคม ๒๕๖๗ จัดขึ้นระหว่างวันที่ ๑๕ - ๓๐ กรกฎาคม ๒๕๖๗ โดยแบ่งสถานที่จัดกิจกรรมและอุปสมบท ดังนี้ วัดปากน้ำ วัดนางชี วัดนาคปรก และวัดประดู่ในทรงธรรม มีผู้เข้าร่วมกิจกรรม จำนวน ๗๓ นาย โดยเป็นข้าราชการ ลูกจ้าง และพนักงานราชการ ในสังกัดกระทรวงกลาโหม ประกอบด้วย สำนักงานปลัดกระทรวงกลาโหม จำนวน ๒๗ นาย สำนักเลขานุการรัฐมนตรี จำนวน ๒ นาย กองทัพไทย จำนวน ๑๓ นาย กองทัพบก จำนวน ๑๒ นาย กองทัพเรือ ๔ นาย กองทัพอากาศ ๑๒ นาย องค์การทหารผ่านศึก ๓ นาย โดยไม่เสียค่าใช้จ่ายและไม่ถือเป็นวันลา และกำหนด
ทั้งนี้การจัดกิจกรรมดังกล่าว เพื่อร่วมแสดงออกถึงความจงรักภักดี และน้อมสำนึกในพระมหากรุณาธิคุณอย่างหาที่สุดมิได้ รวมทั้งยังจะเป็นโอกาสให้กำลังพลได้ศึกษาเรียนรู้หลักธรรม ในพระพุทธศาสนา จากการเข้าร่วมโครงการบรรพชาอุปสมบทฯ ในครั้งนี้อีกด้วย

ที่มา : https://www.thaigov.go.th/news/contents/details/85991