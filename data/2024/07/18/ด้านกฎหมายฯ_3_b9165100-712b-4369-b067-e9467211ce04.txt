รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม เป็นประธานเปิดโครงการประกวดการทำอาหาร Street Food สร้างอาชีพ กรมคุมประพฤติ ระดับประเทศ ประจำปีงบประมาณ พ.ศ. ๒๕๖๗


วันพฤหัสบดีที่ 18 กรกฎาคม 2567
18/07/2567
พิมพ์
รัฐมนตรีว่าการกระทรวงยุติธรรม เป็นประธานเปิดโครงการประกวดการทำอาหาร Street Food สร้างอาชีพ กรมคุมประพฤติ ระดับประเทศ ประจำปีงบประมาณ พ.ศ. ๒๕๖๗
รัฐมนตรีว่าการกระทรวงยุติธรรม เป็นประธานเปิดโครงการประกวดการทำอาหาร Street Food สร้างอาชีพ กรมคุมประพฤติ ระดับประเทศ ประจำปีงบประมาณ พ.ศ. ๒๕๖๗
ในวันพฤหัสบดีที่ ๑๘ กรกฎาคม ๒๕๖๗ เวลา ๑๔.๐๐ น. พันตำรวจเอก ทวี สอดส่อง รัฐมนตรีว่าการกระทรวงยุติธรรม เป็นประธานในพิธีเปิดโครงการประกวดการทำอาหาร Street Food สร้างอาชีพ กรมคุมประพฤติ ระดับประเทศ ประจำปีงบประมาณ พ.ศ.๒๕๖๗ โดยมี นางจิรภา สินธุนาวา รองปลัดกระทรวงยุติธรรม พร้อมด้วย นายเรืองศักดิ์ สุวารี อธิบดีกรมคุมประพฤติ นายสิทธิ สุธีวงศ์ รองอธิบดีกรมคุมประพฤติ นางนุสรา วงษ์สุวรรณ รองอธิบดีกรมคุมประพฤติ อาสาสมัครคุมประพฤติ ภาคีเครือข่ายภาครัฐและเอกชนผู้สนับสนุนโครงการ เข้าร่วมงานฯ ณ บริเวณจัดงาน ชั้น G Avenue ZONE A ศูนย์การค้าเอ็ม บี เค เซ็นเตอร์ กรุงเทพ
โดยการประกวดการทำอาหาร Street Food สร้างอาชีพเป็นโครงการที่กระทรวงยุติธรรม โดย กรมคุมประพฤติได้นำมาเป็นหลักสูตรสำคัญเพื่อการแก้ไขฟื้นฟูผู้ที่อยู่ในความดูแลโดยมุ่งหวังให้มีอาชีพด้านการทำอาหารซึ่งนับเป็นอาชีพพื้นฐานที่เข้าถึงได้ง่าย มีการงานที่ดี มีรายได้ที่มั่นคง สร้างคุณค่า สร้างประโยชน์ให้กับตนเอง และสร้างสรรค์สังคม ซึ่งในปี พ.ศ. ๒๕๖๗ ได้ต่อยอดเข้าสู่ปีที่ ๓ แล้ว เป็นการแสดงให้สังคมได้เห็นถึงศักยภาพทางด้านการทำอาหารที่สามารถต่อยอดสู่การเป็นผู้ประกอบการด้านอาหารอย่างมืออาชีพ รวมถึงได้ค้นพบความสามารถในตนเองสู่การสร้างอาชีพและสร้างรายได้ด้วย Street food  สามารถแสดงศักยภาพที่มีอยู่ให้สังคมได้รับรู้นำไปสู่การยอมรับและโอกาสทางสังคม รวมทั้งเป็นกำลังสำคัญเป็นพลังแห่ง SOFT POWER ร่วมขับเคลื่อนเศรษฐกิจของประเทศได้ต่อไป
โอกาสนี้ รัฐมนตรีว่าการกระทรวงยุติธรรม กล่าวว่า รัฐบาลโดยทุกภาคส่วนหวังว่าจะสร้างอนาคตและชีวิตที่ดีให้กับประชาชน โดยเฉพาะในการมีชีวิตที่ดีผ่านการมีรายได้ที่พอเพียง และเพียงพอ ผ่าน ๖ อ. ได้แก่ ๑) อาหาร ๒) ที่อยู่อาศัย ๓) อนามัยที่ดีสุขภาพที่ดี ๔) โอกาส ๕) อาชีพ ๖) อัตรลักษณ์ โดยต้องเคารพในความเชื่อ ความแตกต่างที่หลากหลาย ผ่านการเคารพศักดิ์ศรีความเป็นมนุษย์ และ อ.ที่ต้องไม่มีเด็ดขาด คือ อยุติธรรม ความไม่เป็นธรรม ในส่วนของการจัดกิจกรรมของกรมคุมประพฤติในครั้งนี้ถือเป็นสิ่งสำคัญ และหวังว่าเป็นกิจกรรมที่จะสามารถสร้างรายได้ และเป็นประโยชน์อย่างยิ่งกับผู้อื่น ซึ่งผู้เข้าร่วมโครงการจะสามารถนำทักษะไปประกอบอาชีพร้านอาหาร เป็นเจ้าของกิจการของตนเองได้ และขอแสดงความยินดีกับผู้เข้าร่วมโครงการที่เป็นตัวแทนระดับเขตที่แสดงให้เห็นเป็นที่ประจักษ์ว่าทุกท่านสำเร็จในสิ่งที่ทำ การที่ได้ทำไม่มีอะไรที่ล้มเหลว สิ่งที่ล้มเหลว คือ การไม่ได้ทำ และขอขอบคุณทุกท่านที่มีส่วนร่วมในการดำเนินงานกิจกรรมนี้ตั้งแต่เริ่มต้นจนประสบผลสำเร็จจนถึงปัจจุบัน

ที่มา : https://www.thaigov.go.th/news/contents/details/86017