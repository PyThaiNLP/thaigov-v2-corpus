รัฐบาลไทย-ข่าวทำเนียบรัฐบาล-คณะผู้ตรวจราชการกระทรวงอุตสาหกรรม ตรวจ แนะนำและติดตามการปฏิบัติราชการของสำนักงานมาตรฐานผลิตภัณฑ์อุตสาหกรรม ประจำปี 2567


วันพฤหัสบดีที่ 18 กรกฎาคม 2567
18/07/2567
พิมพ์
คณะผู้ตรวจราชการกระทรวงอุตสาหกรรม ตรวจ แนะนำและติดตามการปฏิบัติราชการของสำนักงานมาตรฐานผลิตภัณฑ์อุตสาหกรรม ประจำปี 2567
คณะผู้ตรวจราชการกระทรวงอุตสาหกรรม ตรวจ แนะนำและติดตามการปฏิบัติราชการของสำนักงานมาตรฐานผลิตภัณฑ์อุตสาหกรรม ประจำปี 2567
เมื่อวันที่ 15 กรกฎาคม 2567 นายเอกนิติ รมยานนท์ ผู้ตรวจราชการกระทรวงอุตสาหกรรม พร้อมด้วย นายศุภกิจ บุญศิริ นายเศรษฐรัชต์ เลือดสกุล ผู้ตรวจราชการกระทรวงอุตสาหกรรม  และผู้แทนจากกองตรวจราชการ สำนักงานปลัดกระทรวงอุตสาหกรรม ได้เข้าตรวจเยี่ยมสำนักงานมาตรฐานผลิตภัณฑ์อุตสาหกรรม(สมอ.) ปีงบประมาณ พ.ศ. 2567  โดยมี นายวันชัย  พนมชัย เลขาธิการสำนักงานมาตรฐานผลิตภัณฑ์อุตสาหกรรรม นายวีรพงษ์ เอี่ยมเจริญชัย รองเลขาธิการสำนักงานมาตรฐานผลิตภัณฑ์อุตสาหกรรรม พร้อมทั้งผู้อำนวยการกองและเจ้าหน้าที่ที่เกี่ยวข้องให้การต้อนรับ ณ ห้องประชุม 230 ชั้น 2 อาคาร สมอ.
โดยในปีงบประมาณ 2567 สมอ. ได้ดำเนินการตามนโยบายสำคัญของรัฐบาล และกระทรวงอุตสาหกรรม  ประกอบด้วย ตรวจจับสินค้าไม่ได้มาตรฐาน เร่งกำหนดมาตรฐานให้ตรงความต้องการและกติกาสากล  การอนุญาต/รับรองมาตรฐาน  การเร่งรัดศูนย์ทดสอบยานยนต์และยางล้อแห่งชาติ (ATTRIC)  การสร้างความตระหนักด้านมาตรฐาน การลดอุปสรรคทางการค้า และมาตรการของขวัญปีใหม่ 2567 ส่วนการดำเนินงานตามแผนการตรวจราชการแบบบูรณาการของผู้ตรวจราชการและข้อสั่งการนายกรัฐมนตรี  สมอ. ได้ดำเนินผลักดันมาตรฐานผลิตภัณฑ์ชุมชน (มผช.) พัฒนามาตรฐานอุตสาหกรรมเอส (มอก.เอส) รวมถึงยกระดับภาคอุตสาหกรรมสู่ Carbon Neutral /BCG และการลดฝุ่น PM 2.5 เป็นต้น

ที่มา : https://www.thaigov.go.th/news/contents/details/86002