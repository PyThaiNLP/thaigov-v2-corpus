รัฐบาลไทย-ข่าวทำเนียบรัฐบาล-ดีอี-บก.สอท ร่วมหารือ ป้องกันผลกระทบจาก “ข่าวปลอมดิจิทัลวอลเล็ต”


วันพฤหัสบดีที่ 18 กรกฎาคม 2567
ดีอี-บก.สอท ร่วมหารือ ป้องกันผลกระทบจาก “ข่าวปลอมดิจิทัลวอลเล็ต”
ดีอี-บก.สอท ร่วมหารือ ป้องกันผลกระทบจาก “ข่าวปลอมดิจิทัลวอลเล็ต”
วันนี้ (18 กรกฎาคม 2567) นายเวทางค์ พ่วงทรัพย์ รองปลัดกระทรวงดิจิทัลเพื่อเศรษฐกิจและสังคม (ดีอี) เป็นประธานการประชุมร่วมกับ ตำรวจสืบสวนสอบสวนอาชญากรรมทางเทคโนโลยี (บก.สอท) ในประเด็นการปฏิบัติการ การป้องกันผลกระทบที่อาจเกิดขึ้นจากการแพร่หลายข้อมูลที่บิดเบือน หลอกลวง ข่าวปลอมในประเด็นที่เกี่ยวกับโครงการดิจิทัลวอลเล็ต
ซึ่งสถานการณ์ในปัจจุบัน ได้ตรวจพบการส่งต่อข้อมูลข่าวสารบนสื่อสังคมออนไลน์ในประเด็นที่เกี่ยวกับโครงการดิจิทัลวอลเล็ตเป็นจำนวนมาก ซึ่งมีทั้งที่เป็นข้อมูลจริง บิดเบือน และหลอกลวง อันจะนำไปสู่การสร้างความสับสน ทำให้เกิดความแตกแยกในสังคม ส่งผลเสียต่อภาพลักษณ์ของรัฐบาลและความน่าเชื่อถือของประเทศ รวมถึงอาจจะนำไปสู่การก่ออาชญากรรมหลอกลวงทางออนไลน์จนเกิดความเสียหายต่อประชาชนในวงกว้างได้ จึงมีการประชุมเพื่อหารือแนวทางปฏิบัติงานป้องกันการแพร่หลาย ไปจนจับกุมผู้กระทำความผิดเพื่อดำเนินคดีตามกฎหมายต่อไป โดยมี นายวัลลภ รุจิรากร เลขานุการรัฐมนตรีว่าการกระทรวงดีอี และผู้ปฏิบัติงานที่เกี่ยวข้องเข้าร่วมประชุม ณ ห้องประชุม 602 กระทรวงดิจิทัลเพื่อเศรษฐกิจและสังคม
------------------------------------------------------------------------

ที่มา : https://www.thaigov.go.th/news/contents/details/85980