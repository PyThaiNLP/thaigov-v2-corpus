รัฐบาลไทย-ข่าวทำเนียบรัฐบาล-จังหวัดลำพูน จัดการแข่งขันจักรยานขาไถ (Balance Bike) เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567


วันพฤหัสบดีที่ 18 กรกฎาคม 2567
18/07/2567
พิมพ์
จังหวัดลำพูน จัดการแข่งขันจักรยานขาไถ (Balance Bike) เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567
จังหวัดลำพูน จัดการแข่งขันจักรยานขาไถ (Balance Bike) เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567
วันนี้ (18 ก.ค. 67) นายสันติธร ยิ้มละมัย ผู้ว่าราชการจังหวัดลำพูน เปิดเผยว่า ตนได้เป็นประธานเปิดการแข่งขันจักรยานขาไถ (Balance Bike) เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ที่สนามฟุตบอล สนามกีฬากลาง องค์การบริหารส่วนจังหวัดลำพูน โดยมีหัวหน้าส่วนราชการ นายอำเภอ นายกองค์การบริหารส่วนจังหวัดลำพูน รองปลัดองค์การบริหารส่วนจังหวัดลำพูน รักษาราชการแทนปลัดองค์การบริหารส่วนจังหวัดลำพูน ผู้บริหารองค์กรปกครองส่วนท้องถิ่น คณะครู นักเรียนผู้เข้าการแข่งขัน ผู้ปกครอง เจ้าหน้าที่และหน่วยงานที่เกี่ยวข้องเข้าร่วมกิจกรรมจำนวนมาก
นายสันติธร ยิ้มละมัย ผู้ว่าราชการจังหวัดลำพูน กล่าวว่า กระทรวงมหาดไทย โดยกรมส่งเสริมการปกครองท้องถิ่น ได้จัดทำโครงการจัดการแข่งขันจักรยานขาไถ (Balance Bike) เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 เพื่อน้อมสำนึกในพระมหากรุณาธิคุณ พระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 และเพื่อส่งเสริมสนับสนุนให้เด็กปฐมวัยได้ออกกำลังกายพัฒนาการที่สมวัยรอบด้าน สุขภาพสมบูรณ์แข็งแรง และใช้เวลาว่างให้เกิดประโยชน์
“จังหวัดลำพูน โดยสำนักงานส่งเสริมการการปกครองท้องถิ่นจังหวัดลำพูน และองค์การบริหารส่วนจังหวัดลำพูน ได้ร่วมกันดำเนินโครงการจัดการแข่งขันจักรยานขาไถ (Balance Bike) เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ซึ่งการแข่งขันในครั้งนี้ มีนักกีฬาตัวแทนจาก 8 อำเภอเข้าร่วมการแข่งขัน โดยแบ่งการแข่งขันเป็น 4 รุ่นอายุ ชาย/หญิง รวม 8 รุ่น ประกอบด้วย รุ่นอายุ 3 ปี รุ่นอายุ 4 ปี รุ่นอายุ 5 ปี และรุ่นอายุ 6 ปี ซึ่งภายหลังเสร็จสิ้นการแข่งขันในครั้งนี้ จังหวัดลำพูน จะคัดเลือกผู้ชนะการแข่งขันทั้ง 4 รุ่น ชายและหญิง เพื่อเป็นตัวแทนของจังหวัดลำพูนเข้าร่วมแข่งขันในระดับประเทศต่อไป” นายสันติธรฯ กล่าวเพิ่มเติม
นายสันติธร ยิ้มละมัย ผู้ว่าราชการจังหวัดลำพูน กล่าวในช่วงท้ายว่า การจัดกิจกรรมในครั้งนี้ ถือเป็นจุดเริ่มต้นของการสร้างสรรค์สิ่งดี ๆ หรือการ Change for Good เพื่อสังคมโดยรวม ทำให้เด็กได้มีพัฒนาการที่ดี ส่งเสริมความเข้มเเข็งของสถาบันครอบครัว ทำให้มีความรัก ความอบอุ่น และมีกิจกรรมด้วยกัน เกิดความเเน่นเเฟ้นกันยิ่งขึ้น ซึ่งเป็นโอกาสที่ดีในการส่งเสริมกิจกรรมกีฬาให้เป็นที่สนใจแก่คนทุกเพศทุกวัย นำไปสู่ความเป็นเลิศหรือการสร้างชื่อเสียงให้กับประเทศชาติ ต่อไปในอนาคต ขอขอบคุณผู้ปกครองของลูกหลานทุกคนที่ท่านมีส่วนร่วมกับลูกหลานของท่านในการสร้างความรักความอบอุ่น และส่งเสริมให้ลูกหลานของท่านมีสุขภาพร่างกายและจิตใจที่แข็งแรง ดีงาม และเติบใหญ่เป็นผู้ใหญ่ที่ดี เป็นกำลังสำคัญของประเทศชาติต่อไป
#กระทรวงมหาดไทย #บำบัดทุกข์บำรุงสุข

ที่มา : https://www.thaigov.go.th/news/contents/details/85990