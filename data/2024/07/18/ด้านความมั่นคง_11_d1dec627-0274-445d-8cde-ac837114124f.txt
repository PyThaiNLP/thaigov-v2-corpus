รัฐบาลไทย-ข่าวทำเนียบรัฐบาล-จังหวัดมหาสารคาม เร่งเดินหน้าปราบปรามยาเสพติด สั่งการฝ่ายปกครองนาเชือกสนธิกำลังตำรวจ บุกรวบตัวผู้ต้องหาคดียาเสพติด 1 ราย พร้อมของกลางยาบ้า 1,750 เม็ด 


วันพฤหัสบดีที่ 18 กรกฎาคม 2567
18/07/2567
พิมพ์
จังหวัดมหาสารคาม เร่งเดินหน้าปราบปรามยาเสพติด สั่งการฝ่ายปกครองนาเชือกสนธิกำลังตำรวจ บุกรวบตัวผู้ต้องหาคดียาเสพติด 1 ราย พร้อมของกลางยาบ้า 1,750 เม็ด
จังหวัดมหาสารคาม เร่งเดินหน้าปราบปรามยาเสพติด สั่งการฝ่ายปกครองนาเชือกสนธิกำลังตำรวจ บุกรวบตัวผู้ต้องหาคดียาเสพติด 1 ราย พร้อมของกลางยาบ้า 1,750 เม็ด ผู้ว่าฯ เน้นย้ำ หากพบเบาะแสการกระทำผิดทุกรูปแบบ สามารถแจ้งข้อมูลได้ที่ สายด่วน 1567 โทรฟรี 24 ชม.
วันนี้ (18 ก.ค. 67) นายวิบูรณ์ แววบัณฑิต ผู้ว่าราชการจังหวัดมหาสารคาม เปิดเผยว่า จังหวัดมหาสารคามได้ดำเนินการขับเคลื่อนตามนโยบายของกระทรวงมหาดไทยในการจัดระเบียบสังคม ปราบปรามผู้มีอิทธิพล การป้องกันแก้ไขปัญหายาเสพติด และได้บูรณาการทุกภาคส่วนดำเนินมาตรการเข้มงวดกวดขันเกี่ยวกับยาเสพติดและสิ่งผิดกฎหมายทุกชนิดอย่างจริงจังและต่อเนื่อง ซึ่งล่าสุดตนได้มอบหมายให้ นายกองเอกเสนีย์ มะโน ปลัดจังหวัดมหาสารคาม สั่งการ พ.จ.ท.ทองแดง ปินะเก นายอำเภอนาเชือก บูรณาการกำลังกับ พ.ต.อ.เจษฎา เปรมโต ผกก.สภ.นาเชือก พนักงานสอบสวนอำเภอนาเชือก ร่วมกันขับเคลื่อนปฏิบัติการเร่งรัดการดำเนินงานป้องกัน ปราบปราม และแก้ไขปัญหายาเสพติด ภายใต้ "ยุทธการมหาสารคาม เมืองปลอดภัยยาเสพติด" บุกจับกุมผู้ต้องหาคดียาเสพติด 1 ราย พร้อมของกลางยาบ้า 1,750 เม็ด ทั้งนี้ เจ้าหน้าที่ชุดปฏิบัติการพิเศษได้นำผู้ต้องหาพร้อมของกลางทั้งหมด ส่งพนักงานสอบสวน สภ.นาเชือก เพื่อดำเนินคดีตามกฎหมายเป็นที่เรียบร้อยแล้ว
นายวิบูรณ์ แววบัณฑิต ผู้ว่าราชการจังหวัดมหาสารคาม กล่าวว่า การปฏิบัติการในครั้งนี้ เจ้าหน้าที่ชุดปฏิบัติการพิเศษได้เข้าปิดล้อมตรวจค้นบ้านเป้าหมายกรณีได้รับแจ้งเบาะแสเกี่ยวข้องกับยาเสพติด ซึ่งสามารถจับกุมผู้ต้องหาได้ 1 ราย คือ นางสาวชนัญ (นามสมมุติ) อายุ 41 ปี พร้อมตรวจยึดของกลางได้เป็นจำนวนมากประกอบด้วย ยาบ้า จำนวน 1,750 เม็ด รถจักรยานยนต์ จำนวน 2 คัน ราคาประมาณ 100,000 บาท และ โทรศัพท์มือถือ จำนวน 1 เครื่อง นอกจากนี้เจ้าหน้าที่ได้ตรวจปัสสาวะผู้ต้องหาดังกล่าว ผลพบสารเสพติด (เมทแอมเฟตามีน) ในร่างกาย จึงได้แจ้งข้อกล่าวหาว่า มียาเสพติดให้โทษประเภท1 (เมทแอมแฟตามีน) ไว้ในครอบครองเพื่อจำหน่ายโดยไม่ได้รับอนุญาต และเสพยาเสพติดให้โทษประเภท 1 (เมทแอมเฟตามีน) โดยฝ่าฝืนต่อกฎหมาย ทั้งนี้ เจ้าหน้าที่ชุดปฏิบัติการพิเศษได้นำผู้ต้องหาพร้อมของกลางทั้งหมด ส่งพนักงานสอบสวน สภ.นาเชือก เพื่อดำเนินคดีตามกฎหมายต่อไป
นายวิบูรณ์ แววบัณฑิต ผู้ว่าราชการจังหวัดมหาสารคาม กล่าวในช่วงท้ายว่า จังหวัดมหาสารคามได้บูรณาการทุกภาคส่วนดำเนินการขับเคลื่อนตามนโยบายของกระทรวงมหาดไทยที่มุ่งมั่นในการจัดระเบียบสังคม ปราบปรามผู้มีอิทธิพล การป้องกันแก้ไขปัญหายาเสพติด รวมถึงสิ่งผิดกฎหมายทุกชนิดอย่างต่อเนื่อง และขอกำชับให้เจ้าหน้าที่ฝ่ายปกครองหรือหน่วยงานอื่น ๆ ที่เกี่ยวข้อง เร่งยกระดับความเข้มข้นในการลาดตระเวนเสาะหาสิ่งผิดกฎหมายอย่างต่อเนื่อง เพื่อให้พี่น้องประชาชนได้ใช้ชีวิตอย่างเป็นปกติสุข มีชุมชนที่น่าอยู่ มีสังคมที่มีความสุข บ้านเมืองมีความมั่นคงสงบเรียบร้อย ประชาชนได้รับความปลอดภัยในชีวิตและทรัพย์สิน ปลอดจากสิ่งผิดกฎหมายทุกชนิด จึงขอให้ทุกภาคส่วนร่วมกันป้องกันและแก้ไขอย่างต่อเนื่องต่อไป ทั้งนี้ หากพี่น้องประชาชนพบเบาะแสการกระทำผิด สามารถแจ้งข้อมูล หรือ ร้องเรียน ร้องทุกข์ได้ที่ศูนย์ดำรงธรรมจังหวัด ศูนย์ดำรงธรรมอำเภอ สายด่วน 1567 ฟรี ตลอด 24 ชั่วโมง
#กระทรวงมหาดไทย #บำบัดทุกข์บำรุงสุข

ที่มา : https://www.thaigov.go.th/news/contents/details/86007