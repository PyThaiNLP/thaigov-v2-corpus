รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม เป็นประธานการประชุมผู้บริหารกระทรวงยุติธรรม ครั้งที่ ๖/๒๕๖๗ 


วันพุธที่ 17 กรกฎาคม 2567
17/07/2567
พิมพ์
รัฐมนตรีว่าการกระทรวงยุติธรรม เป็นประธานการประชุมผู้บริหารกระทรวงยุติธรรม ครั้งที่ ๖/๒๕๖๗
รัฐมนตรีว่าการกระทรวงยุติธรรม เป็นประธานการประชุมผู้บริหารกระทรวงยุติธรรม ครั้งที่ ๖/๒๕๖๗
ในวันพุธที่ ๑๗ กรกฎาคม ๒๕๖๗ เวลา ๑๓.๓๐ น. พันตำรวจเอก ทวี สอดส่อง รัฐมนตรีว่าการกระทรวงยุติธรรม เป็นประธานการประชุมผู้บริหารกระทรวงยุติธรรม ครั้งที่ ๖/๒๕๖๗ โดยมี นางพงษ์สวาท นีละโยธิน ปลัดกระทรวงยุติธรรม นายสมบูรณ์ ม่วงกล่ำ ที่ปรึกษารัฐมนตรีว่าการกระทรวงยุติธรรม นายนิยม เติมศรีสุข ผู้ช่วยรัฐมนตรีประจำกระทรวงยุติธรรม นายวัลลภ นาคบัว รอง​ปลัด​กระทรวง​ยุติธรรม​ นายไตรยฤทธิ์ เตมหิวงศ์ รองปลัดกระทรวงยุติธรรม นางจิรภา สินธุนาวา รองปลัดกระทรวงยุติธรรม พร้อมด้วย หัวหน้าส่วนราชการในสังกัดกระทรวงยุติธรรม ผู้แทนหน่วยงาน และเจ้าหน้าที่ที่เกี่ยวข้อง เข้าร่วมฯ ณ ห้องประชุมกระทรวงยุติธรรม ๑๐ - ๐๑ อาคารกระทรวงยุติธรรม และผ่านระบบการประชุมทางไกลผ่านจอภาพ (Video Conference)
โดยที่ประชุมได้รับทราบความคืบหน้างบประมาณรายจ่ายกระทรวงยุติธรรม ประจำปี​ พ.ศ., ๒๕๖๗ แนวทางการจัดทำโครงการเพื่อขับเคลื่อนการบรรลุเป้าหมายตามยุทธศาสตร์ชาติ ประจำปีงบประมาณ พ.ศ. ๒๕๖๙ มติคณะรัฐมนตรีจากการประชุมคณะรัฐมนตรีอย่างเป็นทางการนอกสถานที่ ครั้งที่ ๔/๒๕๖๗ ในพื้นที่กลุ่มจังหวัดภาคตะวันออกเฉียงเหนือ ตอนล่าง ๑ (นครราชสีมา ชัยภูมิ บุรีรัมย์ สุรินทร์) การติดตามความคืบหน้าผลการดำเนินงานตามนโยบายและข้อสั่งการของรัฐมนตรีว่าการกระทรวงยุติธรรม การประชุมหารือระหว่างกระทรวงยุติธรรมและกรมการปกครอง กระทรวงมหาดไทย เรื่องการให้ความช่วยเหลือบุคคลไร้รัฐ ไร้สัญชาติ และบุคคลที่ตกหล่นทางทะเบียนราษฎร และการประชุมคณะกรรมการขับเคลื่อนและพัฒนาการเสริมสร้างหลักนิติธรรมแห่งชาติ และการประชุมการออกแบบและก่อสร้างอาคาร สถานที่และสถานควบคุมแห่งเอเชีย ครั้งที่ ๙ (9th Asian Conference of Correctional Facilities Architects and Planners : 9th ACCFA)
ทั้งนี้ รัฐมนตรีว่าการกระทรวงยุติธรรม ได้ขอให้แต่ละหน่วยงานขับเคลื่อนและวางแผนการดำเนินงานที่สำคัญ เช่น การเร่งรัดติดตามการใช้จ่ายเงินงบประมาณ ๒๕๖๗ ให้เป็นไปตามเป้าหมาย การประชาสัมพันธ์ผลการดำเนินงานสำคัญให้ประชาชนได้รับทราบ อาทิ ประมวลกฎหมายแพ่งและพาณิชย์ เนื่องในโอกาสครบรอบ ๑๐๐ ปี โดยประสานกับคณะนิติศาสตร์ สถาบันการศึกษาต่าง ๆ เข้าร่วม การจัดมหกรรมแก้หนี้ สร้างวิถีแห่งความเป็นธรรม โดยกรมบังคับคดี และกรมคุ้มครองสิทธิและเสรีภาพ โดยเน้นให้ประชาชนเข้าร่วมไกล่เกลี่ยหนี้สินฯ ประเภทต่าง ๆ จะได้ไม่ต้องเข้าสู่การเป็นหนี้นอกระบบ นอกจากนี้ให้ความสำคัญในการขับเคลื่อนงานวิจัย และนวัตกรรม ด้านกระบวนการยุติธรรม เพื่อมาสนับสนุนการเปลี่ยนแปลง และพัฒนางานด้านกระบวนการยุติธรรมในอนาคต
นอกจากนี้ รัฐมนตรีว่าการกระทรวงยุติธรรม ได้ติดตามความคืบหน้าผลการดำเนินงานตามนโยบายและข้อสั่งการฯ ในด้านการแก้ปัญหายาเสพติด การดูแลผู้ต้องราชทัณฑ์ในมิติต่าง ๆ การให้ความช่วยเหลือบุคคลไร้รัฐ ไร้สัญชาติ และบุคคลที่ตกหล่นทางทะเบียนราษฎร โดยกรมคุ้มครองสิทธิและเสรีภาพ กระทรวงยุติธรรม และกรมการปกครอง กระทรวงมหาดไทย การพัฒนาประสิทธิภาพการขับเคลื่อนงานของกระทรวงยุติธรรมในด้านต่าง ๆ  และเสริมสร้างองค์ความรู้ในด้านการปฏิบัติงานของเจ้าหน้าที่ตามหลักเกณฑ์ เพื่อบรรลุตามเจตนารมณ์ของกฎหมาย

ที่มา : https://www.thaigov.go.th/news/contents/details/85959