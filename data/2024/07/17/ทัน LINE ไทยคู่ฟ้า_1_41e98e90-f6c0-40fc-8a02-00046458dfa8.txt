รัฐบาลไทย-ข่าวทำเนียบรัฐบาล-นายกฯ หนุนโครงการ “1 ตำบล 1 ดิจิทัล (ชุมชนโดรนใจ) One Tambon One Digital” ยกระดับโดรนเพื่อการเกษตร


วันพุธที่ 17 กรกฎาคม 2567
นายกฯ หนุนโครงการ “1 ตำบล 1 ดิจิทัล (ชุมชนโดรนใจ) One Tambon One Digital” ยกระดับโดรนเพื่อการเกษตร
......
นายกฯ หนุนโครงการ “1 ตำบล 1 ดิจิทัล (ชุมชนโดรนใจ) One Tambon One Digital” ยกระดับโดรนเพื่อการเกษตร
.
นายกรัฐมนตรี มุ่งผลักดันให้เกิดการใช้เทคโนโลยีและนวัตกรรมดิจิทัลด้านการเกษตร เพื่อสร้างระบบนิเวศดิจิทัลให้สมบูรณ์ ยกระดับภาคเกษตรของไทย ผ่านการสนับสนุนโครงการ “1 ตำบล 1 ดิจิทัล (ชุมชนโดรนใจ) One Tambon One Digital" โดยสำนักงานส่งเสริมเศรษฐกิจดิจิทัล (depa) กระทรวงดิจิทัลเพื่อเศรษฐกิจและสังคม เพื่อส่งเสริมการใช้เทคโนโลยีโดรนเพื่อกิจการทางการเกษตรในกระบวนการเพาะปลูกและดูแลรักษาพืช เพิ่มประสิทธิภาพการผลิต ลดเวลาและต้นทุน
.
นอกจากนี้ ยังส่งเสริมการพัฒนาความสามารถด้านการซ่อมโดรนเพื่อการเกษตรให้ช่างในชุมชน เกิดการสร้างงานสร้างอาชีพ สร้างรายได้ให้พี่น้องเกษตรกร รวมถึงเพิ่มมูลค่าทางเศรษฐกิจให้ประเทศ โดยตั้งเป้า 1 ปี เกิดศูนย์ซ่อมโดรนเพื่อการเกษตรทั่วประเทศ 50 ศูนย์ เกิดการใช้งานโดรน 500 ชุมชน หรือกว่า 10,000 ครัวเรือน ครอบคลุมพื้นที่เกษตรกรรม รวมทั้งสิ้นกว่า 4 ล้านไร่ โดยคาดว่าตลอดทางโครงการจะก่อให้เกิดมูลค่าทางเศรษฐกิจมากกว่า 20,000 ล้านบาท
.
อ่านเพิ่มเติม คลิก https://www.thaigov.go.th/news/contents/details/85741
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/85931