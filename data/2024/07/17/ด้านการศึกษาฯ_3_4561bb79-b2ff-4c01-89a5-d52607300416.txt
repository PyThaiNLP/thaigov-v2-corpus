รัฐบาลไทย-ข่าวทำเนียบรัฐบาล-เสมา1 เปิด "การแสดงผลงานวิทยาศาสตร์ ในโรงเรียน" IUPAC ครั้งที่ 27 ย้ำความสำคัญของพลังการศึกษาทางเคมี เพื่อการพัฒนาที่อย่างยั่งยืน


วันพุธที่ 17 กรกฎาคม 2567
17/07/2567
พิมพ์
เสมา1 เปิด "การแสดงผลงานวิทยาศาสตร์ ในโรงเรียน" IUPAC ครั้งที่ 27 ย้ำความสำคัญของพลังการศึกษาทางเคมี เพื่อการพัฒนาที่อย่างยั่งยืน
รมว.ศธ. เป็นประธานในพิธีเปิดงาน “การแสดงผลงานโครงการวิทยาศาสตรในโรงเรียน” ในการประชุมวิชาการระดับนานาชาติ ของ IUPAC ครั้งที่ 27 ว่าด้วยการศึกษาทางเคมี พร้อมชมการนำเสนอผลงานโปสเตอร์
โดยมีว่าที่ร้อยตรี ธนุ วงษ์จินดา เลขาธิการคณะกรรมการการศึกษาขั้นพื้นฐาน (เลขาธิการ กพฐ.) นักเคมี นักวิทยาศาสตร์ และนักการศึกษา และผู้ที่เกี่ยวข้องเข้าร่วม ณ โรงแรมรอยัลคลิฟบีช พัทยา ชลบุรี
รมว.ศธ. กล่าวในตอนหนึ่งว่า การแสดงผลงานโครงการวิทยาศาสตร์ในโรงเรียนฯ เป็นการสร้างประสบการณ์ แรงบันดาลใจ ส่งเสริมให้ผู้เรียนมีความสุขและสนุกในการเรียนรู้ ผ่านโครงการวิทยาศาสตร์เชิงปฏิบัติ หัวข้อเรื่อง พลังของการศึกษาทางเคมีเพื่อการพัฒนาที่อย่างยั่งยืน (The Power of Chemistry Education for Advancing Sustainable Development Goals) ไม่เพียงแค่ได้เรียนรู้จากการลงมือทำ (Active Learning) แต่ยังได้รับโอกาสในการนำเสนอผลงาน ได้แลกเปลี่ยนเรียนรู้กับผู้เชี่ยวชาญจากต่างประเทศ ถือเป็นประสบการณ์ที่สำคัญ ที่จะช่วยพัฒนาศักยภาพของนักเรียนให้มีโลกทัศน์ที่กว้างขึ้น ส่งเสริมกระบวนการคิดวิเคราะห์ มีตรรกะในการแก้ไขปัญหา เป็นการสร้างความเข้มแข็ง ทั้งด้านวิชาการ บุคลิกภาพ ความรู้ความสามารถ และสร้างเครือข่ายอย่างยั่งยืน สอดคล้องกับนโยบาย ศธ. ที่ว่า “เรียนดี มีความสุข”
“จากการรับชมโครงงานวิทยาศาสตร์ในโรงเรียน (Science Projects in Schools) ในรูปแบบโปสเตอร์ กว่า 200 ผลงาน แสดงให้เห็นว่า การประชุมในครั้งนี้ เป็นการฝึกการแก้ปัญหาที่ท้าทายในด้านการศึกษาทางเคมี และผลักดันไปสู่การบรรลุเป้าหมายการพัฒนาที่อย่างยั่งยืน รวมถึงการแลกเปลี่ยนความรู้และประสบการณ์ นำไปถ่ายทอดสู่คนรุ่นหลัง ส่งเสริมการเป็นนักนวัตกรในอนาคต พร้อมขอแสดงความยินดีแก่ครูต้นแบบ (Certificate of honor presentation to role-model teachers) โครงการห้องเรียนเคมีดาว ที่ได้รับเกียรติบัตร ตลอดจนนักเรียนเข้าร่วมนำเสนอผลงาน และผู้ได้รับเหรียญรางวัลทุกรางวัล” รมว.ศธ. กล่าวในตอนท้าย
#เรียนดีมีความสุข #วิทยาศาสตร์ #เคมี #โปสเตอร์ #ศธ #สร

ที่มา : https://www.thaigov.go.th/news/contents/details/85948