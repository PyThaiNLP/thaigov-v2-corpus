รัฐบาลไทย-ข่าวทำเนียบรัฐบาล-ดีอี เปิดโครงการ ฝึกภาคสนาม FTX เสริมเทคโนโลยี หนุนสรรพกำลังเพื่อการทหาร ประจำปี 2567


วันพุธที่ 17 กรกฎาคม 2567
ดีอี เปิดโครงการ ฝึกภาคสนาม FTX เสริมเทคโนโลยี หนุนสรรพกำลังเพื่อการทหาร ประจำปี 2567
ดีอี เปิดโครงการ ฝึกภาคสนาม FTX เสริมเทคโนโลยี หนุนสรรพกำลังเพื่อการทหาร ประจำปี 2567
วันนี้ (17 กรกฎาคม 2567) นางสาวพิยะดา สุดกังวาล ที่ปรึกษาด้านการสื่อสารกระทรวงดิจิทัลเพื่อเศรษฐกิจและสังคม (ดีอี) เป็นประธานในพิธีเปิด “การฝึกการระดมทรัพยากรด้านเทคโนโลยีสารสนเทศและการสื่อสาร การฝึกภาคสนาม (FTX : Field Training Exercise) ประเด็นการฝึกการระดม สรรพกำลังเพื่อการทหาร ประจำปี 2567 (กรส.67)” โดยมีผู้แทนจากหน่วยงานที่เกี่ยวข้องเข้าร่วมการฝึก ณ ค่ายพนัสบดีศรีอุทัย จังหวัดชลบุรี
สำหรับการจัดฝึกอบรมภาคสนามฯ ในครั้งนี้ กระทรวง ดีอี เป็นหน่วยงานหลักในการสนับสนุนด้านเทคโนโลยีสารสนเทศและการสื่อสาร โดยจัดทำฐานข้อมูลทรัพยากรด้านการสื่อสารเพื่อรองรับการฝึกภาคสนามฯ ตามสถานการณ์ที่กรมการสรรพกำลังกลาโหมได้กำหนดขึ้น เสมือนเหตุการณ์ได้เกิดขึ้นจริง ให้สามารถแก้ปัญหาสถานการณ์การฝึกฯ ได้อย่างมีประสิทธิภาพ
-----------------------------------------------------------------------------

ที่มา : https://www.thaigov.go.th/news/contents/details/85952