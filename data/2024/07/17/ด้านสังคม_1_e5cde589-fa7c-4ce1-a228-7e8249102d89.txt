รัฐบาลไทย-ข่าวทำเนียบรัฐบาล-”วราวุธ“ รมว.พม. เยี่ยมมูลนิธิอารยสถาปัตย์เพื่อคนทั้งมวล  กฤษนะ-ประธานมูลนิธิ ต้อนรับ  ชมรมนักธุรกิจมนุษย์ล้อ-บิ๊กเนม ร่วมเพียบ


วันอังคารที่ 16 กรกฎาคม 2567
”วราวุธ“ รมว.พม. เยี่ยมมูลนิธิอารยสถาปัตย์เพื่อคนทั้งมวล  กฤษนะ-ประธานมูลนิธิ ต้อนรับ  ชมรมนักธุรกิจมนุษย์ล้อ-บิ๊กเนม ร่วมเพียบ
”วราวุธ“ รมว.พม. เยี่ยมมูลนิธิอารยสถาปัตย์เพื่อคนทั้งมวล  กฤษนะ-ประธานมูลนิธิ ต้อนรับ  ชมรมนักธุรกิจมนุษย์ล้อ-บิ๊กเนม ร่วมเพียบ
วันที่ 16 กรกฎาคม 2567 เวลา 17.30 น. ที่มูลนิธิอารยสถาปัตย์เพื่อคนทั้งมวล ซอยลาซาล 42 เขตบางนา กรุงเทพฯ นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) เยี่ยมมูลนิธิอารยสถาปัตย์เพื่อคนทั้งมวล กรุงเทพฯ โดยได้ปลูกต้นไม้แห่งความรักและยั่งยืน รณรงค์ลดโลกเดือด โดยมี นายกฤษนะ ละไล ประธานมูลนิธิอารยสถาปัตย์เพื่อคนทั้งมวล ให้การต้อนรับ พร้อมกันนั้นได้พบปะพูดคุยกับเครือข่าย FD for All โดยมีผู้เข้าร่วมงานมากมาย อาทิ นายกันตพงศ์ รังษีสว่าง อธิบดีกรมส่งเสริมและพัฒนาคุณภาพชีวิตคนพิการ นายทวีพงษ์ วิชัยดิษฐ ผู้ว่าการเคหะแห่งชาติ นายกัมพล ตันสัจจา ประธานสวนนงนุชพัทยา นายนินนาท ไชยธีรภิญโญ  อดีตประธานคณะกรรมการ บริษัท โตโยต้า มอเตอร์ ประเทศไทย จำกัด ดร.ปราจิน เอี่ยมลำเนา ประธานเจ้าหน้าที่บริหาร บริษัท กรังด์ปรีซ์ อินเตอร์เนชั่นแนล จำกัด (มหาชน)  ศ.ดร.ชาญณรงค์ พรรุ่งโรจน์ สว.สมุทรปราการ นางสุพัตรา จิราธิวัฒน์ รองกรรมการผู้จัดการใหญ่ สำนักนโยบายองค์กรสัมพันธ์และภาพลักษณ์ บริษัท กลุ่มเซ็นทรัล จำกัด และนายวิชัย พูลวรลักษณ์ ประธานกรรมการ บริษัท วรลักษณ์ พร๊อพเพอร์ตี้ จำกัด (มหาชน) ประธานกรรมการ บริษัท คลองท่อมเฮอริเทจ จำกัด คุณเยาวณี นิรันดร และพลเอกนายแพทย์วิทยา ช่อวิเชียร นายชาติชาย โฆษะวิสุทธิ์ นายกสมาคมโรงแรมภาคอีสาน และประธานกรรมการบริหาร โฆษะ กรุ๊ป ขอนแก่น พญ.นาฏ ฟองสมุทร ผู้เชี่ยวชาญด้านบริหารจัดการงานผู้สูงอายุ นายชำนาญ ศรีสวัสดิ์ (โกจง) ประธานสภาอุตสาหกรรมท่องเที่ยวแห่งประเทศไทย นายทอม เครือโสภณ คุณกรรณิกาธรรมเกษร นายประเสริฐ เตชะวิบูลย์ กงสุลกิตติมศักดิ์สาธารณรัฐตูนิเซียประจำประเทศไทย และเครือข่ายอารยสถาปัตย์และท่องเที่ยวเพื่อคนทั้งมวล ชมรมนักธุรกิจมนุษย์ล้อ เจ้าของสวนกล้วยไม้แอร์ออร์คิด จังหวัดนครปฐม และประธานหอการค้าจังหวัดนครปฐม
นายวราวุธ กล่าวว่า มูลนิธิอารยสถาปัตย์เพื่อคนทั้งมวล ก่อตั้งขึ้นเมื่อวันที่ 24 กันยายน 2558 เพื่อรณรงค์ ขับเคลื่อน ส่งเสริม และสนับสนุนให้องค์กรและหน่วยงานต่างๆ ทั้งภาครัฐ และภาคประชาชนได้มีความตระหนักถึงความสำคัญ และความจำเป็นในการออกแบบ จัดทำ จัดสร้าง และปรับปรุงพัฒนาอารยสถาปัตย์หรือหลักการออกแบบที่เป็นสากล เป็นธรรมและเป็นมิตรกับคนทั้งมวล (Friendly Design) ด้วยการออกแบบและจัดทำสิ่งอำนวยความสะดวกต่างๆสำหรับผู้สูงอายุ ผู้ป่วยพักฟื้น ผู้พิการ สตรีมีครรภ์ เด็กเล็ก และบุคคลที่ใช้รถเข็นทั่วไป
นายวราวุธ กล่าวเพิ่มเติมว่า ขอขอบคุณ คุณกฤษนะ ละไล และคณะ ที่ให้การต้อนรับ หัวใจสำคัญของประเทศไทยคือจะทำอย่างไร ไม่ให้ต้องมีการแยกกันว่าที่นี้ คนกลุ่มนี้ไปได้ หรือไปไม่ได้ ควรจะทำให้เป็นเอกลักษณ์ของประเทศไทยว่า ประเทศไทยพร้อมที่จะต้อนรับคนทุกเพศ ทุกวัย ทุกสถานะ ดังนั้นคำว่า Universal Design นั้น ควรที่จะบูรณาการเข้าไปทุกองค์ประกอบ ทำให้ประเทศไทยของเราเป็นประเทศที่ Accessible Thailand หรือว่าคนทุกเพศ ทุกวัย ไปได้ทุกที่ ไม่ใช่แค่เรื่องท่องเที่ยว แต่รวมไปถึงทุกมิติ ไม่ว่าจะเป็นการเดินทางสาธารณะ การใช้ชีวิต การสันทนาการ การท่องเที่ยวเชิงธรรมชาติต่างๆ ซึ่งเป็นหน้าที่ที่กระทรวง พม. จะนำไปขยายผลและประสานงานกับทุกหน่วยราชการให้เกิดความตระหนักรับรู้และเกิดการเปลี่ยนแปลงในประเทศไทย
#ข่าวพม #พม #ศรส #esshelpme #1300 #วราวุธศิลปอาชา #วราวุธรับฟังทำจริง #พมพอใจให้ทุกวัยพึงพอใจในพม #พมหนึ่งเดียว #มูลนิธิอารยสถาปัตย์เพื่อคนทั้งมวล #อารยสถาปัตย์ #friendlydesign #accessible Thailand

ที่มา : https://www.thaigov.go.th/news/contents/details/85919