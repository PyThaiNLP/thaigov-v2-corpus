รัฐบาลไทย-ข่าวทำเนียบรัฐบาล-นายกฯ ลงพื้นที่ติดตามความคืบหน้าการเสียชีวิตชาวต่างชาติ 6 คน สั่งการเร่งพิสูจน์หาสาเหตุ เผยไม่กระทบการท่องเที่ยว


วันอังคารที่ 16 กรกฎาคม 2567
16/07/2567
พิมพ์
นายกฯ ลงพื้นที่ติดตามความคืบหน้าการเสียชีวิตชาวต่างชาติ 6 คน สั่งการเร่งพิสูจน์หาสาเหตุ เผยไม่กระทบการท่องเที่ยว
นายกฯ ลงพื้นที่ติดตามความคืบหน้าการเสียชีวิตชาวต่างชาติ 6 คน สั่งการเร่งพิสูจน์หาสาเหตุ เผยไม่กระทบการท่องเที่ยว
วันนี้ (16 กรกฎาคม 2567) เวลา 21.20 น. นายเศรษฐา ทวีสินนายกรัฐมนตรี เดินทางมายังโรงแรมแกรนด์ ไฮแอท เอราวัณ กรุงเทพฯ เพื่อติดตามความคืบหน้า การเสียชีวิตอย่างปริศนาของชาวต่างทั้ง 6 คน
ภายหลังการติดตามความคืบหน้าการเสียชีวิตฯ นายกรัฐมนตรีแถลงข่าวต่อสื่อมวลชนว่า เรื่องดังกล่าวเป็นเหตุการณ์ที่ไม่คาดฝัน ซึ่งจะต้องมีการพิสูจน์ทราบต่อไป โดย ทาง พล.ต.อ.ต่อศักดิ์ สุขวิมล ผู้บัญชาการตำรวจแห่งชาติ  และ พลตำรวจโท ธิติ แสงสว่าง ผู้บัญชาการตำรวจนครบาล ได้ร่วมติดตามสถานการณ์ในวันนี้
นายกฯ กล่าวต่อไปว่า  เมื่อเวลาประมาณ 16.30 น.  ได้พบศพของชาวต่างชาติ 6 คน โดยถือสัญชาติเวียดนาม 4 คน และสัญชาติ อเมริกา 2  คน ซึ่งจากข้อสันนิษฐานคาดว่าเสียชีวิตมาแล้ว 24 ชั่วโมง เบื้องต้นจากการที่ดูสถานที่เกิดเหตุ ไม่มีเหตุชิงทรัพย์หรือประทุษร้าย ทั้งนี้ จากการสันนิษฐานของเจ้าหน้าที่ตำรวจ อาจจะมีอีกบุคคลที่เป็นคนที่ 7 ซึ่งยังไม่สามารถหารูปประพันธ์สัณฐานได้  โดยเจ้าหน้าที่ตำรวจกำลังเร่งทำงานอยู่ คาดว่าในอีกกี่ชั่วโมงจะทราบผล
“จะต้องรอผลชันสูตรพลิกศพเกี่ยวกับเรื่องของอาหาร ยืนยันว่าไม่มีผลกระทบต่อการท่องเที่ยว เนื่องจากได้มีการพบกับทูตของประเทศเวียดนามและมีการอธิบายเบื้องต้นให้ทราบแล้ว สำหรับรายละเอียดทั้งหมดทางผู้บัญชาการตำรวจนครบาลจะเป็นผู้แถลง” นายกฯ ย้ำ

ที่มา : https://www.thaigov.go.th/news/contents/details/85922