รัฐบาลไทย-ข่าวทำเนียบรัฐบาล-เชิญชวนประชาชนร่วมโครงการบริจาคโลหิต 10 ล้านซีซี เฉลิมพระเกียรติฯ


วันพุธที่ 17 กรกฎาคม 2567
17/07/2567
พิมพ์
เชิญชวนประชาชนร่วมโครงการบริจาคโลหิต 10 ล้านซีซี เฉลิมพระเกียรติฯ
วันพุธ ที่ 17 ก.ค.67
ต่อจากนี้ไป ขอเชิญรับฟังไทยคู่ฟ้า
รัฐบาลดำเนินโครงการบริจาคโลหิต 10 ล้านซีซี เฉลิมพระเกียรติพระบาทสมเด็จพระเจ้าอยู่หัว
เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567
เพื่อสนับสนุนการแก้ไขปัญหาการขาดแคลนโลหิตสำรองของสภากาชาดไทย
และเสริมสร้างจิตสำนึกสาธารณะในการช่วยเหลือสังคม โดยโครงการนี้เป็น 1 ใน 10
โครงการเฉลิมพระเกียรติในนามของรัฐบาลดำเนินการมาตั้งแต่เดือน มกราคม ถึง ธันวาคม 2567
ตั้งเป้าหมายรับบริจาคโลหิตจำนวน 10 ล้านซีซี จึงขอเชิญชวนข้าราชการ เจ้าหน้าที่รัฐ
และประชาชนทุกภาคส่วน ร่วมกันบริจาคโลหิตเพื่อถวายเป็นพระราชกุศล
สืบสานพระราชปณิธานของพระบาทสมเด็จพระเจ้าอยู่หัว และเป็นการต่อชีวิตเพื่อนมนุษย์ด้วยกัน
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/85930