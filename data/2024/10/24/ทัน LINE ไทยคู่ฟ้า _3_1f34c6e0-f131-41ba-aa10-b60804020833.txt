รัฐบาลไทย-ข่าวทำเนียบรัฐบาล-รัฐบาลย้ำ! ผู้มีสิทธิ ผูกบัญชีพร้อมเพย์-ทำบัตรคนพิการ รับเงินโครงการกระตุ้นเศรษฐกิจ ปี 2567 รอบตกหล่น


วันพฤหัสบดีที่ 24 ตุลาคม 2567
24/10/2567
พิมพ์
รัฐบาลย้ำ! ผู้มีสิทธิ ผูกบัญชีพร้อมเพย์-ทำบัตรคนพิการ รับเงินโครงการกระตุ้นเศรษฐกิจ ปี 2567 รอบตกหล่น
รัฐบาลย้ำ! ผู้มีสิทธิ ผูกบัญชีพร้อมเพย์-ทำบัตรคนพิการ รับเงินโครงการกระตุ้นเศรษฐกิจ ปี 2567 รอบตกหล่น
รัฐบาลย้ำ! ผู้มีสิทธิ ผูกบัญชีพร้อมเพย์-ทำบัตรคนพิการ รับเงินโครงการกระตุ้นเศรษฐกิจ ปี 2567 รอบตกหล่น
.
กระทรวงการคลัง (กค.) เผยความคืบหน้าการจ่ายเงินตามโครงการกระกระตุ้นเศรษฐกิจ ปี 2567 ผ่านผู้มีบัตรสวัสดิการแห่งรัฐและคนพิการ ว่ากรมบัญชีกลางได้จ่ายเงิน 10,000 บาทต่อราย แล้วรวม 14.43 ล้านราย แบ่งเป็นจ่ายสำเร็จ 14.05 ล้านราย และจ่ายไม่สำเร็จ 3.81 แสนราย
.
ทั้งนี้ กรมบัญชีกลาง ได้สั่งจ่ายเงินในรอบการจ่ายเงินซ้ำ (Retry) ให้แก่ผู้ที่มีสิทธิจำนวน 414,908 ราย พบว่าในรอบการจ่ายเงินซ้ำดังกล่าว ยังมีการจ่ายเงินไม่สำเร็จจำนวน 64,892 ราย
.
มีสาเหตุหลักเนื่องจากยังไม่ได้ผูกบัญชีพร้อมเพย์กับเลขประจำตัวประชาชน บัญชีไม่มีการเคลื่อนไหว บัญชีเงินฝากธนาคารถูกปิด เลขบัญชีเงินฝากธนาคารไม่ถูกต้อง และรวมถึงกรณีคนพิการที่ไม่เคยลงทะเบียนขอรับเบี้ยความพิการมาก่อนทำให้ไม่มีเลขบัญชีเงินฝากธนาคารสำหรับรับเงิน
.
จึงขอประชาสัมพันธ์ให้ผู้มีสิทธิดำเนินการผูกบัญชีพร้อมเพย์กับเลขประจำตัวประชาชน หรือติดต่อธนาคารเพื่อแก้ไขบัญชีเงินฝากธนาคารที่มีปัญหาข้างต้นโดยเร็ว
.
ซึ่งจะมีการจ่ายเงินซ้ำ ครั้งที่ 2 ในวันที่ 21 พฤศจิกายน 2567 และครั้งสุดท้ายในช่วงเดือน ธันวาคม 2567 เมื่อพ้นกำหนดจะยุติการจ่ายเงินให้แก่กลุ่มเป้าหมาย และถือว่ากลุ่มเป้าหมายไม่ประสงค์รับเงินภายใต้โครงการฯ
.
ช่องทางการติดต่อ:
1. ตรวจสอบสิทธิและผลการโอนเงิน: เว็บไซต์ https://xn--2567-4doaav1an0gvcuc4hcbc3gua9kpb5czewjlb2p.c... (ตรวจสอบผลการโอนเงินได้ในวันถัดไปหลังจากวันที่จ่ายเงิน)
2. สอบถามข้อมูลผู้มีบัตรสวัสดิการแห่งรัฐ: ศูนย์ลูกค้าสัมพันธ์บัตรสวัสดิการแห่งรัฐ ผ่านระบบตอบรับอัตโนมัติ โทรศัพท์หมายเลข 021092345 กด 1 กด 5 ทุกวันไม่เว้นวันหยุดราชการและวันนักขัตฤกษ์ 24 ชั่วโมง
3. สอบถามข้อมูลคนพิการ: ศูนย์ช่วยเหลือสังคม สายด่วน 1300 กระทรวงการพัฒนาสังคมและความมั่นคงของมนุษย์
4. สอบถามข้อมูลบุคคลล้มละลายหรือถูกพิทักษ์ทรัพย์: โทรศัพท์หมายเลข 0 2881 4999 หรือสายด่วน 1111 กด 79
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/89449