รัฐบาลไทย-ข่าวทำเนียบรัฐบาล-รมช.มหาดไทย มอบทุนการศึกษาเด็กยากจน และมอบถุงยังชีพให้กับผู้ประสบภัย บ้านโป่งนาคำ ต.ดอยฮาง อ.เมืองเชียงราย


วันพฤหัสบดีที่ 24 ตุลาคม 2567
24/10/2567
พิมพ์
รมช.มหาดไทย มอบทุนการศึกษาเด็กยากจน และมอบถุงยังชีพให้กับผู้ประสบภัย บ้านโป่งนาคำ ต.ดอยฮาง อ.เมืองเชียงราย
รมช.มหาดไทย มอบทุนการศึกษาเด็กยากจน และมอบถุงยังชีพให้กับผู้ประสบภัย บ้านโป่งนาคำ ต.ดอยฮาง อ.เมืองเชียงราย
วันนี้ (24 ตุลาคม 2567) นางสาวธีรรัตน์ สำเร็จวาณิชย์ รัฐมนตรีช่วยว่าการกระทรวงมหาดไทย ในฐานะประธานศูนย์ปฏิบัติการช่วยเหลือผู้ประสบอุทกภัย วาตภัย และดินโคลนถล่ม ส่วนหน้า (ศปช.ส่วนหน้า) จังหวัดเชียงราย นำคณะตรวจสอบพื้นที่ที่ได้รับผลกระทบจากอุทกภัย ที่บ้านโป่งนาคำ หมู่ที่ 4 ตำบลดอยฮาง อำเภอเมืองเชียงราย จังหวัดเชียงราย และได้มอบถุงเครื่องอุปโภคบริโภคจำนวน 125 ชุด รวมทั้งมอบทุนการศึกษาช่วยเหลือเด็กยากจน จำนวน 15 ทุน ทุนละ 1,000 บาท รวมเป็นเงิน 15,000 บาท ในโครงการพัฒนารวมใจ ช่วยเหลือผู้ประสบภัยน้ำท่วม จังหวัดเชียงราย จากสำนักงานพัฒนาชุมชนจังหวัดเชียงราย กรมการพัฒนาชุมชน กระทรวงมหาดไทย โดยมี นายสหรัฐ วงศ์สกุลวิวัฒน์ รองอธิบดีกรมป้องกันและบรรเทาสาธารณภัย นายบุญส่ง ตินารี นายอำเภอเมืองเชียงราย นายปรีชา ปวงคำ ผู้แทนพัฒนาการจังหวัดเชียงราย พร้อมหน่วยงานที่เกี่ยวข้องร่วมลงพื้นที่ในครั้งนี้
ในการนี้ นางสาวธีรรัตน์ สำเร็จวาณิชย์ รัฐมนตรีช่วยว่าการกระทรวงมหาดไทย ได้กล่าวว่า ตนเองในฐานะ ศปช.ส่วนหน้า ซึ่งได้รับมอบหมายจากนางสาวแพทองธาร ชินวัตร นายกรัฐมนตรี ให้มาดูแลพี่น้องประชาชนภายหลังจากประสบอุทกภัยให้มีความเป็นอยู่ดีที่สุด ก็ได้ทราบว่าชาวบ้านที่ประสบภัยทั้ง 47 ครัวเรือนที่บ้านโป่งนาคำ ก็ได้รับเงินเยียวยา 9,000 บาททุกครัวเรือนแล้ว ซึ่งในขณะนี้ทางจังหวัดได้ให้หน่วยงานที่เกี่ยวข้องสำรวจบ้านเรือนที่ประสบภัย เพื่อดำเนินการมอบค่าล้างโคลนบ้านเรือนละ 10,000 บาท หากท่านใดต้องการความช่วยเหลือเพิ่มเติม สามารถแจ้งผ่านผู้ใหญ่บ้านได้ เพื่อให้ผู้ใหญ่บ้านรายงานไปยังตนเอง และตนจะประสานงานในการช่วยเหลือในด้านต่าง ๆ ต่อไป
จากนั้น รัฐมนตรีช่วยว่าการกระทรวงมหาดไทย นำคณะส่งไปที่ตรวจสอบความเสียหาย ติดตามการช่วยเหลือฟื้นฟู พบปะให้กำลังใจและมอบถุงยังชีพแก่ผู้ประสบภัย บ้านโป่งนาคำ อำเภอเมืองเชียงราย จังหวัดเชียงราย นอกจากนี้ รัฐมนตรีช่วยว่าการกระทรวงมหาดไทย ยังได้อุดหนุนกระเป๋าทอมือ ซึ่งเป็นสินค้า OTOP ในพื้นที่อีกด้วย

ที่มา : https://www.thaigov.go.th/news/contents/details/89466