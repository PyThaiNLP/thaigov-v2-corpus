รัฐบาลไทย-ข่าวทำเนียบรัฐบาล-นายกฯ ขอบคุณนักธุรกิจโลก มั่นใจไทยแลนด์ ดัน ยอดขอลงทุน 9 เดือนแรก ปี 67 “สูงสุดในรอบ 10 ปี”


วันพฤหัสบดีที่ 24 ตุลาคม 2567
24/10/2567
พิมพ์
นายกฯ ขอบคุณนักธุรกิจโลก มั่นใจไทยแลนด์ ดัน ยอดขอลงทุน 9 เดือนแรก ปี 67 “สูงสุดในรอบ 10 ปี”
นายกฯ ขอบคุณนักธุรกิจโลก มั่นใจไทยแลนด์ ดัน ยอดขอลงทุน 9 เดือนแรก ปี 67 “สูงสุดในรอบ 10 ปี”
นายกฯ ขอบคุณนักธุรกิจโลก มั่นใจไทยแลนด์ ดัน ยอดขอลงทุน 9 เดือนแรก ปี 67 “สูงสุดในรอบ 10 ปี”
.
สำนักงานคณะกรรมการส่งเสริมการลงทุน (บีโอไอ) เผยตัวเลขคำขอรับการส่งเสริมการลงทุนช่วง 9 เดือนแรกของปี 67 (ม.ค. – ก.ย.) มีแนวโน้มเพิ่มสูงขึ้นต่อเนื่อง โดยมีจำนวน 2,195 โครงการ เพิ่มขึ้น 46% เงินลงทุนกว่า 722,528 ล้านบาท เพิ่มขึ้น 42% จากปีก่อน เป็นยอดลงทุนที่สูงสุดในรอบ 10 ปี
.
มีการลงทุนโครงการใหญ่ในอุตสาหกรรมใหม่ ๆ ทั้ง เซมิคอนดักเตอร์ ดาต้าเซ็นเตอร์ขนาดใหญ่ ยานยนต์ไฟฟ้า และพลังงานหมุนเวียน สะท้อนถึงศักยภาพและพื้นฐานทางเศรษฐกิจที่ดีของไทย รวมทั้งความเชื่อมั่นของนักลงทุนที่มีต่อนโยบายรัฐบาล ตลอดจนการดึงดูดการลงทุนเชิงรุกของรัฐบาล
.
กลุ่มอุตสาหกรรมเป้าหมายที่มีมูลค่าเงินลงทุนสูงสุด 5 อันดับแรก ได้แก่
1. อิเล็กทรอนิกส์และเครื่องใช้ไฟฟ้า มูลค่า 183,444 ล้านบาท
2. ดิจิทัล มูลค่า 94,197 ล้านบาท
3. ยานยนต์และชิ้นส่วน มูลค่า 67,849 ล้านบาท
4. เกษตรและแปรรูปอาหาร มูลค่า 52,990 ล้านบาท
5. ปิโตรเคมีและเคมีภัณฑ์ มูลค่า 34,341 ล้านบาท
.
นางสาวแพทองธาร ชินวัตร นายกรัฐมนตรี ขอบคุณนักธุรกิจทั่วโลกที่มั่นใจประเทศไทย กำชับกระทรวงด้านเศรษฐกิจ เร่งกระตุ้นและอำนวยความสะดวกนักลงทุน ให้เศรษฐกิจไทยกลับมาคึกคัก ทั้งนี้ โครงการที่ได้รับอนุมัติจากบีโอไอในช่วง 9 เดือนแรกของปีนี้ จะทำให้มีการจ้างงานบุคลากรไทยเพิ่มกว่า 1.7 แสนคน ใช้วัตถุดิบและชิ้นส่วนในประเทศประมาณ 8 แสนล้านบาทต่อปี และจะเพิ่มมูลค่าการส่งออกของไทยอีกกว่า 2 ล้านล้านบาทต่อปี
.
อ่านเพิ่มเติม คลิก https://www.thaigov.go.th/news/contents/details/89432
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/89450