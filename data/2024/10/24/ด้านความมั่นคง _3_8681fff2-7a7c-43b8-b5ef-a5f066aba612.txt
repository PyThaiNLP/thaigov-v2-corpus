รัฐบาลไทย-ข่าวทำเนียบรัฐบาล-พลเอก ณัฐวุฒิ คล้ายโอภาส ที่ปรึกษาพิเศษสำนักงานปลัดกระทรวงกลาโหม เป็นผู้แทนปลัดกระทรวงกลาโหม ถวายราชสักการะพระบรมราชานุสาวรีย์ พระบาทสมเด็จพระจุลจอมเกล้าเจ้าอยู่หัว


วันพฤหัสบดีที่ 24 ตุลาคม 2567
พลเอก ณัฐวุฒิ คล้ายโอภาส ที่ปรึกษาพิเศษสำนักงานปลัดกระทรวงกลาโหม เป็นผู้แทนปลัดกระทรวงกลาโหม ถวายราชสักการะพระบรมราชานุสาวรีย์ พระบาทสมเด็จพระจุลจอมเกล้าเจ้าอยู่หัว
เนื่องในวันปิยมหาราช เพื่อน้อมสำนึกในพระมหากรุณาธิคุณ ณ พระลานพระราชวังดุสิต วันปิยมหาราชตรงกับวันที่ 23 ตุลาคมของทุกปี เป็นวันคล้ายวันสวรรคตของพระบาทสมเด็จพระจุลจอมเกล้าเจ้าอยู่หัว ซึ่งเป็นพระมหากษัตริย์ผู้ทรงมีพระมหากรุณาธิคุณอย่างหาที่สุดมิได้
และเป็นที่รักยิ่งของปวงชนชาวไทย ด้วยพระองค์ทรงมีพระมหากรุณาธิคุณอเนกประการ ทั้งในการปกครองบ้านเมืองและพระราชทานความร่มเย็นเป็นสุขแก่ชนทุกหมู่เหล่า
พระราชกรณียกิจของพระองค์นานัปการ อาทิ การเลิกทาส การพัฒนาระบบบริหารราชการแผ่นดิน การพัฒนาเทคโนโลยีเพื่อสาธารณูปการ การเจริญสัมพันธไมตรีกับนานาประเทศ ล้วนเป็นพื้นฐานแห่งความเจริญสืบต่อมาจนปัจจุบัน

ที่มา : https://www.thaigov.go.th/news/contents/details/89453