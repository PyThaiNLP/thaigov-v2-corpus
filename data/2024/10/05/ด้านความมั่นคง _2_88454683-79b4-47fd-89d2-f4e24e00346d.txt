รัฐบาลไทย-ข่าวทำเนียบรัฐบาล-ศูนย์ปฏิบัติการช่วยเหลือผู้ประสบอุทกภัย วาตภัย และดินโคลนถล่ม (ศปช.ส่วนหน้า) ลงพื้นที่ติดตามสถานการณ์อุทกภัยในพื้นที่ชุมชนเกาะลอย อำเภอเมืองเชียงราย จังหวัดเชียงราย


วันเสาร์ที่ 5 ตุลาคม 2567
05/10/2567
พิมพ์
ศูนย์ปฏิบัติการช่วยเหลือผู้ประสบอุทกภัย วาตภัย และดินโคลนถล่ม (ศปช.ส่วนหน้า) ลงพื้นที่ติดตามสถานการณ์อุทกภัยในพื้นที่ชุมชนเกาะลอย อำเภอเมืองเชียงราย จังหวัดเชียงราย
ศูนย์ปฏิบัติการช่วยเหลือผู้ประสบอุทกภัย วาตภัย และดินโคลนถล่ม (ศปช.ส่วนหน้า) ลงพื้นที่ติดตามสถานการณ์อุทกภัยในพื้นที่ชุมชนเกาะลอย อำเภอเมืองเชียงราย จังหวัดเชียงราย
เมื่อวันที่ 4 ตุลาคม 2567 เวลา 10.30 น. นางสาวธีรรัตน์ สำเร็จวาณิชย์ รัฐมนตรีช่วยว่าการกระทรวงมหาดไทย ในฐานะ ผอ.ศปช. (ส่วนหน้า) พร้อมด้วยพลเอกณัฐพล นาคพาณิชย์ รัฐมนตรีช่วยว่าการกระทรวงกลาโหม ในฐานะที่ปรึกษา ศปช.ส่วนหน้า ลงพื้นที่ติดตามสถานการณ์อุทกภัยในพื้นที่ชุมชนเกาะลอย อำเภอเมืองเชียงราย จังหวัดเชียงราย ซึ่งเป็นอีกชุมชนหนึ่งที่อยู่ติดกับริมน้ำกก ซึ่งขณะนี้ กำลังพลจากตำรวจภูธรจังหวัดเชียงราย กำลังพลจิตอาสา ตชด. และหน่วยงานต่าง ๆ ทั้ง อาสาสมัคร มูลนิธิ ร่วมสนับสนุนช่วยฟื้นฟู ได้เร่งขุดลอกเอาดินโคลนออกจากท่อ ล้างโคลน ทำความสะอาดบริเวณสวนสาธารณะและบริเวณอื่น ๆ ซึ่งได้รับความเสียหายเป็นอย่างมาก
ด้านผู้บังคับการตำรวจภูธรจังหวัดเชียงราย ซึ่งเป็นผู้รับผิดชอบดูแลในการฟื้นฟูชุมชนเกาะลอย ได้ขอรับการสนับสนุนเครื่องจักร เครื่องมือ จากทางกระทรวงมหาดไทย เพื่อนำมาทำความสะอาดบ้านเรือนพี่น้องประชาชนให้แล้วเสร็จเป็นการเร่งด่วน พร้อมยืนยันว่าจะไม่ถอนกำลังจนกว่าจะเคลียร์พื้นที่จนแล้วเสร็จ ซึ่งนางสาว ธีรรัตน์ สำเร็จวาณิชย์ รัฐมนตรีช่วยว่าการกระทรวงมหาดไทย ในฐานะ ผอ.ศปช. (ส่วนหน้า) จะได้เร่งประสานหน่วยงานที่เกี่ยวข้องต่อไป

ที่มา : https://www.thaigov.go.th/news/contents/details/88800