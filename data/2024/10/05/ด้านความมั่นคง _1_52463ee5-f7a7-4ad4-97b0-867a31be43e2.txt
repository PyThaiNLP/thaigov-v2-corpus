รัฐบาลไทย-ข่าวทำเนียบรัฐบาล-ศูนย์ปฏิบัติการช่วยเหลือผู้ประสบอุทกภัย วาตภัย และดินโคลนถล่ม (ศปช.ส่วนหน้า) ลงพื้นที่ติดตามสถานการณ์อุทกภัยในพื้นที่หมู่บ้านธนารักษ์ อำเภอเมืองเชียงราย จังหวัดเชียงราย 


วันเสาร์ที่ 5 ตุลาคม 2567
05/10/2567
พิมพ์
ศูนย์ปฏิบัติการช่วยเหลือผู้ประสบอุทกภัย วาตภัย และดินโคลนถล่ม (ศปช.ส่วนหน้า) ลงพื้นที่ติดตามสถานการณ์อุทกภัยในพื้นที่หมู่บ้านธนารักษ์ อำเภอเมืองเชียงราย จังหวัดเชียงราย
ศูนย์ปฏิบัติการช่วยเหลือผู้ประสบอุทกภัย วาตภัย และดินโคลนถล่ม (ศปช.ส่วนหน้า) ลงพื้นที่ติดตามสถานการณ์อุทกภัยในพื้นที่หมู่บ้านธนารักษ์ อำเภอเมืองเชียงราย จังหวัดเชียงราย เป็นหมู่บ้านที่อยู่ริมน้ำกก ได้รับผลกระทบกว่า 200 ครัวเรือน
เมื่อวันที่ 4 ตุลาคม 2567 เวลา 9.30 น. นางสาวธีรรัตน์ สำเร็จวาณิชย์ รัฐมนตรีช่วยว่าการกระทรวงมหาดไทย ในฐานะ ผอ.ศปช. (ส่วนหน้า) พร้อมด้วยพลเอกณัฐพล นาคพาณิชย์ รัฐมนตรีช่วยว่าการกระทรวงกลาโหม ในฐานะที่ปรึกษา ศปช.ส่วนหน้า ลงพื้นที่ติดตามสถานการณ์อุทกภัยในพื้นที่หมู่บ้านธนารักษ์ อำเภอเมืองเชียงราย จังหวัดเชียงราย ซึ่งเป็นหมู่บ้านที่อยู่ริมน้ำกก ที่ได้รับผลกระทบกว่า 200 ครัวเรือน ซึ่งขณะนี้กำลังพลของทหาร ปภ. และกำลังพลจากหน่วยงานที่มาร่วมสนับสนุน ได้เร่งระดมกำลังฟื้นฟูพื้น โดยขุดลอกดินโคลนตามท่อระบายน้ำ ล้างคราบโคลนออกจากพื้นบ้าน ตัวอาคารบ้าน โดยจุดที่ต้องดำเนินการเร่งด่วน คือการทำเขื่อนป้องกันตลิ่งเป็นอันดับแรก โดยเบื้องต้นจะดำเนินการระยะทาง 500 เมตร จาก 3 กิโลเมตร ซึ่งจุดที่จะดำเนินการก่อนเป็นจุดที่ได้รับความเสียหายมาก
เพื่อป้องกันไม่ให้น้ำกัดเซาะตลิ่งเข้ามาเพิ่มเติม และได้มอบหมายให้โยธาธิการและผังเมืองจังหวัดเชียงราย นำเสนอโครงการเพื่อขอรับการสนับสนุนงบประมาณ มาดำเนินการอย่างเร่งด่วนแล้ว

ที่มา : https://www.thaigov.go.th/news/contents/details/88799