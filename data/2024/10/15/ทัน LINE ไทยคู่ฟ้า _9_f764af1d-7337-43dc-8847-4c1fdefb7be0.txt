รัฐบาลไทย-ข่าวทำเนียบรัฐบาล-เตือน ปชช. ระวังโรคไข้ฉี่หนู เมลิออยด์ และไข้เลือดออก หลังน้ำลด


วันอังคารที่ 15 ตุลาคม 2567
15/10/2567
พิมพ์
เตือน ปชช. ระวังโรคไข้ฉี่หนู เมลิออยด์ และไข้เลือดออก หลังน้ำลด
เตือน ปชช. ระวังโรคไข้ฉี่หนู เมลิออยด์ และไข้เลือดออก หลังน้ำลด
เตือน ปชช. ระวังโรคไข้ฉี่หนู เมลิออยด์ และไข้เลือดออก หลังน้ำลด
.
กรมควบคุมโรค เตือนช่วงปลายฝนต้นหนาว หลังสถานการณ์น้ำท่วมหลายจังหวัดเริ่มลดลง ทำให้ในหลายพื้นที่อาจมีสิ่งแวดล้อมที่ไม่ถูกสุขลักษณะ ซึ่งอาจทำให้เกิดโรคไข้ฉี่หนู โรคเมลิออยด์ (ไข้ดิน) และไข้เลือดออก เป็นต้น
.
โรคไข้ฉี่หนู เป็นโรคติดต่อจากสัตว์สู่คน ที่เกิดจากการแช่น้ำเป็นเวลานาน โดยเชื้อเข้าสู่ร่างการทางบาดแผล หรือผิวหนังอ่อนนุ่ม จากการแช่น้ำนาน ส่วนโรคเมลิออยด์ (ไข้ดิน) คนไข้มีประวัติเสี่ยงสัมผัสดินและน้ำ เช่น ทำนา ทำสวน ปลูกผัก ลุยน้ำ โดยเชื้อสามารถเข้าได้ทางผิวหนัง โดยการสัมผัสดินและน้ำเป็นเวลานาน
.
ทั้ง 2 โรคดังกล่าว มีวิธีป้องกันที่ควรปฏิบัติ คือ หลีกเลี่ยงการแช่น้ำเป็นเวลานานหรือเดินลุยน้ำย่ำโคลนด้วยเท้าเปล่า และเมื่อขึ้นจากน้ำให้รีบทำความสะอาดทันที น้ำดื่มควรมาจากแหล่งที่ได้มาตรฐาน ทิ้งเศษอาหารในถุงและมัดถุงให้แน่น ไม่ให้เป็นแหล่งเชื้อโรค หากมีไข้สูง ปวดศีรษะ ปวดกล้ามเนื้อ และอาการไม่ดีขึ้นภายใน 1-2 วัน ให้รีบไปพบแพทย์และแจ้งประวัติเสี่ยง
.
สำหรับไข้เลือดออก ยังคงพบผู้ป่วยต่อเนื่อง สำหรับในช่วงปลายฝน ถึงแม้ผู้ป่วยลดลง แต่เมื่อจะเข้าสู่ฤดูหนาวที่แนวโน้มการระบาดของโรคติดเชื้อระบบทางเดินหายใจมักเพิ่มขึ้น ขอเน้นย้ำให้ประชาชนป้องกันการแพร่ระบาด ของทั้ง 3 โรคดังกล่าว โดยดูแลสุขอนามัยส่วนบุคคลอย่างเคร่งครัด
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/89097