รัฐบาลไทย-ข่าวทำเนียบรัฐบาล-​นายกฯ  “แพทองธาร” เผย นัดดินเนอร์พรรคร่วม 21 ต.ค.นี้ เพื่อพูดคุยหลายเรื่อง  ระบุไม่ห่วงปมแก้ รธน.


วันอังคารที่ 15 ตุลาคม 2567
15/10/2567
พิมพ์
​นายกฯ  “แพทองธาร” เผย นัดดินเนอร์พรรคร่วม 21 ต.ค.นี้ เพื่อพูดคุยหลายเรื่อง  ระบุไม่ห่วงปมแก้ รธน.
​นายกฯ  “แพทองธาร” เผย นัดดินเนอร์พรรคร่วม 21 ต.ค.นี้ เพื่อพูดคุยหลายเรื่อง  ระบุไม่ห่วงปมแก้ รธน.
วันนี้ (15 ตุลาคม 2567) เวลา 11.30 น. ณ บริเวณโถงกลาง ตึกบัญชาการ 1 ทำเนียบรัฐบาล นางสาวแพทองธาร ชินวัตร นายกรัฐมนตรี กล่าวภายหลังการประชุมคณะรัฐมนตรี (ครม.)  ถึงการทานข้าวพรรคร่วมรัฐบาล 21 ตุลาคมนี้ว่า เป็นการทานข้าวกับพรรคร่วมรัฐบาล เพราะตั้งแต่รับตำแหน่งนายกรัฐมนตรี ยังไม่ได้ทานข้าวกับหัวหน้าพรรคร่วมเลย จึงอยากคุย เป็นการมาเจอกัน คุยกันมากกว่า ว่าเกิดอะไรขึ้นบ้าง ทำอะไรบ้าง ใครมีความคิดเห็นอย่างไร เป็นการคุยสบาย ๆ ซึ่งจะกลับมาคุยกันเดือนละครั้ง
ส่วนเรื่องที่จะคุยมีหลายเรื่องที่ต้องคุย ขอความร่วมมือซึ่งกันและกัน ส่วนเรื่องการแก้ไขรัฐธรรมนูญได้คุยแล้วกับหลาย ๆ คน ไม่มีอะไรน่าห่วง ย้ำว่าเราจะพยายามทำให้เต็มที่

ที่มา : https://www.thaigov.go.th/news/contents/details/89113