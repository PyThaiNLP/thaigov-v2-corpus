รัฐบาลไทย-ข่าวทำเนียบรัฐบาล-มท. เร่งสำรวจ ปชช. ให้ได้รับเงินค่าล้างดินโคลนหลังละ 10,000 บาท โดยเร็วที่สุด


วันอังคารที่ 15 ตุลาคม 2567
15/10/2567
พิมพ์
มท. เร่งสำรวจ ปชช. ให้ได้รับเงินค่าล้างดินโคลนหลังละ 10,000 บาท โดยเร็วที่สุด
มท. เร่งสำรวจ ปชช. ให้ได้รับเงินค่าล้างดินโคลนหลังละ 10,000 บาท โดยเร็วที่สุด
มท. เร่งสำรวจ ปชช. ให้ได้รับเงินค่าล้างดินโคลนหลังละ 10,000 บาท โดยเร็วที่สุด
.
ภายหลังกระทรวงมหาดไทยได้รายงานให้ ครม. รับทราบกรณีกรมบัญชีกลาง อนุมัติให้ ผวจ. พื้นที่ซึ่งประกาศเขตให้การช่วยเหลือผู้ประสบภัยพิบัติกรณีฉุกเฉิน สามารถใช้เงินทดรองราชการจ่ายเป็นค่าช่วยล้างดินโคลน รวมทั้งซากวัสดุต่าง ๆ ในที่อยู่อาศัยประชาชนซึ่งประสบอุทกภัยในอัตรา 10,000 บาทต่อหลัง
.
พร้อมกำชับให้ อปท. ในพื้นที่เกิดอุทกภัย ให้คำแนะนำ อำนวยความสะดวกแก่ประชาชนในขั้นตอนต่าง ๆ เช่น การประชาสัมพันธ์ การยื่นคำขอ การลงพื้นที่สำรวจ และประชุมพิจารณาอนุมัติให้เป็นไปอย่างรวดเร็ว
.
สำหรับการจ่ายเงินช่วยเหลือค่าล้างดินโคลนหลังละ 10,000 บาท เป็นคนละส่วนกับเงินช่วยเหลือผู้ประสบอุทกภัยในฤดูฝน ปี 2567 ครัวเรือนละ 9,000 บาท
.
หลักเกณฑ์เบื้องต้น บ้านเรือนที่จะได้รับเงินช่วยเหลือ หลังละ 10,000 บาท นี้ จะจ่ายตามความจำเป็นและเหมาะสม ไม่รวมถึงที่อยู่อาศัยที่เสียหายทั้งหลัง หรือที่ส่วนราชการหรือส่วนอื่น ๆ ดำเนินการให้ความช่วยเหลือเรียบร้อยแล้ว ส่วนกรณีที่มีหน่วยงานเข้าช่วยเหลือทำความสะอาดบางส่วน แต่เจ้าของที่อยู่อาศัยยังต้องจ้างแรงงาน ซื้อเครื่องมือเข้าทำความสะอาดเพิ่มเติมก่อนเข้าพักอาศัยได้ตามปกติ ทางคณะกรรมการจะลงพื้นที่สำรวจเป็นรายกรณี
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/89094