รัฐบาลไทย-ข่าวทำเนียบรัฐบาล-วธ.จัดโครงการเงินอุดหนุน ประจำปี 2568 ผลักดันวัฒนธรรมไทย ผ่าน Soft power เพิ่มศักยภาพให้อุตสาหกรรมภาพยนตร์ ละคร ซีรีส์ สารคดี - แอนิเมชัน ให้แข่งขันได้ในเวทีโลก


วันอังคารที่ 15 ตุลาคม 2567
วธ.จัดโครงการเงินอุดหนุน ประจำปี 2568 ผลักดันวัฒนธรรมไทย ผ่าน Soft power เพิ่มศักยภาพให้อุตสาหกรรมภาพยนตร์ ละคร ซีรีส์ สารคดี - แอนิเมชัน ให้แข่งขันได้ในเวทีโลก
วธ.จัดโครงการเงินอุดหนุน ประจำปี 2568 ผลักดันวัฒนธรรมไทย ผ่าน Soft power เพิ่มศักยภาพให้อุตสาหกรรมภาพยนตร์ ละคร ซีรีส์ สารคดี - แอนิเมชัน ให้แข่งขันได้ในเวทีโลก
วธ.จัดโครงการเงินอุดหนุน ประจำปี 2568 ผลักดันวัฒนธรรมไทย ผ่าน Soft power
เพิ่มศักยภาพให้อุตสาหกรรมภาพยนตร์ ละคร ซีรีส์ สารคดี - แอนิเมชัน ให้แข่งขันได้ในเวทีโลก
รมว.สุดาวรรณ ประกาศ 3 แนวทาง เผย 4 โครงการใหญ่ให้งบประมาณอุดหนุน ประจำปีงบประมาณ
พ.ศ. 2568 เร่งขับเคลื่อนซอฟต์พาวเวอร์ ตั้งเป้าเผยแพร่วัฒนธรรมไทย ผ่านอุตสาหกรรมภาพยนตร์ ละคร ซีรีส์ สารคดี และแอนิเมชัน สร้างความยอมรับในเวทีโลก เพิ่มศักยภาพผู้ผลิตและบุคคลากรที่เกี่ยวข้อง สร้างความร่วมมือกับผู้ประกอบการต่างชาติ เปิดช่องทางการตลาดใหม่ ดึงเม็ดเงินพร้อมสร้างภาพลักษณ์ที่ดีให้ประเทศไทย
(15 ต.ค. 67) นางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม (รมว.วธ.) เปิดเผยว่า กระทรวงวัฒนธรรม โดยกรมส่งเสริมวัฒนธรรม ได้จัดทำแนวทางการส่งเสริมซอฟต์พาวเวอร์ด้านภาพยนตร์ ละคร
ซีรีส์ สารคดี และแอนิเมชันของประเทศไทย  โดยมีเป้าหมายเพื่อเผยแพร่วัฒนธรรมไทยผ่านภาพยนตร์ ละคร ซีรีส์ สารคดี และแอนิเมชัน ให้เป็นที่รู้จักในระดับสากล ภายใต้ 3 แนวทางหลัก ประกอบด้วย  1. สร้างการรับรู้ ด้วยการส่งเสริมให้ภาพยนตร์ ละคร ซีรีส์ สารคดี และแอนิเมชันไทย ได้รับการยอมรับในเวทีนานาชาติ ผ่านโครงการ การสนับสนุนเทศกาลงานประกาศรางวัลให้อุตสาหกรรมที่เกี่ยวข้องในประเทศ  2. สนับสนุนผู้ผลิต ส่งเสริมและสนับสนุน การผลิตและการพัฒนาศักยภาพให้กับผู้สร้าง ผู้ผลิต และบุคลากรในอุตสาหกรรมฯ ผ่านโครงการ “การสนับสนุนการผลิตภาพยนตร์ ละคร ซีรีส์ สารคดี แอนิเมชันไทย เพื่อขับเคลื่อนอุตสาหกรรมและส่งเสริมการสร้างซอฟต์พาวเวอร์” และโครงการ “การสนับสนุนการอบรมและพัฒนาศักยภาพผู้ผลิตและสร้างบุคลากร ด้านภาพยนตร์ สารคดี ละคร
ซีรีส์ และแอนิเมชัน” และแนวทาง 3. สร้างเครือข่ายความร่วมมือ ด้วยการส่งเสริมความร่วมมือระหว่างผู้ประกอบการไทยกับต่างประเทศเพื่อเปิดโอกาสในการสร้างตลาดใหม่ๆ ผ่านโครงการ “การสนับสนุนผู้ประกอบการและบุคลากรด้านภาพยนตร์ ละคร ซีรีส์ สารคดี แอนิเมชันไทย ในการเข้าร่วมเทศกาลและงานประกาศรางวัลนานาชาติ
“ทั้ง 3 แนวทาง และ 4 โครงการใหญ่นี้ กระทรวงวัฒนธรรม คาดว่าจะส่งผลให้เกิด การเพิ่มรายได้จากการขายลิขสิทธิ์และการจัดจำหน่ายผลงานภาพยนตร์ฯ ของไทยในต่างประเทศ การสร้างภาพลักษณ์ที่ดีให้กับประเทศผ่านภาพยนตร์ ละคร สารคดี ซีรีส์ และแอนิเมชัน รวมถึงการกระตุ้นการเติบโตของอุตสาหกรรมภาพยนตร์ และพัฒนาศักยภาพบุคลากรและการสร้างงานในประเทศ รวมถึงกระตุ้นเศรษฐกิจให้ประเทศ อีกด้วย” นางสาวสุดาวรรณ กล่าว
ทั้งนี้ กรมส่งเสริมวัฒนธรรม จะประกาศหลักเกณฑ์สำหรับผู้ที่เสนอโครงการเพื่อขอรับการสนับสนุน โดยสามารถติดตามรายละเอียดเพิ่มเติมได้ที่เว็บไซต์ของกรมส่งเสริมวัฒนธรรม www.culture.go.th หรือ Facebook กรมส่งเสริมวัฒนธรรม และ facebook.com/thaccaofficial ร่วมเป็นส่วนหนึ่งในการเผยแพร่วัฒนธรรมไทยผ่านภาพยนตร์ ละคร ซีรีส์ สารคดี และแอนิเมชัน ให้ได้รับความชื่นชมและแข่งขันกับนานาชาติได้
-------------------------------------------

ที่มา : https://www.thaigov.go.th/news/contents/details/89103