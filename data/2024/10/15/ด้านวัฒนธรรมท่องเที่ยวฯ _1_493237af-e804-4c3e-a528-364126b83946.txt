รัฐบาลไทย-ข่าวทำเนียบรัฐบาล-ชาววธ.ทั้งส่วนกลางและภูมิภาครวมพลังน้อมรำลึกถึงพระมหากรุณาธิคุณในพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร เนื่องในวันคล้ายวันสวรรคตและ“วันนวมินทรมหาราช” 


วันอังคารที่ 15 ตุลาคม 2567
ชาววธ.ทั้งส่วนกลางและภูมิภาครวมพลังน้อมรำลึกถึงพระมหากรุณาธิคุณในพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร เนื่องในวันคล้ายวันสวรรคตและ“วันนวมินทรมหาราช”
ชาววธ.ทั้งส่วนกลางและภูมิภาครวมพลังน้อมรำลึกถึงพระมหากรุณาธิคุณในพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร เนื่องในวันคล้ายวันสวรรคตและ“วันนวมินทรมหาราช” 13 ตุลาคม 2567
ชาววธ.ทั้งส่วนกลางและภูมิภาครวมพลังน้อมรำลึกถึงพระมหากรุณาธิคุณในพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร เนื่องในวันคล้ายวันสวรรคตและ“วันนวมินทรมหาราช” 13 ตุลาคม 2567 จัดกิจกรรมตั้งโต๊ะหมู่ประดิษฐานพระบรมฉายาลักษณ์ เผยแพร่พระราชกรณียกิจทางสื่อออนไลน์ ทำบุญตักบาตร พิธีสวดพระพุทธมนต์ถวายพระราชกุศลและจิตอาสาบำเพ็ญสาธารณประโยชน์  หนุนน้อมนำศาสตร์พระราชาไปใช้ในการดำเนินชีวิต
นางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม เปิดเผยว่า กระทรวงวัฒนธรรม(วธ.) มีนโยบายเทิดทูนสถาบันชาติ ศาสนาและพระมหากษัตริย์และส่งเสริมการสืบสาน รักษาและต่อยอดงานศิลปวัฒนธรรมของชาติให้คงอยู่อย่างยั่งยืน  ซึ่งในวันที่ 13 ตุลาคม 2567 เป็นวันคล้ายวันสวรรคตพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตรและคณะรัฐมนตรีมีมติให้วันที่ 13 ตุลาคมของทุกปี เป็น “วันนวมินทรมหาราช” เพื่อน้อมรำลึกถึงพระมหากรุณาธิคุณในพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตรที่ทรงมีต่อพสกนิกรชาวไทยเป็นล้นพ้นอย่างหาที่สุดมิได้  ดังนั้น วธ.ได้จัดกิจกรรมทั้งส่วนกลางและส่วนภูมิภาคโดยในส่วนกลางดำเนินการจัดตั้งโต๊ะหมู่ประดิษฐานพระบรมฉายาลักษณ์พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร พร้อมเครื่องราชสักการะ และจัดพิธีวางพวงมาลาถวายราชสักการะพระบรมราชานุสาวรีย์ พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร ณ อุทยานเฉลิมพระเกียรติพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตรและจัดพิธีวางพวงมาลาถวายราชสักการะพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร ณ อาคารวัฒนธรรมวิศิษฏ์ กระทรวงวัฒนธรรม และจัดพิธีสวดพระพุทธมนต์ถวายพระราชกุศลพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร ณ วัดพระราม 9 กาญจนาภิเษก กรุงเทพฯ รวมทั้งได้ขอความร่วมมือสำนักงานวัฒนธรรมจังหวัดดำเนินการจัดตั้งโต๊ะหมู่ประดิษฐานพระบรมฉายาลักษณ์พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตรพร้อมเครื่องราชสักการะ ณ อาคารปฏิบัติงานหรือสถานที่อื่นตามความเหมาะสมตลอดเดือนตุลาคม 2567 และจัดกิจกรรมตามที่จังหวัดเห็นสมควร ได้แก่ 1.จัดทำคำกล่าวน้อมรำลึกในพระมหากรุณาธิคุณ พร้อมนำเสนอภาพพระราชกรณียกิจ เนื่องในวันคล้ายวันสวรรคตพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตรและวันนวมินทรมหาราช เพื่อเผยแพร่ทางเว็บไซต์และสื่อออนไลน์ของหน่วยงาน 2.กิจกรรมทำบุญตักบาตรถวายพระราชกุศล 3.กิจกรรมจิตอาสาบำเพ็ญสาธารณประโยชน์ และ4.กิจกรรมอื่นๆตามความเหมาะสม
“วธ.ทั้งส่วนกลางและส่วนภูมิภาคจัดกิจกรรม เนื่องในวันคล้ายวันสวรรคตพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตรและวันนวมินทรมหาราช เพื่อน้อมรำลึกถึงพระมหากรุณาธิคุณใน   พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตรที่ทรงปฏิบัติพระราชกรณียกิจนานัปการเพื่อประโยชน์สุขของพสกนิกรชาวไทยตลอดระยะเวลากว่า 70 ปีที่ทรงครองราชย์ และส่งเสริมให้ข้าราชการ เจ้าหน้าที่ของวธ.และประชาชนน้อมนำศาสตร์พระราชาไปใช้ในการดำเนินชีวิตและร่วมเทิดพระเกียรติและเผยแพร่พระเกียรติคุณของพระมหากษัตริย์และพระบรมวงศานุวงศ์ ก่อให้เกิดความภาคภูมิใจและการเทิดทูนไว้ซึ่งสถาบันหลักของชาติ” รัฐมนตรีว่าการกระทรวงวัฒนธรรม กล่าว

ที่มา : https://www.thaigov.go.th/news/contents/details/89084