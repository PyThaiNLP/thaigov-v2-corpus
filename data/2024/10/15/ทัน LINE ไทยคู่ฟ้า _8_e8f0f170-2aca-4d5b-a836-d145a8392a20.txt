รัฐบาลไทย-ข่าวทำเนียบรัฐบาล-หนุน 9 จังหวัด เปลี่ยน “ปลาหมอคางดำ” เป็น “ปลาร้า”


วันอังคารที่ 15 ตุลาคม 2567
15/10/2567
พิมพ์
หนุน 9 จังหวัด เปลี่ยน “ปลาหมอคางดำ” เป็น “ปลาร้า”
หนุน 9 จังหวัด เปลี่ยน “ปลาหมอคางดำ” เป็น “ปลาร้า”
หนุน 9 จังหวัด เปลี่ยน “ปลาหมอคางดำ” เป็น “ปลาร้า”
.
รัฐบาล อนุมัติงบ 4.9 ล้าน ให้ กรมประมง ดำเนินโครงการสร้างแรงจูงใจในการนำปลาหมอคางดำที่กำจัดออกไปใช้ประโยชน์โดยการหมักปลาร้า ให้องค์กรชุมชน ประมงท้องถิ่น วิสาหกิจชุมชน กลุ่มแม่บ้าน และสหกรณ์ ใน 9 จังหวัดที่พบการระบาด จำนวน 20 กลุ่ม กลุ่มละ 245,000 บาท สำหรับจัดซื้อวัตถุดิบปลาหมอคางดำและวัสดุอุปกรณ์ที่จำเป็น ตั้งเป้าหมายกำจัดปลาหมอคางดำออกจากระบบนิเวศ 200,000 กิโลกรัม
.
พร้อมทั้งตั้งคณะกรรมการอำนวยการโครงการ เพื่อให้การเบิกจ่ายงบประมาณเป็นไปอย่างถูกต้อง และคณะทำงานขับเคลื่อนโครงการ เพื่อติดตามการดำเนินงานของกลุ่มที่ได้รับงบอุดหนุน
.
นอกจากนี้ ยังเตรียมลงพื้นที่ถ่ายทอดองค์ความรู้ในการผลิตน้ำปลาร้าจากปลาหมอคางดำ ให้แก่องค์กรชุมชนประมงท้องถิ่น วิสาหกิจชุมชน กลุ่มแม่บ้าน และสหกรณ์ โดยนำร่องที่ จ.เพชรบุรี เป็นแห่งแรก และจะทยอยให้ครบทุกจังหวัดที่เข้าร่วมโครงการ ซึ่งนอกจากจะช่วยลดปัญหาระบบนิเวศแล้ว ยังสร้างมูลค่าให้แก่ผลิตภัณฑ์ประมงแปรรูป สนับสนุนการกระตุ้นเศรษฐกิจระดับฐานรากด้วย
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/89095