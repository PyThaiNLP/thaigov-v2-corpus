รัฐบาลไทย-ข่าวทำเนียบรัฐบาล-ดีอี – ส.อ.ท.ร่วมหารือแนวทางหนุนอุตฯ เกมไทย สู่ระดับนานาชาติ


วันอังคารที่ 15 ตุลาคม 2567
ดีอี – ส.อ.ท.ร่วมหารือแนวทางหนุนอุตฯ เกมไทย สู่ระดับนานาชาติ
ดีอี – ส.อ.ท.ร่วมหารือแนวทางหนุนอุตฯ เกมไทย สู่ระดับนานาชาติ
วันที่ 15 ตุลาคม 2567 ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอี) ให้การต้อนรับ พร้อมหารือกับ นางพิมพ์ใจ ลี้อิสสระนุกูล รองประธานสภาอุตสาหกรรมแห่งประเทศไทย และประธานสถาบันอุตสาหกรรมสร้างสรรค์และซอฟต์พาวเวอร์ สภาอุตสาหกรรมแห่งประเทศไทย (ส.อ.ท.) และคณะทำงาน เพื่อแลกเปลี่ยนความคิดเห็น และหาแนวทางในการสนับสนุนอุตสาหกรรมเกมของไทยให้เติบโตอย่างยั่งยืนในระดับนานาชาติ นำเสนอแผนการพัฒนาอุตสาหกรรมเกมไทย สู่ TOP 10 เกมโลก ในระยะ 5 ปี และประเด็นอื่น ๆ ที่เหมาะสมในการสนับสนุนจากภาครัฐและหน่วยงานที่เกี่ยวข้อง โดยมี นางอำไพ จิตรแจ่มใส รองเลขาธิการคณะกรรมการดิจิทัลเพื่อเศรษฐกิจและสังคมแห่งชาติ (สดช.) และผู้ที่เกี่ยวข้องเข้าร่วม ณ ห้องประชุม 801 กระทรวงดิจิทัลเพื่อเศรษฐกิจและสังคม

ที่มา : https://www.thaigov.go.th/news/contents/details/89121