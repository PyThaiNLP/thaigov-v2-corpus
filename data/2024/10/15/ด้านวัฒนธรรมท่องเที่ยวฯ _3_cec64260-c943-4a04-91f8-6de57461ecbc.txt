รัฐบาลไทย-ข่าวทำเนียบรัฐบาล-วธ.เดินหน้า 1 ครอบครัว 1 ซอฟต์พาวเวอร์ จับมือ 7 มหาวิทยาลัยชั้นนำ จัดโครงการพัฒนาศักยภาพบุคลากรด้านศิลปะทั่วประเทศ พร้อมเป็นพลังขับเคลื่อนวงการศิลปะไทยสู่สากล


วันอังคารที่ 15 ตุลาคม 2567
วธ.เดินหน้า 1 ครอบครัว 1 ซอฟต์พาวเวอร์ จับมือ 7 มหาวิทยาลัยชั้นนำ จัดโครงการพัฒนาศักยภาพบุคลากรด้านศิลปะทั่วประเทศ พร้อมเป็นพลังขับเคลื่อนวงการศิลปะไทยสู่สากล
วธ.เดินหน้า 1 ครอบครัว 1 ซอฟต์พาวเวอร์ จับมือ 7 มหาวิทยาลัยชั้นนำ จัดโครงการพัฒนาศักยภาพบุคลากรด้านศิลปะทั่วประเทศ พร้อมเป็นพลังขับเคลื่อนวงการศิลปะไทยสู่สากล
วธ.เดินหน้า 1 ครอบครัว 1 ซอฟต์พาวเวอร์ จับมือ 7 มหาวิทยาลัยชั้นนำ จัดโครงการพัฒนาศักยภาพบุคลากรด้านศิลปะทั่วประเทศ พร้อมเป็นพลังขับเคลื่อนวงการศิลปะไทยสู่สากล
กระทรวงวัฒนธรรม โดยกรมส่งเสริมวัฒนธรรม  ผลักดันนโยบายรัฐบาล สนับสนุนขับเคลื่อน OFOS ศิลปะ ร่วมกับสถาบันการศึกษาภาครัฐและเอกชน 7 แห่ง จัดทำโครงการสร้างความรู้ความเข้าใจให้แก่ครู อาจารย์ นักเรียน ปราชญ์ชาวบ้าน สล่าพื้นเมือง ครูพระ บุคลากรในวงการศิลปะ และผู้ที่สนใจหรือมีความ
ชื่นชอบด้านศิลปะทั่วประเทศ ให้เป็นพลังขับเคลื่อน พัฒนาวงการศิลปะไทยสู่สากล สมัครได้แล้ววันนี้
นางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม (รมว.) เปิดเผยว่า ตามที่รัฐบาล ได้มอบหมายให้กรมส่งเสริมวัฒนธรรม กระทรวงวัฒนธรรม ขับเคลื่อนนโยบายรัฐบาล OFOS ด้านศิลปะ โดยได้รับการจัดสรรงบประมาณงบกลาง ประจำปี 2567 โครงการสนับสนุนเสริมสร้างทักษะด้านศิลปะตามนโยบาย 1 ครอบครัว 1 ทักษะซอฟต์พาวเวอร์ วงเงิน 13,686,000 บาท เมื่อช่วงเดือนสิงหาคมที่ผ่านมา ซึ่งมีเป้าหมาย ส่งเสริม สนับสนุน เผยแพร่ และพัฒนาอุตสาหกรรมซอฟต์พาวเวอร์ ด้านศิลปะ ให้เป็นไปในทิศทางการพัฒนาประเทศภายใต้นโยบาย THACCA บัดนี้ กรมส่งเสริมวัฒนธรรม ได้ร่วมมือกับสถาบันการศึกษา 7 แห่ง ร่วมดำเนินโครงการฯ เพื่อพัฒนาบุคลากรและวงการศิลปะของประเทศ
นางสาวสุดาวรรณ เผยอีกว่า โครงการเสริมสร้างทักษะด้านศิลปะฯ กับสถาบันการศึกษา 7 แห่ง ในส่วนภาคกลาง และส่วนภูมิภาค มีกำหนดการดำเนินการ ในระหว่างเดือนตุลาคม - ธันวาคม 2567 ประกอบด้วย
1. จุฬาลงกรณ์มหาวิทยาลัย โดย คณะศิลปกรรมศาสตร์ ภายใต้โครงการ “Next-Gen Arts : พัฒนาศักยภาพครูศิลปะด้วย Soft Power  และ คณะครุศาสตร์ ภายใต้โครงการจัดทำคู่มือส่งเสริมการสอนในด้านสุนทรียภาพในรูปแบบ สื่ออิเล็กทรอนิกส์ของครูผู้สอน สำหรับมัธยมศึกษา 1 - 6 ของวิชาศิลปะและศิลปะการแสดง ประจำปี 2567
2. มหาวิทยาลัยเชียงใหม่ โดยคณะวิจิตรศิลป์ ภายใต้โครงการอบรมเชิงปฏิบัติการบุคลากรครูด้านศิลปะเขตพื้นที่การศึกษาภาคเหนือ ประจำปี 2567
3. มหาวิทยาลัยขอนแก่น โดยคณะศิลปกรรมศาสตร์ ภายใต้โครงการฝึกอบรมบุคลากรด้านศิลปะตามโครงการสนับสนุนเสริมสร้างทักษะด้านศิลปะตามนโยบาย 1 ครอบครัว 1 ทักษะซอฟต์พาวเวอร์
4. มหาวิทยาลัยสงขลานครินทร์ วิทยาเขตปัตตานี โดยคณะศิลปกรรมศาสตร์ ภายใต้โครงการอบรมเชิงปฏิบัติการบุคลากรครูด้านศิลปะภาคใต้ ประจำปี 2567
5. มหาวิทยาลัยศิลปากร โดยคณะจิตรกรรม ประติมากรรมและภาพพิมพ์ ภายใต้โครงการอบรมเชิงปฏิบัติการนักเรียนศักยภาพด้านศิลปะระดับสูง ประจำปี 2567 “การพัฒนาศักยภาพด้านศิลปะ ผ่านการเรียนรู้วิถีชีวิตชุมชนและความหลากหลายของวัฒนธรรม”
6. มหาวิทยาลัยกรุงเทพ โดยคณะศิลปกรรมศาสตร์ ภายใต้โครงการอบรมออนไลน์เชิงปฏิบัติการ หัวข้อหลักสูตร การจัดการด้านลิขสิทธิ์หรือทรัพย์สินทางปัญญางานศิลปะ ประจำปี 2567
7. มหาวิทยาลัยรังสิต โดยวิทยาลัยการออกแบบ ภายใต้โครงการอบรมออนไลน์เชิงปฏิบัติการ หัวข้อหลักสูตร Arts Marketing (เข้าสู่ตลาดศิลปะ)
ทั้งนี้ จึงขอเชิญชวนนักเรียน นักศึกษา ครู อาจารย์ ปราชญ์ชาวบ้าน สล่าพื้นเมือง ครูพระ บุคลากรในแวดวงศิลปะ และผู้ที่สนใจหรือมีความชื่นชอบด้านศิลปะ ติดตามข่าวสาร สมัครเข้าร่วมโครงการ ตามวัน เวลา สถานที่ ในการดำเนินโครงการ ทั้งส่วนกลางและส่วนภูมิภาค ระหว่างเดือนตุลาคม - ธันวาคม 2567 โดยผู้ที่สนใจสามารถสมัครเข้าร่วมโครงการได้ โดยสแกนคิวอาโค้ด ใน infographic ที่แนบ

ที่มา : https://www.thaigov.go.th/news/contents/details/89086