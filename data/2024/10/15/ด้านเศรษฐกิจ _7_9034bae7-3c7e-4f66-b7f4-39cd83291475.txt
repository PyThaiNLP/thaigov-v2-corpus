รัฐบาลไทย-ข่าวทำเนียบรัฐบาล-รัฐมนตรีเกษตรฯเข้าร่วมพิธีเปิดการประชุม World Food Forum (WFF) ปีที่ 3 


วันอังคารที่ 15 ตุลาคม 2567
รัฐมนตรีเกษตรฯเข้าร่วมพิธีเปิดการประชุม World Food Forum (WFF) ปีที่ 3
รัฐมนตรีเกษตรฯเข้าร่วมพิธีเปิดการประชุม World Food Forum (WFF) ปีที่ 3 ในหัวข้อ “Good food for all, for today and tomorrow” มุ่งปรับเปลี่ยนระบบการผลิตอาหารและเกษตรให้มีความยั่งยืน
เมื่อวันที่ 14 ตุลาคม 2567 ศ.ดร.นฤมลภิญโญสินวัฒน์รัฐมนตรีว่าการกระทรวงเกษตรและสหกรณ์พร้อมด้วยนายพุทธพรอิ้วตกส้านเอกอัครราชทูตไทยประจำกรุงโรมและคณะเข้าร่วมพิธีเปิดการประชุม World Food Forum (WFF) ที่จัดขึ้นเป็นปีที่ 3 ในหัวข้อ “Good food for all, for today and tomorrow” โดยมีสมเด็จพระราชาธิบดีอึมสวาตีที่ 3 แห่งเอสวาตินีสมเด็จพระราชาธิบดีเลตซีที่ 3 แห่งเลโซโทร่วมด้วยผู้นำจากหลายประเทศเช่นโดมินิกันรีพับบลิกไรบีเรียบาร์เบโดสคิวบาภูฎานปาราวัยผู้อำนวยการใหญ่องค์การการค้าโลก (WTO) และผู้อำนวยการใหญ่ FAO ให้เกียรติกล่าวเปิดการประชุมเรียกร้องประเทศสมาชิกให้ร่วมมือปรับเปลี่ยนระบบการผลิตอาหารและเกษตรให้มีความยั่งยืนปรับใช้วิทยาศาสตร์นวัตกรรมเทคโนโลยีสามารถรับมือกับความท้าทายอุบัติใหม่ให้ประชาชนสามารถเข้าถึงอาหารที่ดีต่อสุขภาพโดยไม่ทิ้งใครไว้ข้างหลังสลับด้วยการอภิปรายจากกลุ่มผู้แทนเยาวชนที่มาร่วมนำเสนอความคิดให้แก่ผู้นำประเทศได้รับทราบถึงมุมมองของเยาวชนในสร้างระบบอาหารและเกษตรที่ดีแก่คนรุ่นหลัง
ทั้งนี้การประชุม World Food Forum ขององค์การอาหารและเกษตรแห่งสหประชาชาติ (FAO) เป็นเวทีที่เปิดโอกาสให้ผู้แทนหน่วยงานจากทุกภาคส่วนโดยเฉพาะกลุ่มผู้นำเยาวชนได้นำเสนอแลกเปลี่ยนข้อคิดเห็นในการกำหนดทิศทางระบบเกษตรอาหารเพื่อสร้างอนาคตที่ดีกว่าและเร่งดำเนินงานเพื่อบรรลุเป้าหมายการพัฒนาที่ยั่งยืน (SDGs) โดยชู 3 องค์ประกอบสำคัญที่ช่วยสร้างการเปลี่ยนแปลงในระบบอาหารโลกได้แก่การมีส่วนร่วมของเยาวชนรุ่นใหม่วิทยาศาสตร์นวัตกรรมและเทคโนโลยีตลอดจนการลงทุนเพื่อการพัฒนาโดย WFF เป็นเวทีที่เปิดโอกาสให้ทุกภาคส่วนได้ร่วมหารือในการดำเนินการขับเคลื่อนความร่วมมือในภาคเกษตรอาหารตั้งแต่ระดับท้องถิ่นระดับภูมิภาคและระดับโลกเพื่อนำไปสู่อนาคตที่ยั่งยืนยืดหยุ่นครอบคลุมและปราศจากความหิวโหยมากขึ้นสำหรับทุกคน

ที่มา : https://www.thaigov.go.th/news/contents/details/89114