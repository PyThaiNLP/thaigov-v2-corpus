รัฐบาลไทย-ข่าวทำเนียบรัฐบาล-"วราวุธ" เผย พม. รอตำรวจสรุปคดีดัง ก่อนพิจารณาเยียวยาผู้เสียหายกลุ่มเปราะบาง


วันอังคารที่ 15 ตุลาคม 2567
"วราวุธ" เผย พม. รอตำรวจสรุปคดีดัง ก่อนพิจารณาเยียวยาผู้เสียหายกลุ่มเปราะบาง
"วราวุธ" เผย พม. รอตำรวจสรุปคดีดัง ก่อนพิจารณาเยียวยาผู้เสียหายกลุ่มเปราะบาง
วันที่ 15 ตุลาคม 2567 ที่ทำเนียบรัฐบาล นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) ให้สัมภาษณ์ถึงกรณีที่มีพี่น้องประชาชนจำนวนมาก รวมทั้งบุคคลที่เป็นกลุ่มเปราะบางบางส่วน ได้รับผลกระทบจากกรณีบริษัทเอกชนรายหนึ่ง ที่กำลังเป็นข่าวดังในขณะนี้ ว่า ทราบมาว่ามีพี่น้องคนกลุ่มเปราะบางที่ได้รับผลกระทบด้วย ซึ่งภารกิจของกระทรวง พม. มีหน้าที่ในการดูแลพิทักษ์สิทธิของคนพิการ ถ้าหากว่าถูกละเมิดสิทธิหรือว่าไม่สามารถใช้สวัสดิการของรัฐได้ แต่กรณีที่เกิดขึ้นดังกล่าวเข้าใจว่าเป็นกรณีที่อยู่ภายใต้การสอบสวนของเจ้าหน้าที่ตำรวจว่าเป็นการทุจริต จะเป็นการหลอกลวงหรือไม่อย่างไร ซึ่งต้องขอให้ทางเจ้าหน้าที่ตำรวจนั้นได้มีข้อสรุปเสียก่อน แล้วจะได้มาพิจารณาว่าคนพิการที่ถูกผลกระทบนั้น ถูกละเมิดสิทธิหรือว่ามีปัจจัยใดที่ทางกระทรวง พม. จะเข้าไปช่วยดูแลได้ ดังนั้นตอนนี้เมื่อคดียังไม่ได้ถึงที่สุด ตนขออนุญาตให้เจ้าหน้าที่ตำรวจดำเนินการก่อน แต่ถ้าหากว่าพี่น้องคนพิการเดือดร้อนมาอย่างไรจะขอหารือกับศูนย์เร่งรัดจัดการสวัสดิภาพประชาชน (ศรส.) สายด่วน พม. 1300 ว่าเราสามารถช่วยเหลือประเด็นเกี่ยวกับเรื่องทนายได้หรือไม่อย่างไร เพราะว่ากระทรวง พม. มีนักสังคมสงเคราะห์ นักจิตวิทยา ซึ่งอาจจะยังไม่เป็นประโยชน์นักในกับกรณีที่เกิดขึ้น ต้องขอไปดูในรายละเอียดก่อน
#ข่าวพม #พม #ศรส #esshelpme #1300 #วราวุธรับฟังทำจริง #พมพอใจให้ทุกวัยพึงพอใจในพม #พมหนึ่งเดียว #กลุ่มเปราะบาง

ที่มา : https://www.thaigov.go.th/news/contents/details/89123