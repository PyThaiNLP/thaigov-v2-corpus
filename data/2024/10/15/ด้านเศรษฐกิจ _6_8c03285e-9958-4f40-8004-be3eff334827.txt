รัฐบาลไทย-ข่าวทำเนียบรัฐบาล-รมว.เกษตร แต่งตั้ง “ธนดล” เป็นประธานคณะทำงานการตรวจสอบและพิจารณาความผิดเกี่ยวกับผู้ได้รับการจัดที่ดินและผู้ถือครองที่ดินโดยมิชอบในเขตปฏิรูปที่ดิน


วันอังคารที่ 15 ตุลาคม 2567
รมว.เกษตร แต่งตั้ง “ธนดล” เป็นประธานคณะทำงานการตรวจสอบและพิจารณาความผิดเกี่ยวกับผู้ได้รับการจัดที่ดินและผู้ถือครองที่ดินโดยมิชอบในเขตปฏิรูปที่ดิน
รมว.เกษตร แต่งตั้ง “ธนดล” เป็นประธานคณะทำงานการตรวจสอบและพิจารณาความผิดเกี่ยวกับผู้ได้รับการจัดที่ดินและผู้ถือครองที่ดินโดยมิชอบในเขตปฏิรูปที่ดิน
นายธนดล สุวัณณะฤทธิ์ คณะที่ปรึกษารัฐมนตรีว่าการกระทรวงเกษตรและสหกรณ์ เปิดเผยภายหลังเป็นประธานการประชุมคณะทำงานการขับเคลื่อนการตรวจสอบและพิจารณาความผิดเกี่ยวกับผู้ได้รับการจัดที่ดินและผู้ถือครองที่ดินโดยมิชอบในเขตปฏิรูปที่ดินครั้งที่ 1/ 2567 ณ ห้องประชุมกระทรวงเกษตรและสหกรณ์ (135) ว่า รัฐมนตรีว่าการกระทรวงเกษตรและสหกรณ์ (ศ.ดร.นฤมล ภิญโญสินวัฒน์) ได้มีคำสั่งแต่งตั้งคณะทำงานการขับเคลื่อน การตรวจสอบและพิจารณาความผิดเกี่ยวกับผู้ได้รับการจัดที่ดินและผู้ถือครองที่ดินโดยมิชอบในเขตปฏิรูปที่ดิน เมื่อวันที่ 4 ตุลาคม 2567 เพื่อขับเคลื่อนภารกิจด้านการตรวจสอบการถือครองที่ดินและใช้ประโยชน์ในที่ดิน ส.ป.ก. อย่างผิดกฎหมาย เพื่อพิจารณาความผิดและดำเนินการยึดคืนที่ดินเพื่อจัดสรรให้แก่พี่น้องเกษตรกรได้เข้าทำประโยชน์อย่างถูกต้องต่อไป
นายธนดล กล่าวว่า รมว.นฤมล ได้เล็งเห็นถึงความสำคัญด้านการตรวจสอบความถูกต้องในเขตปฏิรูปที่ดิน เพื่อให้พี่น้องเกษตรกรได้มีที่ดินทำกินอย่างแท้จริง จึงได้แต่งตั้งคณะทำงานฯ ขึ้นโดยบูรณาการร่วมกับหน่วยงานที่เกี่ยวข้องทุกภาคส่วน ร่วมเดินหน้าตรวจสอบและดำเนินการทางกฎหมายกับกลุ่มผู้ถือครองที่ดิน ส.ป.ก. โดยมิชอบอย่างเอาจริงเอาจัง

ที่มา : https://www.thaigov.go.th/news/contents/details/89105