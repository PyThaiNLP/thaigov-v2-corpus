รัฐบาลไทย-ข่าวทำเนียบรัฐบาล-นายกฯ “แพทองธาร” เผยเตรียมพิจารณามาตรการกระตุ้นเศรษฐกิจ รวมถึงนโยบายรถไฟฟ้า 20 บาท ตลอดสาย มอบกระทรวงคมนาคมและกระทรวงการคลังร่วมศึกษาประโยชน์และความคุ้มค่างบประมาณ


วันอังคารที่ 15 ตุลาคม 2567
15/10/2567
พิมพ์
นายกฯ “แพทองธาร” เผยเตรียมพิจารณามาตรการกระตุ้นเศรษฐกิจ รวมถึงนโยบายรถไฟฟ้า 20 บาท ตลอดสาย มอบกระทรวงคมนาคมและกระทรวงการคลังร่วมศึกษาประโยชน์และความคุ้มค่างบประมาณ
นายกฯ “แพทองธาร” เผยเตรียมพิจารณามาตรการกระตุ้นเศรษฐกิจ รวมถึงนโยบายรถไฟฟ้า 20 บาท ตลอดสาย มอบกระทรวงคมนาคมและกระทรวงการคลังร่วมศึกษาประโยชน์และความคุ้มค่างบประมาณ
วันนี้ (15 ตุลาคม 2567) เวลา 11.30 น. ณ บริเวณโถงกลาง ตึกบัญชาการ 1 ทำเนียบรัฐบาล นางสาวแพทองธาร ชินวัตร นายกรัฐมนตรี กล่าวภายหลังการประชุมคณะรัฐมนตรี (ครม.) ถึงมาตรการการเยียวยาผู้ประสบอุทกภัย เพิ่มเติมโดยเยียวยาผู้ประสบอุทกภัยเพิ่มเติมครัวเรือนละ 9,000 บาท และค่าช่วยเหลือด้านการล้างดินโคลนอีกครัวเรือนละ 10,000 บาท ซึ่งขณะนี้อยู่ระหว่างการสำรวจในพื้นที่  รวมถึงการยกเว้นการเก็บค่าน้ำประปาในการทำความสะอาดบ้านเรือนและค่าไฟฟ้า โดยกระทรวงการคลังจะแถลงเสนอมาตรด้านภาษี การลดค่าใช้จ่าย และค่าเช่าการเช่าที่ดินราชพัสดุตลอดจนสินเชื่อดอกเบี้ยต่ำ เพื่อฟื้นฟูบ้านและที่พักอาศัย กิจการจากทางธนาคารรัฐและเอกชน โดยทางด้านนายพิชัย ชุณหวชิร  รองนายกรัฐมนตรีและรัฐมนตรีว่าการกระทรวงการคลัง จะเป็นผู้แถลงในส่วนต่อไปถึง ประเภทไหนที่เข้าข่าย  รวมถึงงบประมาณและวงเงิน
นายกรัฐมนตรี กล่าวต่อไปว่า   ให้ทางด้านรัฐมนตรีว่าการกระทรวงคมนาคม และรัฐมนตรีว่าการกระทรวงการคลังร่วมกันศึกษาแนวทางในการดำเนินการเรื่องของนโยบายอัตราค่าโดยสารรถไฟฟ้า 20 บาท ตลอดสาย โดยนโยบายนี้เป็นการลดภาระค่าใช้จ่าย และให้ประชาชนใช้รถไฟฟ้ามากขึ้น ซึ่งจะช่วยในเรื่องการจัดการลดมลพิษด้วย โดยการศึกษาของทั้งสองกระทรวงจะคำนึงถึงเรื่องของผลประโยชน์ที่จะได้รับและความคุ้มค่าของเรื่องทางการเงินรวมไปถึงแหล่งที่มาของเงิน ในการจัดการ และชี้แจงถึงประโยชน์ที่ประชาชนได้รับจากนโยบายดังกล่าวให้ได้เร็วที่สุด

ที่มา : https://www.thaigov.go.th/news/contents/details/89106