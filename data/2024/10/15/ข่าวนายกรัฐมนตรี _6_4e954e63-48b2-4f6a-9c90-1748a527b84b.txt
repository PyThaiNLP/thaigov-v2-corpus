รัฐบาลไทย-ข่าวทำเนียบรัฐบาล-นายกฯ “แพทองธาร” เผย กรณี ”พล.อ.พิศาล“  ผู้ต้องหาตากใบ ให้เป็นไปตามกระบวนการกฎหมาย ประสานอินเตอร์ดูความเคลื่อนไหวแล้ว


วันอังคารที่ 15 ตุลาคม 2567
15/10/2567
พิมพ์
นายกฯ “แพทองธาร” เผย กรณี ”พล.อ.พิศาล“  ผู้ต้องหาตากใบ ให้เป็นไปตามกระบวนการกฎหมาย ประสานอินเตอร์ดูความเคลื่อนไหวแล้ว
นายกฯ “แพทองธาร” เผย กรณี ”พล.อ.พิศาล“  ผู้ต้องหาตากใบ ให้เป็นไปตามกระบวนการกฎหมาย ประสานอินเตอร์ดูความเคลื่อนไหวแล้ว
วันนี้ (15 ตุลาคม 2567) เวลา 11.30 น. ณ บริเวณโถงกลาง ตึกบัญชาการ 1 ทำเนียบรัฐบาล นางสาวแพทองธาร ชินวัตร นายกรัฐมนตรี กล่าวภายหลังการประชุมคณะรัฐมนตรี (ครม.)  ถึงกรณี พลเอกพิศาล วัฒนวงษ์คีรี ที่ลาออกจากพรรคเพื่อไทย แล้ว พรรคจะตามตัวกลับมาอย่างไร ว่า เรื่องนี้ปล่อยให้เป็นไปตามกระบวนการตามกฎหมาย เพิ่งได้รับจดหมายเมื่อเช้านี้ (15 ต.ค.) หลังจากนี้ก็นำ สส.บัญชีรายชื่อ คนถัดไปขึ้นมา ย้ำว่าเป็นไปตามกระบวนการทางกฎหมาย ซึ่งได้สั่งการตำรวจลงพื้นที่บ้านพักแล้ว อยากให้เป็นไปตามกระบวนการ ไม่อยากทำอะไรให้แย่ไปกว่าเดิม
ส่วนจะกดดันให้กลับมาสู้คดีหรือไม่นั้น ทำทุกอย่างแล้ว พรรคเพื่อไทย ให้ความร่วมทางกฎหมายอยู่แล้ว สุดท้ายก็เป็นหน้าที่ตำรวจ ทั้งนี้ ส่วนที่มีความเคลื่อนไหวที่ประเทศญี่ปุ่น นั้น นายกรัฐมนตรี ระบุว่า แจ้งอินเตอร์โพลแล้ว ให้เขาดำเนินการ

ที่มา : https://www.thaigov.go.th/news/contents/details/89112