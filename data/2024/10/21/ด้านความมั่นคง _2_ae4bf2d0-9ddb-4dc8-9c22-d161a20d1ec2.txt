รัฐบาลไทย-ข่าวทำเนียบรัฐบาล-ผู้ช่วยทูตทหารแคนาดา/กรุงเทพฯ เข้าพบปลัดกระทรวงกลาโหมเพื่อแนะนำตัวในโอกาสเข้ารับหน้าที่


วันจันทร์ที่ 21 ตุลาคม 2567
ผู้ช่วยทูตทหารแคนาดา/กรุงเทพฯ เข้าพบปลัดกระทรวงกลาโหมเพื่อแนะนำตัวในโอกาสเข้ารับหน้าที่
ในวันศุกร์ที่ ๑๘ ตุลาคม ๒๕๖๗ เวลา ๑๕.๐๐ นาฬิกา พลเอก สนิธชนก สังขจันทร์ ปลัดกระทรวงกลาโหม กรุณาให้ พันโท Derek Wessan (เดเร็ค เวสสัน) ผู้ช่วยทูตทหารแคนาดา/กรุงเทพฯ
(เข้ารับตำแหน่งเมื่อ ๙ สิงหาคม ๒๕๖๗) เข้าเยี่ยมคำนับ เพื่อแนะนำตัวในโอกาสเข้ารับหน้าที่ ณ ห้องพระบารมีปกเกล้า ในศาลาว่าการกลาโหม
ไทยและแคนนาดา มีความสัมพันธ์ฉันมิตรมาอย่างยาวนาน โดยเริ่มสถาปนาความสัมพันธ์ทางการทูต
ครั้งแรกเมื่อปีพุทธศักราช ๒๕๐๔ ซึ่งทั้งสองประเทศมีการส่งเสริมและพัฒนาความร่วมมือระหว่างกันในหลายมิติ ทั้งการเมือง ความมั่นคง เศรษฐกิจและสังคม สำหรับการทหารมีความร่วมมือระหว่างกันในหลาย ๆ ด้าน อาทิ การฝึกร่วม/ผสม Cobra Gold การถ่ายทอดเทคโนโลยี รวมทั้งองค์ความรู้ด้านอุตสาหกรรมป้องกันประเทศ และการสนับสนุนที่นั่งฝึกศึกษาสำหรับกำลังพลไทยในหลักสูตรต่าง ๆ
สำหรับการเข้าพบในครั้งนี้ถือเป็นธรรมเนียมปฏิบัติของผู้ช่วยทูตทหารต่างประเทศประจำประเทศไทย
เมื่อเข้ารับตำแหน่ง เพื่อแนะนำตัวและพบปะทำความรู้จัก ตลอดจนสร้างความคุ้นเคยกับผู้แทนทางทหารของต่างประเทศ รวมทั้งร่วมหารือถึงแนวทางในการพัฒนาความสัมพันธ์ และแลกเปลี่ยนข้อคิดเห็นในประเด็นต่าง ๆ ที่มีความสนใจร่วมกัน ซึ่งจะมีส่วนช่วยกระชับความสัมพันธ์ของทั้งสองประเทศให้แน่นแฟ้นยิ่งขึ้น

ที่มา : https://www.thaigov.go.th/news/contents/details/89330