รัฐบาลไทย-ข่าวทำเนียบรัฐบาล-กรมทางหลวงชนบท แจ้งประชาชนหลีกเลี่ยงเส้นทางบนสะพานกรุงเทพ เพื่อทำการเปิดสะพานให้เรือสัญจรผ่าน ในวันที่ 22 ตุลาคม 2567 เวลา 10.00 - 10.30 น.


วันจันทร์ที่ 21 ตุลาคม 2567
กรมทางหลวงชนบท แจ้งประชาชนหลีกเลี่ยงเส้นทางบนสะพานกรุงเทพ เพื่อทำการเปิดสะพานให้เรือสัญจรผ่าน ในวันที่ 22 ตุลาคม 2567 เวลา 10.00 - 10.30 น.
...
นายมนตรี เดชาสกุลสม อธิบดีกรมทางหลวงชนบท กระทรวงคมนาคม เปิดเผยว่า กรมทางหลวงชนบท (ทช.) จะเปิดสะพานกรุงเทพเพื่อให้เรือ M/y Nooni 2 ผ่าน ในวันที่ 22 ตุลาคม 2567 ตั้งแต่เวลา 10.00 - 10.30 น. ซึ่งมีความจำเป็นต้องปิดการจราจรชั่วคราว จึงขอประชาสัมพันธ์แจ้งเตือนประชาชนผู้สัญจรผ่านสะพานกรุงเทพ โปรดหลีกเลี่ยงเส้นทางในวันและเวลาดังกล่าว อย่างไรก็ตาม ทช. ต้องขออภัยในความไม่สะดวก มา ณ โอกาสนี้ หากเรือ M/y Nooni 2 เดินเรือผ่านเรียบร้อย ทช. จะเร่งยกพื้นสะพานกลับทันที เพื่อให้ประชาชนสามารถกลับมาใช้เส้นทางได้ตามปกติโดยเร็ว
ทั้งนี้ ประชาชนสามารถใช้เส้นทางเลี่ยงสะพานพระราม 3 และสะพานสมเด็จพระเจ้าตากสินมหาราชทดแทนได้ และโปรดปฏิบัติตามป้ายเตือน คำแนะนำของเจ้าหน้าที่อย่างเคร่งครัด เพื่อความสะดวก และปลอดภัยในการเดินทาง สามารถติดต่อสอบถามได้ที่ นายวินธ์ธร อูปคำ ปฏิบัติหน้าที่แทนผู้อำนวยการหมวดบำรุงทางหลวงชนบทกัลปพฤกษ์ โทร. 08 4448 5458 หรือสายด่วน ทช. โทร. 1146

ที่มา : https://www.thaigov.go.th/news/contents/details/89349