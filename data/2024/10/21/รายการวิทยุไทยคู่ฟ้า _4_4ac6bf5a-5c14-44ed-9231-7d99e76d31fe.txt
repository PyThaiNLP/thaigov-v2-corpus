รัฐบาลไทย-ข่าวทำเนียบรัฐบาล-เตือนประชาชน ระวังมิจฉาชีพหลอกเอาทรัพย์-ข้อมูล ช่วงน้ำท่วม


วันจันทร์ที่ 21 ตุลาคม 2567
21/10/2567
พิมพ์
เตือนประชาชน ระวังมิจฉาชีพหลอกเอาทรัพย์-ข้อมูล ช่วงน้ำท่วม
วันอาทิตย์ ที่ 20 ต.ค.67
ต่อจากนี้ไป ขอเชิญรับฟังไทยคู่ฟ้า
รัฐบาลโดยกระทรวงดิจิทัลเพื่อเศรษฐกิจและสังคม แจ้งเตือนประชาชน
ระวังมิจฉาชีพฉวยโอกาสช่วงน้ำท่วมหลอกเอาทรัพย์สินและข้อมูลส่วนตัวของประชาชน เช่น
แอบอ้างเป็นหน่วยงานหรือมูลนิธิชื่อดังเปิดรับบริจาคเงินเพื่อช่วยเหลือผู้ประสบภัย
ประชาชนสามารถตรวจสอบเบื้องต้นได้ โดยหากชื่อบัญชีเป็นชื่อบุคคลอย่าหลงเชื่อ
และแอบอ้างเป็นหน่วยงานรัฐหลอกให้ลงทะเบียนเพื่อรับเงินเยียวยา โดยอาจทำเฟซบุ๊กแฟนเพจปลอม
หรือให้แอดไลน์ เพื่อเข้าไปกรอกข้อมูลส่วนบุคคล เช่น เลขบัตรประชาชน เลขบัญชีธนาคาร เบอร์โทรศัพท์
ผู้ที่ได้รับความเสียหายแล้วสามารถโทรระงับหรืออายัดบัญชี ได้ที่สายด่วน 1441
ผู้พบเบาะแสข่าวปลอมและอาชญากรรมออนไลน์แจ้งได้ที่สายด่วน 1111 ตลอด 24 ชั่วโมง
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/89345