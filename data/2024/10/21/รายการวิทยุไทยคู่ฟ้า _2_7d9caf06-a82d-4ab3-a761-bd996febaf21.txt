รัฐบาลไทย-ข่าวทำเนียบรัฐบาล-เปิดโครงการฟื้นฟูเศรษฐกิจ กระตุ้นเศรษฐกิจต่อเนื่อง


วันจันทร์ที่ 21 ตุลาคม 2567
21/10/2567
พิมพ์
เปิดโครงการฟื้นฟูเศรษฐกิจ กระตุ้นเศรษฐกิจต่อเนื่อง
วันศุกร์ที่ 18 ต.ค.67
ต่อจากนี้ไป ขอเชิญรับฟังไทยคู่ฟ้า
รัฐบาลเปิดตัว “โครงการฟื้นฟูเศรษฐกิจ” ซึ่งเป็นการรับไม้ต่อจากโครงการกระตุ้นเศรษฐกิจด้วยเงิน
10,000 บาท ผ่านผู้มีสิทธิสวัสดิการแห่งรัฐและผู้มีบัตรคนพิการ
โดยครั้งนี้เน้นที่ผู้ประกอบการรายย่อยซึ่งเป็นรากฐานสำคัญของเศรษฐกิจไทย ประกอบด้วย
ลดต้นทุนค่าเช่าแผงและร้านค้า ร้อยละ 50 ใน 12 ตลาดใหญ่ในเขตกรุงเทพฯ และพื้นที่ของหน่วยงานรัฐ
เพิ่มพื้นที่ค้าขายเพื่อเพิ่มช่องทางทำกิน
และลดค่าครองชีพแก่ประชาชนโดยได้รับความร่วมมือจากภาคเอกชนรายใหญ่ลดราคาสินค้าอุปโภคบริโภค
ซึ่งทั้งหมดนี้ดำเนินการแล้วตั้งแต่ กันยายน 2567 ไปจนถึง มกราคม 2568
เพื่อให้การกระตุ้นเศรษฐกิจเกิดประสิทธิภาพสูงสุดซึ่งคาดว่าจะสร้างมูลค่าได้มากถึง 110,000 ล้านบาท
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/89343