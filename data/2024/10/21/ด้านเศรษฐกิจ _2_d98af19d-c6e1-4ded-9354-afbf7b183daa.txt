รัฐบาลไทย-ข่าวทำเนียบรัฐบาล-ก.อุตฯ จัดทัพจิตอาสา ร่วมทำความดี รวมใจ น้อมถวายวันปิยมหาราช ร่วมปรับปรุงภูมิทัศน์ วัดเบญจมบพิตรดุสิตวนาราม 


วันจันทร์ที่ 21 ตุลาคม 2567
20/10/2567
พิมพ์
ก.อุตฯ จัดทัพจิตอาสา ร่วมทำความดี รวมใจ น้อมถวายวันปิยมหาราช ร่วมปรับปรุงภูมิทัศน์ วัดเบญจมบพิตรดุสิตวนาราม
ก.อุตฯ จัดทัพจิตอาสา ร่วมทำความดี รวมใจ น้อมถวายวันปิยมหาราช ร่วมปรับปรุงภูมิทัศน์ วัดเบญจมบพิตรดุสิตวนาราม
19 ตุลาคม 2567 นายเอกนัฏ พร้อมพันธ์ รัฐมนตรีว่าการกระทรวงอุตสาหกรรม พร้อมด้วยนายณัฐพล รังสิตพล ปลัดกระทรวงอุตสาหกรรม ร่วมกิจกรรมจิตอาสา “อุตสาหกรรมรวมใจ ทำความดีด้วยหัวใจ น้อมถวายวันปิยมหาราช 23 ตุลาคม 2567” ที่จัดขึ้นเพื่อน้อมรำลึกในพระมหากรุณาธิคุณ พระบาทสมเด็จพระจุลจอมเกล้าเจ้าอยู่หัว โดยมี นางสาวไพลิน เทียนสุวรรณ ที่ปรึกษารัฐมนตรีว่าการกระทรวงอุตสาหกรรม นายพงศ์พล ยอดเมืองเจริญ เลขานุการรัฐมนตรีว่าการกระทรวงอุตสาหกรรมและโฆษกกระทรวงอุตสาหกรรม นางสาวฐิติภัสร์ โชติเดชาชัยนันต์ หัวหน้าคณะทำงานรัฐมนตรีว่าการกระทรวงอุตสาหกรรม นายเอกภัทร วังสุวรรณ รองปลัดกระทรวงอุตสาหกรรม นายใบน้อย สุวรรณชาตรี รองปลัดกระทรวงอุตสาหกรรม รักษาราชการแทน เลขาธิการคณะกรรมการอ้อยและน้ำตาลทราย นางสาวณัฏฐิญา เนตยสุภา รองปลัดกระทรวงอุตสาหกรรม รักษาราชการแทน อธิบดีกรมส่งเสริมอุตสาหกรรม นายศุภกิจ บุญศิริ ผู้ตรวจราชการกระทรวงอุตสาหกรรม รักษาราชการแทนรองปลัดกระทรวงอุตสาหกรรม นายวิฤทธิ์ วิเศษสินธุ์
เลขาธิการคณะกรรมการอ้อยและน้ำตาลทราย รักษาราชการแทน รองปลัดกระทรวงอุตสาหกรรม นายอดิทัต วะสีนนท์ อธิบดีกรมอุตสาหกรรมพื้นฐานและการเหมืองแร่ นายเอกนิติ รมยานนท์ นายเศรษฐรัชต์ เลือดสกุล ผู้ตรวจราชการกระทรวงอุตสาหกรรม นายสุรพล ชามาตย์ ที่ปรึกษาปลัดกระทรวงอุตสาหกรรมด้านกำกับตรวจสอบการประกอบการ และคณะผู้บริหารกระทรวงอุตสาหกรรม เข้าร่วมด้วย ณ วัดเบญจมบพิตรดุสิตวนาราม แขวงดุสิต เขตดุสิต กรุงเทพฯ
สำหรับกิจกรรมจิตอาสา “อุตสาหกรรมรวมใจ ทำความดีด้วยหัวใจ น้อมถวายวันปิยมหาราช 23 ตุลาคม 2567” เพื่อปรับปรุงภูมิทัศน์ วัดเบญจมบพิตรดุสิตวนาราม ในครั้งนี้มีกิจกรรมประกอบด้วยการถวายสังฆทานร่วมกัน จากนั้นเป็นพิธีเปิดกิจกรรม โดยจิตอาสาที่ร่วมในพิธีถวายความเคารพพระบรมฉายาลักษณ์พระบาทสมเด็จพระจุลจอมกล้าเจ้าอยู่หัว และกล่าวคำปฏิญาณพร้อมกัน “เราทำความดี ด้วยหัวใจ” จากนั้นผู้บริหารกระทรวงอุตสาหกรรมและคณะจิตอาสากระทรวงอุตสาหกรรมร่วมกันตรวจระบบไฟฟ้ารอบบริเวณวัดว่ามีความสมบูรณ์พร้อมใช้งานหรือไม่ โดยมีผู้เชี่ยวชาญคอยอำนวยสะดวกให้การแก้ไข ซ่อมแซมในจุดที่ชำรุดต่อไป และร่วมกันทำความสะอาดโดยรอบบริเวณพระระเบียงค โดยทำการกวาดพื้น ถูพื้น ขัดพื้น ปัดฝุ่น และเก็บขยะโดยรอบ
วัดเบญจมบพิตรดุสิตวนาราม ตั้งอยู่ที่เขตดุสิต กรุงเทพฯ โดยพระบาทสมเด็จพระจุลจอมเกล้าเจ้าอยู่หัว รัชกาลที่ 5 ทรงสถาปนาวัดด้วยศิลปะสถาปัตยกรรมไทยโบราณ และพระราชทานนามว่า “วัดเบญจมบพิตรดุสิตวนาราม” ซึ่งหมายถึง “วัดของพระเจ้าแผ่นดินรัชกาลที่ 5” ภายในพระอุโบสถ ประดิษฐาน พระพุทธชินราช ซึ่งพระบาทสมเด็จพระจุลจอมเกล้าเจ้าอยู่หัว โปรดให้หล่อเมื่อปี พ.ศ.2444 เป็นพระนั่งสมาธิราบ ปางมารวิชัย สมัยสุโขทัย ซึ่งจำลองจากองค์จริงที่จังหวัดพิษณุโลก ประดิษฐาน ณ พระแท่นรัตนบัลลังก์ และภายในวัดมีสถานที่สำคัญ และน่าสนใจมากมายทั้ง ศาลาสี่สมเด็จ พระที่นั่งทรงธรรม หอระฆังบวรวงศ์ พระอุโบสถ พิพิธภัณฑ์สถานแห่งชาติ วัดเบญจมบพิตร ซึ่งเป็นพิพิธภัณฑ์ที่สร้างขึ้นในรัชสมัยพระบาทสมเด็จพระจุลจอมเกล้าเจ้าอยู่หัว เพื่อจัดแสดงพระพุทธรูปโบราณในสมัยต่างๆ ทั้งในและนอกประเทศ นับว่าเป็นอีกหนึ่งวัดที่สำคัญของเมืองไทย

ที่มา : https://www.thaigov.go.th/news/contents/details/89326