รัฐบาลไทย-ข่าวทำเนียบรัฐบาล-นายกรัฐมนตรี เปิดงานประเพณีออกพรรษาและบั้งไฟพญานาคโลก จ.หนองคาย


วันจันทร์ที่ 21 ตุลาคม 2567
21/10/2567
พิมพ์
นายกรัฐมนตรี เปิดงานประเพณีออกพรรษาและบั้งไฟพญานาคโลก จ.หนองคาย
วันพฤหัสบดีที่ 17 ต.ค.67
ต่อจากนี้ไป ขอเชิญรับฟังไทยคู่ฟ้า
นางสาวแพทองธาร ชินวัตร นายกรัฐมนตรี ลุยส่งเสริมการท่องเที่ยวภาคอีสานหลังน้ำลด
โดยในช่วงเย็นวันนี้ (17ต.ค.67) เป็นประธานในพิธีบวงสรวงบูชาพญาพิสัยสัตนาคราช
เนื่องในงานประเพณีออกพรรษาและบั้งไฟพญานาคโลก ประจำปี 2567 พร้อมเป็นประธานเปิดงาน
“ประเพณีออกพรรษาและบั้งไฟพญานาคโลก” ประจำปี 2567 ณ ลานนาคาเบิกฟ้า 2 ต.จุมพล อ.โพนพิสัย
จ.หนองคาย ส่งเสริมการท่องเที่ยวเชิงวัฒนธรรมประเพณียกระดับสู่การเป็น Soft Power ทั้งนี้
ขอเชิญชวนประชาชนเที่ยวงานประเพณีออกพรรษาและบั้งไฟพญานาคโลก ได้ใน 6 อำเภอริมแม่น้ำโขง
จ.หนองคาย ถึงวันที่ 25 ตุลาคม 2567
เพื่อช่วยสร้างรายได้และกระตุ้นเศรษฐกิจให้แก่พื้นที่จัดงานและจังหวัดใกล้เคียง
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/89341