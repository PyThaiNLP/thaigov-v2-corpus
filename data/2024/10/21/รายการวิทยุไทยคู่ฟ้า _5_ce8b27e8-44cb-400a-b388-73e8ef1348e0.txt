รัฐบาลไทย-ข่าวทำเนียบรัฐบาล-เอกสารสำคัญชำรุด-สูญหาย จากอุทกภัย ขอรับใหม่ได้ ติดต่อ อปท.พื้นที่


วันจันทร์ที่ 21 ตุลาคม 2567
21/10/2567
พิมพ์
เอกสารสำคัญชำรุด-สูญหาย จากอุทกภัย ขอรับใหม่ได้ ติดต่อ อปท.พื้นที่
วันจันทร์ ที่ 21 ต.ค.67
ต่อจากนี้ไป ขอเชิญรับฟังไทยคู่ฟ้า
ศูนย์ปฏิบัติการช่วยเหลือผู้ประสบอุทกภัย วาตภัย และดินโคลมถล่ม
แจ้งผู้ประสบภัยที่เอกสารสำคัญชำรุดหรือสูญหาย เช่น บัตรประจำตัวประชาชน โฉนดที่ดิน
หรือหนังสือสำคัญของทางราชการ สามารถติดต่อขอรับเอกสารใหม่ได้ โดยขอรับ
“หนังสือรับรองผู้ประสบภัยประเภทบุคคลธรรมดา” จากองค์กรปกครองท้องถิ่นในพื้นที่ก่อน
แล้วนำหนังสือรับรองไปดำเนินการขอรับเอกสารสำคัญในขั้นตอนต่อไป นอกจากนี้
ยังใช้หนังสือรับรองดังกล่าวเป็นหลักฐานประกอบเพื่อขอรับเงินเยียวยาตามนโยบายรัฐบาล
ทั้งการเยียวยาครัวเรือนละ 9,000 บาท ซึ่งคาดว่าจะโอนเข้าบัญชีผู้ประสบภัยเร็ว ๆ นี้
และเงินช่วยเหลือค่าล้างดินโคลน หลังละ 10,000 บาท ที่อยู่ระหว่างการสำรวจพื้นที่ความเสียหาย ด้วย
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/89346