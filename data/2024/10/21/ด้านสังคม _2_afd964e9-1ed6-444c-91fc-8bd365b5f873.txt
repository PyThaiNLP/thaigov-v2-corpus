รัฐบาลไทย-ข่าวทำเนียบรัฐบาล-ดีอี เปิดสัมมนา “Silver Economy & AI Disruption”


วันจันทร์ที่ 21 ตุลาคม 2567
ดีอี เปิดสัมมนา “Silver Economy & AI Disruption”
ดีอี เปิดสัมมนา “Silver Economy & AI Disruption”
วันที่ 21 ตุลาคม 2567 นายณัฐพล ณัฏฐสมบูรณ์ รองปลัดกระทรวงดิจิทัลเพื่อเศรษฐกิจและสังคม (ดีอี) กล่าวเปิดงานสัมมนาวิชาการ ในหัวข้อ “Silver Economy & AI Disruption” ซึ่งจัดขึ้นโดย หลักสูตรศิลปศาสตรมหาบัณฑิต สาขาวิชาการพัฒนาธุรกิจและทุนมนุษย์ มหาวิทยาลัยนอร์ทกรุงเทพ เพื่อเป็นการให้ความรู้เชิงวิชาการเกี่ยวกับ เศรษฐกิจสูงวัยและการเปลี่ยนแปลงด้าน Ai สำหรับผู้ประกอบการธุรกิจ และบุคคลทั่วไป โดยมี ผศ.ดร. สิทธิพร ประวัติรุ่งเรื่อง อธิการบดีมหาวิทยาลัยนอร์ทกรุงเทพ และคณะผู้บริหารมหาวิทยาลัยนอร์ทกรุงเทพให้การต้อนรับ พร้อมด้วยผู้ที่เกี่ยวข้องเข้ารวมเป็นจำนวนมาก ณ ห้องสัตตบงกช อาคาร 1 ชั้น 3 มหาวิทยาลัยนอร์ทกรุงเทพ
ทั้งนี้ นายณัฐพล ได้กล่าวถึงความสำคัญของการผสานแนวคิด Silver Economy และเทคโนโลยี AI ในบริบทของสังคมไทยที่กำลังก้าวเข้าสู่สังคมสูงวัยว่า การเตรียมพร้อมรับมือกับการเปลี่ยนแปลงนี้เป็นยุทธศาสตร์สำคัญในการพัฒนาประเทศ โดยรัฐบาลได้มีนโยบายส่งเสริมการใช้เทคโนโลยีดิจิทัลเพื่อพัฒนาคุณภาพชีวิตผู้สูงอายุ เช่น Telemedicine และการใช้ AI ในการดูแล งานสัมมนาวิชาการนี้จึงมีบทบาทสำคัญในการสร้างความรู้ ความเข้าใจ และเป็นเวทีแลกเปลี่ยนประสบการณ์เกี่ยวกับโอกาสและความท้าทายในการพัฒนาเศรษฐกิจผู้สูงอายุควบคู่ไปกับการใช้เทคโนโลยี AI เพื่อสร้างสังคมไทยที่เติบโตอย่างยั่งยืน

ที่มา : https://www.thaigov.go.th/news/contents/details/89359