รัฐบาลไทย-ข่าวทำเนียบรัฐบาล-SME D Bank จัดกิจกรรม “ส่งขยะไปเกิดใหม่” ตอบโจทย์ความยั่งยืน ชุบชีวิตกล่องนมเป็นโต๊ะนักเรียนส่งเสริมการศึกษาคู่ช่วยดูแลโลก


วันจันทร์ที่ 21 ตุลาคม 2567
21/10/2567
พิมพ์
SME D Bank จัดกิจกรรม “ส่งขยะไปเกิดใหม่” ตอบโจทย์ความยั่งยืน ชุบชีวิตกล่องนมเป็นโต๊ะนักเรียนส่งเสริมการศึกษาคู่ช่วยดูแลโลก
SME D Bank ร่วมกิจกรรม “Go Green ส่งขยะไปเกิดใหม่” ภายใต้โครงการ “SME Decarbonize ร่วมใจเฉลิมพระเกียรติ 72 พรรษา” โดยร่วมมือกับโรงเรียนมนต์จรัสสิงห์อนุสรณ์ นำของเหลือทิ้ง กลับมาชุบชีวิต เพิ่มมูลค่า สร้างสรรค์เป็นสิ่งใหม่ที่เกิดประโยชน์ได้อีกครั้ง
นายพิชิต มิทราวงศ์ กรรมการผู้จัดการ ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank  พร้อมคณะผู้บริหาร และพนักงานธนาคาร ร่วมดำเนินการด้านความยั่งยืน ในกิจกรรม “Go Green ส่งขยะไปเกิดใหม่” ภายใต้โครงการ “SME Decarbonize ร่วมใจเฉลิมพระเกียรติ 72 พรรษา” โดยร่วมมือกับโรงเรียนมนต์จรัสสิงห์อนุสรณ์ นำของเหลือทิ้ง กลับมาชุบชีวิต เพิ่มมูลค่า สร้างสรรค์เป็นสิ่งใหม่ที่เกิดประโยชน์ได้อีกครั้ง ด้วยการรณรงค์ให้ผู้บริหาร และพนักงาน SME D Bank กับนักเรียนของโรงเรียนมนต์จรัสสิงห์อนุสรณ์ ช่วยกันเก็บกล่องนมที่ใช้แล้ว นำไปล้างทำความสะอาด และตากให้แห้ง จากนั้น รวบรวมส่งให้ผู้ผลิตเฟอร์นิเจอร์ที่มีนวัตกรรม Upcycling นำกล่องนมไปอัดเป็นแผ่นกระดานที่มีความสวยงามและแข็งแรง ผลิตเป็นเฟอร์นิเจอร์ “ชุดโต๊ะนักเรียน” ขณะเดียวกัน  SME D Bank ได้มอบคอมพิวเตอร์ จำนวน 20 ชุด เพื่อให้โรงเรียนมนต์จรัสสิงห์อนุสรณ์ นำไปใช้ประโยชน์เป็นสื่อการเรียนการสอนให้เด็กๆ มีทักษะความเข้าใจการใช้เทคโนโลยีดิจิทัล และเข้าถึงเทคโนโลยีได้ดียิ่งขึ้น
สำหรับกิจกรรมดังกล่าว เป็นหนึ่งในการดำเนินการตามแนวทางความยั่งยืนของ SME D Bank  สร้างความสมดุลให้แก่เศรษฐกิจ สังคม และสิ่งแวดล้อม โดยกล่องนมประมาณ 85 กิโลกรัม จะผลิตโต๊ะนักเรียนได้ 1 ชุด  ในกิจกรรมครั้งนี้ สามารถส่งมอบโต๊ะนักเรียนจากกล่องนมใช้วางคอมพิวเตอร์ได้ถึง 20 ชุด ขณะเดียวกัน ยังช่วยลดการทิ้งขยะจากกล่องนมได้ถึง 1,700 กิโลกรัม โดย SME D Bank มีเป้าหมายช่วยลดการปล่อยก๊าซเรือนกระจกออกสู่ธรรมชาติ ไม่น้อยกว่า 600 ตันคาร์บอนต่อปี รวมถึง ยังร่วมเป็นส่วนหนึ่งในการช่วยจำกัดการเพิ่มขึ้นของอุณหภูมิโลกไม่เกิน 1.5 องศาเซสเซียส

ที่มา : https://www.thaigov.go.th/news/contents/details/89352