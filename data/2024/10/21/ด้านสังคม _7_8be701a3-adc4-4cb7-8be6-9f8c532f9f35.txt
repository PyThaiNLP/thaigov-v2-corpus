รัฐบาลไทย-ข่าวทำเนียบรัฐบาล-“วราวุธ” ส่งทีม ศรส. รุดช่วยยาย 86 ปี ชาวตาลสุม จ.อุบลราชธานี ถูกลูกบุญธรรมทำร้ายร่างกาย หนีพึ่งคนรู้จัก ประสาน พม. ขอความช่วยเหลือ


วันจันทร์ที่ 21 ตุลาคม 2567
“วราวุธ” ส่งทีม ศรส. รุดช่วยยาย 86 ปี ชาวตาลสุม จ.อุบลราชธานี ถูกลูกบุญธรรมทำร้ายร่างกาย หนีพึ่งคนรู้จัก ประสาน พม. ขอความช่วยเหลือ
“วราวุธ” ส่งทีม ศรส. รุดช่วยยาย 86 ปี ชาวตาลสุม จ.อุบลราชธานี ถูกลูกบุญธรรมทำร้ายร่างกาย หนีพึ่งคนรู้จัก ประสาน พม. ขอความช่วยเหลือ
วันที่ 20 ตุลาคม 2567 นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) เปิดเผยถึงกรณีหญิงชราชาวอำเภอตาลสุม จ.อุบลราชธานี  อายุ 86 ปี ถูกลูกบุญธรรมทำร้ายร่างกาย ยึดสมุดบัญชี ยึดเบี้ยเบี้ยผู้สูงอายุ และเบี้ยความพิการ ทำให้ยายต้องหลบหนีเข้าเมืองมาขอความช่วยเหลือ จากคนรู้จักซึ่งได้ประสานมายังศูนย์เร่งรัดจัดการสวัสดิภาพประชาชน (ศรส.) ว่า ศูนย์เร่งรัดจัดการสวัสดิภาพประชาชน (ศรส.) รายงานว่า เมื่อวันที่ 19 ต.ค. 67 ทีม ศรส.จ.อุบลราชธานี ได้ลงพื้นที่ตรวจสอบข้อเท็จจริงดังกล่าว พบว่า หญิงชรา อายุ 86 ปี อยู่บ้านในพื้นที่ อ.ตาลสุม จ.อุบลราชธานี ถูกลูกบุญธรรมทำร้ายร่างกาย จึงทำให้ต้องหลบหนีออกมาจากบ้านและขอติดรถประจำทางเข้ามาในตัวเมือง จ.อุบลราชธานี เพื่อขอความช่วยเหลือจากพลเมืองดี เนื่องจากเคยรู้จักกันมาก่อน และมีการติดต่อกันเป็นประจำ
ทีม ศรส.จ.อุบลราชบุรี ได้พูดคุยกับลูกบุญธรรมของหญิงชรา พบว่าเป็นคนที่หญิงชราเคยดูแลอยู่ก่อนไปบวชชี ไม่ได้เป็นลูกบุญธรรมแต่อย่างใด แต่ชอบมีปากเสียงกัน และวันนั้นได้ผลักหญิงชรา จึงทำให้หวาดกลัวและตกใจ จึงได้ออกจากบ้าน และไปอยู่กับพลเมืองดีที่แจ้งเหตุ หลังจากนั้น พลเมืองดีได้พาหญิงชราไปลงบันทึกประจำวันกับเจ้าหน้าที่ตำรวจ สภ.ตาลสุม และได้พาไปพักที่บ้านตามความประสงค์ของหญิงชรา และทีม ศรส.จ.อุบลราชบุรี ได้เดินทางไปที่บ้านของพลเมืองดี เพื่อประเมินสภาพบ้าน ซึ่งพบว่ามีความปลอดภัย และภายในบ้านมีความสะอาด ประกอบกับพลเมืองดี ได้เต็มใจที่จะดูแลหญิงชรา แต่อย่างไรก็ตาม ทีม ศรส.จ.อุบลราชธานี จะประชุมทีมสหวิชาชีพ เพื่อวางแผนการช่วยเหลืออย่างต่อเนื่อง และรักษาฟื้นฟูสภาพร่างกายและสภาพจิตใจ และหากหญิงชราประสงค์เข้ารับการดูแลจากกระทรวง พม. ทางทีม ศรส.จ.อุบลราชบุรี จะดำเนินการรับเข้าคุ้มครองสวัสดิภาพในหน่วยงานของกระทรวง พม. ต่อไป
#ข่าวพม #พม #ศรส #esshelpme #1300 #วราวุธศิลปอาชา #วราวุธรับฟังทำจริง #พมพอใจให้ทุกวัยพึงพอใจในพม #พมหนึ่งเดียว #หญิงชราถูกทำร้ายร่างกาย #อุบลราชธานี

ที่มา : https://www.thaigov.go.th/news/contents/details/89372