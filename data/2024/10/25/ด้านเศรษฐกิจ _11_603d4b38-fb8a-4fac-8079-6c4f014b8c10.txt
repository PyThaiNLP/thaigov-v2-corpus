รัฐบาลไทย-ข่าวทำเนียบรัฐบาล-ออมสินเปิดตัวกระปุกออมสิน Thailand Soft Power วาระวันออมแห่งชาติ ปี 67


วันศุกร์ที่ 25 ตุลาคม 2567
25/10/2567
พิมพ์
ออมสินเปิดตัวกระปุกออมสิน Thailand Soft Power วาระวันออมแห่งชาติ ปี 67
ธนาคารออมสินเปิดตัวกระปุกออมสิน Thailand Soft Power เนื่องในวันที่ 31 ตุลาคม ของทุกปี เป็นวันออมแห่งชาติ ย้ำบทบาทส่งเสริมการออมเพื่อคนไทย ลงทะเบียนจองสิทธิ์ 27-30 ต.ค. นี้เท่านั้น
เนื่องในวันที่ 31 ตุลาคม ของทุกปี เป็นวันออมแห่งชาติ ธนาคารออมสินในฐานะสถาบันการเงินซึ่งเป็นผู้นำด้านการส่งเสริมการออม เพื่อสร้างวินัยทางการเงินที่มั่นคงให้กับคนไทยมาแล้วกว่า 111 ปี ในวาระวันออมแห่งชาติ ประจำปี 2567 ธนาคารจึงจัดทำกระปุกออมสินภายใต้คอนเซ็ปต์ Thailand Soft Power ตามนโยบายซอฟพาวเวอร์ของรัฐบาลที่มีเป้าหมายผลักดันทุนทางวัฒนธรรมในการสร้างมูลค่าเพิ่มให้เศรษฐกิจไทย โดยนำซอฟท์พาวเวอร์สำคัญของไทยในมิติต่าง ๆ มาถ่ายทอดเป็นลวดลายบนกระปุก อาทิ วัฒนธรรม ประเพณี เมนูอาหารยอดนิยม และสถานที่ท่องเที่ยวที่มีชื่อเสียง รวมถึงรูปกระปุกออมสิน สัญลักษณ์การออมที่กระตุ้นให้ประชาชนรักการออมมาอย่างยาวนาน ร่วมพัฒนาและออกแบบลายกับศิลปินจากโครงการ อาร์ต ฟอร์ แคนเซอร์ บาย ไอรีล (Art for Cancer by Ireal) กิจการเพื่อสังคม เพื่อช่วยยกระดับคุณภาพชีวิตผู้ป่วยมะเร็ง ซึ่งถือเป็นการเดินหน้าภารกิจธนาคารเพื่อสังคมผ่านกระบวนการสร้างคุณค่าร่วมและทำให้เกิดผลกระทบเชิงบวกในวงกว้างมากขึ้น จึงขอเชิญชวนผู้สนใจออมเงินพร้อมรับกระปุกออมสิน Thailand Soft Power เป็นที่ระลึก สามารถลงทะเบียนจองสิทธิ์ใน 3 ช่องทาง ได้แก่ เว็บไซต์ www.gsb.or.th, LINE Official : GSB Society และแอปพลิเคชัน MyMo ได้ตั้งแต่วันที่ 27 – 30 ตุลาคม 2567 หรือจนกว่าจะครบจำนวนสิทธิ์ (1 กระปุก ต่อ 1 ท่าน ของมีจำนวนจำกัด) และทำการฝากเงิน 500 บาทขึ้นไป เพื่อรับกระปุกออมสินตามสาขาที่ลงทะเบียนได้ตั้งแต่วันที่ 31 ตุลาคม  – 3 พฤศจิกายน 2567

ที่มา : https://www.thaigov.go.th/news/contents/details/89498