รัฐบาลไทย-ข่าวทำเนียบรัฐบาล-พช. ยกภูมิปัญญาท้องถิ่นจากทั่วประเทศ พร้อมต้อนรับนักท่องเที่ยว ในการจัดการแข่งขัน MotoGP “PT Grand Prix of Thailand 2024” ณ สนามช้างอารีน่า อำเภอเมืองบุรีรัมย์ จังหวัดบุรีรัมย์


วันศุกร์ที่ 25 ตุลาคม 2567
25/10/2567
พิมพ์
พช. ยกภูมิปัญญาท้องถิ่นจากทั่วประเทศ พร้อมต้อนรับนักท่องเที่ยว ในการจัดการแข่งขัน MotoGP “PT Grand Prix of Thailand 2024” ณ สนามช้างอารีน่า อำเภอเมืองบุรีรัมย์ จังหวัดบุรีรัมย์
พช. ยกภูมิปัญญาท้องถิ่นจากทั่วประเทศ พร้อมต้อนรับนักท่องเที่ยว ในการจัดการแข่งขัน MotoGP “PT Grand Prix of Thailand 2024” ณ สนามช้างอารีน่า อำเภอเมืองบุรีรัมย์ จังหวัดบุรีรัมย์
เมื่อวันที่ 24 ตุลาคม 2567 ณ สนามช้างอารีน่า อำเภอเมืองบุรีรัมย์ จังหวัดบุรีรัมย์ นางสาวซาบีดา ไทยเศรษฐ์ รัฐมนตรีช่วยว่าการกระทรวงมหาดไทย เป็นประธานในพิธีเปิดงาน OTOP TO THE WORLD ภายใต้แนวคิด “ภูมิปัญญาไทย ภูมิใจสู่สากล" โดยมี ผู้บริหารกระทรวงมหาดไทย หน่วยงานภาคี ผู้ประกอบการ OTOP นักท่องเที่ยว และประชาชนเป็นจำนวนมากเข้าร่วมงาน โดยมี นาย สยาม ศิริมงคล อธิบดีกรมการพัฒนาชุมชน กล่าวรายงาน
นางสาวซาบีดา ไทยเศรษฐ์ รัฐมนตรีช่วยว่าการกระทรวงมหาดไทย กล่าวว่า รัฐบาลมีนโยบายในการส่งเสริมและสนับสนุนในการพัฒนาผู้ประกอบการ พัฒนาผลิตภัณฑ์ให้มีมาตรฐาน 3-5 ดาว และเพิ่มช่องทางการตลาดให้แก่ผลิตภัณฑ์ รวมถึงสร้างความมั่นคงทางวัฒนธรรมและขนบธรรมเนียมประเพณีของชาวไทยให้ชาวต่างชาติได้เห็นถึงพัฒนาการของผลิตภัณฑ์ OTOP และสามารถเลือกซื้อสินค้าที่สร้างมูลค่าเพิ่มตามนโยบายส่งเสริมกลุ่ม Soft Power ของรัฐบาล โดยที่ส่งเสริมและยกระดับ สร้างมูลค่าเพิ่มให้กับผลิตภัณฑ์ชุมชน ส่งเสริมช่องทางการตลาด เพิ่มโอกาสให้ประชาชนมีอาชีพ มีงานทำและสร้างรายได้อย่างยั่งยืน และมีโอกาสเข้าถึงองค์ความรู้สมัยใหม่ แหล่งเงินทุน เมื่อประเทศไทย ได้รับสิทธิ์จัดการแข่งขันจักรยานยนต์ทางเรียบชิงแชมป์โลก โมโตจีพี 2024 ณ สนามช้างอินเตอร์เนชั่นแนล เซอร์กิต จังหวัดบุรีรัมย์ ซึ่งจะมีนักแข่งจักรยานยนต์ทางเรียบที่มีชื่อเสียงระดับโลก รวมทั้งประชาชนและนักท่องเที่ยวทั้งชาวไทยและชาวต่างชาติ เข้าร่วมชมการแข่งขันเป็นจำนวนมาก กระทรวงมหาดไทย จึงได้มอบหมายให้กรมการพัฒนาชุมชน ได้จัดงานนี้ขึ้น เพื่อเป็นการประชาสัมพันธ์ ผลิตภัณฑ์หนึ่งตำบล หนึ่งผลิตภัณฑ์ OTOP ภูมิปัญญาท้องถิ่น ออกสู่สายตาชาวโลก ให้เป็นที่รู้จักในวงกว้าง และเพื่อเพิ่มช่องทางการตลาด สร้างรายได้ให้กับผู้ผลิต ผู้ประกอบการ OTOP และเพื่อสนับสนุนได้เลือกซื้อผลิตภัณฑ์ อันทรงคุณค่า และสุดยอดผลิตภัณฑ์ OTOP จากชุมชนต่าง ๆ เพื่อเป็นการร่วมแรงร่วมใจพลิกฟื้นเศรษฐกิจของประเทศไทยให้เข็มแข็งและก้าวเดินต่อไป
นายสยาม ศิริมงคล อธิบดีกรมการพัฒนาชุมชน กล่าวว่า กรมการพัฒนาชุมชน ได้รับมอบหมายจากกระทรวงมหาดไทย ให้รับผิดชอบในการขับเคลื่อน การดำเนินงานโครงการหนึ่งตำบล หนึ่งผลิตภัณฑ์ การส่งเสริมและยกระดับเศรษฐกิจฐานราก ให้มั่นคงเพื่อสร้างอัตราการเติบโตของมูลค่าเศรษฐกิจฐานรากของมูลค่าสินค้า OTOP โดยได้กำหนดแนวทางการพัฒนาที่ 3 สร้างมูลค่าเพิ่มให้กับผลิตภัณฑ์ชุมชน และส่งเสริมช่องทางการตลาด และประชาสัมพันธ์ผลิตภัณฑ์ OTOP ให้เป็นที่รู้จักในวงกว้างมากขึ้น ตลอดจนส่งเสริมให้ผู้ผลิตและผู้ประกอบการได้พัฒนาศักยภาพในการผลิต การจำหน่าย และการบริหารจัดการเพื่อก้าวสู่เวทีการค้าระหว่างประเทศต่อไปในอนาคต ซึ่งภายในงานจัดขึ้นภายในเต็นท์โดมขนาดใหญ่ติดแอร์ โดยการนำผลิตภัณฑ์จากภูมิปัญญาท้องถิ่นจากทั่วประเทศ มารวมไว้ที่เดียว ซึ่งจะสร้างความเพลิดเพลินใจให้กับผู้มาร่วมงานในการช็อป ชม ชิม อย่างมีความสุขและประทับใจไปกับกิจกรรมต่าง ๆ ที่น่าสนใจมากมายกว่า 200 ราย ไม่ว่าจะเป็นผลิตภัณฑ์ OTOP จาก 5 ประเภท ได้แก่ อาหาร, เครื่องดื่ม, ผ้า เครื่องแต่งกาย, ของใช้ ของตกแต่ง ของที่ระลึก, และสมุนไพรที่ไม่ใช่อาหาร รวมไปถึงอาหารชวนชิมที่มีชื่อเสียงของแต่ละจังหวัดที่ผ่านการันตีว่าเป็นสุดยอดอาหารชวนชิม การสาธิตและแสดงกระบวนการพัฒนาภูมิปัญญาท้องถิ่น การแสดงศิลปวัฒนธรรม มินิคอนเสิร์ตของศิลปินนักร้อง และไฮไลต์พิเศษกับการแสดงพิธีเปิดที่นำความเป็นเอกลักษณ์ของจังหวัดมาสร้างสรรค์ ร้อยเรียง เรื่องราวสุดตระการตา ที่สำคัญผู้ที่มาร่วม ช็อป ชม ชิม กับกิจกรรมภายในงานสามารถลุ้นรับโชคกับรางวัลพิเศษในทุกวัน จึงขอเชิญชวนประชาชนมาร่วมเลือกซื้อผลิตภัณฑ์ชุมชนจากทั่วประเทศกว่า 200 ร้านค้า รวมไปถึงได้ร่วมกิจกรรมต่างๆ ภายในงานที่อัดแน่นขนมาแบบจัดเต็มเพื่อความสุข สนุกสนาน ระหว่างวันที่ 23 – 27 ตุลาคม 2567 เวลา 10.00 – 21.00 น. ณ สนามช้างอารีน่า อำเภอเมืองบุรีรัมย์ จังหวัดบุรีรัมย์
#ข้อมูล กรมการพัฒนาชุมชน #otop

ที่มา : https://www.thaigov.go.th/news/contents/details/89508