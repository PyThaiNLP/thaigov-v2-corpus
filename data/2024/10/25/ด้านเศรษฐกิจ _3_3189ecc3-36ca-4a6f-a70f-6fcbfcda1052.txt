รัฐบาลไทย-ข่าวทำเนียบรัฐบาล-ปลัดฯ ณัฐพล เป็นประธานในพิธีบำเพ็ญกุศลถวายพระราชกุศล เนื่องในวันคล้ายวันสวรรคต ร.5 ณ วัดเบญจมบพิตร


วันศุกร์ที่ 25 ตุลาคม 2567
25/10/2567
พิมพ์
ปลัดฯ ณัฐพล เป็นประธานในพิธีบำเพ็ญกุศลถวายพระราชกุศล เนื่องในวันคล้ายวันสวรรคต ร.5 ณ วัดเบญจมบพิตร
ปลัดฯ ณัฐพล เป็นประธานในพิธีบำเพ็ญกุศลถวายพระราชกุศล เนื่องในวันคล้ายวันสวรรคต ร.5 ณ วัดเบญจมบพิตร
วันที่ 23 ตุลาคม 2567  ดร.ณัฐพล รังสิตพล ปลัดกระทรวงอุตสาหกรรม เป็นประธานในพิธีบำเพ็ญกุศลถวายพระราชกุศลแด่พระบาทสมเด็จพระปรมินทรมหาจุฬาลงกรณ์ พระจุลจอมเกล้าเจ้าอยู่หัว พร้อมด้วยนางสาวณัฏฐิญา เนตยสุภา รองปลัดกระทรวงอุตสาหกรรม รักษาราชการแทน อธิบดีกรมส่งเสริมอุตสาหกรรม นายศุภกิจ บุญศิริ ผู้ตรวจราชการกระทรวงอุตสาหกรรม รักษาราชการแทนรองปลัดกระทรวงอุตสาหกรรม นายสุรพล ชามาตย์ ที่ปรึกษาปลัดกระทรวงอุตสาหกรรมด้านกำกับตรวจสอบการประกอบการ คณะผู้บริหารกระทรวงอุตสาหกรรม นายมานัส ทารัตน์ใจ ที่ปรึกษากรมการศาสนา และประชาชนทั่วไปเข้าร่วม น้อมลำลึกถึงพระมหากรุณาธิคุณล้นเกล้ารัชกาลที่ 5 ณ พระอุโบสถ วัดเบญจมบพิตรดุสิตวนาราม เขตดุสิต กรุงเทพมหานคร
กิจกรรมในงานบำเพ็ญกุศลนี้ จัดขึ้นเพื่อน้อมรำลึกถึงพระมหากรุณาธิคุณของสมเด็จพระปิยมหาราชเจ้า โดยมีการตักบาตรและทำบุญอุทิศถวายแด่พระบาทสมเด็จพระจุลจอมเกล้าเจ้าอยู่หัว ซึ่งเป็นส่วนหนึ่งของประเพณีที่จัดขึ้นเป็นประจำทุกปีในวันที่ 23 ตุลาคม อันเป็นวันคล้ายวันสวรรคตของพระองค์
ภายในงาน มีการประกอบศาสนกิจต่าง ๆ อาทิ การสวดมนต์ การถวายจตุปัจจัยไทยธรรม และการเทศน์ธรรมเทศนา โดยมีศิษยานุศิษย์ วัดเบญจมบพิตรดุสิตวนาราม มูลนิธิเบญจมบพิตร และสมาคมเบญจมบพิตร เข้าร่วมอย่างพร้อมเพรียงกัน พิธีดังกล่าวสะท้อนให้เห็นถึงความเคารพรักและความกตัญญูกตเวทีต่อพระมหากษัตริย์ผู้ทรงพระคุณอันประเสริฐ

ที่มา : https://www.thaigov.go.th/news/contents/details/89489