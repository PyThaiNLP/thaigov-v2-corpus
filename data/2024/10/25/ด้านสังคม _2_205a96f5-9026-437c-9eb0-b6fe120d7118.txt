รัฐบาลไทย-ข่าวทำเนียบรัฐบาล-​ดีอี ร่วมสมทบทุน "โครงการช่วยเหลือผู้ประสบอุทกภัย" สภากาชาดไทย


วันศุกร์ที่ 25 ตุลาคม 2567
​ดีอี ร่วมสมทบทุน "โครงการช่วยเหลือผู้ประสบอุทกภัย" สภากาชาดไทย
​ดีอี ร่วมสมทบทุน "โครงการช่วยเหลือผู้ประสบอุทกภัย" สภากาชาดไทย
วันที่ 25 ตุลาคม 2567 นางสาวยุพาภรณ์ ศิริกิจพาณิชย์กูล ผู้ช่วยปลัดกระทรวงดิจิทัลเพื่อเศรษฐกิจและสังคม (ดีอี) เป็นตัวแทนร่วมสมทบทุนช่วยเหลือผู้ประสบอุทกภัยใน "โครงการช่วยเหลือผู้ประสบอุทกภัย" สำนักงานบรรเทาทุกข์และประชานามัยพิทักษ์ สภากาชาดไทย โดยมี นางสาวสุกัญญา ทรัพย์อุดมมั่งมี หัวหน้าฝ่ายบรรเทาทุกข์ผู้ประสบภัย สำนักงานบรรเทาทุกข์และประชานามัยพิทักษ์ สภากาชาดไทย และคณะ เป็นผู้รับมอบ ณ ห้องประชุมศูนย์ปฏิบัติการภัยพิบัติฯ ชั้น 2 อาคารเทิดพระเกียรติฯ สภากาชาดไทยณ สภากาชาดไทย
สำหรับการร่วมสมทบทุนในครั้งนี้ เป็นการร่วมสมทบทุนเพิ่มเติมจากครั้งก่อน เมื่อวันที่ 24 กันยายน 2567 ในโอกาสที่กระทรวงดีอี ได้เชิญชวนบุคลากรและผู้เข้าร่วมงานวันสถาปนาครบรอบ 8 ปี ของกระทรวงฯ เมื่อวันที่ 16 กันยายน 2567 ร่วมบริจาคเงินสมทบทุนกองทุนสวัสดิการสำนักงานปลัดกระทรวงดีอี เพื่อนำไปช่วยเหลือผู้ประสบอุทกภัยที่เกิดขึ้นในหลายพื้นที่ของประเทศไทย
#DE
#กระทรวงดิจิทัล

ที่มา : https://www.thaigov.go.th/news/contents/details/89502