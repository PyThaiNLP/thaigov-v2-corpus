รัฐบาลไทย-ข่าวทำเนียบรัฐบาล-รัฐมนตรีฯ เอกนัฏ เฝ้ารับเสด็จพระบาทสมเด็จพระเจ้าอยู่หัว และพระราชินี ทรงวางพวงมาลาพระบรมราชานุสรณ์ รัชกาลที่ 5 เนื่องในวันปิยมหาราช


วันศุกร์ที่ 25 ตุลาคม 2567
25/10/2567
พิมพ์
รัฐมนตรีฯ เอกนัฏ เฝ้ารับเสด็จพระบาทสมเด็จพระเจ้าอยู่หัว และพระราชินี ทรงวางพวงมาลาพระบรมราชานุสรณ์ รัชกาลที่ 5 เนื่องในวันปิยมหาราช
รัฐมนตรีฯ เอกนัฏ เฝ้ารับเสด็จพระบาทสมเด็จพระเจ้าอยู่หัว และพระราชินี ทรงวางพวงมาลาพระบรมราชานุสรณ์ รัชกาลที่ 5 เนื่องในวันปิยมหาราช
วันที่ 23 ตุลาคม เวลา 17.19 น. นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม พร้อมด้วย นายบรรจง สุกรีฑา รองปลัดกระทรวงอุตสาหกรรม เฝ้ารับเสด็จ พระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินี เสด็จพระราชดำเนินไปทรงวางพวงมาลา ณ พระบรมราชานุสรณ์พระบาทสมเด็จพระจุลจอมเกล้าเจ้าอยู่หัว พระลานพระราชวังดุสิต ในโอกาสนี้ สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา โดยเสด็จในการนี้ด้วยเมื่อเสด็จพระราชดำเนินถึงพระบรมราชานุสรณ์พระบาทสมเด็จพระจุลจอมเกล้าเจ้าอยู่หัว พระลานพระราชวังดุสิต พระบาทสมเด็จพระเจ้าอยู่หัว ทรงวางพวงมาลาส่วนพระองค์ ทรงจุดธูปเทียนเครื่องราชสักการะทองทิศ และทรงจุดธูปเทียนเครื่องทองน้อย ทรงกราบ และสมเด็จพระนางเจ้า ฯ พระบรมราชินี ทรงวางพวงมาลาของสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง และพวงมาลาส่วนพระองค์ ทรงจุดธูปเทียนเครื่องราชสักการะทองทิศ และทรงจุดธูปเทียนเครื่องทองน้อย ทรงกราบ และสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ทรงวางพวงมาลาส่วนพระองค์ และทรงจุดธูปเทียนเครื่องทองน้อย ทรงกราบ เสร็จแล้ว ประทับรถยนต์พระที่นั่ง เสด็จพระราชดำเนินไปในการพระราชพิธีทรงบำเพ็ญพระราชกุศล วันปิยมหาราช พุทธศักราช 2567 ณ พระที่นั่งอมรินทรวินิจฉัย พระบรมมหาราชวัง

ที่มา : https://www.thaigov.go.th/news/contents/details/89493