รัฐบาลไทย-ข่าวทำเนียบรัฐบาล-รักษาราชการฯ รองปลัดฯ ศุภกิจ ลงพื้นที่เตรียมการ ก่อน รมว.อุตฯ ลงพื้น จ.อยุธยา


วันศุกร์ที่ 25 ตุลาคม 2567
25/10/2567
พิมพ์
รักษาราชการฯ รองปลัดฯ ศุภกิจ ลงพื้นที่เตรียมการ ก่อน รมว.อุตฯ ลงพื้น จ.อยุธยา
รักษาราชการฯ รองปลัดฯ ศุภกิจ ลงพื้นที่เตรียมการ ก่อน รมว.อุตฯ ลงพื้น จ.อยุธยา
วันที่ 24 ตุลาคม 2567 นายศุภกิจ บุญศิริ ผู้ตรวจราชการกระทรวงอุตสาหกรรม รักษาราชการแทนรองปลัดกระทรวงอุตสาหกรรม พร้อมด้วย นายธีระ แก้วพิมล อุตสาหกรรมจังหวัดพระนครศรีอยุธยา นายธนกฤต โพธิ์ทอง ผู้อำนวยการสำนักงานนิคมอุตสาหกรรมบางปะอิน นายสุโชติ ศิริยานนท์ ผู้อำนวยการสำนักงานนิคมอุตสาหกรรมนครหลวง และ นางสาวกรชวัล สังข์ทอง ผู้อำนวยการสำนักงานนิคมอุตสาหกรรมบ้านหว้า (ไฮเทค) ลงพื้นที่เตรียมการก่อนรัฐมนตรีว่าการกระทรวงอุตสาหกรรมและคณะผู้บริหารกระทรวงอุตสาหกรรมลงพื้นที่ตรวจราชการ ในวันศุกร์ที่ 25 ตุลาคม 2567 เพื่อติดตามสถานการณ์น้ำและการเตรียมความพร้อมการป้องกันอุทกภัย  ของนิคมอุตสาหกรรมบางปะอิน นิคมอุตสาหกรรมบ้านหว้า (ไฮเทค) นิคมอุตสาหกรรมนครหลวงและ บริษัท สวนอุตสาหกรรมโรจนะ จำกัด (มหาชน) พร้อมตรวจติดตามการแก้ไขปัญหาการจัดการกากอุตสาหกรรมในพื้นที่ โกดังภาชี อ.ภาชี จ.พระนครศรีอยุธยา และ บริษัท เอกอุทัย จำกัด สาขาสามบัณฑิต
และช่วงบ่ายวันเดียวกัน ได้เข้าร่วมประชุมเตรียมการ ก่อน รมว.อุตฯ ลงพื้น จ.อยุธยา โดยมีปลัดกระทรวงอุตสาหกรรม เป็นประธาน พร้อมด้วย นางสาวฐิติภัสร์ โชติเดชาชัยนันต์ หัวหน้าคณะทำงานรัฐมนตรีว่าการกระทรวงอุตสาหกรรม นายเอกนิติ รมยานนท์ ผู้ตรวจราชการกระทรวงอุตสาหกรรม นายอนุพงศ์ กำปนาด หัวหน้าสำนักงานรัฐมนตรี นายเตมีย์ พันธุวงศ์ราช ผู้อำนวยการกองตรวจราชการ นายทินวัฒน์ แก้วสวี ผู้อำนวยการกองยุทธศาสตร์และแผนงาน นายรินทวัฒน์ สมบัติศิริ ผู้อำนวยการกองส่งเสริมเทคโนโลยีการผลิตและพื้นที่อุตสาหกรรม กรอ. และนางสาวศิรกาญจน์ เหลืองสกุล ผู้อำนวยการกองบริหารจัดการกากอุตสาหกรรม และเจ้าหน้าที่ที่เกี่ยวข้องร่วมประชุมด้วย ณ ห้องประชุม อก.2 ชั้น 3 สปอ. และผ่านสื่ออิเล็กทรอนิกส์ (Zoom Meeting)

ที่มา : https://www.thaigov.go.th/news/contents/details/89492