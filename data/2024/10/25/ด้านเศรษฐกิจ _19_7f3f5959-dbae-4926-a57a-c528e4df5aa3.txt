รัฐบาลไทย-ข่าวทำเนียบรัฐบาล-รองปลัดเศรษฐเกียรติฯ เป็นประธานการประชุมคณะกรรมการอนุสัญญาสหประชาชาติว่าด้วยการต่อต้านการแปรสภาพเป็นทะเลทราย ครั้งที่ 2/2567


วันศุกร์ที่ 25 ตุลาคม 2567
รองปลัดเศรษฐเกียรติฯ เป็นประธานการประชุมคณะกรรมการอนุสัญญาสหประชาชาติว่าด้วยการต่อต้านการแปรสภาพเป็นทะเลทราย ครั้งที่ 2/2567
รองปลัดเศรษฐเกียรติฯ เป็นประธานการประชุมคณะกรรมการอนุสัญญาสหประชาชาติว่าด้วยการต่อต้านการแปรสภาพเป็นทะเลทราย ครั้งที่ 2/2567
เมื่อวันพฤหัสบดีที่ 24 ตุลาคม 2567 นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ เป็นประธานการประชุมคณะกรรมการอนุสัญญาสหประชาชาติว่าด้วยการต่อต้านการแปรสภาพเป็นทะเลทราย ครั้งที่ 2/2567 พร้อมด้วย นายอาทิตย์ ศุขเกษม รองอธิบดีกรมพัฒนาที่ดิน นายวิศิษฐ์ งามสม รักษาการผู้เชี่ยวชาญด้านนโยบายและยุทธศาสตร์ นางสาวพยัตติกา พลสระคู ผู้อำนวยการกลุ่มงาน UNCCD ข้าราชการ และหน่วยงานที่เกี่ยวข้องเข้าร่วมประชุม ณ ห้องประชุม 1214 ชั้น2 กรมพัฒนาที่ดิน กรุงเทพมหานคร โดยการประชุมครั้งนี้ มีวัตถุประสงค์เพื่อรับทราบสาระสำคัญและกำหนดการประชุมรัฐภาคีอนุสัญญาสหประชาชาติว่าด้วยการต่อต้านการแปรสภาพเป็นทะเลทราย ครั้งที่16 (COP 16) และสรุปผลการประชุมเตรียมการสำหรับการประชุมรัฐภาคีอนุสัญญาสหประชาชาติฯ (COP 16) ของภูมิภาคเอเชีย (The Annex ll Regional Preparatory Meeting for COP 16) ระหว่างวันที่ 8-10 ตุลาคม 2567 พร้อมพิจารณาการเตรียมการสำหรับเข้าร่วมประชุมรัฐภาคีอนุสัญญาสหประชาชาติฯ ระหว่างวันที่ 2-13 ธันวาคม 2567 ณ กรุงริยาด ราชอาณาจักรซาอุดิอาระเบีย และพิจารณาร่างกรอบการเจรจาของไทยในการประชุมรัฐภาคีฯ เพื่อเตรียมการดำเนินงานต่อไป

ที่มา : https://www.thaigov.go.th/news/contents/details/89523