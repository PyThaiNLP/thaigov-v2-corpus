รัฐบาลไทย-ข่าวทำเนียบรัฐบาล-GI ตัวใหม่ “ทุเรียนบางนรา” สร้างรายได้ให้เกษตรกรกว่า 2,500 ล้านบาท


วันศุกร์ที่ 25 ตุลาคม 2567
25/10/2567
พิมพ์
GI ตัวใหม่ “ทุเรียนบางนรา” สร้างรายได้ให้เกษตรกรกว่า 2,500 ล้านบาท
GI ตัวใหม่ “ทุเรียนบางนรา” สร้างรายได้ให้เกษตรกรกว่า 2,500 ล้านบาท
GI ตัวใหม่ “ทุเรียนบางนรา” สร้างรายได้ให้เกษตรกรกว่า 2,500 ล้านบาท
.
กระทรวงพาณิชย์ โดย กรมทรัพย์สินทางปัญญา ประกาศขึ้นทะเบียน “ทุเรียนบางนรา” เป็นสินค้า GI ลำดับ 4 ของจังหวัดนราธิวาส ต่อจากสินค้าปลากุเลาเค็มตากใบ ลองกองตันหยงมัสและข้าวหอมกระดังงานราธิวาส ที่ได้รับการขึ้นทะเบียน GI ไปก่อนหน้านี้ ซึ่งเป็นสินค้า GI ทุเรียนไทย ที่ขึ้นทะเบียนเป็นลำดับที่ 18 และถือเป็นผลไม้ที่ได้รับการขึ้นทะเบียน GI มากที่สุด
.
“ทุเรียนบางนรา” เป็นทุเรียนพันธุ์หมอนทอง ก้านยาว ชะนี และมูซังคิง ปลูกในแถบพื้นที่ลุ่มน้ำสายบุรี และบริเวณเทือกเขาสันกาลาคีรี ครอบคลุมพื้นที่ 9 อำเภอของจังหวัดนราธิวาส มีลักษณะเนื้อละเอียดและค่อนข้างแห้ง รสชาติหวานมันกลมกล่อมเป็นเอกลักษณ์ มีชื่อเสียงเป็นที่รู้จักกันแพร่หลาย โดยมีการนำผลผลิตทุเรียนไปจำหน่ายในงานต่างๆ ทั้งในประเทศและต่างประเทศอย่างต่อเนื่อง จนสามารถสร้างรายได้ให้กับเกษตรกรในชุมชนกว่า 2,500 ล้านบาทต่อปี
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/89486