รัฐบาลไทย-ข่าวทำเนียบรัฐบาล-รองปลัดเกษตรฯ เปิดโครงการประชุมสัมมนาเชิงปฏิบัติการ" จัดทำภาพอนาคตห่วงโซ่อุปทานโคนมของประเทศไทย "


วันศุกร์ที่ 25 ตุลาคม 2567
รองปลัดเกษตรฯ เปิดโครงการประชุมสัมมนาเชิงปฏิบัติการ" จัดทำภาพอนาคตห่วงโซ่อุปทานโคนมของประเทศไทย "
รองปลัดเกษตรฯ เปิดโครงการประชุมสัมมนาเชิงปฏิบัติการ" จัดทำภาพอนาคตห่วงโซ่อุปทานโคนมของประเทศไทย "
นายอภัย สุทธิสังข์ รองปลัดกระทรวงเกษตรและสหกรณ์ เป็นประธานเปิดการประชุมสัมมนาเชิงปฏิบัติการ " จัดทำภาพอนาคตห่วงโซ่อุปทานโคนมของประเทศไทย " โดยการประชุมสัมมนาครั้งนี้ มีวัตถุประสงค์เพื่อกำหนดแนวทางเชิงนโยบายในการจัดทำแผนปฏิบัติการด้านโคนมและผลิตภัณฑ์นม ฉบับทบทวนและจัดทำมาตรการ เพื่อเป็นการปรับตัวและเตรียมพร้อมสำหรับความเปลี่ยนแปลงที่อาจเกิดขึ้นในอนาคต ซึ่งอุตสาหกรรมโคนมของไทยกำลังเผชิญกับความท้าทายหลายประการ อาทิ การเปลี่ยนแปลงสภาพภูมิอากาศ การปรับเปลี่ยนพฤติกรรมผู้บริโภค และการแข่งขันในตลาดโลกที่ทวีความรุนแรงขึ้น สร้างความร่วมมือ ระหว่างผู้มีส่วนได้ส่วนเสียในห่วงโซ่อุปทานโคนม ทั้งระบบ ตั้งแต่ต้นน้ำ กลางน้ำ จนถึงปลายน้ำ
การประชุมสัมมนาครั้งนี้ได้รับเกียรติจากผู้ทรงคุณวุฒิและผู้เชี่ยวชาญจากหลายภาคส่วน รวมทั้งสิ้น 50 ท่าน ประกอบด้วย ผู้แทนจากหน่วยงานภาครัฐ ภาคเอกชน สถาบันการศึกษา และองค์กรเกษตรกร ณ องค์การส่งเสริมกิจการโคนมแห่งประเทศไทย จังหวัดปทุมธานี

ที่มา : https://www.thaigov.go.th/news/contents/details/89522