รัฐบาลไทย-ข่าวทำเนียบรัฐบาล-​"รมต.เอกนัฏ" สั่งการ ก.อุตฯ รุดลงพื้นที่ภาคเหนือกางแผนความช่วยเหลือ เยียวยา ฟื้นฟู วางมาตรการทางการเงินให้แก่โรงงานและประชาชนที่ได้รับกระทบจากเหตุการณ์อุทกภัย


วันศุกร์ที่ 25 ตุลาคม 2567
25/10/2567
พิมพ์
​"รมต.เอกนัฏ" สั่งการ ก.อุตฯ รุดลงพื้นที่ภาคเหนือกางแผนความช่วยเหลือ เยียวยา ฟื้นฟู วางมาตรการทางการเงินให้แก่โรงงานและประชาชนที่ได้รับกระทบจากเหตุการณ์อุทกภัย
​"รมต.เอกนัฏ" สั่งการ ก.อุตฯ รุดลงพื้นที่ภาคเหนือกางแผนความช่วยเหลือ เยียวยา ฟื้นฟู วางมาตรการทางการเงินให้แก่โรงงานและประชาชนที่ได้รับกระทบจากเหตุการณ์อุทกภัย
จ.เชียงใหม่-ลำปาง 21-22 ตุลาคม 2567 - ดร.ณัฐพล รังสิตพล ปลัดกระทรวงอุตสาหกรรม ลงพื้นที่จังหวัดเชียงใหม่ ตรวจเยี่ยมโครงการพัฒนาพื้นที่ต้นแบบอุตสาหกรรมสร้างสรรค์เพื่อชุมชน (MIND COMM) พร้อมอาคารศูนย์ส่งเสริมอุตสาหกรรมภาคที่ 1 กรมส่งเสริมอุตสาหกรรม และศูนย์วิจัยและเตือนภัยมลพิษโรงงานภาคเหนือ กรมโรงงานอุตสาหกรรม ร่วมด้วย นางสาวณัฏฐิญา เนตยสุภา รองปลัดกระทรวงอุตสาหกรรม รักษาราชการแทน อธิบดีกรมส่งเสริมอุตสาหกรรม นางดวงดาว ขาวเจริญ รองอธิบดีกรมส่งเสริมอุตสาหกรรม นายเตมีย์ พันธุ์วงค์ราช ผู้อำนวยการกองตรวจราชการ นายสุรพล ปลื้มใจ ผู้อำนวยการศูนย์ส่งเสริมอุตสาหกรรมภาคที่ 1 นายมนตรี วงค์มั่นกิจการ ผู้อำนวยการกองพัฒนานวัตกรรมและเทคโนโลยีอุตสาหกรรม นางพัชรี สองสีโย อุตสาหกรรมจังหวัดเชียงใหม่ นายประสิทธิ์ ศรีพรหม อุตสาหกรรมจังหวัดลำปาง นายเจษฎา ถาวรศักดิ์ ผู้อำนวยการศูนย์วิจัยและพัฒนาวัสดุอุตสาหกรรม นายกิตติโชติ ศุภกำเนิด ผู้อำนวยการกองพัฒนาเกษตรอุตสาหกรรม นางสาวธนิตา ทองเงา ผู้อำนวยการศูนย์วิจัยและเตือนภัยมลพิษโรงงานภาคเหนือ นายอนุพงษ์ แสงอรุณทอง ผู้อำนวยการอาวุโสภาค 1 ธนาคารพัฒนาวิสาหกิจขนาดกลางและขนาดย่อมแห่งประเทศไทย นายชัยยุทธ สุขเสริม ผู้อำนวยการสำนักงานอุตสาหกรรมพื้นฐานและการเหมืองแร่เขต 3 คณะผู้บริหาร และเจ้าหน้าที่กระทรวงอุตสาหกรรม
จากสถานการณ์อุทกภัยในพื้นที่จังหวัดเชียงใหม่เมื่อช่วงต้นเดือนตุลาคม 2567 ผ่านมา ได้สร้างความเสียหายอย่างหนักให้กับหน่วยงานราชการ ภาคเอกชน และประชาชนเป็นอย่างมาก กระทรวงอุตสาหกรรม โดย นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม ได้กำชับให้ทุกหน่วยงานในสังกัดกระทรวงอุตสาหกรรม (อก.) จัดทำแผนเยียวยา บรรเทาความเดือดร้อนผู้ประกอบการและประชาชนที่ได้รับผลกระทบจากเหตุการณ์อุทกภัย โดยในเบื้องต้นมีข้อมูลความเสียหายของโรงงานอุตสาหกรรมจังหวัดเชียงใหม่ ประกอบด้วย โรงงานที่ได้รับกระทบ จำนวน 35 โรงงาน ส่งผลกระทบต่อมูลค่าเศรษฐกิจกว่า 170 ล้านบาท ซึ่ง อก. โดย สอจ.เชียงใหม่ ร่วมกับ ศภ.1 กสอ. ได้มีมาตรการช่วยเหลือ ดังนี้ 1) มาตรการส่งธารน้ำใจไปยังโรงงานและผู้ประสบภัยที่ได้รับผลกระทบจากเหตุการณ์อุทกภัย ประกอบด้วย การมอบถุงยังชีพ กล่องส้วมกระดาษ น้ำดื่ม ข้าวสาร กล่องใส่อาหารพลาสติก และชุดเครื่องปรุง   พร้อมมอบเงินช่วยเหลือค่าใช้จ่ายทำความสะอาด และเลี้ยงอาหารกลางวัน และ 2) มาตรการเยียวยาและการฟื้นฟูได้ร่วมกันทำความสะอาดสถานประกอบการ และประสานงานขอรถขนน้ำ/ฉีดน้ำแรงดันสูง ทั้งจากผู้ประกอบการที่มีศักยภาพและสำนักงานเทศบาลจากจังหวัดข้างเคียง เพื่อเข้าช่วยเหลือหน่วยงานราชการและผู้ประกอบการที่ได้รับผลกระทบจากเหตุน้ำท่วมหลังน้ำลดเกิดเป็นตะกอนดิน และ 3) มาตรการทางการเงิน (1) กรณีเป็นลูกค้าที่ได้รับผลกระโดยตรง - พักชำระหนี้ ต้นและดอกเบี้ย 12 เดือน เงินกู้ฉุกเฉิน รายละไม่เกิน 200,000 บาท เพื่อฟื้นฟูกิจการ ไม่ต้องใช้หลักทรัพย์ค้ำประกัน เงินกู้สินเชื่อดอกเบี้ยต่ำ (soft loan) รายละ 2,000,000 บาท และเงินให้สินเชื่อ Green Productivity เพื่อซื้อเครื่องจักร ดอกเบี้ยต่ำวงเงินรายละ 10 ล้านบาท (2) กรณีเป็นลูกค้าได้รับผลกระทบทางอ้อม - พักชำระหนี้ ต้นและดอกเบี้ย 12 เดือน และ 3) กรณีลูกค้าสินเชื่อกองทุนพัฒนาตามแนวประชารัฐ - พักชำระหนี้ เงินต้น 3 เดือน และสามารถใช้วงเงินสินเชื่อของธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.)
ทั้งนี้ ศูนย์ส่งเสริมอุตสาหกรรมภาคที่ 1 กรมส่งเสริมอุตสาหกรรม และศูนย์วิจัยและเตือนภัยมลพิษโรงงานภาคเหนือ กรมโรงงานอุตสาหกรรม ได้รับผลกระทบจากสถานการณ์อุทกภัยในครั้งนี้ โดยสร้างความเสียหายแก่ห้องปฏิบัติงานกลุ่มพัฒนาการส่งเสริมอุตสาหกรรมชุมชน ห้องเงินทุนหมุนเวียน ห้อง BSC DIPROM ห้องแสดงตัวอย่างผลิตภัณฑ์ ห้อง DIPROM GMP ROOM ห้องศูนย์เรียนรู้กาแฟภาคเหนือ ห้องศูนย์เรียนรู้วิถีไผ่ ห้องหมวดยานยนต์ มอเตอร์ปั๊มน้ำ ระบบไฟฟ้า และครุภัณฑ์สำนักงาน โดยแผ่นลามิเนตหลุดออกจากพื้นเดิมทั้งหมด ผนังห้องเป็นคราบน้ำ โคลนและสีหลุดกร่อนออกจากตัวผนัง ทั้งโต๊ะเก้าอี้ ถูกน้ำ ท่วมชำรุดไม่สามารถใช้งานได้ ซึ่งเบื้องต้นได้รับความช่วยเหลือและสนับสนุนจากหน่วยงานทั้งภาครัฐและเอกชน อาทิ กระเบื้องปูพื้น หินคลุกถมพื้นที่ ซ่อมแซมระบบไฟฟ้าภายในและภายนอกอาคาร  รถฉีดน้ำแรงดันสูงสำหรับทำความสะอาดทั้งภายในและภายนอกอาคารทั้งหมด ซ่อมบำรุงเครื่องมือ และอุปกรณ์เครื่องจักรภายในห้อง DIPROM ITC
หลังจากนั้น ดร.ณัฐพล รังสิตพล ปลัดกระทรวงอุตสาหกรรม ได้นำคณะผู้บริหารกระทรวงอุตสาหกรรมลงพื้นที่จังหวัดลำปาง ณ ศูนย์วิจัยและพัฒนาวัสดุอุตสาหกรรมสร้างสรรค์ กรมส่งเสริมอุตสาหกรรม เพื่อเตรียมการป้องกันเหตุอุทกภัยจากวัสดุป้องกันภัยพิบัติทางธรรมชาติ (Natural Disaster Protection Meterials) เช่น วัสดุกำแพงป้องกันน้ำท่วม โดยวัสดุผลิตจากเศษขยะพลาสติกที่เหลือทิ้ง นำมาบดขึ้นรูปใหม่ ซึ่งมีคุณสมบัติในการกั้นน้ำ มีความแข็งแรงทนทาน น้ำหนักเบา ไม่เป็นสนิม อายุใช้งานมากกว่า 10 ปี ลดภาระการใช้กระสอบทราย รับน้ำหนักได้ถึง 225 กิโลกรัม จัดเก็บรักษาได้ง่ายกว่ากระสอบทรายทั่วไป

ที่มา : https://www.thaigov.go.th/news/contents/details/89490