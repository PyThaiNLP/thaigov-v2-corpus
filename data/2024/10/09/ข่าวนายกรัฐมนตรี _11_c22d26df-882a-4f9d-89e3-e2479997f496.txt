รัฐบาลไทย-ข่าวทำเนียบรัฐบาล-นายกรัฐมนตรี เข้าเฝ้าทูลละอองธุลีพระบาทสมเด็จพระราชาธิบดีแห่งบรูไนดารุสลาม


วันพุธที่ 9 ตุลาคม 2567
นายกรัฐมนตรี เข้าเฝ้าทูลละอองธุลีพระบาทสมเด็จพระราชาธิบดีแห่งบรูไนดารุสลาม
พร้อมผลักดัน MOU ความร่วมมือทางด้านฮาลาลและความมั่นคงทางอาหาร ระหว่างกัน
วันนี้ (9 ตุลาคม 2567) เวลา 17.30 น.    ห้องประชุมแห่งชาติลาวนครหลวงเวียงจันทน์ สปป. ลาว นางสาวแพทองธาร ชินวัตร นายกรัฐมนตรี  เข้าเฝ้าฯ สมเด็จพระราชาธิบดีแห่งบรูไนดารุสซาลาม (H.M. Sultan Haji Hassanal Bolkiah, Sultan and Yang Di-Pertuan of Brunei Darussalam) ระหว่างการประชุมสุดยอดอาเซียน ครั้งที่ 44 และ 45 และการประชุมสุดยอดที่เกี่ยวข้อง (44th and 45th ASEAN Summits)
โดยนายจิรายุ ห่วงทรัพย์ โฆษกประจำสำนักนายกรัฐมนตรี สรุปสาระสำคัญ ดังนี้
ทั้งสองฝ่ายเห็นพ้องที่จะกระชับความร่วมมือทางเศรษฐกิจ โดยเฉพาะ Thailand’s Government Pension Fund (GPF) and Brunei Investment Agency (BIA) เพื่อกระตุ้นให้เกิดการลงทุนร่วมกันของทั้งสองประเทศโดยเร็ว รวมถึงการผลักดันความร่วมมือ the elimination of Double Taxation and the Prevention of Tax Evasion and Avoidance (DTA) เพื่อป้องกันการหลีกเลี่ยงภาษี
ทั้งนี้  บรูไนดารุสซาลามพร้อมผลักดันการจัดทำบันทึกความเข้าใจ หรือ  MOU ที่เกี่ยวข้องกับความร่วมมือทางด้าน  ฮาลาล เช่น ความมั่นคงทางอาหารและการลงทุนในอุตสาหกรรมอาหารฮาลาลในอนาคต
โดยทั้งสองฝ่ายจะอำนวยความสะดวกทางการค้าสินค้าเกษตรและด้านเทคนิคที่เกี่ยวข้องกับการเกษตรที่ยั่งยืนและการจัดการน้ำ   ทั้งนี้ บูรไนดารุสซาลามขอบคุณคนไทย ที่มีส่วนสำคัญในการส่งเสริมเศรษฐกิจ บรูไนดารุสซาลาม”

ที่มา : https://www.thaigov.go.th/news/contents/details/88953