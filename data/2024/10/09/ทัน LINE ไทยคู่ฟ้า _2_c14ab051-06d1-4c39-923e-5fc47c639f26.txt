รัฐบาลไทย-ข่าวทำเนียบรัฐบาล-ศธ. ยกกำลังพล อาชีวะ ปล่อยคาราวาน “Fix it จิตอาสา” ซ่อมแซมสิ่งของหลังน้ำท่วม ฟรี


วันพุธที่ 9 ตุลาคม 2567
09/10/2567
พิมพ์
ศธ. ยกกำลังพล อาชีวะ ปล่อยคาราวาน “Fix it จิตอาสา” ซ่อมแซมสิ่งของหลังน้ำท่วม ฟรี
ศธ. ยกกำลังพล อาชีวะ ปล่อยคาราวาน “Fix it จิตอาสา” ซ่อมแซมสิ่งของหลังน้ำท่วม ฟรี
ศธ. ยกกำลังพล อาชีวะ ปล่อยคาราวาน “Fix it จิตอาสา” ซ่อมแซมสิ่งของหลังน้ำท่วม ฟรี
.
กระทรวงศึกษาธิการ ปล่อยคาราวาน “อาชีวะ ร่วมด้วยช่วยประชาชน” ฟื้นฟูและช่วยเหลือผู้ประสบอุทกภัยน้ำท่วมในจังหวัดเชียงราย พร้อมตั้งศูนย์ Fix it Center จากอาชีวะภาคเหนือรวมกันเพื่อช่วยเหลือดูแลทำความสะอาดบ้านเรือนและสถานศึกษา ล้างดินโคลน ซ่อมแซมข้าวของเครื่องใช้ เช่น มอเตอร์ไซค์ ไมโครเวฟ เครื่องซักผ้า ทีวี ตู้เย็นพัดลม เครื่องมือทางการเกษตร เครื่องตัดหญ้า ปั๊มน้ำ และเครื่องใช้ไฟฟ้าอื่น ๆ ให้กลับมาใช้งานได้ปกติ โดยที่ไม่ต้องเสียเงินซื้อของใหม่ เป็นการนำทักษะของนักศึกษาอาชีวะที่เรียนมาปฏิบัติจริง
.
สำหรับการช่วยเหลือผู้ประสบภัยน้ำท่วม ได้จัดตั้งศูนย์ Fix it Center 70 ศูนย์ ในจังหวัดเชียงราย หนองคาย และบึงกาฬ โดยได้ช่วยเหลือซ่อมแซมเครื่องใช้ไฟฟ้า รถยนต์ รถจักรยานยนต์ ไปแล้วกว่า 8,000 รายการ รวมถึงเร่งฟื้นฟูในพื้นที่ต่าง ๆ ที่ได้รับผลกระทบให้กลับมาในสภาพเดิมมากที่สุด
.
ซึ่งทีมอาชีวะจะหมุนเวียนเข้ามาปฏิบัติงานอย่างต่อเนื่องจนกว่าภารกิจจะเสร็จสิ้น ซึ่งวิทยาลัยอาชีวศึกษาแม่สายได้จัดที่พัก อาหาร อำนวยความสะดวก และจัดทำโรงครัวที่โรงเรียนบ้านเหมืองแดง เพื่อแจกจ่ายอาหารให้ผู้ปฏิบัติงานและประชาชนในพื้นที่ด้วย
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/88916