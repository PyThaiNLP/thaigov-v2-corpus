รัฐบาลไทย-ข่าวทำเนียบรัฐบาล-เปิดกำหนดการประชุมอาเซียนวันแรก   นายกฯ แพทองธาร  ร่วมประชุมสุดยอด และหารือกับผู้นำอาเซียนหลายชาติ


วันพุธที่ 9 ตุลาคม 2567
เปิดกำหนดการประชุมอาเซียนวันแรก   นายกฯ แพทองธาร  ร่วมประชุมสุดยอด และหารือกับผู้นำอาเซียนหลายชาติ
เปิดกำหนดการประชุมอาเซียนวันแรก   นายกฯ แพทองธาร  ร่วมประชุมสุดยอด และหารือกับผู้นำอาเซียนหลายชาติ
วันนี้ 9 ตุลาคม 2567 เวลา 8.00  น.นายจิรายุ ห่วงทรัพย์ โฆษกประจำสำนักนายกรัฐมนตรี เปิดเผยว่านางสาวแพทองธาร ชินวัตร นายกรัฐมนตรีออกเดินทางไป หอประชุมแห่งชาติ สปป.ลาว  เพื่อเข้าร่วมพิธีเปิดการประชุมสุดยอดอาเซียน ครั้งที่ 44 และ 45 และการประชุมสุดยอดที่เกี่ยวข้อง จากนั้นจะเข้าร่วมและกล่าวถ้อยแถลงในการประชุมสุดยอดอาเซียนครั้งที่ 44 แบบเต็มคณะ (Plenary) และเช้านี้ นายกรัฐมนตรีจะพบหารือทวิภาคีกับนาย ลอว์เรน หว่อง นายกรัฐมนตรีสาธารณรัฐสิงคโปร์  ก่อน เข้าร่วมการประชุมสุดยอดอาเซียนครั้งที่ 45 อย่างไม่เป็นทางการ (Retreat) ใน เวลา 11:00 น.  นายกรัฐมนตรี สปป.ลาว ในฐานะประธานอาเซียน จะเป็นเจ้าภาพเลี้ยงอาหารกลางวันเพื่อเป็นเกียรติแก่ประมุข/หัวหน้ารัฐบาลอาเซียนด้วย
โดยในช่วงเย็น นายกรัฐมนตรี เข้าเฝ้าทูลละอองธุลีพระบาทสมเด็จพระราชาธิบดีแห่งบรูไนดารุสซาลาม และในเวลา 18.30 น. นายกรัฐมนตรีหารือกับนายฮุน มาแนด นายกรัฐมนตรีราชอาณาจักรกัมพูชา และนายฝ่าม มิงห์ จิ๋งห์ นายกรัฐมนตรีสาธารณรัฐสังคมนิยมเวียดนาม และจะเข้าร่วมงานเลี้ยงอาหารค่ำ จัดโดยเอกอัครราชทูต ณเวียงจันทน์ เป็นเจ้าภาพ เพื่อเป็นเกียรติแก่นายกรัฐมนตรี

ที่มา : https://www.thaigov.go.th/news/contents/details/88914