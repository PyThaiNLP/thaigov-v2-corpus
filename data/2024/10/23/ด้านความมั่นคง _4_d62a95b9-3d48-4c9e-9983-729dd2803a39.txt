รัฐบาลไทย-ข่าวทำเนียบรัฐบาล-รมช.มหาดไทย ติดตามการช่วยเหลือฟื้นฟูชุมชนทวีรัตน์ รวมทั้งพบปะให้กำลังใจและมอบถุงยังชีพให้กับผู้ประสบภัย


วันอังคารที่ 22 ตุลาคม 2567
22/10/2567
พิมพ์
รมช.มหาดไทย ติดตามการช่วยเหลือฟื้นฟูชุมชนทวีรัตน์ รวมทั้งพบปะให้กำลังใจและมอบถุงยังชีพให้กับผู้ประสบภัย
รมช.มหาดไทย ติดตามการช่วยเหลือฟื้นฟูชุมชนทวีรัตน์ รวมทั้งพบปะให้กำลังใจและมอบถุงยังชีพให้กับผู้ประสบภัย
วันที่ 22 ตุลาคม 2567 นางสาวธีรรัตน์ สำเร็จวาณิชย์ รัฐมนตรีช่วยว่าการกระทรวงมหาดไทย ในฐานะประธานศูนย์ปฏิบัติการช่วยเหลือผู้ประสบอุทกภัย วาตภัย และดินโคลนถล่ม ส่วนหน้า (ศปช.ส่วนหน้า) จังหวัดเชียงราย ติดตามการช่วยเหลือฟื้นฟูชุมชนทวีรัตน์ รวมทั้งพบปะให้กำลังใจและมอบถุงยังชีพให้กับผู้ประสบภัยในพื้นที่ โดยมี นายอารุณ ปินตา ผู้อำนวยการศูนย์ป้องกันและบรรเทาสาธารณภัยเขต 15 เชียงราย พ.อ.พักตร์พงษ์ เงสันเที๊ยะ หัวหน้ากลุ่มงานนโยบายแผนและการข่าว กอ.รมน.จ.เชียงราย นายบุญส่ง ตินารี นายอำเภอเมืองเชียงราย และผู้นำชุมชน ร่วมลงพื้นที่ในครั้งนี้
นางสาวธีรรัตน์ สำเร็จวาณิชย์ รัฐมนตรีช่วยว่าการกระทรวงมหาดไทย ได้ฝากให้ทางอำเภอเมืองเชียงราย กอ.รมน.จังหวัดเชียงราย และ ศูนย์ ปภ.เขต 15 เชียงราย บูรณาการร่วมกันฟื้นฟูพื้นที่ชุมชนทวีรัตน์ รวมทั้งได้กำชับให้ตรวจสอบเรื่องเงินเยียวยา ต้องได้รับอย่างทั่วถึงทุกครัวเรือนที่ประสบภัย และขอให้พี่น้องที่ประสบภัยดูแลตนเอง รักษาสุขภาพ เพื่อพร้อมที่จะกลับมาใช้ชีวิตตามปกติได้อีกครั้ง และได้เน้นย้ำว่ารัฐบาลจะไม่ทอดทิ้งพี่น้องประชาชนอย่างแน่นอน

ที่มา : https://www.thaigov.go.th/news/contents/details/89426