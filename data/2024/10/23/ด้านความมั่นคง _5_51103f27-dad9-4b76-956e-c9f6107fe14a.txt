รัฐบาลไทย-ข่าวทำเนียบรัฐบาล-รมช.มหาดไทย ติดตามการซ่อมแซมคอสะพาน ชร.007 ที่ชำรุด และการติดตั้งสะพานเบลีย์ (Bailey Bridge) ที่สะพานมิตรภาพ แม่ยาว-ดอยฮาง


วันอังคารที่ 22 ตุลาคม 2567
22/10/2567
พิมพ์
รมช.มหาดไทย ติดตามการซ่อมแซมคอสะพาน ชร.007 ที่ชำรุด และการติดตั้งสะพานเบลีย์ (Bailey Bridge) ที่สะพานมิตรภาพ แม่ยาว-ดอยฮาง
รมช.มหาดไทย ติดตามการซ่อมแซมคอสะพาน ชร.007 ที่ชำรุด และการติดตั้งสะพานเบลีย์ (Bailey Bridge) ที่สะพานมิตรภาพ แม่ยาว-ดอยฮาง
วันนี้ (22 ตุลาคม 2567) นางสาวธีรรัตน์ สำเร็จวาณิชย์ รัฐมนตรีช่วยว่าการกระทรวงมหาดไทย ในฐานะประธานศูนย์ปฏิบัติการช่วยเหลือผู้ประสบอุทกภัย วาตภัย และดินโคลนถล่ม ส่วนหน้า (ศปช.ส่วนหน้า) จังหวัดเชียงราย ติดตามการซ่อมแซมคอสะพาน ชร.007 ที่ชำรุด และสะพานมิตรภาพ แม่ยาว-ดอยฮาง ที่อยู่ระหว่างการดำเนินการติดตั้งสะพานเบลีย์ โดยมี นายอารุณ ปินตา ผู้อำนวยการศูนย์ป้องกันและบรรเทาสาธารณภัยเขต 15 เชียงราย นายบุญส่ง ตินารี นายอำเภอเมืองเชียงราย และนายธีรพงษ์ มีศรี ผู้อำนวยการแขวงทางหลวงชนบทเชียงราย ร่วมลงพื้นที่ในครั้งนี้
นางสาวธีรรัตน์ สำเร็จวาณิชย์ รัฐมนตรีช่วยว่าการกระทรวงมหาดไทย เผยว่า ในวันนี้แขวงทางหลวงชนบทเชียงรายได้นำเครื่องจักรเครื่องมือมาซ่อมแซมคอสะพาน ชร.007 ที่ถูกน้ำกัดเซาะชำรุด ซึ่งขณะนี้สามารถเปิดให้รถยนต์ขนาดเล็กสัญจรผ่านได้แล้ว และสำหรับสะพาน มิตรภาพแม่ยาว-ดอยฮาง นั้น ทางแขวงทางหลวงชนบทเชียงราย อยู่ระหว่างดำเนินการนำสะพานเบลีย์ มาดำเนินการติดตั้งชั่วคราว เพื่อให้ชาวบ้านได้สัญจรไปมาได้ ซึ่งได้ตั้งเป้าไว้ว่าจะติดตั้งให้แล้วเสร็จภายในสิ้นเดือนนี้ เพื่อให้ชาวบ้านได้สัญจรไปมาได้อย่างสะดวก และขอเน้นย้ำให้เจ้าหน้าที่ปฏิบัติงานโดยเน้นความปลอดภัยเป็นหลัก

ที่มา : https://www.thaigov.go.th/news/contents/details/89427