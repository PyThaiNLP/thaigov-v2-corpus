รัฐบาลไทย-ข่าวทำเนียบรัฐบาล-เลขานุการรัฐมนตรีฯ พงศ์พล ร่วมประชุม "บอร์ดดีอี" มุ่งขับเคลื่อนประเทศไทยสู่ยุคดิจิทัล


วันพุธที่ 23 ตุลาคม 2567
23/10/2567
พิมพ์
เลขานุการรัฐมนตรีฯ พงศ์พล ร่วมประชุม "บอร์ดดีอี" มุ่งขับเคลื่อนประเทศไทยสู่ยุคดิจิทัล
เลขานุการรัฐมนตรีฯ พงศ์พล ร่วมประชุม "บอร์ดดีอี" มุ่งขับเคลื่อนประเทศไทยสู่ยุคดิจิทัล
เมื่อวันที่ 22 ตุลาคม 2567 นายพงศ์พล ยอดเมืองเจริญ เลขานุการรัฐมนตรีว่าการกระทรวงอุตสาหกรรมและโฆษกกระทรวงอุตสาหกรรม เข้าร่วมการประชุมคณะกรรมการดิจิทัลเพื่อเศรษฐกิจและสังคมแห่งชาติ ครั้งที่ 3/2567 โดยมีนายประเสริฐ จันทรรวงทอง รองนายกรัฐมนตรี เป็นประธานในการประชุม พร้อมด้วยศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม นายเวทางค์ พ่วงทรัพย์ รองปลัดกระทรวงดิจิทัลเพื่อเศรษฐกิจและสังคม รักษาการเลขาธิการคณะกรรมการดิจิทัลเพื่อเศรษฐกิจและสังคมแห่งชาติ (สดช.) นายพรรณธนู วรรณกางซ้าย ที่ปรึกษารัฐมนตรีว่าการกระทรวงดิจิทัลเพื่อเศรษฐกิจและสังคม ผู้บริหารระดับสูงจากหน่วยงานภาครัฐ ภาคเอกชน และผู้ทรงคุณวุฒิ เข้าร่วม ณ ห้องประชุม 109 ชั้น 1 สำนักงานปลัดสำนักนายกรัฐมนตรี และการประชุมผ่านระบบทางไกล (zoom)
การประชุมในครั้งนี้ มีวัตถุประสงค์หลักเพื่อติดตามความคืบหน้าและทบทวนยุทธศาสตร์การพัฒนาเศรษฐกิจและสังคมดิจิทัลของประเทศไทย รวมถึงการพิจารณาและอนุมัติโครงการสำคัญต่าง ๆ ที่จะส่งเสริมให้ประเทศไทยก้าวสู่การเป็นสังคมดิจิทัลที่ทันสมัยและยั่งยืน

ที่มา : https://www.thaigov.go.th/news/contents/details/89436