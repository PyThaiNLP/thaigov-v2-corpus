รัฐบาลไทย-ข่าวทำเนียบรัฐบาล-​ก.เกษตรฯ ร่วมการประชุมการเตรียมการสำหรับการประชุมรัฐมนตรีเกษตรและป่าไม้อาเซียนบวกสาม ครั้งที่ 24


วันพุธที่ 23 ตุลาคม 2567
​ก.เกษตรฯ ร่วมการประชุมการเตรียมการสำหรับการประชุมรัฐมนตรีเกษตรและป่าไม้อาเซียนบวกสาม ครั้งที่ 24
​ก.เกษตรฯ ร่วมการประชุมการเตรียมการสำหรับการประชุมรัฐมนตรีเกษตรและป่าไม้อาเซียนบวกสาม ครั้งที่ 24
เมื่อวันที่ 23 ตุลาคม 2567 นายถาวร ทันใจ ผู้ตรวจราชการกระทรวงเกษตรและสหกรณ์ ในฐานะหัวหน้าคณะผู้แทนระดับเจ้าหน้าที่อาวุโส (SOM-AMAF Leader) ของไทย ร่วมการประชุมการเตรียมการสำหรับการประชุมรัฐมนตรีเกษตรและป่าไม้อาเซียนบวกสาม ครั้งที่ 24 (Preparatory Senior Officials Meeting of the Twenty-Forth Meeting of the ASEAN Ministers on Agriculture and Forestry Plus Three: PrepSOM – 24th AMAF Plus Three) และการประชุมการเตรียมการสำหรับการประชุมระดับรัฐมนตรีเกษตรและป่าไม้อาเซียน-อินเดีย (The Preparatory Senior Officials Meeting of the Eighth ASEAN-India Ministerial Meeting on Agriculture and Forestry: The PrepSOM-8th AIMMAF) พร้อมด้วย ผู้แทนหน่วยงานในสังกัดกระทรวงเกษตรและสหกรณ์เข้าร่วม ณ ห้องประชุมกระทรวงเกษตรและสหกรณ์ และผ่านระบบออนไลน์ (Zoom Meeting) โดยในที่ประชุมรับทราบความก้าวหน้าของกิจกรรมความร่วมมืออาเซียนบวกสามภายใต้กรอบยุทธศาสตร์ความร่วมมืออาเซียนบวกสาม (APTCS) ด้านอาหาร เกษตรกรรม และป่าไม้ แผนปฏิบัติการระยะกลางสำหรับความร่วมมืออาเซียน-อินเดียในด้านเกษตรกรรมและป่าไม้ ปี 2021-2025 อาทิ การแลกเปลี่ยนความรู้ เทคโนโลยี และนวัตกรรม รวมถึงการฝึกอบรมและการศึกษาดูงาน เพื่อให้บรรลุผลลัพธ์ที่ดียิ่งขึ้นตามลำดับความสำคัญของภูมิภาค

ที่มา : https://www.thaigov.go.th/news/contents/details/89439