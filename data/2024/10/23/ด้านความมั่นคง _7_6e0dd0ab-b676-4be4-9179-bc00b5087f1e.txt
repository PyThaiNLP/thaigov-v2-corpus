รัฐบาลไทย-ข่าวทำเนียบรัฐบาล-รมช.มหาดไทย ตรวจเยี่ยมความก้าวหน้าการฟื้นฟูหมู่บ้านถ้ำผาจม กำชับเร่งเคลียร์พื้นที่ตลอดสองข้างทาง


วันพุธที่ 23 ตุลาคม 2567
23/10/2567
พิมพ์
รมช.มหาดไทย ตรวจเยี่ยมความก้าวหน้าการฟื้นฟูหมู่บ้านถ้ำผาจม กำชับเร่งเคลียร์พื้นที่ตลอดสองข้างทาง
รมช.มหาดไทย ตรวจเยี่ยมความก้าวหน้าการฟื้นฟูหมู่บ้านถ้ำผาจม กำชับเร่งเคลียร์พื้นที่ตลอดสองข้างทาง
วันนี้ (23 ตุลาคม 2567) เวลา 10.30 น. นางสาวธีรรัตน์ สำเร็จวาณิชย์  รัฐมนตรีช่วยว่าการกระทรวงมหาดไทย ลงพื้นที่ตรวจความก้าวหน้าการฟื้นฟูอาคาร บ้านเรือน ถนนทางเข้าหมู่บ้าน บ้านถ้ำผาจม โดยมี นายประสงค์ หล้าอ่อน รองผู้ว่าราชการจังหวัดเชียงราย นาวาเอกสกล กลิ่นคำหอม รองผู้บังคับการกรมสนับสนุน หน่วยบัญชาการต่อสู้อากาศยานและรักษาฝั่ง หัวหน้าชุดฟื้นฟูฯ บริเวณตลาดสายลมฯ ผู้อำนวยการการประปาส่วนภูมิภาคสาขาแม่สาย นายกเทศมนตรีตำบลเวียงพางคำ ร่วมต้อนรับบริเวณกองอำนวยการช่วยเหลือผู้ประสบอุทกภัย(บ้านถ้ำผาจม)
รมช.มหาดไทย ได้กำชับให้ทุกหน่วยที่รับผิดชอบเร่งเคลียร์พื้นที่ โดยเฉพาะถนนเข้าหมู่บ้าน บริเวณข้างทาง เศษซากสิ่งปลูกสร้างที่ชำรุดเสียหายให้เก็บทำความสะอาด เพื่อส่งมอบคืนพื้นที่ให้พี่น้องประชาชนได้เดินทางเข้าอยู่อาศัยในบ้านเรือนได้อย่างปลอดภัย นอกจากนี้ได้พบปะและให้กำลังใจประชาชนที่มาทำความสะอาดบ้านเรือน ให้กำลังใจกำลังพล จิตอาสา และ อส. ที่ร่วมปฏิบัติงานด้วยความเข้มแข็งและเสียสละ

ที่มา : https://www.thaigov.go.th/news/contents/details/89440