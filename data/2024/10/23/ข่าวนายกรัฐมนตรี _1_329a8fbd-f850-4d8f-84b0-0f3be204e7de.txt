รัฐบาลไทย-ข่าวทำเนียบรัฐบาล-นายกรัฐมนตรีนำคณะรัฐมนตรี วางพวงมาลาเนื่องในวันปิยมหาราช พุทธศักราช 2567 เพื่อน้อมรำลึกในพระมหากรุณาธิคุณ


วันพุธที่ 23 ตุลาคม 2567
23/10/2567
พิมพ์
นายกรัฐมนตรีนำคณะรัฐมนตรี วางพวงมาลาเนื่องในวันปิยมหาราช พุทธศักราช 2567 เพื่อน้อมรำลึกในพระมหากรุณาธิคุณ
นายกรัฐมนตรีนำคณะรัฐมนตรี วางพวงมาลาเนื่องในวันปิยมหาราช พุทธศักราช 2567 เพื่อน้อมรำลึกในพระมหากรุณาธิคุณ
วันนี้ (23 ตุลาคม 2567) เวลา 08.30 น.  นางสาวแพทองธาร  ชินวัตร นายกรัฐมนตรี นำคณะรัฐมนตรี วางพวงมาลาเนื่องในวันปิยมหาราช พุทธศักราช 2567 ณ พระบรมราชานุสรณ์พระบาทสมเด็จพระจุลจอมเกล้าเจ้าอยู่หัว พระลานพระราชวังดุสิต  เขตดุสิต กรุงเทพมหานคร โดยมี นายพรหมินทร์ เลิศสุริย์เดช เลขาธิการนายกรัฐมนตรี เข้าร่วมในพิธีด้วย
โอกาสนี้ นายกรัฐมนตรี พร้อมด้วยคณะรัฐมนตรี และเลขาธิการนายกรัฐมนตรี ถวายความเคารพพระบรมราชานุสรณ์พระบาทสมเด็จพระจุลจอมเกล้าเจ้าอยู่หัว แล้ววางพวงมาลา จำนวน 2 พวง ในนามนายกรัฐมนตรีและคณะรัฐมนตรี เพื่อน้อมรำลึกในพระมหากรุณาธิคุณ เนื่องในวันคล้ายวันสวรรคต พระบาทสมเด็จพระจุลจอมเกล้าเจ้าอยู่หัว 23 ตุลาคม  “วันปิยมหาราช”
-------------------

ที่มา : https://www.thaigov.go.th/news/contents/details/89429