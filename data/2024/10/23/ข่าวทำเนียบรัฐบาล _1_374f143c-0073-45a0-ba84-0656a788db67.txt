รัฐบาลไทย-ข่าวทำเนียบรัฐบาล-“ชัย วัชรงค์” ผู้แทนการค้าไทย หารือแนวทางความร่วมมือกับกลุ่มบริษัทไฮไลฟ์ ต่อยอดและยกระดับ soft power ไทยสู่สายตาชาวโลก


วันอังคารที่ 22 ตุลาคม 2567
22/10/2567
พิมพ์
“ชัย วัชรงค์” ผู้แทนการค้าไทย หารือแนวทางความร่วมมือกับกลุ่มบริษัทไฮไลฟ์ ต่อยอดและยกระดับ soft power ไทยสู่สายตาชาวโลก
“ชัย วัชรงค์” ผู้แทนการค้าไทย หารือแนวทางความร่วมมือกับกลุ่มบริษัทไฮไลฟ์ ต่อยอดและยกระดับ soft power ไทยสู่สายตาชาวโลก
วันนี้ (22 ตุลาคม 2567) เวลา 16.00 น. ณ ห้องประชุม 302 ตึกบัญชาการ 1 ทำเนียบรัฐบาล นาย Shubhodeep Prasanta Das ประธานเจ้าหน้าที่บริหารกลุ่มบริษัทไฮไลฟ์ เข้าพบหารือผู้แทนการค้าไทย (นายชัย วัชรงค์) เพื่อนำเสนอโครงการ Music&Film Festivals สรุปสาระสำคัญดังนี้
ผู้แทนการค้าไทยกล่าวขอบคุณผู้บริหารที่สนใจและมีแผนที่จะขยายการลงทุนของบริษัทมาในภาคอุตสาหกรรมบันเทิงและการท่องเที่ยว โดยมีแนวคิดที่สอดคล้องกับนโยบายด้านการท่องเที่ยวและ soft power ของรัฐบาล ที่มุ่งส่งเสริมวัฒนธรรม 5 F  ได้แก่ อาหาร (Food) ภาพยนตร์และวีดิทัศน์ (Film) การออกแบบแฟชั่นไทย (Fashion) ศิลปะการป้องกันตัวแบบไทย (Fighting) และเทศกาลประเพณีไทย (Festival) รวมถึงเป้าหมายด้านการท่องเที่ยวในปี 2568 ให้เป็นปีแห่งการท่องเที่ยวไทย Amazing Thailand Grand Tourism Year ด้วย
ทั้งนี้ หน่วยงานที่เกี่ยวข้องของไทย อาทิ กระทรวงการท่องเที่ยวและกีฬา และการท่องเที่ยวแห่งประเทศไทย (ททท.) พร้อมหารือความร่วมมือเพิ่มเติมเพื่อประโยชน์ร่วมกันของทั้งสองฝ่าย
ด้านผู้บริหารกลุ่มบริษัทไฮไลฟ์กล่าวว่า บริษัทฯ มุ่งหวังที่จะร่วมมือกับรัฐบาลพัฒนาและยกระดับอุตสาหกรรมบันเทิงไทยและ soft power ไทยให้เป็นที่รู้จักออกสู่สายตานานาชาติมากขึ้น โดยพร้อมหารือในรายละเอียดของความร่วมมือต่อไป

ที่มา : https://www.thaigov.go.th/news/contents/details/89421