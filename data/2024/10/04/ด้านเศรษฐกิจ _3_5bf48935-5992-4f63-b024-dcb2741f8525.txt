รัฐบาลไทย-ข่าวทำเนียบรัฐบาล-รองปลัดฯณัฏฐิญา รักษาราชการแทน อธิบดีฯ ดีพร้อม ขานรับนโยบาย "เอกนัฏ" นำร่องดีพร้อมเซ็นเตอร์ 10 เป็นศูนย์ปฏิรูปอุตสาหกรรมดันผลิตภัณฑ์ BCG ออกรายการ "ผู้หญิงยกกำลังแจ๋ว


วันศุกร์ที่ 4 ตุลาคม 2567
04/10/2567
พิมพ์
รองปลัดฯณัฏฐิญา รักษาราชการแทน อธิบดีฯ ดีพร้อม ขานรับนโยบาย "เอกนัฏ" นำร่องดีพร้อมเซ็นเตอร์ 10 เป็นศูนย์ปฏิรูปอุตสาหกรรมดันผลิตภัณฑ์ BCG ออกรายการ "ผู้หญิงยกกำลังแจ๋ว
รองปลัดฯณัฏฐิญา รักษาราชการแทน อธิบดีฯ ดีพร้อม ขานรับนโยบาย "เอกนัฏ" นำร่องดีพร้อมเซ็นเตอร์ 10 เป็นศูนย์ปฏิรูปอุตสาหกรรมดันผลิตภัณฑ์ BCG ออกรายการ "ผู้หญิงยกกำลังแจ๋ว
กรุงเทพฯ 2 ตุลาคม 2567 - นางสาวณัฏฐิญา เนตยสุภา รองปลัดกระทรวงอุตสาหกรรม รักษาราชการแทน อธิบดีกรมส่งเสริมอุตสาหกรรม ให้เกียรติในการร่วมบันทึกเทปรายการ "ผู้หญิงยกกำลังแจ๋ว" ในหัวข้อ ดีพร้อมเซ็นเตอร์ 10 รองรับการเป็นศูนย์ปฏิรูปอุตสาหกรรม มีโรงงานต้นแบบให้บริการเครื่องจักร เพื่อทดลองการผลิต พร้อมส่งไม้ต่อผลิตภัณฑ์สู่เชิงพาณิชย์ ตามนโยบาย “ปฏิรูปอุตสาหกรรม” ของรัฐมนตรีว่าการกระทรวงอุตสาหกรรม (นายเอกนัฏ พร้อมพันธุ์) ในการส่งเสริมความสามารถในการแข่งขันของอุตสาหกรรมไทย และสร้างความเท่าเทียมในการแข่งขันของเอสเอ็มอีไทย ภายใต้โครงการยกระดับธุรกิจ SMEs ด้วยการประยุกต์ใช้โมเดลเศรษฐกิจ BCG ตามนโยบายของรัฐบาล โดยมี 4 พิธีกรผู้ดำเนินรายการ ได้แก่ คุณปุณยวีร์ สุขกุลวรเศรษฐ์ (ปอ) คุณอภิสรา เกิดชูชื่น (ดาว) คุณณปภา ตันตระกูล (แพท) และคุณสุภาพร วงษ์ถ้วยทอง (บูม) ณ สถานีวิทยุโทรทัศน์ไทยทีวีสีช่อง 3 อาคารมาลีนนท์ทาวเวอร์ ถนนพระราม 4 แขวงคลองตัน เขตคลองเตย
ในรายการดังกล่าวได้แนะนําจุดเด่นของผลิตภัณฑ์ที่ใช้เทคโนโลยีและนวัตกรรมในการผลิต จำนวน 5 ผลิตภัณฑ์ ได้แก่ 1) "Energy Bar plant-based" บาร์อัดแท่งให้พลังงานจากเศษเห็ดแครงที่เหลือทิ้ง 2) "Cacao Spread" จากโกโก้ที่ไม่สวย และจำหน่ายไม่ได้ราคามาสกัดเย็นพร้อมใส่สารความหวานจากกาเกา 3) "หมึกกรุบ" ขนมโปรตีนจากปีกปลาหมึกที่เหลือทิ้ง 4) "Super CoCoaBall" ผลิตภัณฑ์โกโก้แมส 90% มีสารต้านอนุมูลอิสระสูง และ 5) "ปลาทู bite" ที่มีโปรตีนและโอเมก้า 3 สูง จากก้างปลา หางปลา และหัวปลาที่เหลือทิ้งจากกระบวนการผลิตลูกชิ้น
โดยมีกำหนดออกอากาศในวันที่ 10 ตุลาคม 2567 เวลา 08.00-08.25 น. รายการ “ผู้หญิงยกกำลังแจ๋ว “ ทางโทรทัศน์ไทยทีวีสีช่อง 3
Online ได้ที่เว็บไซต์ : http://www.ch3thailand.com  หรือ https://www.youtube.com/@womanjaewch3490

ที่มา : https://www.thaigov.go.th/news/contents/details/88747