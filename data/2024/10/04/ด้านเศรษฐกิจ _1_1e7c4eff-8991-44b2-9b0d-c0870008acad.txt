รัฐบาลไทย-ข่าวทำเนียบรัฐบาล-“เอกนัฏ” ควง ปลัดอุตฯ ลงพื้นที่อ.เวียงป่าเป้า เร่งเยียวยา ช่วยเหลือผู้ประสบอุทกภัย 


วันศุกร์ที่ 4 ตุลาคม 2567
04/10/2567
พิมพ์
“เอกนัฏ” ควง ปลัดอุตฯ ลงพื้นที่อ.เวียงป่าเป้า เร่งเยียวยา ช่วยเหลือผู้ประสบอุทกภัย
“เอกนัฏ” ควง ปลัดอุตฯ ลงพื้นที่อ.เวียงป่าเป้า เร่งเยียวยา ช่วยเหลือผู้ประสบอุทกภัย
2 ตุลาคม 2567 นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม ร่วมคณะกับนายพีระพันธุ์ สาลีรัฐวิภาค รองนายกรัฐมนตรีและรัฐมนตรีว่าการกระทรวงพลังงาน นายสุชาติ ชมกลิ่น รัฐมนตรีช่วยว่าการกระทรวงพาณิชย์ พล.อ.ณัฐพล นาคพาณิชย์ รัฐมนตรีช่วยว่าการกระทรวงกลาโหม นายพงศ์พล ยอดเมืองเจริญ เลขานุการรัฐมนตรีว่าการกระทรวงอุตสาหกรรม และโฆษกกระทรวงอุตสาหกรรม นายณัฐพล รังสิตพล ปลัดกระทรวงอุตสาหกรรม นายพิชิต มิทราวงศ์ กรรมการผู้จัดการธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) และผู้แทนของหน่วยงานของแต่ละกระทรวง เพื่อตรวจราชการหน่วยงานในกำกับดูแลและเยียวยาผลกระทบที่ประชาชนได้รับจากเหตุอุทกภัยที่จังหวัดเชียงราย โดยจากการคาดการณ์ของกรมอุตุนิยมวิทยา ได้มีการรายงานว่าจะมีฝนตกหนักในพื้นที่ตอนบนของประเทศในช่วงวันที่ 1-3 ตุลาคม 2567 รัฐมนตรีว่าการกระทรวงอุตสาหกรรม และคณะจึงได้ลงพื้นที่พบปะกับทางหัวหน้าส่วนราชการ เจ้าหน้าที่ ผู้นำชุมชนและผู้ประสบภัย รับฟังรายงานสถานการณ์อุทกภัย ตรวจเยี่ยมบ้านเรือนที่ได้รับความเสียหาย มอบถุงยังชีพและให้กำลังใจพี่น้องประชาชนในพื้นที่บ้านแม่ปูนล่าง หมู่ 9 ต.เวียง อ.เวียงป่าเป้า จ.เชียงราย

ที่มา : https://www.thaigov.go.th/news/contents/details/88744