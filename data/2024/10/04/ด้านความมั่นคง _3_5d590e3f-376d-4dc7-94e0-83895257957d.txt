รัฐบาลไทย-ข่าวทำเนียบรัฐบาล-รัฐมนตรีช่วยว่าการกระทรวงกลาโหมพร้อมคณะ ลงพื้นที่เพื่อตรวจเยี่ยมและให้กำลังใจผู้ประสบภัยและเจ้าหน้าที่ที่ปฏิบัติงานฟื้นฟูในพื้นที่ อำเภอแม่สาย จังหวัดเชียงราย


วันศุกร์ที่ 4 ตุลาคม 2567
รัฐมนตรีช่วยว่าการกระทรวงกลาโหมพร้อมคณะ ลงพื้นที่เพื่อตรวจเยี่ยมและให้กำลังใจผู้ประสบภัยและเจ้าหน้าที่ที่ปฏิบัติงานฟื้นฟูในพื้นที่ อำเภอแม่สาย จังหวัดเชียงราย
เมื่อวันพฤหัสที่ปรึกษาศูนย์ปฏิบัติการช่วยเหลือผู้ประสบอุทกภที่ 3 ตุลาคม 2567 พลเอก ทรงวิทย์ หนุนภักดี ผู้บัญชาการทหารสูงสุด ได้มอบหมายให้ พลเอก อุกฤษฎ์ บุญตานนท์ รองผู้บัญชาการทหารสูงสุด ร่วมคณะ พลเอก ณัฐพล นาคพาณิชย์ รัฐมนตรีช่วยว่าการกระทรวงกลาโหม
/ที่ปรึกษาศูนย์ปฏิบัติการช่วยเหลือผู้ประสบอุทกภัย วาตภัย และดินโคลนถล่ม ส่วนหน้าจังหวัดเชียงราย ลงพื้นที่ อำเภอแม่สาย เพื่อตรวจเยี่ยมการดำเนินการช่วยเหลือและให้กำลังใจผู้ประสบภัย และเจ้าหน้าที่ปฏิบัติงานฟื้นฟูเส้นทางและบ้านเรือนของประชาชน บริเวณวัดถ้ำผาจม อำเภอแม่สาย จังหวัดเชียงราย
พร้อมกันนี้ พลเอก อุกฤษฎ์ บุญตานนท์ รองผู้บัญชาการทหารสูงสุด พร้อมคณะได้ลงปฏิบัติหน้าที่ตรวจเยี่ยมกำลังพลที่เข้าสนับสนุนการฟื้นฟูผู้ประสบอุทกภัยโดยเดินทางไปยังกองอำนวยการช่วยเหลือประชาชนและฟื้นฟูพื้นที่ประสบอุทกภัย จังหวัดเชียงรายศูนย์บรรเทาสาธารณภัย กองบัญชาการกองทัพไทย (กอ.ชปฟ.จว.ช.ร.ศบภ.บก.ทท.) ณ โรงแรมแม่สายประสิทธิ์ศาสตร์ จังหวัดเชียงราย เพื่อรับฟังการบรรยายสรุปสถานการณ์จาก สำนักงานพัฒนาภาค 3 หน่วยบัญชาการทหารพัฒนา
ทั้งนี้ ในปัจจุบันศูนย์บรรเทาสาธารณภัย กองบัญชาการกองทัพไทย ยังคงกำลังพล จำนวนกว่า 400 นาย พร้อมทั้งยุทโธปกรณ์ ยานพาหนะและเครื่องมือช่าง กว่า 50 คัน โดยบูรณาการกับทุกภาคส่วนในการแก้ปัญหาความเดือดร้อนและเร่งรัดการฟื้นฟูให้กับพี่น้องชาวแม่สายได้กลับมาใช้ชีวิตได้ตามปกติสุขโดยเร็ว

ที่มา : https://www.thaigov.go.th/news/contents/details/88752