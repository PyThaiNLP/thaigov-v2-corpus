รัฐบาลไทย-ข่าวทำเนียบรัฐบาล-ครม. ไฟเขียวปรับเกณฑ์ Soft Loan ช่วยผู้ประกอบการที่ประสบอุทกภัย


วันศุกร์ที่ 4 ตุลาคม 2567
04/10/2567
พิมพ์
ครม. ไฟเขียวปรับเกณฑ์ Soft Loan ช่วยผู้ประกอบการที่ประสบอุทกภัย
ครม. ไฟเขียวปรับเกณฑ์ Soft Loan ช่วยผู้ประกอบการที่ประสบอุทกภัย
ครม. ไฟเขียวปรับเกณฑ์ Soft Loan ช่วยผู้ประกอบการที่ประสบอุทกภัย
.
ที่ประชุม ครม. (1 ต.ค. 67) อนุมัติตามที่กระทรวงการคลังเสนอเพื่อช่วยเหลือผู้ประกอบการรายย่อยที่ได้รับผลกระทบจากสถานการณ์อุทกภัย ให้สามารถเข้าถึงแหล่งเงินทุนในการฟื้นฟูกิจการ รวมถึงและป้องกันความเสี่ยงทางเศรษฐกิจที่อาจเกิดขึ้น ดังนี้
.
เห็นชอบการปรับปรุงหลักเกณฑ์โครงการสินเชื่อดอกเบี้ยต่ำ (Soft Loan) GSB Boost UP ของธนาคารออมสิน โดยจัดสรรวงเงินจำนวน 50,000 ล้านบาท สนับสนุนแหล่งเงินทุนดอกเบี้ยต่ำให้แก่สถาบันการเงินที่เข้าร่วมโครงการ เพื่อปล่อยสินเชื่อให้แก่ผู้ได้รับผลกระทบจากสถานการณ์อุทกภัย ระยะเวลายื่นขอสินเชื่อถึงวันที่ 30 ธ.ค. 67 โดยให้เบิกจ่ายแล้วเสร็จภายในวันที่ 30 ธ.ค. 68
.
รับทราบโครงการค้ำประกันสินเชื่อเพื่อช่วยเหลือผู้ประกอบการ SMEs ที่ได้รับผลกระทบจากเหตุอุทกภัยปี 2567 ภายใต้โครงการ PGS 11 ของ บสย. โดยจ่ายค่าประกันชดเชยตลอดโครงการเพิ่มขึ้นเป็นไม่เกินร้อยละ 40 จากเดิมเฉลี่ยร้อยละ 30 ค่าธรรมเนียมค้ำประกันร้อยละ 1.25 ต่อปี ซึ่งรัฐบาลจะจ่ายค่าธรรมเนียมให้ใน 3 ปีแรก ระยะเวลาค้ำประกันไม่เกิน 10 ปี รับคำขอค้ำประกันถึงวันที่ 30 เม.ย. 68 ทั้งนี้ ผู้ประกอบการยังสามารถขอรับค้ำประกันสินเชื่อในโครงการย่อยอื่นภายใต้ โครงการ PGS 11 ได้ และเมื่อรวมวงเงินค้ำประกันของทุกสถาบันการเงินต้องไม่เกิน 40 ล้านบาทต่อราย
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/88746