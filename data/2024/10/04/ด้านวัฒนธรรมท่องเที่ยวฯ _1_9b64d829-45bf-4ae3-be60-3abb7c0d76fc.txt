รัฐบาลไทย-ข่าวทำเนียบรัฐบาล-3 ตุลาคม ครบรอบ 22 ปี วธ. ชู 210 บุคคล/หน่วยงาน รางวัล “วัฒนคุณาธร” ผู้ทำคุณประโยชน์ต่อวธ. นำโดย “แอน อรดี” นักร้องชื่อดัง หน่วยงาน ชุมชนคุณธรรม ภาครัฐ ภาคเอกชน เข้าร่วมอย่างคึกคัก


วันศุกร์ที่ 4 ตุลาคม 2567
3 ตุลาคม ครบรอบ 22 ปี วธ. ชู 210 บุคคล/หน่วยงาน รางวัล “วัฒนคุณาธร” ผู้ทำคุณประโยชน์ต่อวธ. นำโดย “แอน อรดี” นักร้องชื่อดัง หน่วยงาน ชุมชนคุณธรรม ภาครัฐ ภาคเอกชน เข้าร่วมอย่างคึกคัก
3 ตุลาคม ครบรอบ 22 ปี วธ. ชู 210 บุคคล/หน่วยงาน รางวัล “วัฒนคุณาธร” ผู้ทำคุณประโยชน์ต่อวธ. นำโดย “แอน อรดี” นักร้องชื่อดัง หน่วยงาน ชุมชนคุณธรรม ภาครัฐ ภาคเอกชน เข้าร่วมอย่างคึกคัก เพื่อสร้างขวัญและกำลังใจแก่ผู้รับรางวัล
3 ตุลาคม ครบรอบ 22 ปี วธ. ชู 210 บุคคล/หน่วยงาน รางวัล “วัฒนคุณาธร” ผู้ทำคุณประโยชน์ต่อวธ. นำโดย “แอน อรดี” นักร้องชื่อดัง หน่วยงาน ชุมชนคุณธรรม ภาครัฐ ภาคเอกชน เข้าร่วมอย่างคึกคัก เพื่อสร้างขวัญและกำลังใจแก่ผู้รับรางวัล
วันที่ 3 ตุลาคม 2567 เวลา 07.30 น. นางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม เป็นประธานกิจกรรมสักการะและบวงสรวงสิ่งศักดิ์สิทธิ์ประจำกระทรวงวัฒนธรรม ได้แก่ พระพุทธสิริวัฒนธรรโมภาส พระสยามเทวาธิราช และตา–ยาย โดยพระมหาราชครูพิธีศรีวิสุทธิคุณ ประธานพระครูพราหมณ์ และกิจกรรมบำเพ็ญกุศลทางศาสนา จากนั้นสมเด็จพระมหาธีราจารย์ กรรมการมหาเถรสมาคมและเจ้าอาวาสวัดพระเชตุพนวิมลมังคลาราม เป็นประธานฝ่ายสงฆ์และรัฐมนตรีว่าการกระทรวงวัฒนธรรม เป็นประธานฝ่ายฆราวาสในพิธีบำเพ็ญกุศลทางศาสนา เพื่อสร้างความเป็นสิริมงคล เนื่องในวันสถาปนากระทรวงวัฒนธรรม ครบรอบ 22 ปี 3 ตุลาคม 2567
และในเวลา 10.30 น. รัฐมนตรีว่าการกระทรวงวัฒนธรรม และคณะผู้บริหารกระทรวงวัฒนธรรม ต้อนรับผู้มาร่วมแสดงความยินดี ณ ห้องโถง อาคารวัฒนธรรมวิศิษฏ์ กระทรวงวัฒนธรรม โดยมีหน่วยงานเครือข่ายทางวัฒนธรรม หน่วยงานภาครัฐ ภาคเอกชน และภาคประชาชน ร่วมแสดงความยินดีเป็นจำนวนมาก
ในช่วงบ่าย กระทรวงวัฒนธรรม จัดกิจกรรมมอบโล่ยกย่องเชิดชูเกียรติผู้ทำคุณประโยชน์ต่อกระทรวงวัฒนธรรม ประจำปีพุทธศักราช 2567 ณ หอประชุมใหญ่ ศูนย์วัฒนธรรมแห่งประเทศไทย โดยกิจกรรมภายในงานมีการแสดงทางวัฒนธรรม ชุด สุขสยาม จากสถาบันบัณฑิตพัฒนศิลป์ การฉายวีดิทัศน์ “วัฒนคุณาธร 2567” พร้อมพิธีถวาย/มอบโล่ยกย่องเชิดชูเกียรติ “วัฒนคุณาธร” จำนวนทั้งสิ้น 210 ราย/รูป/แห่ง/คณะ จากรัฐมนตรีว่าการกระทรวงวัฒนธรรม
ด้านรัฐมนตรีว่าการกระทรวงวัฒนธรรม (รมว.วธ.) กล่าวว่า วธ. ได้คัดเลือกผู้ทำคุณประโยชน์ต่อกระทรวงวัฒนธรรม ประจำปีงบประมาณ พ.ศ. 2567 เนื่องในโอกาสวันสถาปนากระทรวงวัฒนธรรม เพื่อเป็นการยกย่องเชิดชูเกียรติเด็กหรือเยาวชน บุคคลธรรมดา นิติบุคคลหรือคณะบุคคล ที่ทำคุณประโยชน์ต่อกระทรวงวัฒนธรรม ในการส่งเสริม สนับสนุนและเข้ามามีส่วนร่วมขับเคลื่อนงานด้านวัฒนธรรมตามกรอบนโยบาย “วัฒนธรรมนำเศรษฐกิจ” พร้อมสืบสาน รักษา ต่อยออด โครงการ งาน กิจกรรมของหน่วยงานในสังกัดและหน่วยงานภายใต้การกำกับดูแลของกระทรวงวัฒนธรรมตามนโยบายของรัฐบาล พันธกิจ ยุทธศาสตร์และจุดเน้นของกระทรวงวัฒนธรรม อย่างต่อเนื่องจนเป็นที่ประจักษ์ โดยสามารถแบ่งรางวัลออกเป็นประเภทต่างๆ ได้แก่ ประเภทเด็กหรือเยาวชน จำนวน 64 รูป/ราย อาทิ นางสาวล้วนฤทัย เชื้อชมพู จังหวัดเชียงใหม่ เด็กหญิงณัฐนพิน ศิริพัฒพันธุ์ จังหวัดสระบุรี นายกฤษณบดินทร์ ฮ้อยปัด จังหวัดหนองบัวลำภู นางสาวตะวันฉาย จิระเจริญสุวรรณ จังหวัดนครราชสีมา และเด็กชายสุรเชษฐ์ เฉื่อยทอง จังหวัดยะลา เป็นต้น ประเภทบุคคลธรรมดา จำนวน 68 ราย อาทิ พระเทพภาวนาวชิรคุณ วิ. เจ้าคณะจังหวัดฉะเชิงเทรา เจ้าอาวาสวัดโสธรวราราม นางสาวณิชนันทน์ ปุริสาย (แอน อรดี) จังหวัดขอนแก่น นายแสงชัย โสตถีวรกุล จังหวัดสมุทรสาคร นายไวโรจน์ วานิ จังหวัดปัตตานี และนายเสนีย์ แช่มเดช จังหวัดนครสวรรค์ เป็นต้น และประเภทนิติบุคคลหรือคณะบุคคล จำนวน 78 แห่ง อาทิ วิสาหกิจชุมชนนิเวศพิพิธภัณฑ์ชองบ้านช้างทูน จังหวัดตราด ศูนย์การเรียนรู้เศรษฐกิจพอเพียงบ้านทุ่งศิลป์ครูแดง จังหวัดหนองคาย แหล่งเรียนรู้ทางวัฒนธรรมหัตศิลป์ดิ้นโบราณ บ้านบางริ้น จังหวัดระนอง และอุทยานพระบรมราชานุสรณ์พระบาทสมเด็จพระพุทธเลิศหล้านภาลัย จังหวัดสมุทรสงคราม ชุมชนคุณธรรมฯ วัดพระทอง จังหวัดภูเก็ต เป็นต้น
“ขอแสดงความยินดี และขอขอบคุณบุคคล หน่วยงาน และองค์กร ที่ได้รับโล่ยกย่องเชิดชูเกียรติ “วัฒนคุณาธร” ในวันนี้ เป็นการสร้างขวัญและกำลังใจให้แก่ผู้ที่ทำคุณประโยชน์ด้านศาสนา ศิลปะ และวัฒนธรรม และช่วยขับเคลื่อนนโยบายและภารกิจของกระทรวงวัฒนธรรมให้สำเร็จลุล่วงตามเป้าหมายที่วางไว้ รวมถึงได้เผยแพร่วัฒนธรรมให้เป็นที่รู้จักอย่างแพร่หลายทั้งในประเทศไทยและทั่วโลก กระทรวงวัฒนธรรมยังคงมีนโยบายบูรณาการความร่วมมือกับทุกฝ่ายในการขับเคลื่อนงานด้านศาสนา ศิลปะ และวัฒนธรรม เพื่อให้เด็ก เยาวชน คนรุ่นใหม่ และประชาชนร่วมกันสืบสานรักษา และต่อยอด มรดกภูมิปัญญาทางศิลปวัฒนธรรมของชาติให้คงอยู่อย่างยั่งยืน เกิดการสร้างอาชีพ สร้างรายได้ ส่งเสริมเศรษฐกิจของประเทศให้มีความเข้มแข็ง เป็นไปตามวิสัยทัศน์ของกระทรวงวัฒนธรรมที่มุ่งเน้นในการใช้วัฒนธรรมขับเคลื่อนเศรษฐกิจ” รัฐมนตรีว่าการกระทรวงวัฒนธรรม กล่าว

ที่มา : https://www.thaigov.go.th/news/contents/details/88755