รัฐบาลไทย-ข่าวทำเนียบรัฐบาล-ดีอี  จับมือ ศาลปกครอง ร่วม MOU การใช้งานระบบ e-Office 


วันศุกร์ที่ 4 ตุลาคม 2567
ดีอี  จับมือ ศาลปกครอง ร่วม MOU การใช้งานระบบ e-Office
ดีอี  จับมือ ศาลปกครอง ร่วม MOU การใช้งานระบบ e-Office
วันที่ 4 ตุลาคม 2567 ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอี) พร้อมด้วยนายจำนงค์  ถาวรวิสิทธิ์ รองเลขาธิการสำนักงานศาลปกครอง รักษาราชการแทนเลขาธิการสำนักงานศาลปกครอง ร่วมลงนามในบันทึกข้อตกลงความร่วมมือ (MOU) ระหว่างกระทรวงดิจิทัลเพื่อเศรษฐกิจและสังคม และสำนักงานศาลปกครอง จำนวน 2 ฉบับ ได้แก่ ฉบับที่ 1 ด้านการพัฒนาเทคโนโลยีและนวัตกรรมดิจิทัลเพื่อให้บริการประชาชน และฉบับที่ 2 ความร่วมมือในการใช้งานระบบ e-Office ภายใต้งานบริการคลาวด์กลางภาครัฐ (GDCC) เพื่อขับเคลื่อนนโยบายรัฐบาลดิจิทัล โดยมีนายชำนาญ  ทิพยชนวงศ์ รองเลขาธิการสำนักงานศาลปกครอง นางสาวพิยะดา สุดกังวาล ที่ปรึกษาด้านการสื่อสาร กระทรวงดีอี และนางสาวยุพาภรณ์  ศิริกิจพาณิชย์กูล ผู้ช่วยปลัดกระทรวงดีอี ร่วมลงนามเป็นสักขีพยานในบันทึกข้อตกลงความร่วมมือดังกล่าว
ในโอกาสนี้ ปลัดดีอี และคณะผู้บริหาร ได้เข้าเยี่ยมคาราวะนายประสิทธิ์ศักดิ์  มีลาภ ประธานศาลปกครองสูงสุด และนายวิษณุ วรัญญู รองประธานศาลปกครองสูงสุด พร้อมหารือแนวทางการทำงานระหว่างทั้ง 2 หน่วยงาน ณ อาคารศาลปกครอง กรุงเทพมหานคร
------------------------------------------------------------

ที่มา : https://www.thaigov.go.th/news/contents/details/88776