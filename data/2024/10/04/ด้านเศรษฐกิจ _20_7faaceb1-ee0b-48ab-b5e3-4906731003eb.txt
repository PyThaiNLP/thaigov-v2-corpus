รัฐบาลไทย-ข่าวทำเนียบรัฐบาล-ธอส. จัดทำ 6 ผลิตภัณฑ์สินเชื่ออัตราดอกเบี้ยต่ำ เอาใจคนอยากมีบ้านเป็นของตนเอง เริ่มต้นเพียง 1.90% ต่อปี กู้ 1 ล้านบาท ผ่อนชำระเงินงวด 3,000 บาท เท่านั้น!!


วันศุกร์ที่ 4 ตุลาคม 2567
04/10/2567
พิมพ์
ธอส. จัดทำ 6 ผลิตภัณฑ์สินเชื่ออัตราดอกเบี้ยต่ำ เอาใจคนอยากมีบ้านเป็นของตนเอง เริ่มต้นเพียง 1.90% ต่อปี กู้ 1 ล้านบาท ผ่อนชำระเงินงวด 3,000 บาท เท่านั้น!!
ธอส. จัดทำ 6 ผลิตภัณฑ์สินเชื่ออัตราดอกเบี้ยต่ำ สนับสนุนคนไทยให้ได้มีที่อยู่อาศัยเป็นของตนเอง ผู้ที่สนใจยื่นขอสินเชื่อได้แล้วตั้งแต่วันนี้เป็นต้นไป และทำนิติกรรมถึงวันที่ 30 ธันวาคม 2567 ณ สาขาธนาคารทั่วประเทศ
ธนาคารอาคารสงเคราะห์ (ธอส.) จัดทำ 6 ผลิตภัณฑ์สินเชื่ออัตราดอกเบี้ยต่ำ สนับสนุนคนไทยให้ได้มีที่อยู่อาศัยเป็นของตนเอง ประกอบด้วย 1) โครงการสินเชื่อบ้าน DD (ดี๊ดีย์) อัตราดอกเบี้ยปีที่ 1 เท่ากับ 1.90% ต่อปี เฉลี่ย 3 ปีแรก เท่ากับ 2.80% กู้ 1 ล้านบาท ผ่อนชำระเงินงวดเริ่มต้นเพียง 3,000 บาทต่อเดือน เท่านั้น 2) สินเชื่อบ้าน Big Family ปี 2567 อัตราดอกเบี้ยปีแรก 1.99% ต่อปี เฉลี่ย 3 ปีแรก เท่ากับ 2.76% กู้ 1 ล้านบาท ผ่อนชำระเงินงวดเริ่มต้นเพียง 3,100 บาทต่อเดือน 3) สินเชื่อบ้านอยู่เย็น เป็นสุข ปี 2567 อัตราดอกเบี้ยปีแรก 2.40% ต่อปี เฉลี่ย 3 ปีแรก เท่ากับ 3.10% กู้ 1 ล้านบาท ผ่อนชำระเงินงวดเริ่มต้นเพียง 2,800 บาทต่อเดือน 4) สินเชื่อบ้าน 71 ปี ธอส. อัตราดอกเบี้ยต่ำ 6 เดือนแรก เพียง 0.71% ต่อปี เดือนที่ 7 – 24 เท่ากับ 2.71% ต่อปี เฉลี่ย 3 ปีแรก เท่ากับ 2.71% กู้ 1 ล้านบาท ผ่อนชำระเงินงวดเริ่มต้นเพียง 2,400 บาทต่อเดือน 5) โครงการสินเชื่อที่อยู่อาศัยเพื่อบุคลากรภาครัฐ ปี 2567 อัตราดอกเบี้ยปีที่ 1 เท่ากับ 2.90% ต่อปี เฉลี่ย 3 ปีแรก เท่ากับ 3.51% กู้ 1 ล้านบาท ผ่อนชำระเงินงวดเริ่มต้นเพียง 3,600 บาทต่อเดือน และ 6) โครงการบ้าน ธอส. เพื่อคุณ ปี 2567 อัตราดอกเบี้ยปีที่ 1 เท่ากับ 3.75% ต่อปี เฉลี่ย 3 ปีแรก เท่ากับ 4.31% กู้ 1 ล้านบาท ผ่อนชำระเงินงวดเริ่มต้นเพียง 4,600 บาทต่อเดือน ผู้ที่สนใจยื่นขอสินเชื่อได้แล้วตั้งแต่วันนี้เป็นต้นไป และทำนิติกรรมถึงวันที่ 30 ธันวาคม 2567 ณ สาขาธนาคารทั่วประเทศ
นายกมลภพ วีระพละ กรรมการผู้จัดการ ธนาคารอาคารสงเคราะห์ (ธอส.) เปิดเผยว่า ธอส. ในฐานะสถาบันการเงินของรัฐ ที่มีพันธกิจ “ทำให้คนไทยมีบ้าน” พร้อมสนับสนุนคนไทยให้ได้มีที่อยู่อาศัยเป็นของตนเอง ตามนโยบายรัฐบาลและกระทรวงการคลังในการลดความเหลื่อมล้ำทางสังคม ผ่านการมีที่อยู่อาศัยอย่างเหมาะสม จึงได้จัดทำ 6 ผลิตภัณฑ์สินเชื่ออัตราดอกเบี้ยต่ำในช่วงท้ายของปี 2567 ที่ครอบคลุมลูกค้าทุกกลุ่มสาขาอาชีพและอายุ ให้มีบ้านได้ง่ายขึ้นด้วยการผ่อนชำระเงินงวดต่ำ โดยรายละเอียดของสินเชื่อทั้ง 6 ผลิตภัณฑ์ มีดังนี้
1) โครงการสินเชื่อบ้าน DD (ดี๊ดีย์) สำหรับผู้ที่ต้องการซื้อบ้าน หรือห้องชุด (คอนโดมิเนียม) ที่ดำเนินโครงการโดยผู้ประกอบการโครงการจัดสรร (Developer) ที่มีข้อตกลงร่วมกับธนาคาร รวมถึงซื้ออุปกรณ์หรือสิ่งอำนวยความสะดวกที่เกี่ยวเนื่องเพื่อประโยชน์ในการอยู่อาศัยพร้อมกับการกู้ซื้อที่อยู่อาศัย โดยอัตราดอกเบี้ยปีที่ 1 เท่ากับ 1.90% ต่อปี, ปีที่ 2 เท่ากับ 2.90% ต่อปี และปีที่ 3 เท่ากับ 3.60% ต่อปี (อัตราดอกเบี้ยเฉลี่ย 3 ปีแรก เท่ากับ 2.80% เท่านั้น) ปีที่ 4 – 5อัตราดอกเบี้ยเท่ากับ MRR-2.00% ต่อปี และปีที่ 6 จนถึงตลอดอายุสัญญา กรณีลูกค้ารายย่อย เท่ากับ MRR-0.50% ต่อปี กรณีลูกค้าสวัสดิการ เท่ากับ MRR-1.00% ต่อปี และกรณีซื้ออุปกรณ์หรือสิ่งอำนวยความสะดวกที่เกี่ยวเนื่องเพื่อประโยชน์ในการอยู่อาศัย เท่ากับ MRR (อัตราดอกเบี้ย MRR ธอส. ปัจจุบันเท่ากับ 6.545% ต่อปี) ระยะเวลาการกู้สูงสุด 40 ปี กรณีกู้ 1 ล้านบาท ผ่อนชำระเงินงวดเริ่มต้นเพียง 3,000 บาทต่อเดือน เท่านั้น พิเศษ!! กรณีเป็นสัญญาแรก มูลค่าหลักประกันต่ำกว่า 10 ล้านบาท ลูกค้าซื้อที่อยู่อาศัยพร้อมซื้ออุปกรณ์หรือสิ่งอำนวยความสะดวก จะได้รับวงเงินกู้ 110% ของราคาประเมินหรือราคาซื้อขาย ทั้งนี้เพื่อเพิ่มทางเลือกให้กับลูกค้าในการมีที่อยู่อาศัยได้มากขึ้น
2) สินเชื่อบ้าน Big Family ปี 2567 สำหรับผู้ที่ต้องการซื้อบ้าน หรือคอนโดมิเนียมบนเว็บไซต์ ghbankbigfamily.com  อัตราดอกเบี้ยปีแรก 1.99% ต่อปี ปีที่ 2 และ ปีที่ 3 เท่ากับ 3.15% ต่อปี (อัตราดอกเบี้ยเฉลี่ย 3 ปีแรก เท่ากับ 2.76%) ปีที่ 4 จนถึงตลอดอายุสัญญากรณีลูกค้ารายย่อย เท่ากับ MRR-0.50% ต่อปี กรณีลูกค้าสวัสดิการ เท่ากับ MRR-1.00% ต่อปี ระยะเวลาการกู้สูงสุด 40 ปี กรณีกู้ 1 ล้านบาท ผ่อนชำระเงินงวดเริ่มต้นเพียง 3,100 บาทต่อเดือน
3) สินเชื่อบ้านอยู่เย็น เป็นสุข ปี 2567 สำหรับผู้ที่ซื้อ ปลูกสร้าง ปรับปรุงที่อยู่อาศัยที่มีระบบพลังงานทดแทน หรือระบบช่วยลดการใช้พลังงาน (Eco House) ติดตั้ง Solar Roof หรือซื้อที่อยู่อาศัยในโครงการจัดสรรของผู้ประกอบการอสังหาริมทรัพย์ ที่เข้าร่วมโครงการของธนาคาร และติดตั้ง Solar Roof กำลังไฟตั้งแต่ 2 กิโลวัตต์ขึ้นไป อัตราดอกเบี้ยปีแรก 2.40% ต่อปี ปีที่ 2 และ ปีที่ 3 เท่ากับ 3.45% ต่อปี (อัตราดอกเบี้ยเฉลี่ย 3 ปีแรก เท่ากับ 3.10%) ปีที่ 4 จนถึงตลอดอายุสัญญากรณีลูกค้ารายย่อย เท่ากับ MRR-0.50% ต่อปี กรณีลูกค้าสวัสดิการ เท่ากับ MRR-1.50% ต่อปี ระยะเวลาการกู้สูงสุด 40 ปี กรณีกู้ 1 ล้านบาท ผ่อนชำระเงินงวดเริ่มต้นเพียง 2,800 บาทต่อเดือน
4) สินเชื่อบ้าน 71 ปี สำหรับผู้ที่ต้องการซื้อ ปลูกสร้าง ต่อเติม ซ่อมแซม และไถ่ถอนจำนองจากสถาบันการเงินอื่น อัตราดอกเบี้ย 6 เดือนแรก เพียง 0.71% ต่อปี, เดือนที่ 7 – 24 เท่ากับ 2.71% ต่อปี, ปีที่ 3 เท่ากับ 3.71% ต่อปี (อัตราดอกเบี้ยเฉลี่ย 3 ปีแรก เท่ากับ 2.71%) ปีที่ 4 จนถึงตลอดอายุสัญญา กรณีลูกค้าสวัสดิการ เท่ากับ MRR-1.00% ต่อปี และกรณีลูกค้ารายย่อย เท่ากับ MRR-0.50% ต่อปี กรณีชำระหนี้ เท่ากับ MRR (อัตราดอกเบี้ย MRR  ของ ธอส. ในปัจจุบันเท่ากับ 6.545% ต่อปี) ผ่อนชำระนานสูงสุด 40 ปี กรณีกู้ 1 ล้านบาท ผ่อนชำระเริ่มต้นเพียง 2,400 บาทต่อเดือน
5) โครงการสินเชื่อที่อยู่อาศัยเพื่อบุคลากรภาครัฐ ปี 2567 สำหรับผู้ที่ต้องการซื้อบ้าน ห้องชุด (คอนโดมิเนียม) ปลูกสร้าง ไถ่ถอนจำนองจากสถาบันการเงินอื่น ต่อเติม ขยาย หรือซ่อมแซม ชำระหนี้เกี่ยวกับที่อยู่อาศัย และซื้ออุปกรณ์หรือสิ่งอำนวยความสะดวกที่เกี่ยวเนื่องเพื่อประโยชน์ในการอยู่อาศัย อัตราดอกเบี้ยปีแรก 2.90% ต่อปี ปีที่ 2 เท่ากับ 3.75% ต่อปี ปีที่ 3 เท่ากับ 3.90% ต่อปี (อัตราดอกเบี้ยเฉลี่ย 3 ปีแรก เท่ากับ 3.51%) ปีที่ 4 – 6 เท่ากับ MRR-2.75% ต่อปี และปีที่ 7 จนถึงตลอดอายุสัญญา เท่ากับ MRR-2.00% ต่อปี กรณีกู้ชำระหนี้/ซื้ออุปกรณ์ฯ เท่ากับ MRR ระยะเวลาการกู้สูงสุด 40 ปี กรณีกู้ 1 ล้านบาท ผ่อนชำระเงินงวดเริ่มต้นเพียง 3,600 บาทต่อเดือน พิเศษ!! ผู้กู้ได้รับสิทธิฟรีค่าธรรมเนียม ค่าประเมินราคาหลักประกัน (1,900 – 3,100 บาท)
6) โครงการบ้าน ธอส. เพื่อคุณ ปี 2567 สำหรับผู้ที่ต้องการซื้อบ้าน ห้องชุด (คอนโดมิเนียม) ปลูกสร้าง ไถ่ถอนจำนองจากสถาบันการเงินอื่น และปลูกสร้าง ต่อเติม ขยาย ซ่อมแซม หรือชำระหนี้เกี่ยวกับที่อยู่อาศัยพร้อมกับการขอกู้ในวัตถุประสงค์ไถ่ถอนจำนอง วงเงินให้กู้สูงสุดไม่เกิน 3 ล้านบาทต่อรายต่อหลักประกัน อัตราดอกเบี้ยปีแรก เท่ากับ 3.75% ต่อปี ปีที่ 2 เท่ากับ 4.35% ต่อปี ปีที่ 3 – 5 เท่ากับ 4.85% ต่อปี ปีที่ 6 – 9 เท่ากับ MRR-1.70% ต่อปี และปีที่ 10 จนถึงตลอดอายุสัญญา กรณีลูกค้าสวัสดิการ เท่ากับ MRR-1.50% ต่อปี กรณีลูกค้ารายย่อย เท่ากับ MRR-0.75% ต่อปี และกรณีชำระหนี้ เท่ากับ MRR
“โปรโมชันสินเชื่ออัตราดอกเบี้ยต่ำที่หลากหลายของ ธอส. เพื่อต้องการช่วยเหลือลูกค้าและประชาชนได้มีโอกาสเข้าถึงสินเชื่อบ้านมากขึ้น และมีโอกาสรักษาบ้านของตนเองได้ง่ายขึ้น เพราะภาระการผ่อนชำระเงินงวดอยู่ในระดับต่ำ ทำให้สามารถคำนวณค่าใช้จ่ายในระยะยาวได้ ซึ่งจึงจัดทำโปรโมชันสินเชื่ออัตราดอกเบี้ยต่ำ
ในครั้งนี้ เชื่อว่าจะทำให้ลูกค้าประชาชนมีที่อยู่อาศัยเป็นของตนเองได้ง่ายขึ้น” นายกมลภพ กล่าว
สำหรับผู้ที่สนใจสามารถยื่นขอสินเชื่อได้ตั้งแต่วันนี้ และทำนิติกรรมภายในวันที่ 30 ธันวาคม 2567 ณ สาขาธนาคารทั่วประเทศ สอบถามรายละเอียดเพิ่มเติมได้ที่ ธอส.ทุกสาขาทั่วประเทศ G H Bank Call Center โทร.0-2645-9000 หรือ Facebook Fanpage ธนาคารอาคารสงเคราะห์ และติดตามข่าวสารของธนาคารได้ที่ Application : GHB ALL GEN และ  www.ghbank.co.th

ที่มา : https://www.thaigov.go.th/news/contents/details/88786