รัฐบาลไทย-ข่าวทำเนียบรัฐบาล-กระทรวงยุติธรรม ร่วมวางพวงหรีดเพื่อเคารพศพและแสดงความเสียใจต่อครอบครัวผู้สูญเสียจากเหตุการณ์​รถบัสทัศนศึกษาของโรงเรียนวัดเขาพระยาสังฆารามเกิดเพลิงไหม้ 


วันพฤหัสบดีที่ 3 ตุลาคม 2567
03/10/2567
พิมพ์
กระทรวงยุติธรรม ร่วมวางพวงหรีดเพื่อเคารพศพและแสดงความเสียใจต่อครอบครัวผู้สูญเสียจากเหตุการณ์​รถบัสทัศนศึกษาของโรงเรียนวัดเขาพระยาสังฆารามเกิดเพลิงไหม้
กระทรวงยุติธรรม ร่วมวางพวงหรีดเพื่อเคารพศพและแสดงความเสียใจต่อครอบครัวผู้สูญเสียจากเหตุการณ์​รถบัสทัศนศึกษาของโรงเรียนวัดเขาพระยาสังฆารามเกิดเพลิงไหม้
ในวันพฤหัสบดีที่ ๓ ตุลาคม ๒๕๖๗ พันตำรวจเอก ทวี สอดส่อง รัฐมนตรีว่าการกระทรวงยุติธรรม วางพวงหรีดเพื่อเคารพศพและแสดงความเสียใจต่อครอบครัวผู้สูญเสียจากเหตุการณ์​รถบัสทัศนศึกษาของโรงเรียนวัดเขาพระยาสังฆารามเกิดเพลิงไหม้ ในโอกาสนี้ นางพงษ์สวาท นีละโยธิน ปลัดกระทรวงยุติธรรม ได้มอบหมายยุติธรรมจังหวัดอุทัยธานี ร่วมวางพวงหรีดเพื่อแสดงความเสียใจในโอกาสดังกล่าวด้วย ณ อาคารอเนกประสงค์ โรงเรียนวัดเขาพระยาสังฆาราม อำเภอลานสัก จังหวัดอุทัยธานี
โดยเหตุการณ์ในครั้งนี้กระทรวงยุติธรรม ได้ลงพื้นที่แจ้งสิทธิและรับคำขอทายาทผู้เสียชีวิตที่ทยอยมาขอรับศพ ณ โรงพยาบาลตำรวจ รวมถึงศูนย์บัญชาการเหตุการณ์ช่วยเหลือ ณ โรงเรียนวัดเขาพระยาสังฆาราม อำเภอลานสัก จังหวัดอุทัยธานี เพื่อให้ความช่วยเหลือเยียวยาผู้เสียหายและทายาทผู้เสียชีวิต ซึ่งในวันศุกร์ที่ ๔ ตุลาคม ๒๕๖๗ สำนักงานยุติธรรมจังหวัดปทุมธานีจะเร่งนำเสนอคณะอนุกรรมการพิจารณาค่าตอบแทนผู้เสียหาย และค่าทดแทนและค่าใช้จ่ายแก่จำเลยในคดีอาญา ประจำจังหวัดปทุมธานี เพื่อพิจารณาให้ความช่วยเหลือเยียวยาแก่ผู้เสียหายในคดีอาญา จำนวน ๒๓ ราย โดยเร่งด่วนต่อไป

ที่มา : https://www.thaigov.go.th/news/contents/details/88743