รัฐบาลไทย-ข่าวทำเนียบรัฐบาล-ธ.ก.ส. คัดร้านค้าเด็ดรวมตัวกันที่งานตลาดนัดของดี วิถีชุมชน 28-30 ต.ค.นี้ ที่ ธ.ก.ส. สำนักงานใหญ่


วันจันทร์ที่ 28 ตุลาคม 2567
28/10/2567
พิมพ์
ธ.ก.ส. คัดร้านค้าเด็ดรวมตัวกันที่งานตลาดนัดของดี วิถีชุมชน 28-30 ต.ค.นี้ ที่ ธ.ก.ส. สำนักงานใหญ่
​ธ.ก.ส. รวบรวมสินค้าเกษตรและผลิตภัณฑ์ชุมชนเกรดพรีเมี่ยมจากเกษตรกรลูกค้าในภาคตะวันตก ที่งานตลาดนัดของดีวิถีชุมชน ภายใต้ธีม "Western Farm Fair" ในโอกาสครบรอบวันสถาปนา ธ.ก.ส. ปีที่ 59 ระหว่างวันที่ 28-30 ต.ค.นี้ ณ บริเวณด้านหน้า ธ.ก.ส. สำนักงานใหญ่
​ธ.ก.ส. รวบรวมสินค้าเกษตรและผลิตภัณฑ์ชุมชนเกรดพรีเมี่ยมจากเกษตรกรลูกค้าเจ้าเด็ดในภาคตะวันตกกว่า 60 ร้านค้า มาให้เลือกซื้อแบบจุใจ ที่งานตลาดนัดของดีวิถีชุมชน ภายใต้ธีม "Western Farm Fair" ในโอกาสครบรอบวันสถาปนา ธ.ก.ส. ปีที่ 59 ระหว่างวันที่ 28-30 ตุลาคม นี้ ณ บริเวณด้านหน้า ธ.ก.ส. สำนักงานใหญ่ กรุงเทพฯ
นายไพศาล หงษ์ทอง รองผู้จัดการธนาคารเพื่อการเกษตรและสหกรณ์การเกษตร (ธ.ก.ส.) เปิดเผยว่า ในโอกาสครบรอบวันสถาปนา ธ.ก.ส. ปีที่ 59 และขับเคลื่อนภารกิจการเป็นแกนกลางเกษตร (Essence of Agriculture) ในด้านการพัฒนาตลาด เพื่อยกระดับรายได้ให้เกษตรกร ธนาคารจึงได้จัดงานตลาดนัดของดีวิถีชุมชน ภายใต้ธีม “Western Farm Fair" ที่ยกผลผลิตสินค้าดัง เจ้าเด็ด จากเกษตรกรลูกค้า ธ.ก.ส. ในพื้นที่ภาคตะวันตกมาไว้ในงานครั้งนี้ ระหว่างวันที่ 28-30 ตุลาคม 2567 ณ บริเวณด้านหน้า ธ.ก.ส. สำนักงานใหญ่กรุงเทพมหานคร โดยมีเกษตรกรลูกค้า ชุมชน และผู้ประกอบการกลุ่มวิสาหกิจชุมชนนำสินค้าเกษตรหลากหลายประเภท ตอบโจทย์ทุกช่วงวัย อาทิ ผักผลไม้อินทรีย์นานาชนิด ผลิตภัณฑ์แปรรูป สินค้า SME และผลิตภัณฑ์ที่ได้รับมาตรฐานคุณภาพ         A-Product กว่า 60 ร้านค้า คัดสรรส่งตรงมาไว้ในงาน เช่น ร้าน นายหนุ่มขนมถ้วย จ.เพชรบุรี ที่นำสูตรขนมถ้วยโบราณมรดกแม่ยายรสชาติหอมหวานมันกำลังดีที่สืบทอดมากว่า 30 ปี ทอดมันเจ๊จัน-องุ่น ส่งตรงความสดใหม่จากปากน้ำชุมพร อร่อยเต็มคำด้วยทอดมันเนื้อปลา ฮ่อยจ๊อวันเพ็ญ ของดีมหาชัย คงความอร่อยกว่า 40 ปี คัดสรรความสด สะอาด อร่อย อย่างพิถีพิถัน ร้านเมี่ยงคำลำพญา สูตรโบราณที่ใช้วัตถุดิบล้วนเป็นผักปลอดสารพิษที่เกษตรกรปลูกเอง ร้านโจ๊กปลาแดด ร้านเด็ดจังหวัดราชบุรี คัดเนื้อปลาที่หอมหวาน มาพร้อมกับข้าวปลาแกะ อิ่มเอม มะพร้าวน้ำหอม บ้านแพ้ว จังหวัดสมุทรสาคร น้ำมะพร้าวสดใหม่ทุกวันจากสวน พร้อมกับผลไม้นานาชนิด ตามฤดูกาล อาทิ ส้มโอ มะพร้าว ลองกอง มะม่วง เมล่อน รวมถึงสินค้าประเภทอื่นๆ ที่น่าสนใจ ทั้งผ้ามัดย้อม เครื่องสำอางค์ สบู่ดอกเกลือ และผลิตภัณฑ์จากสมุนไพร เป็นต้น มาให้ผู้บริโภคได้เลือกซื้ออย่างเต็มที่
​ทั้งนี้ ธ.ก.ส. ขอเชิญชวนพี่น้องประชาชนมาร่วมชมและเลือกซื้อสินค้าเกษตรที่มีคุณภาพจากเกษตรกรที่ส่งตรงจากฟาร์ม ในงานตลาดนัดของดีวิถีชุมชน ภายใต้ธีม "Western Farm Fair" หรือสั่งซื้อได้สะดวกจากที่ไหนก็ได้เพียงปลายนิ้วคลิกผ่านทาง www.BAAC-FarmersMarket.com พร้อมบริการส่งตรงถึงบ้านอีกด้วย เพื่อร่วมเป็นกำลังใจให้แก่เกษตรกร วิสาหกิจชุมชน และผู้ประกอบการ SME ในการผลิตสินค้าคุณภาพต่อยอดโอกาสทางธุรกิจของภาคเกษตรไทยไปสู่สากลได้ต่อไป สอบถามรายละเอียดเพิ่มเติมได้ที่ Call Center 02 555 0555

ที่มา : https://www.thaigov.go.th/news/contents/details/89583