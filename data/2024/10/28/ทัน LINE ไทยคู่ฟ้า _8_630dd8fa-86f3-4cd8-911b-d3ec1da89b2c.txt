รัฐบาลไทย-ข่าวทำเนียบรัฐบาล-ชวน “ร้านค้าออนไลน์” รับเครื่องหมาย DBD Registered / DBD Verified  “สร้างความเชื่อมั่นผู้ซื้อ ป้องกันการถูกหลอกลวง”


วันจันทร์ที่ 28 ตุลาคม 2567
28/10/2567
พิมพ์
ชวน “ร้านค้าออนไลน์” รับเครื่องหมาย DBD Registered / DBD Verified  “สร้างความเชื่อมั่นผู้ซื้อ ป้องกันการถูกหลอกลวง”
ชวน “ร้านค้าออนไลน์” รับเครื่องหมาย DBD Registered / DBD Verified
“สร้างความเชื่อมั่นผู้ซื้อ ป้องกันการถูกหลอกลวง”
ชวน “ร้านค้าออนไลน์” รับเครื่องหมาย DBD Registered / DBD Verified
“สร้างความเชื่อมั่นผู้ซื้อ ป้องกันการถูกหลอกลวง”
.
กระทรวงพาณิชย์ เชิญชวนผู้ประกอบการทั้งบุคคลธรรมดาและนิติบุคคลที่ประกอบธุรกิจค้าขายออนไลน์ หรือ e-Commerce ให้ความสำคัญต่อการยื่นขอรับเครื่องหมายรับรอง ดังนี้
.
1) เครื่องหมาย DBD Registered เป็นเครื่องหมายรับรองผู้ประกอบธุรกิจพาณิชย์อิเล็กทรอนิกส์ ทั้งผู้ประกอบการบุคคลธรรมดาหรือนิติบุคคล ยืนยันการมีตัวตนอยู่จริง เพื่อสร้างความน่าเชื่อถือ และเพิ่มความมั่นใจแก่ผู้ซื้อสินค้าหรือบริการผ่านออนไลน์
.
2) เครื่องหมาย DBD Verified เป็นเครื่องหมายรับรองความน่าเชื่อถือในการประกอบพาณิชย์อิเล็กทรอนิกส์ที่ออกให้แก่ ผู้ประกอบธุรกิจพาณิชย์อิเล็กทรอนิกส์ที่จดทะเบียนและมีคุณสมบัติครบถ้วนตามหลักเกณฑ์ที่กำหนด บ่งบอกว่าเว็บไซต์นั้นๆ มีคุณภาพผ่านเกณฑ์ประเมินตามมาตรฐานคุณภาพธุรกิจ e-Commerce ของกรมพัฒนาธุรกิจการค้า โดยเครื่องหมายดังกล่าวจะมีอายุ 1 ปี
ปัจจุบันมีร้านค้าและนิติบุคคลยื่นขอรับเครื่องหมาย DBD Registered รวมทั้งสิ้น 115,471 ร้านค้าออนไลน์ และยื่นขอรับเครื่องหมาย DBD Verified จำนวน 177 เว็บไซต์
.
สามารถตรวจสอบเครื่องหมาย DBD Registered และ DBD Verified ที่เว็บไซต์ www.trustmarkthai.com
.
สอบถามข้อมูลเพิ่มเติมเกี่ยวกับการขอเครื่องหมายฯ ได้ที่ กรมพัฒนาธุรกิจการค้า กระทรวงพาณิชย์ โทรศัพท์หมายเลข 0 2547-5959-61 และ สายด่วน 1570
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/89575