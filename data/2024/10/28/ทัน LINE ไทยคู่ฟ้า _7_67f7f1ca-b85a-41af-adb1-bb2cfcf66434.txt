รัฐบาลไทย-ข่าวทำเนียบรัฐบาล-สินค้าเกษตรไทย ขึ้นแท่นที่ 1 ในอาเซียน ส่งออก 8 เดือน พุ่ง 4.3 แสนล้านบาท 


วันจันทร์ที่ 28 ตุลาคม 2567
28/10/2567
พิมพ์
สินค้าเกษตรไทย ขึ้นแท่นที่ 1 ในอาเซียน ส่งออก 8 เดือน พุ่ง 4.3 แสนล้านบาท
สินค้าเกษตรไทย ขึ้นแท่นที่ 1 ในอาเซียน ส่งออก 8 เดือน พุ่ง 4.3 แสนล้านบาท
สินค้าเกษตรไทย ขึ้นแท่นที่ 1 ในอาเซียน ส่งออก 8 เดือน พุ่ง 4.3 แสนล้านบาท
.
นายจิรายุ ห่วงทรัพย์ โฆษกประจำสำนักนายกรัฐมนตรี เผยข้อมูลการส่งออกสินค้าเกษตรไปตลาดโลกในช่วง 8 เดือน (ม.ค. – ส.ค.67) พบว่ามีมูลค่ามากถึง 19,826 ล้านดอลลาร์ ขยายตัว 8% จากช่วงเดียวกันของปีก่อนหน้า โดยเป็นการส่งออกไปกลุ่มประเทศคู่ค้าที่ไทยมีความตกลงการค้าเสรี (FTA) มูลค่า 13,774 ล้านดอลลาร์ หรือ 4.3 แสนล้านบาท คิดเป็นสัดส่วนถึง 69% ของการส่งออกสินค้าเกษตรทั้งหมด ส่งผลให้ประเทศไทยครองแชมป์เป็นผู้ส่งออกสินค้าเกษตรอันดับที่ 1 ของอาเซียน และเป็นอันดับที่ 8 ของโลก
.
โดยเป็นผลจากการที่รัฐบาลเปิดโอกาสในการสร้างข้อตกลง FTA อย่างเต็มที่ ซึ่งปัจจุบันไทยได้เจรจาจัดทำ FTA สำเร็จทั้งสิ้น 14 ฉบับกับ 18 ประเทศคู่ค้า รวมถึงมีการลดและยกเลิกการเก็บภาษีศุลกากรกับสินค้าเกษตรที่ไทยส่งออกส่วนใหญ่ ทั้งนี้ นายกรัฐมนตรี ได้ให้ส่วนราชการที่เกี่ยวข้องเร่งลดอุปสรรคและเงื่อนไขต่าง ๆ เพื่อสนับสนุนให้ผู้ส่งออกของไทย ทำธุรกิจได้ง่ายขึ้น โดยตั้งเป้าติดอันดับหนึ่งใน 5 ของโลกได้ในปีหน้า
.
อ่านเพิ่มเติม คลิก >> https://www.thaigov.go.th/news/contents/details/89551
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/89574