รัฐบาลไทย-ข่าวทำเนียบรัฐบาล-ดีอี ร่วมเปิดงานสัมมนา MUSP ร่วมแก้ปัญหาอาชญากรรมออนไลน์ในภูมิภาค


วันพุธที่ 16 ตุลาคม 2567
ดีอี ร่วมเปิดงานสัมมนา MUSP ร่วมแก้ปัญหาอาชญากรรมออนไลน์ในภูมิภาค
ดีอี ร่วมเปิดงานสัมมนา MUSP ร่วมแก้ปัญหาอาชญากรรมออนไลน์ในภูมิภาค
วันที่ 16 ตุลาคม 2567 นายเอกพงษ์ หริ่มเจริญ ผู้ตรวจราชการกระทรวงดิจิทัลเพื่อเศรษฐกิจและสังคม (ดีอี) ในฐานะ ผู้อำนวยการศูนย์ปฏิบัติการแก้ไขปัญหาอาชญากรรมออนไลน์ (AOC 1441) เข้าร่วมเปิดงานสัมมนา Mekong-U.S. Partnership Track 1.5 Policy Dialogue on Online Scam Operations ร่วมกับนาย โรเบิร์ต เอฟ. โกเดค เอกอัครราชทูตสหรัฐฯ ประจำประเทศไทย และผู้แทนจากกระทรวงแรงงาน ทุพพลภาพ และสวัสดิการสังคม (Ministry of Labour, Invalids and Social Affairs) สาธารณรัฐสังคมนิยมเวียดนาม จัดโดย กระทรวงการต่างประเทศ และศูนย์ Stimson Center ภายใต้การมอบหมายจากกระทรวงการต่างประเทศสหรัฐฯ ณ โรงแรมอนันตรา สยาม กรุงเทพฯ
สำหรับงานสัมมนาดังกล่าวจัดขึ้นเพื่อเป็นเวทีหารือเกี่ยวกับการจัดการปัญหาอาชญากรรมออนไลน์ในภูมิภาคลุ่มน้ำโขง แลกเปลี่ยนนโยบายและแนวปฏิบัติในการแก้ไขปัญหา การป้องกันและปราบปรามอาชญากรรมออนไลน์ ระหว่างประเทศสมาชิก MUSP การจัดการความเสี่ยงในเขตเศรษฐกิจพิเศษและระบบการเงินดิจิทัล และประเด็นอื่นๆ ที่เกี่ยวข้อง
ในโอกาสนี้ นายเอกพงษ์ ได้กล่าวถึงนโยบาย และการดำเนินการ ของรัฐบาลไทยในการจัดการกับปัญหาอาชญากรรมออนไลน์ในประเทศ และแลกเปลี่ยนข้อคิดเห็น และข้อเสนอแนะ แนวปฏิบัติ ร่วมกับหน่วยงานภาคส่วนต่างๆ ของสหรัฐฯ และประเทศลุ่มน้ำโขง ที่เข้าร่วมเพื่อเป็นประโยชน์ต่อการเสริมสร้างความร่วมมือในประเด็นดังกล่าวในกรอบ MUSP ต่อไป

ที่มา : https://www.thaigov.go.th/news/contents/details/89168