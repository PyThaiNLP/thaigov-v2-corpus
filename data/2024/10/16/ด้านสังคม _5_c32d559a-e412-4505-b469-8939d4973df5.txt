รัฐบาลไทย-ข่าวทำเนียบรัฐบาล-รองนายกฯ ประเสริฐ ประชุม คกก. เตรียมจัดประชุม ADGMIN ครั้งที่ 5


วันพุธที่ 16 ตุลาคม 2567
รองนายกฯ ประเสริฐ ประชุม คกก. เตรียมจัดประชุม ADGMIN ครั้งที่ 5
รองนายกฯ ประเสริฐ ประชุม คกก. เตรียมจัดประชุม ADGMIN ครั้งที่ 5
วันที่ 16 ตุลาคม 2567 นายประเสริฐ จันทรรวงทอง รองนายกรัฐมนตรี และรัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เป็นประธานการประชุมคณะกรรมการ เพื่อเตรียมการจัดการประชุมรัฐมนตรีอาเซียนด้านดิจิทัล ครั้งที่ 5 (The 5th ADGMIN) และการประชุมที่เกี่ยวข้อง ครั้งที่ 2/2567 โดยมี ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดีอี พร้อมด้วย นายพรรณธนู วรรณกางซ้าย ที่ปรึกษารัฐมนตรีว่าการกระทรวงดีอี นายอัฐฐเสฏฐ จุลเสฏฐพานิช เลขานุการรัฐมนตรีว่าการกระทรวงดีอี และผู้ที่เกี่ยวข้องเข้าร่วม ณ ห้องประชุม 801 ชั้น 8 สำนักงานใหญ่ บริษัทโทรคมนาคมแห่งชาติ จำกัด (มหาชน) และผ่านระบบการประชุมทางไกล
สำหรับการประชุม ADGMIN  ครั้งที่ 5 เป็นเวทีสำคัญสำหรับรัฐมนตรีด้านดิจิทัลของประเทศสมาชิกอาเซียนในการหารือและกำหนดทิศทางความร่วมมือด้านดิจิทัลในภูมิภาค

ที่มา : https://www.thaigov.go.th/news/contents/details/89163