รัฐบาลไทย-ข่าวทำเนียบรัฐบาล-​“ดร.เฉลิมชัย” นำทีม ทส. ร่วมประชุม คกก.อำนวยการและบริหารสถานการณ์อุทกภัย วาตภัย และดินโคลนถล่ม เสนอการเตรียมพร้อมรับมือภัยพิบัติในพื้นที่เสี่ยงดินโคลนถล่ม


วันอังคารที่ 15 ตุลาคม 2567
​“ดร.เฉลิมชัย” นำทีม ทส. ร่วมประชุม คกก.อำนวยการและบริหารสถานการณ์อุทกภัย วาตภัย และดินโคลนถล่ม เสนอการเตรียมพร้อมรับมือภัยพิบัติในพื้นที่เสี่ยงดินโคลนถล่ม
​“ดร.เฉลิมชัย” นำทีม ทส. ร่วมประชุม คกก.อำนวยการและบริหารสถานการณ์อุทกภัย วาตภัย และดินโคลนถล่ม เสนอการเตรียมพร้อมรับมือภัยพิบัติในพื้นที่เสี่ยงดินโคลนถล่ม
“ดร.เฉลิมชัย” นำทีม ทส. ร่วมประชุม คกก.อำนวยการและบริหารสถานการณ์อุทกภัย วาตภัย และดินโคลนถล่ม เสนอการเตรียมพร้อมรับมือภัยพิบัติในพื้นที่เสี่ยงดินโคลนถล่ม
วันที่ 15 ตุลาคม 2567 เวลา 14.30 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) พร้อมด้วยนายจตุพร บุรุษพัฒน์ ปลัดกระทรวงฯ เข้าร่วมการประชุมคณะกรรมการอำนวยการและบริหารสถานการณ์อุทกภัย วาตภัย และดินโคลนถล่ม ครั้งที่ 2/2567 (คอส.) โดยมีนางสาวแพทองธาร ชินวัตร นายกรัฐมนตรี เป็นประธานการประชุมฯ ณ ตึกภักดีบดินทร์ ทำเนียบรัฐบาล เพื่อติดตามการเร่งฟื้นฟูสถานการณ์อุทกภัย การดำเนินงานของคณะทำงานศูนย์ปฏิบัติการช่วยเหลือผู้ประสบอุทกภัย และดินโคลนถล่มส่วนหน้า ในพื้นที่จังหวัดเชียงราย การจ่ายเงินช่วยเหลือเยียวยาผู้ประสบอุทกภัย การปรับปรุงระเบียบกฎหมายที่เกี่ยวข้องกับการช่วยเหลือผู้ประสบสาธารณภัย ตลอดจนการเตรียมความพร้อมรับมือภัยพิบัติในพื้นที่เสี่ยงดินโคลนถล่ม การพิจารณาแนวทางบริหารจัดการน้ำระยะยาว และแผนการดำเนินงานแก้ไขปัญหาอุทกภัยในปี 2568 ระยะกลาง และระยะยาว รวมถึงการติดตามประเด็นการหารือความร่วมมือด้านน้ำกับเมียนมา
โดยกระทรวงทรัพยากรธรรมชาติและสิ่งแวดล้อม (ทส.) ได้จัดทำแนวทางการเตรียมความพร้อมรับมือภัยพิบัติในพื้นที่เสี่ยงดินโคลนถล่ม ซึ่งดำเนินการโดยกรมทรัพยากรธรณี เสนอต่อที่ประชุม ประกอบด้วย แผนการดำเนินงานในปีงบประมาณ พ.ศ. 2567 - 2569 อาทิ การเพิ่มขีดความสามารถในการจัดการภาวะวิกฤตด้านธรณีพิบัติภัย การเสริมสร้างความเข้มแข็งชุมชนเตรียมความพร้อมรับมือในพื้นที่เสี่ยง การอนุรักษ์ ฟื้นฟู ป้องกันการชะล้างพังทลายของดินในพื้นที่วิกฤต การพัฒนาระบบคาดการณ์การเฝ้าระวังแจ้งเตือนพื้นที่เสี่ยงภัยแผ่นดินถล่ม และแผนการขอรับการจัดสรรงบกลางเพื่อกรณีฉุกเฉินจำเป็น ในปีงบประมาณ พ.ศ. 2568 เพื่อเร่งดำเนินการติดตั้งสถานีตรวจติดตามการเคลื่อนตัวของมวลดิน การสร้างเครือข่ายเฝ้าระวังแจ้งเตือนธรณีพิบัติภัยอย่างยั่งยืน และระบบสารสนเทศดิจิทัลแผ่นดินถล่ม

ที่มา : https://www.thaigov.go.th/news/contents/details/89141