รัฐบาลไทย-ข่าวทำเนียบรัฐบาล-กรุงไทยคว้า 2 รางวัลระดับสากล “Top 25 ASEAN Selectors” และ “Strategic Partnership of the Year” ตอกย้ำผู้นำนวัตกรรมการลงทุน


วันพุธที่ 16 ตุลาคม 2567
16/10/2567
พิมพ์
กรุงไทยคว้า 2 รางวัลระดับสากล “Top 25 ASEAN Selectors” และ “Strategic Partnership of the Year” ตอกย้ำผู้นำนวัตกรรมการลงทุน
ธ.กรุงไทยรับ 2 รางวัลใหญ่จากเวที Asian Banking & Finance Retail Banking Awards 2024 ประกอบด้วย รางวัล Top 25 ASEAN Selectors และ รางวัล Strategic Partnership of the Year จากความสำเร็จในการพัฒนาผลิตภัณฑ์และบริการการลงทุน
นายประมุข มาลาสิทธิ์ ผู้อำนวยการฝ่ายอาวุโส Chief Investment Office ธนาคารกรุงไทย รับ 2 รางวัลใหญ่จากเวที Asian Banking & Finance Retail Banking Awards 2024 ประกอบด้วย รางวัล Top 25 ASEAN Selectors และ รางวัล Strategic Partnership of the Year จากความสำเร็จในการพัฒนาผลิตภัณฑ์และบริการการลงทุน พลิกการลงทุนให้ง่ายและงอกเงย สร้างความมั่นคงทางการเงินอย่างยั่งยืน ตอกย้ำผู้นำนวัตกรรมการลงทุน และความมุ่งมั่นในการเป็นที่หนึ่งในใจลูกค้าด้านการลงทุน
รางวัล Top 25 ASEAN Selectors  จัดอันดับโดย Citywire Asia เพื่อยกย่อง 25 ผู้บริหารธุรกิจการเงินระดับแถวหน้าในภูมิภาคอาเซียน ที่มีความเชี่ยวชาญและมีผลงานเป็นที่ยอมรับ โดยได้รับการเสนอชื่อและให้คะแนนจากลูกค้า ผู้เชี่ยวชาญในวงการ และวัดผลงานจากการคัดสรรผลิตภัณฑ์ การแนะนำการลงทุน และประวัติการตัดสินใจลงทุนในภูมิภาคอาเซียน สอดคล้องกับการดำเนินงานของธนาคารกรุงไทยที่ขับเคลื่อนธุรกิจด้วยนวัตกรรมและเทคโนโลยี เพื่อก้าวเป็นผู้นำนวัตกรรมการลงทุน (Leading in Innovative Investment) ทำให้การลงทุนเป็นเรื่องง่าย ผ่านดิจิทัลแพลตฟอร์มที่ทุกคนเข้าถึงได้ มีการบริหารจัดการพอร์ตการลงทุนอย่าง
มีประสิทธิภาพ และคัดสรรกองทุนที่มีศักยภาพ สร้างโอกาสให้เงินลงทุนงอกเงยในทุกสภาวะตลาด
รางวัล Strategic Partnership of the Year ยกย่ององค์กร ที่มีความมุ่งมั่นในการสร้างความร่วมมือกับพันธมิตร เพื่อพัฒนาผลิตภัณฑ์และบริการให้ตอบโจทย์ความต้องการของลูกค้าอย่างตรงจุด โดยธนาคารกรุงไทย ได้ออกแบบผลิตภัณฑ์การลงทุนกับพันธมิตรระดับโลกอย่าง Fidelity International เพื่อตอบโจทย์นักลงทุนไทย ด้วยเทคโนโลยีและนวัตกรรมด้านการลงทุน ช่องทางดิจิทัลที่ทุกคนเข้าถึงได้ ทั้งบนแอปพลิเคชันเป๋าตัง และแอปพลิเคชัน Krungthai NEXT ให้ลูกค้าสามารถลงทุนได้อย่างครบวงจรทั้งหุ้น ทอง กองทุน และพันธบัตร ซึ่งได้รับการตอบรับที่ดีในทุกผลิตภัณฑ์  ช่วยให้คนไทยเข้าถึงการออมและการลงทุนได้อย่างทั่วถึง สะดวก และปลอดภัย เพื่อสร้างความมั่นคงทางการเงินในอนาคต
ธนาคารกรุงไทย มุ่งมั่นนำเทคโนโลยีและนวัตกรรมมาพัฒนาบริการด้านการลงทุนในทุกด้าน ทั้งการพัฒนาผลิตภัณฑ์และบริการ การบริหารจัดการพอร์ตการลงทุน รวมถึงการต่อยอดความร่วมมือกับพันธมิตร เพื่อตอบโจทย์การลงทุนทั้งในประเทศและต่างประเทศ สร้างประสบการณ์ที่ดียิ่งขึ้นให้กับลูกค้า ซึ่งเป็นส่วนสำคัญที่ทำให้ได้รับรางวัลด้านการลงทุนในระดับสากล ตอกย้ำการดำเนินงานธนาคาร ในการขับเคลื่อนธุรกิจและเศรษฐกิจ ของประเทศให้เติบโตอย่างยั่งยืน ตามวิสัยทัศน์ "กรุงไทย เคียงข้างไทย สู่ความยั่งยืน"

ที่มา : https://www.thaigov.go.th/news/contents/details/89154