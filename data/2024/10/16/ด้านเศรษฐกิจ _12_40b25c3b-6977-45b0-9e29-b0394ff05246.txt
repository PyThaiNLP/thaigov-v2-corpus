รัฐบาลไทย-ข่าวทำเนียบรัฐบาล-ไทย พร้อมสนับสนุนข้อริเริ่ม First Mover Coalition ที่มีเป้าหมายในการลดการปล่อยคาร์บอนในภาคอุตสาหกรรม


วันพุธที่ 16 ตุลาคม 2567
ไทย พร้อมสนับสนุนข้อริเริ่ม First Mover Coalition ที่มีเป้าหมายในการลดการปล่อยคาร์บอนในภาคอุตสาหกรรม
ไทย พร้อมสนับสนุนข้อริเริ่ม First Mover Coalition ที่มีเป้าหมายในการลดการปล่อยคาร์บอนในภาคอุตสาหกรรม
ศ.ดร.นฤมล ภิญโญสินวัฒน์ รัฐมนตรีว่าการกระทรวงเกษตรและสหกรณ์ พร้อมด้วย นายถาวร ทันใจ ผู้ตรวจกระทรวงเกษตรและสหกรณ์ และคณะ เข้าพบเพื่อหารือร่วมกับนาง Tania Strauss, Head Food and Water จากองค์กร World Economic Forum (WEF) ณ สำนักงานใหญ่องค์การอาหารและการเกษตรแห่งสหประชาติ (FAO) กรุงโรม สาธารณรัฐอิตาลี โดยนาง Tania Strauss ได้กล่าวชื่นชมวิสัยทัศน์และนโยบายสนับสนุนการลงทุนภาคเกษตรไทย เพื่อสร้างระบบอาหารและเกษตรโลกยั่งยืนของไทยในระหว่างการกล่าวถ้อยแถลงในพิธีเปิด Hand-in-Hand Investment Forum
นอกจากนี้ ผู้แทน WEF ได้นำเสนอการดำเนินงานเพื่อสนับสนุนข้อริเริ่ม First Mover Coalition ที่มีเป้าหมายในการลดการปล่อยคาร์บอนในภาคอุตสาหกรรมต่าง ๆ ซึ่งมีประเทศเข้าร่วมเบื้องต้น จำนวน 13 ประเทศ อาทิ สหรัฐอเมริกา สหราชอาณาจักร เยอรมนี อินเดีย และญี่ปุ่น ทั้งนี้ ปัจจุบันองค์กร WEF หันมาให้ความสำคัญกับภาคอุตสาหกรรมการเกษตร จึงได้ต่อยอดโครงการ First Mover Coalition for Food (FMC4Food) โดยมุ่งหวังที่จะเป็นตัวกลางในจับคู่ภาคเอกชนที่ต้องการซื้อสินค้าเกษตรที่ผลิตด้วยการปล่อยคาร์บอนต่ำกับภาครัฐที่มีนโยบายสนับสนุนการเกษตรคาร์บอนต่ำ
ปัจจุบัน โครงการ FMC4Food มีเพียงสหรัฐอาหรับเอมิเรตส์ที่เข้าร่วมแล้ว และองค์กร WEF อยู่ระหว่างหารือกับเวียดนาม บราซิล อินเดีย (รัฐอุตรประเทศ) และอินโดนีเซีย

ที่มา : https://www.thaigov.go.th/news/contents/details/89176