รัฐบาลไทย-ข่าวทำเนียบรัฐบาล-อธิบดีกรมทางหลวง ติดตามเร่งรัดโครงการก่อสร้างมอเตอร์เวย์สาย M82 สายทางยกระดับ บางขุนเทียน - บ้านแพ้ว เน้นย้ำให้ผู้รับจ้างดำเนินการก่อสร้างแล้วเสร็จให้เป็นไปตามแผนงาน เพื่ออำนวยความ


วันพุธที่ 16 ตุลาคม 2567
อธิบดีกรมทางหลวง ติดตามเร่งรัดโครงการก่อสร้างมอเตอร์เวย์สาย M82 สายทางยกระดับ บางขุนเทียน - บ้านแพ้ว เน้นย้ำให้ผู้รับจ้างดำเนินการก่อสร้างแล้วเสร็จให้เป็นไปตามแผนงาน เพื่ออำนวยความ
...
นายอภิรัฐ ไชยวงศ์น้อย อธิบดีกรมทางหลวง กระทรวงคมนาคม ประชุมเร่งรัดติดตามและลงพื้นที่ตรวจความคืบหน้าโครงการก่อสร้างทางหลวงพิเศษหมายเลข 82 สายทางยกระดับบางขุนเทียน - บ้านแพ้ว ตอน เอกชัย – บ้านแพ้ว ระยะทาง 16.4 กิโลเมตร แบ่งการก่อสร้างออกเป็น 10 ตอน มีความคืบหน้างานโยธาข้อมูล ณ เดือนกันยายน 2567 อยู่ที่ร้อยละ 60.10 ซึ่งได้สั่งการให้ผู้รับจ้างเพิ่มจำนวนชุดทำงานเพื่อทำให้การดำเนินงานเกิดความคล่องตัวและรวดเร็วยิ่งขึ้น สำหรับโครงการฯ มีจุดเริ่มต้นบริเวณ กม. ที่ 20+295 เขตพื้นที่อำเภอเมืองสมุทรสาคร จังหวัดสมุทรสาคร และสิ้นสุดบริเวณ กม. ที่ 36+645 เขตพื้นที่อำเภอบ้านแพ้ว จังหวัดสมุทรสาคร ออกแบบเป็นทางยกระดับขนาด 6 ช่องจราจร มีจุดขึ้นลง 4 แห่ง ได้แก่ ด่านมหาชัย 2 ด่านสมุทรสาคร 1 ด่านสมุทรสาคร 2 และด่านบ้านแพ้ว โดยเก็บค่าผ่านทางแบบคิดตามระยะทาง (ระบบปิด)
ทั้งนี้ กรมทางหลวงได้ดำเนินการติดตามผลการดำเนินการรายสัญญาและได้มีการปรับแผนในระดับกิจกรรมการก่อสร้าง เพื่อเร่งรัดการดำเนินงานให้แล้วเสร็จตามแผนงานที่กำหนดไว้และสามารถเปิดให้บริการได้ตามเป้าหมาย โดยมีแผนจะทดลองเปิดให้บริการโดยไม่เก็บค่าธรรมเนียมผ่านทางในส่วนของทั้งช่องทางหลักภายในปี 2568 และเปิดให้บริการเต็มรูปแบบตลอดเส้นทางและเก็บค่าธรรมเนียมผ่านทางภายในปี 2570

ที่มา : https://www.thaigov.go.th/news/contents/details/89150