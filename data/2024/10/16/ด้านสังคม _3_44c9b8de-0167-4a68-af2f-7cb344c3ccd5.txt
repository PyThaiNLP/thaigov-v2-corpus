รัฐบาลไทย-ข่าวทำเนียบรัฐบาล-ดีอี - ก.พ. ร่วมหารือแนวทางพัฒนาทักษะกำลังคนด้านดิจิทัล


วันพุธที่ 16 ตุลาคม 2567
ดีอี - ก.พ. ร่วมหารือแนวทางพัฒนาทักษะกำลังคนด้านดิจิทัล
ดีอี - ก.พ. ร่วมหารือแนวทางพัฒนาทักษะกำลังคนด้านดิจิทัล
วันที่ 16 ตุลาคม 2567 ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอี) เป็นประธานการหารือร่วมกับผู้แทนจากสำนักงานคณะกรรมการข้าราชการพลเรือน (ก.พ.) เพื่อกำหนดแนวทางในการยกระดับขีดความสามารถทางการแข่งขันของประเทศ ผ่านการพัฒนากำลังคนด้านดิจิทัลในภาคราชการ เน้นถึงความสำคัญของการพัฒนาบุคลากรภาครัฐให้มีทักษะดิจิทัลที่เหมาะสม เสริมสร้างศักยภาพ และปรับเปลี่ยนวิธีการทำงาน ผ่านการใช้เทคโนโลยีดิจิทัล เพื่อการพัฒนาอย่างยั่งยืน และตอบสนองต่อความท้าทายที่เกิดขึ้นได้อย่างเหมาะสม โดยมีผู้ที่เกี่ยวข้องเข้าร่วม ณ ห้องประชุม 801 กระทรวงดิจิทัลเพื่อเศรษฐกิจและสังคม

ที่มา : https://www.thaigov.go.th/news/contents/details/89155