รัฐบาลไทย-ข่าวทำเนียบรัฐบาล-รมว.พม.-ปลัด พม. ร่วมประชุม คอส. นายกฯ นั่งหัวโต๊ะ ถกปม ช่วยเหลือเยียวยา-ป้องกันปัญหาในระยะยาว


วันพุธที่ 16 ตุลาคม 2567
รมว.พม.-ปลัด พม. ร่วมประชุม คอส. นายกฯ นั่งหัวโต๊ะ ถกปม ช่วยเหลือเยียวยา-ป้องกันปัญหาในระยะยาว
รมว.พม.-ปลัด พม. ร่วมประชุม คอส. นายกฯ นั่งหัวโต๊ะ ถกปม ช่วยเหลือเยียวยา-ป้องกันปัญหาในระยะยาว
วันที่ 15 ตุลาคม 2567 ที่ตึกภักดีบดินทร์ ทำเนียบรัฐบาล นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) พร้อมด้วย นายอนุกูล ปีดแก้ว ปลัดกระทรวงการพัฒนาสังคมและความมั่นคงของมนุษย์ (ปลัด พม.) เข้าร่วมการประชุมคณะกรรมการอำนวยการและบริหารสถานการณ์อุทกภัย วาตภัย และดินโคลนถล่ม (คอส.) ครั้งที่ 2/2567  โดยมี นางสาวแพทองธาร ชินวัตร นายกรัฐมนตรี เป็นประธานการประชุม
โดยนายกรัฐมนตรี กล่าวก่อนประชุมในช่วงต้นถึงการประชุมวันนี้ว่าเพื่อต้องการรับทราบสถานการณ์ การช่วยเหลือเยียวยา รวมทั้งการป้องกันแก้ไขปัญหาในระยะยาว เพราะจากข้อมูลที่ได้ศึกษามา เช่นปัญหาน้ำท่วม และดินโคลนถล่ม ที่จังหวัดชียงราย คงจะมีปัญหาเหล่านี้เกิดขึ้นอีกในปีหน้า จึงได้นัดประชุมเพื่อหาวิธีการรับมือและทำให้ปัญหาจบเร็วขึ้น และขอขอบคุณรัฐมนตรีทุกคน ทุกหน่วยงาน ทั้งราชการ จิตอาสา ที่ลงพื้นที่ร่วมกันแก้ไขปัญหาอย่างใกล้ชิด รวมทั้งรัฐมนตรีช่วยว่าการกระทรวงมหาดไทย และรัฐมนตรีช่วยว่าการกระทรวงกลาโหม ที่ได้ลงไปอยู่ในพื้นที่ เตรียมพร้อมให้ประชาชนมีความมั่นใจ ซึ่งมีหลายปัญหารัฐมนตรีที่อยู่หน้างานสามารถแก้ไขปัญหาไปได้ด้วยดี ทำให้สถานการณ์ในปัจจุบันสถานการณ์คลี่คลายไปมาก และในการประชุมคณะรัฐมนตรีเมื่อช่วงเช้าที่ผ่านมา จะเร่งดำเนินการให้ปัญหาดังกล่าวเสร็จสิ้นในปลายเดือนตุลาคมนี้
#ข่าวพม #พม #ศรส #esshelpme #1300 #วราวุธศิลปอาชา #วราวุธรับฟังทำจริง #พมพอใจให้ทุกวัยพึงพอใจในพม #พมหนึ่งเดียว #ครม #ประชุมครม

ที่มา : https://www.thaigov.go.th/news/contents/details/89153