รัฐบาลไทย-ข่าวทำเนียบรัฐบาล-ธอส. ร่วมกับ บริษัท บริหารสินทรัพย์อัลฟาแคปปิตอล จำกัด (Alpha) ลงนาม MOU ลูกค้าที่ซื้อทรัพย์สินรอการขายจาก Alpha วันนี้ มีโอกาสรับสินเชื่อดอกเบี้ยต่ำจาก ธอส.  


วันพฤหัสบดีที่ 31 ตุลาคม 2567
31/10/2567
พิมพ์
ธอส. ร่วมกับ บริษัท บริหารสินทรัพย์อัลฟาแคปปิตอล จำกัด (Alpha) ลงนาม MOU ลูกค้าที่ซื้อทรัพย์สินรอการขายจาก Alpha วันนี้ มีโอกาสรับสินเชื่อดอกเบี้ยต่ำจาก ธอส.
ธอส. ร่วมมือกับ Alpha ลงนามบันทึกความร่วมมือ (MOU) โครงการ GHB Big Family เพื่อเพิ่มทางเลือกให้กับลูกค้าที่ต้องการซื้อทรัพย์สินรอการขายจาก Alpha บนแพลตฟอร์มออนไลน์ www.ghbankbigfamily.com  ยังได้รับสินเชื่ออัตราดอกเบี้ยพิเศษปีแรก 1.99% ต่อปี จาก ธอส.
ธนาคารอาคารสงเคราะห์ (ธอส.) ร่วมมือกับบริษัท บริหารสินทรัพย์อัลฟาแคปปิตอล จำกัด (Alpha) ลงนามบันทึกความร่วมมือ (MOU) โครงการ GHB Big Family เพื่อเพิ่มทางเลือกให้กับลูกค้าที่ต้องการซื้อทรัพย์สินรอการขายจาก Alpha บนแพลตฟอร์มออนไลน์ www.ghbankbigfamily.com  ยังได้รับสินเชื่ออัตราดอกเบี้ยพิเศษปีแรก 1.99% ต่อปี จาก ธอส.
นายกมลภพ วีระพละ กรรมการผู้จัดการ ธนาคารอาคารสงเคราะห์ (ธอส.) เปิดเผยว่า ธอส. ในฐานะสถาบันการเงินของรัฐ ที่มีพันธกิจ "ทำให้คนไทยมีบ้าน" มุ่งมั่นเดินหน้าพัฒนาการให้บริการลูกค้ามาอย่างต่อเนื่อง ด้วยการเพิ่มช่องทางให้กับลูกค้าในการเลือกซื้อที่อยู่อาศัยที่เหมาะสมกับตนเอง ทั้งในด้านของราคาและทำเลที่ตั้ง ขณะเดียวกันยังมีโอกาสได้รับสินเชื่ออัตราดอกเบี้ยพิเศษจาก ธอส. เพื่อให้ลูกค้าได้มีที่อยู่อาศัยเป็นของตนเองง่ายขึ้น ธอส. จึงได้ลงนาม MOU ร่วมกับบริษัท บริหารสินทรัพย์อัลฟาแคปปิตอล จำกัด (Alpha) โดย นายไมเคิล เมอร์ฟี่ บีแคว็ท กรรมการผู้จัดการ บริษัท บริหารสินทรัพย์อัลฟาแคปปิตอล จำกัด ดำเนินงานร่วมกันภายใต้ โครงการ GHB Big Family : เว็บไซต์ที่ตอบโจทย์ทุกความต้องการเรื่องบ้านอย่างครบวงจร ที่รวบรวมสินค้าและบริการที่เกี่ยวข้องกับที่อยู่อาศัยจากหน่วยงานและร้านค้าพันธมิตรของธนาคาร และบ้านมือสอง มาไว้ในที่เดียวบนแพลตฟอร์มออนไลน์ ซึ่งผู้ที่สนใจสามารถซื้อทรัพย์สินรอการขายจาก Alpha และขอสินเชื่อของ ธอส. ผ่านเว็บไซต์ www.ghbankbigfamily.com  โดย ธอส. ได้จัดสรรกรอบวงเงินจำนวน 1,000 ล้านบาท จัดทำสินเชื่อบ้าน Big Family ปี 2567 ในการสนับสนุนสินเชื่อบ้านอัตราดอกเบี้ยต่ำให้กับลูกค้า อัตราดอกเบี้ยปีแรกคงที่ 1.99% ต่อปี, ปีที่ 2-3 คงที่ 3.15% ต่อปี เฉลี่ย 3 ปีแรกเพียง 2.76% และปีที่ 4 จนถึงตลอดอายุสัญญา กรณีลูกค้าสวัสดิการ เท่ากับ MRR-1.00% ต่อปี และกรณีลูกค้ารายย่อย เท่ากับ MRR-0.50% ต่อปี (อัตราดอกเบี้ย MRR ของ ธอส. ปัจจุบันเท่ากับ 6.545% ต่อปี) ระยะเวลาการกู้นานสูงสุด 40 ปี กรณีกู้ 1 ล้านบาท ผ่อนชำระเงินงวดปีแรกเพียง 3,100 บาทต่อเดือน เท่านั้น!
นายไมเคิล เมอร์ฟี่ บีแคว็ท กรรมการผู้จัดการ บริษัท บริหารสินทรัพย์อัลฟ่าแคปปิตอล จำกัด (Alpha) กล่าวถึงความยินดีในการร่วมมือกับ ธอส. ว่า ความร่วมมือนี้จะช่วยเพิ่มช่องทางให้ลูกค้า Alpha สามารถเลือกซื้อทรัพย์สินรอการขายได้ง่ายขึ้น ผ่านแพลตฟอร์มออนไลน์ของ ธอส. พร้อมโอกาสรับสินเชื่อพิเศษด้วยอัตราดอกเบี้ยสุดคุ้ม ช่วยให้การซื้อบ้านเป็นเรื่องง่ายและเข้าถึงได้มากขึ้น และเพื่อเป็นการต้อนรับความร่วมมือครั้งสำคัญนี้ Alpha ขอเปิดแคมเปญพิเศษ x2 "อยากมีบ้านไม่ต้องรอ" ด้วยโปรโมชั่นสุดคุ้ม! สำหรับลูกค้าที่เลือกซื้อบ้านจาก Alpha พร้อมจับคู่สินเชื่อกับ ธอส. รับสิทธิ์พิเศษเพิ่ม 10,000 บาท ถึงวันที่ 31 ธันวาคม 2567
ทั้งนี้ โครงการ GHB Big Family เป็นโครงการที่ ธอส. จัดทำขึ้นเพื่อรวบรวมสินค้าและบริการเกี่ยวกับที่อยู่อาศัยมาไว้ในเว็บไซต์ www.ghbankbigfamily.com เพื่อเป็นศูนย์รวมเรื่องบ้านอย่างครบวงจร โดยมีบริการฟังก์ชัน “My Home” รวบรวมสินค้าและบริการจากหน่วยงานและร้านค้าพันธมิตร พร้อมโปรโมชันพิเศษ อาทิ เครื่องใช้ไฟฟ้า, สุขภัณฑ์, สินค้าในห้องครัว และห้องนอน รวมไปถึงการบริการ อาทิ บริการซ่อม-ต่อเติมบ้าน, กำจัดปลวก และทำความสะอาด และฟังก์ชัน “บ้านที่ใช่ตรงใจคุณ” รวบรวมพันธมิตรผู้ประกอบการอสังหาริมทรัพย์ บ้านมือหนึ่งและบ้านมือสอง ที่มีการทำข้อตกลงกับธนาคาร รวมถึงทรัพย์ NPA ของ ธอส. โดยลูกค้าสามารถค้นหาบ้านที่ใช่ ในราคาที่โดนใจได้ง่าย ๆ เพียงเข้าเว็บไซต์ www.ghbankbigfamily.com และสามารถขอสินเชื่ออัตราดอกเบี้ยพิเศษกับธอส. ได้ทันที สำหรับผู้ที่สนใจสามารถสอบถามรายละเอียดเพิ่มเติม ได้ที่ ธอส. ทุกสาขาทั่วประเทศ หรือ G H Bank Call Center โทร 0-2645-9000 หรือ Facebook Fanpage ธนาคารอาคารสงเคราะห์ และ ติดตามข้อมูลข่าวสารได้ที่ Application : GHB ALL GEN และ www.ghbank.co.th หรือ www.alphacap-amc.com

ที่มา : https://www.thaigov.go.th/news/contents/details/89737