รัฐบาลไทย-ข่าวทำเนียบรัฐบาล-“รมว.นฤมล”ยกทัพกระทรวงเกษตรฯ ลงพื้นที่ จ.เพชรบุรี ติดตามสถานการณ์น้ำ เผยข่าวดี เมืองเพชรไม่ท่วมไม่แล้งแน่นอน แต่ยืนยัน ไม่ประมาทมีแผนรองรับทุกสถานการณ์


วันพฤหัสบดีที่ 31 ตุลาคม 2567
“รมว.นฤมล”ยกทัพกระทรวงเกษตรฯ ลงพื้นที่ จ.เพชรบุรี ติดตามสถานการณ์น้ำ เผยข่าวดี เมืองเพชรไม่ท่วมไม่แล้งแน่นอน แต่ยืนยัน ไม่ประมาทมีแผนรองรับทุกสถานการณ์
“รมว.นฤมล”ยกทัพกระทรวงเกษตรฯ ลงพื้นที่ จ.เพชรบุรี ติดตามสถานการณ์น้ำ เผยข่าวดี เมืองเพชรไม่ท่วมไม่แล้งแน่นอน แต่ยืนยัน ไม่ประมาทมีแผนรองรับทุกสถานการณ์
ศ.ดร.นฤมล ภิญโฉสินวัฒน์ รัฐมนตรีว่าการกระทรวงเกษตรและสหกรณ์ พร้อมด้วย นายอิทธิ ศิริลัทธยากรรัฐมนตรีช่วยว่าการกระทรวงเกษตรและสหกรณ์ และ นายอัครา พรหมเผ่า รัฐมนตรีช่วยว่าการกระทรวงเกษตรและสหกรณ์ ลงพื้นที่ติดตามการเตรียมความพร้อมรับมืออุทกภัยในพื้นที่จังหวัดเพชรบุรี โดยมีผู้บริหารกระทรวงเกษตรและสหกรณ์ ผู้บริหารส่วนราชการจังหวัดเพชรบุรี และเจ้าหน้าที่หน่วยงานที่เกี่ยวข้อง ร่วมลงพื้นที่ ณ เขื่อนเพชร อ.ท่ายาง  จ.เพชรบุรี
รมว.นถุมล กล่าวว่า กระทรวงเกษตรฯ โดยกรมชลประทาน ร่วมกับหน่วยงานที่เกี่ยวข้อง วางแผนรับมือสถานการณ์อุทกภัยและติดตามสถานการณ์น้ำในพื้นพื้นที่จังหวัดเพชรบุรีอย่างใกล้ชิด พร้อมทั้งจัดเตรียมเครื่องจักรเครื่องมือรวมถึงจัดเตรียมเจ้าหน้าที่ให้พร้อมเข้าปฏิบัติงานอย่างทันท่วงทีหากเกิดสถานการณ์เกิด ตลอดจนเตรียมศึกษา ทบทวนการดำเนินโครงการบรรเทาอุทกภัยพื้นที่ลุ่มน้ำเพชรบุรีตอนล่าง อันเนื่องมาจากพระราชดำริ จังหวัดเพชรบุรี ประกอบด้วย 1.การก่อสร้างจุดรับน้ำ ต.ท่าไม้รวก อ.ท่ายาง และ 2.การก่อสร้างจุดระบายน้ำลงทะเล ต.บางเก่า และต.
หนองศาลา อ.ชะอำ รวมถึง ต.ปีกเตียน อ.ท่ายาง จ.เพชรบุรี ในรูปแบบคลองระบายน้ำหลาก D1 ความยาวรวม 38.5 กิโลเมตร ระบายน้ำได้สูงสุด 350 ลบ.ม/วินาที และงานเพิ่มประสิทธิภาพการระบายน้ำเขื่อนแก่งกระจาน 103 ลบ.ม./ วินาที เพื่อเพิ่มปริมาณแหล่งน้ำต้นทุนในภาคการเกษตร ให้สอดคล้องกับความต้องการและปริมาณพื้นที่เกษตรกรรมกว่า 810,000 ไร่ ตลอดจนเพิ่มประสิทธิภาพการบริหารจัดการน้ำเพื่ออำนวยความสะดวกให้พี่น้องประชาชนในพื้นพื้นที่มีน้ำเพียงพอต่อการอุปโภค-บริโภคอย่างยั่งยืนต่อไป
จากนั้น คณะรัฐมนตรีเกษตรฯ เดินทางต่อไปยังสะพานดำ อ.เมืองเพชรบุรี จ.เพชรบุรี เพื่อติดตามสถานการณ์น้ำ ในแม่น้ำเพชรบุรี โดยรมว.นฤมล ได้เน้นย้ำให้ทุกหน่วยงานที่เกี่ยวข้องร่วมบูรณาการขับเคลื่อนภารกิจต่าง ๆ อย่างเป็นระบบ รวมถึงการประชาสัมพันธ์และแจ้งเตือนข่าวสารให้แก่ประชาชน เพื่อให้ประชาชนมีการเตรียมพร้อมและได้รับผลกระทบน้อยที่สุดอีกด้วย
“สำหรับรายงานสถานการณ์น้ำในพื้นที่จังหวัดเพชรบุรีรีวันนี้ น่าจะเป็นข่าวดีสำหรับที่น้องเกษตรกรและประชาชนในพื้นที่ ไม่ว่าจะประเด็นน้ำท่วมซึ่งจากรายงานปริมาณฝนและสถานการณ์น้ำในอ่างเก็บน้ำขณะนี้ยังอยู่ในปริมาณสามารถควบคุมได้ หรือในประเด็นน้ำแล้ง ขอให้พี่น้องเกษตรกรมั่นใจว่าสามารถทำนาปรังได้อย่างแน่นอน เนื่องจากปริมาณน้ำที่กักเก็บไว้มีเพียงพอ แต่อย่างไรก็ตามกระทรวงเกษตรฯ จะยังคงบูรณาการร่วมกับหน่วยงานที่เกี่ยวข้องติดตามสถานการณ์น้ำอย่างใกล้ชิดและไม่ประมาทต่อไป” รมว.นฤมล กล่าว

ที่มา : https://www.thaigov.go.th/news/contents/details/89739