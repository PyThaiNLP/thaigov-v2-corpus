รัฐบาลไทย-ข่าวทำเนียบรัฐบาล-ผู้ช่วยปลัดเกษตรฯ หารือความร่วมมือด้านการเกษตร


วันพฤหัสบดีที่ 31 ตุลาคม 2567
ผู้ช่วยปลัดเกษตรฯ หารือความร่วมมือด้านการเกษตร
ผู้ช่วยปลัดเกษตรฯ หารือความร่วมมือด้านการเกษตร
ดร.พรเทพ ศรีธนาธร ผู้ช่วยปลัดกระทรวงเกษตรและสหกรณ์ หารือร่วมกับ นายเรย์ สมิท ปลัดกระทรวงอุตสาหกรรมพื้นฐานนิวซีแลนด์  (Mr. Ray Smith Ministry for Primary Industries – MPI) พร้อมด้วย เจ้าหน้าที่ที่เกี่ยวข้องเข้าร่วม ณ ห้องประชุมเกษตรและสหกรณ์ สำหรับการหารือในวันนี้มีวัตถุประสงค์เพื่อเสริมสร้างความร่วมมือด้านการเกษตร ครอบคลุมการขยายการส่งออกสินค้าเกษตรระหว่างกัน ได้แก่ อาหารสัตว์ และผลไม้ รวมทั้งการส่งเสริมความร่วมมือด้านวิชาการด้านเทคโนโลยีและนวัตกรรมเกษตรที่สนับสนุนการแก้ไขปัญหาการเปลี่ยนแปลงสภาพภูมิอากาศในภาคการเกษตร นอกจากนี้ ทั้งสองฝ่ายได้ผลักดันการใช้ประโยชน์จากกรอบการประชุมคณะกรรมการร่วมด้านสุขอนามัยและสุขอนามัยพืช ภายใต้กรอบความตกลงหุ้นส่วนเศรษฐกิจที่ใกล้ชิดยิ่งขึ้นไทย - นิวซีแลนด์ (TNZCEP) ในการส่งเสริมความร่วมมือดังกล่าว ต่อไป

ที่มา : https://www.thaigov.go.th/news/contents/details/89726