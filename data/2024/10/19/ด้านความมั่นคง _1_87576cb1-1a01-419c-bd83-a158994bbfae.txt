รัฐบาลไทย-ข่าวทำเนียบรัฐบาล-“ดร.เฉลิมชัย” ตรวจพื้นที่กัดเซาะหาดทรายแก้ว สั่งการกรมอุทยานฯ ร่วมกับ อบจ.ภูเก็ต เร่งแก้ปัญหาทันที ลดความเดือดร้อนของประชาชน


วันเสาร์ที่ 19 ตุลาคม 2567
“ดร.เฉลิมชัย” ตรวจพื้นที่กัดเซาะหาดทรายแก้ว สั่งการกรมอุทยานฯ ร่วมกับ อบจ.ภูเก็ต เร่งแก้ปัญหาทันที ลดความเดือดร้อนของประชาชน
“ดร.เฉลิมชัย” ตรวจพื้นที่กัดเซาะหาดทรายแก้ว สั่งการกรมอุทยานฯ ร่วมกับ อบจ.ภูเก็ต เร่งแก้ปัญหาทันที ลดความเดือดร้อนของประชาชน
“ดร.เฉลิมชัย” ตรวจพื้นที่กัดเซาะหาดทรายแก้ว สั่งการกรมอุทยานฯ ร่วมกับ อบจ.ภูเก็ต เร่งแก้ปัญหาทันที ลดความเดือดร้อนของประชาชน
วันที่ 19 ตุลาคม 2567 เวลา 09.30 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม พร้อมด้วย นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม นายอรรถพล เจริญชันษา อธิบดีกรมอุทยานแห่งชาติ สัตว์ป่า และพันธุ์พืช ดร.ปิ่นสักก์ สุรัสวดี อธิบดีกรมทรัพยากรทางทะเลและชายฝั่ง ลงพื้นที่ตรวจติดตามสถานการณ์การกัดเซาะชายฝั่งบริเวณพื้นที่หาดทรายแก้วซึ่งอยู่ในภาวะวิกฤตรุนแรง ร่วมกับ นายเรวัต อารีรอบ นายกองค์การบริหารส่วนจังหวัดภูเก็ต ณ บริเวณหาดทรายแก้ว อุทยานแห่งชาติสิรินาถ ตำบลไม้ขาว อำเภอถลาง จังหวัดภูเก็ต
ซึ่งภายหลังจากที่ได้ตรวจสอบสภาพพื้นที่และฟังสรุปสถานการณ์จากกรมอุทยานแห่งชาติ สัตว์ป่า และพันธุ์พืช และกรมทรัพยากรทางทะเลและชายฝั่ง ดร.เฉลิมชัย ได้สั่งการให้กรมอุทยานฯ เร่งดำเนินการแก้ไขปัญหาร่วมกับองค์การบริหารส่วนจังหวัดภูเก็ต โดยทันที เพื่อเร่งแก้ไขปัญหาความเดือดร้อนให้กับประชาชนในพื้นที่ โดยการติดตั้งรั้วไม้ดักทรายคู่ขนานแบบซิกแซก ระยะทางกว่า 500 เมตร เพื่อดักตะกอนทราย และลดผลกระทบที่เกิดขึ้นจากการกัดเซาะชายฝั่ง

ที่มา : https://www.thaigov.go.th/news/contents/details/89310