รัฐบาลไทย-ข่าวทำเนียบรัฐบาล-“รมว.เฉลิมชัย" ควง ”ปลัดฯ จตุพร“ มอบนโยบายหน่วยงาน ทส. ใน จ.ภูเก็ต “เน้นทำงานเชิงรุก ปกป้องทรัพยากรคู่ปกป้องประชาชน”  เร่งวางแผนป้องกันการใช้ทรัพยากรในพื้นที่


วันเสาร์ที่ 19 ตุลาคม 2567
“รมว.เฉลิมชัย" ควง ”ปลัดฯ จตุพร“ มอบนโยบายหน่วยงาน ทส. ใน จ.ภูเก็ต “เน้นทำงานเชิงรุก ปกป้องทรัพยากรคู่ปกป้องประชาชน”  เร่งวางแผนป้องกันการใช้ทรัพยากรในพื้นที่
“รมว.เฉลิมชัย" ควง ”ปลัดฯ จตุพร“ มอบนโยบายหน่วยงาน ทส. ใน จ.ภูเก็ต “เน้นทำงานเชิงรุก ปกป้องทรัพยากรคู่ปกป้องประชาชน”  เร่งวางแผนป้องกันการใช้ทรัพยากรในพื้นที่
“รมว.เฉลิมชัย" ควง ”ปลัดฯ จตุพร“ มอบนโยบายหน่วยงาน ทส. ใน จ.ภูเก็ต “เน้นทำงานเชิงรุก ปกป้องทรัพยากรคู่ปกป้องประชาชน”  เร่งวางแผนป้องกันการใช้ทรัพยากรในพื้นที่
วันที่ 19 ตุลาคม 2567 เวลา 13.00 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) เป็นประธานการประชุมติดตามสถานการณ์ด้านทรัพยากรธรรมชาติและสิ่งแวดล้อม จังหวัดภูเก็ต โดยมี นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม (ปกท.ทส.) ผู้บริหารส่วนราชการในสังกัดกระทรวงฯ ผู้ตรวจราชการกระทรวงฯ และหัวหน้าหน่วยงานในพื้นที่ เข้าร่วมการประชุม ณ ห้องประชุม อุทยานแห่งชาติสิรินาถ จ.ภูเก็ต โดยหน่วยงานในพื้นที่ได้รายงานสถานการณ์ปัญหาที่สำคัญในพื้นที่ จ.ภูเก็ต และพื้นที่ใกล้เคียง ได้แก่ พื้นที่เสี่ยงและการเฝ้าระวัง/เตือนภัยปัญหาแผ่นดินถล่ม ปัญหาการบุกรุกพื้นที่และการใช้ประโยชน์พื้นที่ป่าสงวนแห่งชาติ และพื้นที่ป่าอนุรักษ์ รวมถึงสถานการณ์ด้านสิ่งแวดล้อม สถานการณ์ด้านน้ำ และสถานการณ์ป่าชายเลนและแนวชายฝั่งทะเล
โดย ดร.เฉลิมชัย ได้ขอให้ทุกหน่วยงาน เน้นการทำงานในเชิงรุก มีการประชาสัมพันธ์ สื่อสาร ป้องกัน ทำงานร่วมกับหน่วยงานอื่น โดยเฉพาะการทำงานร่วมกับมวลชน ซึ่งจะทำให้การทำงานของ ทส. ได้ประโยชน์มากขึ้น เป็นการปกป้องทรัพยากรธรรมชาติและสิ่งแวดล้อม และปกป้องประชาชนไปด้วย เพื่อเป็นของขวัญที่ดีที่สุดให้กับประชาชน พร้อมทั้ง มอบนโยบายการปฏิบัติงานใน 3 เรื่องสำคัญ ได้แก่ 1) ในพื้นที่เสี่ยงภัยดินโคลนถล่ม ซึ่งเป็นนโยบายสำคัญของรัฐบาลและเป็นข้อสั่งการของนายกรัฐมนตรี ขอให้หน่วยงานในพื้นที่เตรียมพร้อมรับมือ สื่อสารประชาสัมพันธ์กับประชาชน และกำหนดพื้นที่เสี่ยงภัย เพื่อลดความสูญเสีย 2) การบุกรุกพื้นที่ป่า ขอให้ดำเนินการอย่างเข้มงวดและตรวจสอบการบุกรุกพื้นที่ให้ชัดเจน พร้อมทั้งให้รายงานการดำเนินการหากพบเจอพื้นที่ที่มีการบุกรุก และ 3) เรื่องขยะและน้ำเสีย ให้ดำเนินการประสานความร่วมมือกับท้องถิ่น ประชาสัมพันธ์ให้ประชาชนตระหนักถึงคัดแยกขยะ โดยเฉพาะการจัดการกับขยะอาหาร และดำเนินการอย่างเข้มงวดกับธุรกิจที่ปล่อยน้ำเสียลงแหล่งน้ำสาธารณะ เพื่อคงความเป็นเมืองท่องเที่ยวของ จ.ภูเก็ต นอกจากนี้ ยังได้กำชับตามข้อสั่งการของปลัดกระทรวงฯ ที่มอบหมายให้ สำนักงานทรัพยากรธรรมชาติและสิ่งแวดล้อมจังหวัด (ทสจ.) ร่วมกับสำนักงานสิ่งแวดล้อมและควบคุมมบพิษ (สคพ.) จัดทำแผนแม่บทด้านทรัพยากรธรรมชาติและสิ่งแวดล้อมของพื้นที่ เพื่อให้สามารถติดตามการดำเนินงานด้านต่าง ๆ ได้ในภาพรวม

ที่มา : https://www.thaigov.go.th/news/contents/details/89312