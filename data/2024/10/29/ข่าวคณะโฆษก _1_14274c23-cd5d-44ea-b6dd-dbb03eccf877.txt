รัฐบาลไทย-ข่าวทำเนียบรัฐบาล-ศปช. เผย ภารกิจพิชิตทรายล้านถุง จ.เชียงใหม่ ดำเนินการเคลียร์ทรายบนทางเท้า เตรียมรับนักท่องเที่ยวช่วงไฮซีซั่น เสร็จแล้ว 2 อำเภอ เหลือแค่พื้นที่เทศบาลนครเชียงใหม่ ดำเนินเสร็จแล้ว 74%


วันอังคารที่ 29 ตุลาคม 2567
29/10/2567
พิมพ์
ศปช. เผย ภารกิจพิชิตทรายล้านถุง จ.เชียงใหม่ ดำเนินการเคลียร์ทรายบนทางเท้า เตรียมรับนักท่องเที่ยวช่วงไฮซีซั่น เสร็จแล้ว 2 อำเภอ เหลือแค่พื้นที่เทศบาลนครเชียงใหม่ ดำเนินเสร็จแล้ว 74%
ศปช. เผย ภารกิจพิชิตทรายล้านถุง จ.เชียงใหม่ ดำเนินการเคลียร์ทรายบนทางเท้า เตรียมรับนักท่องเที่ยวช่วงไฮซีซั่น เสร็จแล้ว 2 อำเภอ เหลือแค่พื้นที่เทศบาลนครเชียงใหม่ ดำเนินเสร็จแล้ว 74%
วันนี้ (29 ต.ค. 67) เวลา 11.30 น. นายจิรายุ ห่วงทรัพย์ โฆษกประจำสำนักนายกรัฐมนตรีและโฆษกศูนย์ปฏิบัติการช่วยเหลือผู้ประสบอุทกภัย วาตภัย และดินโคลนถล่ม หรือ ศปช. เปิดเผยความคืบหน้าผลการดำเนินการฟื้นฟู ศปช.ส่วนหน้าจังหวัดเชียงราย ส่งมอบพื้นที่คืนให้ผู้ประสบอุทกภัย วาตภัยและดินโคลนถล่มส่วนหน้าจังหวัดเชียงรายแล้ว  และ ศปช.ส่วนหน้าได้ช่วยเหลือเยียวยามอบเงินให้นำไปซื้อที่ดินและสร้างบ้านในตำบลแม่ยาว จำนวน 6 หลัง และตำบลดอยฮาง สร้างบ้านน็อคดาว จำนวน 6 หลัง โดยการก่อสร้างบ้านดังกล่าว เป็นส่วนหนึ่งของแผนการฟื้นฟูที่ได้รับการสนับสนุนจากภาครัฐ โดยการประสานงานร่วมกันระหว่างกระทรวงมหาดไทยและกระทรวงยุติธรรม รวมถึงหน่วยงานท้องถิ่น เพื่อให้ประชาชนกลับมามีที่อยู่อาศัยที่ปลอดภัยโดยเร็วที่สุด  ส่วนภารกิจพิชิตทรายล้านถุง จังหวัดเชียงใหม่นำกำลังพลกว่าพันคนพร้อมรถบรรทุก 40 คัน เก็บถุงทรายข้างถนน-ทางเท้า เขตเทศบาลนครเชียงใหม่เคลียร์ทางก่อนรับนักท่องเที่ยว ช่วงไฮซีซั่น ในพื้นที่เทศบาลนครเชียงใหม่ ดำเนินการเก็บแล้ว 74% อำเภอเชียงใหม่ ดำเนินการเก็บแล้ว 100% อำเภอสารภี ดำเนินการเก็บแล้ว 100%
สำหรับช่วงวันที่  29-31 ตุลาคม 2567 สัญญาณฤดูหนาวเริ่มแล้ว แต่อุณหภูมิยังลดลงไม่มาก อากาศบริเวณประเทศไทยตอนบนจะเริ่มเย็นลง แต่ยังมีลมตะวันออก ตะวันออกเฉียงใต้ ความชื้นยังสูง ทำให้ยังมีฝนทางด้านตะวันตกของภาคเหนือ ภาคกลาง ส่วนภาคใต้ลมตะวันตกยังคงพัดปกคลุม ฝนเกิดขึ้นได้ทางด้านภาคใต้ฝั่งอันดามันและในอ่าวไทย  ส่วนช่วงวันที่ 1-7 พฤศจิกายน 2567 มวลอากาศเย็นกำลังค่อนข้างแรงแผ่ลงมาปกคลุมทางภาคเหนือ ภาคอีสานตอนบน ทำให้มีฝนฟ้าคะนองเกิดขึ้นบริเวณภาคอีสานด้านตะวันตก ภาคเหนือตอนล่าง ภาคกลาง ภาคตะวันออก กทม .และปริมณฑล หลังจากนั้น อุณหภูมิจะเริ่มลดลง ขอให้ประชาชนระวังรักษาสุขภาพช่วงอากาศเปลี่ยนแปลง

ที่มา : https://www.thaigov.go.th/news/contents/details/89622