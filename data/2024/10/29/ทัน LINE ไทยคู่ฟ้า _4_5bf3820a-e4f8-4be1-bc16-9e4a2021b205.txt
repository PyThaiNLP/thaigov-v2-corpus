รัฐบาลไทย-ข่าวทำเนียบรัฐบาล-ศปช.ส่วนหน้า ส่งมอบพื้นที่คืนแม่สาย ฟื้นฟูบ้านแล้วกว่า 800 หลัง ย้ำ! ไม่หยุดฟื้นฟู-ช่วยเหลือผู้ประสบอุทกภัย


วันอังคารที่ 29 ตุลาคม 2567
29/10/2567
พิมพ์
ศปช.ส่วนหน้า ส่งมอบพื้นที่คืนแม่สาย ฟื้นฟูบ้านแล้วกว่า 800 หลัง ย้ำ! ไม่หยุดฟื้นฟู-ช่วยเหลือผู้ประสบอุทกภัย
ศปช.ส่วนหน้า ส่งมอบพื้นที่คืนแม่สาย ฟื้นฟูบ้านแล้วกว่า 800 หลัง ย้ำ! ไม่หยุดฟื้นฟู-ช่วยเหลือผู้ประสบอุทกภัย
ศปช.ส่วนหน้า ส่งมอบพื้นที่คืนแม่สาย ฟื้นฟูบ้านแล้วกว่า 800 หลัง ย้ำ! ไม่หยุดฟื้นฟู-ช่วยเหลือผู้ประสบอุทกภัย
.
ศูนย์ปฏิบัติการช่วยเหลือผู้ประสบอุทกภัย วาตภัย และดินโคลนถล่ม หรือ ศปช. ส่งมอบพื้นที่ที่ได้รับการฟื้นฟูเยียวยาจากสถานการณ์อุทกภัยในพื้นที่จังหวัดเชียงราย พร้อมสั่งการเดินหน้าฟื้นฟูระยะที่ 2 อาทิ การพัฒนาโครงสร้างพื้นฐานให้มีความแข็งแรง ส่งเสริมการท่องเที่ยว และการฟื้นฟูกิจการ โดยมอบกระทรวงมหาดไทย องค์กรปกครองส่วนท้องถิ่นดำเนินการช่วยเหลือฟื้นฟูต่อไป
.
โดยปัจจุบัน ศปช.ส่วนหน้า สามารถฟื้นฟูบ้านเรือนกว่า 800 หลัง รวมถึงจ่ายเงินเยียวยาประชาชนสำเร็จแล้ว 118,921 ครัวเรือน จำนวนเงินทั้งสิ้น 1,070,225,000 บาท พร้อมยืนยันว่าผู้ประสบภัยที่ยื่นคำร้องก่อน 16 ต.ค. 67 จะได้รับเงินช่วยเหลือภายใน 31 ต.ค. 67 อย่างแน่นอน
.
ทั้งนี้ รัฐบาลยืนยันและให้ความมั่นใจว่า ภาครัฐไม่ทอดทิ้งชาวแม่สาย และจะดำเนินการต่อเนื่องเพื่อให้ประชาชนกลับมาใช้ชีวิตได้เป็นปกติสุขดังเดิม โดยในเดือนหน้า นายกฯ มีกำหนดลงพื้นที่ตรวจราชการที่ จ.เชียงราย และเป็นประธานประชุม ครม.สัญจร ที่จ.เชียงใหม่ ซึ่งถือเป็นการประชุม ครม.สัญจรนัดแรกของรัฐบาลชุดนี้ เพื่อสร้างกำลังใจและความมั่นใจ ว่ารัฐบาลไม่ทิ้งประชาชน
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/89618