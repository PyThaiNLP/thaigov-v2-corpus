รัฐบาลไทย-ข่าวทำเนียบรัฐบาล-​นายกฯ ให้ความมั่นใจคดีดิไอคอนกรุ๊ป ไม่ล่าช้า หลังตำรวจโอนคดีให้ดีเอสไอ  


วันอังคารที่ 29 ตุลาคม 2567
29/10/2567
พิมพ์
​นายกฯ ให้ความมั่นใจคดีดิไอคอนกรุ๊ป ไม่ล่าช้า หลังตำรวจโอนคดีให้ดีเอสไอ
​นายกฯ ให้ความมั่นใจคดีดิไอคอนกรุ๊ป ไม่ล่าช้า หลังตำรวจโอนคดีให้ดีเอสไอ
วันนี้ (29 ตุลาคม 2567) เวลา 12.10 น. ณ บริเวณโถงกลาง ตึกบัญชาการ 1 ทำเนียบรัฐบาล นางสาวแพทองธาร ชินวัตร นายกรัฐมนตรี กล่าวภายหลังการประชุมคณะรัฐมนตรี (ครม.) ถึงกรณีการโอนคดีดิไอคอนกรุ๊ป ไปยังกรมสอบสวนคดีพิเศษ หรือ ดีเอสไอ มีข้อกังวลอาจจะทำให้คดีล่าช้า อาจมีการปล่อยตัวผู้ต้องหาก่อนว่า ดีเอสไอกับสำนักงานตำรวจแห่งชาติประสานทำงานร่วมกันตลอด ว่าจะดำเนินการอย่างไร เพราะฉะนั้นเรื่องรายละเอียดทุกอย่างตำรวจได้ส่งข้อมูลสนับสนุนให้ดีเอสไอแล้ว ดังนั้น ไม่น่าจะล่าช้า ถ้ามีข้อมูลเพิ่มเติมทางตำรวจก็นำส่งอยู่แล้ว
เมื่อถามย้ำว่าจะให้ความมั่นใจกับประชาชนได้หรือไม่ ว่าคดีจะไม่ล่าช้า นายกรัฐมนตรีกล่าวเพียงสั้น ๆ ว่า “ใช่ค่ะ”

ที่มา : https://www.thaigov.go.th/news/contents/details/89631