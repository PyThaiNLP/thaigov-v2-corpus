รัฐบาลไทย-ข่าวทำเนียบรัฐบาล-ล้างบาง “SMS แนบลิงก์หลอกลวง” ลงทะเบียนใหม่ทั้งระบบ เตือน ! ยึดหลัก 4 ไม่ “ไม่กดลิงก์ ไม่เชื่อ ไม่รีบ ไม่โอน” 


วันอังคารที่ 29 ตุลาคม 2567
29/10/2567
พิมพ์
ล้างบาง “SMS แนบลิงก์หลอกลวง” ลงทะเบียนใหม่ทั้งระบบ เตือน ! ยึดหลัก 4 ไม่ “ไม่กดลิงก์ ไม่เชื่อ ไม่รีบ ไม่โอน”
ล้างบาง “SMS แนบลิงก์หลอกลวง” ลงทะเบียนใหม่ทั้งระบบ
เตือน ! ยึดหลัก 4 ไม่ “ไม่กดลิงก์ ไม่เชื่อ ไม่รีบ ไม่โอน”
ล้างบาง “SMS แนบลิงก์หลอกลวง” ลงทะเบียนใหม่ทั้งระบบ
เตือน ! ยึดหลัก 4 ไม่ “ไม่กดลิงก์ ไม่เชื่อ ไม่รีบ ไม่โอน”
.
กระทรวงดิจิทัลเพื่อเศรษฐกิจและสังคม (ดีอี) ร่วมกับสำนักงานคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ(กสทช.) สำนักงานตำรวจแห่งชาติ (ตร.) หน่วยงานที่เกี่ยวข้อง และผู้ให้บริการเครือข่ายโทรคมนาคม เร่งป้องกันและปราบปรามการก่ออาชญากรรมออนไลน์ กรณีส่ง SMS แนบลิงก์หลอกลวง ซึ่งอาจเป็นช่องทางที่มิจฉาชีพใช้ติดตั้งระบบดึงข้อมูลส่วนบุคคล หรือดูดเงินในบัญชีของประชาชน
.
มาตรการป้องกันการส่ง SMS แนบลิงก์หลอกลวง
1. ลงทะเบียนผู้ส่งข้อความ (Sender Name) ใหม่ทั้งระบบ ภายในปี 2567 นี้ และลงทะเบียนใหม่ทุก ๆ ปี เพื่อให้สามารถระบุได้ว่า ผู้ให้บริการ และ ผู้ส่ง SMS คือใคร
2. สำหรับการส่ง SMS แนบลิงก์
- ผู้ส่งข้อความ (Sender Name) SMS แนบลิงก์ ต้องลงทะเบียนกับผู้ให้บริการเครือข่ายทุกครั้ง
- ต้องระบุรายละเอียดของข้อความและลิงก์ เพื่อให้ ผู้ให้บริการเครือข่าย ตรวจสอบลิงก์ ก่อนที่จะส่ง SMS ไปยังผู้ใช้บริการ
.
กรณีตรวจพบข้อความแนบลิงก์หลอกลวง ข้อความแนบลิงก์ที่ยังไม่ได้ลงทะเบียน ข้อความอื่นที่สามารถใช้เป็นช่องทางในการติดต่อถึงบุคคลอื่น เช่น ไอดี Line ตร. จะแจ้งผู้ให้บริการเครือข่ายยกเลิกสัญญาบริการกับผู้ส่งข้อความ (Sender Name) และผู้ให้บริการต้องแจ้งข้อมูลการลงทะเบียนของผู้ส่งข้อความแก่ทาง ตร. เพื่อดำเนินคดีตามกฎหมายกับผู้ส่งข้อความต่อไป
.
ขอให้ประชาชนยึดหลัก 4 ไม่ “ไม่กดลิงก์ ไม่เชื่อ ไม่รีบ ไม่โอน” และตั้งข้อสังเกตว่าหน่วยงานราชการ หน่วยงานรัฐวิสาหกิจ หรือธนาคาร ไม่มีนโยบายส่ง SMS ผ่านเบอร์โทรส่วนตัวถึงประชาชน หากมีข้อสงสัยสอบถามผ่านสายด่วน 1111 ได้ตลอด 24 ชั่วโมง
.
อ่านเพิ่มเติม คลิก >> https://www.thaigov.go.th/news/contents/details/89434
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/89613