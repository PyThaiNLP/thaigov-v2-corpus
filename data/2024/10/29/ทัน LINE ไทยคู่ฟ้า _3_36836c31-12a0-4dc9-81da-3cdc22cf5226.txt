รัฐบาลไทย-ข่าวทำเนียบรัฐบาล-เสื้อกันหนาวพร้อม! ดีเดย์วันนี้ ไทยเข้าสู่ฤดูหนาวแล้ว คาดหนาวเย็นกว่าปี 66


วันอังคารที่ 29 ตุลาคม 2567
29/10/2567
พิมพ์
เสื้อกันหนาวพร้อม! ดีเดย์วันนี้ ไทยเข้าสู่ฤดูหนาวแล้ว คาดหนาวเย็นกว่าปี 66
เสื้อกันหนาวพร้อม! ดีเดย์วันนี้ ไทยเข้าสู่ฤดูหนาวแล้ว คาดหนาวเย็นกว่าปี 66
เสื้อกันหนาวพร้อม! ดีเดย์วันนี้ ไทยเข้าสู่ฤดูหนาวแล้ว คาดหนาวเย็นกว่าปี 66
.
กรมอุตุนิยมวิทยา เผยฤดูหนาวของประเทศไทยปี 2567 เริ่มต้นในวันที่ 29 ต.ค. 67 และจะสิ้นสุดฤดูหนาวในช่วงปลายเดือน ก.พ. 68 ซึ่งปีนี้ช้ากว่าค่าเฉลี่ยประมาณ 2 สัปดาห์ และคาดว่าจะหนาวเย็นกว่าปีที่ผ่านมา อุณหภูมิต่ำ สุดเฉลี่ยบริเวณประเทศไทยตอนบนประมาณ 20-21 องศาเซลเซียส (ปีที่ผ่านมา 21.6 องศาเซลเซียส) กรุงเทพมหานคร อุณหภูมิต่ำที่สุดจะอยู่ในช่วง 16-18 องศาเซลเซียสและปริมณฑลประมาณ 14-16 องศาเซลเซียส
.
สำหรับช่วงเวลาที่มีอากาศหนาวเย็นที่สุด จะอยู่ในช่วงประมาณเดือนธ.ค. 67 ถึงปลายเดือนม.ค. 68 อุณหภูมิต่ำที่สุดประมาณ 6-8 องศาเซลเซียส
.
เกณฑ์การพิจารณาการเข้าสู่ฤดูหนาวของประเทศไทย
>> อุณหภูมิต่ำสุดบริเวณประเทศไทยตอนบน อยู่ในเกณฑ์อากาศหนาวเย็นเกือบทั่วไป คือมีอุณหภูมิต่ำสุดน้อยกว่า 23 องศาเซลเซียสอย่างต่อเนื่อง
>> ลมระดับล่างที่ความสูงประมาณ 100-3,500 เมตร เป็นลมตะวันออกเฉียงเหนือหรือลมตะวันออก ส่วนลมระดับบนที่ความสูงประมาณ 5,000 เมตรขึ้นไป เป็นลมฝ่ายตะวันตก
>> ปริมาณและการกระจายของฝนบริเวณประเทศไทยตอนบนเริ่มลดลงอย่างต่อเนื่อง
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/89615