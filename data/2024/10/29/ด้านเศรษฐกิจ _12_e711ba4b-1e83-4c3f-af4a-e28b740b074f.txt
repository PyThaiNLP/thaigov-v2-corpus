รัฐบาลไทย-ข่าวทำเนียบรัฐบาล-“ธนดล” นำทีมหลายหน่วยงาน บุกทวงคืน “หาดนุ้ย” จังหวัดภูเก็ต พร้อมลุยเข้าตรวจสอบอีกหลายพื้นที่


วันอังคารที่ 29 ตุลาคม 2567
“ธนดล” นำทีมหลายหน่วยงาน บุกทวงคืน “หาดนุ้ย” จังหวัดภูเก็ต พร้อมลุยเข้าตรวจสอบอีกหลายพื้นที่
“ธนดล” นำทีมหลายหน่วยงาน บุกทวงคืน “หาดนุ้ย” จังหวัดภูเก็ต พร้อมลุยเข้าตรวจสอบอีกหลายพื้นที่
นายธนดล สุวัณณะฤทธิ์ ประธานคณะทำงานการขับเคลื่อนการตรวจสอบและพิจารณาความผิดเกี่ยวกับผู้ได้รับการจัดที่ดินและผู้ถือครองที่ดินโดยมิชอบในเขตปฏิรูปที่ดิน เปิดเผยภายหลังลงพื้นที่ร่วมกับ เจ้าหน้าที่ตำรวจ บก.ปปป. บก.ปทส. เจ้าหน้าที่สำนักงานป้องกันและปราบปรามการฟอกเงิน เจ้าหน้าที่กรมสอบสวนคดีพิเศษ และป่าไม้จังหวัดภูเก็ต ตรวจสอบกรณีมีผู้บุกรุกที่ดินของ ส.ป.ก. ณ หาดนุ้ย ตำบลกะรน อำเภอเมือง จังหวัดภูเก็ต ว่า เนื่องจากมีประชาชนร้องเรียนและส่งข้อมูลเกี่ยวกับการบุกรุกที่ดินบริเวณหาดนุ้ย โดยเก็บค่าหัวคนละ 300 บาท แถมยังเปิดให้เช่ารถ ATV ขับเล่นด้วย วันนี้จึงลงพื้นที่มาตรวจสอบข้อมูลดังกล่าว ซึ่งภายหลังการลงพื้นที่พบว่ามีการบุกรุกพื้นที่ทั้งหมด 3 ไร่ โดยผู้กระทำความผิดสร้างสิ่งปลูกสร้างเปิดเป็นกิจการร้านอาหาร เบื้องต้นทาง ส.ป.ก. ได้แจ้งข้อหาบุกรุกแล้วที่ สภ.
กะรน ขณะที่เมื่อลงพื้นที่ไปยังจุดที่ 2 บริเวณโรงแรมแห่งหนึ่งที่ได้รับแจ้งว่ามีการบุกรุกที่ดินของ ส.ป.ก. เช่นกัน พบผู้กระทำความผิดพร้อมดำเนินคดีแล้ว 5 ราย
นายธนดล กล่าวทิ้งท้ายว่า สำหรับนายทุนหรือนอมินี ทั้งหลายที่คิดจะกระทำความผิดในลักษณะนี้ ขอให้หยุดการกระทำนั้นเสีย ไม่เช่นนั้นจะถูกดำเนินคดีทางกฎหมาย

ที่มา : https://www.thaigov.go.th/news/contents/details/89640