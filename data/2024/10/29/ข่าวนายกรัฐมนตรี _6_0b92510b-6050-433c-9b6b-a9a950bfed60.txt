รัฐบาลไทย-ข่าวทำเนียบรัฐบาล-​นายกฯ “แพทองธาร” เผย เรื่องยังมาไม่ถึง กพช. กรณี “ธนาธร” ให้ทบทวนการออกสัมปทานรับซื้อพลังงานหมุนเวียน ย้ำทุกอย่างมีกระบวนการ โปร่งใส แน่นอน


วันอังคารที่ 29 ตุลาคม 2567
29/10/2567
พิมพ์
​นายกฯ “แพทองธาร” เผย เรื่องยังมาไม่ถึง กพช. กรณี “ธนาธร” ให้ทบทวนการออกสัมปทานรับซื้อพลังงานหมุนเวียน ย้ำทุกอย่างมีกระบวนการ โปร่งใส แน่นอน
​นายกฯ “แพทองธาร” เผย เรื่องยังมาไม่ถึง กพช. กรณี “ธนาธร” ให้ทบทวนการออกสัมปทานรับซื้อพลังงานหมุนเวียน ย้ำทุกอย่างมีกระบวนการ โปร่งใส แน่นอน
วันนี้ (29 ตุลาคม 2567) เวลา 12.10 น. ณ บริเวณโถงกลาง ตึกบัญชาการ 1 ทำเนียบรัฐบาล นางสาวแพทองธาร ชินวัตร นายกรัฐมนตรี กล่าวภายหลังการประชุมคณะรัฐมนตรี (ครม.) ถึงกรณีนาย ธนาธร จึงรุ่งเรืองกิจ ส่งหนังสือ ขอให้ทบทวนการการออกสัมปทานรับซื้อพลังงานหมุนเวียน 3,600 เมกะวัตต์  ว่า ในรายละเอียดเรื่องดังกล่าวทั้งหมด ตนเองเป็นประธาน คณะกรรมการนโยบายพลังงานแห่งชาติ (กพช.) เรื่องดังกล่าวยังมาไม่ถึง กพช. แต่ได้สอบถาม พูดคุยกับทางด้าน นายพีระพันธุ์ สาลีรัฐวิภาค รองนายกรัฐมนตรี และรัฐมนตรีว่าการกระทรวงพลังงานเป็นที่เรียบร้อยแล้ว ซึ่งก่อนทางด้านนาย ธนาธร จึงรุ่งเรืองกิจ จะมีการออกมาพูดนั้น มีการตอบคำถามในเรื่องดังกล่าวในสภาฯ เป็นที่เรียบร้อยแล้ว
นายกฯ กล่าวต่อว่า ประชาชน และสื่อมวลชนสามารถหาข้อมูลในเรื่องดังกล่าวได้อย่างละเอียด อย่างไรก็ตาม ทุกอย่างมีกระบวนการ
ผู้สื่อข่าวถามว่าเรื่องดังกล่าวยืนยันว่าจะต้องมีความโปร่งใส่ นายกฯ กล่าวว่า แน่นอนว่าจะต้องโปร่งใส เป็นไปตามกระบวนการ ประชาชนต้องรับรู้และเข้าใจได้อย่างแน่นอน เพราะคือความมั่นคงขอรัฐบาล

ที่มา : https://www.thaigov.go.th/news/contents/details/89634