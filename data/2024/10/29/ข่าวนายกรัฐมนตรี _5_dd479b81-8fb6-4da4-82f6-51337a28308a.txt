รัฐบาลไทย-ข่าวทำเนียบรัฐบาล-​นายกฯ ย้ำเงินเยียวยาถึงมือประชาชนเร็วขึ้น หากเข้าหลักเกณฑ์พร้อมจ่าย ไม่ล่าช้าเหมือนทุกปีที่ผ่านมา


วันอังคารที่ 29 ตุลาคม 2567
29/10/2567
พิมพ์
​นายกฯ ย้ำเงินเยียวยาถึงมือประชาชนเร็วขึ้น หากเข้าหลักเกณฑ์พร้อมจ่าย ไม่ล่าช้าเหมือนทุกปีที่ผ่านมา
​นายกฯ ย้ำเงินเยียวยาถึงมือประชาชนเร็วขึ้น หากเข้าหลักเกณฑ์พร้อมจ่าย ไม่ล่าช้าเหมือนทุกปีที่ผ่านมา
วันนี้ (29 ตุลาคม 2567) เวลา 12.10 น. ณ บริเวณโถงกลาง ตึกบัญชาการ 1 ทำเนียบรัฐบาล นางสาวแพทองธาร ชินวัตร นายกรัฐมนตรี กล่าวภายหลังการประชุมคณะรัฐมนตรี (ครม.) ถึงกรณีน้ำท่วมที่จังหวัดพระนครศรีอยุธยา ที่น้ำท่วมแล้วรอบที่ 3  ประชาชนในพื้นที่ยังไม่ได้รับเงินเยียวยา ในพื้นที่หลายตำบลว่า ศูนย์ปฏิบัติการช่วยเหลือผู้ประสบอุทกภัย วาตภัย และดินโคลนถล่ม หรือ ศปช. รับทราบเรื่องดังกล่าวแล้ว ในส่วนเรื่องของเงินค่าเยียวยานั้นประชาชนจะต้องได้รับในเร็วนี้แน่นอน ซึ่งอย่างกรณีในพื้นที่จังหวัดทางภาคเหนือที่ได้เกิดอุทกภัย ได้มีการเร่งจ่ายค่าเยียวยา เพราะฉะนั้นในทุกจังหวัดก็จะเร่งจ่ายเงินเยียวยาเช่นเดียวกัน
ผู้สื่อข่าวถามว่าจะได้รับเมื่อไรนั้น นายกรัฐมนตรีกล่าวว่า เรื่องดังกล่าวทุกฝ่ายดูแลอยู่  รอให้ผ่านเกณฑ์ก็สามารถแจกได้เลย ไม่นานถึงปีหน้าอย่างแน่นอน ซึ่งได้ประกาศพื้นที่เป็นที่ประสบภัย ถ้าเข้าเกณฑ์ในการได้รับการเยียวยา จะได้รับเงินเยียวยาเร็ว ๆ นี้อย่างแน่นอน
ผู้สื่อข่าวถามต่อว่า ที่ผ่านมาข้ามปีถึงจะได้รับเงินเยียวยา นายกรัฐมนตรี กล่าวว่า ปีที่กล่าวมานั้นคือปีไหน ตอนนี้ไม่เหมือนเดิมแล้ว

ที่มา : https://www.thaigov.go.th/news/contents/details/89632