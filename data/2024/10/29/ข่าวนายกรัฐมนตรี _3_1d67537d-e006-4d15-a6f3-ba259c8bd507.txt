รัฐบาลไทย-ข่าวทำเนียบรัฐบาล-​นายกฯ “แพทองธาร” เผย หารือหน่วยงานที่รับผิดชอบเรื่องตัดบำเหน็จ - บำนาญ ข้าราชการหนีคดีตากใบ   ขอเวลาศึกษารายละเอียด มอบ มท.1 ชี้แจงกรณีปลัดท่าอุเทน ย้ำทุกอย่างเป็นไปตามกฎหมาย


วันอังคารที่ 29 ตุลาคม 2567
29/10/2567
พิมพ์
​นายกฯ “แพทองธาร” เผย หารือหน่วยงานที่รับผิดชอบเรื่องตัดบำเหน็จ - บำนาญ ข้าราชการหนีคดีตากใบ   ขอเวลาศึกษารายละเอียด มอบ มท.1 ชี้แจงกรณีปลัดท่าอุเทน ย้ำทุกอย่างเป็นไปตามกฎหมาย
​นายกฯ “แพทองธาร” เผย หารือหน่วยงานที่รับผิดชอบเรื่องตัดบำเหน็จ - บำนาญ ข้าราชการหนีคดีตากใบ   ขอเวลาศึกษารายละเอียด มอบ มท.1 ชี้แจงกรณีปลัดท่าอุเทน ย้ำทุกอย่างเป็นไปตามกฎหมาย
วันนี้ (29 ตุลาคม 2567) เวลา 12.10 น. ณ บริเวณโถงกลาง ตึกบัญชาการ 1 ทำเนียบรัฐบาล นางสาวแพทองธาร ชินวัตร นายกรัฐมนตรี กล่าวภายหลังการประชุมคณะรัฐมนตรี (ครม.) ถึงข้อเรียกร้องในการตัดบำเหน็จบำนาญอดีตข้าราชการผู้ต้องหาคดีตากใบ ว่า ทางด้าน มท.1 ได้ดำเนินการรับผิดชอบในเรื่องดังกล่าวอยู่ในตอนนี้ พร้อมทั้งได้พูดคุยและได้สั่งการให้ดำเนินการแล้ว ซึ่งอยู่ในขั้นตอนขอการดำเนินการด้านระเบียบ
ผู้สื่อข่าวถามว่า มีระเบียบที่จะสามารถดำเนินการตัดฯ ได้หรือไม่ นายกรัฐมนตรี กล่าวว่า ต้องดูระเบียบ ขอเวลาในเรื่องดังกล่าว ทั้งนี้ ได้ทราบเรื่องเป็นทีเรียบร้อยแล้ว ว่าเรื่องดังกล่าวได้เกิดอะไรขึ้น
ผู้สื่อข่าวถามต่อว่า นายกรัฐมนตรีมีกำหนดการที่จะลงพื้นที่ภาคใต้ เพื่อลงไปให้กำลังใจผู้เสียหายหรือไม่ นายกรัฐมนตรี กล่าวว่า มีแผนลงพื้นที่ภาคใต้อยู่แล้ว แต่ต้องดูอีกครั้งหนึ่งก่อนว่าจะเดินทางไปในหวัดไหน ซึ่งในพื้นที่ 3 จังหวัดชายแดนใต้ ต้องลงพื้นทีอย่างแน่นอน และวันนี้ตนเองก็สวมเสื้อลวดลายภาคใต้มาด้วย
ผู้สื่อข่าวถามถึง กรณีของปลัดท่าอุเทน จำเลยคดีตากใบ ที่ได้มีกลับเข้ามาทำงาน แบบทองไม่รู้ร้อน เรื่องดังกล่าวจะกระทบต่อความเชื่อมั่นหรือไม่  นายกรัฐมนตรี กล่าวว่า  ขอให้ นายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงมหาดไทยเป็นผู้ตอบคำถามในเรื่องดังกล่าว เพราะว่าเมื่อช่วงที่ผ่านมาได้มีการพูดคุยกันในเรื่องดังกล่าวแล้ว โดยจะให้ท่าน เป็นผู้ตอบในรายละเอียดในเรื่องดังกล่าว
ผู้สื่อข่าวถามต่อว่า นายกรัฐมนตรีคิดว่า เรื่องดังกล่าวจะกระทบต่อความเชื่อมั่นต่อรัฐบาลหรือไม่ นายกรัฐมนตรี กล่าวว่า ทุกอย่างนั้นเป็นไปตามกระบวนการตามกฎหมาย เรามีหลักเรื่องนี้เป็นเรื่องสำคัญ ซึ่งทางด้าน มท.1 ก็จะไปดำเนินการในเรื่องดังกล่าว ยึดหลักตามกฎหมายเป็นหลักสำคัญ
ผู้สื่อข่าวถามย้ำถึงกรณีปลัดท่าอุเทน สะท้อนถึงทางด้านความเชื่อมั่นของหน่วยงานความมั่นคงของรัฐ เพราะทางด้านคดีที่ได้หมดอายุความ ผู้ต้องหาก็กลับมาทำงานทันที นายกรัฐมนตรี กล่าวว่า ต้องตรวจสอบในเรื่องดังกล่าวกันต่อไป  แต่ว่าก็ต้องสร้างความเชื่อมั่นให้กับประเทศต่อ ในส่วนของกรณี ปลัดท่าอุเทน จะมีผลต่อการเติบโตทางหน้าที่ราชการหรือไม่  นายกรัฐมนตรีกล่าวว่า แน่นอน

ที่มา : https://www.thaigov.go.th/news/contents/details/89630