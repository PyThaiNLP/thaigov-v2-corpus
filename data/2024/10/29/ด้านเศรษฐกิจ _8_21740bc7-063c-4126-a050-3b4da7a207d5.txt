รัฐบาลไทย-ข่าวทำเนียบรัฐบาล-กยศ. มอบรางวัลเชิดชูคนดีต้นแบบจิตสาธารณะ พร้อมประกาศเกียรติคุณสถานศึกษาที่มีอัตราชำระหนี้ดีที่สุดของประเทศ มหาวิทยาลัยพะเยา ได้อันดับ 1 สามปีซ้อน


วันอังคารที่ 29 ตุลาคม 2567
29/10/2567
พิมพ์
กยศ. มอบรางวัลเชิดชูคนดีต้นแบบจิตสาธารณะ พร้อมประกาศเกียรติคุณสถานศึกษาที่มีอัตราชำระหนี้ดีที่สุดของประเทศ มหาวิทยาลัยพะเยา ได้อันดับ 1 สามปีซ้อน
กยศ. จัดพิธีมอบรางวัลกิจกรรมเชิดชูคนดี กยศ. ประจำปีงบประมาณ พ.ศ. 2567 ให้แก่นักเรียน นักศึกษา ศิษย์เก่า กยศ. และสถานศึกษา ผู้ที่เป็นต้นแบบที่ดี (Role Model) ด้านจิตสาธารณะ พร้อมจัดพิธีมอบโล่ประกาศเกียรติคุณแก่สถานศึกษาระดับอุดมศึกษา 25 แห่ง
กองทุนเงินให้กู้ยืมเพื่อการศึกษา (กยศ.) จัดพิธีมอบรางวัลกิจกรรมเชิดชูคนดี กยศ. ประจำปีงบประมาณ พ.ศ. 2567 ให้แก่นักเรียน นักศึกษา ศิษย์เก่า กยศ. และสถานศึกษา ผู้ที่เป็นต้นแบบที่ดี (Role Model) ด้านจิตสาธารณะ พร้อมจัดพิธีมอบโล่ประกาศเกียรติคุณแก่สถานศึกษาระดับอุดมศึกษา 25 แห่ง โดยมหาวิทยาลัยพะเยา ได้อันดับ 1 สามปีซ้อน และระดับอาชีวศึกษา 25 แห่ง ที่มีอัตราชำระหนี้ดีที่สุดของประเทศ โดยมีนายลวรณ แสงสนิท ปลัดกระทรวงการคลัง ในฐานะประธานกรรมการกองทุนเงินให้กู้ยืมเพื่อการศึกษาเป็นประธานในพิธีและผู้มอบรางวัล และนายชัยณรงค์ กัจฉปานันท์ ผู้จัดการกองทุนเงินให้กู้ยืมเพื่อการศึกษา กล่าวรายงาน เมื่อวันที่ 29 ตุลาคม 2567 ณ ห้องกำปั่นเงิน ชั้น 21 อาคาร 150 ปี กระทรวงการคลัง
นายชัยณรงค์ กัจฉปานันท์ ผู้จัดการกองทุนเงินให้กู้ยืมเพื่อการศึกษา เปิดเผยว่า “กองทุนได้จัดงานมอบรางวัลกิจกรรมเชิดชูคนดี กยศ. ให้แก่ นักเรียน นักศึกษา ศิษย์เก่า กยศ. และสถานศึกษา ผู้ที่เป็นต้นแบบที่ดี (Role Model) ด้านจิตสาธารณะ เพื่อเป็นการสร้างขวัญกำลังใจและความภาคภูมิใจแก่ผู้ที่ได้รับการคัดเลือกให้เป็นต้นแบบที่ดีในการประพฤติปฏิบัติตน มีจิตสาธารณะ มีจิตสำนึกความรับผิดชอบต่อสังคม รวมถึงสร้างเครือข่ายผู้เป็นต้นแบบที่ดีของกองทุนที่จะได้เป็นส่วนสำคัญในการร่วมสร้างประโยชน์แก่สังคม ประกอบด้วย รางวัลนักเรียน นักศึกษา กยศ. ต้นแบบ จำนวน 12 รางวัล ซึ่งเป็นผู้กู้ยืมที่มีความประพฤติดี มีประวัติการทำกิจกรรมจิตสาธารณะอย่างต่อเนื่องรางวัลศิษย์เก่า กยศ. ต้นแบบ จำนวน 12 รางวัล ซึ่งเป็นผู้ที่มีประวัติการชำระเงินคืนกองทุนที่ดี และสามารถเป็นต้นแบบที่ดีให้แก่นักเรียน นักศึกษารุ่นน้องได้ และรางวัลสถานศึกษา กยศ. ต้นแบบ จำนวน 9 รางวัล ซึ่งเป็นสถานศึกษาที่มีระบบการบริหารจัดการเงินกู้ยืมที่ดี ให้ความร่วมมือสนับสนุนงานกองทุน และปลูกฝังให้นักเรียน นักศึกษาทำกิจกรรมจิตสาธารณะอย่างต่อเนื่อง ซึ่งสมควรที่จะได้รับการยกย่องให้เป็นต้นแบบที่ดีของสังคมต่อไป
และจากการที่กองทุนได้ตระหนักถึงบทบาทความสำคัญของสถานศึกษาในการสร้างคนให้มีความรู้และทักษะในการประกอบอาชีพ รวมถึงสามารถปลูกฝังคุณธรรมจริยธรรมให้ผู้กู้ยืมมีจิตสำนึกที่ดีและมีความรับผิดชอบในการชำระเงินคืนกองทุน เพื่อส่งต่อโอกาสทางการศึกษาให้ผู้กู้ยืมรุ่นต่อไป กองทุนจึงได้จัดอันดับข้อมูลสถิติการชำระหนี้ของสถานศึกษาระดับอุดมศึกษาและระดับอาชีวศึกษาทั่วประเทศที่มีอัตราการชำระหนี้ดีที่สุด 25 อันดับแรกของประเทศ ประจำปี 2567 รวมจำนวนทั้งสิ้น 50 แห่ง เพื่อเป็นการยกย่องเชิดชูเกียรติ และสร้างขวัญกำลังใจในการดำเนินงานของสถานศึกษาที่เข้าร่วมการดำเนินงานกองทุน โดยสถานศึกษาระดับอุดมศึกษาที่มีอัตราการชำระหนี้ดีที่สุดอันดับที่ 1 ได้แก่ มหาวิทยาลัยพะเยา และสถานศึกษาระดับอาชีวศึกษาที่มีอัตราการชำระหนี้ดีที่สุดอันดับที่ 1 ได้แก่ วิทยาลัยเทคนิคลำปาง โดยปัจจุบัน มีสถานศึกษาที่เข้าร่วมดำเนินงานกับกองทุนทั่วประเทศกว่า 4,000 แห่ง ซึ่งสถานศึกษาทุกแห่งล้วนมีบทบาทสำคัญในการสร้างคนให้มีความรู้ ความสามารถ รวมถึงมีหน้าที่ปลูกฝังคุณธรรม จริยธรรมให้แก่นักเรียน นักศึกษาผู้กู้ยืมให้มีจิตสำนึกและความรับผิดชอบในการชำระเงินคืนกองทุน เพื่อส่งต่อโอกาสทางการศึกษาให้ผู้กู้ยืมรุ่นต่อไป โดยกองทุนคาดหวังให้สถานศึกษาทุกแห่งได้มีการรณรงค์ส่งเสริมในเรื่องดังกล่าวอย่างต่อเนื่อง อันจะส่งผลให้กองทุนเป็นทุนหมุนเวียนที่ให้โอกาสทางการศึกษา สร้างทุนมนุษย์ซึ่งเป็นกำลังสำคัญในการขับเคลื่อนและพัฒนาประเทศให้มีความเจริญก้าวหน้าต่อไป” ผู้จัดการกองทุนฯ กล่าวในที่สุด
รายชื่อผู้รับรางวัลกิจกรรมเชิดชูคนดี กยศ. ประจำปี 2567
ประเภทนักเรียน นักศึกษา กยศ. ต้นแบบ จำนวน 12 รางวัล
1. นายวงศธร ยังเจริญ                  โรงเรียนอรุณประดิษฐ
2. นายกรชวัล ทองทำกิจ                มหาวิทยาลัยราชภัฏบุรีรัมย์
3. นายเจษฎา เอี่ยมวิจารย์                  มหาวิทยาลัยศรีนครินทรวิโรฒ ประสานมิตร
4. นางสาวชนนิกานต์ อมรใฝ่มงคล    มหาวิทยาลัยราชภัฏลำปาง
5. นายชินวัฒน์ อรัญทม                มหาวิทยาลัยขอนแก่น
6. นายไชยวัตน์ เอี่ยมกระจ่าง            มหาวิทยาลัยเจ้าพระยา
7. นายธนาวุฒิ อินต๊ะขัติ              มหาวิทยาลัยราชภัฏเชียงราย
8. นางสาวธัญชนก คำแดง                 มหาวิทยาลัยศรีนครินทรวิโรฒ องครักษ์
9. นางสาวปรารถนา พงษ์เกื้อ             มหาวิทยาลัยราชภัฏนครปฐม
10. นายลุตฟีย์ มอลอ                  มหาวิทยาลัยสงขลานครินทร์ วิทยาเขตปัตตานี
11. นายวรายุทธ เกิดกรุง                  มหาวิทยาลัยราชภัฏเชียงใหม่
12. นายสิทธิชัย สุดชา                   มหาวิทยาลัยมหาจุฬาลงกรณราชวิทยาลัย วิทยาเขตขอนแก่น
ประเภทศิษย์เก่า กยศ. ต้นแบบ จำนวน 12 รางวัล
1. นายกรวิชญ์ คล้ายศรี
2. นายกฤษณะ จันนาค
3. นายเจษฎา ตั้งมงคลสุข
4. แพทย์หญิงณัฐริดา บรรเทิงใจ
5. นางสาวดารณี เกตุประกอบ
6. นายต่อศักดิ์ เสมอวงศ์ติ๊บ
7. นายนพพร แสงอาทิตย์
8. นายประเสริฐ สุขสวัสดิ์
9. นายสุรศักดิ์ เกลี้ยงสะอาด
10. นางสาวอภิญญา สุขบัว
11. นายเอกพจน์ เขียวคล้าย
12. นางสาวฮามีดะ หะยีสาและ
ประเภทสถานศึกษาต้นแบบ จำนวน 9 รางวัล
1. วิทยาลัยเทคโนโลยีสยามบริหารธุรกิจ
2. มหาวิทยาลัยเกษตรศาสตร์ บางเขน
3. มหาวิทยาลัยพะเยา
4. มหาวิทยาลัยราชภัฏยะลา
5. มหาวิทยาลัยราชภัฏลำปาง
6. มหาวิทยาลัยราชภัฏอุดรธานี
7. มหาวิทยาลัยบูรพา
8. มหาวิทยาลัยราชภัฏนครปฐม
9. วิทยาลัยพยาบาลบรมราชชนนี ยะลา
รายชื่อสถานศึกษาที่มีอัตราการชำระหนี้ดีที่สุด 25 อันดับแรกของประเทศ ประจำปี 2567
สถานศึกษาระดับอุดมศึกษา
1. มหาวิทยาลัยพะเยา
2. มหาวิทยาลัยศิลปากร
3. มหาวิทยาลัยเทคโนโลยีราชมงคลพระนคร
4. มหาวิทยาลัยเทคโนโลยีราชมงคลล้านนา
5. มหาวิทยาลัยเชียงใหม่
6. มหาวิทยาลัยนเรศวร
7. มหาวิทยาลัยมหิดล
8. มหาวิทยาลัยแม่ฟ้าหลวง
9. มหาวิทยาลัยเกษตรศาสตร์
10. มหาวิทยาลัยเทคโนโลยีสุรนารี
11. มหาวิทยาลัยธรรมศาสตร์
12. มหาวิทยาลัยสงขลานครินทร์
13. มหาวิทยาลัยเทคโนโลยีราชมงคลธัญบุรี
14.  มหาวิทยาลัยเทคโนโลยีพระจอมเกล้าธนบุรี
15. มหาวิทยาลัยเทคโนโลยีราชมงคลสุวรรณภูมิ
16. สถาบันการจัดการปัญญาภิวัฒน์
17. มหาวิทยาลัยบูรพา
18. มหาวิทยาลัยอุบลราชธานี
19. มหาวิทยาลัยเทคโนโลยีราชมงคลรัตนโกสินทร์
20. มหาวิทยาลัยเทคโนโลยีราชมงคลตะวันออก
21. สถาบันเทคโนโลยีพระจอมเกล้าเจ้าคุณทหารลาดกระบัง
22. มหาวิทยาลัยทักษิณ
23. มหาวิทยาลัยขอนแก่น
24. มหาวิทยาลัยเทคโนโลยีราชมงคลอีสาน
25. มหาวิทยาลัยนานาชาติเซนต์เทเรซา
สถานศึกษาระดับอาชีวศึกษา
1. วิทยาลัยเทคนิคลำปาง
2. วิทยาลัยเทคนิคสว่างแดนดิน
3. วิทยาลัยเทคนิคอุตรดิตถ์
4. วิทยาลัยเทคนิคเดชอุดม
5. วิทยาลัยเทคนิคกันทรลักษ์
6. วิทยาลัยเทคนิคชุมแพ
7. วิทยาลัยอาชีวศึกษาลำปาง
8. วิทยาลัยเทคนิคนางรอง
9. วิทยาลัยเทคนิคเชียงราย
10. วิทยาลัยเทคนิคสกลนคร
11. วิทยาลัยเทคนิคน่าน
12. วิทยาลัยอาชีวศึกษาเชียงราย
13. วิทยาลัยเทคนิคสุโขทัย
14. วิทยาลัยเทคนิคระยอง
15. วิทยาลัยเทคนิคแพร่
16. วิทยาลัยอาชีวศึกษาอุตรดิตถ์
17. วิทยาลัยเทคนิคอุบลราชธานี
18. วิทยาลัยเทคนิคเลย
19. วิทยาลัยเทคนิคกำแพงเพชร
20. วิทยาลัยอาชีวศึกษาสุโขทัย
21. วิทยาลัยเทคนิคเพชรบูรณ์
22. วิทยาลัยเทคนิคพิจิตร
23. วิทยาลัยเทคนิคอำนาจเจริญ
24. วิทยาลัยการอาชีพนวมินทราชินีมุกดาหาร
25. วิทยาลัยเทคโนโลยีบริหารธุรกิจอุดรธานี

ที่มา : https://www.thaigov.go.th/news/contents/details/89629