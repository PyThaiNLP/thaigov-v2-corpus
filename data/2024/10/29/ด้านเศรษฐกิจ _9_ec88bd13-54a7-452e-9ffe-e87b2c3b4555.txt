รัฐบาลไทย-ข่าวทำเนียบรัฐบาล-กรุงไทยออกเงินฝากออมทรัพย์พิเศษ SME Smart Account เอาใจลูกค้าธุรกิจ ดอกเบี้ยสูงสุด 1%  ต่อปี


วันอังคารที่ 29 ตุลาคม 2567
29/10/2567
พิมพ์
กรุงไทยออกเงินฝากออมทรัพย์พิเศษ SME Smart Account เอาใจลูกค้าธุรกิจ ดอกเบี้ยสูงสุด 1%  ต่อปี
ธ.กรุงไทยจัดโปรโมชั่นเงินฝากออมทรัพย์พิเศษ SME Smart Account ดอกเบี้ยสูงสุด 1% ต่อปี สำหรับลูกค้าธุรกิจที่มียอดเงินฝากออมทรัพย์และใช้บริการ Krungthai BUSINESS แพ็กเกจ SME Plus หรือแพ็กเกจ SME Super Smart โดยทำธุรกรรมตามเงื่อนไขที่ธนาคารกำหนด
ธนาคารกรุงไทย ในฐานะธนาคารพาณิชย์ชั้นนำของประเทศ มุ่งมั่นพัฒนาผลิตภัณฑ์และบริการทางการเงิน เพื่อตอบโจทย์ลูกค้าในทุกมิติ พร้อมเดินหน้าสนับสนุนธุรกิจ SME ที่เป็นกลไกหลักในการขับเคลื่อนเศรษฐกิจของประเทศ ล่าสุดจัดโปรโมชั่นเงินฝากออมทรัพย์พิเศษ SME Smart Account ดอกเบี้ยสูงสุด 1% ต่อปี สำหรับลูกค้าธุรกิจที่มียอดเงินฝากออมทรัพย์และใช้บริการ Krungthai BUSINESS แพ็กเกจ SME Plus หรือแพ็กเกจ SME Super Smart โดยทำธุรกรรมตามเงื่อนไขที่ธนาคารกำหนด* ตั้งแต่วันนี้จนถึง 31 ธันวาคม 2567
ลูกค้าธุรกิจสามารถเลือกรับโปรโมชันเงินฝากออมทรัพย์พิเศษที่เหมาะสม พร้อมเพิ่มผลประโยชน์ให้กับสภาพคล่องของธุรกิจได้ดังนี้
● เงินฝากออมทรัพย์พิเศษ SME Smart Account 1 สำหรับลูกค้าที่มีการทำธุรกรรม จำนวน 20 รายการ ต่อเดือนขึ้นไป รับอัตราดอกเบี้ย 0.75% ต่อปี เมื่อมียอดเงินฝาก 500,000 บาท และรับอัตราดอกเบี้ย 0.80% ต่อปี เมื่อมียอดเงินฝาก 1,000,000 บาท
● เงินฝากออมทรัพย์พิเศษ SME Smart Account 2 สำหรับลูกค้าที่มีการทำธุรกรรม จำนวน 30 รายการ
ต่อเดือนขึ้นไป รับอัตราดอกเบี้ย 0.85% ต่อปี เมื่อมียอดเงินฝาก 5,000,000 บาท และ รับอัตราดอกเบี้ย 1.00% ต่อปี เมื่อมียอดเงินฝาก 10,000,000 บาท
ผู้ประกอบการ SME และลูกค้าธุรกิจที่สนใจสมัครใช้บริการ Krungthai Business ได้ที่ธนาคารกรุงไทยทุกสาขา สอบถามข้อมูลที่ Krungthai Corporate Contact Center 02-111-9999 ศึกษารายละเอียดเพิ่มเติมได้ที่ https://krungthai.com/link/sme-smart-account-pr

ที่มา : https://www.thaigov.go.th/news/contents/details/89633