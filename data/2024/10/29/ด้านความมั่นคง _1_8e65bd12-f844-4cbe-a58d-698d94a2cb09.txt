รัฐบาลไทย-ข่าวทำเนียบรัฐบาล-“รัฐมนตรีฯ เฉลิมชัย” ตอบกระทู้ สว. สิทธิ์ที่ดินทำกินเครือข่ายสหกรณ์นิคม ย้ำ ความล่าช้า คือ ความอยุติธรรม พร้อมเร่งรัดบรรเทาความเดือดร้อนของประชาชน


วันอังคารที่ 29 ตุลาคม 2567
“รัฐมนตรีฯ เฉลิมชัย” ตอบกระทู้ สว. สิทธิ์ที่ดินทำกินเครือข่ายสหกรณ์นิคม ย้ำ ความล่าช้า คือ ความอยุติธรรม พร้อมเร่งรัดบรรเทาความเดือดร้อนของประชาชน
“รัฐมนตรีฯ เฉลิมชัย” ตอบกระทู้ สว. สิทธิ์ที่ดินทำกินเครือข่ายสหกรณ์นิคม ย้ำ ความล่าช้า คือ ความอยุติธรรม พร้อมเร่งรัดบรรเทาความเดือดร้อนของประชาชน
“รัฐมนตรีฯ เฉลิมชัย” ตอบกระทู้ ส.ว. สิทธิ์ที่ดินทำกินเครือข่ายสหกรณ์นิคม ย้ำ ความล่าช้า คือ ความอยุติธรรม พร้อมเร่งรัดบรรเทาความเดือดร้อนของประชาชน
วันนี้ 28 ตุลาคม 2567 เวลา 09.30 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) เข้าตอบกระทู้ถามของสมาชิกวุฒิสภา (ส.ว.) รายนางสาวนันทนา นันทวโรภาส ถึงเรื่อง มาตรการแก้ไขปัญหากรรมสิทธิ์ในที่ดินทำกินของกลุ่มเครือข่ายสหกรณ์นิคม 13 นิคม 14 ป่า และป่าแม่ริม ในการประชุมวุฒิสภา ครั้งที่ 20 (สมัยสามัญประจำปี ครั้งที่ 1) ณ ห้องประชุมวุฒิสภา อาคารรัฐสภา กรุงเทพมหานคร โดย รมว.ทส. ได้ให้คำมั่นที่จะเร่งรัดดำเนินงานในเรื่องดังกล่าวให้เร็วที่สุดภายใต้กรอบการดำเนินงาน เพราะ “ความล่าช้า คือ ความอยุติธรรม” ซึ่งได้มอบนโยบายการดำเนินงานดังกล่าวให้กับพี่น้องข้าราชการ พนักงาน และเจ้าหน้าที่ในสังกัดกระทรวงฯ ในการทำงานให้กับประชาชนไปแล้ว พร้อมย้ำว่าการทำงานของ ทส. จะต้องตรวจสอบและติดตามได้
โดย ทส. ได้มีแผนการดำเนินงานเพื่อช่วยเหลือสมาชิกสหกรณ์นิคม 13 นิคม 14 ป่า และนิคมสหกรณ์แม่ริม ด้วยการนำพื้นที่ไปดำเนินการจัดที่ดินทำกินให้ชุมชนในรูปแบบแปลงรวม ภายใต้การดำเนินงานของคณะกรรมการนโยบายที่ดินแห่งชาติ (คทช.) ตั้งแต่ปี พ.ศ. 2564 และได้ส่งต่อเรื่องร้องเรียนของราษฎร ในการขอนำพื้นที่ไปดำเนินการจัดที่ดินตามพระราชบัญญัติจัดที่ดินเพื่อการครองชีพ พ.ศ. 2511 ให้สำนักงานคณะกรรมการนโยบายที่ดินแห่งชาติ (สคทช.) พิจารณาต่อไปแล้ว เพื่อให้ประชาชนสามารถอยู่อาศัยทำกินในพื้นที่ดังกล่าวได้อย่างถูกต้องตามกฎหมาย พร้อมทั้งได้แต่งตั้งคณะอนุกรรมการจัดหาที่ดิน คณะอนุกรรมการจัดที่ดิน คณะอนุกรรมการส่งเสริมพัฒนาอาชีพและการตลาด และคณะอนุกรรมการนโยบายที่ดินจังหวัด (คทช.จังหวัด) เพื่อเป็นกลไกในการประสานและดูแลจัดการที่ดินในพื้นที่ 13 นิคม 14 ป่า และป่าแม่ริม ให้กระบวนการเป็นไปอย่างรวดเร็วและมีประสิทธิภาพต่อไป

ที่มา : https://www.thaigov.go.th/news/contents/details/89612