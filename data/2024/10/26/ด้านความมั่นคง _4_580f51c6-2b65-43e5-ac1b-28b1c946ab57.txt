รัฐบาลไทย-ข่าวทำเนียบรัฐบาล-มท.4 ลงพื้นที่อำเภอสุวรรณคูหาเยี่ยมชมวิชชาลัยหนองบัวลำภู โฮงคำ สุวรรณเชษฐา วิชชาลัย


วันเสาร์ที่ 26 ตุลาคม 2567
26/10/2567
พิมพ์
มท.4 ลงพื้นที่อำเภอสุวรรณคูหาเยี่ยมชมวิชชาลัยหนองบัวลำภู โฮงคำ สุวรรณเชษฐา วิชชาลัย
มท.4 ลงพื้นที่อำเภอสุวรรณคูหาเยี่ยมชมวิชชาลัยหนองบัวลำภู โฮงคำ สุวรรณเชษฐา วิชชาลัย
วันนี้ (26 ตุลาคม 2567) เวลา 09.30 น. ณ แหล่งเรียนรู้ โฮงคำ สุวรรณเชษฐา วิชชาลัย อำเภอเมืองสุวรรคูหา จังหวัดหนองบัวลำภู นางสาวธีรรัตน์ สำเร็จวาณิชย์ รัฐมนตรีช่วยว่าการกระทรวงมหาดไทย พร้อมด้วย นายสุรศักดิ์ อักษรกุล รองผู้ว่าราชการจังหวัดรักษาราชการแทนผู้ว่าราชการจังหวัดหนองบัวลำภู นายศศิน พัฒภิรมย์ รองผู้ว่าราชการจังหวัดหนองบัวลำภู นางสาวณัฐนิช อินทสระ ผู้ตรวจราชการกรมการพัฒนาชุมชน นายดอกดิน ต้อมทอง พัฒนาการจังหวัดหนองบัวลำภู หัวหน้าส่วนราชการจังหวัดหนองบัวลำภู ผู้อำนวยการกลุ่มงานสำนักงานพัฒนาชุมชนจังหวัดหนองบัวลำภู พัฒนาการอำเภอ สุวรรณคูหา เจ้าหน้าที่พัฒนาชุมชน ตรวจเยี่ยมชมกิจกรรมแหล่งเรียนรู้ โฮงคำ สุวรรณเชษฐา วิชชาลัย โดยมีนายพสิษฐ์ แสงโสดา (ช่างรอน) ผู้อำนวยการวิชชาลัย ทั้ง 7 แห่ง ผู้ผลิต ผู้ประกอบการ OTOP คณะกรรมการพัฒนาสตรีอำเภอสุวรรณคูหา ร่วมให้การต้อนรับและให้ข้อมูล ด้านแนวคิด กิจกรรมที่ดำเนินการอยู่และแผนการพัฒนาที่ วิชชาลัยจะดำเนินการต่อไป โดยรัฐมนตรีช่วยว่าการกระทรวงมหาดไทย มีความชื่นชมการดำเนินการของแหล่งเรียนรู้ทางวัฒนธรรมโฮงคำ ฯ พร้อมให้แนวคิดการพัฒนาช่องทางการพัฒนาผลิตภัณฑ์ การสร้างอัตลักษณ์ของตนเอง การเชื่อมโยงเครือข่ายงานศิลป์และผู้ผลิต ผู้ประกอบการ ทั้งในพื้นที่และต่างพื้นที่ เพื่อให้เกิดการแลกเปลี่ยนเรียนเรียนรู้ร่วมกัน อันจะก่อให้เกิดประโยชน์ทั้งด้านองค์ความรู้ มีผลิตภัณฑ์ที่โดดเด่น มีเอกลักษณ์ มีมาตรฐาน พร้อมสามารถจำหน่ายได้ทำให้ผู้ผลิต ผู้ประกอบการ ผลิตภัณฑ์ชุมชน มีรายได้เพิ่มมากขึ้นต่อไป
แหล่งเรียนรู้ทางวัฒนธรรมโฮงคำ สุวรรณเชษฐา วิชชาลัย (ศาสตร์-ศิลป์-ถิ่น-สวรรณ) ซึ่งเป็นวิชชาลัยแห่งที่ 4 ของจังหวัดหนองบัวลำภู โดยวิชชาลัยแห่งนี้ มีนายพสิษฐ์ แสงโสดา หรือช่างรอนเป็นผู้ขับเคลื่อนงาน มีจุดเด่นคือการเชื่อมโยงวิถี วัฒนธรรมกับภูมิปัญญาผ้าทอพื้นเมือง ผ่านเทคนิคการจ้ำคำ ของนายช่างทองหลวง
วิชชาลัย หรือแหล่งให้ (ภูมิ) ปัญญา เป็นแหล่งสืบสานองค์ความรู้ ภูมิปัญญาให้กับคนรุ่นหลัง โดยจังหวัดหนองบัวลำภูต้้งเป้าหมายขับเคลื่อนการจัดตั้งวิชชาลัยให้ครอบคลุมทุกอำเภอ เพื่อให้เป็นแหล่งรวบรวม ถ่ายทอด แลกเปลี่ยนองค์ความรู้และภูมิปัญญาด้านผ้าทอพื้นเมือง
#กระทรวงมหาดไทย #MOI #SDGs #บำบัดทุกข์บำรุงสุข #CDD #changeforgood #กรมการพัฒนาชุมชน
#สินค้าดี มีคุณภาพ ต้องมาที่หนองบัวลำภู

ที่มา : https://www.thaigov.go.th/news/contents/details/89543