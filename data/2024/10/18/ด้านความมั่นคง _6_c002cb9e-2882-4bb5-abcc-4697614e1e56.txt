รัฐบาลไทย-ข่าวทำเนียบรัฐบาล-มท.2 ลงพื้นที่บึงกาฬ ตรวจติดตามความคืบหน้าการดำเนินงานโครงการภายใต้การกำกับดูแลของกระทรวงมหาดไทย ในพื้นที่จังหวัดบึงกาฬ


วันศุกร์ที่ 18 ตุลาคม 2567
18/10/2567
พิมพ์
มท.2 ลงพื้นที่บึงกาฬ ตรวจติดตามความคืบหน้าการดำเนินงานโครงการภายใต้การกำกับดูแลของกระทรวงมหาดไทย ในพื้นที่จังหวัดบึงกาฬ
มท.2 ลงพื้นที่บึงกาฬ ตรวจติดตามความคืบหน้าการดำเนินงานโครงการภายใต้การกำกับดูแลของกระทรวงมหาดไทย ในพื้นที่จังหวัดบึงกาฬ
เมื่อวันที่ 17 ตุลาคม 2567 ดร.ทรงศักดิ์ ทองศรี รัฐมนตรีช่วยว่าการกระทรวงมหาดไทย พร้อมด้วย นายนคร ศิริปริญญานันท์ และนายวินัย โตเจริญ รองผู้ว่าราชการจังหวัดบึงกาฬ รวมถึงหัวหน้าส่วนราชการที่เกี่ยวข้อง ลงพื้นที่ตรวจเยี่ยมและติดตามความคืบหน้าการดำเนินงานโครงการภายใต้การกำกับดูแลของกระทรวงมหาดไทย ในพื้นที่จังหวัดบึงกาฬ โดยมีเป้าหมายเพื่อพัฒนาคุณภาพชีวิตของประชาชนและส่งเสริมการพัฒนาจังหวัดให้เติบโตอย่างยั่งยืน
จุดแรก ลงพื้นที่ตรวจสอบที่ดินสาธารณะบริเวณด้านหลังโรงเรียนบ้านบึงกาฬ อำเภอเมืองบึงกาฬ
จุดที่สอง ลงพื้นที่ตรวจติดตามโครงการพัฒนาตามผังเมืองรวมเมืองบึงกาฬ (Landmark) ซึ่งเป็นโครงการสำคัญที่มุ่งเน้นการพัฒนาเมืองบึงกาฬให้เป็นเมืองที่ทันสมัยและมีคุณภาพชีวิตที่ดี
ในการลงพื้นที่ครั้งนี้ ดร.ทรงศักดิ์ ทองศรี ได้กล่าวถึงความสำคัญของการบูรณาการความร่วมมือระหว่างภาครัฐและภาคเอกชนในการขับเคลื่อนการพัฒนาจังหวัดบึงกาฬ โดยเฉพาะอย่างยิ่งการพัฒนาโครงสร้างพื้นฐาน ซึ่งเป็นปัจจัยสำคัญในการดึงดูดนักลงทุนและส่งเสริมการเติบโตทางเศรษฐกิจของจังหวัดบึงกาฬ
นอกจากนี้ รัฐมนตรีช่วยว่าการกระทรวงมหาดไทย ยังได้เน้นย้ำถึงความจำเป็นในการมีส่วนร่วมของประชาชนในการวางแผนและพัฒนาพื้นที่ เพื่อให้การดำเนินงานเป็นไปตามความต้องการของชุมชนอย่างแท้จริง เเละเป็นประโยชน์ต่อประชาชนมากที่สุด

ที่มา : https://www.thaigov.go.th/news/contents/details/89295