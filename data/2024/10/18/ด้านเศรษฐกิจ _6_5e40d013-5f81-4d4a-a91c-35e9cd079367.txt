รัฐบาลไทย-ข่าวทำเนียบรัฐบาล-รมว.นฤมล หารือ สปป.ลาว ขับเคลื่อนนโยบายเกษตรระหว่างกัน เอื้อส่งออกไทยเพิ่มและดึงดูดนักลงทุนในลาวมากขึ้น


วันศุกร์ที่ 18 ตุลาคม 2567
รมว.นฤมล หารือ สปป.ลาว ขับเคลื่อนนโยบายเกษตรระหว่างกัน เอื้อส่งออกไทยเพิ่มและดึงดูดนักลงทุนในลาวมากขึ้น
รมว.นฤมล หารือ สปป.ลาว ขับเคลื่อนนโยบายเกษตรระหว่างกัน เอื้อส่งออกไทยเพิ่มและดึงดูดนักลงทุนในลาวมากขึ้น
เมื่อวันที่ 16 ตุลาคม 2567 ศ.ดร.นฤมล ภิญโญสินวัฒน์ รัฐมนตรีว่าการกระทรวงเกษตรและสหกรณ์ พร้อมด้วย นายถาวร ทันใจ ผู้ตรวจราชการกระทรวงเกษตรและสหกรณ์ และคณะ เข้าพบปะหารือทวิภาคีกับ นายลินคำ ดวงสะหวัน รัฐมนตรีกระทรวงกสิกรรมและป่าไม้ สาธารณรัฐประชาธิปไตยประชาชนลาว (สปป.ลาว) และคณะ ระหว่างการเข้าร่วมงานเฉลิมฉลองวันอาหารโลก ณ สำนักงานใหญ่องค์การอาหารและการเกษตรแห่งสหประชาชาติ (FAO) กรุงโรม สาธารณรัฐอิตาลี โดยรัฐมนตรีเกษตรฯ ทั้งสองฝ่ายมีความเห็นตรงกันที่จะมุ่งดำเนินนโยบายและมาตรการด้านการเกษตรที่เอื้อประโยชน์ต่อทั้งสองฝ่าย เช่น การส่งออกทุเรียนไทยโดยขนส่งผ่านเส้นทางจาก สปป. ลาวไปยังจีน ซึ่งจะช่วยสนับสนุนให้เกิดการลงทุน การดึงดูดผู้ประกอบการ และนักธุรกิจจากไทยหรือจีน ให้เข้าไปใช้ประโยชน์ในที่ดินและดำเนินธุรกิจในพื้นที่ สปป.ลาว มากขึ้น
ขณะเดียวกัน ได้หารือในประเด็นความร่วมมือด้านการเกษตรระหว่างกัน ซึ่งผ่านกรอบเวทีทวิภาคีภายใต้บันทึกความเข้าใจว่าด้วยความร่วมมือทางวิชาการด้านเกษตรระหว่างสองกระทรวงที่ดำเนินการประชุมไปแล้ว 4 ครั้ง และกรอบระดับภูมิภาค อาทิ กรอบอาเซียน และกรอบความร่วมมือทางเศรษฐกิจ
ในอนุภูมิภาคลุ่มแม่น้ำโขง เป็นต้น

ที่มา : https://www.thaigov.go.th/news/contents/details/89273