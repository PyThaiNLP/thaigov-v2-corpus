รัฐบาลไทย-ข่าวทำเนียบรัฐบาล-​คกก.นโยบายป่าชุมชน เคาะร่างกฎหมาย 2 ฉบับ การจัดตั้งป่าชุมชนในพื้นที่อื่นของรัฐ และการใช้ประโยชน์จากไม้ในป่าชุมชน เพื่อบรรเทาความเดือดร้อนของประชาชนจากเหตุภัยพิบัติ


วันศุกร์ที่ 18 ตุลาคม 2567
​คกก.นโยบายป่าชุมชน เคาะร่างกฎหมาย 2 ฉบับ การจัดตั้งป่าชุมชนในพื้นที่อื่นของรัฐ และการใช้ประโยชน์จากไม้ในป่าชุมชน เพื่อบรรเทาความเดือดร้อนของประชาชนจากเหตุภัยพิบัติ
​คกก.นโยบายป่าชุมชน เคาะร่างกฎหมาย 2 ฉบับ การจัดตั้งป่าชุมชนในพื้นที่อื่นของรัฐ และการใช้ประโยชน์จากไม้ในป่าชุมชน เพื่อบรรเทาความเดือดร้อนของประชาชนจากเหตุภัยพิบัติ
คกก.นโยบายป่าชุมชน เคาะร่างกฎหมาย 2 ฉบับ การจัดตั้งป่าชุมชนในพื้นที่อื่นของรัฐ และการใช้ประโยชน์จากไม้ในป่าชุมชน เพื่อบรรเทาความเดือดร้อนของประชาชนจากเหตุภัยพิบัติ
วันที่ 17 ตุลาคม 2567 เวลา 14.00 น. นายประเสริฐ จันทรรวงทอง รองนายกรัฐมนตรี เป็นประธานการประชุมคณะกรรมการนโยบายป่าชุมชน (คนช.) ครั้งที่ 1/2567 โดยมี นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม นางอรนุช หล่อเพ็ญศรี รองปลัดกระทรวงฯ พร้อมด้วย นายสุรชัย อจลบุญ อธิบดีกรมป่าไม้ ในฐานะฝ่ายเลขานุการ ประชุมร่วมกับคณะกรรมการจากหน่วยงานที่เกี่ยวข้อง ผู้ทรงคุณวุฒิจากภาคประชาชน ภาควิชาการ และภาคประชาสังคม ณ ตึกบัญชาการ 1 ทำเนียบรัฐบาล กรุงเทพฯ เพื่อรับทราบความคืบหน้าการออกกฎหมายอนุบัญญัติป่าชุมชน ที่มีผลบังคับใช้แล้วจำนวน 23 ฉบับ จากทั้งหมด 29 ฉบับ และพิจารณาให้ความเห็นชอบบัญชีรายชื่อกรรมการผู้ทรงคุณวุฒิ ในคณะกรรมการป่าชุมชนประจำจังหวัด 27 จังหวัด
นอกจากนี้ ที่ประชุมฯ ยังได้ให้ความเห็นชอบร่างพระราชกฤษฎีกาการจัดตั้งป่าชุมชนในพื้นที่อื่นของรัฐ พ.ศ. .... (ตามมาตรา 8) ซึ่งจะทำให้ชุมชนสามารถนำพื้นที่ป่านอกเขตป่าอนุรักษ์ที่อยู่ในพื้นที่อื่นของรัฐมาจัดตั้งเป็นป่าชุมชนได้ และเป็นการให้ชุมชนเข้ามามีส่วนร่วมกับรัฐในการอนุรักษ์ ฟื้นฟู จัดการ บำรุงรักษาและใช้ประโยชน์จากทรัพยากรธรรมชาติในป่าชุมชนได้ตามที่กฎหมายป่าชุมชนกำหนด อันจะนำไปสู่การเพิ่มรายได้ ลดรายจ่าย และยกระดับคุณภาพชีวิตของประชาชน ตลอดจนเป็นการเพิ่มพื้นที่ป่าให้กับประเทศไทย และเห็นชอบร่างระเบียบคณะกรรมการนโยบายป่าชุมชน ว่าด้วยการใช้ประโยชน์จากไม้ในป่าชุมชน เพื่อบรรเทาความเดือดร้อนเสียหายอันเนื่องมาจากประสบเหตุภัยพิบัติสาธารณะหรือมีเหตุจำเป็นเพื่อช่วยเหลือราษฎรเป็นกรณีพิเศษ พ.ศ. .... (ตามมาตรา 52) ซึ่งจะทำให้คณะกรรมการจัดการป่าชุมชน และสมาชิกป่าชุมชน สามารถขอใช้ประโยชน์จากไม้ที่เกิดขึ้นตามธรรมชาติในป่าชุมชนภายใต้หลักเกณฑ์ข้อตกลงซึ่งได้รับความเห็นชอบจากคณะกรรมการจัดการป่าชุมชน และได้รับอนุญาตจากคณะกรรมการป่าชุมชนประจำจังหวัด ทั้งนี้ เพื่อบรรเทาความเดือดร้อนเสียหายอันเนื่องมาจากเหตุภัยพิบัติสาธารณะหรือมีเหตุจำเป็นได้ โดยที่ประชุมฯ ได้มอบหมายให้กรมป่าไม้และหน่วยงานที่เกี่ยวข้อง เร่งดำเนินการสร้างความรู้ความเข้าใจให้ผู้ที่เกี่ยวข้องและพี่น้องประชาชนทราบ ต่อไป

ที่มา : https://www.thaigov.go.th/news/contents/details/89264