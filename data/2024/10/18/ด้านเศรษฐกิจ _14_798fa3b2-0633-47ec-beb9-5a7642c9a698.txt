รัฐบาลไทย-ข่าวทำเนียบรัฐบาล-ธอส. รับมอบโล่ประกาศเกียรติคุณผู้ทำคุณประโยชน์ให้กับสำนักงานตำรวจแห่งชาติ ประจำปี 2567


วันศุกร์ที่ 18 ตุลาคม 2567
18/10/2567
พิมพ์
ธอส. รับมอบโล่ประกาศเกียรติคุณผู้ทำคุณประโยชน์ให้กับสำนักงานตำรวจแห่งชาติ ประจำปี 2567
ธนาคารอาคารสงเคราะห์ (ธอส.) รับมอบ “โล่ประกาศเกียรติคุณผู้ทำคุณประโยชน์ให้กับสำนักงานตำรวจแห่งชาติ ประจำปี 2567” จากสำนักงานตำรวจแห่งชาติ เนื่องใน “วันตำรวจ” ประจำปี 2567 โดยมีผู้บัญชาการตำรวจแห่งชาติ เป็นประธานในพิธี
ธนาคารอาคารสงเคราะห์ (ธอส.) รับมอบ “โล่ประกาศเกียรติคุณผู้ทำคุณประโยชน์ให้กับสำนักงานตำรวจแห่งชาติ ประจำปี 2567” จากสำนักงานตำรวจแห่งชาติ ในฐานะที่ธนาคารได้ให้การสนับสนุนและสร้างคุณประโยชน์ในกิจการของกองบัญชาการตำรวจตระเวนชายแดนให้สำเร็จลุล่วงตามวัตถุประสงค์ซึ่งเป็นการช่วยยกระดับคุณภาพชีวิตและคุณภาพการศึกษาให้แก่นักเรียนและครูของโรงเรียนในสังกัดกองบัญชาการตำรวจตระเวนชายแดนมาอย่างต่อเนื่อง
นายกมลภพ วีระพละ กรรมการผู้จัดการ ธนาคารอาคารสงเคราะห์ (ธอส.) เปิดเผยว่า เมื่อวันที่ 17 ตุลาคม 2567 ธอส. รับมอบ “โล่ประกาศเกียรติคุณผู้ทำคุณประโยชน์ให้กับสำนักงานตำรวจแห่งชาติ ประจำปี 2567” เนื่องใน “วันตำรวจ” ประจำปี 2567 โดยมี พลตำรวจเอก กิตติ์รัฐ พันธุ์เพ็ชร์ ผู้บัญชาการตำรวจแห่งชาติ เป็นประธานในพิธี ในฐานะที่ธนาคารได้ให้การสนับสนุนและสร้างคุณประโยชน์ในกิจการของกองบัญชาการตำรวจตระเวนชายแดนให้สำเร็จลุล่วงตามวัตถุประสงค์ ซึ่งเป็นการช่วยยกระดับคุณภาพชีวิตและคุณภาพการศึกษาให้แก่นักเรียน และครูของโรงเรียนในสังกัดกองบัญชาการตำรวจตระเวนชายแดนมาอย่างต่อเนื่อง ตั้งแต่ปี 2554 ถึงปัจจุบัน ผ่าน 3 โครงการ ได้แก่ โครงการสร้าง/ซ่อมอาคารเรียนในถิ่นทุรกันดาร, โครงการซ่อมแซมที่อยู่อาศัยให้แก่ครอบครัวของนักเรียน และโครงการยกระดับคุณภาพทางการศึกษา (พัฒนาครู) ต่อยอดความรู้ให้กับครูโรงเรียนตำรวจตระเวนชายแดน ซึ่งการสนับสนุนกองบัญชาการตำรวจตระเวนชายแดนเป็นการแสดงความรับผิดชอบต่อสังคมด้านการศึกษา ซึ่งเป็น 1 ใน 5 ด้านของการแสดงความรับผิดชอบต่อสังคมและสิ่งแวดล้อม หรือ CSR ของธนาคาร โดยธอส.เข้ารับมอบ“โล่ประกาศเกียรติคุณผู้ทำคุณประโยชน์ให้กับสำนักงานตำรวจแห่งชาติ ประจำปี 2567 ณ ห้องศรียานนท์ ชั้น 2 อาคาร 1 สำนักงานตำรวจแห่งชาติ

ที่มา : https://www.thaigov.go.th/news/contents/details/89285