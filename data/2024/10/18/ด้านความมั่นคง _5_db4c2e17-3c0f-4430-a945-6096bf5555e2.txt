รัฐบาลไทย-ข่าวทำเนียบรัฐบาล-ปลัด มท. นำคณะผู้บริหารรับมอบโล่เกียรติคุณ "วันหม่อมงามจิตต์ บุรฉัตร" พร้อมร่วมกับนายกสมาคมแม่บ้าน มท. แสดงความยินดีประธานแม่บ้านมหาดไทยจังหวัดที่ได้รับรางวัล “หม่อมงามจิตต์ฯ” 


วันศุกร์ที่ 18 ตุลาคม 2567
18/10/2567
พิมพ์
ปลัด มท. นำคณะผู้บริหารรับมอบโล่เกียรติคุณ "วันหม่อมงามจิตต์ บุรฉัตร" พร้อมร่วมกับนายกสมาคมแม่บ้าน มท. แสดงความยินดีประธานแม่บ้านมหาดไทยจังหวัดที่ได้รับรางวัล “หม่อมงามจิตต์ฯ”
ปลัด มท. นำคณะผู้บริหารรับมอบโล่เกียรติคุณ "วันหม่อมงามจิตต์ บุรฉัตร" พร้อมร่วมกับนายกสมาคมแม่บ้าน มท. แสดงความยินดีประธานแม่บ้านมหาดไทยจังหวัดที่ได้รับรางวัล “หม่อมงามจิตต์ฯ” ของมูลนิธิร่วมจิตต์น้อมเกล้าฯ เพื่อเยาวชน ในพระบรมราชินูปถัมภ์
วันนี้ (18 ต.ค. 67) เวลา 11.00 น. นายอรรษิษฐ์ สัมพันธรัตน์ ปลัดกระทรวงมหาดไทย รับโล่เกียรติคุณในฐานะผู้บริจาคเงินและสนับสนุนงาน "วันหม่อมงามจิตต์ บุรฉัตร บุคคลสำคัญของโลก" ครั้งที่ 36 ประจำปี 2567 จากพลอากาศเอก ชลิต พุกผาสุข องคมนตรี โดยมี นางจิณณารัชช์ สัมพันธรัตน์ นายกสมาคมแม่บ้านมหาดไทย นายไชยวัฒน์ จุนถิระพงศ์ อธิบดีกรมป้องกันและบรรเทาสาธารณภัย นายสมชัย เลิศประสิทธิพันธ์ รองอธิบดีกรมการปกครอง ว่าที่ร้อยเอก ธีรพงศ์ ครุธดิลกานันท์ รองอธิบดีกรมโยธาธิการและผังเมือง นางชุลีพร เตรัตน์ นางนงลักษณ์ ซุ้นหั้ว นางจิรวรรณ เพ็ญพาส นางกัญญา จุนถิระพงศ์ คณะอุปนายกสมาคมแม่บ้านมหาดไทย ประธานแม่บ้านมหาดไทยจังหวัดและผู้แทน ตลอดจนแขกผู้มีเกียรติ และสื่อมวลชน ร่วมในงาน
โอกาสนี้ กระทรวงมหาดไทยและสมาคมแม่บ้านมหาดไทย ร่วมแสดงความยินดีกับประธานแม่บ้านมหาดไทยจังหวัด 10 จังหวัด ที่ได้รับรางวัล “หม่อมงามจิตต์ บุรฉัตร บุคคลสำคัญของโลก” ประเภท ประธานคณะกรรมการอุปการะเยาวชนประจำจังหวัด (ประธานแม่บ้านมหาดไทยจังหวัด) ของมูลนิธิร่วมจิตต์น้อมเกล้าฯ เพื่อเยาวชน ในพระบรมราชินูปถัมภ์ ดังนี้
1. นางกาญจนี รุจนเสรี ประธานคณะกรรมการอุปการะเยาวชนประจำจังหวัดกำแพงเพชร
2. นางกรรณิกา กองฉลาด ประธานคณะกรรมการอุปการะเยาวชนประจำจังหวัดขอนแก่น
3. นางสาวประภัสรา ศรีทอง ประธานคณะกรรมการอุปการะเยาวชนประจำจังหวัดชลบุรี
4. นางวราภรณ์ เสริมภักดีกุล ประธานคณะกรรมการอุปการะเยาวชนประจำจังหวัดนครสวรรค์
5. นางวาทิณี โฆษาศิวิไลซ์ ประธานคณะกรรมการอุปการะเยาวชนประจำจังหวัดบุรีรัมย์
6. นางพัณณ์ชิตา นำพูลสุขสันติ์ ประธานคณะกรรมการอุปการะเยาวชนประจำจังหวัดเพชรบุรี
7. นางสุดารัตน์ แววบัณฑิต ประธานคณะกรรมการอุปการะเยาวชนประจำจังหวัดมหาสารคาม
8. นางจิราภรณ์ โมสิกรัตน์ อุปนายกสมาคมแม่บ้านมหาดไทย เมื่อครั้งดำรงตำแหน่ง ประธานคณะกรรมการฯ จังหวัดแม่ฮ่องสอน
9. นางสุวจี ศิริปัญโญ ประธานคณะกรรมการอุปการะเยาวชนประจำจังหวัดลพบุรี
10. นางนภัสสร สุวรรณประทีป ประธานคณะกรรมการอุปการะเยาวชนประจำจังหวัดสุพรรณบุรี
โดย หม่อมงามจิตต์ บุรฉัตร ในพระวรวงศ์เธอ พระองค์เจ้าเปรมบุรฉัตร ได้รับการประกาศยกย่องจากองค์การการศึกษา วิทยาศาสตร์ และวัฒนธรรมแห่งสหประชาชาติ (ยูเนสโก) ให้เป็นบุคคลสำคัญของโลก ในรอบ 100 ปี ชาตกาล ในปี 2558 ในฐานะผู้มีผลงานดีเด่นด้านสังคมสงเคราะห์ การพัฒนาทรัพยากรมนุษย์ การพัฒนาชุมชน และการศึกษาด้านวัฒนธรรม เนื่องด้วยได้ประกอบคุณงามความดีเป็นอเนกประการแก่ประเทศชาติและชาวโลก เป็นคนไทยคนเดียว และคนเอเชียคนแรกที่ได้รับเลือกตั้งให้ดำรงตำแหน่ง ประธานสภาสตรีระหว่างประเทศ (สภาสตรีโลก) ในรอบ 136 ปี (ณ ปี 2567) อีกทั้งเป็นบุคคลที่มีคุณสมบัติของนักสังคมสงเคราะห์ นักพัฒนาสังคมผู้เสียสละ เป็นผู้นำสตรีที่มีวิสัยทัศน์กว้างไกล ริเริ่มงานระดับชาติจำนวนมาก ตั้งแต่ 63 กว่าปีที่แล้ว ซึ่งเป็นงานสาธารณกุศลที่ส่งเสริมสนับสนุนงานของรัฐบาล ซึ่งงานเหล่านั้นยังจำเป็น และมีคุณค่ากับสถานการณ์ปัจจุบัน ซึ่งยังดำเนินงานอย่างต่อเนื่อง เพื่ออำนวยคุณประโยชน์ในการพัฒนาคน สังคม และประเทศชาติจนถึงทุกวันนี้

ที่มา : https://www.thaigov.go.th/news/contents/details/89294