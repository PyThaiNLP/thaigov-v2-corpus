รัฐบาลไทย-ข่าวทำเนียบรัฐบาล-รองปลัดเกษตรฯ เข้าร่วมการประชุมสภานโยบายการอุดมศึกษา วิทยาศาสตร์ วิจัยและนวัตกรรมแห่งชาติ ครั้งที่ 3/2567


วันศุกร์ที่ 18 ตุลาคม 2567
รองปลัดเกษตรฯ เข้าร่วมการประชุมสภานโยบายการอุดมศึกษา วิทยาศาสตร์ วิจัยและนวัตกรรมแห่งชาติ ครั้งที่ 3/2567
รองปลัดเกษตรฯ เข้าร่วมการประชุมสภานโยบายการอุดมศึกษา วิทยาศาสตร์ วิจัยและนวัตกรรมแห่งชาติ ครั้งที่ 3/2567
นายอภัย สุทธิสังข์ รองปลัดกระทรวงเกษตรและสหกรณ์ ได้รับมอบหมายจาก ศ.ดร.นฤมล ภิญโญสินวัฒน์ รัฐมนตรีว่าการกระทรวงเกษตรและสหกรณ์ เข้าร่วมการประชุมสภานโยบายการอุดมศึกษา วิทยาศาสตร์ วิจัยและนวัตกรรมแห่งชาติ ครั้งที่ 3/2567 โดยมี นางสาวแพทองธาร ชินวัตร นายกรัฐมนตรี เป็นประธาน ณ ตึกภักดีบดินทร์ ทำเนียบรัฐบาล กรุงเทพมหานคร โดยที่ประชุมดังกล่าว มีเรื่องที่สำคัญในที่ประชุมดังนี้
1) (ร่าง) ข้อเสนอโครงการผลิตและพัฒนากำลังคนด้าน เซมิคอนดักเตอร์และอิเล็กทรอนิกส์ขั้นสูงของประเทศ ระยะที่1 พ.ศ. 2569 - 2573
2) กรอบแนวทางการอุดมศึกษา วิทยาศาสตร์วิจัยและนวัตกรรม (อววน.) เพื่อขับเคลื่อนการพัฒนาอุตสาหกรรมเทคโนโลยีขั้นสูงตามความต้องการของประเทศ
3) โครงการจัดทำแพลตฟอร์มการพัฒนาระบบคลังหน่วยกิตกลาง (National Credit Bank System) ระดับอุดมศึกษา สำหรับสำนักงานปลัดกระทรวงการอุดมศึกษา วิทยาศาสตร์ วิจัยและนวัตกรรม
4) กรอบวงเงินงบประมาณด้านการอุดมศึกษาและด้านวิทยาศาสตร์ วิจัยและนวัตกรรมของประเทศประจำปีงบประมาณ พ.ศ. 2569
5) การดำเนินงานตามกฎหมายลำดับรองที่ออกตามกฎหมายการจัดตั้งกระทรวงการอุดมศึกษา วิทยาศาสตร์ วิจัย และนวัตกรรม
6) การแต่งตั้งกรรมการผู้ทรงคุณวุฒิในคณะกรรมการอำนวยการสำนักงานสภานโยบายการอุดมศึกษา วิทยาศาสตร์วิจัยและนวัตกรรมแห่งชาติกรณีครบวาระการดำรงตำแหน่ง
7) การแต่งตั้งประธานกรรมการและกรรมการผู้ทรงคุณวุฒิในคณะกรรมการบริหารหน่วยบริหารและจัดการทุนด้านการเพิ่มความสามารถในการแข่งขันของประเทศ แทนประธานกรรมการและกรรมการที่ลาออก
8) การแต่งตั้งกรรมการผู้ทรงคุณวุฒิในคณะกรรมการติดตามและประเมินผลการสนับสนุนวิทยาศาสตร์ การวิจัยและนวัตกรรม แทนกรรมการที่ลาออก
และ9) การแต่งตั้งคณะกรรมการพิเศษเฉพาะเรื่องด้านการกำหนดมาตรการหรือโครงการเพื่อเพิ่มขีดความสามารถด้านการอุดมศึกษา วิทยาศาสตร์ วิจัย และนวัตกรรม

ที่มา : https://www.thaigov.go.th/news/contents/details/89298