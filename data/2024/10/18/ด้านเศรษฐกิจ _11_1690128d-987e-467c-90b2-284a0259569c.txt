รัฐบาลไทย-ข่าวทำเนียบรัฐบาล-ปลัดฯ ณัฐพล นั่งหัวโต๊ะ “บอร์ดบริหารกองทุนเอสเอ็มอีตามแนวประชารัฐ” ติดตามความคืบหน้าการดำเนินงานกองทุนต่อเนื่อง


วันศุกร์ที่ 18 ตุลาคม 2567
18/10/2567
พิมพ์
ปลัดฯ ณัฐพล นั่งหัวโต๊ะ “บอร์ดบริหารกองทุนเอสเอ็มอีตามแนวประชารัฐ” ติดตามความคืบหน้าการดำเนินงานกองทุนต่อเนื่อง
ปลัดฯ ณัฐพล นั่งหัวโต๊ะ “บอร์ดบริหารกองทุนเอสเอ็มอีตามแนวประชารัฐ” ติดตามความคืบหน้าการดำเนินงานกองทุนต่อเนื่อง
16 ตุลาคม 2567 ดร.ณัฐพล รังสิตพล ปลัดกระทรวงอุตสาหกรรม ในฐานะประธานกรรมการบริหารกองทุนพัฒนาเอสเอ็มอีตามแนวประชารัฐ ประชุมคณะกรรมการฯ ครั้งที่ 1/2568 โดยมี นายศุภกิจ บุญศิริ ผู้ตรวจราชการกระทรวงอุตสาหกรรม รักษาราชการแทน รองปลัดกระทรวงอุตสาหกรรม นางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรม คณะกรรมการฯ และหน่วยงานที่เกี่ยวข้อง เข้าร่วม ณ ห้องประชุมชุณหะวัณ ชั้น 3 อาคารสำนักงานปลัดกระทรวงอุตสาหกรรม และผ่านสื่ออิเล็กทรอนิกส์ (Zoom Meeting)
โดยที่ประชุมได้ติดตามการดำเนินโครงการสินเชื่อเพื่อเพิ่มขีดความสามารถธุรกิจ (เสือติดปีก) วงเงิน 1,200 ล้านบาท ซึ่งมีผู้ประกอบการยื่นคำขอสินเชื่อแล้วกว่า 800 ลบ. ส่วนโครงการสินเชื่อเสริมสภาพคล่องธุรกิจ (คงกระพัน) วงเงิน 700 ล้านบาท มีผู้ประกอบการยื่นคำขอสินเชื่อแล้วกว่า 200 ลบ. พร้อมกำชับ ธพว. เร่งวิเคราะห์อนุมัติสินเชื่อให้เร็วขึ้น
นอกจากนี้ ที่ประชุมยังได้ติดตามการให้ความช่วยเหลือ ลูกหนี้ที่ได้รับผลกระทบจากสถานการณ์ภัยพิบัติ ตามรายงานสถานการณ์สาธารณภัย กรมป้องกันและบรรเทาสาธารณภัย กระทรวงมหาดไทย (ข้อมูล ณ วันที่ 11 ตุลาคม 2567) ใน 11 จังหวัด คือเชียงราย เชียงใหม่ แพร่ น่าน พะเยา ลำพูน สุโขทัย ภูเก็ต อุดรธานี หนองคาย บึงกาฬ รวม 48 ราย มูลค่าความเสียหายประมาณ 35.21 ล้านบาท โดยความเสียหายที่เกิด ได้แก่ โรงงาน เครื่องจักร วัตถุดิบ เป็นต้น

ที่มา : https://www.thaigov.go.th/news/contents/details/89279