รัฐบาลไทย-ข่าวทำเนียบรัฐบาล-ทะลุ 1 แสนล้านบาทแล้ว! ยอดฝากสลากออมทรัพย์ทวีสิน ชุดมรกต พร้อมรับฝากอีก 5 หมื่นล้านบาทสุดท้าย ลุ้นรับ 20 ล้านบาท ทุกเดือน


วันศุกร์ที่ 18 ตุลาคม 2567
18/10/2567
พิมพ์
ทะลุ 1 แสนล้านบาทแล้ว! ยอดฝากสลากออมทรัพย์ทวีสิน ชุดมรกต พร้อมรับฝากอีก 5 หมื่นล้านบาทสุดท้าย ลุ้นรับ 20 ล้านบาท ทุกเดือน
ยอดฝากสลากออมทรัพย์ทวีสิน ชุดมรกต ทะลุ 1 แสนล้านบาทเร็วเกินคาด พร้อมเปิดรับฝากอีก 5 หมื่นล้านบาทสุดท้าย ก่อนเต็มวงเงิน 150,000 ล้านบาท ฝากเลยวันนี้ ผ่านแอปพลิเคชัน BAAC Mobile หรือเคาน์เตอร์ ธ.ก.ส. ทุกสาขาทั่วประเทศ
ธ.ก.ส. เฮ! ยอดฝากสลากออมทรัพย์ทวีสิน ชุดมรกต ทะลุ 1 แสนล้านบาทเร็วเกินคาด โอกาสนี้ ขอขอบคุณลูกค้าทุกท่านที่ให้ความสนใจลุ้นรับโชคใหญ่ 20 ล้านบาทอย่างต่อเนื่อง พร้อมเปิดรับฝากอีก 5 หมื่นล้านบาทสุดท้าย ก่อนเต็มวงเงิน 150,000 ล้านบาท ฝากเลยวันนี้ ผ่านแอปพลิเคชัน BAAC Mobile หรือเคาน์เตอร์ ธ.ก.ส. ทุกสาขาทั่วประเทศ
นายไพศาล หงษ์ทอง รองผู้จัดการธนาคารเพื่อการเกษตรและสหกรณ์การเกษตร (ธ.ก.ส.) กล่าวว่า จากการเปิดรับฝาก “สลากออมทรัพย์ทวีสิน ชุดมรกต” หน่วยละ 500 บาท ตั้งแต่วันที่ 17 สิงหาคม 2567 ซึ่งได้รับกระแสตอบรับอย่างดีจากเกษตรกรลูกค้าและประชาชนทั่วไป ทำให้ล่าสุด ณ วันที่ 17 ตุลาคม 2567 มียอดรับฝากเกินกว่า 100,000 ล้านบาทแล้ว แบ่งเป็น ยอดรับฝากผ่านทางแอปพลิเคชัน BAAC Mobile จำนวน 17,500 ล้านบาท และยอดรับฝากผ่านเคาน์เตอร์สาขา จำนวน 82,500 ล้านบาท ในโอกาสนี้ ธ.ก.ส. ขอขอบพระคุณลูกค้าผู้มีอุปการคุณทุกท่าน ที่ให้ความไว้วางใจและสนับสนุนผลิตภัณฑ์สลากออมทรัพย์ของธนาคาร ซึ่ง ธ.ก.ส. จะนำไปใช้เป็นทุนสนับสนุนการพัฒนาภาคเกษตรกรรมและสร้างความเข้มแข็งสู่ธุรกิจชุมชน อันเป็นฐานรากที่สำคัญของประเทศต่อไป
และเพื่อไม่ให้พลาดโอกาสรับโชคเป็นเงินรางวัลแบบรวยเหลือแจก สูงสุดถึง 20 ล้านบาท กับสลากออมทรัพย์ทวีสิน ชุดมรกต หน่วยละ 500 บาท อายุการรับฝาก 2 ปี ฝากครบกำหนดจะได้รับดอกเบี้ยหน่วยละ 3 บาท คิดเป็นอัตราดอกเบี้ย ร้อยละ 0.30 ต่อปี และมีสิทธิ์ลุ้นรางวัลที่ 1 เสี่ยงหมวด มูลค่า 20 ล้านบาทและรางวัลอื่น ๆ จำนวน 634,020 รางวัล เป็นเงินรวมกว่า 159.1 ล้านบาทต่อเดือน จำนวน 24 ครั้ง เมื่อฝาก 500,000 บาทขึ้นไป การันตีผลตอบแทน 400 บาทต่อเดือน ผลตอบแทนรวมเมื่อครบกำหนด 12,600 บาท และยังได้รับการยกเว้นภาษีสำหรับบุคคลธรรมดาและนำไปใช้เป็นหลักประกันเงินกู้ของ ธ.ก.ส. ได้อีกด้วย ซึ่งเหลือกรอบวงเงินรับฝากรวมอีกเพียง 50,000 ล้านบาทสุดท้ายแล้ว
ธ.ก.ส. จึงขอเชิญชวนทุกท่าน มาร่วมออมเงินกับสลากออมทรัพย์ทวีสิน ชุดมรกต ฝากด้วยตนเองง่าย สะดวก รวดเร็ว ผ่านทางแอปพลิเคชัน BAAC Mobile หรือผ่านทางเคาน์เตอร์ ธ.ก.ส. กว่า 1,000 สาขาทั่วประเทศ รีบฝากเลย ช้าหมดอดลุ้นรางวัล ผู้โชคดีคนต่อไปอาจเป็นคุณ!

ที่มา : https://www.thaigov.go.th/news/contents/details/89266