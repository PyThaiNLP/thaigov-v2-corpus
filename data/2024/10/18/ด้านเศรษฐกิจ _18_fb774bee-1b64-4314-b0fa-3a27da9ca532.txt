รัฐบาลไทย-ข่าวทำเนียบรัฐบาล-ขสมก. จัดรถโดยสาร 11 เส้นทาง ให้บริการประชาชนเดินทางร่วมงานนมัสการองค์พระสมุทรเจดีย์ ประจำปี 2567


วันศุกร์ที่ 18 ตุลาคม 2567
ขสมก. จัดรถโดยสาร 11 เส้นทาง ให้บริการประชาชนเดินทางร่วมงานนมัสการองค์พระสมุทรเจดีย์ ประจำปี 2567
....
เนื่องด้วยจังหวัดสมุทรปราการจะจัดงานนมัสการองค์พระสมุทรเจดีย์ เป็นประเพณีที่จัดขึ้นเป็นประจำทุกปี ซึ่งในปี 2567 กำหนดจัดงานระหว่างวันที่ 22 ตุลาคม - 2 พฤศจิกายน 2567 บริเวณสนามหน้าศาลากลางจังหวัดสมุทรปราการ ตลาดปากน้ำฝั่งอำเภอเมืองสมุทรปราการ และบริเวณองค์พระสมุทรเจดีย์ ฝั่งอำเภอพระสมุทรเจดีย์ ขสมก. จึงจัดรถโดยสารประจำทางให้บริการประชาชนที่จะเดินทางไปร่วมงานฯ ผ่านสถานที่จัดงานทั้ง 2 ฝั่ง ดังนี้
1. ฝั่งอำเภอพระสมุทรเจดีย์ 2 เส้นทาง ได้แก่ สาย 20 (4 - 4) ป้อมพระจุลจอมเกล้า - ท่าดินแดง และสาย 20 (เสริม) พระสมุทรเจดีย์ - ปากน้ำ (ทางด่วน)
2. ฝั่งอำเภอเมืองสมุทรปราการ 9 เส้นทาง ได้แก่ สาย 23 (3 - 4E) สมุทรปราการ - เทเวศร์ (ทางด่วน) สาย 25 (3 - 7E) แพรกษา - ท่าช้าง (ทางด่วน) สาย 102 (3 - 12E) แพรกษา - เซ็นทรัลพระราม 3 (ทางด่วน) สาย 142 (3 - 17E) ปากน้ำ - แสมดำ (ทางด่วน) สาย 145 (3 - 18) แพรกษา - สถานีขนส่งหมอชิต 2 สาย 3 - 19E แพรกษา - สถานีขนส่งหมอชิต 2 (ทางด่วน) สาย 511 ปากน้ำ - สถานีขนส่งสายใต้ใหม่ สาย 511 (3 - 22E) ปากน้ำ - สถานีขนส่งสายใต้ใหม่ (ทางด่วน) และสาย 536 (3 - 24E) ปากน้ำ - สถานีขนส่งหมอชิต 2 (ทางด่วน)
ทั้งนี้ สถานีตำรวจภูธรเมืองสมุทรปราการ ประกาศห้ามรถโดยสารประจำทางเดินรถในเขตตลาดปากน้ำบนถนนประโคนชัย ถนนศรีสมุทร และถนนด่านเก่า ตลอดเวลา ตั้งแต่วันที่ 20 ตุลาคม - 4 พฤศจิกายน 2567 ขสมก. จึงมีความจำเป็นต้องปรับเปลี่ยนเส้นทางเดินรถโดยสาร 10 เส้นทาง ได้แก่ สาย 20 (เสริม) 23 (3 - 4E) 25 (3 - 7E) 102 (3 - 12E) 142 (3 - 17E) 145 (3 - 18) 3 - 19E 511 511 (3 - 22E) และ 536 (3 - 24E) เพื่อเลี่ยงการจราจร โดยให้รถโดยสารสายดังกล่าววิ่งบนถนนสุขุมวิทแทน นอกจากนี้ ขสมก. ได้จัดเตรียมหัวหน้างานเดินรถและนายตรวจประจำจุดบริเวณถนนสายลวด สำนักงานสรรพากรพื้นที่สมุทรปราการ 1 ศูนย์ป้องกันภัยและบรรเทาสาธารณภัย เทศบาลนครสมุทรปราการ แยกการไฟฟ้าสมุทรปราการ และวิทยาลัยสารพัดช่างสมุทรปราการ ในการอำนวยความสะดวกด้านการจราจร ดูแลความปลอดภัยในการขึ้น - ลงรถ และประชาสัมพันธ์ข้อมูลการเดินรถให้กับประชาชน

ที่มา : https://www.thaigov.go.th/news/contents/details/89297