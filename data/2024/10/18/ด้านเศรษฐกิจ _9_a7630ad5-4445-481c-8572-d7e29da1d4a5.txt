รัฐบาลไทย-ข่าวทำเนียบรัฐบาล-ปลัดฯ ณัฐพล รับมอบสิ่งของอุปโภค บริโภค เตรียมแพคถุง เพื่อช่วยเหลือผู้ประสบภัยน้ำท่วม 


วันศุกร์ที่ 18 ตุลาคม 2567
18/10/2567
พิมพ์
ปลัดฯ ณัฐพล รับมอบสิ่งของอุปโภค บริโภค เตรียมแพคถุง เพื่อช่วยเหลือผู้ประสบภัยน้ำท่วม
ปลัดฯ ณัฐพล รับมอบสิ่งของอุปโภค บริโภค เตรียมแพคถุง เพื่อช่วยเหลือผู้ประสบภัยน้ำท่วม
ด้วยในปัจจุบัน ประเทศไทยได้เข้าสู่ช่วงฤดูฝนอย่างเป็นทางการ ทำให้เกิดมรสุม มีฝนตกหนักถึงหนักมากในบางพื้นที่ ซึ่งอาจเกิดน้ำท่วมฉับพลันและน้ำป่าไหลหลาก โดยเฉพาะพื้นที่ลาดเชิงเขาใกล้ทางน้ำไหลผ่านและพื้นที่ลุ่ม อาจเป็นสาเหตุให้เกิดอุทกภัย สร้างความเสียหายต่อการดำรงชีวิตและทรัพย์สินของพี่น้องประชาชนและสถานประกอบการอุตสาหกรรมในพื้นที่
กระทรวงอุตสาหกรรม จึงได้ร่วมมือกับหน่วยงานภาครัฐ เอกชน ผู้ประกอบการโรงงานอุตสาหกรรมทั่วประเทศ เพื่อรวมใจส่งมอบรอยยิ้ม ให้กับประชาชน ภายใต้โครงการ “อุตสาหกรรมรวมใจ ช่วยพี่น้องชาวไทย” โดยในวันที่ 17 ตุลาคม 2567 ดร.ณัฐพล รังสิตพล ปลัดกระทรวงอุตสาหกรรม ได้รับมอบสิ่งของอุปโภค บริโภค และของใช้ที่จำเป็น เพื่อเตรียมแพคถุงเป็นกำลังใจให้กับผู้ประสบอุทกภัย โดยได้รับการสนับสนุนจาก สำนักงานอุตสาหกรรมจังหวัดสระบุรี ได้รับความอนุเคราะห์ ข้าวสาร และน้ำตาลทราย จากผู้ประกอบการ ได้แก่ บริษัท ข้าวอร่อย จำกัด และบริษัท น้ำตาลทรายสระบุรี จำกัด
ทั้งนี้ การดำเนินการโครงการอุตสาหกรรมรวมใจ ช่วยพี่น้องชาวไทย เพื่อจัดทำถุงบรรจุเครื่องอุปโภค​บริโภค​และสิ่งของจำเป็น เป็นถุงยังชีพที่ได้รับการสนับสนุนจากหน่วยงานรัฐ ภาคเอกชน ผู้ประกอบการโรงงานอุตสาหกรรม​ทั่วประเทศ​ที่รวมใจส่งมอบรอยยิ้ม เพื่อเป็นกำลังใจให้กับผู้ประสบอุทกภัย​ในการก้าวข้ามช่วงเวลาที่ยากลำบากไปได้

ที่มา : https://www.thaigov.go.th/news/contents/details/89277