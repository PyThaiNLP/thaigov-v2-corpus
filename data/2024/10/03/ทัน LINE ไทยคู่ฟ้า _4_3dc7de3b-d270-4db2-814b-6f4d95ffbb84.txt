รัฐบาลไทย-ข่าวทำเนียบรัฐบาล-รัฐบาลอนุมัติเงินช่วยเหลือ เหตุไฟไหม้รถบัสทัศนศึกษา ครอบคลุมบาดเจ็บ – เสียชีวิต


วันพฤหัสบดีที่ 3 ตุลาคม 2567
รัฐบาลอนุมัติเงินช่วยเหลือ เหตุไฟไหม้รถบัสทัศนศึกษา ครอบคลุมบาดเจ็บ – เสียชีวิต
รัฐบาลอนุมัติเงินช่วยเหลือ เหตุไฟไหม้รถบัสทัศนศึกษา ครอบคลุมบาดเจ็บ – เสียชีวิต
รัฐบาลอนุมัติเงินช่วยเหลือ เหตุไฟไหม้รถบัสทัศนศึกษา ครอบคลุมบาดเจ็บ – เสียชีวิต
.
นายสุริยะ จึงรุ่งเรืองกิจ รองนายกรัฐมนตรี และรมว.คมนาคม เผยหลังการประชุมคณะกรรมการกองทุนเงินช่วยเหลือผู้ประสบสาธารณภัย สำนักนายกรัฐมนตรี ครั้งที่ 2/2567 ซึ่งที่ประชุมมีมติอนุมัติให้ความช่วยเหลือเยียวยาครอบครัวผู้เสียชีวิตและได้รับบาดเจ็บจากกรณีเกิดเหตุรถบัสทัศนศึกษาของคณะครูและเด็กนักเรียนเกิดเหตุเพลิงไหม้ ระหว่างเดินทางไปทัศนศึกษา ส่งผลให้มีผู้เสียชีวิตเบื้องต้น จำนวน 23 ราย เป็นนักเรียน 20 คน ครู 3 คน โดยมอบเงินช่วยเหลือเยียวยา ดังนี้
1. กรณีเสียชีวิต เป็นค่าจัดการศพ รายละ 1,000,000 บาท
2. กรณีทุพลภาพ รายละ 700,000 บาท
3. กรณีบาดเจ็บสาหัส รายละ 200,000 บาท
4. กรณีบาดเจ็บเล็กน้อย รายละ 100,000 บาท
.
โดยมอบหมายให้กระทรวงศึกษาธิการ ส่งรายชื่อผู้เสียชีวิตและผู้ที่ได้รับบาดเจ็บ มายังกองทุนเงินช่วยเหลือผู้ประสบสาธารณภัย สำนักนายกรัฐมนตรี ซึ่งคาดว่าจะมีการโอนเงินไม่เกินสัปดาห์หน้า
.
อ่านเพิ่มเติม คลิก https://www.thaigov.go.th/news/contents/details/88667
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/88695