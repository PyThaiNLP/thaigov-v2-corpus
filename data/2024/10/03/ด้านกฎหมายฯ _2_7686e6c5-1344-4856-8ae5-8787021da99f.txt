รัฐบาลไทย-ข่าวทำเนียบรัฐบาล-รมว.ยุติธรรม และปลัดกระทรวงยุติธรรม ร่วมแสดงความยินดีในโอกาสครบรอบปีที่ ๒๒ ของกรมคุ้มครองสิทธิและเสรีภาพ และกรมพินิจและคุ้มครองเด็กและเยาวชน


วันพฤหัสบดีที่ 3 ตุลาคม 2567
03/10/2567
พิมพ์
รมว.ยุติธรรม และปลัดกระทรวงยุติธรรม ร่วมแสดงความยินดีในโอกาสครบรอบปีที่ ๒๒ ของกรมคุ้มครองสิทธิและเสรีภาพ และกรมพินิจและคุ้มครองเด็กและเยาวชน
รมว.ยุติธรรม และปลัดกระทรวงยุติธรรม ร่วมแสดงความยินดีในโอกาสครบรอบปีที่ ๒๒ ของกรมคุ้มครองสิทธิและเสรีภาพ และกรมพินิจและคุ้มครองเด็กและเยาวชน
ในวันพฤหัสบดีที่ ๓ ตุลาคม ๒๕๖๗ เวลา ๐๙.๐๐ น. พันตำรวจเอก ทวี สอดส่อง รัฐมนตรีว่าการกระทรวงยุติธรรม พร้อมด้วยนางพงษ์สวาท นีละโยธิน ปลัดกระทรวงยุติธรรม นายวัลลภ นาคบัว รองปลัดกระทรวงยุติธรรม นายไตรยฤทธิ์ เตมหิวงศ์ รองปลัดกระทรวงยุติธรรม นางจิรภา สินธุนาวา รองปลัดกระทรวงยุติธรรม ร่วมงานวันคล้ายวันสถาปนากรมคุ้มครองสิทธิและเสรีภาพ และกรมพินิจและคุ้มครองเด็กและเยาวชน เนื่องในโอกาสครบรอบปีที่ ๒๒ โดยมี นางสาวเอมอร เสียงใหญ่ อธิบดีกรมคุ้มครองสิทธิและเสรีภาพ พันตำรวจโท ประวุธ วงศ์สีนิล อธิบดีกรมพินิจและคุ้มครองเด็กและเยาวชน พร้อมด้วยคณะผู้บริหารกรมคุ้มครองสิทธิและเสรีภาพ กรมพินิจและคุ้มครองเด็กและเยาวชน และบุคลากรให้การต้อนรับ ณ โถงกลาง ชั้น ๖ และชั้น ๗ อาคารกระทรวงยุติธรรม
โอกาสนี้ ปลัดกระทรวงยุติธรรม ได้กล่าวอวยพรเนื่องในโอกาสวันคล้ายวันสถาปนากรมคุ้มครองสิทธิและเสรีภาพ และกรมพินิจและคุ้มครองเด็กและเยาวชนว่า เนื่องในวันนี้เป็นวันที่ครบรอบ ๒๒ ปี ที่ผ่านมาเป็น ๒๒ ปีที่ดีงาม ขอให้ปีที่ ๒๓ และตลอดไป กรมคุ้มครองสิทธิและเสรีภาพ และกรมพินิจและคุ้มครองเด็กและเยาวชน มีแต่ความเจริญรุ่งเรือง ข้าราชการและบุคลากรที่ปฏิบัติงานขอให้มีความมั่นคง เจริญในหน้าที่การงาน มีสุขภาพกายและใจที่เข้มแข็ง รวมถึงขอให้ประสบในสิ่งที่มุ่งหวังทุกประการ

ที่มา : https://www.thaigov.go.th/news/contents/details/88704