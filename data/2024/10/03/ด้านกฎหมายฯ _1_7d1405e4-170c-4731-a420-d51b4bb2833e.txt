รัฐบาลไทย-ข่าวทำเนียบรัฐบาล-กระทรวงยุติธรรม รับมอบเวชภัณฑ์จากสาธารณรัฐประชาชนจีน ส่งต่อโรงพยาบาลเพื่อรักษาบาดแผลผู้บาดเจ็บจากเหตุเพลิงไหม้รถบัสทัศนศึกษา


วันพฤหัสบดีที่ 3 ตุลาคม 2567
03/10/2567
พิมพ์
กระทรวงยุติธรรม รับมอบเวชภัณฑ์จากสาธารณรัฐประชาชนจีน ส่งต่อโรงพยาบาลเพื่อรักษาบาดแผลผู้บาดเจ็บจากเหตุเพลิงไหม้รถบัสทัศนศึกษา
กระทรวงยุติธรรม รับมอบเวชภัณฑ์จากสาธารณรัฐประชาชนจีน ส่งต่อโรงพยาบาลเพื่อรักษาบาดแผลผู้บาดเจ็บจากเหตุเพลิงไหม้รถบัสทัศนศึกษา
ในวันพุธที่ ๒ ตุลาคม ๒๕๖๗ เวลา ๑๕.๐๕ น. พันตำรวจเอก ทวี สอดส่อง รัฐมนตรีว่าการกระทรวงยุติธรรม พร้อมด้วยนายวีระกิตติ์ หาญปริพรรณ์ ผู้อำนวยการสถาบันนิติวิทยาศาสตร์ รับมอบเวชภัณฑ์จากสถานทูตสาธารณรัฐประชาชนจีน เพื่อรักษาผู้บาดเจ็บจากเหตุเพลิงไหม้รถบัสทัศนศึกษาของโรงเรียนวัดเขาพระยาสังฆาราม จังหวัดอุทัยธานี ณ ท่าอากาศยานดอนเมือง กรุงเทพฯ
สืบเนื่องสถานทูตสาธารณรัฐประชาชนจีน ได้รับทราบเหตุการณ์รถบัสทัศนศึกษา​เกิดเพลิงไหม้ เมื่อวันที่ ๑ ตุลาคม ๒๕๖๗ และรู้สึกเสียใจเป็นอย่างยิ่ง จึงได้ส่งความปรารถนาดีในมิตรภาพของทั้งสองประเทศ เพื่อให้ความช่วยเหลือด้านเวชภัณฑรักษาบาดแผลไฟไหม้ให้แก่โรงพยาบาลในสังกัดของกรมการแพทย์ กระทรวงสาธารณสุข และโรงพยาบาลที่เกี่ยวข้องที่รับผู้ป่วยไว้ดูแลเพื่อรักษาอาการให้แก่ผู้บาดเจ็บจากเหตุการณ์ดังกล่าว

ที่มา : https://www.thaigov.go.th/news/contents/details/88691