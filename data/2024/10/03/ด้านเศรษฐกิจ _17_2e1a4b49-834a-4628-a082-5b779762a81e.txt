รัฐบาลไทย-ข่าวทำเนียบรัฐบาล-กรุงไทย สร้างโอกาสรับผลตอบแทนที่มั่นคง เตรียมขาย “หุ้นกู้ด้อยสิทธิที่มีลักษณะคล้ายทุน” ครั้งแรกของ GC เร็วๆ นี้


วันพฤหัสบดีที่ 3 ตุลาคม 2567
03/10/2567
พิมพ์
กรุงไทย สร้างโอกาสรับผลตอบแทนที่มั่นคง เตรียมขาย “หุ้นกู้ด้อยสิทธิที่มีลักษณะคล้ายทุน” ครั้งแรกของ GC เร็วๆ นี้
ธ.กรุงไทยเตรียมเสนอขายหุ้นกู้ด้อยสิทธิที่มีลักษณะคล้ายทุนของบริษัท พีทีที โกลบอล เคมิคอล จำกัด (มหาชน) หรือ GC ชำระดอกเบี้ยทุก 6 เดือน เปิดจองเร็ว ๆ นี้ บนแอปพลิเคชัน Krungthai NEXT ผ่านระบบ Money Connect และ ธ.กรุงไทยทุกสาขา
ธนาคารกรุงไทย เตรียมเสนอขายหุ้นกู้ด้อยสิทธิที่มีลักษณะคล้ายทุนของบริษัท พีทีที โกลบอล เคมิคอล จำกัด (มหาชน) หรือ GC ผู้นำในธุรกิจเคมีภัณฑ์ระดับสากล ชำระดอกเบี้ยทุก 6 เดือน เพิ่มทางเลือกการลงทุนที่คุ้มค่าแก่ประชาชนทั่วไป พลิกเงินออมให้งอกเงย สร้างความมั่งคั่งอย่างต่อเนื่อง เปิดจองเร็ว ๆ นี้ บนแอปพลิเคชัน Krungthai NEXT ผ่านระบบ Money Connect และธนาคารกรุงไทยทุกสาขา
นายรวินทร์ บุญญานุสาสน์ ผู้บริหารสายงานธุรกิจตลาดเงินตลาดทุน ธนาคารกรุงไทย เปิดเผยว่าธนาคารกรุงไทย มุ่งมั่นพัฒนาผลิตภัณฑ์และบริการจัดการทางการเงินอย่างต่อเนื่อง เพื่อตอบโจทย์ความต้องการของลูกค้า โดยเฉพาะการลงทุนที่หลากหลาย ล่าสุด เตรียมเสนอขายหุ้นกู้ด้อยสิทธิที่มีลักษณะคล้ายทุน ไถ่ถอนเมื่อเลิกบริษัท ซึ่งผู้ออกหุ้นกู้มีสิทธิไถ่ถอนหุ้นกู้ก่อนกำหนด และมีสิทธิเลื่อนชำระดอกเบี้ยโดยไม่มีเงื่อนไข (“หุ้นกู้ด้อยสิทธิที่มีลักษณะคล้ายทุน”) ที่ให้ผลตอบแทนที่น่าสนใจต่อผู้ลงทุนทั่วไป เหมาะกับนักลงทุนที่สามารถลงทุนได้ในระยะยาว เชื่อว่าเป็นทางเลือกที่น่าสนใจสำหรับผู้ลงทุน ด้วยพื้นฐานธุรกิจ ความแข็งแกร่งทางการเงิน และความเป็นผู้นำในอุตสาหกรรมปิโตรเคมีและเคมีภัณฑ์ของกลุ่ม ปตท. จะเป็นปัจจัยสนับสนุนความเชื่อมั่นของผู้ลงทุนต่อการตัดสินใจลงทุนในหุ้นกู้ด้อยสิทธิที่มีลักษณะคล้ายทุนของ GC ในครั้งนี้
ทั้งนี้ หุ้นกู้ด้อยสิทธิที่มีลักษณะคล้ายทุนที่จะเสนอขายในครั้งนี้ GC สามารถใช้สิทธิไถ่ถอนหุ้นกู้ก่อนกำหนดได้เมื่อหุ้นกู้มีอายุครบ 5 ปี 6 เดือน เป็นต้นไป มีกำหนดจ่ายดอกเบี้ยทุก ๆ 6 เดือน ตลอดอายุหุ้นกู้ โดยอัตราดอกเบี้ยที่แน่นอนจะประกาศอีกครั้งหนึ่ง สำหรับผู้ลงทุนทั่วไป สามารถจองซื้อขั้นต่ำ 100,000 บาท และทวีคูณครั้งละ
100,000 บาท
นอกจากนี้ บริษัท ฟิทช์ เรทติ้งส์ (ประเทศไทย) จำกัด ได้จัดอันดับความน่าเชื่อถือของบริษัท พีทีที โกลบอล เคมิคอล จำกัด (มหาชน) หรือ GC เมื่อวันที่ 20 กันยายน 2567 อยู่ที่ระดับ “AA(tha)” แนวโน้ม “มีเสถียรภาพ”  และได้จัดอันดับความน่าเชื่อถือของหุ้นกู้ด้อยสิทธิที่มีลักษณะคล้ายทุนที่เสนอขายในครั้งนี้ อยู่ที่ระดับ “A+(tha)” เมื่อวันที่ 23 กันยายน 2567 สำหรับผู้ที่สนใจเตรียมจองซื้อได้เร็วๆ นี้ บนแอปพลิเคชัน Krungthai Next ผ่านระบบ Money Connect และธนาคารกรุงไทย ทุกสาขา สอบถามข้อมูลหรือขอคำแนะนำเพิ่มเติม โทร 02-111-1111
ผู้ลงทุนต้องศึกษาและทำความเข้าใจลักษณะสินค้า เงื่อนไขผลตอบแทน และความเสี่ยงก่อนตัดสินใจลงทุน ทั้งนี้แบบแสดงรายการข้อมูลการเสนอขายหลักทรัพย์และร่างหนังสือชี้ชวน อยู่ระหว่างยื่นขออนุญาตต่อสำนักงาน ก.ล.ต. และการจัดสรรหุ้นกู้ดังกล่าวให้อยู่ในดุลยพินิจของผู้จัดการ การจัดจำหน่ายหุ้นกู้ตามแต่จะเห็นสมควร

ที่มา : https://www.thaigov.go.th/news/contents/details/88737