รัฐบาลไทย-ข่าวทำเนียบรัฐบาล-ก.เกษตรฯ เตือนระวังน้ำท่วมฉับพลันในจังหวัดเชียงใหม่ กำชับหน่วยงานในพื้นที่เตรียมพร้อม ให้ความช่วยเหลือประชาชน


วันพฤหัสบดีที่ 3 ตุลาคม 2567
ก.เกษตรฯ เตือนระวังน้ำท่วมฉับพลันในจังหวัดเชียงใหม่ กำชับหน่วยงานในพื้นที่เตรียมพร้อม ให้ความช่วยเหลือประชาชน
ก.เกษตรฯ เตือนระวังน้ำท่วมฉับพลันในจังหวัดเชียงใหม่ กำชับหน่วยงานในพื้นที่เตรียมพร้อม ให้ความช่วยเหลือประชาชน
นายประยูร อินสกุล ปลัดกระทรวงเกษตรและสหกรณ์ เปิดเผยว่า รัฐมนตรีว่าการกระทรวงเกษตรและสหกรณ์ (ศ.ดร.นฤมล ภิญโญสินวัฒน์) ได้สั่งการให้ทุกหน่วยงานในสังกัดกระทรวงเกษตรและสหกรณ์ แจ้งเตือนภัย
น้ำท่วมฉับพลันในจังหวัดเชียงใหม่ พร้อมทั้งกำชับหน่วยงานในพื้นที่เตรียมความพร้อมเจ้าหน้าที่และเครื่องมือ-เครื่องจักร รับมือสถานการณ์อุทกภัย เพื่อเข้าให้ความช่วยเหลือประชาชนและเกษตรกรอย่างทันท่วงที
จากสถานการณ์ในช่วงวันที่ 1-3 ตุลาคม 2567 บริเวณความกดอากาศสูงหรือมวลอากาศเย็นกำลังปานกลางจากประเทศจีนได้แผ่ลงมาปกคลุมภาคเหนือ ประกอบกับร่องมรสุมยังคงพาดผ่านภาคเหนือ ส่งผลให้พื้นที่ภาคเหนือมีอากาศแปรปรวน โดยมีฝนฟ้าคะนอง ลมกระโชกแรง กับมีฝนตกหนักถึงหนักมากบางแห่ง และพื้นที่จังหวัดเชียงใหม่ ได้รับอิทธิพลจากลักษณะอากาศดังกล่าว ส่งผลให้มีฝนตกกระจายทั่วทั้งจังหวัดในเกณฑ์ตกหนักถึงหนักมาก ทำให้ปริมาณน้ำในแม่น้ำปิงและแม่น้ำสาขาในพื้นที่ตอนบนมีปริมาณเพิ่มสูงขึ้น และมีแนวโน้มที่ปริมาณน้ำในแม่น้ำปิงอาจจะเอ่อล้นตลิ่งเข้าท่วมพื้นที่ในเขตเทศบาลนครเชียงใหม่ได้ ซึ่งกรมชลประทาน โดยสำนักงานชลประทานที่ 1 ได้ออกประกาศแจ้งเตือนระดับน้ำวิกฤติแม่น้ำปิง ที่สถานี P.1 สะพานนวรัฐ อำเภอเมือง จังหวัดเชียงใหม่ซึ่งขอให้ประชาชนในพื้นที่ดังกล่าวเฝ้าระวังระดับน้ำเพิ่มขึ้นและเตรียมรับมือจากสถานการณ์น้ำล้นตลิ่งและท่วมขังบริเวณริมน้ำปิงและแม่น้ำสาขา รวมทั้งขนย้ายสิ่งของขึ้นที่สูงและอพยพสัตว์เลี้ยง

ที่มา : https://www.thaigov.go.th/news/contents/details/88728