รัฐบาลไทย-ข่าวทำเนียบรัฐบาล-"อนุทิน" ชื่นชม 65 อปท. รับรางวัลองค์กรปกครองส่วนท้องถิ่นที่มีการบริหารจัดการที่ดี พร้อมหนุนบทบาทจัดบริการสาธารณะคุณภาพและมีนวัตกรรม


วันพุธที่ 30 ตุลาคม 2567
30/10/2567
พิมพ์
"อนุทิน" ชื่นชม 65 อปท. รับรางวัลองค์กรปกครองส่วนท้องถิ่นที่มีการบริหารจัดการที่ดี พร้อมหนุนบทบาทจัดบริการสาธารณะคุณภาพและมีนวัตกรรม
"อนุทิน" ชื่นชม 65 อปท. รับรางวัลองค์กรปกครองส่วนท้องถิ่นที่มีการบริหารจัดการที่ดี พร้อมหนุนบทบาทจัดบริการสาธารณะคุณภาพและมีนวัตกรรม
น.ส.ไตรศุลี ไตรสรณกุล เลขานุการ รมว.มหาดไทยและโฆษกกระทรวงมหาดไทย กล่าวว่า วันนี้ (30 พ.ค. 67) เวลา 13.30 น. นายอนุทิน ชาญวีรกูล รองนายกรัฐมนตรี และ รมว.มหาดไทย ร่วมในพิธีมอบรางวัล "องค์กรปกครองส่วนท้องถิ่นที่มีการบริหารจัดการที่ดี ประจำปีงบประมาณ พ.ศ. 2567" โดย น.ส.แพทองธาร ชินวัตร นายกรัฐมนตรี เป็นประธานมอบรางวัลฯ ณ ห้องประชุมวายุภักษ์ แกรนด์บอลรูม ชั้น 4 โรงแรมเซ็นทารา ไลฟ์ ศูนย์ราชการและคอนเวนชันเซ็นเตอร์ แจ้งวัฒนะ
ทั้งนี้ นายอนุทิน ร่วมยินดีกับองค์กรปกครองส่วนท้องถิ่นทั้ง 65 แห่งที่ได้รับรางวัลฯ ครั้งนี้ ซึ่งนับเป็นการยกย่อง อปท. ที่มีระบบบริหารงานที่มีประสิทธิภาพ สามารถพัฒนาศักยภาพอย่างต่อเนื่อง ยึดหลักธรรมาภิบาล (Good Governance) ในการบริหารจัดการตามนโยบายรัฐบาลและกระทรวงมหาดไทย
"ท่านอนุทินเล็งเห็นความสำคัญและพร้อมให้การสนับสนุนเชิงนโยบายกับ อปท. ทั่วประเทศเพื่อขับเคลื่อนบริการสาธารณะ ที่สามารถอำนวยประโยชน์และความสุขให้กับพี่น้องประชาชนทุกพื้นที่ทั่วประเทศ โดยปัจจุบันกระทรวงมหาดไทยมีภารกิจกำกับดูแล อปท. ทั่วประเทศ 7,850 แห่ง แยกเป็น องค์การบริหารส่วนจังหวัด 76 แห่ง เทศบาล 2,469 แห่ง องค์การบริหารส่วนตำบล 5,303 แห่ง กรุงเทพมหานคร และ เมืองพัทยา" น.ส.ไตรศุลี กล่าว
การมอบรางวัลฯ ในครั้งนี้ มีผู้บริหารระดับสูงของกระทรวงมหาดไทยร่วมในพิธี อาทิ นายอรรษิษฐ์ สัมพันธรัตน์ ปลัดกระทรวงมหาดไทย นายขจร ศรีชวโนทัย อธิบดีกรมส่งเสริมการปกครองท้องถิ่น นายไชยวัฒน์ จุนถิระพงศ์ อธิบดีกรมป้องกันและบรรเทาสาธารณภัย
สำหรับ อทป. ซึ่งได้รับรางวัลองค์กรปกครองส่วนท้องถิ่นที่มีการบริหารจัดการที่ดี ประจำปีงบประมาณ พ.ศ. 2567 มีทั้งหมด 7 ประเภท รวม 65 รางวัล ดังนี้
1. ประเภทดีเลิศ องค์กรปกครองส่วนท้องถิ่น (องค์การบริหารส่วนจังหวัด เทศบาลนคร เทศบาลเมือง เทศบาลตำบล และองค์การบริหารส่วนตำบล) จำนวน 3 รางวัล รางวัลที่ 1 เทศบาลนครยะลา จ.ยะลา รางวัลที่ 2 เทศบาลเมืองร้อยเอ็ด จ.ร้อยเอ็ด และรางวัลที่ 3 เทศบาลเมืองกาฬสินธุ์ จ.กาฬสินธุ์
2. ประเภทโดดเด่น องค์กรปกครองส่วนท้องถิ่นขนาดใหญ่ (องค์การบริหารส่วนจังหวัด เทศบาลนคร (ทน.) และเทศบาลเมือง(ทม.)) จำนวน 7 รางวัล รางวัลที่ 1 ทน.ขอนแก่น จ.ขอนแก่น รางวัลที่ 2 ทม.สุไหงโกลก จ.นราธิวาส รางวัลที่ 3 ทน.อุดรธานี จ.อุดรธานี และรางวัลชมเชย ทม.น่าน ทม.ลำพูน ทม.ยโสธร และ ทม.กระบี่
3. ประเภทโดดเด่น เทศบาลตำบล (ทต.) จำนวน 7 รางวัล รางวัลที่ 1 ทต.อาจสามารถ อ.อาจสามารถ จ.ร้อยเอ็ด รางวัลที่ 2 ทต.บ้านหลวง อ.จอมทอง จ.เชียงใหม่ รางวัลที่ 3 ทต.บ้านกลาง อ.เมืองลำพูน จ.ลำพูน และรางวัลชมเชย ทต.อุโมงค์ จ.ลำพูน ทต.บ้านเชี่ยวหลาน จ.สุราษฎร์ธานี ทต.บางเหรียง จ.สงขลา และ ทต.กำแพง จ.สตูล
4. ประเภทโดดเด่น องค์การบริหารส่วนตำบล (อบต.) จำนวน 7 รางวัล รางวัลที่ 1 อบต.นาพู่ อ.เพ็ญ จ.อุดรธานี รางวัลที่ 2 อบต.หนองสน อ.จอมพระ จ.สุรินทร์ รางวัลที่ 3 อบต.พลับพลาชัย อ.อู่ทอง จ.สุพรรณบุรี และรางวัลชมเชย อบต.สักงาม จ.กำแพงเพชร อบต.ตระกาจ จ.ศรีสะเกษ อบต.ท่าข้าม จ.สงขลา อบต.นาทราย จ.ลำพูน
5. ประเภททั่วไป องค์กรปกครองส่วนท้องถิ่นขนาดใหญ่ (องค์การบริหารส่วนจังหวัด เทศบาลนคร และเทศบาลเมือง) จำนวน 9 รางวัล รางวัลที่ 1 อบจ.สระแก้ว จ.สระแก้ว รางวัลที่ 2 ทม.สุโขทัยธานี จ.สุโขทัย รางวัลที่ 3 อบจ.ลพบุรี จ.ลพบุรี และรางวัลชมเชย ทม.ศิลา จ.ขอนแก่น ทม.ปากพูน จ.นครศรีธรรมราช ทม.พนัสนิคม จ.ชลบุรี อบจ.ลำปาง จ.ลำปาง ทม.ท่าข้าม จ.สุราษฎร์ธานี ทม.ปางมะค่า จ.กำแพงเพชร
6. ประเภททั่วไป เทศบาลตำบล (ทต.) จำนวน 16 รางวัล รางวัลที่ 1 ทต.แม่ลาน้อย อ.แม่ลาน้อย จ.แม่ฮ่องสอน รางวัลที่ 2 ทต.ท่าผา อ.แม่แจ่ม จ.เชียงใหม่ รางวัลที่ 3 ทต.น้ำแพร่พัฒนา อ.หางดง จ.เชียงใหม่ และรางวัลชมเชย ทต.ป้าแมต แพร่ ทต.เมืองบางขลัง จ.สุโขทัย ทต.แม่แฝก จ.เชียงใหม่ ทต.เชียงม่วน จ.พะเยา ทต.ท่าพระ จ.ขอนแก่น ทต.วังชิ้น จ.แพร่ ทต.อ่าวลึกใต้ จ.กระบี่ ทต.ตะโหมด จ.พัทลุง ทต.เทพนคร จ.กำแพงเพชร ทต.หนองตองพัฒนา จ.เชียงใหม่ ทต.กุมภวาปี จ.อุดรธานี ทต.พุเตย จ.เพชรบูรณ์ และ ทต.วังผาง จ.ลำพูน
7. ประเภททั่วไป องค์การบริหารส่วนตำบล (อบต.) จำนวน 18 รางวัล รางวัลที่ 1 อบต.ป่าสะแก อ.เดิมบางนางบวช จ.สุพรรณบุรี รางวัลที่ 2 อบต.ปากบาง อ.เทพา จ.สงขลา รางวัลที่ 3 อบต.แม่ปะ อ.แม่สอด จ.ตาก และรางวัลชมเชย อบต.บางคนที จ.สมุทรสงคราม อบต.หนองธง จ.พัทลุง อบต.ควนโดน จ.สตูล อบต.ดอนกลาง จ.มหาสารคาม อบต.ละงู จ.สตูล อบต.นาทอน สตูล อบต.โพนทอง จ.ชัยภูมิ อบต.ม่วงคำ จ.เชียงราย อบต.ร่องเคาะ จ.ลำปาง อบต.สุขเดือนห้า จ.ชัยนาท อบต.ศรีสุข จ.สุรินทร์ อบต.โคกเจริญ จ.ลำปาง และ อบต.แม่อ้อ จ.เชียงราย

ที่มา : https://www.thaigov.go.th/news/contents/details/89698