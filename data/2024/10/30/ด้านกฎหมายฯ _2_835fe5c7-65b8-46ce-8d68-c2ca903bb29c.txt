รัฐบาลไทย-ข่าวทำเนียบรัฐบาล-กระทรวงยุติธรรม Kick Off หลักสูตรการพัฒนาศักยภาพบุคลากรด้านงานประชาสัมพันธ์ ยกระดับยุทธศาสตร์การสื่อสารเพื่อสร้างความยุติธรรมให้กับประชาชน


วันพุธที่ 30 ตุลาคม 2567
30/10/2567
พิมพ์
กระทรวงยุติธรรม Kick Off หลักสูตรการพัฒนาศักยภาพบุคลากรด้านงานประชาสัมพันธ์ ยกระดับยุทธศาสตร์การสื่อสารเพื่อสร้างความยุติธรรมให้กับประชาชน
กระทรวงยุติธรรม Kick Off หลักสูตรการพัฒนาศักยภาพบุคลากรด้านงานประชาสัมพันธ์ ยกระดับยุทธศาสตร์การสื่อสารเพื่อสร้างความยุติธรรมให้กับประชาชน
ในวันพุธที่ ๓๐ ตุลาคม ๒๕๖๗ เวลา ๑๐.๓๐ น. พันตำรวจเอก ทวี สอดส่อง รัฐมนตรีว่าการกระทรวงยุติธรรม เป็นประธานการประชุมกำหนดแนวทางการสื่อสารผลการดำเนินงานของกระทรวงยุติธรรมที่สอดคล้องตามนโยบายของรัฐบาลไปสู่สาธารณชน โดยมี ดร.พิมพ์รภัช ดุษฎีอิสริยกุล ผู้จัดการโครงการมูลนิธิ ฟรีดริช เนามัน ประเทศไทย พร้อมด้วย นายวัลลภ นาคบัว รองปลัดกระทรวงยุติธรรม นางอุษา จั่นพลอย บุญเปี่ยม ผู้ช่วยปลัดกระทรวงยุติธรรม ผู้บริหารหน่วยงานในสังกัดกระทรวงยุติธรรม ผู้ปฏิบัติงานด้านประชาสัมพันธ์ของหน่วยงานในสังกัดกระทรวงยุติธรรม และเจ้าหน้าที่ที่เกี่ยวข้อง เข้าร่วมฯ ณ ห้องประชุมกระทรวงยุติธรรม ๑๐-๐๑ อาคารกระทรวงยุติธรรม
โดยที่ประชุมได้หารือถึงแนวทางการดำเนินงานด้านประชาสัมพันธ์ของกระทรวงยุติธรรมและหน่วยงานในสังกัดกระทรวงยุติธรรม รวมถึงแผนการดำเนินงานการจัดโครงการหรือหลักสูตร (Workshop) เพื่อพัฒนาเสริมสร้างศักยภาพคณะทำงานโฆษกกระทรวงยุติธรรมและบุคลากรด้านงานประชาสัมพันธ์ โดยมุ่งเน้นหลักสูตรการจัดทำยุทธศาสตร์การสื่อสารของกระทรวงยุติธรรม (Strategic Communication) เช่น การสื่อสารในภาวะวิกฤติ การสื่อสารเพื่อยุติความขัดแย้งในพื้นที่จังหวัดชายแดนภาคใต้ การสื่อสารเพื่อสร้างสันติภาพให้เกิดแก่ประชาชน เป็นต้น รวมถึงหลักสูตร Media Training ให้มีความสอดคล้องตามนโยบายของรัฐบาลและเจตนารมณ์ของแต่ละหน่วยงานในสังกัดกระทรวงยุติธรรม
ทั้งนี้ รัฐมนตรีว่าการกระทรวงยุติธรรม ได้มอบนโยบายให้กำหนดวิธีการสื่อสารโดยใช้วิธีคิดให้ประชาชนเป็นศูนย์กลาง ซึ่งแต่ละหน่วยงานควรมีอัตลักษณ์และมีการสื่อสารให้ประชาชนเห็นว่าเราสามารถช่วยเหลือประชาชนได้ โดยมีเป้าหมายสุดท้าย คือ การสร้างความเชื่อมั่นให้กับประชาชนและอยากให้ประชาชนมองกระทรวงยุติธรรมเป็นกระทรวงของเรา ดังนั้น จึงมีความจำเป็นอย่างยิ่งที่กระทรวงยุติธรรมต้องมียุทธศาสตร์การสื่อสาร เพื่อทำให้กระทรวงยุติธรรมเป็นที่พึ่งของประชาชนให้ได้

ที่มา : https://www.thaigov.go.th/news/contents/details/89693