รัฐบาลไทย-ข่าวทำเนียบรัฐบาล-กองบัญชาการกองทัพไทย เตรียมรับน้องเล็กเข้าสู่บ้านหลังใหม่ มุ่งเน้นมาตรฐานการฝึกควบคู่ความปลอดภัย "เพราะเราคือครอบครัว oneteamทัพไทย"


วันพุธที่ 30 ตุลาคม 2567
กองบัญชาการกองทัพไทย เตรียมรับน้องเล็กเข้าสู่บ้านหลังใหม่ มุ่งเน้นมาตรฐานการฝึกควบคู่ความปลอดภัย "เพราะเราคือครอบครัว oneteamทัพไทย"
...
โดยจะมีการรับทหารใหม่ เพื่อเข้าประจำการในวันที่ 1 พฤศจิกายน 2567 ในส่วนของกองบัญชาการกองทัพไทย ได้มีการเตรียมความพร้อมทั้งครูฝึกทหารใหม่ หลักสูตรการฝึกที่เป็นมาตรฐานเดียวกัน และระบบการโภชนาการที่ดี ตลอดจนเครื่องมือปฐมพยาบาลและความพร้อมในการรักษาพยาบาลเบื้องต้นให้กับทหารกองประจำการ
โดยในวันอังคารที่ 29 ตุลาคม 2567 เวลา 14.00 นาฬิกา​ พลเอก ทรงวิทย์ หนุนภักดี ผู้บัญชาการทหารสูงสุด และคณะ ได้เดินทางไปตรวจเยี่ยมกองพันทหารสื่อสารกองบัญชาการกองทัพไทย และกองพันระวังป้องกัน สำนักกองบัญชาการ กองบัญชาการกองทัพไทย เขตดอนเมือง กรุงเทพมหานคร เพื่อตรวจความพร้อมของหน่วยการฝึกทหารใหม่ ผลัด 2/2567 ในโอกาสนี้ ได้มอบนโยบายให้กับ ครูฝึกทหารใหม่ และผู้บังคับบัญชาหน่วยฝึกทหารใหม่ ในการสร้างมาตรฐานการฝึกที่ดี พร้อมกันนี้ได้ตรวจเยี่ยมสถานที่ส่วนการศึกษา โรงเลี้ยง โรงนอน มาตรการความปลอดภัยในการฝึก และเน้นย้ำการดูแลทหารใหม่อย่างใกล้ชิดทั้งสภาพจิตใจ และร่างกาย ควบคู่กับการส่งเสริมความรู้ ความสามารถ ตามนโยบายกองบัญชาการกองทัพไทย ที่ต้องการสร้างมาตรฐานการดูแลพลทหารให้เป็นครอบครัว oneteamทัพไทย เพราะทุกคนถือเป็นฟันเฟืองที่สำคัญในการขับเคลื่อนการทำงานด้านความมั่นคงให้แก่ประชาชนและประเทศชาติสืบต่อไป

ที่มา : https://www.thaigov.go.th/news/contents/details/89672