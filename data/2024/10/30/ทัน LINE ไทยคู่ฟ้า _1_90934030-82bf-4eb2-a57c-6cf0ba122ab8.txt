รัฐบาลไทย-ข่าวทำเนียบรัฐบาล-สปส. จับมือ ธอส. ยกระดับคุณภาพชีวิต ‘ผู้ประกันตน’ ปล่อยกู้บ้านดอกเบี้ยต่ำ วงเงินหมื่นล้าน


วันพุธที่ 30 ตุลาคม 2567
30/10/2567
พิมพ์
สปส. จับมือ ธอส. ยกระดับคุณภาพชีวิต ‘ผู้ประกันตน’ ปล่อยกู้บ้านดอกเบี้ยต่ำ วงเงินหมื่นล้าน
สปส. จับมือ ธอส. ยกระดับคุณภาพชีวิต ‘ผู้ประกันตน’ ปล่อยกู้บ้านดอกเบี้ยต่ำ วงเงินหมื่นล้าน
สปส. จับมือ ธอส. ยกระดับคุณภาพชีวิต ‘ผู้ประกันตน’ ปล่อยกู้บ้านดอกเบี้ยต่ำ วงเงินหมื่นล้าน
.
สำนักงานประกันสังคม (สปส.) ร่วมกับธนาคารอาคารสงเคราะห์ (ธอส.) จัดทำโครงการสินเชื่อที่อยู่อาศัยเพื่อผู้ประกันตนตามมาตรา 33, 39, 40 กรอบวงเงิน 10,000 ล้านบาท เพื่อเพิ่มสิทธิประกันสังคม ให้ “ผู้ประกันตน” มีที่อยู่อาศัยเป็นของตัวเอง ยกระดับคุณภาพชีวิต - ความเป็นอยู่ โดยให้ผู้ประกันตนได้สิทธิในการกู้ซื้อบ้าน / ซื้อที่ดินสร้างบ้าน หรือนำไปซ่อมบ้าน ในวงเงินกู้คนละไม่เกิน 2 ล้านบาท
.
ผู้กู้จะได้รับสินเชื่อดอกเบี้ยต่ำในช่วง 5 ปีแรก เพียง 1.59% ต่อปี ส่วนปีที่ 6 – 8 เท่ากับ MRR – 2.00% ต่อปี และปีที่ 9 จนถึงตลอดอายุสัญญา เท่ากับ MRR – 0.50% ต่อปี หากวงเงินกู้ส่วนที่เกิน 2 ล้านบาท สามารถใช้อัตราดอกเบี้ยผลิตภัณฑ์สินเชื่ออื่นของธนาคารได้ โดยสามารถยื่นขอสินเชื่อได้ตั้งแต่วันที่ 1 พ.ย. 67 - 31 ธ.ค. 68
.
ผู้ประกันตนที่สนใจเข้าร่วมโครงการ สอบถามข้อมูลเพิ่มเติมได้ที่
สำนักงานประกันสังคมทุกแห่ง หรือ สายด่วน 1506
ธอส.ทุกสาขาทั่วประเทศ หรือ G H Bank Call Center โทร. 0-2645-9000
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/89651