รัฐบาลไทย-ข่าวทำเนียบรัฐบาล-ธอส. จัดผลิตภัณฑ์ทางการเงิน ร่วมงานมหกรรมบ้านและคอนโด ครั้งที่ 46 นำโดยสินเชื่อบ้านอัตราดอกเบี้ยต่ำเริ่มต้นเพียง 0.71% ต่อปี  


วันพุธที่ 30 ตุลาคม 2567
30/10/2567
พิมพ์
ธอส. จัดผลิตภัณฑ์ทางการเงิน ร่วมงานมหกรรมบ้านและคอนโด ครั้งที่ 46 นำโดยสินเชื่อบ้านอัตราดอกเบี้ยต่ำเริ่มต้นเพียง 0.71% ต่อปี
ธอส. นำผลิตภัณฑ์ทางการเงินร่วมงาน “มหกรรมบ้านและคอนโด ครั้งที่ 46” จัดขึ้นระหว่างวันที่ 31 ตุลาคม - 3 พฤศจิกายน 2567 ณ ศูนย์การประชุมแห่งชาติสิริกิติ์
ธนาคารอาคารสงเคราะห์ (ธอส.) สถาบันการเงินของรัฐ ที่มีพันธกิจ “ทำให้คนไทยมีบ้าน” พร้อมสร้างโอกาสให้คนไทยได้เข้าถึงผลิตภัณฑ์ทางการเงิน เพื่อให้ได้มีที่อยู่อาศัยเป็นของตนเองมากขึ้น ด้วยการนำผลิตภัณฑ์ทางการเงินร่วมงาน “มหกรรมบ้านและคอนโด ครั้งที่ 46” นำโดย (1) สินเชื่อบ้าน 71 ปี ธอส. สำหรับผู้ที่ต้องการสินเชื่อ เพื่อซื้อ ปลูกสร้าง ต่อเติม ซ่อมแซม และไถ่ถอนจำนองจากสถาบันการเงินอื่น อัตราดอกเบี้ยต่ำ 6 เดือนแรก เพียง 0.71% ต่อปี, เดือนที่ 7 – 24 เท่ากับ 2.71% ต่อปี, ปีที่ 3 เท่ากับ 3.71% ต่อปี (อัตราดอกเบี้ยเฉลี่ย 3 ปีแรก เท่ากับ 2.71%) ปีที่ 4 จนถึงตลอดอายุสัญญา กรณีลูกค้าสวัสดิการ เท่ากับ MRR-1.00% ต่อปี และกรณีลูกค้ารายย่อย เท่ากับ MRR-0.50% ต่อปี กรณีชำระหนี้ เท่ากับ MRR (อัตราดอกเบี้ย MRR  ของ ธอส. ในปัจจุบันเท่ากับ 6.545% ต่อปี) ผ่อนชำระนานสูงสุด 40 ปี กรณีกู้ 1 ล้านบาท ผ่อนชำระเริ่มต้นเพียง 2,400 บาท/เดือน เท่านั้น! จองสิทธิ์ภายในงานผ่าน  Line GHB Buddy ยื่นคำขอกู้ และทำนิติกรรมภายในวันที่ 30 ธันวาคม 2567 พิเศษ!!!สำหรับลูกค้าที่มีวงเงินนิติกรรมสูงสุด 3 อันดับแรก รับของสมนาคุณ (เงื่อนไขเป็นไปตามที่ธนาคารกำหนด) นอกจากนี้ ภายในงาน ธอส. ยังจัดเจ้าหน้าที่คอยให้คำปรึกษาแก่ผู้ประกันตนตามมาตรา 33, 39 หรือ 40 ที่มีความสนใจเข้าร่วม “โครงการสินเชื่อที่อยู่อาศัยเพื่อผู้ประกันตน พ.ศ. 2567” อัตราดอกเบี้ยต่ำ 5 ปีแรก เพียง 1.59% ต่อปี, ปีที่ 6 - 8 เท่ากับ MRR - 2.00% ต่อปี และปีที่ 9 จนถึงตลอดอายุสัญญา เท่ากับ MRR - 0.50% ต่อปี (อัตราดอกเบี้ย MRR ของ ธอส. ปัจจุบันเท่ากับ 6.545% ต่อปี) สำหรับซื้อหรือปลูกสร้างที่อยู่อาศัย ภายใต้วงเงินกู้ไม่เกิน 2 ล้านบาท กรณีกู้ 1 ล้านบาท ผ่อนชำระเงินงวดเพียง 3,400 บาท เท่านั้น! สำหรับวงเงินกู้ส่วนที่เกิน 2 ล้านบาท สามารถใช้อัตราดอกเบี้ยผลิตภัณฑ์อื่นของธนาคารได้ โดยผู้ประกันตนที่สนใจเข้าร่วมโครงการสามารถลงทะเบียนกับสำนักงานประกันสังคม ผ่านทาง Application SSO Plus เพื่อขอหนังสือรับรองสถานะความเป็นผู้ประกันตน และรับสิทธิ์เข้าร่วมโครงการ ในวันที่ 1 พฤศจิกายน 2567 และสามารถยื่นคำขอสินเชื่อกับ ธอส. ณ สาขาทั่วประเทศ ได้ตั้งแต่วันที่ 8 พฤศจิกายน 2567 เป็นต้นไป
(2) สลากออมทรัพย์ ธอส. ที่ให้ผลตอบแทนดี และมีโอกาสในการถูกรางวัลสูง นำโดย สลากออมทรัพย์ ธอส. ชุด นาคราช หน่วยละ 1,000 บาท อายุสลาก 3 ปี ผลตอบแทนหน้าสลาก 1.00% ต่อปี ออกรางวัลทุกเดือน รวม 36 ครั้ง โดยมี รางวัลที่ 1 มูลค่ารางวัลสูงถึง 2 ล้านบาท จำนวน 1 รางวัล, รางวัลที่ 2 มูลค่ารางวัลละ 50,000 บาท จำนวน 4 รางวัล, รางวัลที่ 3 มูลค่ารางวัลละ 5,000 บาท จำนวน 40 รางวัล โดยมีโอกาสในการถูกรางวัลใหญ่สูงถึง 0.00045% ขณะที่รางวัลเลขท้าย 3 ตัว หมุน 1 ครั้ง รางวัลละ 100 บาท และรางวัลเลขท้าย 2 ตัว หมุน 1 ครั้ง รางวัลละ 30 บาท พร้อมกันนี้ยังได้ลุ้นรางวัลเลขท้าย 2 ตัวของรางวัลที่ 1รางวัลละ 30 บาท ซึ่งเป็นรางวัลที่ไม่มีในสลากออมทรัพย์ชุดอื่น ซึ่งจะทำให้มีโอกาสได้ลุ้นรางวัลรวมถึงได้รับผลตอบแทนมากขึ้น และสลากออมทรัพย์ ธอส. ชุดวิมานเมฆ Plus ปี 2567 หน่วยละ 1 ล้านบาท อายุสลาก 2 ปี ออกรางวัลทุกเดือน รวม 24 ครั้ง ประกอบด้วย รางวัลที่ 1 มูลค่ารางวัลสูงถึง 3 ล้านบาท จำนวน 1 รางวัล, รางวัลข้างเคียงรางวัลที่ 1 มูลค่ารางวัลละ 100,000  บาท จำนวน 2 รางวัล, รางวัลที่ 2 มูลค่ารางวัลละ 20,000 บาท จำนวน  40 รางวัล ต่อหมวด อีกทั้งยังมีรางวัลเลขท้าย 1 ตัว รางวัลละ 1,000 บาท (หมุน 1 ครั้ง) คิดเป็นโอกาสในการถูกรางวัลใหญ่สูงถึง 0.4444% ผู้ที่สนใจสามารถจองสิทธิ์ภายในงานและซื้อสลากได้ระหว่างวันที่ 31 ตุลาคม - 9 พฤศจิกายน 2567 พิเศษ! ลูกค้าที่ซื้อสลากตั้งแต่ 200,000 บาท ขึ้นไป รับฟรีกระเป๋าสะพาย มูลค่า 350 บาท จำนวน 1 ราย /1 ใบ / ผลิตภัณฑ์ หรือจนกว่าของสมนาคุณจะหมด (เงื่อนไขเป็นไปตามที่ธนาคารกำหนด)
(3) บ้านมือสอง ธอส. ทำเลเด่น คุณภาพดี จัดมาให้เลือกกว่า 200 รายการทั่วประเทศ ลดราคาสูงสุด 50% จากราคาปกติ พร้อมโปรโมชันสินเชื่ออัตราดอกเบี้ยต่ำสุด นานสูงสุดถึง 24 เดือน ผู้ที่สนใจสามารถจองซื้อทรัพย์ได้ทางออนไลน์ผ่าน Application : GHB ALL HOME หรือเว็บไซต์ www.ghbhomecenter.com ตั้งแต่วันที่ 31 ตุลาคม - 8 พฤศจิกายน 2567 สำหรับทรัพย์ที่อยู่ในเขตกรุงเทพฯ และปริมณฑล มีเจ้าหน้าที่ให้บริการจองซื้อทรัพย์ภายในงาน สำหรับทรัพย์ที่อยู่ในเขตภูมิภาค จองซื้อทรัพย์แบบออนไลน์ได้ผ่าน Application หรือเว็บไซต์ตามวันดังกล่าวข้างต้น และสามารถสอบถามรายละเอียดเพิ่มเติมได้ ณ สาขาที่ตั้งทรัพย์ (เงื่อนไขเป็นไปตามที่ธนาคารกำหนด)
ทั้งนี้ งานมหกรรมบ้านและคอนโด ครั้งที่ 46 มีกำหนดจัดขึ้นระหว่างวันที่ 31 ตุลาคม - 3 พฤศจิกายน 2567 ณ ศูนย์การประชุมแห่งชาติสิริกิติ์ โดยสอบถามรายละเอียดเพิ่มเติมได้ที่ ธอส. ทุกสาขาทั่วประเทศ G H Bank Call Center โทร.0-2645-9000  หรือ Facebook Fanpage ธนาคารอาคารสงเคราะห์ และติดตามข่าวสารของธนาคารได้ที่ Application : GHB ALL GEN และ  www.ghbank.co.th

ที่มา : https://www.thaigov.go.th/news/contents/details/89682