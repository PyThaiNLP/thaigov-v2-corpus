รัฐบาลไทย-ข่าวทำเนียบรัฐบาล-ปลัด ดีอี เปิดอบรม e-GEP#14 พัฒนาศักยภาพนักบริหารรัฐขับเคลื่อนรัฐบาลดิจิทัล


วันพุธที่ 30 ตุลาคม 2567
ปลัด ดีอี เปิดอบรม e-GEP#14 พัฒนาศักยภาพนักบริหารรัฐขับเคลื่อนรัฐบาลดิจิทัล
ปลัด ดีอี เปิดอบรม e-GEP#14 พัฒนาศักยภาพนักบริหารรัฐขับเคลื่อนรัฐบาลดิจิทัล
วันนี้ 28 ตุลาคม 2567 ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอี) เป็นประธานในพิธีเปิดการอบรมหลักสูตรนักบริหารรัฐบาลอิเล็กทรอนิกส์ รุ่นที่ 14 (e-Government Executive Program: e-GEP#14) พร้อมกล่าวปาฐกถาพิเศษในหัวข้อ “รัฐบาลดิจิทัลเปลี่ยนประเทศไทยสู่อนาคต” จัดโดย สถาบันพัฒนาบุคลากรภาครัฐด้านดิจิทัล (ทีดีจีเอ) ภายใต้การดำเนินงานของสำนักงานพัฒนารัฐบาลดิจิทัล (องค์การมหาชน) ณ ห้องบางลำพู ชั้น 6 โรงแรมอมารี วอเตอร์เกท กรุงเทพฯ
สำหรับหลักสูตร e-GEP เป็นการอบรมพัฒนาศักยภาพผู้บริหารภาครัฐให้มีความพร้อมในการขับเคลื่อนการพัฒนารัฐบาลดิจิทัล เพื่อยกระดับการให้บริการประชาชนและเพิ่มประสิทธิภาพการทำงานของภาครัฐในยุคดิจิทัล
-------------------------------------------------------

ที่มา : https://www.thaigov.go.th/news/contents/details/89669