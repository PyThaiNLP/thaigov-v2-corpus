รัฐบาลไทย-ข่าวทำเนียบรัฐบาล-เปิดหลักเกณฑ์ “การให้สัญชาติ-สถานะ” บุคคลอพยพ


วันพุธที่ 30 ตุลาคม 2567
30/10/2567
พิมพ์
เปิดหลักเกณฑ์ “การให้สัญชาติ-สถานะ” บุคคลอพยพ
เปิดหลักเกณฑ์ “การให้สัญชาติ-สถานะ” บุคคลอพยพ
เปิดหลักเกณฑ์ “การให้สัญชาติ-สถานะ” บุคคลอพยพ
.
ครม. 29 ต.ค.67 เห็นชอบในหลักการ หลักเกณฑ์เร่งรัดการแก้ไขปัญหาสัญชาติและสถานะบุคคล ให้แก่บุคคลที่อพยพเข้ามาอยู่ในไทยเป็นเวลานานและบุตรที่เกิดในไทย ตามที่ สำนักงานสภาความมั่นคงแห่งชาติเสนอ โดยเป็นการร่นระยะเวลาการดำเนินงานจากกว่าร้อยวัน เหลือเพียง 5 วัน ซึ่งกลุ่มเป้าหมาย คือ ชนกลุ่มน้อยและกลุ่มชาติพันธุ์ 19 กลุ่มที่อยู่อาศัยในไทยมานานรอการพิจารณากำหนดสถานะอยู่จำนวน 483,626 คน
.
หลักเกณฑ์ :
- บุคคลที่ได้รับการสำรวจจัดทำทะเบียนประวัติไว้ในอดีต จนถึงปี พ.ศ.2542 (เลขประจำตัวประเภท 6) และที่สำรวจเพิ่มระหว่างปี 2548 – 2554 (เลขประจำตัวประเภท 0 กลุ่ม 89)
- บุคคลที่อพยพเข้ามาอยู่ภายในปี พ.ศ.2542 เด็กและบุคคลที่กำลังเรียนหรือจบการศึกษาแล้ว คนไร้รากเหง้า และคนที่ทำคุณประโยชน์แก่ประเทศซึ่งเข้ามาอยู่อาศัยภายใน 18 ม.ค.2548 แต่ตกหล่นจากการสำรวจ (เลขประจำตัวประเภท 0 กลุ่ม 00)
- บุตร ของชนกลุ่มน้อยและกลุ่มชาติพันธุ์ 19 กลุ่ม มีหลักฐานการเกิดในไทยแต่ยังไม่ได้รับสัญชาติ พูดและเข้าใจภาษาไทยกลาง หรือภาษาถิ่นที่ใช้แพร่หลายในพื้นที่ภูมิลำเนา
.
คุณสมบัติ
- มีชื่อในทะเบียนบ้าน หรือทะเบียนประวัติ และมีเลขประจำตัว 13 หลัก
- มีภูมิลำเนาและอาศัยอยู่ในไทย ติดต่อกันต่อเนื่องไม่น้อยกว่า 15 ปี
- ให้ผู้ยื่นคำขอยืนยันและรับรองคุณสมบัติของตนเอง คือ จงรักภักดีต่อประเทศไทยและเลื่อมใสการปกครองระบอบประชาธิปไตยอันมีพระมหากษัตริย์ทรงเป็นประมุข มีความประพฤติดี ไม่สามารถกลับประเทศต้นทางและไม่มีจุดเกาะเกี่ยวใดๆกับประเทศต้นทาง และไม่ปรากฎหลักฐานการมีสัญชาติอื่น
.
สำหรับ การร่นระยะเวลาดำเนินงานในการให้สถานะแก่คนต่างชาติ ประกอบด้วย
.
การขอใบสำคัญถิ่นที่อยู่ของชนกลุ่มน้อย : ลดเวลาดำเนินการ จาก 270 วัน เหลือ 5 วัน
1. ยื่นคำขอพร้อมหลักฐาน ใน กทม. ที่ สำนักงานเขต จังหวัดอื่น อำเภอ ตรวจคุณสมบัติ เอกสาร หลักฐาน (1 วัน)
2. พิจารณาอนุญาต (3 วัน)
3. เพิ่มชื่อในทะเบียนบ้าน และทำบัตรประจำตัวบุคคลซึ่งไม่มีสัญชาติไทย (1 วัน)
.
การขอมีสัญชาติไทยของบุตรบุคคลต่างชาติ : ลดเวลาดำเนินการ จาก 180 วัน เหลือ 5 วัน
1. ยื่นคำขอพร้อมหลักฐาน ใน กทม. ที่ สำนักงานเขต จังหวัดอื่น อำเภอ ตรวจคุณสมบัติ เอกสาร หลักฐาน (1 วัน)
2. พิจารณาอนุญาต (3 วัน)
3. เพิ่มชื่อในทะเบียนบ้าน และทำบัตรประจำตัวประชาชนคนไทย (1 วัน)
.
เงื่อนไข :
หากพบภายหลังว่า ขาดคุณสมบัติ หรือ มีลักษณะไม่เป็นไปตามกำหนด เพิกถอนการอนุญาตได้
.
อ่านรายละเอียด >> https://www.thaigov.go.th/news/contents/details/89642 (เรื่องที่ 17)
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/89667