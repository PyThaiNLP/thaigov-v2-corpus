รัฐบาลไทย-ข่าวทำเนียบรัฐบาล-ข่าวดี "อว." จัดงบอุดหนุนนักเรียนทั่วประเทศ สมัครสอบ TGAT ในระบบ TCAS 68 ฟรี!


วันพุธที่ 30 ตุลาคม 2567
30/10/2567
พิมพ์
ข่าวดี "อว." จัดงบอุดหนุนนักเรียนทั่วประเทศ สมัครสอบ TGAT ในระบบ TCAS 68 ฟรี!
ข่าวดี "อว." จัดงบอุดหนุนนักเรียนทั่วประเทศ สมัครสอบ TGAT ในระบบ TCAS 68 ฟรี!
ข่าวดี "อว." จัดงบอุดหนุนนักเรียนทั่วประเทศ สมัครสอบ TGAT ในระบบ TCAS 68 ฟรี!
.
กระทรวงการอุดมศึกษา วิทยาศาสตร์ วิจัยและนวัตกรรม (อว.) เผยถึงการสมัครคัดเลือกในระบบ TCAS 68 หรือระบบการคัดเลือกกลางเข้าศึกษาในสถาบันอุดมศึกษา ประจําปี 2568 โดยได้ปรับนโยบายสนับสนุนค่าใช้จ่ายการสมัครสอบรายวิชาในระบบ TCAS โดยปีนี้จะให้นักเรียนทุกคนสมัครสอบ TGAT ที่เป็นการสอบวัดความถนัดทั่วไป ได้ฟรี เนื่องจากผลสอบ TGAT เด็กจะสามารถนำไปใช้สมัคร TCAS ตั้งแต่รอบที่ 1 ได้ ซึ่งปัจจุบันมีจำนวนกว่า 300,000 คน จึงช่วยประหยัดค่าใช้จ่ายให้กับนักเรียนและผู้ปกครองได้มาก
.
ขณะเดียวกัน ยังสนับสนุนค่าใช้จ่ายในการสมัครคัดเลือกในระบบ TCAS 68 รอบ 3 หรือรอบแอดมิชชั่น ฟรี 7 อันดับ โดยลดลงจากปีที่แล้วที่ให้ 10 อันดับ ซึ่งจากการเก็บสถิติพบว่า ผู้สมัครที่ได้คณะอันดับ 8-10 จะมีอัตราการสละสิทธิ์สูงถึง 25% จึงไม่เกิดประโยชน์อย่างเต็มที่มากนัก
.
ขณะเดียวกัน ในปี 2568 จะเป็นปีแรกที่มีการเฉลยข้อสอบ A-level ที่เป็นการวัดความรู้เชิงวิชาการ เพื่อลดความเหลื่อมล้ำ สร้างความเท่าเทียม และเพิ่มโอกาสให้กับเยาวชนไทยได้เข้าถึงการศึกษาในระดับอุดมด้วย
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/89652