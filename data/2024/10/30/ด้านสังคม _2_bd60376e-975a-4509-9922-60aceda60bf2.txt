รัฐบาลไทย-ข่าวทำเนียบรัฐบาล-ดีอี จับมือ คมนาคม ร่วมประชุม The 6th ASEAN-Japan Smart Cities Network High Level Meeting


วันพุธที่ 30 ตุลาคม 2567
ดีอี จับมือ คมนาคม ร่วมประชุม The 6th ASEAN-Japan Smart Cities Network High Level Meeting
ดีอี จับมือ คมนาคม ร่วมประชุม The 6th ASEAN-Japan Smart Cities Network High Level Meeting
ระหว่างวันที่ 29-30 ตุลาคม 2567 นายเวทางค์ พ่วงทรัพย์ รองปลัดกระทรวงดิจิทัลเพื่อเศรษฐกิจและสังคม รักษาการ เลขาธิการคณะกรรมการดิจิทัลเพื่อเศรษฐกิจและสังคมแห่งชาติ นายปัญญา  ชูพานิช ผู้อำนวยการสำนักงานนโยบายและแผนการขนส่งและจราจร (สนข.) กระทรวงคมนาคม นายนน อัครประเสริฐกุล ผู้เชี่ยวชาญส่งเสริมเศรษฐกิจดิจิทัลอาวุโส Depa พร้อมคณะเข้าร่วมการประชุม "The 6th ASEAN-Japan Smart Cities Network High Level Meeting" ณ กรุงโตเกียว ประเทศญี่ปุ่น โดยได้รับเกียรติจากนายซาอิโตะ เท็ตสึ รัฐมนตรีว่าการกระทรวงที่ดิน โครงสร้างพื้นฐาน การขนส่ง และท่องเที่ยวแห่งญี่ปุ่น เป็นเกียรติเข้าร่วมกล่าวเปิดงาน พร้อมทั้งมีผู้เข้าร่วมงานระดับรัฐมนตรีจากประเทศสมาชิกอาเซียน รวมทั้งหน่วยงานภาครัฐและเอกชนของญี่ปุ่น เพื่อหารือถึงแนวทางการพัฒนาเมืองอัจฉริยะ (Smart Cities) และส่งเสริมความร่วมมือด้านเทคโนโลยีและนวัตกรรมเพื่อการพัฒนาอย่างยั่งยืนในภูมิภาคอาเซียน
ในการประชุมครั้งนี้ นายเวทางค์ พ่วงทรัพย์ ได้ร่วมการเสวนาหัวข้อการพัฒนาเมืองอัจฉริยะในประเทศไทย โดยกล่าวถึงนโยบายการขับเคลื่อนดิจิทัลสีเขียว (Green Digital Policy) ของกระทรวงดิจิทัลเพื่อเศรษฐกิจและสังคม ซึ่งให้ความสำคัญกับ 3 ยุทธศาสตร์หลัก ได้แก่ (1) Green by Design: การออกแบบเมืองที่ยั่งยืน ตั้งแต่เริ่มต้นการพัฒนา (2) Green Digitalization: การนำเทคโนโลยีดิจิทัลมาใช้ลดผลกระทบต่อสิ่งแวดล้อม (3) Green Optimization: การพัฒนาให้มีประสิทธิภาพสูงสุดอย่างเป็นมิตรต่อสิ่งแวดล้อม การปรับปรุงและเพิ่มประสิทธิภาพการใช้ทรัพยากรในเมือง โดยประเทศไทยได้เริ่มโครงการนำร่องในหลายจังหวัด เช่น จังหวัดยะลา (Green by Design - Yala) จังหวัดนครศรีธรรมราช (Green Digitalization - Nakhon Si Thammarat) และจังหวัดภูเก็ต (Phuket's Smart Bus System) ซึ่งโครงการเหล่านี้มีเป้าหมายเพื่อยกระดับคุณภาพชีวิตของประชาชนในพื้นที่ และส่งเสริมการพัฒนาอย่างยั่งยืน ภายใต้หลักการที่ยึดประชาชนเป็นศูนย์กลาง และเน้นการมีส่วนร่วมของชุมชนในการออกแบบนวัตกรรมเมืองอัจฉริยะเพื่อให้ตอบสนองต่อความต้องการของคนในชุมชน
นอกจากนี้ นายปัญญา ผอ.สนข. กระทรวงคมนาคมได้พูดถึง โครงการ บางซื่อ smart city และ 7 smarts ที่มีแผนแม่บทแล้ว และจะดำเนินการถึงปี 2037

ที่มา : https://www.thaigov.go.th/news/contents/details/89660