รัฐบาลไทย-ข่าวทำเนียบรัฐบาล-นายอัครา พรหมเผ่า รัฐมนตรีช่วยว่าการกระทรวงเกษตรและสหกรณ์ เปิดเผยหลังเป็นประธานในพิธีบันทึกข้อตกลงความร่วมมือ MOU โครงการยกระดับการพัฒนาภาคการเกษตรในพื้นที่ ร


วันอังคารที่ 29 ตุลาคม 2567
นายอัครา พรหมเผ่า รัฐมนตรีช่วยว่าการกระทรวงเกษตรและสหกรณ์ เปิดเผยหลังเป็นประธานในพิธีบันทึกข้อตกลงความร่วมมือ MOU โครงการยกระดับการพัฒนาภาคการเกษตรในพื้นที่ ร
นายอัครา พรหมเผ่า รัฐมนตรีช่วยว่าการกระทรวงเกษตรและสหกรณ์ เปิดเผยหลังเป็นประธานในพิธีบันทึกข้อตกลงความร่วมมือ MOU โครงการยกระดับการพัฒนาภาคการเกษตรในพื้นที่
นายอัครา พรหมเผ่า รัฐมนตรีช่วยว่าการกระทรวงเกษตรและสหกรณ์ เปิดเผยหลังเป็นประธานในพิธีบันทึกข้อตกลงความร่วมมือ MOU โครงการยกระดับการพัฒนาภาคการเกษตรในพื้นที่ ระหว่าง กระทรวงเกษตรและสหกรณ์ สมาคมองค์การบริหารส่วนจังหวัด.  แห่งประเทศไทย (อบจ.) และองค์การบริหารส่วนตำบลแห่งประเทศไทย (อบต.) โดยมี นายประยูร อินสกุล ปลัดกระทรวงเกษตรและสหกรณ์ ร่วมลงนามกับนายชูพงศ์ คำจวง นายกสมาคมองค์การบริหารส่วนจังหวัดแห่งประเทศไทย รศ.ดร.วิระศักดิ์ ฮาดดา นายกสมาคมองค์การบริหารส่วนตำบลแห่งประเทศไทย พร้อมด้วยผู้บริหารและเจ้าหน้าที่ที่เกี่ยวข้อง ร่วมเป็นสักขีพยาน  ณ ห้องประชุมกระทรวงเกษตรและสหกรณ์ 115
นายอัครา กล่าวว่า “กระทรวงเกษตรและสหกรณ์พร้อมสนับสนุนการดำเนินงานของทุกภาคส่วนอย่างเต็มที่ ภายใต้นโยบาย ตลาดนำ นวัตกรรมเสริม เพิ่มรายได้ และส่งเสริมการดำเนินงานบูรณาการพัฒนาภาคการเกษตรในระดับพื้นที่ พร้อมหน่วยงานที่เกี่ยวข้องเพื่อร่วมดำเนินงานการพัฒนาประเทศไทยสู่โมเดล Thailand 4.0 ตามวัตถุประสงค์ต่อไป”
สำหรับการลงนาม MOU ในครั้งนี้ เป็นความร่วมมือระหว่างกระทรวงเกษตรและสหกรณ์ ร่วมกับสมาคมองค์การบริหารส่วนจังหวัดแห่งประเทศไทย (อบจ.) และองค์การบริหารส่วนตำบลแห่งประเทศไทย (อบต.) ซึ่งมีวัตถุประสงค์ ดังนี้ 1) เพื่อร่วมกันขับเคลื่อนประเทศไทยสู่โมเดล Thailand 4.0 ตามนโยบาย “ตลาดนำ นวัตกรรมเสริม เพิ่มรายได้” ของรัฐบาลอย่างมีประสิทธิภาพ 2) ร่วมกันศึกษาและพัฒนาภาคการเกษตรในระดับพื้นที่ จัดเก็บข้อมูลที่จำเป็นสำหรับการวิเคราะห์ และประเมินที่สามารถสนองตอบความต้องการในการบริหาร 3) เกิดการบูรณาการพัฒนาภาคการเกษตรในระดับพื้นที่และการพัฒนาพื้นที่รกร้างสู่การทำเกษตรมูลค่าสูง ผ่านกลไกความร่วมมือของกระทรวงเกษตรและสหกรณ์ สมาคมองค์การบริหารส่วนจังหวัดแห่งประเทศไทย (อบจ.) และและองค์การบริหารส่วนตำบลแห่งประเทศไทย (อบต.) และ4) เพื่อเกิดความร่วมมือการพัฒนาด้านการเกษตร เช่น การแลกเปลี่ยนข้อมูล การพัฒนาองค์ความรู้การผลิต การรับรองมาตรฐาน การแปรรูป การตลาด และการส่งเสริมเทคโนโลยีและนวัตกรรมตลอดจนส่งเสริมด้านอื่น ที่เกี่ยวข้องเพื่อประโยชน์ต่อภาคการเกษตร
นอกจากนี้ ภายในงานมีกิจกรรมเสวนา “โครงการยกระดับการพัฒนาภาคการเกษตรในระดับพื้นที่” เพื่อแลกเปลี่ยนความรู้ และประสบการณ์ต่าง ๆ เพื่อนำมาพัฒนาท้องถิ่น รวมถึงองค์ความรู้ที่จะสามารถนำมาปรับใช้ในภาคการเกษตรในระดับพื้นที่ตลอดจนการทำเกษตรมูลค่าสูงในอนาคตอีกด้วย

ที่มา : https://www.thaigov.go.th/news/contents/details/89646