รัฐบาลไทย-ข่าวทำเนียบรัฐบาล-ขสมก. ปรับเส้นทางเดินรถ เลี่ยงจุดจัดกิจกรรม  Freedom Street for all บนถนนบรรทัดทอง  วันที่ 2 - 3 พ.ย. 67


วันพุธที่ 30 ตุลาคม 2567
ขสมก. ปรับเส้นทางเดินรถ เลี่ยงจุดจัดกิจกรรม  Freedom Street for all บนถนนบรรทัดทอง  วันที่ 2 - 3 พ.ย. 67
....
นายกิตติกานต์ จอมดวง จารุวรพลกุล ผู้อำนวยการองค์การขนส่งมวลชนกรุงเทพ กระทรวงคมนาคม เปิดเผยว่า กรุงเทพมหานคร สำนักงานเขตปทุมวัน ร่วมกับ สำนักงานจัดการทรัพย์สิน จุฬาลงกรณ์มหาวิทยาลัย เตรียมจัดกิจกรรม Freedom Street for all บนถนนบรรทัดทอง ช่วงแยกซอยจุฬาฯ 12 - แยกสะพานอ่อน ระหว่างวันที่ 2 – 3 พฤศจิกายน 2567 ขสมก. จึงมีความจำเป็นต้องปรับเส้นทางเดินรถโดยสารประจำทาง จำนวน 3 เส้นทาง ได้แก่ สาย 73 (2 - 45), 73 (2 - 46) และสาย 67(3 - 43) เพื่อเลี่ยงจุดจัดกิจกรรม Freedom Street for all
บนถนนบรรทัดทอง ระหว่างวันที่ 2 – 3 พฤศจิกายน 2567 ตั้งแต่เวลา 14.00 - 24.00 น. โดยมีรายละเอียด ดังนี้
1. สาย 73 (2 - 45) เส้นทาง “หมู่บ้านเอื้ออาทรบึงกุ่ม – ท่าเรือสะพานพุทธ”
เที่ยวไป  ให้บริการเดินรถตามเส้นทางปกติ  ถึงแยกปทุมวัน เลี้ยวซ้ายเข้าถนนพญาไท
ไปตามถนนพญาไท ถึงแยกสามย่าน เลี้ยวขวาเข้าถนนพระรามที่ 4  เข้าเส้นทางปกติ
เที่ยวกลับ ให้บริการเดินรถตามเส้นทางปกติ ถึงแยกสามย่าน เลี้ยวซ้ายเข้าถนนพญาไท
ไปตามถนนพญาไท ถึงแยกปทุมวัน เลี้ยวขวาเข้าถนนพระรามที่ 1 เข้าเส้นทางปกติ
2. สาย 73 (2 - 46) เส้นทาง “สวนสยาม - สถานีรถไฟฟ้าสนามกีฬาแห่งชาติ”
เที่ยวไป ให้บริการเดินรถตามเส้นทางปกติ (ไม่ได้รับผลกระทบ)
เที่ยวกลับ ให้บริการเดินรถตามเส้นทางปกติ ถึงแยกพงษ์พระราม เลี้ยวซ้ายเข้าถนนพระรามที่ 6 ถึงแยกมหานคร เลี้ยวซ้ายเข้าถนนพระรามที่ 4 เข้าเส้นทางปกติ
3. สาย 67 (3 - 43) เส้นทาง “พระราม 3 - วัดเสมียนนารี”
เที่ยวไป ให้บริการเดินรถตามเส้นทางปกติ ถึงแยกสามย่าน เลี้ยวขวาเข้าถนนพญาไท ไปตามถนนพญาไท  ถึงแยกปทุมวัน เลี้ยวซ้ายเข้าถนนพระรามที่ 1 ไปตามถนนพระรามที่ 1 ถึงแยกพงษ์พระราม เลี้ยวขวาเข้าถนนพระรามที่ 6 เข้าเส้นทางปกติ
เที่ยวกลับ ให้บริการเดินรถตามเส้นทางปกติ ถึงแยกเจริญผล เลี้ยวซ้ายเข้าถนนพระรามที่ 1 ไปตามถนนพระรามที่ 1 ถึงแยกปทุมวัน เลี้ยวขวาเข้าถนนพญาไท ไปตามถนนพญาไท ถึงแยกสามย่าน เลี้ยวซ้ายเข้าถนนพระรามที่ 4  เข้าเส้นทางปกติ

ที่มา : https://www.thaigov.go.th/news/contents/details/89649