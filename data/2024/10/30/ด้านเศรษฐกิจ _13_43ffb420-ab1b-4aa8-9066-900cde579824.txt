รัฐบาลไทย-ข่าวทำเนียบรัฐบาล-ลุยต่อ “ธนดล” ลงพื้นที่ตรวจสอบ ทวงคืนสวนปาล์มกว่า 700 ไร่ ในจังหวัดกระบี่


วันพุธที่ 30 ตุลาคม 2567
ลุยต่อ “ธนดล” ลงพื้นที่ตรวจสอบ ทวงคืนสวนปาล์มกว่า 700 ไร่ ในจังหวัดกระบี่
ลุยต่อ “ธนดล” ลงพื้นที่ตรวจสอบ ทวงคืนสวนปาล์มกว่า 700 ไร่ ในจังหวัดกระบี่
เมื่อเวลา 14.00 น. นายธนดล สุวัณณะฤทธิ์ ประธานคณะทำงานการขับเคลื่อนการตรวจสอบและพิจารณาความผิดเกี่ยวกับผู้ได้รับการจัดที่ดินและผู้ถือครองที่ดินโดยมิชอบในเขตปฏิรูปที่ดิน เปิดเผยว่า
ได้ร่วมกับเจ้าหน้าที่ตำรวจ บก.ปปป. บก.ปทส., เจ้าหน้าที่สำนักงานป้องกันและปราบปรามการฟอกเงิน และเจ้าหน้าที่กรมสอบสวนคดีพิเศษ ลงพื้นที่ตรวจสอบกรณีมีผู้บุกรุกที่ดินของ ส.ป.ก. ซึ่งเป็นพื้นที่สวนปาล์มกว่า 700 ไร่ หมู่ที่ 2 ตำบลคลองหิน อำเภออ่าวลึก จังหวัดกระบี่ ซึ่งมีประชาชนแจ้งเรื่องร้องเรียนและส่งข้อมูลเกี่ยวกับการบุกรุกที่ดินบริเวณสวนปาล์มในเขต ส.ป.ก. ดังกล่าว โดยได้มีการตรวจสอบข้อเท็จจริง พบนายทุนบุกรุกที่ดินของ ส.ป.ก. จริง ตามที่ได้รับแจ้ง เบื้องต้นทาง ส.ป.ก. ได้แจ้งข้อหาบุกรุกแล้วที่ สภ.อ่าวลึก จังหวัดกระบี่
อย่างไรก็ตาม นายธนดล กล่าวทิ้งท้ายว่า จะดำเนิดคดีกับผู้มีอิทธิพลและนายทุนทั้งหมด หรือหากใครคิดจะกระทำความผิดในลักษณะนี้ ก็ขอให้หยุดการกระทำนั้น ไม่เช่นนั้นจะถูกดำเนินคดีอาญาต่อไป

ที่มา : https://www.thaigov.go.th/news/contents/details/89688