รัฐบาลไทย-ข่าวทำเนียบรัฐบาล-รมช.อัครา มอบนโยบายแก่ผู้บริหารและเจ้าหน้าที่องค์การสะพานปลา มุ่งผลักดันแนวทางการดำเนินงานรูปแบบใหม่เพื่อความเป็นอยู่ของพี่น้องชาวประมงที่ดีขึ้น


วันพุธที่ 30 ตุลาคม 2567
รมช.อัครา มอบนโยบายแก่ผู้บริหารและเจ้าหน้าที่องค์การสะพานปลา มุ่งผลักดันแนวทางการดำเนินงานรูปแบบใหม่เพื่อความเป็นอยู่ของพี่น้องชาวประมงที่ดีขึ้น
รมช.อัครา มอบนโยบายแก่ผู้บริหารและเจ้าหน้าที่องค์การสะพานปลา มุ่งผลักดันแนวทางการดำเนินงานรูปแบบใหม่เพื่อความเป็นอยู่ของพี่น้องชาวประมงที่ดีขึ้น
นายอัครา พรหมเผ่า รัฐมนตรีช่วยว่าการกระทรวงเกษตรและสหกรณ์ เป็นประธานการประชุมขับเคลื่อนนโยบายรัฐบาลและกระทรวงเกษตรและสหกรณ์ ของหน่วยงานในกำกับ และตรวจเยี่ยมการดำเนินงานขององค์การสะพานปลา โดยมี นายอภัย สุทธิสังข์ รองปลัดกระทรวงเกษตรและสหกรณ์ นายปรีดา ยังสุขสถาพร ผู้อำนวยการองค์การสะพานปลา (อสป.) และเจ้าหน้าที่ที่เกี่ยวข้อง เข้าร่วม ณ ห้องประชุมองค์การสะพานปลา กรุงเทพฯ
ทั้งนี้ ที่ประชุมได้รับทราบแผนการดำเนินงานภายใต้งบประมาณปี พ.ศ.2568  พร้อมทั้งมีการติดตามแนวทางการดำเนินงานต่าง ๆ และโครงการที่สำคัญ ของ อสป. ตลอดจนการศึกษาแนวทางของพื้นที่ภายใต้การดูแลของ อสป. โดยเน้นย้ำการทำงานในรูปแบบใหม่ พร้อมฟื้นฟูและผลักดันให้เป็นแหล่งท่องเที่ยว และการเปิดตลาดด้านการประมง เพื่อความเป็นอยู่ที่ดีของชาวประมงในอนาคตต่อไป

ที่มา : https://www.thaigov.go.th/news/contents/details/89680