รัฐบาลไทย-ข่าวทำเนียบรัฐบาล-กระทรวงเกษตรฯ เตรียมจัดงานมหกรรมการเกษตรและท่องเที่ยวถนนสายดอกไม้งามริมกว๊านพะเยาประจำปี 2567 จัดยิ่งใหญ่กว่าเดิม พร้อมวางแผนจัดกิจกรรมฟื้นฟูและช่วยเหลือเกษตรกรที่ได้รับผลกระทบ


วันพุธที่ 30 ตุลาคม 2567
กระทรวงเกษตรฯ เตรียมจัดงานมหกรรมการเกษตรและท่องเที่ยวถนนสายดอกไม้งามริมกว๊านพะเยาประจำปี 2567 จัดยิ่งใหญ่กว่าเดิม พร้อมวางแผนจัดกิจกรรมฟื้นฟูและช่วยเหลือเกษตรกรที่ได้รับผลกระทบ
กระทรวงเกษตรฯ เตรียมจัดงานมหกรรมการเกษตรและท่องเที่ยวถนนสายดอกไม้งามริมกว๊านพะเยาประจำปี 2567 จัดยิ่งใหญ่กว่าเดิม พร้อมวางแผนจัดกิจกรรมฟื้นฟูและช่วยเหลือเกษตรกรที่ได้รับผลกระทบจากอุทกภัยในภาคเหนือให้ได้รับประโยชน์สูงสุด
นายประยูร อินสกุล ปลัดกระทรวงเกษตรและสหกรณ์ ในฐานะที่ปรึกษา เปิดเผยภายหลังเข้าร่วมการประชุมคณะกรรมการจัดงานมหกรรมการเกษตรและท่องเที่ยวถนนสายดอกไม้งามริมกว๊านพะเยา จังหวัดพะเยา ครั้งที่ 1/2567 โดยมี นางสาวภัทราภรณ์ โสเจยยะ รองปลัดกระทรวงเกษตรและสหกรณ์ เป็นประธานการประชุม ณ ห้องประชุมกระทรวงเกษตรและสหกรณ์ 134 – 135 ว่า การประชุมดังกล่าว มีวัตถุประสงค์เพื่อเผยแพร่ความรู้ในการส่งเสริมการเกษตรให้ครบห่วงโซ่คุณค่า (Value Chain) ตั้งแต่ต้นน้ำจนถึงปลายน้ำ พร้อมจัดกิจกรรมส่งเสริมการท่องเที่ยวเชิงอนุรักษ์ และสร้างช่องทางการตลาดให้ผู้ประกอบการสินค้าเกษตรตามนโยบายตลาดนำ นวัตกรรมเสริม เพิ่มรายได้ และขยายผลการจัดมหกรรมดังกล่าวไปสู่จังหวัดภาคเหนืออื่น ๆ เพิ่มมากขึ้น โดยได้มอบนโยบายให้หน่วยงานในสังกัดกระทรวงเกษตรและสหกรณ์ นำผลการจัดงานจากปีก่อน มาปรับปรุงให้มีประสิทธิภาพมากยิ่งขึ้น และพัฒนารูปแบบกิจกรรมให้ดีกว่าเดิม โดยมุ่งเน้นการจัดกิจกรรมพื้นฟูและช่วยเหลือเกษตรกรที่ได้รับผลกระทบจากอุทกภัยในภาคเหนือให้ได้รับผลประโยชน์อย่างสูงสุด
นางสาวภัทราภรณ์ กล่าวเพิ่มเติมว่า ส่วนการจัดนิทรรศการของกระทรวงเกษตรและสหกรณ์ให้ดำเนินการตามนโยบายตลาดนำ นวัตกรรมเสริม เพิ่มรายได้ ของรัฐบาล และเกี่ยวข้องกับการรับมือ การเปลี่ยนแปลงสภาพภูมิอากาศตามที่ทั่วโลกกำลังให้ความสนใจ ควบคู่ไปกับความปลอดภัยทางอาหารเพื่อส่งเสริมกิจกรรม นิทรรศการ และการจำหน่ายสินค้าในพื้นที่ไปพร้อมกัน
สำหรับการจัดงานมหกรรมการเกษตรและท่องเที่ยวถนนสายดอกไม้งามริมกว๊านพะเยา จะจัดขึ้นในวันที่ 27 ธันวาคม 2567 - 5 มกราคม 2568 บริเวณถนนชายกว๊าน หน้าศาลหมื่นปี (ลานข่วงวัฒนธรรม) บริเวณสามแยกถนนประสาท และสวนสมเด็จย่า 90 พรรษา ณ จังหวัดพะเยา

ที่มา : https://www.thaigov.go.th/news/contents/details/89692