รัฐบาลไทย-ข่าวทำเนียบรัฐบาล- ​นายกฯ ‘แพทองธาร’ มอบรางวัลองค์กรปกครองส่วนท้องถิ่นที่มีการบริหารจัดการที่ดี ประจำปี 2567 ย้ำ! อปท.เป็นกลไกสำคัญในการพัฒนาท้องถิ่นให้เจริญก้าวหน้า หวังเห็นการยกระดับการบริหาร


วันพุธที่ 30 ตุลาคม 2567
30/10/2567
พิมพ์
​นายกฯ ‘แพทองธาร’ มอบรางวัลองค์กรปกครองส่วนท้องถิ่นที่มีการบริหารจัดการที่ดี ประจำปี 2567 ย้ำ! อปท.เป็นกลไกสำคัญในการพัฒนาท้องถิ่นให้เจริญก้าวหน้า หวังเห็นการยกระดับการบริหาร
​นายกฯ ‘แพทองธาร’ มอบรางวัลองค์กรปกครองส่วนท้องถิ่นที่มีการบริหารจัดการที่ดี ประจำปี 2567 ย้ำ! อปท.เป็นกลไกสำคัญในการพัฒนาท้องถิ่นให้เจริญก้าวหน้า หวังเห็นการยกระดับการบริหารแก้ปัญหาตอบสนองความต้องการของ ปชช.
นายกฯ ‘แพทองธาร’ มอบรางวัลองค์กรปกครองส่วนท้องถิ่นที่มีการบริหารจัดการที่ดี ประจำปี 2567 ย้ำ! อปท.เป็นกลไกสำคัญในการพัฒนาท้องถิ่นให้เจริญก้าวหน้า หวังเห็นการยกระดับการบริหารแก้ปัญหาตอบสนองความต้องการของ ปชช.
วันนี้ (30 ตุลาคม 2567) เวลา 13.30 น. ณ ห้องประชุมวายุภักษ์ แกรนด์บอลรูม ชั้น 4 โรงแรมเซ็นทารา ไลฟ์ ศูนย์ราชการและคอนเวนชันเซ็นเตอร์ แจ้งวัฒนะ เขตหลักสี่ กรุงเทพมหานคร นางสาวแพทองธาร ชินวัตร นายกรัฐมนตรี เป็นประธานพิธีมอบรางวัลองค์กรปกครองส่วนท้องถิ่นที่มีการบริหารจัดการที่ดี ประจำปีงบประมาณ พ.ศ. 2567 พร้อมมอบถ้วยรางวัลให้องค์กรปกครองส่วนท้องถิ่นที่ได้รับรางวัล อาทิ ประเภทดีเลิศ รางวัลที่ 1  เทศบาลนครยะลา จังหวัดยะลา รางวัลที่ 2 เทศบาลเมืองร้อยเอ็ด จังหวัดร้อยเอ็ด รางวัลที่ 3 เทศบาลเมืองกาฬสินธุ์ จังหวัดกาฬสินธุ์ และรางวัลประเภทโดดเด่น/ประเภททั่วไป รวมทั้งสิ้น 21 รางวัล โดยมี นายสุริยะ จึงรุ่งเรืองกิจ รองนายกรัฐมนตรีและรัฐมนตรีว่าการกระทรวงคมนาคม นายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงมหาดไทย คณะกรรมการการกระจายอำนาจให้องค์กรปกครองส่วนท้องถิ่น คณะอนุกรรมการฯ ที่มีส่วนเกี่ยวข้องกับการคัดเลือกองค์กรปกครองส่วนท้องถิ่น ผู้แทนส่วนราชการ ผู้แทนสมาคมองค์กรปกครองส่วนท้องถิ่น ผู้บริหารองค์กรปกครองส่วนท้องถิ่น เข้าร่วมงาน
นายจิรายุ ห่วงทรัพย์ โฆษกประจำสำนักรัฐมนตรี เปิดเผยว่า นายกรัฐมนตรีแสดงความยินดีกับองค์กรปกครองส่วนท้องถิ่น (อปท.) ที่ได้รับรางวัลทั้ง 65 แห่ง พร้อมกล่าวว่า รางวัลดังกล่าวเป็นเครื่องยืนยันว่า อปท.ได้ทำงานอย่างเต็มที่ เกิดการกระจายอำนาจสู่ส่วนท้องถิ่นมากยิ่งขึ้น และทำให้ลดช่องว่างระหว่างประชาชนกับหน่วยงานราชการ ซึ่งเรื่องนี้เป็นสิ่งที่รัฐบาลให้ความสำคัญมาอย่างต่อเนื่อง เพราะการที่ประชาชนสามารถเข้าถึงราชการและราชการเข้าถึงประชาชนได้ ทำให้ลดช่องว่าง และเมื่อมีปัญหาเกิดขึ้นรัฐก็สามารถช่วยเหลือประชาชนได้ทันที เป็นที่รัฐบาลตั้งใจให้เป็นเช่นนั้น
นายกรัฐมนตรี ขอบคุณสำนักงานปลัดสำนักนายกรัฐมนตรี คณะกรรมการฯ และคณะอนุกรรมการฯ ผู้มีส่วนเกี่ยวข้องกับการประเมินและคัดเลือกองค์กรปกครองส่วนท้องถิ่นในปีนี้ การมอบรางวัลนี้เป็นการสร้างวัฒนธรรมการทำงานที่ดี และสร้างแรงบันดาลใจให้แก่กันและกัน รวมถึงข้าราชการคนอื่น ๆ องค์กรปกครองส่วนท้องถิ่นเป็นรากฐานสำคัญของระบอบประชาธิปไตย ซึ่งสอดคล้องกับนโยบายของรัฐบาลที่มุ่งเน้นเรื่องการกระจายอำนาจเพื่อให้ประชาชนทุกคนได้เข้าถึงบริการจากรัฐ
“ข้าราชการการเมืองมาจากการตัดสินใจของประชาชน ไม่ว่าจะเป็นระดับท้องถิ่น หรือระดับประเทศ ต่างมีเป้าหมายเดียวกัน ทำให้ประชาชนมีความสุขและมีคุณภาพชีวิตที่ดีขึ้น ขอส่งกำลังใจให้ข้าราชการทุกคน ทราบดีว่าทุกคนทำงานหนัก แต่การทำงานหนักในที่นี้ ไม่เสียเปล่าแน่นอน จะต้องเกิดประโยชน์ให้กับประเทศชาติและประชาชนต่อไปในอนาคต” นายกรัฐมนตรีย้ำ

ที่มา : https://www.thaigov.go.th/news/contents/details/89681