รัฐบาลไทย-ข่าวทำเนียบรัฐบาล-รมว.เอกนัฏ รับฟังข้อหารือสมาคมอุตสาหกรรมเพื่อการป้องกันประเทศ ขอภาครัฐสนับสนุน พร้อมเพิ่มการรับรองมาตรฐาน 


วันพุธที่ 30 ตุลาคม 2567
30/10/2567
พิมพ์
รมว.เอกนัฏ รับฟังข้อหารือสมาคมอุตสาหกรรมเพื่อการป้องกันประเทศ ขอภาครัฐสนับสนุน พร้อมเพิ่มการรับรองมาตรฐาน
รมว.เอกนัฏ รับฟังข้อหารือสมาคมอุตสาหกรรมเพื่อการป้องกันประเทศ ขอภาครัฐสนับสนุน พร้อมเพิ่มการรับรองมาตรฐาน
29 ตุลาคม 2567 - นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม ร่วมหารือกับสมาคมอุตสาหกรรมเพื่อการป้องกันประเทศ นำโดยพลอากาศเอก มานัต วงษ์วาทย์ นายกสมาคมอุตสาหกรรมเพื่อการป้องกันประเทศ และคณะ ในประเด็นการบูรณาการเศรษฐกิจอุตสาหกรรมและการขับเคลื่อนอุตสาหกรรมป้องกันประเทศ พร้อมทั้งประเด็นที่อยากขอรับการสนับสนุนจากภาครัฐ โดยมีนายณัฐพล รังสิตพล ปลัดกระทรวงอุตสาหกรรม  นายพงศ์พล ยอดเมืองเจริญ เลขานุการรัฐมนตรีว่าการกระทรวงอุตสาหกรรมและโฆษกกระทรวงอุตสาหกรรม นายอรรถวิชช์ สุวรรณภักดี ประธานที่ปรึกษาคณะทำงานของรัฐมนตรีว่าการกระทรวงอุตสาหกรรม ด้านยุทธศาสตร์ นางสาวณัฏฐิญา เนตยสุภา รองปลัดกระทรวงอุตสาหกรรม รักษาราชการแทนอธิบดีกรมส่งเสริมอุตสาหกรรม นายกฤษ จันทร์สุวรรณ รองผู้อำนวยการสำนักงานเศรษฐกิจอุตสาหกรรม เข้าร่วมด้วย ณ ห้องประชุมชุณหะวัณ ชั้น 3 อาคาร สปอ.
อุตสาหกรรมป้องกันประเทศเป็นหนึ่งใน 12 อุตสาหกรรมเป้าหมาย (S-Curve) ที่รัฐบาลกำลังให้การขับเคลื่อน  ซึ่งสมาคมอุตสาหกรรมเพื่อการป้องกันประเทศ มุ่งหวังให้เกิดการสนับสนุน 5 อุตสาหกรรมประกอบด้วย 1.อุตสาหกรรมอาวุธและกระสุน 2.อุตสาหกรรมต่อเรือรบ 3.อุตสาหกรรมอากาศยาน และเทคโนโลยีไร้คนขับ 4.อุตสาหกรรมยานพาหนะรบ และช่วยรบทางบก และ 5.อุตสาหกรรมพลังงานเพื่อความมั่นคง ทั้งนี้สมาคมฯ อยากให้ทางภาครัฐหันมาให้การสนับสนุนอุตสาหกรรมนี้มากขึ้น ทั้งเรื่องการสนับสนุนด้านราคาของวัสดุอุปกรณ์ที่ไม่สูงเกินไป การสนับสนุนซื้อโดยภาครัฐเพื่อเป็นการรับรองคุณภาพของอุตสาหกรรมและทำให้ตลาดต่างประเทศมั่นใจ และเรื่องการรับรองมาตรฐานด้านต่างๆทั้งในระดับประเทศและระดับสากล

ที่มา : https://www.thaigov.go.th/news/contents/details/89701