รัฐบาลไทย-ข่าวทำเนียบรัฐบาล-ดีอี จับมือ ETDA ประกาศแนวทาง “ประยุกต์ใช้ Generative AI อย่างมีธรรมาภิบาลสำหรับองค์กร”


วันพุธที่ 30 ตุลาคม 2567
ดีอี จับมือ ETDA ประกาศแนวทาง “ประยุกต์ใช้ Generative AI อย่างมีธรรมาภิบาลสำหรับองค์กร”
ดีอี จับมือ ETDA ประกาศแนวทาง “ประยุกต์ใช้ Generative AI อย่างมีธรรมาภิบาลสำหรับองค์กร”
วันที่ 30 ตุลาคม 2567 นายประเสริฐ จันทรรวงทอง รองนายกรัฐมนตรี และรัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เป็นประธานในการแถลงข่าวการพัฒนากรอบธรรมาภิบาลปัญญาประดิษฐ์ที่เป็นการต่อยอด AI Governance Guideline ของไทย ภายใต้ชื่อ “แนวทางประยุกต์ใช้ Generative AI อย่างมีธรรมาภิบาลสำหรับองค์กร” (Generative AI Governance Guideline for Organizations) สำหรับผู้บริหารและผู้ที่เกี่ยวข้องนำไปประยุกต์ใช้เพื่อการวางกรอบการกำกับดูแล การประยุกต์ใช้ Generative AI ระดับองค์กรให้มีความชัดเจนและสอดคล้องกับเป้าหมาย โดยเนื้อหา ครอบคลุมตั้งแต่การทำความเข้าใจ Gen AI, ประโยชน์และข้อจำกัด, ความเสี่ยง, และแนวทาง การประยุกต์ใช้อย่างมีธรรมาภิบาล
โดยมี ดร.ชัยชนะ มิตรพันธ์ ผู้อำนวยการสำนักงานพัฒนาธุรกรรมทางอิเล็กทรอนิกส์ (ETDA) นายพรรณธนู วรรณกางซ้าย ที่ปรึกษารัฐมนตรีฯกระทรวงดีอี นายอัฐฐเสฏฐ จุลเสฏฐพานิช เลขานุการรัฐมนตรีฯกระทรวงดีอี และผู้ที่เกี่ยวข้องเข้าร่วม ณ อาคารอำนวยการ บมจ. โทรคมนาคมแห่งชาติ (NT)
สำหรับองค์กร หรือ ผู้สนใจ คู่มือ “แนวทางประยุกต์ใช้ Generative AI อย่างมีธรรมาภิบาลสำหรับองค์กร” สามารถดาวน์โหลดคู่มือนี้ได้ฟรีที่เว็บไซต์
https://www.etda.or.th/th/Useful-Resource/GovernanceGuideline_v1.aspx
--------------------------------------------------------------------------------

ที่มา : https://www.thaigov.go.th/news/contents/details/89703