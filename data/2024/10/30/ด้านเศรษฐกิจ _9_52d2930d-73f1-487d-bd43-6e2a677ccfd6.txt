รัฐบาลไทย-ข่าวทำเนียบรัฐบาล-ธ.ก.ส. ชวนร้านค้าใช้บริการ “แอปพลิเคชันร้านน้องหอมจัง” รับคะแนน A-Rewards สูงสุด 2,000 Point/ร้านค้า พร้อมรับกระปุก “คุณเศรษฐีมีโชค” กับสายคล้องคอพร้อมป้าย


วันพุธที่ 30 ตุลาคม 2567
30/10/2567
พิมพ์
ธ.ก.ส. ชวนร้านค้าใช้บริการ “แอปพลิเคชันร้านน้องหอมจัง” รับคะแนน A-Rewards สูงสุด 2,000 Point/ร้านค้า พร้อมรับกระปุก “คุณเศรษฐีมีโชค” กับสายคล้องคอพร้อมป้าย
ธ.ก.ส. จัดแคมเปญ “Me โชค Me Point กับร้านน้องหอมจัง” เพื่อส่งเสริมให้ร้านค้าสมัครใช้บริการ แอปพลิเคชันร้านน้องหอมจัง รับชำระค่าสินค้าและบริการผ่านQR Code โดยร้านค้าใหม่ เมื่อสมัครใช้บริการแอปพลิเคชันดังกล่าวผ่านมือถือด้วยตนเอง
ธ.ก.ส. ชวนร้านค้าใช้บริการ “แอปพลิเคชันร้านน้องหอมจัง” รับคะแนน A-Rewards สูงสุด 2,000 Point/ร้านค้า พร้อมรับกระปุก “คุณเศรษฐีมีโชค” กับสายคล้องคอพร้อมป้าย
ธนาคารเพื่อการเกษตรและสหกรณ์การเกษตร (ธ.ก.ส.) จัดแคมเปญ “Me โชค Me Point กับร้านน้องหอมจัง” เพื่อส่งเสริมให้ร้านค้าสมัครใช้บริการ แอปพลิเคชันร้านน้องหอมจัง รับชำระค่าสินค้าและบริการผ่านQR Code โดยร้านค้าใหม่ เมื่อสมัครใช้บริการแอปพลิเคชันดังกล่าวผ่านมือถือด้วยตนเอง เมื่อมียอดขายสะสมครบ 1,000 บาทแรก จะได้รับคะแนน A-Rewards 50 Point และยอดขายสะสมครบทุกๆ 1,000 บาทถัดไป ได้รับคะแนน A-Rewards 10 Point พิเศษสุด ร้านค้าใหม่ที่มียอดขายสะสมสูงสุด 1,000 ลำดับแรก และมียอดขายขั้นต่ำ 1,000 บาท ในช่วงระยะแคมเปญรับเลยกระปุก“คุณเศรษฐีมีโชค” จำนวน 1 กระปุก กับสายคล้องคอพร้อมป้าย จำนวน 1 เส้น ส่วนร้านค้าเดิมที่มียอดขายสะสมครบทุกๆ 1,000 บาท ได้รับคะแนน A-Rewards 10 Point ตั้งแต่วันนี้ถึง 31 มกราคม 2568
ทั้งนี้ จำกัดคะแนน A-Rewards ทั้งร้านค้าใหม่และร้านค้าเดิม สูงสุด 500 Point/ร้านค้า/เดือน และจำกัด 1,700,000 Point ตลอดระยะเวลาแคมเปญ โดยร้านค้าจะต้องทำการสมัครหรือเป็นสมาชิกระบบสะสมคะแนน A-Rewards ภายใน 31 มกราคม 2568 ธนาคารจะโอนคะแนนให้กับร้านค้าภายใน 45 วันทำการ และ  ส่งกระปุกออมทรัพย์ “คุณเศรษฐีมีโชค” กับสายคล้องคอพร้อมป้าย ภายใน 60 วันทำการ หลังสิ้นสุดแคมเปญ ทั้งนี้ สามารถนำ Point ไปแลกของที่ระลึก ส่วนลด และสิทธิพิเศษกับร้านค้าชั้นนำอีกมากมาย ติดต่อสอบถามรายละเอียดเพิ่มเติม ได้ที่ Call Center 02 555 0555

ที่มา : https://www.thaigov.go.th/news/contents/details/89684