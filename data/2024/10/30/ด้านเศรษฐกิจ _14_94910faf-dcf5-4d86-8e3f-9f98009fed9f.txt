รัฐบาลไทย-ข่าวทำเนียบรัฐบาล-ห้ามพลาด!! วันที่ 1 พฤศจิกายน 2567 ผู้ประกันตนมาตรา 33, 39 หรือ 40 เตรียมลงทะเบียนรับสิทธิ์เข้าร่วมโครงการ ก่อนเปิดให้ยื่นขอสินเชื่อวันแรก วันที่ 8 พฤศจิกายน 2567 นี้


วันพุธที่ 30 ตุลาคม 2567
30/10/2567
พิมพ์
ห้ามพลาด!! วันที่ 1 พฤศจิกายน 2567 ผู้ประกันตนมาตรา 33, 39 หรือ 40 เตรียมลงทะเบียนรับสิทธิ์เข้าร่วมโครงการ ก่อนเปิดให้ยื่นขอสินเชื่อวันแรก วันที่ 8 พฤศจิกายน 2567 นี้
สปส. ร่วมกับ ธอส. ดทำ “โครงการสินเชื่อที่อยู่อาศัยเพื่อผู้ประกันตน พ.ศ. 2567” ให้กับผู้ประกันตนตามมาตรา 33, 39 หรือ 40 โดยผู้ประกันตนมาตรา 40 จะต้องส่งเงินสมทบต่อเนื่องไม่น้อยกว่า 1 ปี ก่อนเดือนที่ขอใช้สิทธิ์ โดยปล่อยสินเชื่ออัตราดอกเบี้ยต่ำ 5 ปีแรก
สำนักงานประกันสังคม (สปส.) ร่วมกับธนาคารอาคารสงเคราะห์ (ธอส.) จัดทำ “โครงการสินเชื่อที่อยู่อาศัยเพื่อผู้ประกันตน พ.ศ. 2567” ให้กับผู้ประกันตนตามมาตรา 33, 39 หรือ 40 โดยผู้ประกันตนมาตรา 40 จะต้องส่งเงินสมทบต่อเนื่องไม่น้อยกว่า 1 ปี ก่อนเดือนที่ขอใช้สิทธิ์ โดยปล่อยสินเชื่ออัตราดอกเบี้ยต่ำ 5 ปีแรก เพียง 1.59% ต่อปี วงเงินกู้ตามโครงการสูงสุดไม่เกิน 2 ล้านบาท สำหรับวงเงินกู้ส่วนที่เกิน 2 ล้านบาท สามารถใช้ผลิตภัณฑ์สินเชื่ออื่นของธนาคารได้ ทั้งนี้ ผู้ประกันตนที่เข้าร่วมโครงการ และผู้ขอกู้ร่วมทุกคน ต้องไม่อยู่ระหว่างผ่อนชำระสินเชื่อที่อยู่อาศัยในปัจจุบัน โดยผู้ประกันตนที่สนใจเข้าร่วมโครงการดังกล่าว สามารถลงทะเบียนกับสำนักงานประกันสังคม ผ่านทาง Application SSO Plus เพื่อขอหนังสือรับรองสถานะความเป็นผู้ประกันตน และรับสิทธิ์เข้าร่วมโครงการ ได้ตั้งแต่วันที่ 1 พฤศจิกายน 2567 เป็นต้นไป พร้อมนำเอกสารส่วนตัว เอกสารแสดงรายได้ และเอกสารหลักประกัน มายื่นขอสินเชื่อได้ที่ ธอส. ทุกสาขาทั่วประเทศ ได้ตั้งแต่วันที่ 8 พฤศจิกายน 2567 เป็นต้นไป โดยผู้ประกันตนจะต้องติดต่อยื่นคำขอกู้กับ ธอส. ภายในระยะเวลาที่ระบุในหนังสือรับรองสถานะความเป็นผู้ประกันตน โดยสอบถามรายละเอียดเพิ่มเติมได้ที่ G H Bank Call Center โทร 0-2645-9000 หรือ Facebook Fanpage ธนาคารอาคารสงเคราะห์ และติดตามข่าวสารของธนาคารได้ที่ Application : GHB ALL GEN และ www.ghbank.co.th

ที่มา : https://www.thaigov.go.th/news/contents/details/89689