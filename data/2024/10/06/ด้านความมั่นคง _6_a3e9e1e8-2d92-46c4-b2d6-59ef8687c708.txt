รัฐบาลไทย-ข่าวทำเนียบรัฐบาล-นางสาวธีรรัตน์ สำเร็จวาณิชย์ รมช.มหาดไทย ประธานคณะทำงาน ศปช. ส่วนหน้า ตรวจเยี่ยมและให้กำลังใจ อส. พร้อมรับมอบเครื่องซักผ้าเพื่อส่งต่อ ณ ศูนย์ประชุม GMS เชียงราย


วันอาทิตย์ที่ 6 ตุลาคม 2567
06/10/2567
พิมพ์
นางสาวธีรรัตน์ สำเร็จวาณิชย์ รมช.มหาดไทย ประธานคณะทำงาน ศปช. ส่วนหน้า ตรวจเยี่ยมและให้กำลังใจ อส. พร้อมรับมอบเครื่องซักผ้าเพื่อส่งต่อ ณ ศูนย์ประชุม GMS เชียงราย
นางสาวธีรรัตน์ สำเร็จวาณิชย์ รมช.มหาดไทย ประธานคณะทำงาน ศปช. ส่วนหน้า ตรวจเยี่ยมและให้กำลังใจ อส. พร้อมรับมอบเครื่องซักผ้าเพื่อส่งต่อ ณ ศูนย์ประชุม GMS เชียงราย
เมื่อวันที่ 6 ตุลาคม 2567 นางสาวธีรรัตน์ สำเร็จวาณิชย์ รัฐมนตรีช่วยว่าการกระทรวงมหาดไทย ในฐานะประธานคณะทำงานศูนย์ปฏิบัติการช่วยเหลือผู้ประสบอุทกภัย วาตภัย และดินโคลนถล่ม (ศปช. ส่วนหน้า) ได้เดินทางไปยังศูนย์ประชุม GMS อำเภอเมืองเชียงราย เพื่อตรวจเยี่ยมและให้กำลังใจอาสารักษาดินแดน (อส.) ที่ปฏิบัติหน้าที่ช่วยเหลือผู้ประสบอุทกภัยในพื้นที่จังหวัดเชียงราย ซึ่งมีจำนวน อส. ในพื้นที่กว่า 1,500 นาย
การลงพื้นที่ในครั้งนี้ มีนายสหรัฐ วงศ์สกุลวิวัฒน์ รองอธิบดีกรมป้องกันและบรรเทาสาธารณภัย (ปภ.) และ นายดำรงค์ศักดิ์ ยอดทองดี รองผู้ว่าราชการจังหวัดเชียงราย และหน่วยงานที่เกี่ยวข้องร่วมคณะด้วย
นอกจากนี้ นางสาวธีรรัตน์ยังได้รับมอบเครื่องซักผ้าจากผู้สนับสนุน เพื่อนำไปส่งต่อให้อาสารักษาดินแดนที่เข้ามาปฏิบัติหน้าที่ใช้ประโยชน์ในช่วงปฏิบัติการช่วยเหลือประชาชนที่ได้รับผลกระทบจากอุทกภัย และได้มอบเครื่องอุปโภคบริโภคให้กับ อส. เพื่อสนับสนุนการทำงานอย่างเต็มที่
การมอบเครื่องซักผ้าและเครื่องอุปโภคบริโภคในครั้งนี้ เป็นการสนับสนุนการทำงานของเจ้าหน้าที่ที่อยู่แนวหน้าในการช่วยเหลือผู้ประสบอุทกภัยในจังหวัดเชียงราย เพื่อให้สถานการณ์กลับสู่สภาวะปกติโดยเร็วที่สุด

ที่มา : https://www.thaigov.go.th/news/contents/details/88827