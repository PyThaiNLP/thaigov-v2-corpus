รัฐบาลไทย-ข่าวทำเนียบรัฐบาล-“จิรายุ” ที่ปรึกษานายก ฯ อ้อนขอชาวเน็ตอย่าพึ่งวิจารณ์เรื่องการอ่านไอแพด ที่ผ่านมานายกฯ ในฐานะหัวหน้าพรรคฯก็ปราศรัยแสดงวิสัยทัศน์โดยไม่มีสคริปอยู่แล้วแต่บนเวทีโลกเป็นข้อตกลงสำคัญ


วันอาทิตย์ที่ 6 ตุลาคม 2567
06/10/2567
พิมพ์
“จิรายุ” ที่ปรึกษานายก ฯ อ้อนขอชาวเน็ตอย่าพึ่งวิจารณ์เรื่องการอ่านไอแพด ที่ผ่านมานายกฯ ในฐานะหัวหน้าพรรคฯก็ปราศรัยแสดงวิสัยทัศน์โดยไม่มีสคริปอยู่แล้วแต่บนเวทีโลกเป็นข้อตกลงสำคัญ
“ จิรายุ” ที่ปรึกษานายก ฯ อ้อนขอชาวเน็ตอย่าพึ่งวิจารณ์เรื่องการอ่านไอแพดเพราะที่ผ่านมานายกฯ ในฐานะหัวหน้าพรรคฯก็ปราศรัยแสดงวิสัยทัศน์โดยไม่มีสคริปอยู่แล้วแต่บนเวทีโลกที่เป็นข้อตกลงสำคัญ ผู้นำทั่วโลกก็ต้องอ่านกันเพราะจะไม่สามารถนำไป“บิด”ภาษาพูดได้
วันนี้ (6 ต.ค.67)  นายจิรายุ ห่วงทรัพย์ที่ปรึกษาของนายกรัฐมนตรีกล่าวถึงกรณีมีผู้วิพากษ์วิจารณ์ที่นายกรัฐมนตรีใช้ iPad อ่านเวลาประชุมผู้นำ ACD ที่ผ่านมาว่าเรื่องนี้ไม่น่าที่จะมีผู้วิจารณ์ถ้าเข้าใจหลักการและเหตุผล การประชุมระดับนานาชาติที่เป็นสาระสำคัญหรือแถลงการณ์  ซึ่งผู้นำของโลกจะต้องอ่านทุกตัวอักษรที่สรุปมาเนื่องจากเป็นข้อตกลงที่ไม่สามารถ
นำไป”บิด“จากข้อความของภาษาพูดเหมือนการปราศรัย หรือแสดงวิสัยทัศน์ ทั่วๆไปได้
“ ถ้ามองแบบระดับชาติหรือระดับโลกในประเทศต่างๆประชาชนจะให้ความสำคัญกับเนื้อหาหรือสารัตถะที่ผู้นำของเขาไปทำข้อตกลงว่าเป็นประโยชน์ต่อประเทศมากน้อยขนาดไหน ซึ่งจะถือว่าเป็นการพัฒนาประเทศไปสู่หลักสากลโลก“
นายจิรายุกล่าวอีกว่า โดยปกตินายกรัฐมนตรีก็เป็นคนพูด หรือปราศรัยโดยไม่มีสคริปอยู่แล้ว และท่านนายกฯ ก็เป็นหัวหน้าพรรคเพื่อไทย ไปปราศรัยหรือเวทีใดๆก็ไม่ได้อ่านอยู่แล้ว แต่การพูดด้วยการอ่านเอกสารบนเวทีประชุมระดับโลกจำเป็นต้องอ่านซึ่งมีลักษณะจะคล้ายกับการแถลงนโยบายของรัฐบาลที่ต้องอ่านตรงตามตัวอักษรทุกประการ ตนจึงไม่เห็นว่าเป็นสาระสำคัญที่จะมาวิพากษ์วิจารณ์กัน ซึ่งวันนี้ประเทศไทยจำเป็นต้องให้กำลังใจซึ่งกันและกัน ช่วยเหลือซึ่งกันและกันและนำพาประเทศไทยก้าวไปข้างหน้าเพื่อยืนหนึ่งให้ได้ในโลก”

ที่มา : https://www.thaigov.go.th/news/contents/details/88825