รัฐบาลไทย-ข่าวทำเนียบรัฐบาล-นายกฯ “แพทองธาร” ลงพื้นที่กรมชลประทานปากเกร็ด จังหวัดนนทบุรี ติดตามสถานการณ์น้ำระดับน้ำแม่น้ำเจ้าพระยา เพื่อประเมินสถานการณ์ เตรียมความพร้อมรับมือสถานการณ์น้ำ 


วันอังคารที่ 1 ตุลาคม 2567
01/10/2567
พิมพ์
นายกฯ “แพทองธาร” ลงพื้นที่กรมชลประทานปากเกร็ด จังหวัดนนทบุรี ติดตามสถานการณ์น้ำระดับน้ำแม่น้ำเจ้าพระยา เพื่อประเมินสถานการณ์ เตรียมความพร้อมรับมือสถานการณ์น้ำ
นายกฯ “แพทองธาร” ลงพื้นที่กรมชลประทานปากเกร็ด จังหวัดนนทบุรี ติดตามสถานการณ์น้ำระดับน้ำแม่น้ำเจ้าพระยา เพื่อประเมินสถานการณ์ เตรียมความพร้อมรับมือสถานการณ์น้ำ
วันนี้ (1 ตุลาคม 2567) นายจิรายุ ห่วงทรัพย์ ที่ปรึกษาของนายกรัฐมนตรี เปิดเผยว่า ช่วงบ่ายเวลาประมาณ 14.30 น. นางสาวแพทองธาร ชินวัตร นายกรัฐมนตรี จะลงพื้นที่ตรวจราชการการบริหารจัดการน้ำ ณ กรมชลประทานปากเกร็ด อำเภอปากเกร็ด จังหวัดนนทบุรี
นายจิรายุ กล่าวว่า นายกรัฐมนตรีจะติดตามสถานการณ์น้ำระดับน้ำแม่น้ำเจ้าพระยา เพื่อประเมินสถานการณ์ เตรียมความพร้อมรับมือสถานการณ์น้ำ โดยจะรับฟังรายงานจากนายสุริยพล นุชอนงค์ รองอธิบดีฝ่ายก่อสร้าง รักษาราชการแทน อธิบดีกรมชลประทาน และรับฟังแนวทางการเตรียมการบริหารจัดการน้ำ จากนายชัชชาติ สิทธิพันธุ์ ผู้ว่าราชการกรุงเทพมหานคร พร้อมกันนี้ นายกรัฐมนตรีจะมอบข้อสั่งการเพื่อเป็นแนวทางปฏิบัติต่อไป
“สำหรับการติดตามสถานการณ์ครั้งนี้ นายกรัฐมนตรีให้ความสำคัญกับการเตรียมความพร้อม ป้องกันน้ำท่วมในพื้นที่เศรษฐกิจ และกรุงเทพมหานคร ซึ่งจากระดับน้ำขอให้พี่น้องประชาชนมั่นใจว่ากรุงเทพมหานครจะไม่เกิดน้ำท่วมแน่นอน” นายจิรายุ กล่าว

ที่มา : https://www.thaigov.go.th/news/contents/details/88602