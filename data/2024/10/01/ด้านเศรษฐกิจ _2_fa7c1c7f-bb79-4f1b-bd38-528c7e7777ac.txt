รัฐบาลไทย-ข่าวทำเนียบรัฐบาล-รองปลัดฯ ณัฏฐิญา หนุน DIPROM “ยิ่งเร่งเปลี่ยน ยิ่งเพิ่มโอกาส” ดัน BCG ร่วมขับเคลื่อนในงาน ESG Symposium 2024: Driving Inclusive Green Transition 


วันอังคารที่ 1 ตุลาคม 2567
01/10/2567
พิมพ์
รองปลัดฯ ณัฏฐิญา หนุน DIPROM “ยิ่งเร่งเปลี่ยน ยิ่งเพิ่มโอกาส” ดัน BCG ร่วมขับเคลื่อนในงาน ESG Symposium 2024: Driving Inclusive Green Transition
รองปลัดฯ ณัฏฐิญา หนุน DIPROM “ยิ่งเร่งเปลี่ยน ยิ่งเพิ่มโอกาส” ดัน BCG ร่วมขับเคลื่อนในงาน ESG Symposium 2024: Driving Inclusive Green Transition
วันที่ 30 กันยายน 2567 นางสาวณัฏฐิญา เนตยสุภา รองปลัดกระทรวงอุตสาหกรรม เข้าร่วมงาน ESG Symposium 2024: Driving Inclusive Green Transition ยิ่ง “เร่งเปลี่ยน” ยิ่ง “เพิ่มโอกาส” โดยมี
นายประเสริฐ จันทรรวงทอง รองนายกรัฐมนตรีและรัฐมนตรีว่าการกระทรวงดิจิทัลเพื่อเศรษฐกิจและสังคม เป็นประธานเปิดงานพร้อมร่วมแสดงวิสัยทัศน์เพื่อผลักดันประเทศไทยสู่สังคมคาร์บอนต่ำไปด้วยกัน พร้อมด้วย นางกอบกาญจน์ วัฒนวรางกูร อดีตรัฐมนตรีว่าการกระทรวงการท่องเที่ยวและกีฬาของไทย นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม นายธรรมศักดิ์ เศรษฐอุดม กรรมการผู้จัดการใหญ่บริษัท ปูนซีเมนต์ จำกัด (มหาชน) นายฐาปน สิริวัฒนภักดี ประธานกรรมการบริหารของไทยเบฟเวอเรจ หน่วยงานภาครัฐ ผู้บริหารภาคเอกชน และเจ้าหน้าที่ที่เกี่ยวข้อง เข้าร่วมงาน ณ Hall 1 ชั้น G ศูนย์การประชุมแห่งชาติสิริกิติ์
โดยงาน ESG Symposium 2024 จัดขึ้นภายใต้ธีม “Driving Inclusive Green Transition ยิ่งเร่งเปลี่ยน ยิ่งเพิ่มโอกาส” หลังจากครบ 1 ปีทุกภาคส่วนร่วมมือร่วมใจ รวมทั้งผลักดัน “สระบุรีแซนด์บ็อกซ์” เมืองต้นแบบคาร์บอนต่ำแห่งแรกของไทยให้เกิดขึ้นจริง  ส่งเสริมการก่อสร้างสีเขียวด้วยปูนซีเมนต์คาร์บอนต่ำ  เอกชนจับมือจัดการแพคเกจจิ้งใช้แล้วผ่านโครงการรีไซเคิลแบบ Closed-Loop  สนับสนุน SMEs เพิ่มโอกาสเข้าถึงความรู้เปลี่ยนธุรกิจสู่คาร์บอนต่ำ ผ่านโครงการ Go Together ได้นำข้อเสนอจากการหารือระหว่างผู้มีส่วนเกี่ยวข้อง 5 ด้านสำคัญ ได้แก่ 1.Saraburi Sandbox โมเดลต้นแบบเมืองคาร์บอนต่ำแห่งแรกของไทย 2. Circular Economy การใช้ทรัพยากรหมุนเวียนให้คุ้มค่าสูงสุด 3.Just Transition การสนับสนุนทรัพยากรแก่ภาคส่วนต่าง ๆ ที่อยู่ในกระบวนการเปลี่ยนผ่าน 4.Technology for Decarbonization การพัฒนาเทคโนโลยีลดการปล่อยก๊าซคาร์บอนไดออกไซด์ และ5. Sustainable Packaging Value Chain การจัดการแพคเกจจิ้งทั้งระบบอย่างยั่งยืน มานำเสนอต่อรัฐบาล เพื่อร่วม-เร่ง-เปลี่ยนไทยสู่สังคมคาร์บอนต่ำให้เร็วขึ้นกว่าเดิม
ทั้งนี้งาน ESG Symposium 2024 กระทรวงอุตสาหกรรม โดยกรมส่งเสริมอุตสาหกรรม หรือ ดีพร้อม ได้ร่วมเป็นส่วนหนึ่งของงานในครั้งนี้ โดยออกบูธจัดแสดงการดําเนินโครงการ BCG DIPROM 2024 เพื่อแสดงศักยภาพอุตสาหกรรมไทย ภายใต้แนวคิดเศรษฐกิจ BCG โดยแบ่งเป็น 3 โซนกิจกรรม ประกอบด้วย 1. โซนนิทรรศการ ได้แก่ โซน Bio Product เป็นการให้ความรู้และแสดงผลงานการพัฒนาผลิตภัณฑ์มูลค่าสูง จากความหลากหลายทางชีวภาพ เช่น สมุนไพร ซุปเปอร์ และเส้นใย ภายใต้โมเดล Bio Economy โซน Upcycled Product เป็นการแสดงผลงาน การนําวัสดุเหลือใช้ หรือของเสีย มาเพิ่มมูลค่าเป็น ผลิตภัณฑ์ใหม่ ภายใต้โมเดล Circular Economy และโซน Carbon Footprint in Daily Life การแสดง Carbon Footprint ในชีวิตประจําวัน และผลิตภัณฑ์ รวมถึงแนวทางการพัฒนาของดีพร้อมในการยกระดับธุรกิจ ให้เป็นมิตรกับสิ่งแวดล้อม ภายใต้โมเดล Green Economy 2. โซนกิจกรรม Exploration Game เป็นการประยุกต์แนวคิด B-C-G มาพัฒนาเป็นบอร์ดเกมส์ เพื่อสอดแทรกองค์ความรู้ด้าน BCG และ 3. โซนทดสอบตลาดของผู้ประกอบการ ประกอบด้วย โซน Marketplace ร้านค้ากลุ่ม Sustainable Product และโซน Food Festival ร้านค้ากลุ่ม Food Innovation Product

ที่มา : https://www.thaigov.go.th/news/contents/details/88588