รัฐบาลไทย-ข่าวทำเนียบรัฐบาล-กรุงไทย-มาสเตอร์การ์ด เปิดตัวบัตร Krungthai Travel Debit Card คู่ Global Savings บัญชีเงินฝากสกุลต่างประเทศ ยกระดับเอกสิทธิ์แห่งประสบการณ์การเงินต่างประเทศแบบเหนือระดับแห่งแรกในไทย


วันอังคารที่ 1 ตุลาคม 2567
01/10/2567
พิมพ์
กรุงไทย-มาสเตอร์การ์ด เปิดตัวบัตร Krungthai Travel Debit Card คู่ Global Savings บัญชีเงินฝากสกุลต่างประเทศ ยกระดับเอกสิทธิ์แห่งประสบการณ์การเงินต่างประเทศแบบเหนือระดับแห่งแรกในไทย
ธ.กรุงไทยเปิดประสบการณ์ใหม่ ยกระดับบริการการเงินต่างประเทศด้วยบัตร “Krungthai Travel Debit Card คู่กับ Global Savings” รวมทุกธุรกรรมการเงินต่างประเทศไว้ในบัตรเดียว พร้อมสิทธิประโยชน์โดนใจ และเอกสิทธิเหนือระดับยิ่งกว่า ครอบคลุมแลกเงินเรทดี 20 สกุลเงิน
ธนาคารกรุงไทย เปิดประสบการณ์ใหม่ ยกระดับบริการการเงินต่างประเทศ ด้วยบัตร “Krungthai Travel Debit Card คู่กับ Global Savings” รวมทุกธุรกรรมการเงินต่างประเทศไว้ในบัตรเดียว พร้อมสิทธิประโยชน์โดนใจ และเอกสิทธิเหนือระดับยิ่งกว่า ครอบคลุมแลกเงินเรทดี 20 สกุลเงินชั้นนำของโลก ไม่มีค่าธรรมเนียมการแลกเงินและการใช้จ่ายด้วยสกุลเงินต่างประเทศ รับเครดิตเงินคืนสูงสุด 5,000 บาทต่อปี แลกเงินเก็บในบัญชีสกุลต่างประเทศคู่บัตรรับอัตราดอกเบี้ยเงินฝากสูงสุด 2.5% ตอบโจทย์ทุกไลฟ์สไตล์ท่องเที่ยว ด้วยสิทธิพิเศษ Mastercard Travel  Reward ที่ร้านค้าชั้นนำทั่วโลก
นายสุริพงษ์ ตันติยานนท์ ประธานผู้บริหาร Retail Banking ธนาคารกรุงไทย เปิดเผยว่า ธนาคารกรุงไทย มุ่งมั่นนำเทคโนโลยีและนวัตกรรมรูปแบบใหม่มาพัฒนาผลิตภัณฑ์และบริการทางการเงินให้ ตอบโจทย์ลูกค้าอย่างตรงจุด และโดนใจ ล่าสุด ธนาคารได้พัฒนาบัตร Krungthai Travel Debit Card รูปแบบใหม่ ร่วมกับมาสเตอร์การ์ด เพื่อส่งมอบประสบการณ์แบบเหนือระดับให้กับลูกค้าที่มีไลฟ์สไตล์การท่องเที่ยวต่างประเทศ ทำให้นักเดินทางได้รับประสบการณ์ที่โดนใจ ตอบโจทย์การใช้จ่ายสำหรับทุกทริปท่องเที่ยว รองรับเทรนด์การท่องเที่ยว ต่างประเทศที่เพิ่มขึ้นอย่างต่อเนื่อง จากนโยบายฟรีวีซ่านักท่องเที่ยวของหลายประเทศ เช่น ญี่ปุ่น และสาธารณรัฐประชาชนจีน ที่เป็นหนึ่งในประเทศที่ได้รับความนิยมจากนักท่องเที่ยวไทย
บัตร Krungthai Travel Debit Card ครั้งแรกในประเทศไทย ที่รวมทุกธุรกรรมการเงินต่างประเทศไว้ในบัตรเดียว
● แลกเงินเรทพิเศษครอบคลุม 20 สกุลเงินชั้นนำ รองรับการใช้จ่ายทั่วโลก ไม่เสียค่าธรรมเนียมอัตราแลกเปลี่ยน 2.5%
● รับอัตราดอกเบี้ยสูงสุด 2.5%  จากบัญชีออมทรัพย์สกุลเงินต่างประเทศ Global Savings ใน 6 สกุลเงินหลัก ได้แก่ ดอลลาร์สหรัฐ (USD) ยูโร ( EUR)  ปอนด์สเตอลิง (GBP) ดอลลาร์ออสเตรเลีย ( AUD) หยวนของจีน (CNY) และดอลลาร์นิวซีแลนด์ (NZD)
● รับเครดิตเงินคืนสูงสุด 5,000 บาทต่อปี  สำหรับบัตร Krungthai Travel Premium Mastercard Debit โดยรับเครดิตเงินคืน 1% จากยอดใช้จ่ายสกุลเงินต่างประเทศสะสมทุกๆ 30,000  บาท จนถึง 31 ธ.ค.67 หลังจากนั้น รับ 0.5% จนถึง 31 ธ.ค.68  สำหรับบัตร   Krungthai Travel Platinum Mastercard Debit รับเครดิตเงินคืนสูงสุด 1,000 บาทต่อปี  โดยรับเครดิตเงินคืน 0.5%  จากยอดใช้จ่ายสกุลเงินต่างประเทศสะสมทุกๆ 30,000  บาท  จนถึง 31 ธ.ค.67  หลังจากนั้นรับ 0.25%  จนถึง 31 ธ.ค. 68
● เอกสิทธิ์พิเศษ Mastercard Travel Rewards  รับส่วนลดและเครดิตเงินคืนจากร้านค้าแบรนด์ชั้นนำ พันธมิตร Mastercard ทั่วโลก
● ยกระดับมาตรฐานความปลอดภัย มั่นใจทุกการใช้จ่าย ด้วยรูปแบบบัตร Numberless ไม่แสดงหมายเลขบัตร หมดกังวลเรื่องการคัดลอกข้อมูลบนบัตร
● ฟรี! ค่าธรรมเนียมกดเงินสดที่ตู้ ATM ทั่วโลก (เฉพาะส่วนของธนาคารผู้ออกบัตร) สำหรับบัตร Krungthai Travel Premium Mastercard Debit
ผู้สนใจ สมัครบัตรได้ที่ แอปพลิเคชัน Krungthai NEXT  พิเศษ สำหรับบัตร Krungthai Travel Premium Mastercard Debit ยกเว้นค่าธรรมเนียมออกบัตร และรายปี (ปีแรก) รวมมูลค่า 1,000 บาท เมื่อคงสถานะเป็นลูกค้า Krungthai Wealth หรือ ลูกค้าเดิมที่ถือบัตรเรียนเชิญ และสำหรับบัตร Krungthai Travel Platinum Mastercard Debit ยกเว้นค่าธรรมเนียมออกบัตร และรายปี (ปีแรก) มูลค่า 350 บาท สำหรับลูกค้าใหม่ที่สมัคร ผ่านแอปพลิเคชัน Krungthai NEXT หรือ ลูกค้าเดิมที่ถือบัตร Krungthai Travel Visa Platinum ตั้งแต่วันนี้จนถึง 30 มิ.ย. 68  สอบถามข้อมูลเพิ่มเติมที่ Krungthai Contact Center โทร. 02-111-1111

ที่มา : https://www.thaigov.go.th/news/contents/details/88596