รัฐบาลไทย-ข่าวทำเนียบรัฐบาล-ปลัดดีอี ร่วมเปิดงาน “SUSTAINABLE SOCIETY & SOLUTION SUMMIT, NIKKEI DIGITAL FORUM 2024”


วันอังคารที่ 1 ตุลาคม 2567
ปลัดดีอี ร่วมเปิดงาน “SUSTAINABLE SOCIETY & SOLUTION SUMMIT, NIKKEI DIGITAL FORUM 2024”
ปลัดดีอี ร่วมเปิดงาน “SUSTAINABLE SOCIETY & SOLUTION SUMMIT, NIKKEI DIGITAL FORUM 2024”
วันที่ 1 ตุลาคม 2567 ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอี)  และ H.E. OTAKA Masato เอกอัครราชทูตวิสามัญผู้มีอำนาจเต็มแห่งญี่ปุ่นประจำประเทศไทย ร่วมเปิดงาน “SUSTAINABLE SOCIETY & SOLUTION SUMMIT, NIKKEI DIGITAL FORUM 2024” ในหัวข้อ: Data x Digital Revolution from Asia to Make the World More Convenient and Affluent ซึ่งจัดโดย สมาคมศิษย์เก่าศูนย์วัฒนธรรมเอเชียและทุนฝึกอบรมเทคนิคโพ้นทะเลประเทศไทย (ABK&AOTS Alumni Association Thailand) ร่วมกับ The Association for Overseas Technical Cooperation and Sustainable Partnerships (AOTS) ประเทศญี่ปุ่น และ Nikkei Business Publication (Nikkei B.P.) ณ ห้อง 208-209 ศูนย์การประชุมแห่งชาติสิริกิติ์
ศาสตราจารย์พิเศษวิศิษฏ์ กล่าวว่า ขอบคุณผู้จัดงาน "SUSTAINABLE SOCIETY & SOLUTION Summit 2024" ที่เล็งเห็นโอกาสพัฒนาเศรษฐกิจและเทคโนโลยีของไทย มุ่งสู่การเติบโตที่ยั่งยืน ภายใต้หัวข้อ "การปฏิวัติข้อมูลและดิจิทัลจากเอเชีย เพื่อทำให้โลกสะดวกสบายและมั่งคั่งยิ่งขึ้น" โดยมีวิทยากรจากภาครัฐและเอกชนชั้นนำทั้งไทยและญี่ปุ่น มาแบ่งปันแนวคิดการขับเคลื่อน Green Transformation (GX) และ Digital Transformation (DX) หวังว่าผู้เข้าร่วมจะได้รับความรู้ นำไปยกระดับองค์กร และเป็นโอกาสกระชับความสัมพันธ์ไทย-ญี่ปุ่น เพื่อการพัฒนาร่วมกันอย่างยั่งยืน
--------------------------------------------------

ที่มา : https://www.thaigov.go.th/news/contents/details/88615