รัฐบาลไทย-ข่าวทำเนียบรัฐบาล-‘กลาโหม’ ระดมกำลัง - ยุทโธปกรณ์ เร่งฟื้นฟู กำจัดดินโคลนจากอุทกภัยภาคเหนือ


วันอังคารที่ 1 ตุลาคม 2567
01/10/2567
พิมพ์
‘กลาโหม’ ระดมกำลัง - ยุทโธปกรณ์ เร่งฟื้นฟู กำจัดดินโคลนจากอุทกภัยภาคเหนือ
‘กลาโหม’ ระดมกำลัง - ยุทโธปกรณ์ เร่งฟื้นฟู กำจัดดินโคลนจากอุทกภัยภาคเหนือ
Eight
.
นายภูมิธรรม เวชยชัย รองนายกรัฐมนตรี และรมว.กลาโหม ในฐานะประธานศูนย์ปฏิบัติการช่วยเหลือผู้ประสบอุทกภัยวาตภัย และดินโคลนถล่ม (ศปช.) จัดตั้ง ศปช.(ส่วนหน้า) สั่งการให้เหล่าทัพเตรียมความพร้อมระดมสรรพกำลัง ยุทโธปกรณ์ เครื่องจักร เครื่องมือต่าง ๆ ร่วมกับประชาชนจิตอาสา และเจ้าหน้าที่ทุกภาคส่วนเร่งบูรณาการช่วยเหลือ ฟื้นฟู เยียวยา ผู้ประสบภัย จ.เชียงราย และพื้นที่ภาคเหนือตามนโยบายของนายกรัฐมนตรี โดยให้ประจำที่หน้างานเป็นเวลาอย่างน้อย 30 วัน จนกว่าสถานการณ์จะคลี่คลาย
.
โดยเหล่าทัพได้ระดมกำลังพล และ ยุทโธปกรณ์ อาทิ รถยนต์บรรทุก รถเกรด รถตักดิน รถบรรทุกขนาด 10 ตัน รถฉีดล้างน้ำ อุปกรณ์ทำความสะอาด เครื่องมือที่จำเป็นต่าง ๆ รวมถึงเครื่องฉีดน้ำแรงดันสูง พร้อมอุปกรณ์ 100 ชุด ที่พระบาทสมเด็จพระเจ้าอยู่หัวและสมเด็จพระราชินีฯ ทรงพระราชทาน นำมาช่วยเหลือฟื้นฟูบ้านเรือนประชาชนด้วย
.
ขณะนี้กำลังพลได้เร่งเข้าพื้นที่ทำความสะอาด ฉีดล้าง ขุดตักดินโคลน รวมทั้งกำจัดเศษขยะและสิ่งของที่เสียหายจากการถูกน้ำท่วม เส้นทางสัญจร แหล่งชุมชน บ้านเรือนประชาชน ซึ่งจะให้การช่วยเหลือจนกว่าสถานการณ์จะคลี่คลาย

ที่มา : https://www.thaigov.go.th/news/contents/details/88587