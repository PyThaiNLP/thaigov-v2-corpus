รัฐบาลไทย-ข่าวทำเนียบรัฐบาล-นายกฯ “แพทองธาร” เผยที่ประชุม ครม. อนุมัติการปรับปรุงหลักเกณฑ์การดำเนินงานของโครงการสินเชื่อดอกเบี้ยต่ำ (Soft Loan) Gsb Boost Up ของธนาคารออมสิน 


วันอังคารที่ 1 ตุลาคม 2567
01/10/2567
พิมพ์
นายกฯ “แพทองธาร” เผยที่ประชุม ครม. อนุมัติการปรับปรุงหลักเกณฑ์การดำเนินงานของโครงการสินเชื่อดอกเบี้ยต่ำ (Soft Loan) Gsb Boost Up ของธนาคารออมสิน
นายกฯ “แพทองธาร” เผยที่ประชุม ครม. อนุมัติการปรับปรุงหลักเกณฑ์การดำเนินงานของโครงการสินเชื่อดอกเบี้ยต่ำ (Soft Loan) Gsb Boost Up ของธนาคารออมสิน เพื่อเป็นแหล่งเงินทุนดอกเบี้ยต่ำให้แก่สถาบันการเงินปล่อยสินเชื่อให้แก่ผู้ประกอบการ SME
วันนี้ (1 ตุลาคม 2567) เวลา 12.15 น. ณ บริเวณโถงกลาง ตึกบัญชาการ 1 ทำเนียบรัฐบาล นางสาวแพทองธาร ชินวัตร นายกรัฐมนตรี แถลงข่าวภายหลังการประชุมคณะรัฐมนตรี (ครม.) ว่าที่ประชุมคณะรัฐมนตรีอนุมัติตามที่กระทรวงการคลังเสนอการปรับปรุงหลักเกณฑ์การดำเนินงานของโครงการสินเชื่อดอกเบี้ยต่ำ (Soft Loan) Gsb Boost Up ของธนาคารออมสิน จำนวน 50,000 ล้านบาท จากกรอบวงเงิน 100,000 ล้านบาท เพื่อเป็นแหล่งเงินทุนดอกเบี้ยต่ำให้แก่สถาบันการเงินปล่อยสินเชื่อให้แก่ผู้ประกอบการ SME กลุ่มรายย่อย อาชีพอิสระที่ได้รับผลกระทบจากสถานการณ์อุทกภัยในครั้งนี้ นอกจากนั้น ธนาคารออมสินได้ออกมาตรการช่วยเหลือพักหนี้อัตโนมัติ พักจ่ายเงินต้นและไม่คิดดอกเบี้ยเป็นยระยะเวลา 3 เดือน ช่วงเดือนตุลาคมถึงเดือนธันวาคม 2567 ให้กับสินเชื่อ SME ที่มีวงเงินสินเชื่อไม่เกิน 10 ล้านบาท และสินเชื่อรายย่อยทุกประเภท รวมถึงสินเชื่อพัฒนากลุ่มอาชีพและสินเชื่อสวัสดิการซึ่งจะสามารถช่วยบรรเทาความเดือดร้อนและแบ่งเบาภาระลูกหนี้ธนาคารออมสินในพื้นที่ประสบภัยตามประกาศ จำนวนกว่า 110,000 บัญชี คิดเป็นเงินต้นรวมกว่า 43,000 ล้านบาท

ที่มา : https://www.thaigov.go.th/news/contents/details/88621