รัฐบาลไทย-ข่าวทำเนียบรัฐบาล-นายกฯ “แพทองธาร” สะเทือนใจหลังทราบเหตุรถบัสทัศนศึกษาไฟไหม้ รีบเยี่ยมให้กำลังใจนักเรียน 


วันอังคารที่ 1 ตุลาคม 2567
01/10/2567
พิมพ์
นายกฯ “แพทองธาร” สะเทือนใจหลังทราบเหตุรถบัสทัศนศึกษาไฟไหม้ รีบเยี่ยมให้กำลังใจนักเรียน
นายกฯ “แพทองธาร” สะเทือนใจหลังทราบเหตุรถบัสทัศนศึกษาไฟไหม้ รีบเยี่ยมให้กำลังใจนักเรียน
วันนี้ (1 ตุลาคม 2567) เวลา 13.00 น. ณ ทำเนียบรัฐบาล นางสาวแพทองธาร ชินวัตร นายกรัฐมนตรี ยกเลิกภารกิจตรวจติดตามสถานการณ์น้ำแม่น้ำเจ้าพระยา เปลี่ยนเป็นเยี่ยมให้กำลังใจนักเรียนจากเหตุไฟไหม้รถบัสทัศนศึกษาของนักเรียนโรงเรียนวัดเขาพระยาฯ จังหวัดอุทัยธานี ซึ่งเกิดเหตุที่ถนนวิภาวดี 10 หน้าห้างสรรพสินค้าเซียร์รังสิต กรุงเทพมหานคร
ภายหลังรับทราบรายงานเหตุการณ์ นายกรัฐมนตรีกล่าวด้วยน้ำเสียงสั่นเครือกับผู้สื่อข่าวว่า ได้มอบหมายให้นายสุริยะ จึงรุ่งเรืองกิจ รองนายกรัฐมนตรี และรัฐมนตรีว่าการกระทรวงคมนาคม และนายอนุทิน ชาญวีรกูล รองนายกรัฐมนตรี และรัฐมนตรีว่าการกระทรวงมหาดไทย รีบลงพื้นที่ตรวจสอบเหตุการณ์แล้ว
โดยนายกรัฐมนตรีได้โพสแสดงความเสียใจต่อเหตุการณ์รถบัสนักเรียนไฟไหม้ผ่าน Twitter (X) ส่วนตัวว่า
"ดิฉันทราบถึงเหตุการณ์ไฟไหม้รถบัสจากอุทัยธานี ที่โดยสารนักเรียนเข้ามาทัศนศึกษาในกรุงเทพฯ และเกิดอุบัติเหตุบริเวณถนนวิภาวดีรังสิต ซึ่งทำให้มีผู้เสียชีวิตและผู้บาดเจ็บ ในฐานะแม่ ดิฉันขอแสดงความเสียใจอย่างสุดซึ้งต่อครอบครัวผู้บาดเจ็บและเสียชีวิต ในฐานะรัฐบาล ได้สั่งการให้ท่านอนุทิน ท่านสุริยะ และ ท่านซาบีดา ลงไปยังพื้นที่เกิดเหตุด้วยตัวเองแล้ว โดยรัฐบาลจะดูแลค่าใช้จ่ายในการรักษาพยาบาล และเยียวยาครอบครัวผู้เสียชีวิตค่ะ"

ที่มา : https://www.thaigov.go.th/news/contents/details/88627