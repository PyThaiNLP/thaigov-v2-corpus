รัฐบาลไทย-ข่าวทำเนียบรัฐบาล-นายกฯ “แพทองธาร” เผย ครม. รับทราบสถานการณ์ล่าสุดจาก ศปช. สั่งการ มท. สธ. เร่งต่อไฟฟ้า เพิ่มเติมยารักษาโรค EM Ball เข้าในพื้นที่ มอบหมายทุกภาคส่วนรายงานสถานการณ์ต่อ ศปช. 


วันอังคารที่ 1 ตุลาคม 2567
01/10/2567
พิมพ์
นายกฯ “แพทองธาร” เผย ครม. รับทราบสถานการณ์ล่าสุดจาก ศปช. สั่งการ มท. สธ. เร่งต่อไฟฟ้า เพิ่มเติมยารักษาโรค EM Ball เข้าในพื้นที่ มอบหมายทุกภาคส่วนรายงานสถานการณ์ต่อ ศปช.
นายกฯ “แพทองธาร” เผย ครม. รับทราบสถานการณ์ล่าสุดจาก ศปช. สั่งการ มท. สธ. เร่งต่อไฟฟ้า เพิ่มเติมยารักษาโรค EM Ball เข้าในพื้นที่ มอบหมายทุกภาคส่วนรายงานสถานการณ์ต่อ ศปช. 10.00 น. 13.00 น. เพื่อติดตามสถานการณ์อย่างใกล้ชิด
วันนี้ (1 ตุลาคม 2567) เวลา 12.15 น. ณ บริเวณโถงกลาง ตึกบัญชาการ 1 ทำเนียบรัฐบาล นางสาวแพทองธาร ชินวัตร นายกรัฐมนตรี แถลงข่าวภายหลังการประชุมคณะรัฐมนตรี (ครม.) ว่าศูนย์ปฏิบัติการช่วยเหลือผู้ประสบอุทกภัย วาตภัย ดินโคลนถล่ม หรือ ศปช. รายงานสถานการณ์ต่อที่ประชุมคณะรัฐมนตรี เพื่อให้ที่ประชุมคณะรัฐมนตรีรับทราบและประสานงานต่อไปยังหน่วยราชการที่เกี่ยวข้องทั้งหมด โดยให้กระทรวงมหาดไทยเร่งดำเนินการต่อไฟฟ้าเข้าบ้านของประชาชนในอำเภอแม่สาย และให้กระทรวงสาธารณสุขเพิ่มเติมยารักษาโรคน้ำกัดเท้า EM Ball (อีเอ็มบอล) เข้าในพื้นที่ พร้อมทั้งสั่งการให้ทุกภาคส่วนทำงานแบบบูรณาการและรายงานต่อศูนย์ปฏิบัติการช่วยเหลือผู้ประสบอุทกภัย วาตภัย ดินโคลนถล่ม หรือ ศปช. ในช่วงเวลา 10.00 น. และ 13.00 น. เพื่อติดตามสถานการณ์อย่างใกล้ชิด
นายกรัฐมนตรีกล่าวเพิ่มเติมอีกว่า ได้มีการพูดคุยกับนางสาวธีรรัตน์ สำเร็จวาณิชย์ รัฐมนตรีช่วยว่าการกระทรวงมหาดไทย และรัฐมนตรีช่วยว่าการกระทรวงกลาโหม โดยได้รับรายงานว่าจากการลงพื้นที่ได้พูดคุยกับประชาชน หากมีปัญหาขาดเหลือตรงไหนจะดำเนินการช่วยเหลือ แก้ไขปัญหาให้เรียบร้อย

ที่มา : https://www.thaigov.go.th/news/contents/details/88620