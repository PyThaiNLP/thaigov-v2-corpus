รัฐบาลไทย-ข่าวทำเนียบรัฐบาล-ธ.ก.ส. ชวนออมแบบคุ้มค่ากับ ธกส HUG 10/5 ส่งชำระ 5 ปี คุ้มครอง 10 ปี พร้อมรับเงินคืนทุกปีและรับผลประโยชน์รวมสูงสุดถึง 582%


วันอังคารที่ 1 ตุลาคม 2567
01/10/2567
พิมพ์
ธ.ก.ส. ชวนออมแบบคุ้มค่ากับ ธกส HUG 10/5 ส่งชำระ 5 ปี คุ้มครอง 10 ปี พร้อมรับเงินคืนทุกปีและรับผลประโยชน์รวมสูงสุดถึง 582%
ธ.ก.ส. เปิดแคมเปญ ธกส HUG 10/5 ฝากเริ่มต้น 10,000 บาท สูงสุดไม่เกิน 2 ล้านบาท ส่งชำระเพียง 5 ปี รับความคุ้มครองถึง 10 ปี พร้อมรับผลประโยชน์รวมตลอดสัญญา สูงสุดถึง 582% เปิดรับฝาก 1 ต.ค. นี้ ที่ ธ.ก.ส. ทุกสาขาทั่วประเทศ
ธ.ก.ส. เปิดแคมเปญ ธกส HUG 10/5 หนุนวินัยการออมอย่างมีแบบแผนและสร้างภูมิคุ้มกันทางการเงินที่ได้รับความคุ้มครองชีวิต ฝากเริ่มต้น 10,000 บาท สูงสุดไม่เกิน 2 ล้านบาท ส่งชำระเพียง 5 ปี รับความคุ้มครองถึง 10 ปี พร้อมรับผลประโยชน์รวมตลอดสัญญา สูงสุดถึง 582% รับเงินคืนตั้งแต่ปีแรก ปีละ 3-6% และสามารถนำไปลดหย่อนภาษีได้ เปิดรับฝาก 1 ต.ค. นี้ ที่ ธ.ก.ส. ทุกสาขาทั่วประเทศ
นายไพศาล หงษ์ทอง รองผู้จัดการธนาคารเพื่อการเกษตรและสหกรณ์การเกษตร (ธ.ก.ส.) เปิดเผยว่า เพื่อสนับสนุนการออมเงินอย่างมีแบบแผนและการสร้างภูมิคุ้มกันทางการเงินให้กับลูกค้า ธ.ก.ส. จัดโครงการ ธกส HUG (ฮัก) 10/5 ผลิตภัณฑ์เงินฝากสงเคราะห์ชีวิตที่ให้ความคุ้มครองชีวิต สำหรับเกษตรกรหรือครอบครัวเกษตรกร อายุ 20 – 65 ปีบริบูรณ์ ที่มีสุขภาพร่างกายแข็งแรงสมบูรณ์ โดยลูกค้าสามารถเลือกฝากเริ่มต้น 10,000 บาท สูงสุดไม่เกิน 2,000,000 บาทต่อราย โดยชำระเงินฝากเป็นรายปี ระยะเวลาส่งชำระ 5 ปี และระยะเวลาคุ้มครอง 10 ปี ซึ่งลูกค้าจะได้รับผลประโยชน์รวมตลอดสัญญากว่า 582% ของเงินทุนสงเคราะห์ ดังนี้ รับความคุ้มครองชีวิตสูงสุด 505% ในปีที่ 5-10 และคุ้มโดนใจ รับเงินคืนทุกปี โดยทุกสิ้นปีกรมธรรม์ เช่น ปีที่ 1-2 รับเงินคืน ปีละ 3% ปีที่ 3-4 รับเงินคืน ปีละ 4% ปีที่ 5-6 รับเงินคืน ปีละ 5% และปีที่ 7-9 รับเงินคืน ปีละ 6% และเมื่อครบสัญญา รับเงินก้อนคืน 540% นอกจากนี้ ยังสามารถนำไปใช้ลดหย่อนภาษีได้สูงสุด 100,000 บาทต่อปี
ธ.ก.ส. ขอเชิญผู้ที่สนใจมาร่วมออมเงินที่เป็นการสร้างภูมิคุ้มกันทางการเงินและยังได้รับผลประโยชน์มากมายกับ ธกส HUG 10/5 เปิดรับฝากตั้งแต่ 1 ตุลาคม นี้เป็นต้นไป ที่ ธ.ก.ส. ทุกสาขาทั่วประเทศ พิเศษ! โปรโมชันเปิดตัว “ธกส HUG (ฮัก) 10/5 อุ่นใจ ได้เงินคืน” สำหรับลูกค้าใหม่ที่ฝากเงินตั้งแต่ 10,000 บาทขึ้นไป และได้รับการอนุมัติกรมธรรม์จะได้รับเงินคืน (CashBack) รวมสูงสุด 3% ของจำนวนเงินที่ส่งชำระปีแรก ทั้งนี้ มูลค่าเงินคืนรวมไม่เกิน 5 ล้านบาท ระยะเวลาโปรโมชัน 1 ตุลาคม – 31 ธันวาคม 2567 (เงื่อนไขเป็นไปตามกรมธรรม์และธนาคารกำหนด) ดูรายละเอียดเพิ่มเติมได้ที่ www.baac.or.th หรือสอบถามเพิ่มเติมที่ ธ.ก.ส. ทุกสาขา หรือ Call Center 02 555 0555

ที่มา : https://www.thaigov.go.th/news/contents/details/88591