รัฐบาลไทย-ข่าวทำเนียบรัฐบาล-กยศ. จัดอันดับสถานศึกษาที่มีอัตราการชำระหนี้ดีที่สุด ม.พะเยา และ ว.เทคนิคลำปาง มีอัตราชำระหนี้ของนักศึกษาดีที่สุดในประเทศ


วันพุธที่ 2 ตุลาคม 2567
02/10/2567
พิมพ์
กยศ. จัดอันดับสถานศึกษาที่มีอัตราการชำระหนี้ดีที่สุด ม.พะเยา และ ว.เทคนิคลำปาง มีอัตราชำระหนี้ของนักศึกษาดีที่สุดในประเทศ
กยศ. เผยรายชื่อสถานศึกษาระดับอุดมศึกษาและระดับอาชีวศึกษาที่มีอัตราการชำระหนี้คืนของผู้กู้ยืมดีที่สุดของประเทศ พร้อมจัดลำดับสถานศึกษาที่มีอัตราการชำระหนี้ดีที่สุด 25 อันดับแรก
กองทุนเงินให้กู้ยืมเพื่อการศึกษา (กยศ.) เผยรายชื่อสถานศึกษาระดับอุดมศึกษาและระดับอาชีวศึกษาที่มีอัตราการชำระหนี้คืนของผู้กู้ยืมดีที่สุดของประเทศ ได้แก่ มหาวิทยาลัยพะเยาและ วิทยาลัยเทคนิคลำปาง พร้อมจัดลำดับสถานศึกษาที่มีอัตราการชำระหนี้ดีที่สุด 25 อันดับแรก เพื่อเป็นแบบอย่างที่ดีในการสร้างจิตสำนึกความรับผิดชอบในการชำระหนี้ของนักเรียน นักศึกษาผู้กู้ยืม
นายชัยณรงค์ กัจฉปานันท์ ผู้จัดการกองทุนเงินให้กู้ยืมเพื่อการศึกษา (กยศ.) ได้เปิดเผยว่า “ในปี 2567 นี้ กองทุนฯ ได้จัดอันดับข้อมูลสถิติการชำระหนี้ของสถานศึกษาระดับอุดมศึกษาและระดับอาชีวศึกษาทั่วประเทศที่มีผู้กู้ยืมที่อยู่ระหว่างการชำระเงินคืนกองทุนฯ โดยพบว่ามหาวิทยาลัยพะเยา มีอัตราการชำระหนี้ดีที่สุด และได้เรียงลำดับรายชื่อสถานศึกษาระดับอุดมศึกษาที่มีอัตราการชำระหนี้ดีที่สุด 25 อันดับแรก ดังนี้
1. มหาวิทยาลัยพะเยา
2. มหาวิทยาลัยศิลปากร
3. มหาวิทยาลัยเทคโนโลยีราชมงคลพระนคร
4. มหาวิทยาลัยเทคโนโลยีราชมงคลล้านนา
5. มหาวิทยาลัยเชียงใหม่
6. มหาวิทยาลัยนเรศวร
7. มหาวิทยาลัยมหิดล
8. มหาวิทยาลัยแม่ฟ้าหลวง
9. มหาวิทยาลัยเกษตรศาสตร์
10. มหาวิทยาลัยเทคโนโลยีสุรนารี
11. มหาวิทยาลัยธรรมศาสตร์
12. มหาวิทยาลัยสงขลานครินทร์
13. มหาวิทยาลัยเทคโนโลยีราชมงคลธัญบุรี
14. มหาวิทยาลัยเทคโนโลยีพระจอมเกล้าธนบุรี
15. มหาวิทยาลัยเทคโนโลยีราชมงคลสุวรรณภูมิ
16. สถาบันการจัดการปัญญาภิวัฒน์
17. มหาวิทยาลัยบูรพา
18. มหาวิทยาลัยอุบลราชธานี
19. มหาวิทยาลัยเทคโนโลยีราชมงคลรัตนโกสินทร์
20. มหาวิทยาลัยเทคโนโลยีราชมงคลตะวันออก
21. สถาบันเทคโนโลยีพระจอมเกล้าเจ้าคุณทหารลาดกระบัง
22. มหาวิทยาลัยทักษิณ
23. มหาวิทยาลัยขอนแก่น
24. มหาวิทยาลัยเทคโนโลยีราชมงคลอีสาน
25. มหาวิทยาลัยนานาชาติเซนต์เทเรซา
และสำหรับสถานศึกษาระดับอาชีวศึกษา พบว่าวิทยาลัยเทคนิคลำปาง มีอัตราการชำระหนี้ดีที่สุด โดยเรียงลำดับรายชื่อสถานศึกษาระดับอาชีวศึกษาที่มีอัตราการชำระหนี้ดีที่สุด 25 อันดับแรก ดังนี้
1. วิทยาลัยเทคนิคลำปาง
2. วิทยาลัยเทคนิคสว่างแดนดิน
3. วิทยาลัยเทคนิคอุตรดิตถ์
4. วิทยาลัยเทคนิคเดชอุดม
5. วิทยาลัยเทคนิคกันทรลักษ์
6. วิทยาลัยเทคนิคชุมแพ
7. วิทยาลัยอาชีวศึกษาลำปาง
8. วิทยาลัยเทคนิคนางรอง
9. วิทยาลัยเทคนิคเชียงราย
10. วิทยาลัยเทคนิคสกลนคร
11. วิทยาลัยเทคนิคน่าน
12. วิทยาลัยอาชีวศึกษาเชียงราย
13. วิทยาลัยเทคนิคสุโขทัย
14. วิทยาลัยเทคนิคระยอง
15. วิทยาลัยเทคนิคแพร่
16. วิทยาลัยอาชีวศึกษาอุตรดิตถ์
17. วิทยาลัยเทคนิคอุบลราชธานี
18. วิทยาลัยเทคนิคเลย
19. วิทยาลัยเทคนิคกำแพงเพชร
20. วิทยาลัยอาชีวศึกษาสุโขทัย
21. วิทยาลัยเทคนิคเพชรบูรณ์
22. วิทยาลัยเทคนิคพิจิตร
23. วิทยาลัยเทคนิคอำนาจเจริญ
24. วิทยาลัยการอาชีพนวมินทราชินีมุกดาหาร
25. วิทยาลัยเทคโนโลยีบริหารธุรกิจอุดรธานี
ทั้งนี้ กองทุนฯ จะมีการจัดพิธีประกาศเกียรติคุณให้แก่สถานศึกษา 50 แห่งดังกล่าวเพื่อยกย่องเชิดชูเกียรติและสร้างขวัญกำลังใจให้แก่สถานศึกษาที่มีบทบาทสำคัญในการปลูกฝังคุณธรรมและจริยธรรมของผู้กู้ยืม บ่มเพาะผู้กู้ยืมให้มีวินัยทางการเงิน ตลอดจนมีจิตสำนึกและความรับผิดชอบในการชำระเงินคืนกองทุนฯ ส่งผลให้กองทุนฯ ได้รับชำระเงินคืนกลับมาหมุนเวียนเพียงพอในการส่งต่อโอกาสทางการศึกษาให้แก่นักเรียน นักศึกษาต่อไป” ผู้จัดการกองทุนฯ กล่าวในที่สุด

ที่มา : https://www.thaigov.go.th/news/contents/details/88651