รัฐบาลไทย-ข่าวทำเนียบรัฐบาล-สื่อเทศจับตานายกฯ อิ้งค์ บินร่วมประชุม ACD วันนี้ เตรียมแสดงวิสัยทัศน์นำเสนอแนวคิดส่งเสริมความร่วมมือท่ามกลางความท้าทายเพื่อสร้างความเข้มแข็ง และอำนาจต่อรองแก่ประเทศสมาชิก


วันพุธที่ 2 ตุลาคม 2567
02/10/2567
พิมพ์
สื่อเทศจับตานายกฯ อิ้งค์ บินร่วมประชุม ACD วันนี้ เตรียมแสดงวิสัยทัศน์นำเสนอแนวคิดส่งเสริมความร่วมมือท่ามกลางความท้าทายเพื่อสร้างความเข้มแข็ง และอำนาจต่อรองแก่ประเทศสมาชิก
สื่อเทศจับตานายกฯ อิ้งค์ บินร่วมประชุม ACD วันนี้ เตรียมแสดงวิสัยทัศน์นำเสนอแนวคิดส่งเสริมความร่วมมือท่ามกลางความท้าทายเพื่อสร้างความเข้มแข็ง และอำนาจต่อรองแก่ประเทศสมาชิก
วันนี้ 2 ตุลาคม 2567 นายจิรายุ ห่วงทรัพย์ ที่ปรึกษาของนายกรัฐมนตรี เปิดเผยว่า วันนี้ เวลา 13.30 น. นางสาวแพทองธาร ชินวัตร นายกรัฐมนตรีและคณะจะออกเดินทางจากท่าอากาศยานทหาร กองบิน 6 ไปยัง กรุงโดฮา รัฐกาตาร์ เพื่อเข้าร่วมการประชุมระดับผู้นำกรอบความร่วมมือเอเชีย ครั้งที่ 3 (3rd Asia Cooperation Dialogue: ACD) ระหว่างวันที่ 2 - 4 ตุลาคม 2567
โดยในวันพฤหัสบดีที่ 3 ตุลาคม 2567 เวลา 10.20 น. ตามเวลาท้องถิ่นกรุงโดฮา ตรงกับเวลา14.20น ตามเวลาในประเทศไทย นายกรัฐมนตรีจะขึ้นกล่าวถ้อยแถลงในนามประเทศไทย ในฐานะที่เคยเป็นเจ้าภาพการประชุมระดับผู้นำ ครั้งที่ 2 เมื่อปี 2559 และในฐานะประธาน ACD ในวันที่1มกราคม2568 นี้ซึ่งนายกรัฐมนตรีต้องการผลักดันให้ ACD เป็นเวทีการหารือระดับนโยบายเพื่อความร่วมมือระหว่างประเทศในทวีปเอเชีย ส่งเสริมผลประโยชน์ร่วมกัน และเป็นเวทีที่ประเทศสมาชิกสามารถแลกเปลี่ยนข้อคิดเห็นด้วยความเข้าใจและไว้เนื้อเชื่อใจ เพื่อแสวงหาแนวทางแก้ไขปัญหาความท้าทายของโลก รวมทั้งความท้าทายจากการแข่งขันเชิงภูมิรัฐศาสตร์ของประเทศมหาอำนาจร่วมกัน
ประเทศไทยสามารถแสดงบทบาทในเวทีระหว่างประเทศ ผ่านการมีส่วนร่วม และการเป็นผู้ประสานประโยชน์ (Bridge Builder) ในเวที ACD ซึ่งรวมถึงการส่งเสริมความร่วมมือระหว่าง ACD กับกรอบความร่วมมืออื่น ๆ ซึ่งความร่วมมือเหล่านี้จะนำมาซึ่งการพัฒนาเศรษฐกิจของประเทศ สนับสนุนการค้า การลงทุนระหว่างกัน เพื่อผลประโยชน์อย่างเป็นรูปธรรมถึงประชาชนไทย นายจิรายุกล่าว

ที่มา : https://www.thaigov.go.th/news/contents/details/88671