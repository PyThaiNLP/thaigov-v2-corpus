รัฐบาลไทย-ข่าวทำเนียบรัฐบาล-ดร.เฉลิมชัย รมว.ทส. นำทีม หารือ 3 สมาคม เร่งแก้ไขปัญหาการเข้าทำประโยชน์ในพื้นที่ป่าไม้ ย้ำแก้กฎหมาย “ยืดหยุ่น สะดวก และคล่องตัว” เพื่อประโยชน์ประชาชน 


วันอังคารที่ 1 ตุลาคม 2567
ดร.เฉลิมชัย รมว.ทส. นำทีม หารือ 3 สมาคม เร่งแก้ไขปัญหาการเข้าทำประโยชน์ในพื้นที่ป่าไม้ ย้ำแก้กฎหมาย “ยืดหยุ่น สะดวก และคล่องตัว” เพื่อประโยชน์ประชาชน
ดร.เฉลิมชัย รมว.ทส. นำทีม หารือ 3 สมาคม เร่งแก้ไขปัญหาการเข้าทำประโยชน์ในพื้นที่ป่าไม้ ย้ำแก้กฎหมาย “ยืดหยุ่น สะดวก และคล่องตัว” เพื่อประโยชน์ประชาชน
ดร.เฉลิมชัย รมว.ทส. นำทีม หารือ 3 สมาคม เร่งแก้ไขปัญหาการเข้าทำประโยชน์ในพื้นที่ป่าไม้ ย้ำแก้กฎหมาย “ยืดหยุ่น สะดวก และคล่องตัว” เพื่อประโยชน์ประชาชน
วันที่ 1 ตุลาคม 2567 เวลา 14.00 น. ดร.เฉลิมชัย  ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) พร้อมด้วย นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม และนายสุรชัย อจลบุญ อธิบดีกรมป่าไม้ และคณะผู้บริหาร ร่วมประชุมหารือการเข้าทำประโยชน์ในพื้นที่ป่าไม้ โดยมีผู้นำท้องถิ่นและคณะ นำโดย ดร.ชูพงศ์ คำจวง นายกสมาคมองค์การบริหารส่วนจังหวัดแห่งประเทศไทย นายวิสูตร จงชูวณิชย์ นายกสมาคมสันนิบาตเทศบาลแห่งประเทศไทย และ รศ.วิระศักดิ์ ฮาดดา นายกสมาคมองค์การบริหารส่วนตำบลแห่งประเทศไทย ร่วมประชุมหารือ ณ ห้องประชุม ชั้น 17 อาคารกระทรวงทรัพยากรธรรมชาติและสิ่งแวดล้อม
ทั้งนี้ รมว.ทส. ได้ให้ความสำคัญในเรื่องดังกล่าวโดยได้มอบหมายให้กรมป่าไม้ เร่งรัดดำเนินการใน  3 ประเด็น ได้แก่ 1)ดำเนินการลดขั้นตอนในการพิจารณาการดำเนินการขออนุญาตใช้ประโยชน์พื้นที่ป่าไม้ โดยให้มีการปรับปรุงกฎหมายที่เกี่ยวข้องให้มีความยืดหยุ่น สะดวก และคล่องตัวมากขึ้น 2) เร่งรัดการพิจารณาคำขออนุญาตกรณีส่วนราชการเข้าทำประโยชน์ในพื้นที่ป่าไม้ก่อนได้รับอนุญาต  จำนวนกว่า 137,000 คำขอ ให้แล้วเสร็จภายใน 6 เดือน โดยจัดให้มีการประชุมคณะกรรมการพิจารณาการใช้ประโยชน์ในเขตป่าสงวนแห่งชาติ จากเดิมเดือนละ 1 ครั้ง เป็น เดือนละ 2 ครั้ง และ 3) สำหรับกรณีส่วนราชการยื่นขออนุญาตเข้าทำประโยชน์ในพื้นที่ป่าไม้ ตามห้วงเวลาที่คณะรัฐมนตรี มีมติเมื่อวันที่ 11 พฤษภาคม 2567 (7 กันยายน 2564 ซึ่งเป็นวันสุดท้าย) ไม่ทันขอให้ส่วนราชการ องค์กรปกครองส่วนท้องถิ่น สำรวจและรวบรวมข้อมูลคำขออนุญาตเข้าทำประโยชน์ในพื้นที่ป่าไม้ ที่่ตกค้างส่งให้กระทรวงทรัพยากรธรรมชาติรและสิ่งแวดล้อม โดยกรมป่าไม้ดำเนินการ ขอขยายระยะเวลาต่อ ครม. ต่อไป

ที่มา : https://www.thaigov.go.th/news/contents/details/88646