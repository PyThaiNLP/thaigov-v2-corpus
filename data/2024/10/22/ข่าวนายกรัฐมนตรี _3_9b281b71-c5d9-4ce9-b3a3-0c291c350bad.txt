รัฐบาลไทย-ข่าวทำเนียบรัฐบาล-นายกฯ “แพทองธาร” เผยรับทราบ  “ลิซ่า” เคานต์ดาวน์ไทย ระบุภาคเอกชนเป็นผู้ดำเนินการจัดร้อยเปอร์เซ็นต์ ย้ำรัฐบาลยินดีพร้อมสนับสนุน


วันอังคารที่ 22 ตุลาคม 2567
22/10/2567
พิมพ์
นายกฯ “แพทองธาร” เผยรับทราบ  “ลิซ่า” เคานต์ดาวน์ไทย ระบุภาคเอกชนเป็นผู้ดำเนินการจัดร้อยเปอร์เซ็นต์ ย้ำรัฐบาลยินดีพร้อมสนับสนุน
นายกฯ “แพทองธาร” เผยรับทราบ  “ลิซ่า” เคานต์ดาวน์ไทย ระบุภาคเอกชนเป็นผู้ดำเนินการจัดร้อยเปอร์เซ็นต์ ย้ำรัฐบาลยินดีพร้อมสนับสนุ
วันนี้ (22 ตุลาคม 2567) เวลา 12.00 น. ณ บริเวณโถงกลาง ตึกบัญชาการ 1 ทำเนียบรัฐบาล นางสาวแพทองธาร ชินวัตร นายกรัฐมนตรี กล่าวภายหลังการประชุมคณะรัฐมนตรี (ครม.)  ถึงความชัดเจนการเชิญ น.ส.ลลิษา มโนบาล หรือลิซ่า แบล็กพิงก์ มาร่วมกิจกรรม เคานต์ดาวน์ที่ไทย ว่า  เรื่อง “ลิซ่า” เป็นเอกชน ดำเนินการร้อยเปอร์เซ็น ซึ่งนายสรวงศ์ เทียนทอง รมว.การท่องเที่ยวและกีฬา ได้ยินมาว่าเอกชนจะมีการเชิญลิซ่าแต่กระบวนการต่าง ๆ ยังไม่ทราบว่าจะทำอะไรบ้าง ทั้งนี้ เป็นการจัดการของเอกชนร้อยเปอร์เซ็นต์ หากถามว่าคอนเฟิร์มอะไรหรือยัง นายกรัฐมนตรี ตอบว่า “ตรงนี้ยังไม่ทราบเลย และก็ดีใจไปด้วย นึกว่าเราจะเชิญ แต่จริง ๆ แล้วเป็นทางเอกชนทั้งหมด”
ผู้สื่อข่าวถามว่า การเชิญไม่เกี่ยวอะไรกับรัฐบาลเลยใช่หรือไม่ นายกรัฐมนตรี กล่าวว่า ไม่เกี่ยวเลย
ผู้สื่อข่าวถามต่อว่า หากลิซ่ามารัฐบาลยินดีสนับสนุนภาคเอกชนใช่หรือไม่ นายกรัฐมนตรีกล่าวว่า ยินดีแน่นอน อย่างน้อย ๆ ลิซ่าก็เป็นคนไทยและเป็นคนที่ทั่วโลกสนับสนุนและมีแฟนคลับ คิดว่าทุกคนก็น่าจะชอบเช่นกัน ฉะนั้นถ้าได้คิวมาได้จริง ๆ ก็คงเป็นเรื่องตื่นเต้นมาก ๆ
ผู้สื่อข่าวถามว่านายกรัฐมนตรีจะไปดูหรือไม่ “จะมีบัตรไหมคะ อยากไป จะได้ไหมคะ อันนี้เป็นการบอกเอกชน” นายกรัฐมนตรีกล่าว

ที่มา : https://www.thaigov.go.th/news/contents/details/89398