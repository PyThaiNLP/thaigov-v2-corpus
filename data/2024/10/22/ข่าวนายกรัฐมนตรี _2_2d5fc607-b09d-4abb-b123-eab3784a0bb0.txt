รัฐบาลไทย-ข่าวทำเนียบรัฐบาล-​นายกฯ เผย ศปช.ส่วนหน้า เตรียมส่งมอบพื้นที่คืนอำเภอเมืองเชียงราย วันที่ 27 ตุลาคมนี้ ระบุการฟื้นฟูคืบหน้า เป็นไปด้วยดี


วันอังคารที่ 22 ตุลาคม 2567
22/10/2567
พิมพ์
​นายกฯ เผย ศปช.ส่วนหน้า เตรียมส่งมอบพื้นที่คืนอำเภอเมืองเชียงราย วันที่ 27 ตุลาคมนี้ ระบุการฟื้นฟูคืบหน้า เป็นไปด้วยดี
​นายกฯ เผย ศปช.ส่วนหน้า เตรียมส่งมอบพื้นที่คืนอำเภอเมืองเชียงราย วันที่ 27 ตุลาคมนี้ ระบุการฟื้นฟูคืบหน้า เป็นไปด้วยดี
วันนี้ (22 ตุลาคม 2567) เวลา 12.00 น. ณ บริเวณโถงกลาง ตึกบัญชาการ 1 ทำเนียบรัฐบาล นางสาวแพทองธาร ชินวัตร นายกรัฐมนตรี กล่าวภายหลังการประชุมคณะรัฐมนตรี (ครม.)ว่าที่ประชุมคณะรัฐมนตรี (ครม.) ได้ติดตามการดำเนินการศูนย์ปฏิบัติการช่วยเหลือผู้ประสบอุทกภัย วาตภัย และดินโคลนถล่ม ศปช. ส่วนหน้าจังหวัดเชียงราย โดยทางด้าน ศปช. ส่วนหน้าจังหวัดเชียงราย ได้รายงานแผนการดำเนินการส่งมอบพื้นที่คืนให้อำเภอเมืองเชียงรายและเทศบาลเชียงรายได้ในภายในวันที่ 27 ตุลาคมนี้ โดยจะมอบหมายให้นายภูมิธรรม เวชยชัย รองนายกรัฐมนตรีและรัฐมนตรีว่าการกระทรวงกลาโหมดำเนินการในเรื่องการส่งมอบพื้นที่
นอกจากนี้ ที่ประชุม ครม. รับทราบรายงานการดำเนินการ ซึ่งนางสาวธีรรัตน์ สําเร็จวาณิชย์ รัฐมนตรีช่วยว่าการกระทรวงมหาดไทย  และพลเอก ณัฐพล นาคพาณิชย์ รัฐมนตรีช่วยว่าการกระทรวงกลาโหมยังคงปฏิบัติหน้าที่อยู่ในพื้นที่ส่วนหน้าจังหวัดเชียงราย โดยเมื่อช่วงเช้าที่ผ่านมาได้มีการเข้าประชุมผ่านโปรแกรม Zoom รายงานถึงผลการปฏิบัติการมีความคืบหน้าเป็นไปด้วยดี
นายกรัฐมนตรี กล่าวต่อไปถึง การโอนเงินตามโครงการกระตุ้นเศรษฐกิจ 10,000 บาท ว่ารอบที่ผ่านมาที่ได้มีการดำเนินการโอนเงินไปแล้ว และในส่วนของผู้ที่ยังไม่ได้รับเงินในหลาย ๆ กลุ่มนั้น ได้มีการดำเนินการติดต่อเข้ามาได้และดำเนินการทยอยโอนเงินไปบ้างแล้ว ซึ่งยังเหลือขั้นตอนการโอนเงินเพิ่มในอีก 2 รอบ คือรอบวันที่ 21 พฤศจิกายน และ วันที่ 21 ธันวาคม 2567

ที่มา : https://www.thaigov.go.th/news/contents/details/89396