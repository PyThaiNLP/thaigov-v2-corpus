รัฐบาลไทย-ข่าวทำเนียบรัฐบาล-ธ.ก.ส.ชวนแข่งแต่งแฟนซีลุ้นเงินรางวัลมูลค่ารวม 50,000 บาท ที่งาน 


วันอังคารที่ 22 ตุลาคม 2567
22/10/2567
พิมพ์
ธ.ก.ส.ชวนแข่งแต่งแฟนซีลุ้นเงินรางวัลมูลค่ารวม 50,000 บาท ที่งาน
ธ.ก.ส. ชวนผู้รักการวิ่งร่วมสนุกกับการแข่งขันแต่งกายแฟนซี ภายใต้ธีม "ธนาคารต้นไม้สู่ BAAC Carbon Credit" ที่งานวิ่งครั้งใหญ่แห่งปี "BAAC Charity Run 3rd 2024" ในโอกาสวันสถาปนาธนาคารปีที่ 59 วันอาทิตย์ที่ 3 พฤศจิกายน 2567
ธนาคารเพื่อการเกษตรและสหกรณ์การเกษตร (ธ.ก.ส.) ชวนผู้รักการวิ่งร่วมสนุกกับการแข่งขันแต่งกายแฟนซี ภายใต้ธีม "ธนาคารต้นไม้สู่ BAAC Carbon Credit" ที่งานวิ่งครั้งใหญ่แห่งปี "BAAC Charity Run 3rd 2024" ในโอกาสวันสถาปนาธนาคารปีที่ 59 วันอาทิตย์ที่ 3 พฤศจิกายน 2567 ลุ้นรับรางวัลแฟนซีมูลค่า 5,000 บาท จำนวน 10 รางวัล มูลค่ารางวัลรวมถึง 50,000 บาท ผู้ที่สนใจแข่งขันลุ้นรางวัลแต่งกายแฟนซี สามารถแจ้งลงทะเบียนในวันงานก่อนการแข่งขัน 30 นาที ซึ่งผู้เข้าแข่งขันต้องวิ่งจนครบระยะวิ่งที่ลงสมัครก่อนเวลา Cut Off ทั้งประเภท Fun Run 5 กม. และประเภท Mini Marathon 10.5 กม. แต่จะไม่พิจารณาลำดับในการเข้าเส้นชัย (เงื่อนไขอื่น ๆ ตามที่ธนาคารกำหนด)
ทั้งนี้ งาน "BAAC Charity Run 3rd 2024" เปิดพื้นที่ให้ผู้รักสุขภาพ เข้าร่วมการแข่งขัน โดยประเภทการวิ่ง Mini Marathon 10.5 กม. ชิงเงินรางวัลมูลค่ารวมกว่า 1 ล้านบาท ค่าสมัคร 600 บาท และ VIP 1,000 บาท โดยผู้สมัครจะได้รับเสื้อวิ่ง Bib และกระเป๋าเป้สะพายข้างสุดเท่ สมัครได้ที่เว็บไซต์ที่เว็บไซต์ https://race.thai.run/baacrun2024 จนถึงวันเสาร์ที่ 2 พฤศจิกายน 2567 และรับเสื้อวิ่งได้ด้วยตัวเอง ณ ใต้ตึกอาคารโพเดียม ธ.ก.ส. สำนักงานใหญ่ บางเขน กรุงเทพฯ ในระหว่างวันที่ 1-2 พฤศจิกายน 2567 เวลา 08.00 – 16.00 น. สอบถามรายละเอียดเพิ่มเติมได้ที่ Facebook Page: BAAC Charity Run 2024 และ ธกส BAAC Thailand หรือสอบถาม Call Center โทร 02 555 0555

ที่มา : https://www.thaigov.go.th/news/contents/details/89416