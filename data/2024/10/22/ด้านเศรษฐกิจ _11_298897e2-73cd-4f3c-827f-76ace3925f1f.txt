รัฐบาลไทย-ข่าวทำเนียบรัฐบาล-​รักษาราชการฯ รองปลัดฯ ศุภกิจ นั่งหัวโต๊ะประชุมเตรียมการ ก่อน รมว.อุตฯ ลงพื้น จ.อยุธยา


วันอังคารที่ 22 ตุลาคม 2567
22/10/2567
พิมพ์
​รักษาราชการฯ รองปลัดฯ ศุภกิจ นั่งหัวโต๊ะประชุมเตรียมการ ก่อน รมว.อุตฯ ลงพื้น จ.อยุธยา
​รักษาราชการฯ รองปลัดฯ ศุภกิจ นั่งหัวโต๊ะประชุมเตรียมการ ก่อน รมว.อุตฯ ลงพื้น จ.อยุธยา
21 ตุลาคม 2567 นายศุภกิจ บุญศิริ ผู้ตรวจราชการกระทรวงอุตสาหกรรม รักษาราชการแทนรองปลัดกระทรวงอุตสาหกรรม เป็นประธานการประชุมเตรียมการก่อนการลงพื้นที่ของรัฐมนตรีว่าการกระทรวงอุตสาหกรรมและคณะผู้บริหารกระทรวงอุตสาหกรรม ในวันศุกร์ที่ 25 ตุลาคม 2567 เพื่อติดตามสถานการณ์น้ำและการเตรียมความพร้อมการป้องกันอุทกภัย  ของนิคมอุตสาหกรรมบางปะอิน นิคมอุตสาหกรรมบ้านหว้า (ไฮเทค) นิคมอุตสาหกรรมนครหลวงและ บริษัท สวนอุตสาหกรรมโรจนะ จำกัด (มหาชน) พร้อมตรวจติดตามการแก้ไขปัญหาการจัดการกากอุตสาหกรรมในพื้นที่ โกดังภาชี อ.ภาชี  จ.พระนครศรีอยุธยา โดยมีนางสาวฐิติภัสร์ โชติเดชาชัยนันต์ หัวหน้าคณะทำงานรัฐมนตรีว่าการกระทรวงอุตสาหกรรม นายเอกนิติ รมยานนท์ ผู้ตรวจราชการกระทรวงอุตสาหกรรม นายอนุพงศ์ กำปนาด หัวหน้าสำนักงานรัฐมนตรี นางสาวชลาริน นิลพิฤกษ์ ผู้อำนวยการกองการ นายทินวัฒน์ แก้วสวี ผู้อำนวยการกองยุทธศาสตร์และแผนงาน นายรินทวัฒน์ สมบัติศิริ ผู้อำนวยการกองส่งเสริมเทคโนโลยีการผลิตและพื้นที่อุตสาหกรรม พร้อมด้วยอุตสาหกรรมจังหวัดพระนครศรีอยุธยา อ่างทอง นครสวรรค์ ชัยนาท และสิงห์บุรี ผู้แทนจากการนิคมอุตสาหกรรม และเจ้าหน้าที่ที่เกี่ยวข้องร่วมประชุมด้วย ณ ห้องประชุม อก.2 ชั้น 3 สปอ. และผ่านสื่ออิเล็กทรอนิกส์ (Zoom Meeting)

ที่มา : https://www.thaigov.go.th/news/contents/details/89400