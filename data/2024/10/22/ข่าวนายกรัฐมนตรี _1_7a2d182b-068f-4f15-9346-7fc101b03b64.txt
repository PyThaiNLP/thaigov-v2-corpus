รัฐบาลไทย-ข่าวทำเนียบรัฐบาล-​นายกฯ “แพทองธาร” เผย “ลิซ่า Blackpink”  ร่วมงาน Amazing Thailand Countdown 2025 รอความชัดเจนจากกระทรวงท่องเที่ยวและกีฬา


วันอังคารที่ 22 ตุลาคม 2567
22/10/2567
พิมพ์
​นายกฯ “แพทองธาร” เผย “ลิซ่า Blackpink”  ร่วมงาน Amazing Thailand Countdown 2025 รอความชัดเจนจากกระทรวงท่องเที่ยวและกีฬา
​นายกฯ “แพทองธาร” เผย “ลิซ่า Blackpink”  ร่วมงาน Amazing Thailand Countdown 2025 รอความชัดเจนจากกระทรวงท่องเที่ยวและกีฬา
วันนี้ (22 ตุลาคม 2567) เวลา  09.50 น. ณ บริเวณด้านหน้า ตึกบัญชาการ 1 ทำเนียบรัฐบาล นางสาวแพทองธาร ชินวัตร นายกรัฐมนตรี ให้สัมภาษณ์สื่อมวลชนก่อนการประชุมคณะรัฐมนตรี (ครม.) ถึงประเด็นที่มีการเชิญ “ลิซ่า Blackpink”  มาร่วมงาน Amazing Thailand Countdown 2025 ณ ไอคอนสยามว่า เรื่องการเชิญ “ลิซ่า Blackpink” มาร่วมงานเคาท์ดาวน์ ทางด้านนาย สรวงศ์ เทียนทอง รัฐมนตรีว่าการกระทรวงการท่องเที่ยวและกีฬาเป็นผู้ประสานในเรื่องดังกล่าว ซึ่งจะต้องขอถามในรายละเอียดอีกครั้งหนึ่ง เพราะยังไม่ทราบว่าเป็นของ ททท. หรือในส่วนของภาคเอกชนเป็นผู้เชิญมา
โดยผู้สื่อข่าวได้ถามกับด้านนายกรัฐมนตรีว่า คอนเฟิร์ม ใช่หรือไม่ว่าทาง “ลิซ่า Blackpink” จะมาร่วมงาน  นายกรัฐมนตรี กล่าวว่า  ภายหลังการประชุมคณะรัฐมนตรี (ครม.) เสร็จจะลงมาตอบอีกครั้งหนึ่ง  ก่อนจะเดินขึ้นตึกบัญชาการ 1 เพื่อประชุม ครม.

ที่มา : https://www.thaigov.go.th/news/contents/details/89389