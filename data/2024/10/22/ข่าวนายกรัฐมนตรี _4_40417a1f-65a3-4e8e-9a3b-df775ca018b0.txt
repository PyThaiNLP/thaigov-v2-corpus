รัฐบาลไทย-ข่าวทำเนียบรัฐบาล-​นายกฯ เผย กรณี “ดิไอคอนกรุ๊ป” เจ้าหน้าที่ตำรวจเดินหน้าสอบสวนพยานหาข้อเท็จจริง ขอประชาชนอย่ากังวล ย้ำดำเนินการตามกฎหมายอย่างแน่นอน


วันอังคารที่ 22 ตุลาคม 2567
22/10/2567
พิมพ์
​นายกฯ เผย กรณี “ดิไอคอนกรุ๊ป” เจ้าหน้าที่ตำรวจเดินหน้าสอบสวนพยานหาข้อเท็จจริง ขอประชาชนอย่ากังวล ย้ำดำเนินการตามกฎหมายอย่างแน่นอน
​นายกฯ เผย กรณี “ดิไอคอนกรุ๊ป” เจ้าหน้าที่ตำรวจเดินหน้าสอบสวนพยานหาข้อเท็จจริง ขอประชาชนอย่ากังวล ย้ำดำเนินการตามกฎหมายอย่างแน่นอน
วันนี้ (22 ตุลาคม 2567) เวลา 12.00 น. ณ บริเวณโถงกลาง ตึกบัญชาการ 1 ทำเนียบรัฐบาล นางสาวแพทองธาร ชินวัตร นายกรัฐมนตรี กล่าวภายหลังการประชุมคณะรัฐมนตรี (ครม.) ถึงประเด็นความคืบหน้าของ บริษัท ดิไอคอนกรุ๊ป ที่มีข้าราชการมีส่วนเกี่ยวข้อง ว่า  พล.ต.อ.กิตติ์รัฐ พันธุ์เพ็ชร์  ผบ.ตร.  อยู่ระหว่างดำเนินการหาข้อมูลหาข้อเท็จจริงตามหลักฐานที่มี  โดยได้กำชับถ้าหากมีข้อมูลอะไรเพิ่มเติมให้รีบแจ้งประชาชนรับทราบ
ในส่วนที่มีเจ้าหน้าที่เข้าไปเกี่ยวข้องนั้น นายกรัฐมนตรีกล่าวว่า ขอทำให้ชัดเจนว่าเป็นใคร เพราะประชาชนได้ร้องเรียนในเรื่องดังกล่าวเป็นจำนวนมาก ว่าจะมีการกลบเกลื่อนข้อมูล  ซึ่งจากการพูดคุยกับ ผบ.ตร. ยืนยันไม่มีการกลบเกลื่อนข้อมูล  ซึ่งเมื่อมีหลักฐานที่เกี่ยวข้องเพิ่มเติม จะดำเนินการตามกฎหมายอย่างแน่นอน

ที่มา : https://www.thaigov.go.th/news/contents/details/89404