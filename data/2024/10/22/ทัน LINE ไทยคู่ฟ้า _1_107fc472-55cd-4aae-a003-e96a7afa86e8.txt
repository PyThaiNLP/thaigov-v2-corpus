รัฐบาลไทย-ข่าวทำเนียบรัฐบาล-ขึ้นทะเบียน “กาแฟระนอง – กาแฟดอยมูเซอตาก” เป็นสินค้า GI น้องใหม่


วันอังคารที่ 22 ตุลาคม 2567
22/10/2567
พิมพ์
ขึ้นทะเบียน “กาแฟระนอง – กาแฟดอยมูเซอตาก” เป็นสินค้า GI น้องใหม่
ขึ้นทะเบียน “กาแฟระนอง – กาแฟดอยมูเซอตาก” เป็นสินค้า GI น้องใหม่
ขึ้นทะเบียน “กาแฟระนอง – กาแฟดอยมูเซอตาก” เป็นสินค้า GI น้องใหม่
.
กระทรวงพาณิชย์ ขึ้นทะเบียนสินค้า GI หรือ สิ่งบ่งชี้ทางภูมิศาสตร์ อย่างต่อเนื่อง เพื่อผลักดันสินค้าชุมชนท้องถิ่นให้มีมูลค่าเพิ่มขึ้น โดยใช้เอกลักษณ์เฉพาะตัวที่ได้จากภูมิศาสตร์ของแหล่งกำเนิดเป็นจุดขาย ล่าสุด ประกาศขึ้นทะเบียน “กาแฟระนอง” และ “กาแฟดอยมูเซอตาก” เป็น 2 รายการใหม่ ซึ่งมีความพิเศษ ดังนี้
.
“กาแฟระนอง” เป็นกาแฟสายพันธุ์โรบัสต้า ที่ปลูกและแปรรูปในพื้นที่ จ.ระนอง แร่ธาตุในดินอุดมสมบูรณ์ ปริมาณน้ำฝนสูง พื้นที่ชุ่มชื้นอย่างต่อเนื่อง จึงมีรสชาติเข้มข้น กลมกล่อม เป็นเอกลักษณ์ ระนองเป็นแหล่งผลิตกาแฟพันธุ์โรบัสต้าใหญ่เป็นอันดับ 1 ของกลุ่มจังหวัดภาคใต้ฝั่งอันดามัน และเป็นอันดับ 2 ของประเทศ สร้างรายได้กว่า 375 ล้านบาท
.
“กาแฟดอยมูเซอตาก” เป็นกาแฟสายพันธุ์อาราบิกา และ โรบัสต้า มีกลิ่นหอมผลไม้และถั่ว รสสัมผัสเบาบาง ปลูกและแปรรูปใน อ.เมือง จ.ตาก ดอยมูเซอร์ สูงจากระดับน้ำทะเล 800 เมตรขึ้นไป อุดมสมบูรณ์ทางระบบนิเวศ กาแฟจึงมีรสชาติกลมกล่อมเฉพาะตัวต่างจากพื้นที่อื่น เป็นที่นิยม และสร้างรายได้ให้ชุมชนกว่า 257 ล้านบาท
.
ปัจจุบัน กาแฟไทยขึ้นทะเบียน GI แล้ว 10 รายการ สร้างมูลค่าทางตลาดกว่า 1,300 ล้านบาท ผู้สนใจลองชมและชิมได้ที่งาน Thailand Coffee Fest ‘Year End’ 2024 ระหว่างวันที่ 12 – 15 ธันวาคม 2567 ณ ศูนย์การประชุมแห่งชาติสิริกิติ์ ชั้น LG
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/89379