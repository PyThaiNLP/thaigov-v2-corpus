รัฐบาลไทย-ข่าวทำเนียบรัฐบาล-โฆษกรัฐบาลเผยสถานการณ์น้ำป่าไหลหลาก อ.บ้านไร่ จ.อุทัย น้ำลดลง ย้ำ จนท.ทุกภาคส่วนเร่งให้ความช่วยเหลือแล้ว ทางด้าน ศปช.สั่งการเตรียมรับมือสถานการณ์น้ำป่าไหลหลาก และน้ำท่วมฉับพลัน


วันอาทิตย์ที่ 20 ตุลาคม 2567
20/10/2567
พิมพ์
โฆษกรัฐบาลเผยสถานการณ์น้ำป่าไหลหลาก อ.บ้านไร่ จ.อุทัย น้ำลดลง ย้ำ จนท.ทุกภาคส่วนเร่งให้ความช่วยเหลือแล้ว ทางด้าน ศปช.สั่งการเตรียมรับมือสถานการณ์น้ำป่าไหลหลาก และน้ำท่วมฉับพลัน
โฆษกรัฐบาลเผยสถานการณ์น้ำป่าไหลหลาก อ.บ้านไร่ จ.อุทัย น้ำลดลง ย้ำ จนท.ทุกภาคส่วนเร่งให้ความช่วยเหลือแล้ว ทางด้าน ศปช.สั่งการเตรียมรับมือสถานการณ์น้ำป่าไหลหลาก และน้ำท่วมฉับพลัน
วันนี้ (20 ตุลาคม 2567) นายจิรายุ ห่วงทรัพย์ โฆษกประจำสำนักนายกรัฐมนตรีและโฆษกศูนย์ปฏิบัติการช่วยเหลือผู้ประสบอุทกภัย วาตภัย และดินโคลนถล่ม หรือ ศปช. และ ศปช. ส่วนหน้า เตือนประชาชนเฝ้าระวังผลกระทบจากร่องมรสุมพายุโซนร้อน ช่วงวันที่ 26 - 27 ในพื้นที่จังหวัดภาคตะวันออกเฉียงเหนือ ได้แก่ ชัยภูมิ นครพนม นครราชสีมา และบึงกาฬ ภาคตะวันตก ได้แก่ กาญจนบุรี นครนายก ราชบุรี เพชรบุรี ประจวบคีรีขันธ์ ภาคกลาง ได้แก่ ชลบุรี ระยอง ฉะเชิงเทรา ปราจีนบุรี จันทบุรี ตราด พื้นที่กรุงเทพมหานคร และปริมณฑล ภาคใต้ ได้แก่ ชุมพร สุราษฎร์ธานี นครศรีธรรมราช พังงา และภูเก็ต ในส่วนของจังหวัดอุทัยขอให้เฝ้าระวังสถานการณ์น้ำฝน ลมกรรโชกแรง ดินโคลนถล่ม และน้ำป่าไหลหลาก ในช่วงวันที่ 19 - 23 ตุลาคมนี้
สำหรับสถานการณ์น้ำป่าไหลหลากเมื่อคืน (19 ต.ค.67) ที่ อ.บ้านไร่ จ.อุทัยธานี ซึ่งเกิดฝนตกหนักสะสม 24 ชั่วโมง อยู่ที่ 130 - 168 มม. และปัจจุบันน้ำเริ่มลดลง นายจิรายุ กล่าวว่า ทางผู้ว่าฯ อุทัยธานี ได้ประกาศเขตภัยพิบัติอ.บ้านไร่ มอบหมายองค์กรปกครองส่วนท้องถิ่น และหน่วยงานที่เกี่ยวข้องที่มีรถน้ำนำรถน้ำเข้าพื้นที่อ.บ้านไร่ เพื่อทำความสะอาดฟื้นฟูในจุดที่ได้รับความเสียหาย และให้องค์กรปกครองส่วนท้องถิ่นเร่งสำรวจพื้นที่และบ้านเรือนของชาวบ้านที่ได้รับผลกระทบ เพื่อดำเนินการช่วยเหลือตามระเบียบราชการแล้ว ทั้งนี้ ทางด้าน พ.อ.มหิธร บุญครอง ผบ.หน่วยพัฒนาการเคลื่อนที่ 15 สำนักงานพัฒนาภาค 1 หน่วยบัญชาการทหารพัฒนา หรือ นพค. 15 ได้จัดกำลังพลชุดบรรเทาสาธารณภัยเคลื่อนที่เร็วของหน่วยฯพร้อมยุทโธปกรณ์ประกอบด้วยรถยนต์ 2 คัน และรถบรรทุกน้ำ 6,000 ลิตร 1 คันบูรณาการทำงานร่วมกันทุกภาคส่วนร่วมกับส่วนราชการในพื้นที่ อ.บ้านไร่ เพื่อช่วยเหลือและฟื้นฟูพื้นที่ชุมชน นอกจากนี้ จะยังคงกำลังไว้คอยสนับสนุนที่อำเภอบ้านไร่เพื่อเตรียมรับสถานการณ์ที่อาจจะเกิดขึ้น
นายจิรายุ กล่าวต่อว่า ที่ประชุม ศปช. ได้มีการสั่งการให้ เจ้าหน้าที่และให้หน่วยงานที่เกี่ยวข้อง สำนักงานทรัพยากรน้ำแห่งชาติ กรมป้องกันและบรรเทาสาธารณภัย กรมชลประทาน และหน่วยงานที่เกี่ยวข้อง เร่งดำเนินการตรวจสอบ เฝ้าระวังในพื้นที่ได้รับผลกระทบและจุดเสี่ยงสถานการณ์น้ำท่วมฉับพลันต่อไป พร้อมทั้งเน้นย้ำ การรื้อฟื้น การดำเนินตามแผนเผชิญเหตุอุทกภัยในพื้นที่จุดเสี่ยงแก่พี่น้องประชาชน ให้มีความพร้อมรับมือเมื่อเกิดสถานการณ์อุทกภัยและน้ำท่วมฉับพลัน เพื่อเร่งช่วยเหลือประชาชนได้อย่างรวดเร็ว

ที่มา : https://www.thaigov.go.th/news/contents/details/89314