รัฐบาลไทย-ข่าวทำเนียบรัฐบาล-ปลัดฯ ณัฐพล ร่วมเป็นเกียรติในงาน GC Sustainable Living Symposium 2024


วันอาทิตย์ที่ 20 ตุลาคม 2567
20/10/2567
พิมพ์
ปลัดฯ ณัฐพล ร่วมเป็นเกียรติในงาน GC Sustainable Living Symposium 2024
ปลัดฯ ณัฐพล ร่วมเป็นเกียรติในงาน GC Sustainable Living Symposium 2024
18 ตุลาคม 2567 ดร.ณัฐพล รังสิตพล ปลัดกระทรวงอุตสาหกรรม ร่วมเป็นเกียรติในงาน “GC Sustainable Living Symposium 2024 : GEN S GATHERING ภายใต้แนวคิด “ยั่งยืนไม่ยาก” รวมพลังสำคัญของคนหัวใจรักษ์โลก โดยมี นายประเสริฐ จันทรรวงทอง รองนายกรัฐมนตรี และรัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เป็นประธานและให้เกียรติบรรยายพิเศษในงาน และมีนายณะรงค์ศักดิ์ จิวากานันต์ ประธานเจ้าหน้าที่บริหาร บริษัท พีทีที โกลบอล เคมิคอล จำกัด (มหาชน) และผู้ที่เกี่ยวข้องเข้าร่วม จัดโดย บริษัท พีทีที โกลบอล เคมิคอล จำกัด (มหาชน) หรือ GC ณ พารากอนฮอลล์ สยาม พารากอน
โดยงานนี้ จัดขึ้นเป็นครั้งที่ 5 เพื่อให้ทุกภาคส่วน ร่วมแลกเปลี่ยนความรู้และพัฒนาความร่วมมือ เพื่อบรรเทาปัญหาโลกเดือด และสร้างความยั่งยืนให้กับโลก พร้อมชวนทุกคนร่วมเรียนรู้การใช้ชีวิตแบบ Net Zoro Lifestyles รวมถึงนิทรรศการผลิตภัณฑ์และนวัตกรรมใหม่ที่เป็นมิตรกับสิ่งแวดล้อม ถือเป็นก้าวสำคัญในการปลุกพลังสร้างสรรค์และผสานกับ GEN S เพื่อร่วมกันเปลี่ยนแปลงประเทศไทยและโลกให้ยั่งยืน

ที่มา : https://www.thaigov.go.th/news/contents/details/89324