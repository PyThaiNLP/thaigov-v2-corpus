รัฐบาลไทย-ข่าวทำเนียบรัฐบาล-เปิดศูนย์พักพิง 46 แห่ง ใน 16 จังหวัด รับผู้ประสบภัยน้ำท่วม


วันพฤหัสบดีที่ 17 ตุลาคม 2567
17/10/2567
พิมพ์
เปิดศูนย์พักพิง 46 แห่ง ใน 16 จังหวัด รับผู้ประสบภัยน้ำท่วม
วันพุธ ที่ 16 ต.ค.67
ต่อจากนี้ไป ขอเชิญรับฟังไทยคู่ฟ้า
รัฐบาลโดยกระทรวงการพัฒนาสังคมและความมั่นคงของมนุษย์ เปิดพื้นที่ของหน่วยงานทีม พม.
หนึ่งเดียว ใน 16 จังหวัด เพื่อเป็นศูนย์พักพิงชั่วคราวรองรับผู้ประสบอุทกภัย รวม 46 แห่ง แบ่งเป็น ภาคเหนือ
8 จังหวัด 26 แห่ง และภาคตะวันออกเฉียงเหนือ 8 จังหวัด 20 แห่ง นอกจากนี้
ได้ให้ความช่วยเหลือประชาชนกลุ่มเปราะบางในรูปแบบเงินสงเคราะห์กว่า 5,300 ครอบครัว
ให้คำปรึกษาเรื่องสิทธิสวัสดิการต่าง ๆ กว่า 6,600 ราย ซ่อมแซมปรับปรุงที่อยู่อาศัย
มอบเครื่องอุปโภคบริโภคที่จำเป็น และตั้งโรงครัวร่วมกับจังหวัดแล้ว 21 โรงครัว
ผู้ประสบภัยที่ต้องการความช่วยเหลือ โทร.สายด่วน 1300 ของศูนย์เร่งรัดจัดการสวัสดิภาพประชาชน
ซึ่งพร้อมส่งทีมปฏิบัติการหน่วยเคลื่อนที่เร็วลงพื้นที่เพื่อช่วยเหลือประชาชนโดยด่วน
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/89250