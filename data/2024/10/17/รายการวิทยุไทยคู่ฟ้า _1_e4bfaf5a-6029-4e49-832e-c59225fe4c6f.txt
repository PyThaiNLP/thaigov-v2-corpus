รัฐบาลไทย-ข่าวทำเนียบรัฐบาล-ยกระดับมาตรการตรวจสอบผักและผลไม้นำเข้า เพิ่มความปลอดภัยผู้บริโภค


วันพฤหัสบดีที่ 17 ตุลาคม 2567
17/10/2567
พิมพ์
ยกระดับมาตรการตรวจสอบผักและผลไม้นำเข้า เพิ่มความปลอดภัยผู้บริโภค
วันพฤหัสบดี ที่ 12 ก.ย.67
ต่อจากนี้ไป ขอเชิญรับฟังไทยคู่ฟ้า
รัฐบาลยกระดับมาตรการด้านความปลอดภัยในการนำเข้าผักและผลไม้รวมถึงที่ปลูกภายในประเทศ
โดยใช้มาตรการ Hold Test Release คือ กักหรืออายัดผักผลไม้ไว้ทำการตรวจทดสอบในห้องปฏิบัติการ
ซึ่งมีการบริหารจัดการให้สามารถทราบผลตรวจได้ภายใน 24 ชั่วโมง
เมื่อพบว่าผ่านมาตรฐานเป็นไปตามข้อกำหนดทุกอย่างจึงจะอนุญาตให้นำไปจำหน่ายได้
ควบคู่กับการเจรจากับประเทศคู่ค้าให้มีการตรวจสอบคุณภาพแหล่งผลิตและโรงคัดบรรจุก่อนนำเข้า
อย่างไรก็ตาม แนะนำให้ผู้บริโภคแช่ผักผลไม้ในน้ำสะอาดประมาณ 10
นาทีและล้างผ่านน้ำไหลก่อนนำไปบริโภคเพื่อลดปริมาณสารกำจัดศัตรูพืชตกค้าง
ประชาชนที่มีข้อสงสัยเกี่ยวกับผลิตภัณฑ์สุขภาพ สอบถามได้ที่ สายด่วน อย. 1556 หรือ ไลน์ไอดี @FDAThai
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/89200