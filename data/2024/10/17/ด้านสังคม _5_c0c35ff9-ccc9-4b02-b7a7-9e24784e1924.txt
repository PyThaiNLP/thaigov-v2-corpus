รัฐบาลไทย-ข่าวทำเนียบรัฐบาล-ศุภชัย ใจสมุทร” ผู้ช่วยรัฐมนตรีกระทรวง อว. เข้าปฏิบัติงานวันแรกหลังรับตำแหน่งอย่างเป็นทางการ


วันพฤหัสบดีที่ 17 ตุลาคม 2567
ศุภชัย ใจสมุทร” ผู้ช่วยรัฐมนตรีกระทรวง อว. เข้าปฏิบัติงานวันแรกหลังรับตำแหน่งอย่างเป็นทางการ
ศุภชัย ใจสมุทร” ผู้ช่วยรัฐมนตรีกระทรวง อว. เข้าปฏิบัติงานวันแรกหลังรับตำแหน่งอย่างเป็นทางการ
“ศุภชัย ใจสมุทร” ผู้ช่วยรัฐมนตรีกระทรวง อว. เข้าปฏิบัติงานวันแรกหลังรับตำแหน่งอย่างเป็นทางการ
เมื่อวันที่ 17 ต.ค. เวลา 10.00 น. ที่กระทรวงการอุดมศึกษา วิทยาศาสตร์ วิจัยและนวัตกรรม (อว.) นางสาวศุภมาส อิศรภักดี รัฐมนตรีว่าการกระทรวง อว. นำ นายศุภชัย ใจสมุทร ผู้ช่วยรัฐมนตรีว่าการกระทรวง อว. เข้าถวายสักการะพระบรมราชานุสาวรีย์พระบาทสมเด็จพระจอมเกล้าเจ้าอยู่หัว (รัชกาลที่ 4) เพื่อความเป็นสิริมงคลก่อนเข้าปฏิบัติงานอย่างเป็นทางการ หลังรับตำแหน่ง โดยมี นางสาววราภรณ์ รุ่งตระการ ที่ปรึกษาด้านระบบบริหารการอุดมศึกษา วิทยาศาสตร์ วิจัยและนวัตกรรม รักษาการในตำแหน่งรองปลัดกระทรวง อว. นางสาวสุณีย์ เลิศเพียรธรรม หัวหน้าผู้ตรวจราชการกระทรวง อว. นายวันนี นนท์ศิริ ผู้ช่วยปลัดกระทรวง อว. รักษาการในตำแหน่งผู้ตรวจราชการกระทรวง อว. ผู้บริหารกระทรวง อว. ข้าราชการ และเจ้าหน้าที่ ให้การต้อนรับ

ที่มา : https://www.thaigov.go.th/news/contents/details/89241