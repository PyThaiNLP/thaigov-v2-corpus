รัฐบาลไทย-ข่าวทำเนียบรัฐบาล-นายกฯ ยินดี Google ลงทุนในไทยพันล้านดอลลาร์ เดินหน้าส่งเสริมนิเวศดิจิทัล


วันพฤหัสบดีที่ 17 ตุลาคม 2567
17/10/2567
พิมพ์
นายกฯ ยินดี Google ลงทุนในไทยพันล้านดอลลาร์ เดินหน้าส่งเสริมนิเวศดิจิทัล
วันอาทิตย์ ที่ 6 ต.ค.67
ต่อจากนี้ไป ขอเชิญรับฟังไทยคู่ฟ้า
นางสาวแพทองธาร ชินวัตร นายกรัฐมนตรี ยินดีที่บริษัท Google
ประกาศลงทุนในไทยอย่างเป็นทางการ 1 พันล้านดอลลาร์สหรัฐ หรือประมาณ 35,000 ล้านบาท เพื่อสร้าง
Data Center และ Cloud Region ซึ่งคาดว่าจะสร้างงานกว่า 14,000 ตำแหน่ง ในช่วงปี 2568 – 2572
สร้างมูลค่าทางเศรษฐกิจราว 140,000 ล้านบาท ภายในปี 2572
รัฐบาลจะเดินหน้าส่งเสริมระบบนิเวศทางดิจิทัลโดยหนึ่งโครงการที่สำคัญ คือ
นโยบายการใช้ระบบคลาวด์เป็นหลัก เพื่อยกระดับการบริการดิจิทัลของรัฐบาล
การกำกับดูแลข้อมูลและความมั่นคงปลอดภัยทางไซเบอร์
พร้อมทั้งปรับปรุงกฎหมายและระเบียบให้สอดคล้องกับมาตรฐานสากล สร้างความเชื่อมั่นให้ภาคธุรกิจ
และสร้างสภาพแวดล้อมที่สนับสนุนให้เกิดนวัตกรรมดิจิทัล
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/89234