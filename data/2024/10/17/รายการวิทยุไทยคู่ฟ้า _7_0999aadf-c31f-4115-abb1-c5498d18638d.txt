รัฐบาลไทย-ข่าวทำเนียบรัฐบาล-โครงการเยาวชนรู้รักษ์พิทักษ์ทรัพยากรทางทะเล ปลูกจิตสำนึกอนาคตของชาติ


วันพฤหัสบดีที่ 17 ตุลาคม 2567
17/10/2567
พิมพ์
โครงการเยาวชนรู้รักษ์พิทักษ์ทรัพยากรทางทะเล ปลูกจิตสำนึกอนาคตของชาติ
วันพุธ ที่ 18 ก.ย.67
ต่อจากนี้ไป ขอเชิญรับฟังไทยคู่ฟ้า
รัฐบาลเดินหน้าปลูกจิตสำนึกรักสิ่งแวดล้อมให้แก่เด็กและเยาวชน โดยดำเนินโครงการ “เยาวชนรู้รักษ์
พิทักษ์ทรัพยากรทางทะเลและชายฝั่ง”
เพื่อถ่ายทอดและเผยแพร่องค์ความรู้ด้านทรัพยากรทางทะเลและชายฝั่งทะเล ระบบนิเวศทางทะเล
ป่าชายเลน หญ้าทะเล สัตว์ทะเลหายาก ปะการัง การจัดการขยะชายฝั่ง การคัดแยกขยะทะเล
และวิธีการลดปริมาณขยะ
ให้แก่เด็กและเยาวชนซึ่งจะเติบโตเป็นกำลังสำคัญของชาติได้มีความรู้ความเข้าใจในการปกป้อง ดูแล
รักษาอย่างถูกต้อง มีจิตสำนึกตระหนักถึงความสำคัญ ตลอดจนมีส่วนร่วมในการอนุรักษ์
โดยสามารถนำเอาความรู้ที่ได้รับไปปรับใช้ในการดูแลรักษาทรัพยากรทางทะเลและชายฝั่งได้อย่างเป็นรูปธรรม
และมีประสิทธิภาพ
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/89209