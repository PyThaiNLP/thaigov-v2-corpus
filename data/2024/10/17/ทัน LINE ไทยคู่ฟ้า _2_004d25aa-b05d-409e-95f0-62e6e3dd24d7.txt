รัฐบาลไทย-ข่าวทำเนียบรัฐบาล-นายกฯ คิกออฟโครงการฟื้นฟูเศรษฐกิจ ต่อยอดเงินหมื่น พุ่งเป้า SME คาดเงินสะพัด 1.1 แสนล้าน


วันพฤหัสบดีที่ 17 ตุลาคม 2567
17/10/2567
พิมพ์
นายกฯ คิกออฟโครงการฟื้นฟูเศรษฐกิจ ต่อยอดเงินหมื่น พุ่งเป้า SME คาดเงินสะพัด 1.1 แสนล้าน
นายกฯ คิกออฟโครงการฟื้นฟูเศรษฐกิจ ต่อยอดเงินหมื่น พุ่งเป้า SME คาดเงินสะพัด 1.1 แสนล้าน
นายกฯ คิกออฟโครงการฟื้นฟูเศรษฐกิจ ต่อยอดเงินหมื่น พุ่งเป้า SME คาดเงินสะพัด 1.1 แสนล้าน
.
เช้านี้ (16 ต.ค. 67) น.ส.แพทองธาร ชินวัตร นายกรัฐมนตรี เป็นประธานงานแถลงข่าว Kick Off เปิดตัว “โครงการฟื้นฟูเศรษฐกิจ” ต่อยอดจากการโอนเงินตามโครงการกระตุ้นเศรษฐกิจ 10,000 บาท เมื่อปลายเดือนก.ย. ที่ผ่านมา ซึ่งได้รับผลตอบรับที่ดีมาก หลายคน ในครอบครัวยังสามารถนำไปลงทุนทำมาค้าขาย สร้างหรือต่อยอดธุรกิจพร้อมรับโอกาสดี ๆ ที่จะเข้ามา
.
พร้อมยืนยันว่า รัฐบาลจะกระตุ้นเศรษฐกิจต่อไปผ่านโครงการต่าง ๆ ในอนาคต “วันนี้การฟื้นฟูเศรษฐกิจจะรับไม้ต่อเพื่อกระตุ้นเศรษฐกิจของไทยอย่างต่อเนื่องและช่วยส่งเสริมให้โครงการเงินหมื่นฟื้นเศรษฐกิจเกิดประสิทธิภาพสูงสุดและคุ้มค่ากับภาษี” ซึ่งโครงการฟื้นฟูเศรษฐกิจในรอบนี้จะเน้นผู้ประกอบการรายเล็ก ซึ่งถือเป็น 90% ของผู้ประกอบการทั้งหมด ถือว่าเป็นส่วนใหญ่มาก และเป็นรากฐานของเศรษฐกิจไทย เพื่อลดรายจ่าย เพิ่มรายได้ และขยายโอกาส เป็นเวลา 5 เดือน ตั้งแต่เดือนก.ย. 67 ไปจนถึงเดือนม.ค. 68 โดยแบ่งเป็น 3 ส่วนสำคัญ
.
ลดต้นทุนให้ผู้ประกอบการรายเล็ก
ลดค่าเช่าร้านค้า/ค่าเช่าแผง ลดค่าขนส่งสินค้า
เพิ่มพื้นที่ค้าขายให้ผู้ประกอบการรายเล็ก
จัดตลาดนัดในพื้นที่ค่ายทหาร ลานหน้าศาลากลางจังหวัด
ลดค่าครองชีพให้ประชาชน
ด้วยการจับมือผู้ผลิตและผู้ค้าส่งรายใหญ่ จัดงานมหกรรมลดราคาสินค้าทั้งประเทศ
.
โครงการฯ นี้ รัฐบาลคาดว่าจะสามารถกระตุ้นเศรษฐกิจได้มากถึง 110,000 ล้านบาท พร้อมขอบคุณทุกภาคส่วนที่เข้าร่วมโครงการ และยืนยันว่า รัฐบาลจะยังคงมุ่งมั่น ตั้งใจทำงาน กระตุ้นเศรษฐกิจ เพื่อฟื้นฟูเศรษฐกิจไทยให้แข็งแรง กลับมาเดินหน้าได้อย่างมั่นคง
.
อ่านเพิ่มเติม คลิก https://www.thaigov.go.th/news/contents/details/89158
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/89188