รัฐบาลไทย-ข่าวทำเนียบรัฐบาล-ขยายเวลาลดอัตราภาษีมูลค่าเพิ่มให้อยู่ที่ร้อยละ 7 ต่อไปอีก 1 ปี


วันพฤหัสบดีที่ 17 ตุลาคม 2567
17/10/2567
พิมพ์
ขยายเวลาลดอัตราภาษีมูลค่าเพิ่มให้อยู่ที่ร้อยละ 7 ต่อไปอีก 1 ปี
วันเสาร์ ที่  21 ก.ย.67
ต่อจากนี้ไป ขอเชิญรับฟังไทยคู่ฟ้า
รัฐบาลยืนยันยังไม่มีการปรับขึ้นอัตราภาษีมูลค่าเพิ่ม
โดยคณะรัฐมนตรีอนุมัติหลักการร่างพระราชกฤษฎีกา
ซึ่งเป็นการขยายระยะเวลาการลดอัตราภาษีมูลค่าเพิ่มสำหรับการขายสินค้า การให้บริการ
หรือการนำเข้าทุกกรณี เพื่อคงการจัดเก็บในอัตราร้อยละ 6.3 ไม่รวมภาษีท้องถิ่น หรือ ร้อยละ 7
ในกรณีที่รวมภาษีท้องถิ่นต่อไป มีผลตั้งแต่วันที่ 1 ตุลาคม 2567 – 30 กันยายน 2568
เนื่องจากการขยายตัวของเศรษฐกิจไทยในปีนี้
ยังมีข้อจำกัดและปัจจัยเสี่ยงจากภาระหนี้สินของภาคครัวเรือนและภาคธุรกิจ
ประกอบกับมีการปรับอัตราดอกเบี้ยเพิ่มขึ้นเพื่อควบคุมอัตราเงินเฟ้อและความผันผวนในตลาดการเงินโลก
ทั้งนี้ ที่ผ่านมามีการตราพระราชกฤษฎีกาเพื่อลดภาษีมูลค่าเพิ่มให้คงอยู่ในอัตราร้อยละ 7 รวมแล้ว 20 ฉบับ
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/89214