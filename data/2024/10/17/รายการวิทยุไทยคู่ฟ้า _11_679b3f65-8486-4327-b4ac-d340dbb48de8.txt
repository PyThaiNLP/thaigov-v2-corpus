รัฐบาลไทย-ข่าวทำเนียบรัฐบาล-สั่ง รพ.สงฆ์ ช่วยเหลือ ภิกษุ-สามเณร ได้รับผลกระทบจากอุทกภัย


วันพฤหัสบดีที่ 17 ตุลาคม 2567
17/10/2567
พิมพ์
สั่ง รพ.สงฆ์ ช่วยเหลือ ภิกษุ-สามเณร ได้รับผลกระทบจากอุทกภัย
วันอาทิตย์ ที่ 22 ก.ย.67
ต่อจากนี้ไป ขอเชิญรับฟังไทยคู่ฟ้า
รัฐบาลห่วงใยสุขภาพพระภิกษุสงฆ์สามเณรที่ได้รับผลกระทบจากสถานการณ์อุทกภัย
มอบหมายโรงพยาบาลสงฆ์ช่วยเหลือโดยประสานพื้นที่ส่งสิ่งของจำเป็น เช่น เครื่องอัฐบริขาร
เครื่องอุปโภคบริโภค สบง จีวร เพื่อบรรเทาความเดือดร้อน
โดยมีสำนักงานพระพุทธศาสนาจังหวัดติดตามและเฝ้าระวังอย่างใกล้ชิด
พื้นที่ใดมีวัดที่ได้รับความเดือดร้อนจะประสานคณะสงฆ์เพื่อสำรวจและแจ้งโดยด่วน
ประสานฝ่ายสาธารณะสงเคราะห์จังหวัดเปิดศูนย์ช่วยเหลือ
รวมถึงถวายคำแนะนำในการขอรับความช่วยเหลือจากกองทุนวัดช่วยวัด งบประมาณการบูรณปฏิสังขรณ์
และการช่วยเหลือสนับสนุนทางการแพทย์ ทั้งนี้
ขอกราบอาราธนาพระภิกษุสามเณรที่ยังไม่ได้รับวัคซีนไข้หวัดใหญ่ เข้ารับได้ที่โรงพยาบาลสงฆ์ หรือ
สถานพยาบาลใกล้วัด
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/89215