รัฐบาลไทย-ข่าวทำเนียบรัฐบาล-จ้างแรงงานเร่งด่วน 400 คนในพื้นที่อุทกภัยเคลียร์ดินโคลนหลังน้ำลด


วันพฤหัสบดีที่ 17 ตุลาคม 2567
17/10/2567
พิมพ์
จ้างแรงงานเร่งด่วน 400 คนในพื้นที่อุทกภัยเคลียร์ดินโคลนหลังน้ำลด
วันจันทร์ ที่ 14 ต.ค.67
ต่อจากนี้ไป ขอเชิญรับฟังไทยคู่ฟ้า
รัฐบาลดำเนินโครงการแก้ไขปัญหาความเดือดร้อนด้านอาชีพในพื้นที่ประสบอุทกภัย
โดยจ้างแรงงานเร่งด่วน จำนวน 400 คน
เพื่อระดมกำลังจัดการดินโคลนตกค้างในพื้นที่ประสบอุทกภัยภายหลังน้ำลดเป็นระยะเวลา 5 วัน
ให้ประชาชนในพื้นที่สามารถกลับสู่ที่พักอาศัยและประกอบอาชีพตามปกติได้โดยเร็ว
รวมทั้งให้ความช่วยเหลือด้านสาธารณประโยชน์ เช่น บูรณะอาคาร ปรับปรุงซ่อมแซม
ทำความสะอาดสถานที่ที่ได้รับความเสียหายจากภัยธรรมชาติ โดยพื้นที่ที่น้ำลดลงแล้วเข้าสู่ระยะการฟื้นฟู
สามารถดำเนินโครงการนี้ได้ทันที
เพื่อบรรเทาความเดือดร้อนด้านอาชีพและรายได้อันเนื่องมาจากภัยพิบัติให้แก่ประชาชน
ผู้สนใจสอบถามเพิ่มเติมได้ที่ สายด่วนกระทรวงแรงงาน โทร. 1506
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/89247