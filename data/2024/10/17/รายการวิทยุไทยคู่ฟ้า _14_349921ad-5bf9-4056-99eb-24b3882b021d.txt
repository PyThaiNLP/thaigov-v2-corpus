รัฐบาลไทย-ข่าวทำเนียบรัฐบาล-ขึ้นทะเบียนสินค้า GI ใหม่ “หินอ่อนพรานกระต่าย” จ.กำแพงเพชร


วันพฤหัสบดีที่ 17 ตุลาคม 2567
17/10/2567
พิมพ์
ขึ้นทะเบียนสินค้า GI ใหม่ “หินอ่อนพรานกระต่าย” จ.กำแพงเพชร
วันพุธ ที่ 25 ก.ย.67
ต่อจากนี้ไป ขอเชิญรับฟังไทยคู่ฟ้า
รัฐบาลเดินหน้าขับเคลื่อนเศรษฐกิจฐานรากโดยใช้ประโยชน์จากการขึ้นทะเบียนสิ่งบ่งชี้ทางภูมิศาสตร์
หรือ GI เพื่อคุ้มครองและสร้างมูลค่าเพิ่มให้กับสินค้าท้องถิ่นที่มีเอกลักษณ์เฉพาะตัวในพื้นที่แหล่งผลิตสินค้า
ซึ่งล่าสุดได้ประกาศขึ้นทะเบียน “หินอ่อนพรานกระต่าย” เป็นสินค้า GI ลำดับที่ 2 ของ จ.กำแพงเพชร
เนื่องจากเป็นหินอ่อนคุณภาพดี เนื้อละเอียด ชั้นหนา แข็งแรงคงทน มีหลากหลายสี โดยเฉพาะสีชมพูอ่อน
ในไทยพบได้ที่ จ.กำแพงเพชรเท่านั้น นิยมนำไปใช้ในการก่อสร้างและแปรรูปเป็นผลิตภัณฑ์ต่าง ๆ มากมาย
กลายเป็นสินค้าประจำจังหวัดที่รู้จักกันอย่างแพร่หลาย สร้างรายได้ให้ จ.กำแพงเพชร กว่า 19 ล้านบาทต่อปี
ปัจจุบัน ไทยมีสินค้า GI แล้ว 208 รายการ รวมมูลค่ากว่า 73,000 ล้านบาทต่อปี
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/89219