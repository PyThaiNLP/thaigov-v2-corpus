รัฐบาลไทย-ข่าวทำเนียบรัฐบาล-ขยายกรอบ กยศ. เพิ่มโอกาสทางการศึกษาแก่เด็กและเยาวชน


วันพฤหัสบดีที่ 17 ตุลาคม 2567
17/10/2567
พิมพ์
ขยายกรอบ กยศ. เพิ่มโอกาสทางการศึกษาแก่เด็กและเยาวชน
วันเสาร์ ที่ 14 ก.ย.67
ต่อจากนี้ไป ขอเชิญรับฟังไทยคู่ฟ้า
รัฐบาลเดินหน้าขยายโอกาสทางการศึกษา โดยขยายกรอบกองทุนเงินให้กู้ยืมเพื่อการศึกษา หรือ กยศ.
ในปีการศึกษา 2567 จากเดิม 769,000 ราย เป็น 837,000 ราย พร้อมทั้งปรับกรอบวงเงินให้กู้ยืมจากเดิม
48,344 ล้านบาท เพิ่มเป็น 51,278 ล้านบาท เพื่อเพิ่มโอกาสให้นักเรียนนักศึกษาเข้าถึงได้มากขึ้น
และเพื่อช่วยเหลือค่าใช้จ่ายในการศึกษาของนักเรียนนักศึกษาได้มากขึ้น
สำหรับความคืบหน้าในการช่วยเหลือผู้กู้ยืม กยศ.ได้ทำสัญญาปรับโครงสร้างหนี้ให้ผู้กู้ตั้งแต่เดือน กุมภาพันธ์ –
กันยายน 2567 แล้วกว่า 168,000 ราย ทั้งในกรุงเทพฯและจังหวัดต่าง ๆ ทั่วประเทศ ส่วนภาพรวมกองทุนฯ
ในปีนี้ได้รับการชำระหนี้คืนจำนวนกว่า 23,000 ล้านบาท
เพื่อเป็นทุนหมุนเวียนส่งต่อโอกาสทางการศึกษาให้แก่เยาวชนต่อไป
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/89203