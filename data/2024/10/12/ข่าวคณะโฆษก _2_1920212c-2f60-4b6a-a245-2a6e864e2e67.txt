รัฐบาลไทย-ข่าวทำเนียบรัฐบาล-โฆษก ศปช. เผย ศปช. จับตาอุทกภัยภาคใต้ หลังสถานการณ์น้ำท่วมภาคเหนือใกล้สู่ภาวะปกติ เตรียมจัดโครงการ “แอ่วเหนือคนละครึ่ง” กระตุ้นการท่องเที่ยวภาคเหนือ


วันเสาร์ที่ 12 ตุลาคม 2567
12/10/2567
พิมพ์
โฆษก ศปช. เผย ศปช. จับตาอุทกภัยภาคใต้ หลังสถานการณ์น้ำท่วมภาคเหนือใกล้สู่ภาวะปกติ เตรียมจัดโครงการ “แอ่วเหนือคนละครึ่ง” กระตุ้นการท่องเที่ยวภาคเหนือ
โฆษก ศปช. เผย ศปช. จับตาอุทกภัยภาคใต้ หลังสถานการณ์น้ำท่วมภาคเหนือใกล้สู่ภาวะปกติ เตรียมจัดโครงการ “แอ่วเหนือคนละครึ่ง” กระตุ้นการท่องเที่ยวภาคเหนือ
โฆษก ศปช. เผย ศปช. จับตาอุทกภัยภาคใต้ หลังสถานการณ์น้ำท่วมภาคเหนือใกล้สู่ภาวะปกติ เตรียมจัดโครงการ “แอ่วเหนือคนละครึ่ง” กระตุ้นการท่องเที่ยวภาคเหนือ
วันนี้ (12 ตุลาคม 2567) เวลา 12.00 น. นายจิรายุ ห่วงทรัพย์ โฆษกประจำสำนักนายกรัฐมนตรีและโฆษกศูนย์ปฏิบัติการช่วยเหลือผู้ประสบอุทกภัย วาตภัย และดินโคลนถล่ม หรือ ศปช. และ ศปช. ส่วนหน้าจังหวัดเชียงราย เปิดเผยว่า วันนี้ (12 ต.ค.67) สถานการณ์น้ำลุ่มเจ้าพระยาเมื่อช่วง เวลา 07.00 น. เขื่อนเจ้าพระยา จ.ชัยนาท มีปริมาณน้ำไหลผ่าน 2,002 ลบ.ม/วินาที และมีแนวโน้มลดลงต่อเนื่อง โดยระดับน้ำท้ายเขื่อนต่ำกว่าตลิ่งอยู่ 1.83 ม. ซึ่งลดลงจากเมื่อวาน 14 ซม. ทั้งนี้ ระดับน้ำด้านท้ายเขื่อนเจ้าพระยา บริเวณริมแม่น้ำเจ้าพระยาและพื้นที่ลุ่มต่ำนอกคันกั้นน้ำ บริเวณ บริเวณริมแม่น้ำเจ้าพระยาและพื้นที่ลุ่มต่ำนอกคันกั้นน้ำ ได้แก่คลองโผงเผง จ.อ่างทอง , คลองบางบาล จ.พระนครศรีอยุธยา แม่น้ำน้อยบริเวณ ต.หัวเวียง อ.เสนา ต.ลาดชิด ต.ท่าดินแดง อ.ผักไห่ จ.พระนครศรีอยุธยา, วัดสิงห์ อ.อินทร์บุรี จ.สิงห์บุรี, อ.เมือง จ.สิงห์บุรี, อ.พรหมบุรี จ.สิงห์บุรี, วัดไชโย อ.ไชโย จ.อ่างทอง พบว่ามีแนวโน้มลดลง
นายจิรายุ กล่าวเพิ่มว่าจากรายงานของกรมอุตนิยมวิทยาพบว่าระหว่างวันที่ 11 - 17 ต.ค. 67 บริเวณภาคตะวันออกเฉียงเหนือตอนล่าง ภาคกลางตอนล่าง รวมทั้งกรุงเทพมหานครและปริมณฑล และภาคตะวันออก ยังมีฝนตกหนักบางแห่ง โดยบริเวณภาคใต้มีฝนตกหนักมากบางพื้นที่  ส่วนคลื่นลมบริเวณทะเลอันดามันและอ่าวไทยมีกำลังอ่อน โดยมีคลื่นต่ำกว่า 1 เมตร บริเวณที่มีฝนฟ้าคะนองคลื่นสูงมากกว่า 2 เมตร ตลอดช่วง
ขอให้ประชาชนภาคตะวันออกเฉียงเหนือตอนล่าง ภาคกลางตอนล่าง รวมทั้งกรุงเทพมหานครและปริมณฑล ภาคตะวันออก และภาคใต้ระวังอันตรายจากฝนตกหนักถึงหนักมากและฝนที่ตกสะสม ซึ่งอาจทำให้เกิดน้ำท่วมฉับพลันและน้ำป่าไหลหลาก โดยเฉพาะพื้นที่ลาดเชิงเขาใกล้ทางน้ำไหลผ่านและพื้นที่ลุ่มไว้ด้วย
นายจิรายุ กล่าวต่อว่า กรมทรัพยากรธรณี ได้แจ้งอาสาสมัครเครือข่ายเฝ้าระวังแจ้งเตือนธรณีพิบัติภัยแล้ว ระหว่างวันที่ 12-14 ตุลาคม 2567 ในพื้นที่จังหวัดชุมพร ระนอง พังงา กระบี่ ภูเก็ต สุราษฎร์ธานี นครศรีธรรมราช ตรัง สตูล พัทลุง สงขลา ปัตตานี นราธิวาส และยะลา เนื่องจากร่องมรสุมพาดผ่านภาคใต้ตอนบน ส่งผลทําให้ ภาคใต้มีฝนตกหนักถึงหนักมาก วัดปริมาณน้ำฝนในรอบ 24 ชั่วโมง ได้มากกว่า 100 มิลลิเมตร และเริ่มมีหลากเข้าน้ำท่วมในบางพื้นที่แล้ว
สำหรับ ศปช.ส่วนหน้าจังหวัดเชียงราย นายจิรายุเผยว่า เมื่อคืนนี้ (11 ต.ค. 67) ได้ดำเนินการจัดกิจกรรม Big Cleaning ล้างฝุ่นบนถนน (พหลโยธิน) หน้าด่านพรมแดนแม่สายเพื่อคืนอากาศบริสุทธิ์ให้ชาวแม่สาย  จุดที่ 1 ตั้งแต่หน้าด่าน พรมแดนแม่สายแห่งที่ 1 ถึงแยกโรงแรมเบิร์ด จุดที่ 2 ถนนเหมืองแดง (เส้นหลัก) ถึงตลาดเหมืองแดง เพื่อลดปัญหาฝุ่นจากการฟื้นฟูสภาพพื้นที่ ที่ได้รับผลกระทบจากอุทกภัย เป็นการดำเนินการตามข้อสั่งการของนายกรัฐมนตรีเพื่อให้สถานการณ์ทุกอย่างให้กลับคืนสู่สภาพเดิมโดยเร็วที่สุด รวมทั้งที่จังหวัดเชียงใหม่ก็ได้จัดกิจกรรม "เพื่อนช่วยเพื่อน" ทำความสะอาด (Big Cleaning) ในทุกพื้นที่ที่ได้รับผลกระทบเช่นกัน
ล่าสุดเมื่อวานนี้  (11 ต.ค. 67)  นายสรวงศ์ เทียนทอง รัฐมนตรีว่าการกระทรวงการท่องเที่ยวและกีฬา พร้อมคณะ ได้ลงพื้นที่จังหวัดเชียงใหม่ ไปรับฟังความคิดเห็นและหารือร่วมกับผู้แทนเครือข่ายผู้ประกอบการท่องเที่ยวที่ได้รับผลกระทบจากน้ำท่วมรวมถึงแนวทางการฟื้นฟูแหล่งท่องเที่ยว สถานประกอบ จังหวัดเชียงใหม่แล้ว สำหรับด้านการช่วยเหลือนักท่องเที่ยวในช่วงอุทกภัย กระทรวงการท่องเที่ยวและกีฬาร่วมกับหน่วยงานที่เกี่ยวข้องได้ให้ความช่วยเหลือนำนักท่องเที่ยวออกจากพื้นที่ประสบภัยรวมทั้งสิ้น 1,400 คน ซึ่งปัจจุบันสถานการณ์ได้เริ่มคลี่คลายลงและเป็นช่วงของการฟื้นฟูให้กลับเข้าสู่สภาวะปกติ
“ นักท่องเที่ยวยังคงสามารถไปเที่ยวจังหวัดเชียงใหม่ได้ตามปกติ เนื่องจากเหตุอุทกภัยครั้งนี้มีพื้นที่ได้รับผลกระทบจากน้ำท่วมเพียง 10 เปอร์เซ็นต์ เท่านั้น สำหรับมาตรการช่วยเหลือด้านการท่องเที่ยวที่จะพิจารณาเสนอต่อทางรัฐบาล เช่น มีโครงการ “แอ่วเหนือคนละครึ่ง” ซึ่งจะเป็นมาตรการที่ช่วยสนับสนุนทั้งในส่วนของผู้ประกอบการและนักท่องเที่ยวควบคู่กันไป เพื่อที่จะกระตุ้นการท่องเที่ยวของภาคเหนือให้กลับคืนมา”นายจิรายุ ก

ที่มา : https://www.thaigov.go.th/news/contents/details/89049