รัฐบาลไทย-ข่าวทำเนียบรัฐบาล-รมช.มท. (น.ส.ธีรัตน์) ประธานศูนย์ปฏิบัติการช่วยเหลือผู้ประสบอุทกภัย วาตภัย และดินโคลนถล่ม ส่วนหน้า หรือ ศปช.ส่วนหน้า จ.เชียงราย ลงพื้นติดตามความคืบหน้าในการฟื้นฟูพื้นที่สาธารณะ


วันเสาร์ที่ 12 ตุลาคม 2567
12/10/2567
พิมพ์
รมช.มท. (น.ส.ธีรัตน์) ประธานศูนย์ปฏิบัติการช่วยเหลือผู้ประสบอุทกภัย วาตภัย และดินโคลนถล่ม ส่วนหน้า หรือ ศปช.ส่วนหน้า จ.เชียงราย ลงพื้นติดตามความคืบหน้าในการฟื้นฟูพื้นที่สาธารณะ
รัฐมนตรีช่วยว่าการกระทรวงมหาดไทย ประธานศูนย์ปฏิบัติการช่วยเหลือผู้ประสบอุทกภัย วาตภัย และดินโคลนถล่ม ส่วนหน้า หรือ ศปช.ส่วนหน้า จังหวัดเชียงราย ลงพื้นติดตามความคืบหน้าในการฟื้นฟูพื้นที่สาธารณะ และที่อยู่อาศัยของประชาชน พร้อมมอบถุงยังชีพแก่ประชาชน
วันนี้ (12 ต.ค.67) เวลา 11.00 น. รัฐมนตรีช่วยว่าการกระทรวงมหาดไทย ลงพื้นที่เยี่ยมประชาชนผู้ได้รับผลกระทบจากอุทกภัยชุมชนถ้ำผาจม ตำบลเวียงพางคำ และเดินทางต่อไปยังชุมชนสายลมจอย ตำบลแม่สาย อำเภอแม่สาย จังหวัดเชียงราย เพื่อติดตามความคืบหน้าในการฟื้นฟูพื้นที่สาธารณะ แลที่อยู่อาศัยของประชาชนที่ได้รับผลกระทบจากอุทกภัยและดินโคลนถล่ม ให้กลับคืนสู่สภาพปกติโดยเร็วที่สุด
นางสาวธีรรัตน์ สำเร็จวาณิชย์ รัฐมนตรีช่วยว่าการกระทรวงมหาดไทย ประธานศูนย์ปฏิบัติการช่วยเหลือผู้ประสบอุทกภัย วาตภัย และดินโคลนถล่ม ส่วนหน้า หรือ ศปช.ส่วนหน้า จังหวัดเชียงราย ลงพื้นติดตามความคืบหน้าในการฟื้นฟูพื้นที่สาธารณะ และที่อยู่อาศัยของประชาชน พร้อมมอบถุงยังชีพแก่ประชาชน โดยตลอดการลงพื้นที่มีประชาชนคอยให้ข้อมูลความต้องการทั้งด้านไฟฟ้า และน้ำประปารวมถึงความต้องการให้ภาครัฐเยียวยาด้านต่าง ๆ ซึ่งรัฐมนตรีช่วยว่าการกระทรวงมหาดไทย ได้รับเรื่องร้องเรียน และให้กำลังใจผู้ประสบภัยทุกคน ตลอดจน ให้กำลังใจเจ้าหน้าที่ ที่มาปฏิบัติหน้าที่ฟื้นฟูชุมชนตลอดเส้นทาง
สำหรับชุมชน ถ้ำผาจม และชุมชนสายลมจอย เป็นพื้นที่ที่ได้รับผลกระทบอย่างมากจากเหตุอุทกภัย ถือเป็นพื้นที่ต้นน้ำสายของอำเภอแม่สาย ปัจจุบันอยู่ในการดูแลของกองกองทัพเรือ และมูลนิธิเพื่อนพึ่ง(ภาฯ)ยามยาก สภากาชาดไทย ซึ่งส่วนใหญ่บ้านเรือนได้รับการฟื้นฟูนำดินโคลนออกจากบ้าน และมีไฟฟ้าและน้ำประปาใช้แล้ว

ที่มา : https://www.thaigov.go.th/news/contents/details/89054