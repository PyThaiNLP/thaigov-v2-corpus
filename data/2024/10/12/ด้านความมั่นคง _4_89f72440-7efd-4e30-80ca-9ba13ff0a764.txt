รัฐบาลไทย-ข่าวทำเนียบรัฐบาล-มท.1 "อนุทิน" ตรวจเยี่ยมสมาชิก อส. ชุดคุ้มครองตำบลท่าสาป จ.ยะลา มอบกำลังใจให้ดูแลคุ้มประชาชน ไม่ตั้งอยู่ในความประมาท ปฏิบัติภารกิจลุล่วงปลอดภัยทุกนาย


วันเสาร์ที่ 12 ตุลาคม 2567
12/10/2567
พิมพ์
มท.1 "อนุทิน" ตรวจเยี่ยมสมาชิก อส. ชุดคุ้มครองตำบลท่าสาป จ.ยะลา มอบกำลังใจให้ดูแลคุ้มประชาชน ไม่ตั้งอยู่ในความประมาท ปฏิบัติภารกิจลุล่วงปลอดภัยทุกนาย
มท.1 "อนุทิน" ตรวจเยี่ยมสมาชิก อส. ชุดคุ้มครองตำบลท่าสาป จ.ยะลา มอบกำลังใจให้ดูแลคุ้มประชาชน ไม่ตั้งอยู่ในความประมาท ปฏิบัติภารกิจลุล่วงปลอดภัยทุกนาย
น.ส.ไตรศุลี ไตรสรณกุล โฆษกกระทรวงมหาดไทย เปิดเผยว่า วันนี้ (12 ต.ค. 67) เวลา 10.45 น. นายอนุทิน ชาญวีรกูล รองนายกรัฐมนตรี และ รมว.มหาดไทย (มท.1) ในฐานะผู้บัญชาการกองอาสารักษาดินแดน (บก.อส.) พร้อมด้วยนายอรรษิษฐ์ สัมพันธรัตน์ ปลัดกระทรวงมหาดไทย ตรวจเยี่ยมให้กำลังใจสมาชิกกองอาสารักษาดินแดน (อส.) ณ ฐานปฏิบัติการชุดคุ้มครองตำบลท่าสาป อำเภอเมืองยะลา จังหวัดยะลา โดยมี นายวีร์ เศรษฐพรรค์ ปลัดอำเภอกลุ่มงานความมั่นคง อำเภอเมืองยะลา หัวหน้าชุดคุ้มครองตำบลท่าสาป นำกำลังพล อส. รับการตรวจเยี่ยม
พร้อมการตรวจเยี่ยมความเรียบร้อยนายอนุทิน ได้กล่าวเพื่อสร้างขวัญกำลังใจแก่กำลังพล อส. ทุกนาย
นายอนุทิน กล่าวว่า ได้รับทราบจากรายงานว่า ในช่วงนี้เกิดสถานการณ์ความไม่สงบที่จังหวัดยะลา จึงขอฝากให้ อส. ทุกนายใช้ความระมัดระวังในการปฏิบัติภารกิจ เตรียมความพร้อมต่อสถานการณ์ ให้มีความคล่องแคล่วว่องไว ต่อการรักษาชีวิต รักษาความปลอดภัยให้กับพี่น้องประชาชน รวมถึงรักษาความปลอดภัยให้กับตัวเอง ไม่ตั้งอยู่ในความอย่าประมาท พวกเราทุกคนมั่นใจในความเข้มแข็งของท่านทั้งหลาย
"ขอให้ อส. ทุกนายปฏิบัติภารกิจลุล่วง ปลอดภัยจากอันตรายทุกสิ่ง ความดีที่ทุกท่านได้เสียสละ ทุ่มเทให้กับบ้านเมือง ให้กับพี่น้องประชาชน จะเป็นเครื่องคุ้มกันให้ทุกท่าน และ ผู้บังคับบัญชาทุกคนอยู่ข้างท่าน และชื่นชมในความเสียสละของทุกท่านเสมอ" นายอนุทิน กล่าว
สำหรับการลงพื้นที่ครั้งนี้ มีผู้บริหารระดับสูงของกระทรวงมหาดไทยร่วมคณะ ได้แก่ นายราชันย์ ซุ้นหั้ว รองปลัดกระทรวงมหาดไทย หัวหน้ากลุ่มภารกิจด้านพัฒนาชุมชนและส่งเสริมการปกครองท้องถิ่น นายพงษ์นรา เย็นยิ่ง ผู้ตรวจราชการกระทรวงมหาดไทย นายพรพจน์ เพ็ญพาส อธิบดีกรมที่ดิน นายสยาม ศิริมงคล อธิบดีกรมการพัฒนาชุมชน นายขจร ศรีชวโนทัย อธิบดีกรมส่งเสริมการปกครองท้องถิ่น และนายไชยวัฒน์ จุนถิระพงศ์ อธิบดีกรมป้องกันและบรรเทาสาธารณภัย

ที่มา : https://www.thaigov.go.th/news/contents/details/89051