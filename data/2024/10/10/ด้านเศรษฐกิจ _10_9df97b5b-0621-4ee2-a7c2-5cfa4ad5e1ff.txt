รัฐบาลไทย-ข่าวทำเนียบรัฐบาล-‘รองปลัดฯ นวนิตย์’ ประชุมขับเคลื่อนโครงการศูนย์ภูฟ้าพัฒนาอันเนื่องมาจากพระราชดำริฯ ในสมเด็จพระเทพรัตนราชสุดา ฯ สยามบรมราชกุมารี ครั้งที่ 2/2567


วันพฤหัสบดีที่ 10 ตุลาคม 2567
‘รองปลัดฯ นวนิตย์’ ประชุมขับเคลื่อนโครงการศูนย์ภูฟ้าพัฒนาอันเนื่องมาจากพระราชดำริฯ ในสมเด็จพระเทพรัตนราชสุดา ฯ สยามบรมราชกุมารี ครั้งที่ 2/2567
‘รองปลัดฯ นวนิตย์’ ประชุมขับเคลื่อนโครงการศูนย์ภูฟ้าพัฒนาอันเนื่องมาจากพระราชดำริฯ ในสมเด็จพระเทพรัตนราชสุดา ฯ สยามบรมราชกุมารี ครั้งที่ 2/2567
นายนวนิตย์ พลเคน รองปลัดกระทรวงเกษตรและสหกรณ์ เปิดเผยหลังการประชุมคณะอนุกรรมการด้านการเกษตรโครงการศูนย์ภูฟ้าพัฒนาอันเนื่องมาจากพระราชดำริ ในสมเด็จพระเทพรัตนราชสุดา ฯ สยามบรมราชกุมารี ครั้งที่ 2/2567 โดยมีผู้แทนหน่วยงานในสังกัดกระทรวงเกษตรและสหกรณ์ที่เกี่ยวข้องเข้าร่วมประชุม ณ ห้องประชุมกระทรวงเกษตรและสหกรณ์ (ห้อง 123) และผ่านระบบการประชุมทางไกลออนไลน์ Zoom Meeting สำหรับที่ประชุมได้มติเห็นชอบ ร่างแผนการดำเนินงาน (โครงการ/กิจกรรม และงบประมาณ) ด้านการเกษตรโครงการศูนย์ภูฟ้าพัฒนาอันเนื่องมาจากพระราชดำริ ในสมเด็จพระเทพรัตนราชสุดา ฯ สยามบรมราชกุมารี เพื่อประกอบการจัดทำคำของงบประมาณรายจ่าย ประจำปีงบประมาณ พ.ศ.2569 โดยมีแผนการดำเนินงาน 12 หน่วยงาน รวมทั้งสิ้น 33 โครงการ 80 กิจกรรม ดังนี้ 1) กรมส่งเสริมการเกษตร จำนวน 9 โครงการ 13 กิจกรรม อาทิ โครงการส่งเสริมการปลูกไม้ผลยืนต้นและผักสวนครัว โครงการส่งเสริมการจัดการศัตรูพืชชุมชน 2) กรมวิชาการเกษตร จำนวน 6 โครงการ 22 กิจกรรม อาทิ โครงการแปลงต้นแบบในพื้นที่เกษตรกร (ขยายผล) โครงการแปลงเรียนรู้การถ่ายทอดเทคโนโลยีทางการเกษตรด้านพืช (กาแฟ) 3) กรมประมง จำนวน 1 โครงการ 3 กิจกรรม คือ โครงการส่งเสริมการเลี้ยงสัตว์น้ำบนพื้นที่สูง 4) กรมปศุสัตว์ จำนวน 1 โครงการ 4 กิจกรรม คือ โครงการส่งเสริมการเลี้ยงสัตว์บนพื้นที่สูง 5) กรมหม่อนไหม  จำนวน 2 โครงการ 3 กิจกรรม คือ โครงการพัฒนาการผลิตและการตลาดหม่อนผลสดบนพื้นที่สูงอย่างยั่งยืน โครงการส่งเสริมและพัฒนางานหม่อนไหมเชิงพื้นที่ 6) กรมการข้าว จำนวน 3 โครงการ 10 กิจกรรม อาทิ โครงการงานศึกษาและพัฒนาการปลูกข้าวในพื้นที่ทรงงาน 600 ไร่ โครงการส่งเสริมการพัฒนาการปลูกและยกระดับผลผลิตข้าวนา 7) กรมพัฒนาที่ดิน จำนวน 6 โครงการ 6 กิจกรรม อาทิ โครงการสาธิตการใช้ปุ๋ยอินทรีย์คุณภาพสูงเพื่อปรับปรุงบำรุงดินในพื้นที่แปลงเกษตรกรสร้างป่าสร้างรายได้ 8) กรมส่งเสริมสหกรณ์ จำนวน 1 โครงการ 2 กิจกรรม คือ โครงการส่งเสริมการดำเนินงานสหกรณ์ในพื้นที่โครงการอันเนื่องมาจากพระราชดำริ 9) กรมตรวจบัญชีสหกรณ์ จำนวน 1 โครงการ 2 กิจกรรม คือ โครงการส่งเสริมการเรียนรู้ด้านบัญชีฯ 10) สำนักงานเศรษฐกิจการเกษตร จำนวน 1 โครงการ 1 กิจกรรม โดยติดตามและประเมินผลการขับเคลื่อนงานโครงการฯ 11) สำนักงานปลัดกระทรวงเกษตรและสหกรณ์ จำนวน 1 โครงการ 8 กิจกรรม โดยประสานงาน บูรณาการขับเคลื่อนร่วมกับหน่วยงานในพื้นที่ และ 12) กรมชลประทาน จำนวน 1 โครงการ 6 กิจกรรม อาทิ กิจกรรมสนับสนุนแหล่งน้ำ ปรับปรุงงานชลประทาน
ทั้งนี้ ที่ประชุมได้นำความเห็นและข้อเสนอแนะการดำเนินโครงการฯ จากหน่วยงานต่าง ๆ ที่เกี่ยวข้อง ไปพิจารณาตามความเหมาะสม เพื่อขับเคลื่อนการดำเนินโครงการให้เกิดผลสัมฤทธิ์ตามที่วางแผนไว้ต่อไป

ที่มา : https://www.thaigov.go.th/news/contents/details/88978