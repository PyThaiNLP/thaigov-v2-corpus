รัฐบาลไทย-ข่าวทำเนียบรัฐบาล-นายกฯ แพทองธารหารือ Klaus Schwab ผู้ก่อตั้งและประธาน WEF ชื่นชมประเทศไทยตลาดที่มีศักยภาพ และเชิญนายกฯ เดินทาง Davos เพื่อประชาสัมพันธ์ศักยภาพไทย


วันพฤหัสบดีที่ 10 ตุลาคม 2567
10/10/2567
พิมพ์
นายกฯ แพทองธารหารือ Klaus Schwab ผู้ก่อตั้งและประธาน WEF ชื่นชมประเทศไทยตลาดที่มีศักยภาพ และเชิญนายกฯ เดินทาง Davos เพื่อประชาสัมพันธ์ศักยภาพไทย
นายกฯ แพทองธารหารือ Klaus Schwab ผู้ก่อตั้งและประธาน WEF ชื่นชมประเทศไทยตลาดที่มีศักยภาพ และเชิญนายกฯ เดินทาง Davos เพื่อประชาสัมพันธ์ศักยภาพไทย
วันนี้ (10 ตุลาคม 2567) เวลา 12.30 น. ณ.หอประชุมแห่งชาติลาว นครหลวงเวียงจันทน์ สปป. ลาว นางสาวแพทองธาร ชินวัตร นายกรัฐมนตรี หารือทวิภาคีกับนาย Klaus Schwab ผู้ก่อตั้งและประธานสภาเศรษฐกิจโลก (World Economic Forum: WEF) โดยผู้ก่อตั้ง WEF เชิญนายกรัฐมนตรีไป Davos เพื่อใช้โอกาสนี้ในการประชาสัมพันธ์และแสดงถึงศักยภาพของไทยในด้านต่าง ๆ อาทิ โครงสร้างพื้นฐาน
นายจิรายุ ห่วงทรัพย์ โฆษกประจำสำนักนายกรัฐมนตรี เปิดเผยว่า WEF ชื่นชมประเทศไทย และเห็นถึงศักยภาพของประเทศไทยในการเป็นตลาดขนาดใหญ่ที่มีโอกาสจำนวนมากทั้งนี้ โดย WEF มีโครงการจำนวนมาก ทั่วโลก ทั้งด้านการเกษตร upskill reskill ซึ่งหากนายกรัฐมนตรีเดินทางเยือน Davos เป็นโอกาสให้ได้หารือถึงความเป็นไปได้ในการตั้งศูนย์ที่ประเทศไทย โดยประเทศไทยมีศักยภาพและอิทธิพลในหลายหลายด้านซึ่งทั้งสองฝ่ายสามารถร่วมกันออกแบบโครงการได้ โดยนายกรัฐมนตรีจะได้นำเรื่องการเยือนไปพิจารณา

ที่มา : https://www.thaigov.go.th/news/contents/details/88991