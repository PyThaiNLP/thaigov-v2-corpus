รัฐบาลไทย-ข่าวทำเนียบรัฐบาล-กรุงไทยยืนหนึ่ง คว้ารางวัล Asian Experience Awards 3 ปีซ้อน ตอกย้ำความสำเร็จซูเปอร์แอปฯ “ONE Krungthai” มุ่งผลักดันสู่องค์กรดิจิทัล  


วันพฤหัสบดีที่ 10 ตุลาคม 2567
10/10/2567
พิมพ์
กรุงไทยยืนหนึ่ง คว้ารางวัล Asian Experience Awards 3 ปีซ้อน ตอกย้ำความสำเร็จซูเปอร์แอปฯ “ONE Krungthai” มุ่งผลักดันสู่องค์กรดิจิทัล
ธ.กรุงไทยรับรางวัล Asian Experience Awards จาก The Asian Business Review นิตยสารด้านเศรษฐกิจ การลงทุนและเทคโนโลยีชั้นนำของประเทศสิงคโปร์ ต่อเนื่องเป็นปีที่ 3 โดยในปีนี้ได้รับรางวัลในสาขา Thailand Digital Employee Experience of the Year - Banking
นายกฤษณ์ ฉมาภิสิษฐ ผู้บริหารสายงานสื่อสารและภาพลักษณ์องค์กร ธนาคารกรุงไทย เป็นผู้แทนธนาคาร รับรางวัล Asian Experience Awards จาก The Asian Business Review นิตยสารด้านเศรษฐกิจ การลงทุนและเทคโนโลยีชั้นนำของประเทศสิงคโปร์ ต่อเนื่องเป็นปีที่ 3 โดยในปีนี้ได้รับรางวัลในสาขา Thailand Digital Employee Experience of the Year - Banking จากการนำนวัตกรรมพัฒนาแอปพลิเคชัน ONE Krungthai เพิ่มประสิทธิภาพการจัดการองค์กร พร้อม Upskill-Reskill ของพนักงาน ตอกย้ำความสำเร็จในระดับสากลของ ONE Krungthai ในฐานะซูเปอร์แอปฯ ภายใต้แนวคิด “Workplace in Your Hands” เพื่อตอบโจทย์การทำงานยุคใหม่ มุ่งขับเคลื่อนธนาคารสู่องค์กรดิจิทัล รวมถึงผลักดันโครงการกรุงไทยคุณธรรม ด้วยการปลูกฝังคุณธรรม 5 ส. สร้างสรรค์ สำเร็จ สัตย์ซื่อ สามัคคี และสังคม ในทุกกิจกรรม สร้าง DNA คนกรุงไทยที่ไม่ทนต่อการทุจริตทุกรูปแบบ โดยแอปฯ มีฟีเจอร์  ดังนี้
เครื่องมือยกระดับการทำงานยุคดิจิทัล
●    ยกระดับประสิทธิภาพบริการลูกค้า โดย ONE Krungthai เชื่อมต่อกับระบบ We Care ที่เป็นช่องทางรับฟังความคิดเห็นของลูกค้าที่ใช้บริการในสาขา เพื่อจัดการแก้ปัญหาได้ทันท่วงที มีระบบแจ้งเตือน Notification center สำหรับเจ้าหน้าที่ดูแลลูกค้า (RM) และพนักงานขาย เพื่อแจ้งเตือนนัดหมาย และวันสำคัญของลูกค้า ระบบผู้พิทักษ์ ATM แจ้งแก้ไขปัญหาการใช้งานตู้ ATM ได้ทันทีพร้อมติดตามสถานะการซ่อม ทำให้แก้ปัญหาได้อย่างรวดเร็ว
●    ระบบงานดิจิทัล ตอบโจทย์ชีวิตยุคใหม่ ด้วย Chatbot ระบบตอบคำถามอัจฉริยะ ตอบข้อสงสัยของพนักงาน ทั้งเรื่องระบบงาน ผลิตภัณฑ์และบริการ กฎหมายและระเบียบต่าง ๆ ระบบจัดการปัญหาอุปกรณ์ในสำนักงาน แจ้งซ่อมและติดตามสถานะการซ่อมได้ทันที อำนวยความสะดวกในการจอง Co-Working Space สำหรับการทำงานนอกสถานที่ เพิ่มความสะดวกให้พนักงานลงเวลาเข้า-ออกงาน ผ่านแอปฯ พร้อมจัดการงานเอกสารส่วนตัว ได้ทุกที่ ทุกเวลา อาทิเช่น แจ้งการลา การเบิกค่ารักษาพยาบาล และการขอเอกสารต่าง ๆ ทำให้ลดขั้นตอนงานเอกสาร อีกทั้งสามารถค้นหาเพื่อนพนักงานในแผนกต่าง ๆ ได้ผ่าน Phonebook
การเพิ่มทักษะพนักงาน (Upskill-Reskill)
●     แอปฯ ONE Krungthai พัฒนาระบบฝึกอบรมออนไลน์ (e-Training) โดยมีหลักสูตรการพัฒนา ศักยภาพของบุคลากรจากสถาบันชั้นนำ และมี Training Dashboard แสดงผลแผนการอบรม และ ประเมินสมรรถนะการทำงาน Training Roadmap ของพนักงานแต่ละตำแหน่ง รวมถึงการ Coaching & Feedback โดยประวัติการฝึกอบรมจะแสดง Certificate & License ที่พนักงานได้รับ
สร้างความสัมพันธ์ที่ดีในองค์กร
●     แอปฯ ONE Krungthai สร้าง Engagement ด้วยประสบการณ์ใหม่ให้พนักงานมีส่วนร่วมในทุกกิจกรรม ผ่านการสะสม Badges (ตราสัญลักษณ์) และ Coins (เหรียญ) จากการร่วมกิจกรรม สามารถนำเหรียญที่ได้รับมาแลกเป็นของรางวัล ซึ่งได้รับความสนใจจากพนักงานจำนวนมาก
●     นำเสนอข้อมูลในรูปแบบเฉพาะบุคคล (Personalized Content) ทำให้สื่อสารกับพนักงานได้ ตรงกลุ่มเป้าหมายอย่างทั่วถึง รวดเร็ว และมีประสิทธิภาพ ลดการส่งข้อมูลที่เกินความจำเป็น
●     ระบบการส่งหัวใจเพื่อชื่นชมเพื่อนพนักงานตาม คุณธรรม 5 ส. สร้างวัฒนธรรมแห่งการชื่นชมในองค์กร ให้เกิดการทำงานร่วมกัน สร้างความสัมพันธ์อันดีระหว่างพนักงาน และการยกย่องเชิดชู เกียรติพนักงาน ผ่านกระดานผู้นำ (Leaderboard) ที่มีชื่อพนักงานที่ได้รับคะแนนสูงสุดและ หอเกียรติยศ (Hall of Fame) เชิดชูเกียรติผู้ที่ได้รับรางวัลการแข่งขัน เช่น โครงการ Hackathon
●     ฟีเจอร์ Chat แบบเรียลไทม์ และฟีเจอร์ ONE Social ศูนย์รวม Community ให้พนักงานสามารถแลกเปลี่ยนความคิดเห็น แชร์องค์ความรู้ระหว่างกันได้ตามหัวข้อที่สนใจ อาทิเช่น Financial Planner เทคนิคการขาย และ Medical Center
ธนาคารกรุงไทย เดินหน้านำนวัตกรรมและเทคโนโลยี มาพัฒนาซูเปอร์แอปฯ ONE Krungthai อย่างต่อเนื่อง โดยส่งเสริมการมีส่วนร่วมของคนในองค์กร เพื่อพัฒนาฟีเจอร์ใหม่ ๆ สร้างประสบการณ์ในการทำงานที่ดีให้กับพนักงาน (Employee Experience) และยกระดับการดำเนินงานในทุกมิติ สนับสนุนการทำงานในยุคดิจิทัล ตลอดจนพัฒนาทักษะใหม่ ๆ ให้สามารถนำเทคโนโลยีและนวัตกรรมที่เปลี่ยนแปลงอย่างรวดเร็วมาใช้เพิ่มประโยชน์ในการทำงานได้อย่างสูงสุด ซึ่งถือเป็นส่วนสำคัญที่ส่งผลทำให้ ONE Krungthai ประสบความสำเร็จในระดับสากล และตอกย้ำความมุ่งมั่นในการขับเคลื่อนธนาคารสู่องค์กรดิจิทัล

ที่มา : https://www.thaigov.go.th/news/contents/details/88965