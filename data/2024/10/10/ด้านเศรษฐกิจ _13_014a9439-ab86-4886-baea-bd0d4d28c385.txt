รัฐบาลไทย-ข่าวทำเนียบรัฐบาล-รองปลัดเกษตรฯ เป็นประธานการประชุมคณะกรรมการเพื่อขับเคลื่อนตามแนวทางในการป้องกันแก้ไขและฟื้นฟูผลกระทบจากโครงการฝายราษีไศล ครั้งที่ 1/2567


วันพฤหัสบดีที่ 10 ตุลาคม 2567
รองปลัดเกษตรฯ เป็นประธานการประชุมคณะกรรมการเพื่อขับเคลื่อนตามแนวทางในการป้องกันแก้ไขและฟื้นฟูผลกระทบจากโครงการฝายราษีไศล ครั้งที่ 1/2567
รองปลัดเกษตรฯ เป็นประธานการประชุมคณะกรรมการเพื่อขับเคลื่อนตามแนวทางในการป้องกันแก้ไขและฟื้นฟูผลกระทบจากโครงการฝายราษีไศล ครั้งที่ 1/2567
นายเศรษฐเกียรติ กระจ่างวงศ์ รองปลัดกระทรวงเกษตรและสหกรณ์ เป็นประธานการประชุมคณะกรรมการเพื่อขับเคลื่อนตามแนวทางในการป้องกันแก้ไขและฟื้นฟูผลกระทบจากโครงการฝายราษีไศล ครั้งที่ 1/2567 โดยมี ผู้บริหารสังกัดกระทรวงเกษตรและสหกรณ์ ภาครัฐ และตัวแทนภาคประชาชน เข้าร่วม ณ ห้องประชุมกระทรวงเกษตรและสหกรณ์ 134 – 135 สำหรับที่ประชุมได้รับทราบผลการศึกษาการชดเชยการสูญเสียรายได้และการใช้ประโยชน์จากป่าบุ่งป่าทาม กรณีโครงการก่อสร้างฝายราศีไศล เพื่อนำข้อมูลผลการศึกษาดำเนินงานต่อไป และรับทราบแนวทางการแก้ไขปัญหาผลกระทบจากการสร้างเขื่อนราศีไศล ได้แก่ การจ่ายเงินค่าชดเชยที่ดิน การฟื้นฟูและจ่ายเงินค่าสูญเสียโอกาสรวมถึงการจ่ายเงินค่าชดเชยพิเศษแทนการจัดสรรที่ดินแปลงอพยพให้กับเกษตรกร และรับทราบรายชื่อราษฎรที่เป็นตัวแทนครัวเรือนที่ได้รับผลกระทบจากโครงการก่อสร้างฝายราษีไศล เพื่อเป็นตัวแทนในการขอความเห็นชอบให้ทำการไต่สวนสิทธิ์ และพิสูจน์สิทธิ์ว่าเคยใช้ประโยชน์ในพื้นที่ จำนวน 11,986 ครัวเรือน
นอกจากนี้ ที่ประชุมมีมติเห็นชอบ ดังนี้
1) (ร่าง) คำสั่งแต่งตั้งคณะอนุกรรมการศึกษาข้อเท็จจริงเรื่องชดเชยการสูญเสียรายได้ และการใช้ประโยชน์จากป่าบุ่งป่าทาม กรณีโครงการก่อสร้างฝายราศีไศล
2) (ร่าง) คำสั่งแต่งตั้งคณะอนุกรรมการกำหนดหลักเกณฑ์และแนวทางชดเชยการสูญเสียรายได้จากการประกอบอาชีพและการใช้ประโยชน์จากป่าบุ่งป่าทาม กรณีโครงการก่อสร้างฝายราศีไศล
3) (ร่าง) คำสั่งแต่งตั้งคณะอนุกรรมการกำหนดหลักเกณฑ์และแนวทางการชดเชยการสูญเสียรายได้จากการประกอบอาชีพและการใช้ประโยชน์จากป่าบุ่งป่าทาม กรณีโครงการก่อสร้างฝายราศีไศล
4) (ร่าง) แต่งตั้งคณะทำงานตรวจสอบรายชื่อครัวเรือนผู้ได้รับผลกระทบจากการประกอบอาชีพและการใช้ประโยชน์จากป่าบุ่งป่าทาม กรณีโครงการก่อสร้างฝายราศีไศล
และ 5) แผนงานโครงการพิเศษเฉพาะการฟื้นฟูชีวิต ชุมชน และทรัพยากรธรรมชาติ ตามแนวทางในการป้องกัน แก้ไขและฟื้นฟูผลกระทบจากโครงการเขื่อนราศีไศล เพื่อพัฒนาเศรษฐกิจชุมชน ฟื้นฟูทรัพยากรธรรมชาติและสิ่งแวดล้อม สร้างองค์ความรู้ให้เกษตรกร เพื่อสร้างคุณภาพชีวิตที่ดีของประชาชนในพื้นที่อีกด้วย

ที่มา : https://www.thaigov.go.th/news/contents/details/88985