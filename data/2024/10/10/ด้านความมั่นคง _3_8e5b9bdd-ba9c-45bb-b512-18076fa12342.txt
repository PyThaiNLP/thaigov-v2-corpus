รัฐบาลไทย-ข่าวทำเนียบรัฐบาล-"อนุทิน" พร้อม "ซาบีดา" รับมอบอาหารและเวชภัณฑ์ จาก บริษัท THCG Holding และ บริษัท ไทยนครพัฒนา นำส่งมอบผู้ประสบภัยน้ำท่วมภาคเหนือ 6 จังหวัด


วันพฤหัสบดีที่ 10 ตุลาคม 2567
10/10/2567
พิมพ์
"อนุทิน" พร้อม "ซาบีดา" รับมอบอาหารและเวชภัณฑ์ จาก บริษัท THCG Holding และ บริษัท ไทยนครพัฒนา นำส่งมอบผู้ประสบภัยน้ำท่วมภาคเหนือ 6 จังหวัด
"อนุทิน" พร้อม "ซาบีดา" รับมอบอาหารและเวชภัณฑ์ จาก บริษัท THCG Holding และ บริษัท ไทยนครพัฒนา นำส่งมอบผู้ประสบภัยน้ำท่วมภาคเหนือ 6 จังหวัด
น.ส.ไตรศุลี ไตรสรณกุล โฆษกกระทรวงมหาดไทย กล่าวว่า วันนี้ (10 ต.ค. 67) เวลา 14.00 น. ที่ห้องประชุมราชสีห์ ศาลาว่าการกระทรวงมหาดไทย นายอนุทิน ชาญวีรกูล รองนายกรัฐมนตรี และ รมว.มหาดไทย พร้อมด้วย น.ส. ซาบีดา ไทยเศรษฐ์ รมช.มหาดไทย และนายอรรษิษฐ์ สัมพันธรัตน์ ปลัดกระทรวงมหาดไทย รับมอบอาหารและเวชภัณฑ์ จากคุณอรพินทร์ พญาพิทักษ์สกุล ประธานกรรมการบริหาร บริษัท THCG Holding จำกัด คุณปภาพินท์ วีระภุชงค์ ผู้บริหารบริษัทไทยนครพัฒนา จำกัด และคุณปัณณพร วีระภุชงค์ ผู้บริหารบริษัท ไทยนครพัฒนา จำกัด โดย นายไชยวัฒน์ จุนถิระพงศ์ อธิบดีกรมป้องกันและบรรเทาสาธารณภัย และนายภาสกร บุญญลักษม์ ผู้ว่าราชการจังหวัดปทุมธานี ร่วมเป็นเกียรติในพิธีรับมอบ ณ ห้องประชุมราชสีห์ ศาลาว่าการกระทรวงมหาดไทย
ทั้งนี้ กรมป้องกันและบรรเทาสาธารณภัยจะได้นำสิ่งของจากเอกชนทั้ง 2 บริษัท ไปส่งมอบแก่ผู้ประสบอุทกภัยในพื้นที่ 6 จังหวัดภาคเหนือ ประกอบด้วย พิษณุโลก สุโขทัย ลำปาง ลำพูน เชียงราย และเชียงใหม่ ต่อไป
นายอนุทิน กล่าวว่า ต้องขอขอบคุณผู้บริหาร บริษัท THCG Holding จำกัด และบริษัท ไทยนครพัฒนา จำกัด ที่ได้มีจิตกุศลส่งมอบผลิตภัณฑ์ของบริษัทฯ ประกอบด้วยยารักษาโรค น้ำดื่ม และอาหารกระป๋อง ซึ่งกระทรวงมหาดไทย จะได้นำความปรารถนาดีเหล่านี้ส่งมอบให้กับพี่น้องประชาชนตามที่บริษัทฯ ได้แสดงเจตจำนงช่วยเหลือต่อไป
ขอชื่นชมทั้ง 2 บริษัท ที่ได้ร่วมบริจาคสิ่งของที่จำเป็นเพื่อช่วยเหลือพี่น้องผู้ประสบภัยน้ำท่วมในพื้นที่ภาคเหนือของประเทศไทย ซึ่งนับว่าเป็นการสร้างบุญกุศลต่อเพื่อนร่วมชาติ อีกทั้งยังสร้างขวัญกำลังใจจากการส่งมอบความห่วงใยให้แก่ผู้ประสบภัย ขอพรจากสิ่งศักดิ์สิทธิ์โปรดดลบันดาลให้ทุกท่านที่มีจิตกุศลในครั้งนี้ประสบความรุ่งเรือง มีสุขภาพแข็งแรงและประสบความสำเร็จในทุกสิ่งทุกประการ

ที่มา : https://www.thaigov.go.th/news/contents/details/88994