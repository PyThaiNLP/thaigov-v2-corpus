รัฐบาลไทย-ข่าวทำเนียบรัฐบาล-รองปลัดเกษตรฯ ติดตามการขับเคลื่อนงานศูนย์บริการเกษตรพิรุณราชฯ มอบหมายทุกหน่วยงานร่วมบูรณาการทบทวนแนวทางการพัฒนาระบบ เพื่อเพิ่มประสิทธิภาพการใช้บริการ


วันพฤหัสบดีที่ 10 ตุลาคม 2567
รองปลัดเกษตรฯ ติดตามการขับเคลื่อนงานศูนย์บริการเกษตรพิรุณราชฯ มอบหมายทุกหน่วยงานร่วมบูรณาการทบทวนแนวทางการพัฒนาระบบ เพื่อเพิ่มประสิทธิภาพการใช้บริการ
รองปลัดเกษตรฯ ติดตามการขับเคลื่อนงานศูนย์บริการเกษตรพิรุณราชฯ มอบหมายทุกหน่วยงานร่วมบูรณาการทบทวนแนวทางการพัฒนาระบบ เพื่อเพิ่มประสิทธิภาพการใช้บริการ
รองปลัดเกษตรฯ ติดตามการขับเคลื่อนงานศูนย์บริการเกษตรพิรุณราชฯ มอบหมายทุกหน่วยงานร่วมบูรณาการทบทวนแนวทางการพัฒนาระบบ เพื่อเพิ่มประสิทธิภาพการใช้บริการ
นายนวนิตย์ พลเคน รองปลัดกระทรวงเกษตรและสหกรณ์ เปิดเผยภายหลังการประชุมคณะกรรมการบริหารนโยบายสร้างวิธีการทำงานสู่การปฏิบัติ โครงการศูนย์บริการประชาชนภาคการเกษตรของกระทรวงเกษตรและสหกรณ์ ครั้งที่ 2/2567 โดยมี ผู้บริหารหน่วยงานในสังกัดกระทรวงเกษตรและสหกรณ์ และเจ้าหน้าที่ที่เกี่ยวข้อง เข้าร่วม
ณ ห้องประชุมกระทรวงเกษตรและสหกรณ์ (134-135) ว่า ที่ประชุมได้ร่วมติดตามการขับเคลื่อนงานศูนย์บริการเกษตรพิรุณราชฯ พร้อมทั้งมอบหมายทุกหน่วยงานในสังกัดร่วมบูรณาการศึกษาและทบทวนแนวทางการพัฒนาระบบศูนย์บริการเกษตรพิรุณราชฯ ระยะที่ 2 ในรูปแบบ E-Service โดยมุ่งเน้นการเชื่อมโยงเครือข่ายข้อมูลภาคการเกษตร เพื่อเพิ่มประสิทธิภาพการใช้บริการ และเพิ่มความสะดวก รวดเร็วแก่ผู้รับบริการและเจ้าหน้าที่ศูนย์เครือข่าย ซึ่งปัจจุบันได้มีการขยายศูนย์บริการเครือข่าย จำนวน 1,938 ศูนย์ทั่วประเทศไทย แบ่งออกเป็น 1) ระดับกรม (ส่วนกลาง) จำนวน 22 ศูนย์ 2) ระดับจังหวัด จำนวน 533 ศูนย์ และ 3) ระดับอำเภอ จำนวน 1,383 ศูนย์ เพื่อเพิ่มโอกาสในการเข้าถึงบริการของเกษตรกรในทุกพื้นที่ต่อไป
ทั้งนี้ ศูนย์บริการเกษตรพิรุณราชฯ จัดตั้งขึ้นเพื่อเป็นศูนย์รวมงานบริการของทุกหน่วยงานในสังกัดกระทรวงเกษตรและสหกรณ์ เพื่อให้บริการและอำนวยความสะดวกแก่เกษตรกรและประชาชนทั่วไป อาทิ การขอรับบริการข้อมูลข่าวสาร การรับเรื่องร้องเรียนคลายทุกข์ และงานบริการอื่น ๆ ที่เกี่ยวข้อง

ที่มา : https://www.thaigov.go.th/news/contents/details/88996