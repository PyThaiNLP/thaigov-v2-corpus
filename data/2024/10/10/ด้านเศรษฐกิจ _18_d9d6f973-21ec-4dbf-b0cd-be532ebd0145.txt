รัฐบาลไทย-ข่าวทำเนียบรัฐบาล-"อรรถวิชช์" ประชุม คกก.ปรับปรุงกฎหมายเพื่อการปฏิรูปอุตฯ ติดตามความคืบหน้าการร่าง กฎหมายการจัดการกากอุตสาหกรรม-ขยะอิเล็กทรอนิกส์ และจัดตั้งกองทุนปฏิรูปอุตสาหกรรม


วันพฤหัสบดีที่ 10 ตุลาคม 2567
10/10/2567
พิมพ์
"อรรถวิชช์" ประชุม คกก.ปรับปรุงกฎหมายเพื่อการปฏิรูปอุตฯ ติดตามความคืบหน้าการร่าง กฎหมายการจัดการกากอุตสาหกรรม-ขยะอิเล็กทรอนิกส์ และจัดตั้งกองทุนปฏิรูปอุตสาหกรรม
"อรรถวิชช์" ประชุม คกก.ปรับปรุงกฎหมายเพื่อการปฏิรูปอุตฯ ติดตามความคืบหน้าการร่าง กฎหมายการจัดการกากอุตสาหกรรม-ขยะอิเล็กทรอนิกส์ และจัดตั้งกองทุนปฏิรูปอุตสาหกรรม
7 ตุลาคม 2567 นายอรรถวิชช์ สุวรรณภักดี ประธานคณะที่ปรึกษาของรัฐมนตรีว่าการกระทรวงอุตสาหกรรม ในฐานะประธานคณะกรรมการปรับปรุงกฎหมายเพื่อการปฏิรูปอุตสาหกรรม ประชุมคณะกรรมการฯ โดยมีนางสาวไพลิน เทียนสุวรรณ ที่ปรึกษารัฐมนตรีว่าการกระทรวงอุตสาหกรรม นายศุภกิจ บุญศิริ  ผู้ตรวจราชการกระทรวงอุตสาหกรรม รักษาราชการแทนรองปลัดกระทรวงอุตสาหกรรม นางสาวณัฏฐิญา เนตยสุภา รองปลัดกระทรวงอุตสาหกรรม รักษาราชการแทน อธิบดีกรมส่งเสริมอุตสาหกรรม นางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรม นายวชิระ ไม้แพ ที่ปรึกษาด้านกฎหมาย และคณะกรรมการฯ ร่วมประชุม ณ ห้องประชุม อก.1 ชั้น 3 สำนักงานปลัดกระทรวงอุตสาหกรรม
ที่ประชุมได้ร่วมกันพิจารณาตามวาระการประชุมที่สืบเนื่องจากการประชุมครั้งแรก ได้แก่ การติดตามความคืบหน้าของการประเมินผลสัมฤทธิ์ของกฎหมายที่อยู่ในความรับผิดชอบของกระทรวงอุตสาหกรรมทุกฉบับ รวมทั้งแนวทางการปรับปรุงแก้ไขกฎหมายทั้งหมด โดยที่ประชุมได้มีมติให้กำหนดแบบการรายงานให้เกิดความชัดเจน และสะดวกแก่การรวมรวบวิเคราะห์ข้อมูล นอกจากนั้น ยังได้ติดตามความคืบหน้าในการยกร่าง กฎหมายเพื่อการจัดการ กากอุตสาหกรรม ขยะอิเล็กทรอนิกส์ และการจัดตั้งกองทุนในกระทรวงอุตสาหกรรม ที่ได้มอบหมายผู้แทนกรมโรงงานอุตสาหกรรม และสำนักงานปลัดกระทรวงอุตสาหกรรม ไปดำเนินการในการประชุมครั้งที่แล้ว ซึ่งได้มีการรายงานความคืบหน้าของการยกร่างกฎหมายต่อที่ประชุม โดยมีกากรอภิปรายอย่างกว้างขวางโดยที่ประชุมได้มีมติรับทราบความคืบหน้าและมอบหมายให้ผู้ยกร่างรับข้อสังเกตและคำแนะนำของคณะกรรมการไปดำเนินการปรับปรุงแก้ไข โดยในส่วนของกองทุนที่จะตั้งขึ้นในกฎหมาย ที่ประชุมได้กำหนดให้ใช้ชื่อว่า “กองทุนปฏิรูปอุตสาหกรรมเพื่อความยั่งยืน” หรือ “Industrial Reform for Sustainability Fund (IRS Fund)” โดยให้ปรับใช้แนวคิด เรื่อง ความยั่งยืน หรือ การพัฒนาที่ยั่งยืน  ตามนิยามของคณะกรรมาธิการโลกว่าด้วยสิ่งแวดล้อมและการพัฒนาของสหประชาชาติ (The United Nations World Commission on Environment and Development) มาปรับใช้ จากนั้นประชุมได้มีมติเห็นชอบแผนการจัดทำร่างกฎหมายในเบื้องต้น และเร่งรัดให้ผู้ที่เกี่ยวข้องเร่งรัดดำเนินการ ให้แล้วเสร็จโดยเร็ว

ที่มา : https://www.thaigov.go.th/news/contents/details/88998