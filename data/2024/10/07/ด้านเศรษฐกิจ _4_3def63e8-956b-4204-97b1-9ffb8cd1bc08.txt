รัฐบาลไทย-ข่าวทำเนียบรัฐบาล-กรุงไทยรวมพลังจิตอาสาบรรจุถุงยังชีพ บรรเทาความเดือดร้อนผู้ประสบอุกทกภัย


วันจันทร์ที่ 7 ตุลาคม 2567
07/10/2567
พิมพ์
กรุงไทยรวมพลังจิตอาสาบรรจุถุงยังชีพ บรรเทาความเดือดร้อนผู้ประสบอุกทกภัย
ธ.กรุงไทยรวมพลังจิตอาสาของธนาคาร นำโดยผู้บริหารและพนักงานธนาคาร ร่วมบรรจุถุงยังชีพ ซึ่งประกอบด้วย ข้าวสารและอาหารแห้ง เพิ่มเติมอีกจำนวนกว่า 3,600 ชุด โดยจะนำไปมอบให้ผู้ประสบภัยในหลายพื้นที่ เพื่อช่วยบรรเทาความเดือดร้อนในเบื้องต้น
ธนาคารกรุงไทย ตระหนักถึงความเดือดร้อนของพี่น้องประชาชนที่ได้รับผลกระทบจากสถานการณ์น้ำท่วมอย่างเฉียบพลันและยังคงมีปริมาณน้ำเพิ่มสูงขึ้นในหลายพื้นที่ของประเทศ จำเป็นต้องได้รับความช่วยเหลืออย่างเร่งด่วน จึงรวมพลังจิตอาสาของธนาคาร นำโดยผู้บริหารและพนักงานธนาคาร ร่วมบรรจุถุงยังชีพ ซึ่งประกอบด้วย ข้าวสารและอาหารแห้ง เพิ่มเติมอีกจำนวนกว่า 3,600 ชุด โดยจะนำไปมอบให้ผู้ประสบภัยในหลายพื้นที่ เพื่อช่วยบรรเทาความเดือดร้อนในเบื้องต้น
จากสถานการณ์น้ำท่วมที่ยังคงวิกฤต โดยมีฝนตกหนักและปริมาณน้ำฝนสะสมเป็นจำนวนมาก ธนาคารกรุงไทย จึงได้เตรียมความพร้อมในการช่วยเหลือลูกค้าและประชาชนในทุกด้าน ทั้งการส่งมอบถุงยังชีพเพื่อบรรเทาความเดือดร้อน โดยได้ส่งมอบถุงยังชีพให้แก่ผู้ประสบภัยไปแล้วกว่า 4,700 ชุด และเตรียมส่งมอบอีกกว่า 3,600 ชุด นอกจากนี้ ธนาคารยังออกมาตรการความช่วยเหลือเพื่อบรรเทาความเดือดร้อน สำหรับบุคคลรายย่อยและผู้ประกอบการเอสเอ็มอี เพื่อช่วยลดภาระทางการเงิน ครอบคลุมการลดดอกเบี้ย และลดค่างวดชำระหนี้ พร้อมเสริมสภาพคล่องในการดำรงชีพ ตลอดจนการซ่อมแซมทรัพย์สินและที่อยู่อาศัยที่ได้รับความเสียหาย ซึ่งผู้ประสบภัย สามารถติดต่อขอเข้าร่วมมาตรการได้ที่ธนาคารกรุงไทยทุกสาขา สำนักงานธุรกิจทั่วประเทศ หรือสาขาที่มีบัญชีเงินกู้ ได้จนถึง 31 มีนาคม 2568 สอบถามข้อมูลเพิ่มเติมได้ที่ Krungthai Contact Center โทร 02-111-1111
ธนาคารยังได้ร่วมกับองค์กรพันธมิตรต่างๆ ลงพื้นที่ให้ความช่วยเหลือผู้ประสบภัย รวมทั้งเป็นสื่อกลางส่งต่อความช่วยเหลือจากคนไทยผู้ที่มีจิตศรัทธาที่ร่วมบริจาคเงินผ่าน มูลนิธิอาสาเพื่อนพึ่ง (ภาฯ) ยามยาก สภากาชาดไทย  มียอดบริจาค ณ วันที่ 7 ตุลาคม 2567 รวมทั้งสิ้น 19,911,580.97 บาท
ผู้ที่มีจิตศรัทธา สามารถร่วมบริจาคผ่านมูลนิธิอาสาเพื่อนพึ่ง (ภาฯ) ยามยาก สภากาชาดไทย ด้วยการสแกน QR Code E-Donation ผ่านแอปพลิเคชันของทุกธนาคาร ซึ่งข้อมูลการบริจาคจะส่งเข้าระบบลดหย่อนภาษีของกรมสรรพากรอัตโนมัติ หรือบริจาคผ่านบัญชีออมทรัพย์ ชื่อบัญชี มูลนิธิอาสาเพื่อนพึ่ง (ภาฯ) ยามยาก สภากาชาดไทย ธนาคารกรุงไทย สาขานานาเหนือ เลขที่ 000-0-60128-4 หรือดูรายละเอียดเพิ่มเติมได้ที่  https://krungthai.com/th/krungthai-update/promotion-detail/2052

ที่มา : https://www.thaigov.go.th/news/contents/details/88853