รัฐบาลไทย-ข่าวทำเนียบรัฐบาล-กรุงไทยเปิดโอกาสลงทุนหุ้นยุโรปพื้นฐานดี พลิกเงินให้งอกเงยกับ DR 5 ตัวใหม่ ดีเดย์ 9 ตุลาคม นี้


วันจันทร์ที่ 7 ตุลาคม 2567
07/10/2567
พิมพ์
กรุงไทยเปิดโอกาสลงทุนหุ้นยุโรปพื้นฐานดี พลิกเงินให้งอกเงยกับ DR 5 ตัวใหม่ ดีเดย์ 9 ตุลาคม นี้
ธ.กรุงไทยตอบโจทย์การลงทุนหุ้นนอก สร้างโอกาสพลิกเงินให้งอกเงย เตรียมเสนอขาย DR ตัวใหม่ อ้างอิง 5 หุ้นชั้นนำของยุโรป พร้อมเปิดซื้อขาย 9 ต.ค.2567 นี้
ธนาคารกรุงไทยตอบโจทย์การลงทุนหุ้นนอก สร้างโอกาสพลิกเงินให้งอกเงย เตรียมเสนอขาย DR ตัวใหม่ อ้างอิง 5 หุ้นชั้นนำของยุโรป ทั้งลักชัวรีแบรนด์เนม Hermes รถยนต์หรู Ferrari เครื่องสำอาง L’Oreal และบริษัทยาชั้นนำระดับโลก Novo Nordisk และ Sanofi พร้อมเปิดซื้อขาย 9 ตุลาคม 2567 นี้
นายรวินทร์ บุญญานุสาสน์ ผู้บริหารสายงานธุรกิจตลาดเงินตลาดทุน ธนาคารกรุงไทย เปิดเผยว่า ธนาคารกรุงไทย ในฐานะธนาคารพาณิชย์ชั้นนำของประเทศ เดินหน้าพัฒนาผลิตภัณฑ์และบริการทางการเงิน เพื่อตอบโจทย์การออมและการลงทุนแบบไร้ขีดจำกัด  เพิ่มโอกาสพลิกเงินให้งอกเงยไปกับผลิตภัณฑ์การลงทุนที่หลากหลาย ครอบคลุมสินทรัพย์ลงทุนทั้งในประเทศและต่างประเทศ ล่าสุด ธนาคารเตรียมออกและเสนอขายตราสารแสดงสิทธิในหลักทรัพย์ต่างประเทศ หรือ DR อ้างอิงหุ้นบริษัทชั้นนำจากตลาดหุ้นยุโรปอีก 5 หลักทรัพย์ เพื่อเปิดโอกาสให้นักลงทุนเข้าถึงหุ้นในยุโรปที่มีโอกาสเติบโตสูงได้ง่ายๆ ปัจจุบัน ธนาคารได้เสนอขายตราสารแสดงสิทธิในหลักทรัพย์ต่างประเทศ(DR) ที่ออกโดยธนาคารกรุงไทย(DR80) จำนวน 29 หลักทรัพย์ ครอบคลุมทั้งตลาดหุ้นเอเชีย ตลาดหุ้นสหรัฐอเมริกา และตลาดหุ้นยุโรป ตอกย้ำความเป็นผู้นำด้านผลิตภัณฑ์ DR ที่มีหลักทรัพย์อ้างอิงให้ลูกค้าเลือกลงทุนได้มากที่สุด
ทั้งนี้ ยุโรปเป็นภูมิภาคที่มีนโยบายทางเศรษฐกิจที่ชัดเจน มีหุ้นบริษัทชั้นนำที่มีโอกาสเติบโตสูงจำนวนมากโดย  DR ตัวใหม่อ้างอิงหุ้นยุโรป ประกอบด้วย
● บริษัท L'Oréal SA จากตลาด Euronext Paris (LOREAL80) ผู้ผลิตและจำหน่ายเครื่องสำอางระดับโลก ผู้นำด้านความงาม สกินแคร์ เมคอัพ และแฮร์แคร์ สร้างสรรค์ผลิตภัณฑ์ที่มีคุณภาพและปลอดภัยยาวนานกว่า 110 ปี ทำให้สามารถเข้าถึงกลุ่มผู้บริโภคหลากหลายทั่วโลก
● บริษัท Hermès International SCA จากตลาด Euronext Paris (HERMES80) บริษัทแฟชั่นและสินค้าแบรนด์หรูจากประเทศฝรั่งเศสซึ่งเป็นที่รู้จักทั่วโลก เริ่มต้นจากการผลิตอานม้าคุณภาพสูง ต่อมาขยายไปสู่การผลิตสินค้าแฟชั่นต่างๆ เช่น กระเป๋าเครื่องประดับ นาฬิกา เสื้อผ้า และน้ำหอม
● บริษัท Ferrari N.V. จากตลาด Euronext Milan (FERRARI80) จากประเทศอิตาลี มีชื่อเสียงในการผลิตรถยนต์ที่มีสมรรถนะสูงและการออกแบบที่เป็นเอกลักษณ์ นอกจากนี้ Ferrari ยังมีส่วนร่วมในกีฬามอเตอร์สปอร์ต โดยเฉพาะในการแข่งขัน Formula 1
● บริษัท Novo Nordisk A/S จากตลาด Nasdaq Copenhagen (NOVOB80) บริษัทเภสัชกรรมจากประเทศเดนมาร์ก เชี่ยวชาญในการพัฒนาและผลิตยาสำหรับการรักษาโรคเบาหวาน โดยเฉพาะอินซูลิน และปากกาลดน้ำหนัก มีชื่อเสียงในด้านการวิจัยและนวัตกรรมทางการแพทย์
● Sanofi SA จากตลาด Euronext Paris (SANOFI80) บริษัทเภสัชกรรมจากประเทศฝรั่งเศส บริษัทชั้นนำในวงการเภสัชกรรมระดับโลกมีความเชี่ยวชาญในการวิจัย พัฒนาและจำหน่ายยารักษาโรคต่างๆ รวมทั้งยังมีบทบาทสำคัญในการพัฒนาวัคซีนป้องกันโรคต่างๆ
ผู้สนใจสามารถลงทุนใน DR ทั้ง 5 หลักทรัพย์ได้ตั้งแต่วันที่ 9 ตุลาคม 2567 ระหว่างเวลา 10.00 - 16.30 น. ผ่านตลาดหลักทรัพย์แห่งประเทศไทย สำหรับผู้ลงทุนที่มีบัญชีซื้อขายหลักทรัพย์แล้ว สามารถลงทุนในรูปแบบสกุลเงินบาท ผ่านทางแอปพลิเคชันสตรีมมิ่ง (Streaming) ได้ทันที โดยไม่ต้องจองซื้อ สอบถามรายละเอียดเพิ่มเติมได้ที่ ธนาคารกรุงไทยทุกสาขา หรือ Krungthai Contact Center โทร. 02-111-1111

ที่มา : https://www.thaigov.go.th/news/contents/details/88840