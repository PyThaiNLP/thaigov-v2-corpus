รัฐบาลไทย-ข่าวทำเนียบรัฐบาล-นายกฯ ไม่ขอออกความเห็นเรื่องดอกเบี้ยนโยบาย เผยเป็นเรื่องของการคลังพูดคุยหารือ ระบุอะไรที่เป็นประโยชน์พร้อมสานต่อ   


วันจันทร์ที่ 7 ตุลาคม 2567
07/10/2567
พิมพ์
นายกฯ ไม่ขอออกความเห็นเรื่องดอกเบี้ยนโยบาย เผยเป็นเรื่องของการคลังพูดคุยหารือ ระบุอะไรที่เป็นประโยชน์พร้อมสานต่อ
นายกฯ ไม่ขอออกความเห็นเรื่องดอกเบี้ยนโยบาย เผยเป็นเรื่องของการคลังพูดคุยหารือ ระบุอะไรที่เป็นประโยชน์พร้อมสานต่อ
วันนี้  (7 ตุลาคม 2567)  เวลา 10.30 น. ณ ห้องฉัตราบอลรูม ชั้น 2 โรงแรม สยาม เคมปินสกี้ ถนนพระรามที่ 1 เขตปทุมวัน กรุงเทพฯ  นางสาวแพทองธาร ชินวัตร นายกรัฐมนตรีกล่าวถึง ดอกเบี้ยนโยบายปัจจุบัน ว่า เป็นเรื่องทางการคลัง ขอให้เขาไปคุยกันต่อ ขอไม่ตอบเรื่องนี้แล้วกัน
ทั้งนี้ หลังจากรัฐบาลแจกเงิน 10,000 บาท ให้กับกลุ่มเปราะบางไปแล้วมีกระแสบวกกับรัฐบาลมากขึ้น และก่อนที่เริ่มโครงการดิจิทัลวอลเล็ตในเฟส 2 ก็อยากให้มีโครงการคนละครึ่ง เป็นไปได้หรือไม่ที่จะมีโครงการคนละครึ่งออกมา นายกรัฐมนตรี กล่าวว่า ไม่กล้าพูดเลย จริง ๆ แล้วเรื่องนโยบายกระตุ้นเศรษฐกิจมีเยอะ มีในกระเป๋าเยอะมากเลย แต่ค่อย ๆ เอาออกมา ซึ่งต้องดูช่วงสถานการณ์บ้านเมืองด้วย และเรื่องใดที่เป็นประโยชน์กับประชาชน เราเรียงลำดับทำแน่นอน และจะมอบหมายให้กระทรวงที่เกี่ยวข้องมาชี้แจงนโยบายให้ทราบได้อย่างดี จึงขอให้รอนิดหนึ่งอย่าเพิ่งรีบ
ในขณะนี้มีกลุ่มผู้ชุมนุม 2-3 กลุ่ม เตรียมมาชุมนุมทางการเมืองแล้ว ทั้ง ๆ ที่ทำงานได้ไม่นานนั้น นายกรัฐมนตรีจะสื่อสารกับกลุ่มผู้ชุมนุมอย่างไรนั้น นายกรัฐมนตรี กล่าวว่า ขอทำงานก่อน ตั้งใจทำงานเต็มที่ ขอกำลังใจด้วย

ที่มา : https://www.thaigov.go.th/news/contents/details/88860