รัฐบาลไทย-ข่าวทำเนียบรัฐบาล-รมว.ยุติธรรม และคณะ​ผู้บริหาร​กระทรวง​ยุติธรรม​ ร่วมพิธีสวดพระอภิธรรมศพ พร้อมมอบเงินเยียวยาให้เแก่ครอบครัวผู้เสียชีวิตจากเหตุเพลิงไหม้รถบัสทัศนศึกษาของโรงเรียนวัดเขาพระยาสังฆาราม 


วันอาทิตย์ที่ 6 ตุลาคม 2567
06/10/2567
พิมพ์
รมว.ยุติธรรม และคณะ​ผู้บริหาร​กระทรวง​ยุติธรรม​ ร่วมพิธีสวดพระอภิธรรมศพ พร้อมมอบเงินเยียวยาให้เแก่ครอบครัวผู้เสียชีวิตจากเหตุเพลิงไหม้รถบัสทัศนศึกษาของโรงเรียนวัดเขาพระยาสังฆาราม
รมว.ยุติธรรม และคณะ​ผู้บริหาร​กระทรวง​ยุติธรรม​ ร่วมพิธีสวดพระอภิธรรมศพ พร้อมมอบเงินเยียวยาให้เแก่ครอบครัวผู้เสียชีวิตจากเหตุเพลิงไหม้รถบัสทัศนศึกษาของโรงเรียนวัดเขาพระยาสังฆาราม จังหวัดอุทัยธานี
ในวันอาทิตย์ที่ ๖ ตุลาคม ๒๕๖๗ เวลา ๑๙.๓๐ น. พันตำรวจเอก ทวี สอดส่อง รัฐมนตรีว่าการกระทรวงยุติธรรม ลงพื้นที่มอบเงินเยียวยาแก่ผู้เสียหายในคดีอาญา ตามพระราชบัญญัติค่าตอบแทนผู้เสียหาย และค่าทดแทน และค่าใช้จ่ายแก่จำเลยในคดีอาญา พ.ศ. ๒๕๔๔ และที่แก้ไขเพิ่มเติม (ฉบับที่ ๒) พ.ศ. ๒๕๕๙ ให้แก่ครอบครัวของผู้เสียชีวิตจากเหตุการณ์รถบัสทัศนศึกษาของโรงเรียนวัดเขาพระยาสังฆาราม จังหวัดอุทัยธานี เกิดเพลิงไหม้บริเวณหน้าเซียร์รังสิต พื้นที่จังหวัดปทุมธานีทั้งหมด ๒๓ ราย รายละ ๒๐๐,๐๐๐ บาท รวมเป็นเงินทั้งสิ้น ๔,๖๐๐,๐๐๐ บาท (สี่ล้านหกแสนบาทถ้วน) โดยมี นางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม นายสุรพงษ์  ปิยะโชติ รัฐมนตรีช่วยว่าการกระทรวงคมนาคม นางสาวซาบีดา ไทยเศรษฐ์ รัฐมนตรีช่วยว่าการกระทรวงมหาดไทย นางสาวเอมอร เสียงใหญ่ อธิบดีกรมคุ้มครองสิทธิและเสรีภาพ พันตำรวจโท ประวุธ วงศ์สีนิล อธิบดีกรมพินิจและคุ้มครองเด็กและเยาวชน นายสหการณ์ เพ็ชรนรินทร์ อธิบดีกรมราชทัณฑ์ นายธีรยุทธ แก้วสิงห์ รองอธิบดีกรมคุ้มครองสิทธิและเสรีภาพ ร่วมในพิธี พร้อมทั้งมีนายธีรพัฒน์ คัชมาตย์ ผู้ว่าราชการจังหวัดอุทัยธานี และนายภาสกร บุญญลักษม์ ผู้ว่าราชการจังหวัดปทุมธานี ร่วมเป็นสักขีพยาน โอกาสนี้ รัฐมนตรีว่าการกระทรวงยุติธรรม ได้กล่าวแสดงความเสียใจต่อครอบครัวผู้เสียชีวิต และเป็นประธานในพิธีสวดพระอภิธรรมศพ ณ อาคารเอนกประสงค์ โรงเรียนวัดเขาพระยาสังฆาราม ตำบลลานสัก อำเภอลานสัก จังหวัดอุทัยธานี

ที่มา : https://www.thaigov.go.th/news/contents/details/88831