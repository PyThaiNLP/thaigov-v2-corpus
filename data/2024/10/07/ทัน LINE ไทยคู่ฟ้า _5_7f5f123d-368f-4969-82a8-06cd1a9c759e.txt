รัฐบาลไทย-ข่าวทำเนียบรัฐบาล-เห็นผล! รัฐบาลลุยปราบยาเสพติด 1 ปี ยึดทรัพย์ กว่า 4 พันล้านบาท


วันจันทร์ที่ 7 ตุลาคม 2567
07/10/2567
พิมพ์
เห็นผล! รัฐบาลลุยปราบยาเสพติด 1 ปี ยึดทรัพย์ กว่า 4 พันล้านบาท
เห็นผล! รัฐบาลลุยปราบยาเสพติด 1 ปี ยึดทรัพย์ กว่า 4 พันล้านบาท
เห็นผล! รัฐบาลลุยปราบยาเสพติด 1 ปี ยึดทรัพย์ กว่า 4 พันล้านบาท
.
กองบัญชาการตำรวจปราบปรามยาเสพติด (บช.ปส.) เดินหน้าปราบปรามยาเสพติด เพื่อทำลายเครือข่ายยาเสพติดอย่างจริงจังทั้งระบบ พร้อมกำหนด “แผนปฏิบัติการตามล่า 100 เครือข่าย” เพื่อสกัดกั้นการลำเลียงยาเสพติดในพื้นที่ตอนในและพื้นที่ปลายทาง รวมถึงทำลายเครือข่ายผู้ค้ายาเสพติดรายสำคัญในพื้นที่เป้าหมาย
.
โดยในปีงบประมาณ พ.ศ.2567 บช.ปส. สามารถจับกุมผู้ต้องหาคดียาเสพติดได้ถึง 1,322 คดี ตรวจยึดยาบ้าได้ 380,317,464 เม็ด เพิ่มขึ้นจากปีที่แล้วถึง 56.87% รวมถึงสามารถจับกุมผู้ค้ารายสำคัญรายใหญ่ จำนวน 90 คดี สกัดกั้นยาบ้าได้ 361,853,712 เม็ด เพิ่มขึ้นจากปีที่แล้ว 87.24 % รวมยึดและอายัดทรัพย์สิน กว่า 4 พันล้านบาท
.
ทั้งนี้ การแก้ไขปัญหายาเสพติด ถูกกำหนดให้เป็นนโยบายเร่งด่วนของรัฐบาล ทั้งการตัดต้นตอการผลิต การนำเข้าและการจำหน่าย รวมถึงการปราบปรามและการยึดทรัพย์ผู้ค้าอย่างเด็ดขาด ควบคู่ไปกับการทำชุมชนบำบัดเพื่อให้ผู้เสพกลับคืนสู่สังคม เลี้ยงตน เลี้ยงชีพ ได้อย่างมั่นคง
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/88845