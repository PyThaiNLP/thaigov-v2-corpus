รัฐบาลไทย-ข่าวทำเนียบรัฐบาล-รัฐมนตรีช่วยว่าการกระทรวงกลาโหมลงพื้นที่ตรวจเยี่ยมให้กำลังใจกำลังพลฟื้นฟูบ้านผาจม จ.เชียงราย


วันจันทร์ที่ 7 ตุลาคม 2567
รัฐมนตรีช่วยว่าการกระทรวงกลาโหมลงพื้นที่ตรวจเยี่ยมให้กำลังใจกำลังพลฟื้นฟูบ้านผาจม จ.เชียงราย
วันที่ 6 ตุลาคม 2567 เวลา 13.00 น. พล.อ.ณัฐพล นาคพาณิชย์ รัฐมนตรีช่วยว่าการกระทรวงกลาโหม ลงพื้นที่ตรวจเยี่ยมการปฏิบัติงานของกองทัพเรือในพื้นที่รับผิดชอบ พร้อมทั้งให้กำลังใจกำลังพลชุดฟื้นฟูจากหน่วยบัญชาการต่อสู้อากาศยานและรักษาฝั่ง
โดยมี น.อ.สมเจษฎ์ พ่วงรักษ์ รอง ผบ.กรม สอ.1./หน.ชุดฟื้นฟู สอ.รฝ.พร้อมด้วย น.ท.คงฤทธิ์ บุญทอง ผบ.พัน.สอ.21 และ น.ท.ศิวดล แปลงแดง ผบ.พัน สอ.11 ร่วมตัอนรับ ณ บ้านผาจม อำเภอแม่สาย จังหวัดเชียงราย
การลงพื้นที่ครั้งนี้มุ่งเน้นการติดตามความคืบหน้าของภารกิจฟื้นฟูที่กองทัพเรือเข้ามาดำเนินการในพื้นที่ดังกล่าว พล.อ.ณัฐพล ฯ ได้ชื่นชมความเสียสละและความมุ่งมั่นของกำลังพลที่ปฏิบัติงานอย่างเข้มแข็ง พร้อมย้ำถึงความสำคัญของการทำงานร่วมกันระหว่างหน่วยงานท้องถิ่นและกองทัพในการฟื้นฟูชุมชนเพื่อให้ประชาชนสามารถกลับมามีคุณภาพชีวิตที่ดีขึ้นอย่างรวดเร็ว
#รัฐมนตรีช่วยว่าการกระทรวงกลาโหม #กองทัพเรือ #ฟื้นฟูชุมชน #แม่สายเชียงราย #ภัยธรรมชาติ #ช่วยเหลือประชาชน #บ้านผาจม #กระทรวงกลาโหม #สำนักงานปลัดกระทรวงกลาโหม #กองทัพไทย #กองบัญชาการกองทัพไทย #กองทัพบก #กองทัพเรือ #กองทัพอากาศ #ทหารบก #ทหารเรือ #ทหารอากาศ #เหล่าทัพ

ที่มา : https://www.thaigov.go.th/news/contents/details/88839