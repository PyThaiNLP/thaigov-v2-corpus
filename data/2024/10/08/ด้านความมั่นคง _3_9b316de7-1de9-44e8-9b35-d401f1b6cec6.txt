รัฐบาลไทย-ข่าวทำเนียบรัฐบาล-“รองนายกฯ ประเสริฐ” นั่งหัวโต๊ะ กนภ. พิจารณากรอบท่าทีเจรจาของไทย เตรียมพร้อมเข้าร่วมการประชุม COP 29 ณ กรุงบากู สาธารณรัฐอาเซอร์ไบจาน


วันอังคารที่ 8 ตุลาคม 2567
“รองนายกฯ ประเสริฐ” นั่งหัวโต๊ะ กนภ. พิจารณากรอบท่าทีเจรจาของไทย เตรียมพร้อมเข้าร่วมการประชุม COP 29 ณ กรุงบากู สาธารณรัฐอาเซอร์ไบจาน
“รองนายกฯ ประเสริฐ” นั่งหัวโต๊ะ กนภ. พิจารณากรอบท่าทีเจรจาของไทย เตรียมพร้อมเข้าร่วมการประชุม COP 29 ณ กรุงบากู สาธารณรัฐอาเซอร์ไบจาน
“รองนายกฯ ประเสริฐ” นั่งหัวโต๊ะ กนภ. พิจารณากรอบท่าทีเจรจาของไทย เตรียมพร้อมเข้าร่วมการประชุม COP 29 ณ กรุงบากู สาธารณรัฐอาเซอร์ไบจาน
วันที่ 7 ตุลาคม 2567 เวลา 15.00 น. นายประเสริฐ จันทรรวงทอง รองนายกรัฐมนตรี เป็นประธานการประชุมคณะกรรมการนโยบายการเปลี่ยนแปลงสภาพภูมิอากาศแห่งชาติ (กนภ.) ครั้งที่ 2/2567 โดยมี ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม เป็นรองประธานคนที่ 1 นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม ทำหน้าที่กรรมการและเลขานุการ ดร.พิรุณ สัยยะสิทธิ์พานิช อธิบดีกรมการเปลี่ยนแปลงสภาพภูมิอากาศและสิ่งแวดล้อม ทำหน้าที่ฝ่ายเลขานุการ พร้อมด้วยคณะกรรมการ ผู้ทรงคุณวุฒิ และผู้แทนหน่วยงานที่เกี่ยวข้องเข้าร่วมการประชุม ณ ห้องประชุม 301 ตึกบัญชาการ 1 ทำเนียบรัฐบาล เพื่อพิจารณากรอบท่าทีเจรจาของไทยสำหรับการเข้าร่วมประชุมกรอบอนุสัญญาสหประชาชาติว่าด้วยการเปลี่ยนแปลงสภาพภูมิอากาศ ซึ่งจะมีการจัดประชุม COP 29 หรือการประชุมรัฐภาคีกรอบอนุสัญญาสหประชาชาติว่าด้วยการเปลี่ยนแปลงสภาพภูมิอากาศ สมัยที่ 29 ณ กรุงบากู สาธารณรัฐอาเซอร์ไบจาน ระหว่างวันที่ 11-22 พฤศจิกายน 2567 นี้
โดยที่ประชุมฯ ได้มีมติเห็นชอบวาระการพิจารณาที่สำคัญ ได้แก่ ร่างแถลงการณ์ร่วมอาเซียนว่าด้วยการเปลี่ยนแปลงสภาพภูมิอากาศสำหรับการประชุมรัฐภาคีกรอบอนุสัญญาสหประชาชาติว่าด้วยการเปลี่ยนแปลงสภาพภูมิอากาศ สมัยที่ 29 (ASEAN Joint Statement on Climate Change to UNFCCC COP29) ร่างกรอบท่าทีเจรจาของไทยในการประชุมอนุสัญญาสหประชาชาติว่าด้วยการเปลี่ยนแปลงสภาพภูมิอากาศ ประจำปี พ.ศ. 2567-2568 ร่างองค์ประกอบคณะผู้แทนของประเทศไทยในการประชุมรัฐภาคีกรอบอนุสัญญาสหประชาชาติว่าด้วยการเปลี่ยนแปลงสภาพภูมิอากาศ สมัยที่ 29 (COP29) และการประชุมอื่นที่เกี่ยวข้อง ณ กรุงบากู สาธารณรัฐอาเซอร์ไบจาน ตลอดจนเห็นชอบในหลักการต่อการรับรองปฏิญญาว่าด้วยสภาพภูมิอากาศและสุขภาพ (COP28 Declaration on Climate and Health) นอกจากนี้ ยังได้รับทราบผลการดำเนินงานตามมติคณะกรรมการนโยบายการเปลี่ยนแปลงสภาพภูมิอากาศแห่งชาติ ในครั้งที่ผ่านมา

ที่มา : https://www.thaigov.go.th/news/contents/details/88888