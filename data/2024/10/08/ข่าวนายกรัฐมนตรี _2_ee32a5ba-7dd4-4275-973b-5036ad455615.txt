รัฐบาลไทย-ข่าวทำเนียบรัฐบาล-​นายกฯ “แพทองธาร” เผย แต่งตั้ง “ณัฐวุฒิ” ไม่เกี่ยวกับตอบโต้ม็อบ เชื่อมีความสามารถ ทำประโยชน์ได้อีกเยอะ


วันอังคารที่ 8 ตุลาคม 2567
08/10/2567
พิมพ์
​นายกฯ “แพทองธาร” เผย แต่งตั้ง “ณัฐวุฒิ” ไม่เกี่ยวกับตอบโต้ม็อบ เชื่อมีความสามารถ ทำประโยชน์ได้อีกเยอะ
​นายกฯ “แพทองธาร” เผย แต่งตั้ง “ณัฐวุฒิ” ไม่เกี่ยวกับตอบโต้ม็อบ เชื่อมีความสามารถ ทำประโยชน์ได้อีกเยอะ
วันนี้ (8 ตุลาคม 2567 ) เวลา 10.40 น. ณ บริเวณโถงกลาง ตึกบัญชาการ 1 ทำเนียบรัฐบาล นางสาวแพทองธาร ชินวัตร นายกรัฐมนตรี ให้สัมภาษณ์ภายหลังการประชุมคณะรัฐมนตรี ถึงกรณีแต่งตั้งนายณัฐวุฒิ ใสยเกื้อ เป็นที่ปรึกษานายกรัฐมนตรี เป็นการแต่งตั้งเพื่อตอบโต้ม็อบโดยเฉพาะหรือไม่ ว่า อาจจะเป็นเวลาที่พอเหมาะพอดีที่มีกลุ่มผู้ชุมนุมมา แต่ว่าเรื่องดังกล่าวไม่เกี่ยวกัน ซึ่งจริง ๆ แล้วตั้งแต่การทำครอบครัวเพื่อไทย ได้มีการทำงานร่วมกับทางด้าน นายณัฐวุฒิ ใสยเกื้อ อยู่ตลอด และเห็นความสามารถ ในหลาย ๆ เรื่องไม่ว่าจะเป็นในเรื่องของทางด้านการเมือง หรือเรื่องของทางด้านบริหารจัดการในหลาย ๆ อย่างที่ให้คำปรึกษามาโดยตลอด คิดว่าช่วงเวลาดังกล่าว เหมาะกับทางด้าน นายณัฐวุฒิ ใสยเกื้อ  ที่เข้ามาพอดี และในช่วงนอกรอบได้มีการพูดคุยกันอยู่เรื่อย ๆ อยู่แล้ว มีการปรึกษากันอยู่เรื่อย ๆ อยู่แล้ว  คิดว่าน่าจะสามารถทำประโยชน์ได้เยอะ

ที่มา : https://www.thaigov.go.th/news/contents/details/88895