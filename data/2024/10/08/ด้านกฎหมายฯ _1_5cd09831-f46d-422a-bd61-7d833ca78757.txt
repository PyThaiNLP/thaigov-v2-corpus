รัฐบาลไทย-ข่าวทำเนียบรัฐบาล-รมว.ยุติธรรม กำหนดแนวทางการสื่อสารผลการดำเนินงานของกระทรวงยุติธรรมที่สอดคล้องตามนโยบายของรัฐบาลไปสู่สาธารณชน มุ่งให้กระทรวงยุติธรรมเป็นที่พึ่งให้แก่ประชาชน​


วันจันทร์ที่ 7 ตุลาคม 2567
07/10/2567
พิมพ์
รมว.ยุติธรรม กำหนดแนวทางการสื่อสารผลการดำเนินงานของกระทรวงยุติธรรมที่สอดคล้องตามนโยบายของรัฐบาลไปสู่สาธารณชน มุ่งให้กระทรวงยุติธรรมเป็นที่พึ่งให้แก่ประชาชน​
รมว.ยุติธรรม กำหนดแนวทางการสื่อสารผลการดำเนินงานของกระทรวงยุติธรรมที่สอดคล้องตามนโยบายของรัฐบาลไปสู่สาธารณชน มุ่งให้กระทรวงยุติธรรมเป็นที่พึ่งให้แก่ประชาชน​
ในวันจันทร์ที่ ๗ ตุลาคม ๒๕๖๗ เวลา ๐๙.๓๐ น. พันตำรวจเอก ทวี สอดส่อง รัฐมนตรีว่าการกระทรวงยุติธรรม เป็นประธานการประชุมกำหนดแนวทางการสื่อสารผลการดำเนินงานของกระทรวงยุติธรรมที่สอดคล้องตามนโยบายของรัฐบาลไปสู่สาธารณชนร่วมกับโฆษกและผู้ปฏิบัติงาน​ด้านการประชาสัมพันธ์​ของหน่วยงานในสังกัดกระทรวงยุติธรรม โดยมี นายวัลลภ นาคบัว รองปลัดกระทรวงยุติธรรม และโฆษกกระทรวงยุติธรรม นางอุษา จั่นพลอย บุญเปี่ยม ผู้ช่วยปลัดกระทรวงยุติธรรม และรองโฆษกกระทรวงยุติธรรม พร้อมด้วยโฆษกประจำหน่วยงานในสังกัดกระทรวงยุติธรรม ผู้ปฏิบัติงานด้านประชาสัมพันธ์ของหน่วยงานในสังกัดกระทรวงยุติธรรมและเจ้าหน้าที่ที่เกี่ยวข้อง เข้าร่วมฯ ณ ห้องประชุม ๑๐-๐๑ อาคารกระทรวงยุติธรรม
โดยที่ประชุมได้กำหนดแนวทางการประชาสัมพันธ์ของกระทรวงยุติธรรมโดยให้นำภารกิจสำคัญของหน่วยงานขับเคลื่อนตามนโยบายสำคัญของรัฐบาล เพื่อขับเคลื่อนประเทศและสร้างความเข้าใจที่ถูกต้องอย่างต่อเนื่อง โดยกระทรวงยุติธรรมจะต้องทำหน้าที่แก้ปัญหาอาชญากรรมในมิติเชิงป้องกัน ควบคู่กับการพัฒนากฎหมาย เพื่อให้ทุกหน่วยงานเดินหน้านำความยุติธรรมสู่ประชาชนผ่านเครือข่ายสื่อมวลชนและช่องทางการสื่อสารทุกรูปแบบ เพื่อให้ประชาชนเกิดภาพลักษณ์ที่ดีต่อกระทรวงยุติธรรมต่อไป
ใน​โอกาส​นี้ รัฐมนตรี​ว่าการ​กระทรวง​ยุติธรรม ได้กล่าวใจความสำคัญตอนหนึ่งว่า การสื่อสารความเข้าใจที่ถูกต้องสู่ประชาชนเป็นเรื่องที่ควรให้ความสำคัญ กระทรวงยุติธรรมควรมุ่งเน้นทำให้ประชาชนมีคุณภาพชีวิตที่ดี มีเป้าหมาย​เพื่อ​นำความยุติธรรมอยู่ใกล้และเข้าถึง​ง่าย อยากให้ทีมโฆษกกระทรวงยุติธรรมมีบทบาทและบูรณาการทิศทางการสื่อสารให้เป็นไปในแนวทางเดียวกัน ปรับเปลี่ยนภาพลักษณ์​โฆษกกระทรวงยุติธรรมให้เป็นโฆษกเพื่อสันติภาพ อีกทั้งขอให้นำเทคโนโลยีสารสนเทศที่ทันสมัยมาพัฒนา​งานประชาสัมพันธ์​รวมทั้ง​ใช้ประโยชน์​ของฐานข้อมู​ลภายในกระทรวง​ยุติธรรม​ที่มีให้เกิดประโยชน์​สูงสุด เพื่อทำความเข้าใจ​กับสังคม​และสื่อมวลชน​ให้มากที่สุด รวมถึงกรณีการสื่อสาร​ในภาวะวิกฤตให้เป็นโอกาสในการสื่อสารเรื่องการลง​พื้นที่ของหน่วยงาน​ในสังกัด​กระทรวง​ยุติธรรม​ที่พร้อมร่วมแรงร่วมใจกันผนึกกำลังให้ความช่วยเหลือพี่น้องประชาชนที่ได้รับความเดือดร้อนในทุกพื้นที่ทั่วประเทศ เพื่อให้กระทรวง​ยุติธรรม​เป็นที่พึ่งให้แก่ประชาชน​

ที่มา : https://www.thaigov.go.th/news/contents/details/88880