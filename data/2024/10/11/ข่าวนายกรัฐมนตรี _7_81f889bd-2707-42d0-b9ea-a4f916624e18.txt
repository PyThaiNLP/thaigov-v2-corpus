รัฐบาลไทย-ข่าวทำเนียบรัฐบาล-นายกรัฐมนตรีพอใจภาพรวมการเข้าร่วมการประชุมสุดยอดอาเซียนตลอด 3 วันที่ผ่านมา ได้ประชุมและหารือกว่า 20 วาระ 


วันศุกร์ที่ 11 ตุลาคม 2567
11/10/2567
พิมพ์
นายกรัฐมนตรีพอใจภาพรวมการเข้าร่วมการประชุมสุดยอดอาเซียนตลอด 3 วันที่ผ่านมา ได้ประชุมและหารือกว่า 20 วาระ
นายกรัฐมนตรีพอใจภาพรวมการเข้าร่วมการประชุมสุดยอดอาเซียนตลอด 3 วันที่ผ่านมา ได้ประชุมและหารือกว่า 20 วาระ
วันนี้ 11 ตุลาคม 2567 เวลา 14.30 น นางสาวแพทองธาร ชินวัตร นายกรัฐมนตรีให้สัมภาษณ์ โทรทัศน์รวมการเฉพาะกิจแห่งประเทศไทยถึงภาพรวมและผลสำเร็จในการเข้าร่วมการประชุมสุดยอดอาเซียนครั้งที่ 44 และ 45 และการประชุมที่เกี่ยวข้อง ณ นครหลวงเวียงจันทน์ สาธารณรัฐประชาธิปไตยประชาชนลาว
นายกรัฐมนตรีเปิดเผยว่าได้รับการต้อนรับเป็นอย่างดีจากผู้นำอาเซียน ซึ่งไทยและสิงคโปร์ถือเป็นผู้นำใหม่ที่ได้เข้าร่วมประชุมในครั้งนี้  ที่ประชุมได้คุยหารือถึงภาพรวมของความร่วมมือ มุ่งเพิ่มโอกาสทางเศรษฐกิจ แสวงหายุทธศาสตร์ความร่วมมือเพื่อการลงทุน  โดยในการประชุม 3 วันที่ผ่านมา ได้เข้าร่วมกว่า 20 การประชุม
นายกรัฐมนตรีกล่าวถึง ประเด็นสำคัญที่ได้มีการพูดถึงในเวทีอาเซียนอาทิ ความเชื่อมโยง การท่องเที่ยว โดยได้มีการหารือเพื่อให้เพิ่มเที่ยวบินตรงระหว่างกันมากขึ้น  ฟรีวีซ่า การบริหารจัดการน้ำ ซอฟต์พาวเวอร์ ความสัมพันธ์ระหว่างประชาชน-ประชาชน  รวมถึงความมั่นคงของมนุษย์  เช่น  ความมั่นคงทางอาหาร พลังงานสีเขียว
นายกรัฐมนตรียังกล่าวว่า ทุกประเทศยังเห็นพ้องถึงการรักษาอาเซียนให้เป็นภูมิภาคที่สงบสุข  สำหรับสถานการณ์ในเมียนมานั้น ไทยพร้อมเป็นพื้นที่ให้ทุกฝ่ายพูดคุยกัน เพื่อความสุขสงบและสันติภาพ ในภูมิภาคอาเซียนรวมกัน ซึ่งได้รับความร่วมมือจากทุกฝ่ายเป็นอย่างดี
ในการหารือทวิภาคี 12 ประเทศ ทุกประเทศให้การสนับสนุนการท่องเที่ยว ในโครงการ 6 countries 1 destination  รวมไปถึงการแก้ปัญหา ข้ามพรมแดน  การบริหารจัดการน้ำ  การเปลี่ยนแปลงสภาพพูมิอากาศ โดยได้มีโอกาสหารือกับนายกรัฐมนตรีออสเตรเลีย ได้พูดคุยการแลกเปลี่ยนเทคโนโลยี ไทยอยากเรียนรู้ประสบการณ์ความรู้ความเชี่ยวชาญด้านการจัดการภัยพิบัติ โดยให้จัดตั้งคณะทำงานต่อไป สำหรับ ในปี 2568 นั้น ไทย-จีนจะครบรอบ 50 ปี โดยประกาศให้เป็น “ปีทอง” และจัดกิจกรรมตลอเทั้งปีเพื่อเฉลิมฉลองร่วมกันต่อไป

ที่มา : https://www.thaigov.go.th/news/contents/details/89034