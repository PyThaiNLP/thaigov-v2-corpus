รัฐบาลไทย-ข่าวทำเนียบรัฐบาล-แพทองธาร ขอบคุณออสเตรเลียดูแลคนไทยกว่า 100,000 คน โดยนายกรัฐมนตรีเครือรัฐออสเตรเลีย ปลื้ม "หมูเด้ง"  ช่วยสร้างความโดดเด่นให้กับการท่องเที่ยว ชื่นชม พ.ร.บ. สมรสเท่าเทียมของไทย


วันศุกร์ที่ 11 ตุลาคม 2567
แพทองธาร ขอบคุณออสเตรเลียดูแลคนไทยกว่า 100,000 คน โดยนายกรัฐมนตรีเครือรัฐออสเตรเลีย ปลื้ม "หมูเด้ง"  ช่วยสร้างความโดดเด่นให้กับการท่องเที่ยว ชื่นชม พ.ร.บ. สมรสเท่าเทียมของไทย
แพทองธาร ขอบคุณออสเตรเลียดูแลคนไทยกว่า 100,000 คน โดยนายกรัฐมนตรีเครือรัฐออสเตรเลีย ปลื้ม "หมูเด้ง"  ช่วยสร้างความโดดเด่นให้กับการท่องเที่ยว ชื่นชม พ.ร.บ. สมรสเท่าเทียมของไทย
วันนี้ (11 ตุลาคม 2567) เวลา 12.15 น. นางสาวแพทองธาร ชินวัตร นายกรัฐมนตรี หารือทวิภาคีกับนายแอนโทนี อัลบาเนซี  (The Honourable Anthony Albanese MP) นายกรัฐมนตรีเครือรัฐออสเตรเลีย ปลื้ม "หมูเด้ง"  ช่วยสร้างความโดดเด่นให้กับการท่องเที่ยว ชื่นชมไทยมี พ.ร.บ.สมรสเท่าเทียม ขณะที่นายกรัฐมนตรีขอบคุณที่ดูแลคนไทยกว่า 100,000 คน รวมถึงนักเรียนกว่า 25,000 คน ซึ่งรัฐบาลไทยให้ความสำคัญต่อการส่งเสริมการศึกษาในทุกระดับ
นายจิรายุ ห่วงทรัพย์ โฆษกประจำสำนักนายกรัฐมนตรี เปิดเผยประเด็นการหารือ ดังนี้  ความร่วมมือด้านเศรษฐกิจ ไทยจะสร้างโอกาสที่เท่าเทียมกันในการแข่งขันทางเศรษฐกิจ ตามแนวทางการทูตทางเศรษฐกิจเชิงรุกของไทยและยุทธศาสตร์เศรษฐกิจเอเชียตะวันออกเฉียงใต้ของออสเตรเลีย 2583 เพื่อส่งเสริมการค้าและการลงทุนสองทาง รวมทั้งยังให้ความสำคัญกับความร่วมมือด้านการต่อต้านอาชญากรรมข้ามชาติ โดยเฉพาะการปราบปรามยาเสพติด และความปลอดภัยของมนุษย์
ไทย-ออสเตรเลีย สนใจแลกเปลี่ยนองค์ความรู้และความเชี่ยวชาญด้านเทคโนโลยีการเกษตรระหว่างกัน รวมถึงเทคโนโลยีและนวัตกรรมด้านอาหาร อาหารทางเลือกและฮาลาล เพื่อเจาะตลาดใหม่ๆ
โอกาสนี้ นายกรัฐมนตรีขอบคุณการสนับสนุนของออสเตรเลียในการเข้าเป็นสมาชิก OECD ของไทย พร้อมอวยพรนายกรัฐมนตรีออสเตรเลียให้ประสบความสำเร็จในการเลือกตั้งทั่วไปในปีหน้าด้วย

ที่มา : https://www.thaigov.go.th/news/contents/details/89028