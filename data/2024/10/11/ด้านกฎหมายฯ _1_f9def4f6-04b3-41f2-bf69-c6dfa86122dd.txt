รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม เป็นประธานในพิธีเนื่องในวันคล้ายวันสถาปนากรมราชทัณฑ์ ประจำปี ๒๕๖๗ ครบรอบ ๑๐๙ ปี 


วันศุกร์ที่ 11 ตุลาคม 2567
11/10/2567
พิมพ์
รัฐมนตรีว่าการกระทรวงยุติธรรม เป็นประธานในพิธีเนื่องในวันคล้ายวันสถาปนากรมราชทัณฑ์ ประจำปี ๒๕๖๗ ครบรอบ ๑๐๙ ปี
รัฐมนตรีว่าการกระทรวงยุติธรรม เป็นประธานในพิธีเนื่องในวันคล้ายวันสถาปนากรมราชทัณฑ์ ประจำปี ๒๕๖๗ ครบรอบ ๑๐๙ ปี
ในวันศุกร์ที่ ๑๑ ตุลาคม ๒๕๖๗ เวลา ๐๘.๐๐ น. พันตำรวจเอก ทวี  สอดส่อง รัฐมนตรีว่าการกระทรวงยุติธรรม เป็นประธานในพิธีเนื่องในวันคล้ายวันสถาปนากรมราชทัณฑ์ ประจำปี ๒๕๖๗ ครบรอบ ๑๐๙ ปี (๑๓ ตุลาคม ๒๕๖๗) พร้อมด้วย นายสหการณ์ เพ็ชรนรินทร์ อธิบดีกรมราชทัณฑ์ รองอธิบดีกรมราชทัณฑ์ ผู้บัญชาการเรือนจำ ผู้อำนวยการทัณฑสถาน ผู้บริหารส่วนกลางกรมราชทัณฑ์ ข้าราชการ และเจ้าหน้าที่ เข้าร่วมในพิธี ณ อาคารกรมราชทัณฑ์ จังหวัดนนทบุรี
โอกาสนี้ รัฐมนตรีว่าการกระทรวงยุติธรรม เข้าร่วมพิธีพราหมณ์เพื่อบวงสรวงพระบรมราชานุสาวรีย์ รัชกาลที่ ๖ พิธีบำเพ็ญพระราชกุศลแด่พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร
จากนั้น รัฐมนตรีว่าการกระทรวงยุติธรรม ได้มอบรางวัลประกาศเกียรติคุณ ประจำปีงบประมาณ พ.ศ. ๒๕๖๗ อาทิ รางวัลพระยมทองคำ รางวัลเข็มพะทำมะรง รางวัลผู้คุมดีเด่น พร้อมทั้งมอบทุนประกอบอาชีพจากมูลนิธิส่งเสริมพลเมืองดี และมูลนิธิพิบูลสงเคราะห์ให้แก่ผู้พ้นโทษ เพื่อเป็นขวัญและกำลังใจในการใช้ชีวิตภายหลังพ้นโทษให้แก่ผู้พ้นโทษที่มีความตั้งใจในการประกอบอาชีพสุจริต

ที่มา : https://www.thaigov.go.th/news/contents/details/89033