รัฐบาลไทย-ข่าวทำเนียบรัฐบาล-นายกฯ ปลื้มไทยได้รับเลือกเป็นคณะมนตรี UNHRC 1 ใน 18 ประเทศ ด้วยคะแนนสูงสุด .


วันศุกร์ที่ 11 ตุลาคม 2567
11/10/2567
พิมพ์
นายกฯ ปลื้มไทยได้รับเลือกเป็นคณะมนตรี UNHRC 1 ใน 18 ประเทศ ด้วยคะแนนสูงสุด .
นายกฯ ปลื้มไทยได้รับเลือกเป็นคณะมนตรี UNHRC 1 ใน 18 ประเทศ ด้วยคะแนนสูงสุด
.
นายกฯ ปลื้มไทยได้รับเลือกเป็นคณะมนตรี UNHRC 1 ใน 18 ประเทศ ด้วยคะแนนสูงสุด
.
นางสาวแพทองธาร ชินวัตร นายกรัฐมนตรี ยินดีที่ประเทศไทยได้รับเกียรติในการเลือกตั้งให้เป็นสมาชิกคณะมนตรีสิทธิมนุษยชนแห่งสหประชาชาติ วาระปี 2568-2570 (United Nations Human Rights Council: UNHRC) จากการลงคะแนนเลือกตั้งในที่ประชุมสมัชชาใหญ่สหประชาชาติ โดยการเลือกตั้งวาระ นี้ ประเทศไทยได้รับเลือกตั้งด้วยคะแนนสูงสุดถึง 177 คะแนน ในกลุ่มประเทศเอเชีย – แปซิฟิก ซึ่งถือเป็นคะแนนสูงที่สุดเท่าที่เคยมีมา
.
ประเทศไทยจะเริ่มปฏิบัติหน้าที่ในฐานะสมาชิก UNHRC ตั้งแต่วันที่ 1 ม.ค. 68 นี้ โดยมีวาระ 3 ปี ร่วมกับประเทศต่าง ๆ ที่ได้รับเลือก 18 ประเทศ (ไทย เบนิน โบลิเวีย โคลอมเบีย ไซปรัสเช็ก คองโก เอธิโอเปีย แกมเบีย ไอซ์แลนด์ เคนย่า หมู่เกาะมาร์แชลล์ เม็กซิโก มาเซโดเนียเหนือ กาตาร์ สเปน เกาหลีใต้ และสวิตเซอร์แลนด์)
.
รัฐบาลเชื่อมั่นว่าการมีส่วนร่วมในฐานะสมาชิก UNHRC จะช่วยยกระดับมาตรฐานด้านสิทธิมนุษยชนทั้งในระดับประเทศและระดับนานาชาติ พร้อมเสริมสร้างภาพลักษณ์ของไทยในเวทีระหว่างประเทศ การได้รับเลือกครั้งนี้จะเปิดโอกาสให้ประเทศไทยมีบทบาทสำคัญในการผลักดันประเด็นสิทธิมนุษยชนในเวทีโลก ซึ่งเป็นสิ่งที่รัฐบาลให้ความสำคัญอย่างต่อเนื่อง และพร้อมที่จะทำงานอย่างแข็งขันร่วมกับประเทศสมาชิกอื่น ๆ เพื่อแก้ไขปัญหาสิทธิมนุษยชน ร่วมกันต่อไป
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/89015