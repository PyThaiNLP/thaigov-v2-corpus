รัฐบาลไทย-ข่าวทำเนียบรัฐบาล-ดร.เฉลิมชัย ประเดิม มอบสมุดประจำตัวที่ดินทำกินในพื้นที่ป่าสงวนฯ ให้ชาวนครศรีธรรมราช 11 อำเภอ รวมกว่า 1 หมื่นราย เนื้อที่กว่า 7.9 หมื่นไร่ สร้างความมั่นคงให้ราษฎรควบคู่ร่วมดูแลรักษาป่า


วันเสาร์ที่ 26 ตุลาคม 2567
ดร.เฉลิมชัย ประเดิม มอบสมุดประจำตัวที่ดินทำกินในพื้นที่ป่าสงวนฯ ให้ชาวนครศรีธรรมราช 11 อำเภอ รวมกว่า 1 หมื่นราย เนื้อที่กว่า 7.9 หมื่นไร่ สร้างความมั่นคงให้ราษฎรควบคู่ร่วมดูแลรักษาป่า
ดร.เฉลิมชัย ประเดิม มอบสมุดประจำตัวที่ดินทำกินในพื้นที่ป่าสงวนฯ ให้ชาวนครศรีธรรมราช 11 อำเภอ รวมกว่า 1 หมื่นราย เนื้อที่กว่า 7.9 หมื่นไร่ สร้างความมั่นคงให้ราษฎรควบคู่ร่วมดูแลรักษาป่า
ดร.เฉลิมชัย ประเดิม มอบสมุดประจำตัวที่ดินทำกินในพื้นที่ป่าสงวนฯ ให้ชาวนครศรีธรรมราช 11 อำเภอ รวมกว่า 1 หมื่นราย เนื้อที่กว่า 7.9 หมื่นไร่ สร้างความมั่นคงให้ราษฎรควบคู่ร่วมดูแลรักษาป่า
วันที่ 24 ตุลาคม 2567 เวลา 10.00 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) เป็นประธานในพิธีมอบสมุดประจำตัวผู้ได้รับการแก้ไขปัญหาการอยู่อาศัยทำกิน ในพื้นที่ป่าสงวนแห่งชาติ ลุ่มน้ำชั้นที่ 1 และ 2 ตามมติคณะรัฐมนตรี เมื่อวันที่ 26 พฤศจิกายน 2561 ท้องที่จังหวัดนครศรีธรรมราช โดยมี นายจตุพร บุรุษพัฒน์ ปลัดกระทรวงฯ พร้อมด้วย นายสุรชัย อจลบุญ อธิบดีกรมป่าไม้ นายสุวัฒน์ จันทร์สุข รองผู้ว่าราชการจังหวัดนครศรีธรรมราช ตลอดจนคณะผู้บริหาร หน่วยงานในพื้นที่ และประชาชนที่ได้รับมอบสมุดประจำตัวฯ เข้าร่วมพิธี ณ โรงแรม ทวินโลตัส อ.เมือง และ ณ ศาลาประชาคม อ.นบพิตำ จ.นครศรีธรรมราช
โดย ดร.เฉลิมชัย รมว.ทส. ได้มอบสมุดประจำตัวฯ พร้อมกล้าไม้ให้แก่ผู้แทนราษฎร 11 อำเภอ  รวมทั้งสิ้น 11,676 ราย เนื้อที่กว่า 79,498 ไร่ ได้แก่ อ.ร่อนพิบูลย์ อ.ลานสกา อ.พิปูน อ.สิชล อ.ฉวาง อ.ขนอม อ.ถ้ำพรรณรา อ.ช้างกลาง อ.หัวไทร อ.นบพิตำ และอ.ท่าศาลา พร้อมมอบหนังสืออนุญาตให้เข้าทำประโยชน์หรืออยู่อาศัยภายในเขตป่าสงวนแห่งชาติ ป่าพุดหง ป่าบ้านกุมแป ป่าบ้านในลุ่ม และป่าพรุควนเคร็ง รวมเนื้อที่ 1,797 ไร่ ให้แก่รองผู้ว่าราชการจังหวัดนครศรีธรรมราช เพื่อนำไปดำเนินการจัดที่ดินทำกินให้กับชุมชนต่อไป นอกจากนี้ ยังได้มอบเครื่องหมายเชิดชูเกียรติ รักษ์ป่า รักแผ่นดิน ให้แก่ข้าราชการในพื้นที่ซึ่งเป็นผู้ที่ได้ช่วยเหลืองานราชการของกรมป่าไม้เป็นอย่างดี อีกด้วย
ดร.เฉลิมชัย กล่าวว่า กระทรวงทรัพยากรธรรมชาติและสิ่งแวดล้อม (ทส.) โดยกรมป่าไม้ พร้อมแก้ไขปัญหาที่ดินทำกินให้กับพี่น้องประชาชน ซึ่งเป็นนโยบายสำคัญของรัฐบาล เพื่อให้ราษฎรสามารถเข้าทำประโยชน์ในพื้นที่ป่าได้อย่างถูกต้องตามกฎหมาย ซึ่งจะช่วยพัฒนาคุณภาพชีวิตของประชาชนให้ดียิ่งขึ้น และยังให้ประชาชนได้มีส่วนช่วยอนุรักษ์ผืนป่าให้อยู่คู่กับคนไทยอีกทางหนึ่ง สำหรับพื้นที่ที่ยังไม่ได้รับสมุดประจำตัวฯ เจ้าหน้าที่จะเร่งดำเนินการเพื่อให้สามารถมอบสมุดประจำตัวฯ เป็นของขวัญปีใหม่ให้กับพี่น้องชาวนครศรีธรรมราชได้อย่างครบถ้วนโดยเร็ว รวมถึงในพื้นที่อื่นทั่วประเทศด้วย

ที่มา : https://www.thaigov.go.th/news/contents/details/89547