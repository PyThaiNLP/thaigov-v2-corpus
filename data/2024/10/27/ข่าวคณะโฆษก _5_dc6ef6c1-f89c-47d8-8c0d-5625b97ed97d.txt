รัฐบาลไทย-ข่าวทำเนียบรัฐบาล-รัฐบาลขอบคุณผล “นิด้าโพล”ปชช.ให้ความไว้ใจรัฐบาลนายก ฯ แพทองธาร อยู่ครบเทอม


วันอาทิตย์ที่ 27 ตุลาคม 2567
27/10/2567
พิมพ์
รัฐบาลขอบคุณผล “นิด้าโพล”ปชช.ให้ความไว้ใจรัฐบาลนายก ฯ แพทองธาร อยู่ครบเทอม
ลั่นขอเดินหน้าทำงานให้หนักขึ้นเพื่อขับเคลื่อนประเทศไปข้างหน้า ยกระดับความเป็นอยู่ที่ดีของคนไทย
วันนี้ (27 ตุลาคม 2567) เวลา 15.30 น.  นายจิรายุ ห่วงทรัพย์ ที่ปรึกษาของนายกรัฐมนตรีกล่าวว่า รัฐบาลขอขอบคุณ ประชาชนที่ตอบแบบสอบถามของศูนย์สำรวจความคิดเห็น “นิด้าโพล” สถาบันบัณฑิตพัฒนบริหารศาสตร์ (นิด้า) ในหัวข้อเรื่อง “รัฐบาลนายกฯ อุ๊งอิ๊งค์ ไปไหวไหม” ซึ่งผลการสำรวจความเชื่อของประชาชนต่อการอยู่รอดของรัฐบาลนายกฯ แพทองธาร ชินวัตร จากสถานการณ์ทางการเมืองในปัจจุบัน นั้นพบว่า ประชาชน เชื่อมั่นว่าจะไปต่อได้และจะอยู่จนครบเทอม
“รัฐบาลขอขอบคุณประชาชนที่เชื่อมั่นในเสถียรภาพของรัฐบาล ยืนยันรัฐบาลพร้อมเดินหน้าทำงานให้หนักขึ้นเพื่อขับเคลื่อนประเทศไปข้างหน้า และเพื่อแก้ไขปัญหา ยกระดับความเป็นอยู่ของพี่น้องประชาชนให้ดีขึ้นผ่านโครงการและมาตรการต่างๆ ตามที่ได้แถลงนโยบายไว้” นายจิรายุ ย้ำ ////

ที่มา : https://www.thaigov.go.th/news/contents/details/89555