รัฐบาลไทย-ข่าวทำเนียบรัฐบาล-รองนายกฯ ประเสริฐ ร่วมแถลงผลงานรัฐบาลรอบ 3 เดือน "2568 โอกาสไทย ทำได้จริง"


วันพฤหัสบดีที่ 12 ธันวาคม 2567
รองนายกฯ ประเสริฐ ร่วมแถลงผลงานรัฐบาลรอบ 3 เดือน "2568 โอกาสไทย ทำได้จริง"
รองนายกฯ ประเสริฐ ร่วมแถลงผลงานรัฐบาลรอบ 3 เดือน "2568 โอกาสไทย ทำได้จริง"
วันที่ 12 ธันวาคม 2567 นายประเสริฐ จันทรรวงทอง รองนายกรัฐมนตรีและรัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) พร้อมด้วยศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดีอี ผู้บริหารกระทรวงดีอี และผู้ที่เกี่ยวข้อง ร่วมงานแถลงผลการดำเนินงานของรัฐบาลรอบ 3 เดือน โดยนางสาวแพทองธาร ชินวัตร นายกรัฐมนตรี พร้อมประกาศเดินหน้า 5 นโยบายหลัก “ล้างหนี้ประชาชน-บ้านเพื่อคนไทย-ทุนการศึกษา-รถไฟฟ้า 20 บาทตลอดสาย-ดิจิทัลวอลเล็ต” ขอทุกภาคส่วนร่วมทีมทำงาน เพื่อโอกาสประเทศไทย
นอกจากนี้ นายกรัฐมนตรี ยังได้มอบนโยบายการบริหารราชการแผ่นดินของนายกรัฐมนตรี ให้แก่ข้าราชการระดับสูง ภายใต้แคมเปญ “2568 โอกาสไทย ทำได้จริง 2025 Empowering Thais: A Real Possibility จากผลงานที่เป็นรูปธรรม สู่อนาคตที่ทำได้จริง” โดยมี คณะรัฐมนตรี หัวหน้าส่วนราชการระดับกระทรวงหรือเทียบเท่า ข้าราชการฝ่ายการเมืองหัวหน้าส่วนราชการระดับกรมหรือเทียบเท่า ผู้ว่าราชการกรุงเทพมหานคร ผู้ว่าราชการจังหวัด ผู้บัญชาการเหล่าทัพ ผู้บัญชาการตำรวจแห่งชาติ โฆษกกระทรวง หัวหน้ารัฐวิสาหกิจ ผู้บริหารองค์การมหาชน ตลอดจนเจ้าหน้าที่ที่เกี่ยวข้องและสื่อมวลชนเข้าร่วมงาน ณ ห้องสตูดิโอ 4 สถานีวิทยุโทรทัศน์แห่งประเทศไทย NBT

ที่มา : https://www.thaigov.go.th/news/contents/details/91286