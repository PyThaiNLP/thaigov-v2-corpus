รัฐบาลไทย-ข่าวทำเนียบรัฐบาล-ครม. ไฟเขียว! ร่าง พรบ.อำนวยความสะดวกฯ เพิ่มประสิทธิภาพการให้บริการประชาชน


วันพฤหัสบดีที่ 12 ธันวาคม 2567
12/12/2567
พิมพ์
ครม. ไฟเขียว! ร่าง พรบ.อำนวยความสะดวกฯ เพิ่มประสิทธิภาพการให้บริการประชาชน
ครม. ไฟเขียว! ร่าง พรบ.อำนวยความสะดวกฯ เพิ่มประสิทธิภาพการให้บริการประชาชน
ครม. ไฟเขียว! ร่าง พรบ.อำนวยความสะดวกฯ เพิ่มประสิทธิภาพการให้บริการประชาชน
.
ที่ประชุม ครม. (11 ธ.ค. 67) เห็นชอบร่างพระราชบัญญัติการอำนวยความสะดวกในการพิจารณาอนุญาตและการให้บริการแก่ประชาชน พ.ศ. .... ที่เคยได้รับอนุมัติหลักการเมื่อวันที่ 2 เม.ย. 67 โดยสำนักงานคณะกรรมการกฤษฎีกาได้นำความเห็นหน่วยงานที่เกี่ยวข้องมาประกอบการตรวจพิจารณา ซึ่งมีสาระสำคัญในการกำหนดให้ยกเลิกพระราชบัญญัติการอำนวยความสะดวกในการพิจารณาอนุญาตของทางราชการ พ.ศ. 2558 เพื่อปรับปรุงกฎหมายให้เหมาะสมกับสถานการณ์และสภาพสังคมที่เปลี่ยนแปลงไปอย่างรวดเร็ว
.
ร่าง พ.ร.บ. ดังกล่าวได้ขยายขอบเขตการบังคับใช้ให้ครอบคลุมถึงการให้บริการ โดยลดขั้นตอนที่ไม่จำเป็น และนำเทคโนโลยีมาใช้เพื่อเพิ่มประสิทธิภาพการให้บริการและเสริมความสามารถในการแข่งขันของประเทศ นอกจากนี้ยังกำหนดให้มีศูนย์รับคำขอกลาง สำหรับยื่นเอกสารผ่านช่องทางอิเล็กทรอนิกส์เป็นหลัก รวมถึงจัดให้มีระบบช่องทางพิเศษสำหรับประชาชนที่มีความจำเป็นเร่งด่วนอีกด้วย
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/91264