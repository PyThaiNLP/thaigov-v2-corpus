รัฐบาลไทย-ข่าวทำเนียบรัฐบาล-กระทรวงเกษตรฯ สานสัมพันธ์ ติมอร์-เลสเต แลกเปลี่ยนองค์ความรู้พัฒนาภาคการเกษตรระหว่างกัน


วันพฤหัสบดีที่ 12 ธันวาคม 2567
กระทรวงเกษตรฯ สานสัมพันธ์ ติมอร์-เลสเต แลกเปลี่ยนองค์ความรู้พัฒนาภาคการเกษตรระหว่างกัน
กระทรวงเกษตรฯ สานสัมพันธ์ ติมอร์-เลสเต แลกเปลี่ยนองค์ความรู้พัฒนาภาคการเกษตรระหว่างกัน
นายถาวร ทันใจ รองปลัดกระทรวงเกษตรและสหกรณ์ หารือร่วมกับ Mr. Carlos Antunes Amaral อธิบดีกรมปศุสัตว์และสัตวแพทย์ ติมอร์-เลสเต (Director General of Livestock and Veterinary Services) พร้อมด้วย ผู้บริหารหน่วยงานในสังกัดกระทรวงเกษตรและสหกรณ์ เข้าร่วม ณ ห้องประชุมกระทรวงเกษตรและสหกรณ์
สำหรับการหารือในวันนี้ ฝ่ายไทยได้มีการนำเสนอการดำเนินภารกิจที่สำคัญด้านปศุสัตว์ พืชสวน ประมง และการพัฒนาการเกษตรและภาคการเกษตรของไทย ซึ่งทางฝ่ายติมอร์-เลสเต มีความสนใจและประสงค์จะขอรับการสนับสนุนจากไทย โดยฝ่ายไทยยินดีให้การสนับสนุนความร่วมมือทางวิชาการในสาขาที่ติมอร์-เลสเต สนใจ โดยสามารถขอรับการสนับสนุนได้จากกรมความร่วมมือระหว่างประเทศ กระทรวงการต่างประเทศ ผ่านช่องทางทางการทูต
ทั้งนี้ เมื่อวันที่ 9 ธันวาคม 2567 H.E. Eng. Marcos da Cruz รัฐมนตรีว่าการกระทรวงเกษตร ปศุสัตว์ ประมง และป่าไม้ ติมอร์เลสเต ได้เข้าพบหารือกับ ศ.ดร.นฤมล ภิญโญสินวัฒน์ รัฐมนตรีว่าการกระทรวงเกษตรและสหกรณ์ เพื่อหารือความร่วมมือกันในด้านการเกษตร ในห้วงของการประชุมนานาชาติว่าด้วยการจัดการทรัพยากรดิน และน้ำ เพื่อความมั่นคงทางอาหารอย่างยั่งยืน (The International Soil and Water Forum 2024) ณ โรงแรมอนันตรา สยาม กรุงเทพฯ

ที่มา : https://www.thaigov.go.th/news/contents/details/91296