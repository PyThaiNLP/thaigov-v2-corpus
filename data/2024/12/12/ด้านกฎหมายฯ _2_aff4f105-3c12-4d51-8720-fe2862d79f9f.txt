รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม และปลัดกระทรวงยุติธรรม ร่วมงานแถลงผลการดำเนินงานของรัฐบาลรอบ ๓ เดือน และการมอบนโยบายการบริหารราชการแผ่นดินของนายกรัฐมนตรี "๒๕๖๘ โอกาสไทย ทำได้จริง"


วันพฤหัสบดีที่ 12 ธันวาคม 2567
12/12/2567
พิมพ์
รัฐมนตรีว่าการกระทรวงยุติธรรม และปลัดกระทรวงยุติธรรม ร่วมงานแถลงผลการดำเนินงานของรัฐบาลรอบ ๓ เดือน และการมอบนโยบายการบริหารราชการแผ่นดินของนายกรัฐมนตรี "๒๕๖๘ โอกาสไทย ทำได้จริง"
รัฐมนตรีว่าการกระทรวงยุติธรรม และปลัดกระทรวงยุติธรรม ร่วมงานแถลงผลการดำเนินงานของรัฐบาลรอบ ๓ เดือน และการมอบนโยบายการบริหารราชการแผ่นดินของนายกรัฐมนตรี "๒๕๖๘ โอกาสไทย ทำได้จริง"
ในวันพฤหัสบดีที่ ๑๒ ธันวาคม ๒๕๖๗ เวลา ๑๐.๐๐ น. พันตำรวจเอก ทวี สอดส่อง รัฐมนตรีว่าการกระทรวงยุติธรรม พร้อมด้วย นางพงษ์สวาท นีละโยธิน ปลัดกระทรวงยุติธรรม นายวัลลภ นาคบัว รองปลัดกระทรวงยุติธรรม และคณะผู้บริหารของหน่วยงาน​ในสังกัดกระทรวง​ยุติธรรม ร่วมงานแถลงผลการดำเนินงานของรัฐบาลรอบ ๓ เดือน และการมอบนโยบายการบริหารราชการแผ่นดินของนายกรัฐมนตรี "๒๕๖๘ โอกาสไทย ทำได้จริง" โดยมี นางสาวแพทองธาร ชินวัตร นายกรัฐมนตรี เป็นประธาน ณ สตูดิโอ ๔ สถานีวิทยุโทรทัศน์แห่งประเทศไทย (NBT) ถนนวิภาวดีรังสิต เขตดินแดง กรุงเทพมหานคร
ทั้งนี้ รัฐบาลแถลงนโยบายรวมทั้งสิ้น ๑๑ นโยบาย แบ่งเป็นนโยบายระยะยาว ที่ต้องทำในเชิงโครงสร้าง ๖ นโยบาย คือ การจัดการน้ำท่วม-น้ำแล้ง การแก้ปัญหาหมอกควัน PM ๒.๕ ปัญหายาเสพติด การทลายการผูกขาด การแก้ปัญหาธุรกิจนอกระบบ และนโยบายการลงทุนครั้งใหญ่ในอนาคต และเป็นนโยบายที่จะเกิดขึ้นในปีหน้า จำนวน ๕ นโยบาย คือ โครงการ SML หนึ่งอำเภอหนึ่งทุน ดิจิทัลวอลเล็ต การแก้หนี้ครัวเรือน และบ้านเพื่อคนไทย
สุดท้ายนี้ นายกรัฐมนตรีได้กล่าวกับคณะรัฐมนตรีและข้าราชการว่า นักการเมืองและข้าราชการ ต่างมาจากภาษีของประชาชน เราต่างมีหัวใจเดียวกัน คือ การทำงานเพื่อรับใช้พี่น้องประชาชน การทำให้ประเทศไทยดีขึ้น วันนี้อยากให้เพื่อนข้าราชการทุกท่านยึดคติในใจว่า หลังจากนี้ จะเป็นปีแห่งการสร้าง “People Empowerment” เพิ่มอำนาจประชาชน ลดอำนาจเรา หรือการลดและเพิ่มประสิทธิภาพของภาครัฐ

ที่มา : https://www.thaigov.go.th/news/contents/details/91284