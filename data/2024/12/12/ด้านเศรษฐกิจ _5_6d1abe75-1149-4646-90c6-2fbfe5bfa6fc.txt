รัฐบาลไทย-ข่าวทำเนียบรัฐบาล-​เลขาฯ ลอรี่ วอนหยุดปั่นเฟคนิวส์ โจมตีอุตสาหกรรมในประเทศ ยันกระทรวงอุตฯทำงาน“เชิงรุกเชิงรับ"ยังไม่พอ ถ้าไม่หยุด“กระทำเชิงลบ” โดยคนไทยด้วยกัน


วันพฤหัสบดีที่ 12 ธันวาคม 2567
12/12/2567
พิมพ์
​เลขาฯ ลอรี่ วอนหยุดปั่นเฟคนิวส์ โจมตีอุตสาหกรรมในประเทศ ยันกระทรวงอุตฯทำงาน“เชิงรุกเชิงรับ"ยังไม่พอ ถ้าไม่หยุด“กระทำเชิงลบ” โดยคนไทยด้วยกัน
​เลขาฯ ลอรี่ วอนหยุดปั่นเฟคนิวส์ โจมตีอุตสาหกรรมในประเทศ ยันกระทรวงอุตฯทำงาน“เชิงรุกเชิงรับ"ยังไม่พอ ถ้าไม่หยุด“กระทำเชิงลบ” โดยคนไทยด้วยกัน
นางพงศ์พล ยอดเมืองเจริญ เลขานุการว่าการกระทรวงอุตสาหกรรม และโฆษกกระทรวงอุตสาหกรรม กล่าวว่า รัฐมนตรีว่าการกระทรวงอุตสาหกรรม (นายเอกนัฏ พร้อมพันธุ์) ได้ทำทุกสรรพกำลังเพื่อรักษาฐานกำลังแรงงานไทย กว่า 4.45 แสนคนในอุตสาหกรรมยานยนต์ไทย ได้เดินทางโรดโชว์คุยระดับทวิภาคีกับ 6 บริษัทผู้ผลิตรถยนต์ชั้นนำในญี่ปุ่น และได้รับสัญญานบวกในการรักษาฐานการผลิตยานยนต์ในประเทศไทยและการลงทุนเพิ่ม ต่อยอด ด้วยเม็ดเงินกว่า 1.2 แสนล้าน การปรับเกณฑ์เพื่อเซฟฐานการผลิตค่ายรถยุโรป หรือหารือกับบริษัท EV ประเทศจีน เพื่อให้เกิดการจ้างเพิ่มแรงงานไทยที่มีทักษะ เพิ่มชิ้นส่วนผลิตในไทย โดยกระทรวงอุตสาหกรรม ยืนยันจะสนับสนุนมาตรการส่งเสริมที่เป็นธรรมทั้งทางภาษี และสิทธิประโยชน์ทั้งค่ายรถยนต์สันดาป ICE รถยนต์ไฟฟ้า EV และ XEV พร้อมส่งเสริมให้ใช้ Part Localization ชิ้นส่วนสำคัญให้ผลิตในประเทศไทย เพื่อรักษา Supplier และแรงงานคนไทยในระบบ กว่า 4.45 แสนคน ให้มีงานมีรายได้จึงมั่นใจได้ว่าตลาดรถยนต์ในประเทศในปีหน้า 2568 จะฟื้นตัวอย่างมีสมดุลยภาพขึ้นอย่างแน่นอน
โดยกระทรวงอุตสาหกรรม ได้เร่งดำเนินการงานเชิงรุก เพื่อรักษาความเชื่อมั่นผู้ประกอบการในระบบ พร้อมทำงานเชิงรับ เพื่อสร้างค่านิยมให้ "คนไทยใช้ของไทย" แต่คงไม่พอถ้า “คนไทยยังโจมตีของไทย” โจมตีอุตสาหกรรมไทย ด้วยเฟคนิวส์แบบนี้
ทั้งนี้ อย่าหลงเชื่อข่าวบริษัทรถยนต์แห่งหนึ่งจะยุติสายการผลิตในประเทศไทยในวันที่ 30 ธันวาคม 2567 และจะมีการเลิกจ้างพนักงานทั้งหมดนั้น ซึ่งข่าวดังกล่าวมีความคลาดเคลื่อน

ที่มา : https://www.thaigov.go.th/news/contents/details/91269