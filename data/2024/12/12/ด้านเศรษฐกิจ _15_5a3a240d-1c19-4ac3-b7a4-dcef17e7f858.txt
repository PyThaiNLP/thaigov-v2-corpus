รัฐบาลไทย-ข่าวทำเนียบรัฐบาล-​ปลัดฯ ณัฐพล เป็นประธานมอบรางวัลกิจกรรม “โชว์ & แชร์ ยกระดับการประเมิน ITA สอจ. ประจำปีงบประมาณ พ.ศ. 2568”


วันพฤหัสบดีที่ 12 ธันวาคม 2567
12/12/2567
พิมพ์
​ปลัดฯ ณัฐพล เป็นประธานมอบรางวัลกิจกรรม “โชว์ & แชร์ ยกระดับการประเมิน ITA สอจ. ประจำปีงบประมาณ พ.ศ. 2568”
​ปลัดฯ ณัฐพล เป็นประธานมอบรางวัลกิจกรรม “โชว์ & แชร์ ยกระดับการประเมิน ITA สอจ. ประจำปีงบประมาณ พ.ศ. 2568”
11 ธันวาคม 2567 ดร.ณัฐพล รังสิตพล ปลัดกระทรวงอุตสาหกรรม เป็นประธานในพิธีมอบรางวัลกิจกรรม “โชว์ & แชร์ ยกระดับการประเมิน ITA สอจ. ประจำปีงบประมาณ พ.ศ. 2568” โดยมีนายศุภกิจ บุญศิริ รองปลัดกระทรวงอุตสาหกรรม นางสาวทัศนีย์ สามิภักดิ์ ผู้อำนวยการศูนย์ปฏิบัติการต่อต้านการทุจริต กระทรวงอุตสาหกรรม อุตสาหกรรมจังหวัดที่ได้รับรางวัลกิจกรรมดังกล่าว เข้าร่วม ณ ห้องประชุม อก.1 สำนักงานปลัดกระทรวงอุตสาหกรรม
ปลัดกระทรวงอุตสาหกรรม ได้กล่าวยินดีแก่หน่วยงานที่มีผลการประเมิน ITA สอจ. สูงที่สุดระดับ ผ่านดีเยี่ยม และระดับผ่านดี โดยมอบรางวัลให้แก่หน่วยงาน เพื่อเป็นขวัญกำลังใจและความภาคภูมิใจในการปฏิบัติงานให้กับสำนักงานอุตสาหกรรมจังหวัด ทั้ง 7 หน่วยงาน ซึ่งสะท้อนให้เห็นถึงความทุ่มเทและความพยายามของหน่วยงานในการที่จะยกระดับความโปร่งใสและการบริหารราชการที่มีธรรมาภิบาล รวมถึงการให้ความสำคัญต่อการดำเนินการตามนโยบายด้านการป้องกันและปราบปรามการทุจริตและประพฤติมิชอบของสำนักงานปลัดกระทรวงอุตสาหกรรม
สำหรับหน่วยงานที่มีผลการประเมิน ITA สูงที่สุด ระดับ ผ่านดีเยี่ยม คะแนนเต็ม 100 คะแนน นั้นได้แก่ สำนักงานอุตสาหกรรมจังหวัดปทุมธานี ผ่านดีเยี่ยม  97 คะแนน ได้แก่ สำนักงานอุตสาหกรรมจังหวัดขอนแก่น สำนักงานอุตสาหกรรมจังหวัดพัทลุง ผ่านดี  92 คะแนน ได้แก่ สำนักงานอุตสาหกรรมจังหวัดกาญจนบุรี สำนักงานอุตสาหกรรมจังหวัดชุมพร สำนักงานอุตสาหกรรมจังหวัดสกลนคร และระดับ ผ่านดี 90 คะแนน ได้แก่ สำนักงานอุตสาหกรรมจังหวัดสตูล

ที่มา : https://www.thaigov.go.th/news/contents/details/91298