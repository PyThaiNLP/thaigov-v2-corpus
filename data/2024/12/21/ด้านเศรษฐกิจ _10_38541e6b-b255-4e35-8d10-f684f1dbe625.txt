รัฐบาลไทย-ข่าวทำเนียบรัฐบาล-​รองปลัดฯ เอกภัทร  เยี่ยมงานกาชาด2567 ชวนประชาชนมาสร้างบุญ ลุ้นโชค ที่บูธกระทรวงอุตสาหกรรม


วันเสาร์ที่ 21 ธันวาคม 2567
21/12/2567
พิมพ์
​รองปลัดฯ เอกภัทร  เยี่ยมงานกาชาด2567 ชวนประชาชนมาสร้างบุญ ลุ้นโชค ที่บูธกระทรวงอุตสาหกรรม
​รองปลัดฯ เอกภัทร  เยี่ยมงานกาชาด2567 ชวนประชาชนมาสร้างบุญ ลุ้นโชค ที่บูธกระทรวงอุตสาหกรรม
18 ธันวาคม 2567 นายเอกภัทร วังสุวรรณ รองปลัดกระทรวงอุตสาหกรรม พร้อมด้วย นายเดชา จาตุธนานันท์ ผู้ตรวจราชการกระทรวงอุตสาหกรรมและประธานกรรมการ ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank นายกฤศ จันทร์สุวรรณ รองผู้อำนวยการสำนักงานเศรษฐกิจอุตสาหกรรม รักษาการผู้ตรวจราชการกระทรวงอุตสาหกรรม นายสมชาย จักร์กรีนทร์ ผู้อำนวยการสถาบันไทย-เยอรมัน นายจงรักษ์ โรจน์พลาเสถียร ผู้อำนวยการสถาบันรับรองมาตรฐานไอเอสโอ และคณะผู้บริหารและหน่วยงานภายใต้กำกับกระทรวงอุตสาหกรรม เยี่ยมชมพร้อมร่วมกิจกรรมจับคูปองรับโชค และมอบของรางวัลให้แก่ประชาชนผู้โชคดี ภายในบูธร้านกระทรวงอุตสาหกรรม งานกาชาด ประจำปี 2567 ซึ่งบรรยากาศภายในร้านสุดคึกคักเต็มไปด้วยความสุขจากประชาชนที่มาเที่ยวงาน เพราะนอกจากจะได้ทำบุญแล้ว ยังได้รับของรางวัลติดไม้ติดมือกลับไปด้วย
สำหรับร้านกระทรวงอุตสาหกรรมฯ ปีนี้จัดภายใต้แนวคิด "อุตสาหกรรมรวมใจภักดิ์ ๗๒ พรรษา ทศมราชา" แบ่งกิจกรรมเป็น 2 โซนหลัก ได้แก่  โซนนิทรรศการเฉลิมพระเกียรติ  และโซนกิจกรรมความบันเทิงสนุกสนานต่าง ๆ  ไม่ว่าจะเป็นการแสดงมินิคอนเสิร์ตจากศิลปินชื่อดัง พร้อมเล่นเกมลุ้นรับรางวัลมากมายกว่า  1 แสนชิ้น เช่น เครื่องใช้ไฟฟ้า จักรยาน เป็นต้น ตั้งอยู่ในโซนที่ 3 ส่วนราชการ บูธหมายเลข 3.4 ซึ่งจะจัดไปจนถึงวันที่ 22 ธ.ค. 2567 ณ สวนลุมพินี

ที่มา : https://www.thaigov.go.th/news/contents/details/91599