รัฐบาลไทย-ข่าวทำเนียบรัฐบาล-​ปลัดฯ ณัฐพล นำคณะผู้บริหาร ก.อุตสาหกรรม เยี่ยมชมบูทดีพร้อม กรมส่งเสริมอุตสาหกรรม ภายในงาน OTOP City 2024


วันเสาร์ที่ 21 ธันวาคม 2567
21/12/2567
พิมพ์
​ปลัดฯ ณัฐพล นำคณะผู้บริหาร ก.อุตสาหกรรม เยี่ยมชมบูทดีพร้อม กรมส่งเสริมอุตสาหกรรม ภายในงาน OTOP City 2024
​ปลัดฯ ณัฐพล นำคณะผู้บริหาร ก.อุตสาหกรรม เยี่ยมชมบูทดีพร้อม กรมส่งเสริมอุตสาหกรรม ภายในงาน OTOP City 2024
วันที่ 19 ธันวาคม 2567 นายณัฐพล รังสิตพล ปลัดกระทรวงอุตสาหกรรม พร้อมด้วย นางสาวณัฏฐิญา เนตยสุภา อธิบดีกรมส่งเสริมอุตสาหกรรม นายใบน้อย สุวรรณชาตรี เลขาธิการคณะกรรมการอ้อยและน้ำตาลทราย นางดวงดาว ขาวเจริญ รองอธิบดีกรมส่งเสริมอุตสาหกรรม นายสุรพล ปลื้มใจ รองอธิบดีกรมส่งเสริมอุตสาหกรรม และคณะผู้บริหารกระทรวงอุตสาหกรรม ได้เยี่ยมชมบูทดีพร้อม กรมส่งเสริมอุตสาหกรรม ภายในงาน OTOP City 2024 ณ ชาเลนเจอร์ ฮอลล์1-3 ศูนย์แสดงสินค้าและการประชุมอิมแพ็ค เมืองทองธานี
โดย ดีพร้อม ได้ร่วมจัดแสดงและจำหน่ายผลิตภัณฑ์จากศิลปิน OTOP ภายใต้แนวคิดการจัดงาน "Gift For You By DIPROM ของขวัญจากใจ ชาวดีพร้อม" โดยมีผู้ประกอบการ OTOP จำนวน 52 ราย / 40 บูธ เข้าร่วมจำหน่ายและแสดงสินค้าภายในงานดังกล่าว ตามนโยบาย “ปฏิรูปอุตสาหกรรมสู่เศรษฐกิจยุคใหม่ ทันสมัย สะอาด สะดวก โปร่งใส” ของนายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม
กระทรวงอุตสาหกรรมขอเชิญทุกท่านเที่ยวชมงานสุดยิ่งใหญ่ส่งท้ายปี ช้อปสนุกกับผลิตภัณฑ์จากภูมิปัญญารวบรวมที่สุดผลิตภัณฑ์ที่มีคุณภาพจากทั่วไทย พลาดไม่ได้กับสุดยอดอาหารเลิศรสจากทั่วประเทศ พร้อมกิจกรรมความสนุกและศิลปินที่จะมามอบความสุขให้กับทุกท่าน ตั้งแต่วันที่ 14-22 ธันวาคม 2567 ณ ชาเลนเจอร์ ฮอลล์ 1-3 ศูนย์แสดงสินค้าและการประชุมอิมแพ็ค เมืองทองธานี จังหวัดนนทบุรี

ที่มา : https://www.thaigov.go.th/news/contents/details/91602