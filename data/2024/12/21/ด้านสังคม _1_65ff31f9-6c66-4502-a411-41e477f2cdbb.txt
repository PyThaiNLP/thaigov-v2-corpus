รัฐบาลไทย-ข่าวทำเนียบรัฐบาล-ดีอี เตือน ข่าวปลอม “ผลิตภัณฑ์เสริมอาหาร Vistanix วิสตานิกซ์ ช่วยฟื้นฟูการมองเห็นได้ถึง 95-100% โดยไม่ต้องผ่าตัด” อย่าเชื่อ-แชร์ หวั่นสร้างความสับสนในสังคม


วันเสาร์ที่ 21 ธันวาคม 2567
ดีอี เตือน ข่าวปลอม “ผลิตภัณฑ์เสริมอาหาร Vistanix วิสตานิกซ์ ช่วยฟื้นฟูการมองเห็นได้ถึง 95-100% โดยไม่ต้องผ่าตัด” อย่าเชื่อ-แชร์ หวั่นสร้างความสับสนในสังคม
ดีอี เตือน ข่าวปลอม “ผลิตภัณฑ์เสริมอาหาร Vistanix วิสตานิกซ์ ช่วยฟื้นฟูการมองเห็นได้ถึง 95-100% โดยไม่ต้องผ่าตัด” อย่าเชื่อ-แชร์ หวั่นสร้างความสับสนในสังคม
ดีอี เตือน ข่าวปลอม “ผลิตภัณฑ์เสริมอาหาร Vistanix วิสตานิกซ์ ช่วยฟื้นฟูการมองเห็นได้ถึง 95-100% โดยไม่ต้องผ่าตัด” อย่าเชื่อ-แชร์ หวั่นสร้างความสับสนในสังคม
กระทรวงดิจิทัลเพื่อเศรษฐกิจและสังคม (ดีอี) ตรวจพบข่าวปลอมรายสัปดาห์ ที่ประชาชนให้ความสนใจสูงสุดอันดับที่ 1 เรื่อง “ผลิตภัณฑ์เสริมอาหาร Vistanix วิสตานิกซ์ ช่วยฟื้นฟูการมองเห็นได้ถึง 95-100% โดยไม่ต้องผ่าตัด” รองลงมาคือเรื่อง “พบเด็กนักเรียนในประเทศไทยติดเชื้อโนโรไวรัสแล้วกว่า 1,400 ราย” โดยขอให้ประชาชน อย่าหลงเชื่อข่าวปลอม เลือกเชื่อ เลือกแชร์ ข้อมูลที่เป็นประโยชน์ หวั่นสร้างความสับสน เข้าใจผิด ซึ่งจะส่งผลกระทบต่อประชาชนในสังคมเป็นวงกว้าง
นายเวทางค์ พ่วงทรัพย์ เลขาธิการคณะกรรมการดิจิทัลเพื่อเศรษฐกิจและสังคมแห่งชาติ (สดช.) ในฐานะโฆษกกระทรวงดีอี กล่าวถึงผลการมอนิเตอร์และรับแจ้งข่าวปลอมของศูนย์ต่อต้านข่าวปลอม ระหว่างวันที่ 13-19 ธันวาคม 2567 พบข้อความที่เข้ามาทั้งหมด 826,945 ข้อความ โดยมีข้อความที่ต้องดำเนินการตรวจสอบ (Verify) ทั้งสิ้น 733 ข้อความ
สำหรับช่องทางที่มีการพบเบาะแสมากที่สุด คือ ข้อความที่มาจาก Social Listening จำนวน 701
ข้อความ ตามมาด้วยการแจ้งเบาะแสผ่าน Line Official จำนวน 26 ข้อความ ช่องทาง Website จำนวน 2
ข้อความ และ Facebook จำนวน 4 ข้อความ รวมเรื่องที่ต้องดำเนินการตรวจสอบทั้งหมด 264 เรื่อง และจาก
การประสานงานกับหน่วยงานที่เกี่ยวข้อง ได้รับผลการตรวจสอบกลับมาแล้ว 83 เรื่อง
ทั้งนี้ กระทรวงดีอี ได้แบ่งข่าวปลอมที่ได้รับความสนใจเป็น 5 กลุ่ม ประกอบด้วย
กลุ่มที่ 1 : นโยบายรัฐบาล ข่าวสารทางราชการ ความสงบเรียบร้อยของสังคม ขัดศีลธรรมอันดี และความมั่นคง
ภายในประเทศ จำนวน 99 เรื่อง
กลุ่มที่ 2 : ผลิตภัณฑ์สุขภาพ วัตถุอันตราย เครื่องสำอาง รวมถึงสินค้าและบริการที่ผิดกฎหมายจำนวน 90 เรื่อง
กลุ่มที่ 3 : ภัยพิบัติ จำนวน 12 เรื่อง
กลุ่มที่ 4 : เศรษฐกิจ จำนวน 20 เรื่อง
กลุ่มที่ 5 : กลุ่มอาชญากรรมออนไลน์ จำนวน 43 เรื่อง
นายเวทางค์ กล่าวต่อว่า เมื่อพิจารณาจากข่าวปลอมที่ได้รับความสนใจในลำดับต้นๆ ในสัปดาห์นี้ พบว่าเป็นข่าวเกี่ยวกับสุขภาพ และหน่วยงานของรัฐ รวมถึงเรื่องภัยพิบัติ ซึ่งมีผลกระทบต่อสังคมส่วนใหญ่ อาจ ทำให้เกิดความเข้าใจผิด วิตกกังวลได้ โดยข่าวที่ได้รับความสนใจจากประชาชนมากที่สุด 10 อันดับ ได้แก่
อันดับที่ 1 : เรื่อง ผลิตภัณฑ์เสริมอาหาร Vistanix วิสตานิกซ์ ช่วยฟื้นฟูการมองเห็นได้ถึง 95-100% โดยไม่ต้อง ผ่าตัด
อันดับที่ 2 : เรื่อง พบเด็กนักเรียนในประเทศไทยติดเชื้อโนโรไวรัสแล้วกว่า 1,400 ราย
อันดับที่ 3 : เรื่อง หลอดเลือดโป่งที่หลังมือ และอาการชานิ้วมือ เป็นสัญญาณเตือนก่อนเกิดภาวะสมองขาดเลือด
อันดับที่ 4 : เรื่อง เมฆเตือนภัย จะเกิดเหตุไฟไหม้ครั้งใหญ่ทั้งในประเทศและต่างประเทศ เฝ้าระวังถึงวันที่ 5 ม.ค. 68
อันดับที่ 5 : เรื่อง สัญลักษณ์กบบนซองช็อกโกแลต หมายถึงช็อกโกแลตที่ทำจากหนอน
อันดับที่ 6 : เรื่อง จังหวัดนครศรีธรรมราช ยังมีพายุอีกหนึ่งลูกช่วงเดือนธันวาคม
อันดับที่ 7 : เรื่อง แผ่นดินไหวขนาด 7.4 ที่วานูอาตู ไทยควรหลีกเลี่ยงทะเลและเฝ้าระวังสึนามิ คลื่นทะเล ปั่นป่วนทั่วโลก
อันดับที่ 8 : เรื่อง เผยเอกสารกระทรวงยุติธรรม แจ้งเลขล็อกรางวัลสลากกินแบ่ง
อันดับที่ 9 : เรื่อง PEA รับแจ้งเปลี่ยนหม้อมิเตอร์ และรับเงินประกันหม้อเก่า ผ่านไลน์
อันดับที่ 10 : เรื่อง พายุปาบึกเข้าประเทศไทยในวันที่ 20 ธ.ค. 67
“เมื่อพิจารณาจากข่าวปลอมที่ประชาชนสนใจมากที่สุด จาก 10 อันดับข้างต้น พบว่าเป็นข่าวที่ เกี่ยวข้องกับ สุขภาพ หน่วยงานรัฐ และภัยพิบัติ ซึ่งทั้งหมดมีผลกระทบต่อประชาชน ทำให้เกิดความเข้าใจผิด ความวิตกกังวล ส่งผลกระทบกับประชาชนทั่วประเทศเป็นวงกว้าง หากมีการแชร์ส่งต่อกันไปในสังคม” นาย เวทางค์ กล่าว
อย่างไรก็ตาม ดีอี มีความห่วงใยประชาชน เรื่องความตระหนักรู้เท่าทันข่าวปลอมที่ถูกแพร่กระจายบน
สื่อออนไลน์ โซเชียล ซึ่งหากขาดความรู้เท่าทัน ส่งต่อข้อมูลข่าวปลอม ทำให้เกิดการหลงเชื่อ สร้างความเข้าใจที่
คลาดเคลื่อน สร้างความเสียหายต่อทรัพย์สิน หรือข้อมูลส่วนบุคคล และอาจส่งผลกระทบต่อประชาชนในสังคม
เป็นวงกว้าง ดังนั้นจึงควรตรวจสอบข้อเท็จจริงของข่าวหรือลิงก์เว็บไซต์ให้แน่ชัด
สามารถแจ้งเบาะแส ข่าวปลอม และอาชญากรรมออนไลน์ทุกรูปแบบ โทรสายด่วน 1111 (24 ชม.)
| Line ID: @antifakenewscenter | เว็บไซต์ www.antifakenewscenter.com

ที่มา : https://www.thaigov.go.th/news/contents/details/91594