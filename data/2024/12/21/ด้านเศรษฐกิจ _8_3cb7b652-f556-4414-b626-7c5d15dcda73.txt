รัฐบาลไทย-ข่าวทำเนียบรัฐบาล-ผู้ตรวจราชการ อก. ร่วมประชุมคณะกรรมการนโยบายการป้องกันและลดอุบัติเหตุทางถนนแห่งชาติ เน้นย้ำเรื่องความปลอดภัยสูงสุดแก่ผู้สัญจรช่วงปีใหม่ 2568


วันเสาร์ที่ 21 ธันวาคม 2567
21/12/2567
พิมพ์
ผู้ตรวจราชการ อก. ร่วมประชุมคณะกรรมการนโยบายการป้องกันและลดอุบัติเหตุทางถนนแห่งชาติ เน้นย้ำเรื่องความปลอดภัยสูงสุดแก่ผู้สัญจรช่วงปีใหม่ 2568
ผู้ตรวจราชการ อก. ร่วมประชุมคณะกรรมการนโยบายการป้องกันและลดอุบัติเหตุทางถนนแห่งชาติ เน้นย้ำเรื่องความปลอดภัยสูงสุดแก่ผู้สัญจรช่วงปีใหม่ 2568
เมื่อวันที่ 18 ธันวาคม 2567 นายกฤศ จันทร์สุวรรณ รองผู้อำนวยการสำนักงานเศรษฐกิจอุตสาหกรรม รักษาราชการในตำแหน่งผู้ตรวจราชการกระทรวงอุตสาหกรรม เข้าร่วมการประชุมคณะกรรมการนโยบายการป้องกันและลดอุบัติเหตุทางถนนแห่งชาติ ครั้งที่ 1/2567 เพื่อพิจารณาแผนบูรณาการป้องกันและลดอุบัติหตุทางถนนช่วงเทศกาลและช่วงวันหยุด พ.ศ.2568 เพื่อเป็นกรอบแนวทางบูรณาการการดำเนินการป้องกันและลดอุบัติเหตุทางถนนของหน่วยงานที่เกี่ยวข้องทุกภาคส่วน โดยมีนายอนุทิน ชาญวีรกูล รองนายกรัฐมนตรี และรัฐมนตรีว่าการกระทรวงมหาดไทย เป็นประธานการประชุม ณ ห้องประชุม 1 อาคาร 3 ชั้น 5 กรมป้องกันและบรรเทาสาธารณภัย
โดยในที่ประชุม ได้เน้นย้ำผู้ว่าราชการจังหวัดและหน่วยงานที่เกี่ยวข้อง เร่งดำเนินการวางแผนงานในการรองรับสถานการณ์การเดินทางของประชาชน เพื่อให้เกิดความปลอดภัยสูงสุดแก่ผู้สัญจรโดยเฉพาะในช่วงวันหยุดยาวเทศกาลปีใหม่ 2568 รวมถึงในทุกช่วงเทศกาล
พร้อมให้ทุกภาคส่วนสร้างความตระหนักด้านความปลอดภัยทางถนนให้กับผู้ใช้รถใช้ถนน ร่วมกันรณรงค์และปลูกจิตสำนึก สร้างความตระหนักรู้ การลดพฤติกรรมการขับรถเร็ว การดื่มแล้วขับ และการไม่สวมหมวกนิรภัยขณะขี่รถจักรยานยนต์ รวมถึงกำหนดมาตรการในพื้นที่กวดขันวินัยจราจรอย่างเคร่งครัด และให้หน่วยงานที่เกี่ยวข้องพิจารณาใช้บทลงโทษขั้นสูงสุดกับผู้ที่กระทำผิดทุกกรณี “เร็ว เมา หมวก” กับผู้กระทำผิด และมีการเสนอให้พิจารณาปรับปรุงแก้ไขกฎหมายเพิ่มอัตราโทษต่อผู้กระทำความผิด เกี่ยวกับการขับรถเร็วเกินกำหนด การดื่มแล้วขับ เพื่อให้ผู้ขับขี่เกรงกลัวไม่กล้าฝ่าฝืนกฎหมาย

ที่มา : https://www.thaigov.go.th/news/contents/details/91597