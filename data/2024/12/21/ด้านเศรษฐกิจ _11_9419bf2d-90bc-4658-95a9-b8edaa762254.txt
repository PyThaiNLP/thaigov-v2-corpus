รัฐบาลไทย-ข่าวทำเนียบรัฐบาล-​รัฐมนตรีฯ เอกนัฏ เป็นประธานเปิดงานประชุมวิชาการนานาชาติฮาลาล Thailand Halal Assembly 2024 (THA2024)


วันเสาร์ที่ 21 ธันวาคม 2567
21/12/2567
พิมพ์
​รัฐมนตรีฯ เอกนัฏ เป็นประธานเปิดงานประชุมวิชาการนานาชาติฮาลาล Thailand Halal Assembly 2024 (THA2024)
​รัฐมนตรีฯ เอกนัฏ เป็นประธานเปิดงานประชุมวิชาการนานาชาติฮาลาล Thailand Halal Assembly 2024 (THA2024)
19 ธันวาคม 2567 นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม เป็นประธานเปิดงานประชุมวิชาการนานาชาติฮาลาล Thailand Halal Assembly 2024 (THA2024) ภายใต้แนวคิด “Toward Halal Trust Through Digital Technology 2 AIs” หรือ “ความไว้วางใจด้านฮาลาล ผ่านเทคโนโลยี ดิจิทัลสองเอไอ” หวังสร้างโอกาสที่ยั่งยืนในอุตสาหกรรมฮาลาลไทย อีกทั้งช่วยให้ประเทศ ไทยได้ขยายส่วนแบ่งทางการตลาดในเศรษฐกิจฮาลาลโลก โดยมี นายชาลี ขันศิริ ผู้อำนวยการกองเศรษฐกิจอุตสาหกรรมระหว่างประเทศ ดร.ศุภวรรณ ตีระรัตน์ ผู้อำนวยการสถาบันอาหาร เข้าร่วม ณ โรงแรมอัลมีรอช กรุงเทพฯ
นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม กล่าวถึงบทบาทในการขับเคลื่อนอุตสาหกรรมฮาลาล ภายใต้ (ร่าง) แผนปฏิบัติการพัฒนาอุตสาหกรรมฮาลาลไทยระยะ 5 ปี (2567-2570) เพื่อให้ประเทศไทยกลายเป็นศูนย์กลางฮาลาลของอาเซียนภายในปี 2570 โดยมีผลิตภัณฑ์และบริการฮาลาลเป้าหมาย อาทิ อาหารและเครื่องดื่มฮาลาล แฟชั่นฮาลาล เภสัชภัณฑ์ สมุนไพร และเครื่องสำอางฮาลาล โกโก้ รวมถึงการบริการฮาลาลและการท่องเที่ยวฮาลาล ผ่าน 3 มาตรการสำคัญ ได้แก่ การส่งเสริมการค้าระหว่างประเทศเพื่อเสริมสร้างห่วงโซ่อุปทานของอุตสาหกรรมฮาลาลไทย การพัฒนาการผลิตและมาตรฐานของอุตสาหกรรมฮาลาลไทย และการเสริมสร้างปัจจัยสนับสนุนของอุตสาหกรรมฮาลาลไทย ผ่านกลไกการดำเนินงานโดยคณะกรรมการอุตสาหกรรมฮาลาลแห่งชาติ นอกจากนี้ กระทรวงอุตสาหกรรม ยังมีบทบาทสำคัญในการดำเนินความร่วมมือด้านสินค้าและบริการฮาลาลภายใต้กรอบความร่วมมือระหว่างประเทศ Indonesia-Malaysia-Thailand Growth Triangle (IMT-GT) ผ่านการริเริ่มกิจกรรมต่างๆ เช่น การจัดอบรมและการแลกเปลี่ยนความรู้ เป็นต้น

ที่มา : https://www.thaigov.go.th/news/contents/details/91600