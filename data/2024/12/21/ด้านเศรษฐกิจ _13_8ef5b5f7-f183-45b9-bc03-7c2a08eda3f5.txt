รัฐบาลไทย-ข่าวทำเนียบรัฐบาล-​รัฐมนตรีฯ เอกนัฏ ร่วมยินดี SME D Bank ในโอกาสครบรอบวันสถาปนา ก้าวสู่ปีที่ 23 


วันเสาร์ที่ 21 ธันวาคม 2567
21/12/2567
พิมพ์
​รัฐมนตรีฯ เอกนัฏ ร่วมยินดี SME D Bank ในโอกาสครบรอบวันสถาปนา ก้าวสู่ปีที่ 23
​รัฐมนตรีฯ เอกนัฏ ร่วมยินดี SME D Bank ในโอกาสครบรอบวันสถาปนา ก้าวสู่ปีที่ 23
20 ธันวาคม 2567 นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม เป็นประธานในพิธีสงฆ์ พร้อมร่วมแสดงความยินดีในโอกาสที่ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank จัดงานครบรอบวันสถาปนาธนาคาร ก้าวสู่ปีที่ 23  โดยมีนายณัฐพล รังสิตพล ปลัดกระทรวงอุตสาหกรรม  นางสาวไพลิน เทียนสุวรรณ ที่ปรึกษารัฐมนตรีว่าการกระทรวงอุตสาหกรรม นางสาวณัฏฐิญา เนตยสุภา อธิบดีกรมส่งเสริมอุตสาหกรรม นายสุเมธ ตั้งประเสริฐ กรรมการ รักษาการ ผู้ว่าการการนิคมอุตสาหกรรมแห่งประเทศไทย เข้าร่วมด้วย และมีนายเดชา จาตุธนานันท์ ผู้ตรวจราชการกระทรวงอุตสาหกรรม และประธานกรรมการธนาคาร นายพิชิต มิทราวงศ์ กรรมการผู้จัดการ และพร้อมคณะผู้บริหารและเจ้าหน้าที่ธนาคาร ร่วมให้การต้อนรับ ณ สำนักงานใหญ่ SME D Bank อาคาร SME Bank Tower
สำหรับการจัดงานครั้งนี้ จัดภายใต้แนวคิด "ธนาคารเพื่อเอสเอ็มอีไทย ส่งต่อคุณค่า สู่การพัฒนาอย่างยั่งยืน" ตอกย้ำบทบาทและความสำคัญในการสนับสนุน “เติมทุนคู่พัฒนา” เพิ่มศักยภาพให้ผู้ประกอบการเอสเอ็มอีเติบโตอย่างเข้มแข็งและยั่งยืน โดยมีผู้บริหารจากหน่วยงานต่าง ๆ ทั้งภาครัฐ ภาคเอกชน ลูกค้า ผู้ประกอบการ รวมถึง ประชาชนทั่วไป เข้าร่วมแสดงความยินดี และร่วมบริจาคสมทบทุนเพื่อผู้ป่วยยากไร้ให้แก่สถาบันประสาทวิทยา กรมการแพทย์ กระทรวงสาธารณสุข

ที่มา : https://www.thaigov.go.th/news/contents/details/91603