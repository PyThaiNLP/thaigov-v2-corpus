รัฐบาลไทย-ข่าวทำเนียบรัฐบาล-ธอส. ร่วมกับสภากาชาดไทย จัดกิจกรรมรับบริจาคโลหิต ครั้งที่ 4 ประจำปี 2567 


วันศุกร์ที่ 20 ธันวาคม 2567
20/12/2567
พิมพ์
ธอส. ร่วมกับสภากาชาดไทย จัดกิจกรรมรับบริจาคโลหิต ครั้งที่ 4 ประจำปี 2567
ธอส. ร่วมกับสภากาชาดไทย จัดกิจกรรมรับบริจาคโลหิต ครั้งที่ 4 ประจำปี 2567 เนื่องในวันคล้ายวันพระบรมราชสมภพ พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร วันชาติ และวันพ่อแห่งชาติ 5 ธันวาคม 2567
ธนาคารอาคารสงเคราะห์ (ธอส.) ร่วมกับสภากาชาดไทย จัดกิจกรรมรับบริจาคโลหิต ครั้งที่ 4 ประจำปี 2567 ณ ธอส. สำนักงานใหญ่ ซึ่งเป็นส่วนหนึ่งในกิจกรรมจิตอาสาบำเพ็ญสาธารณกุศล เนื่องในวันคล้ายวันพระบรมราชสมภพ พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร วันชาติ และวันพ่อแห่งชาติ 5 ธันวาคม 2567 เพื่อช่วยเหลือผู้ป่วยที่ขาดแคลนโลหิตในโรงพยาบาลทั่วประเทศ อันเป็นประโยชน์ต่อสังคมโดยส่วนรวม อีกทั้งยังสอดคล้องกับนโยบายด้านการแสดงความรับผิดชอบต่อสังคมและสิ่งแวดล้อมหรือ CSR ของธนาคาร โดยมีคณะผู้บริหาร ผู้ปฏิบัติงานธนาคาร ลูกค้า และประชาชนร่วมบริจาคโลหิตเป็นจำนวนมาก
นายกมลภพ วีระพละ กรรมการผู้จัดการ ธนาคารอาคารสงเคราะห์ (ธอส.) เปิดเผยว่า ธอส. ในฐานะสถาบันการเงินของรัฐ สังกัดกระทรวงการคลัง ที่มีพันธกิจ “ทำให้คนไทยมีบ้าน” โดยตลอดระยะเวลากว่า 71 ปี ได้สนับสนุนให้คนไทยมีที่อยู่อาศัยเป็นของตนเองมาแล้วมากกว่า 4.6 ล้านครอบครัว ขณะเดียวกัน ธนาคารยังดำเนินการตามนโยบายด้านการแสดงความรับผิดชอบต่อสังคมและสิ่งแวดล้อม ควบคู่ไปด้วย โดยในวันศุกร์ที่ 20 ธันวาคม 2567 ธอส. ร่วมกับสภากาชาดไทยจัดกิจกรรมรับบริจาคโลหิต ครั้งที่ 4 ประจำปี 2567 ณ ห้องวิมานเมฆ ธนาคารอาคารสงเคราะห์ สำนักงานใหญ่ ซึ่งเป็นส่วนหนึ่งในกิจกรรมจิตอาสาบำเพ็ญสาธารณกุศล เนื่องในวันคล้ายวันพระบรมราชสมภพ พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร วันชาติ และวันพ่อแห่งชาติ 5 ธันวาคม 2567 ได้รับโลหิตครั้งนี้จำนวน 84,150 ซีซี เพื่อเป็นโลหิตสำรองสำหรับผู้ป่วยโรงพยาบาลทั่วประเทศ ขณะเดียวกันยังเป็นการส่งเสริมให้ผู้ปฏิบัติงานธนาคารมีส่วนร่วมเสียสละเพื่อทำประโยชน์ในการช่วยเหลือผู้อื่น โดยมีคณะผู้บริหาร ผู้ปฏิบัติงานธนาคาร ตลอดจนลูกค้า และประชาชนร่วมบริจาคโลหิต ซึ่งสอดคล้องกับนโยบายด้านการแสดงความรับผิดชอบต่อสังคมและสิ่งแวดล้อมหรือ CSR ของธนาคาร โดยธนาคาร ให้ความสำคัญและดำเนินการมาอย่างต่อเนื่องควบคู่กับการดำเนินงานตามภารกิจหลักในการสนับสนุนสินเชื่อเพื่อที่อยู่อาศัยแก่ประชาชนโดยเฉพาะกลุ่มผู้มีรายได้น้อยและปานกลางให้สามารถมีที่อยู่อาศัยเป็นของตนเอง

ที่มา : https://www.thaigov.go.th/news/contents/details/91587