รัฐบาลไทย-ข่าวทำเนียบรัฐบาล-“ศศิกานต์” ชวนประชาชนวางแผนเดินทางล่วงหน้า พร้อมเผยเส้นทางเลี่ยงรถติดครบทุกภาค สะดวก ปลอดภัย ต้อนรับปีใหม่ 2568


วันเสาร์ที่ 21 ธันวาคม 2567
21/12/2567
พิมพ์
“ศศิกานต์” ชวนประชาชนวางแผนเดินทางล่วงหน้า พร้อมเผยเส้นทางเลี่ยงรถติดครบทุกภาค สะดวก ปลอดภัย ต้อนรับปีใหม่ 2568
“ศศิกานต์” ชวนประชาชนวางแผนเดินทางล่วงหน้า พร้อมเผยเส้นทางเลี่ยงรถติดครบทุกภาค สะดวก ปลอดภัย ต้อนรับปีใหม่ 2568
วันที่ 21 ธันวาคม 2567 เวลา  08.30   น. นางสาวศศิกานต์ วัฒนะจันทร์ รองโฆษกประจำสำนักนายกรัฐมนตรี เชิญชวนประชาชนเช็คเส้นทางเพื่อเตรียมตัวกลับภูมิลำเนาในช่วงเทศกาล ปีใหม่ 2568 เนื่องจากช่วงเทศกาลจะมีผู้ใช้รถยนต์จำนวนมาก เพื่อให้เกิดความสะดวกรวดเร็วในการเดินทาง หลีกเลี่ยงปัญหาการจราจรติดขัดในช่วงดังกล่าว จึงขอให้วางแผนการเดินทางล่วงหน้า โดยตำรวจทางหลวงแนะนำเส้นทางเลี่ยง สำหรับผู้เดินทางสายกรุงเทพ – ภาคอีสานกรุงเทพ – ภาคเหนือ  กรุงเทพ – ภาคใต้ และ กรุงเทพ- ภาคตะวันออก ดังนี้
เส้นทางเลี่ยงรถติด 'ปีใหม่ 2568' กรุงเทพ - ภาคอีสาน
1.ถนนพหลโยธิน (ถนน ทล.1) เข้าทางแยกต่างระดับบางปะอิน และเข้าสู่จังหวัดสระบุรี
2.ถนน ทล.304 ผ่านจังหวัดฉะเชิงเทรา - นครราชสีมา - บุรีรัมย์
3.เส้นทางสาย ทล.21 และ ทล.205 มุ่งหน้าสู่จังหวัดชัยภูมิ - ขอนแก่น – อุดรธานี
เส้นทางเลี่ยงรถติด 'ปีใหม่ 2568' กรุงเทพ - ภาคเหนือ
1. วงแหวนตะวันออก (ถนน ทล.9) เลี้ยวซ้ายเข้าทางระดับคลองหลวงใช้ทางหลวง 3214 เข้าสู่ทางหลวง 347 และ 32 (สายเอเชีย)
2. วงแหวนตะวันตก (ถนน ทล.9) เชื่อมต่อทางหลวง 340 และ 32 ผ่านจังหวัดสุพรรณบุรี - ชัยนาท – อุทัยธานี
เส้นทางเลี่ยงรถติด 'ปีใหม่ 2568' กรุงเทพ - ภาคตะวันออก
1.ทางหลวงพิเศษหมายเลข 7 (มอเตอร์เวย์)
2.ใช้ทางหลวงหมายเลข 304 ผ่านมีนบุรี - หนองจอก ออกสู่ภาคตะวันออก
3.ใช้ทางหลวงหมายเลข 34 (เทพรัตน) ผ่านบางนา - บางปะกง หรือใช้ทางพิเศษบูรพาวิถีออกสู่ภาคตะวันออก
4.ทางหลวงหมายเลข 3 (ถนนสุขุมวิท)
เส้นทางเลี่ยงรถติด 'ปีใหม่ 2568' กรุงเทพ - ภาคใต้
1.ทางหลวงหมายเลข 35 (ถนนพระราม 2) เส้นทางผ่านจังหวัดสมุทรสาคร - สมุทรสงคราม - เพชรบุรี
2.ทางหลวงหมายเลข 4 (ถนนเพชรเกษม) เส้นทางผ่านจังหวัดราชบุรี - เพชรบุรี – ประจวบคีรีขันธ์
“ไม่ว่าจะเดินทางด้วยเส้นทางไหนในช่วงเทศกาลปีใหม่ อาจจะต้องเจอปัญหาการจราจรหนาแน่น ขอให้ผู้ขับขี่เตรียมใจให้พร้อม และที่สำคัญขับขี่รถด้วยความระมัดระวังเพื่อความปลอดภัยในการเดินทาง
หากต้องการสอบถามข้อมูลการเดินทางเพิ่มเติม หรือแจ้งเหตุร้ายระหว่างเดินทาง สามารถติดต่อได้ที่ สายด่วนกรมทางหลวง 1586 (โทร. ฟรีทุกเครือข่ายตลอด 24 ชั่วโมง) สายด่วนมอเตอร์เวย์ 1586 กด 7 และตำรวจทางหลวง 1193” นางสาวศศิกานต์ ระบุ

ที่มา : https://www.thaigov.go.th/news/contents/details/91593