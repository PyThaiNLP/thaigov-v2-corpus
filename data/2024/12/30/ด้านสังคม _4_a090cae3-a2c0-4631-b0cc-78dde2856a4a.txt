รัฐบาลไทย-ข่าวทำเนียบรัฐบาล-ปลัด สธ.ตรวจเยี่ยมการดำเนินงานตามนโยบายฯและให้กำลังใจบุคลากร รพร.สระแก้ว


วันจันทร์ที่ 30 ธันวาคม 2567
ปลัด สธ.ตรวจเยี่ยมการดำเนินงานตามนโยบายฯและให้กำลังใจบุคลากร รพร.สระแก้ว
ปลัดกระทรวงสาธารณสุข และคณะ  ตรวจเยี่ยมและให้กำลังใจบุคลากรโรงพยาบาลสมเด็จพระยุพราชสระแก้ว
(30 ธ.ค. 67)  นพ.โอภาส การย์กวินพงศ์ ปลัดกระทรวงสาธารณสุข พร้อมด้วย นพ.โสภณ เอี่ยมศิริถาวร ผู้ตรวจราชการกระทรวงสาธารณสุข เขตสุขภาพที่ 6 นพ.สุภโชค เวชภัณฑ์เภสัช รักษาการผู้ตรวจราชการกระทรวงสาธารณสุข เขตสุขภาพที่ 2 เยี่ยมให้กำลังใจบุคลากรโรงพยาบาลสมเด็จพระยุพราชสระแก้ว รับฟังผลการดำเนินงานด้านสาธารณสุขของจังหวัด คลินิกการแพทย์แผนไทย สถานีสุขภาพ ตลอดจนการดำเนินงานศูนย์เรียนรู้สาธารณสุขชายแดนจังหวัดสระแก้ว เพื่อเป็นแหล่งเรียนรู้และพัฒนาศักยภาพบุคลากรทั้งในและต่างประเทศ ให้สามารถดูแลสุขภาพประชาชนพื้นที่ชายแดน ตลอดจนรับมือกับสถานการณ์ฉุกเฉินด้านสาธารณสุขได้อย่างมีประสิทธิภาพ โดยมี นพ.ธราพงษ์ กัปโก นพ.สสจ.สระแก้ว  นพ.สมคิด ยึนประโคน ผู้อำนวยการโรงพยาบาลสมเด็จพระยุพราชสระแก้ว และคณะ ให้การต้อนรับ *****************

ที่มา : https://www.thaigov.go.th/news/contents/details/91885