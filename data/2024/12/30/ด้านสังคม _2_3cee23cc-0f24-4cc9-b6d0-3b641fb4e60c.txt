รัฐบาลไทย-ข่าวทำเนียบรัฐบาล-ตรวจเยี่ยมการดำเนินงานตามนโยบายฯและให้กำลังใจบุคลากร รพ.โคกสูง อ.โคกสูง จ.สระแก้ว


วันจันทร์ที่ 30 ธันวาคม 2567
ตรวจเยี่ยมการดำเนินงานตามนโยบายฯและให้กำลังใจบุคลากร รพ.โคกสูง อ.โคกสูง จ.สระแก้ว
ปลัดกระทรวงสาธารณสุข และคณะ  ตรวจเยี่ยมและให้กำลังใจบุคลากรโรงพยาบาลโคกสูง อ.โคกสูง จ.สระแก้ว
(30 ธ.ค. 67)  นพ.โอภาส การย์กวินพงศ์ ปลัดกระทรวงสาธารณสุข พร้อมด้วย นพ.โสภณ เอี่ยมศิริถาวร ผู้ตรวจราชการกระทรวงสาธารณสุข เขตสุขภาพที่ 6 นพ.สุภโชค เวชภัณฑ์เภสัช รักษาการผู้ตรวจราชการกระทรวงสาธารณสุข เขตสุขภาพที่ 2 และคณะ ตรวจเยี่ยมและให้กำลังใจบุคลากรโรงพยาบาลโคกสูง อ.โคกสูง จ.สระแก้ว ซึ่งเป็นโรงพยาบาลระดับ S (SAP) ได้รับรางวัลโรงพยาบาลปรับโฉมดีเด่น ระดับประเทศ โดยได้ชื่นชมที่ได้ช่วยกันดูแลพัฒนาโรงพยาบาลได้เป็นอย่างดี  ตามแนวคิด "รพ.น่าชม ร่มรื่น เป็นมิตรกับสิ่งแวดล้อม" ทั้งการให้บริการห้องฉุกเฉิน และการให้บริการแพทย์แผนไทย ที่มีการบริหารงานแบบ Business Unit มีตู้ kiosk ยืนยันในการเข้ารับบริการด้วยตัวเองง่ายสะดวกรวดเร็ว รวมทั้ง การดูแลสวัสดิการเจ้าหน้าที่ อาทิ หอพัก รวมทั้งการส่งเสริมสนับสนุนให้เจ้าหน้าที่ออกกำลังกาย เป็นต้น โดยมี นพ.ธราพงษ์ กัปโก นพ.สสจ.สระแก้ว นพ.สุกฤษฎิ์ เลิศสกุลธรรม ผู้อำนวยการโรงพยาบาลโคกสูง และคณะ ให้การต้อนรับ *****************

ที่มา : https://www.thaigov.go.th/news/contents/details/91876