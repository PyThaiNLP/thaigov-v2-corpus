รัฐบาลไทย-ข่าวทำเนียบรัฐบาล-’เฉลิมชัย‘ ประชุมคณะกรรมการพัฒนาโครงสร้างระบบราชการ เคาะ ปรับโครงสร้างกรมอุทยานแห่งชาติ สัตว์ป่า และพันธุ์พืช


วันอาทิตย์ที่ 29 ธันวาคม 2567
’เฉลิมชัย‘ ประชุมคณะกรรมการพัฒนาโครงสร้างระบบราชการ เคาะ ปรับโครงสร้างกรมอุทยานแห่งชาติ สัตว์ป่า และพันธุ์พืช
’เฉลิมชัย‘ ประชุมคณะกรรมการพัฒนาโครงสร้างระบบราชการ เคาะ ปรับโครงสร้างกรมอุทยานแห่งชาติ สัตว์ป่า และพันธุ์พืช
วันที่ 26 ธันวาคม 2567ที่ เวลา 13.30 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม เป็นประธานการประชุมคณะกรรมการพัฒนาโครงสร้างระบบราชการของกระทรวงทรัพยากรธรรมชาติและสิ่งแวดล้อม ครั้งที่ 1/2567 โดยมี นางอรนุช หล่อเพ็ญศรี รองปลัดกระทรวงฯ นายอรรถพล เจริญชันษา อธิบดีกรมอุทยานแห่งชาติ สัตว์ป่า และพันธุ์พืช พร้อมด้วยผู้แทนหน่วยงานที่เกี่ยวข้อง อาทิ สำนักงาน ก.พ. สำนักงาน ก.พ.ร. สำนักงานคณะกรรมการกฤษฎีกา สำนักงบประมาณ เข้าร่วมประชุม ณ ห้องประชุม ชั้น 20 กระทรวงทรัพยากรธรรมชาติและสิ่งแวดล้อม และผ่านระบบ Video Conference
ที่ประชุม ได้เห็นชอบคำชี้แจงประกอบการแบ่งส่วนราชการภายในของกรมอุทยานแห่งชาติ สัตว์ป่า และพันธุ์พืช ซึ่งได้มีการปรับเพิ่มหน้าที่และอำนาจ และเปลี่ยนชื่อ อาทิ ปรับเพิ่มหน้าที่และอำนาจ จัดการที่ดินและราษฎรในพื้นที่ป่าอนุรักษ์ด้วยระบบภูมิสารสนเทศและระบบอื่นตามที่กฎหมายกำหนด เพื่อรองรับภารกิจใหม่ตามพระราชบัญญัติอุทยานแห่งชาติ พ.ศ. 2562 มาตรา 64 และพระราชบัญญัติคุ้มครองสัตว์ป่า พ.ศ. 2562 มาตรา 121 การปรับพื้นที่รับผิดชอบของสำนักบริหารพื้นที่อนุรักษ์ (จังหวัดสตูล และตรัง) รวมถึงการจัดตั้งหน่วยงานตามมติคณะรัฐมนตรีเมื่อวันที่ 17 กรกฎาคม 2550 จำนวน 2 หน่วยงาน เพื่อกำหนดหน่วยงานที่ทำหน้าที่สนับสนุนการบริหารราชการให้มีประสิทธิภาพด้านการพัฒนาระบบราชการ ซึ่งการปรับปรุงดังกล่าวไม่มีการเพิ่มจำนวนกอง อัตรากำลัง และงบประมาณด้านบุคลากรในภาพรวมของส่วนราชการ แต่เป็นการปรับปรุงเพื่อปรับตัวต่อการบริหารงานด้านทรัพยากรธรรมชาติด้านต่าง ๆ ให้รองรับภารกิจที่เปลี่ยนแปลงไป มีความคล่องตัว และมีประสิทธิภาพมากยิ่งขึ้น"ดร.เฉลิมชัย" เปิดงานวันคุ้มครองสัตว์ป่าแห่งชาติ ปี 67 พร้อมชวน ปชช. เที่ยวอุทยานแห่งชาติ ตลอดปี 68"ดร.เฉลิมชัย" เปิดงานวันคุ้มครองสัตว์ป่าแห่งชาติ ปี 67 พร้อมชวน ปชช. เที่ยวอุทยานแห่งชาติ ตลอดปี 68

ที่มา : https://www.thaigov.go.th/news/contents/details/91871