รัฐบาลไทย-ข่าวทำเนียบรัฐบาล-คลิกด่วน..กสทช..แจกซิมเนตฟรี  1.1  ล้านสิทธิ สำหรับผู้ถือบัตรคนพิการ หมดเขตพรุ่งนี้  31 ธ.ค. 67 


วันจันทร์ที่ 30 ธันวาคม 2567
30/12/2567
พิมพ์
คลิกด่วน..กสทช..แจกซิมเนตฟรี  1.1  ล้านสิทธิ สำหรับผู้ถือบัตรคนพิการ หมดเขตพรุ่งนี้  31 ธ.ค. 67
คลิกด่วน..กสทช..แจกซิมเนตฟรี  1.1  ล้านสิทธิ สำหรับผู้ถือบัตรคนพิการ หมดเขตพรุ่งนี้  31 ธ.ค. 67
วันนี้ ( 30 ธันวาคม 2567) นายอนุกูล พฤกษานุศักดิ์ รองโฆษกประจำสำนักนายกรัฐมนตรี เปิดเผยว่า สำนักงานคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.) ร่วมกับกรมส่งเสริมและพัฒนาคุณภาพชีวิตคนพิการ (พก.) จัดทำโครงการให้บริการอินเทอร์เน็ตความเร็วสูงสำหรับคนพิการ เพื่อลดความเหลื่อมล้ำในการเข้าถึงเทคโนโลยีและช่วยอำนวยความสะดวกในการดำเนินชีวิต โดยแจกซิมอินเทอร์เน็ตฟรีสำหรับคนพิการ ความเร็ว 20 Mbps จำนวน 1.1 ล้านสิทธิ ลงทะเบียนถึงพรุ่งนี้ ( 31 ธ.ค. 67 ) โดยจะเริ่มแจกซิม ม.ค. 68 และเริ่มใช้งาน ก.พ.-ก.ค. 68
สำหรับผู้พิการที่ต้องการรับซิมฟรีจะต้องมีคุณสมบัติดังนี้
1. เป็นบุคคลผู้ถือบัตรประจำตัวคนพิการ (ที่ยังไม่หมดอายุ)
2. เป็นผู้ถือบัตรสวัสดิการแห่งรัฐ
สามารถลงทะเบียนถึง 31 ธันวาคม 2567 ผ่านเว็บไซต์ https://sim-disabled.nbtc.go.th  ผู้ที่ลงทะเบียนก่อนมีสิทธิ์ก่อน ทั้งนี้ ซิมจะถูกจัดส่งฟรีถึงบ้านในรูปแบบซิมใหม่เบอร์ใหม่ สำหรับผู้พิการที่สนใจสามารถสอบถามข้อมูลเพิ่มเติมได้ที่สำนักงาน กสทช. โทร. 1200 (โทรฟรี) หรือ สายด่วน พม. โทร. 1300 หรือติดต่อผ่าน Line ID: @netfree_infinite
“โครงการดังกล่าว จัดขึ้นเพื่อให้คนพิการสามารถเข้าถึงอินเทอร์เน็ตความเร็วสูงที่มีประสิทธิภาพ โดยคนพิการที่มีสิทธิลงทะเบียน ต้องเป็นคนพิการที่ขึ้นทะเบียนมีบัตรประจำตัวคนพิการในฐานข้อมูลของ พก. ซึ่งบัตรต้องไม่หมดอายุ และมีบัตรสวัสดิการแห่งรัฐ โดยสิทธิที่จะได้รับ ได้แก่ อินเทอร์เน็ตโทรศัพท์มือถือความเร็ว 20Mbps ไม่จำกัดปริมาณการใช้งาน (ไม่รวมใช้งานการโทร.) จำนวน 1,100,000 สิทธิ ใช้งานได้ถึงวันที่ 31 กรกฎาคม 2568” นายอนุกูล กล่าว

ที่มา : https://www.thaigov.go.th/news/contents/details/91875