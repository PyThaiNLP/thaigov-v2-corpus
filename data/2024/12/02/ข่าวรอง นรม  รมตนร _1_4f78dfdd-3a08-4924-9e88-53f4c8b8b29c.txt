รัฐบาลไทย-ข่าวทำเนียบรัฐบาล-‘จิราพร‘ ปลื้ม แพทองธาร อันดับ 1 นักการเมืองที่โดดเด่นที่สุดของ ’สวนดุสิตโพล’ ชี้ ผลจากนโยบายนายกฯ ดันคะแนนนิยมรัฐบาลพุ่ง


วันจันทร์ที่ 2 ธันวาคม 2567
02/12/2567
พิมพ์
‘จิราพร‘ ปลื้ม แพทองธาร อันดับ 1 นักการเมืองที่โดดเด่นที่สุดของ ’สวนดุสิตโพล’ ชี้ ผลจากนโยบายนายกฯ ดันคะแนนนิยมรัฐบาลพุ่ง
‘จิราพร‘ ปลื้ม แพทองธาร อันดับ 1 นักการเมืองที่โดดเด่นที่สุดของ ’สวนดุสิตโพล’ ชี้ ผลจากนโยบายนายกฯ ดันคะแนนนิยมรัฐบาลพุ่ง
วันนี้ (2 ธันวาคม 2567) นางสาวจิราพร สินธุไพร รัฐมนตรีประจำสำนักนายกรัฐมนตรี กล่าวถึงผลสำรวจดัชนีการเมืองไทย เดือนพฤศจิกายน 2567 โดยสวนดุสิตโพล มหาวิทยาลัยสวนดุสิต ที่ได้สำรวจความคิดเห็นประชาชนทั่วประเทศ ระหว่างวันที่ 25-29 พฤศจิกายน 2567 โดยมีตัวชี้วัด 25 ประเด็นที่บ่งบอกถึงความเชื่อมั่นทางการเมืองด้านต่าง ๆ
.
สำหรับผลสำรวจนักการเมืองฝ่ายรัฐบาล ที่ประชาชนคิดว่ามีบทบาทโดดเด่นในเดือนพฤศจิกายน 2567 ปรากฏชื่อของ นางสาวแพทองธาร ชินวัตร นายกรัฐมนตรี ขึ้นนำเป็นอันดับที่หนึ่งด้วยคะแนนกว่า 50.66% ในส่วนของผลงานรัฐบาลที่ประชาชนชื่นชอบในเดือนพฤศจิกายน 2567 อันดับที่ 1 นโยบายเงินดิจิทัล 10,000 บาท เฟส 2 37.50%
อันดับที่ 2 มาตรการช่วยเหลือผู้ประกอบการ SME 33.30%
อันดับที่ 3 มาตรการแอ่วเหนือคนละครึ่ง กระตุ้นการท่องเที่ยว 29.20%
.
“จากผลการสำรวจของสวนดุสิตโพล แสดงให้เห็นถึงความมุ่งมั่น ตั้งใจของรัฐบาล ในการแก้ไขปัญหาด้านต่าง ๆ ภายใต้การนำของนางสาวแพทองธาร ชินวัตร นายกรัฐมนตรี โดยเฉพาะด้านเศรษฐกิจ ที่ได้รับคะแนนนิยมมากที่สุดใน 3 อันดับแรก โดยเสียงโหวตจากพี่น้องประชาชนให้ท่านนายกรัฐมนตรีมีคะแนนนิยมนักการเมืองฝ่ายรัฐบาลสูงสุด สะท้อนให้เห็นถึงความเชื่อมั่นจากประชาชน ซึ่งต้องขอขอบคุณทุกเสียงโหวต ที่ถือเป็นกำลังใจให้รัฐบาลของท่านนายกรัฐมนตรีแพทองธาร ในการมุ่งมั่นทำงานเพื่อพี่น้องประชาชน รวมถึงการช่วยเหลือพี่น้องประชาชนจากสถานการณ์อุทกภัยที่กำลังเกิดขึ้นในพื้นที่ภาคใต้วันนี้  และการแก้ไขปัญหาเศรษฐกิจเพื่อให้คนไทยมีความเป็นอยู่ที่ดีขึ้น“ นางสาวจิราพร กล่าว

ที่มา : https://www.thaigov.go.th/news/contents/details/90896