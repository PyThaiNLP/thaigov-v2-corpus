รัฐบาลไทย-ข่าวทำเนียบรัฐบาล-ครม. เคาะ มาตรการภาษีช่วยค่า “ซ่อมบ้าน-ซ่อมรถ” ผู้ประสบอุทกภัย


วันจันทร์ที่ 2 ธันวาคม 2567
02/12/2567
พิมพ์
ครม. เคาะ มาตรการภาษีช่วยค่า “ซ่อมบ้าน-ซ่อมรถ” ผู้ประสบอุทกภัย
ครม. เคาะ มาตรการภาษีช่วยค่า “ซ่อมบ้าน-ซ่อมรถ” ผู้ประสบอุทกภัย
ครม. เคาะ มาตรการภาษีช่วยค่า “ซ่อมบ้าน-ซ่อมรถ” ผู้ประสบอุทกภัย
.
ครม. (29พ.ย.67) อนุมัติหลักการร่างกฎกระทรวง ซึ่งเป็นความช่วยเหลือทางภาษีเพื่อบรรเทาภาระค่าใช้จ่ายแก่ผู้ประสบอุทกภัย ประกอบด้วย
.
ช่วยค่าซ่อมบ้าน : ให้บุคคลธรรมดาหักลดหย่อนภาษีเงินได้ สำหรับค่าซ่อมแซม หรือค่าวัสดุ หรืออุปกรณ์ในการซ่อมแซมอาคารหรือทรัพย์สินประกอบที่ติดตั้งกับตัวอาคาร หรือการซ่อมแซมห้องชุดในอาคารชุด ที่ได้รับความเสียหายจากอุทกภัยช่วงวันที่ 16 ส.ค. – 31 ธ.ค.67 และอยู่ในพื้นที่ประกาศเขตพื้นที่ประสบสาธารณภัย หรือ เขตการให้ความช่วยเหลือผู้ประสบภัยพิบัติกรณีฉุกเฉิน ตามที่จ่ายจริง กรณีมีมากกว่า 1 แห่ง รวมทุกแห่งไม่เกิน 100,000 บาท
.
ช่วยค่าซ่อมรถ : ให้บุคคลธรรมดาหักลดหย่อนภาษีเงินได้ สำหรับค่าซ่อมแซม หรือค่าวัสดุ หรืออุปกรณ์ในการซ่อมแซมรถ หรืออุปกรณ์ หรือสิ่งอำนวยความสะดวกในรถ ที่เสียหายจากอุทกภัย ในช่วงวันที่ 16 ส.ค. – 31 ธ.ค.67 และอยู่ในพื้นที่ประกาศเขตพื้นที่ประสบสาธารณภัย หรือ เขตการให้ความช่วยเหลือผู้ประสบภัยพิบัติกรณีฉุกเฉิน ตามที่จ่ายจริง กรณีมีมากกว่า 1 คัน รวมทุกคันไม่เกิน 30,000 บาท
.
พร้อมขยายเวลายื่นแบบแสดงรายการและชำระภาษี ณ สำนักงานสรรพากรพื้นที่สาขา สำหรับพื้นที่ที่ราชการประกาศให้เป็นเขตประสบสาธารณภัย หรือ เขตการให้ความช่วยเหลือผู้ประสบภัยพิบัติกรณีฉุกเฉิน ช่วงวันที่ 16 ส.ค. – 26 ธ.ค.67 ออกไปเป็นภายในวันที่ 27 ธ.ค.67 ซึ่งเป็นวันทำการสุดท้ายของปีตามปฏิทินภาษีอากร
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/90893