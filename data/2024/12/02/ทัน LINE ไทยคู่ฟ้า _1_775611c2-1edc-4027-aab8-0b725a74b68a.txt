รัฐบาลไทย-ข่าวทำเนียบรัฐบาล-ครม. เห็นชอบมาตรการรับมือสถานการณ์ไฟป่า หมอกควัน และฝุ่นละออง ปี 68


วันจันทร์ที่ 2 ธันวาคม 2567
02/12/2567
พิมพ์
ครม. เห็นชอบมาตรการรับมือสถานการณ์ไฟป่า หมอกควัน และฝุ่นละออง ปี 68
ครม. เห็นชอบมาตรการรับมือสถานการณ์ไฟป่า หมอกควัน และฝุ่นละออง ปี 68
ครม. เห็นชอบมาตรการรับมือสถานการณ์ไฟป่า หมอกควัน และฝุ่นละออง ปี 68
.
ครม. (29 พ.ย.67) เห็นชอบและรับทราบมาตรการรับมือสถานการณ์ไฟป่า หมอกควัน และฝุ่นละออง ปี 68 พร้อมกลไกการบริหารจัดการ ได้แก่
.
1) พื้นที่เป้าหมาย
- พื้นที่ป่า : ควบคุมพื้นที่เผาไหม้ในพื้นที่ 17 จังหวัดภาคเหนือ จ.กาญจนบุรี และภาคตะวันออกเฉียงเหนือ ให้ลดลง 25%
- พื้นที่เกษตร : ควบคุมพื้นที่เผาไหม้จากการเผาข้าว ข้าวโพดเลี้ยงสัตว์ และอ้อยโรงงาน ( 17 จังหวัดภาคเหนือ 30% ภาคตะวันออกเฉียงเหนือ 20% ภาคตะวันตก 15% ภาคกลาง 10% ) และควบคุมการเผาในกลุ่มพืช เป้าหมาย (นาข้าว 30% ข้าวโพดเลี้ยงสัตว์ 10% อ้อยโรงงาน 15% )
- พื้นที่เมือง : ควบคุมการระบายฝุ่นในพื้นที่เมือง โดยควบคุมให้ยานพาหนะและโรงงานอุตสาหกรรมให้ปฏิบัติตามกฎหมายและกฎระเบียบ 100%
.
2) การปฏิบัติการ
- ระยะเตรียมการ เช่น จัดทำแผนที่เสี่ยงเผาและแผนปฏิบัติการจัดการไฟป่า และจัดทำฐานข้อมูลพื้นที่ที่ทำการเพาะปลูกรายชนิดของพืชเกษตรที่เสี่ยงต่อการเผา
- การจัดการไฟในป่า เช่น ประกาศจำกัดการเข้าพื้นที่ป่าอนุรักษ์และป่าสงวนแห่งชาติ จัดตั้งจุดตรวจและจุดเฝ้าระวังพื้นที่เสี่ยงป้องกันการเผา ควบคุมฝุ่นละอองในเขตเมือง ตรวจจับรถควันดำอย่างเข้มงวด ควบคุมพื้นที่ก่อสร้าง และจัดการหมอกควันข้ามแดน โดยจัดตั้งศูนย์ข้อมูล บัญชาการเฝ้าระวังและดับไฟในประเทศเพื่อนบ้าน
- กลไกการบริหารจัดการ เช่น แต่งตั้ง คกก. อำนวยการเพื่อการจัดการปัญหามลพิษทางอากาศ ทำหน้าที่เสนอแนะนโยบายและมาตรการเกี่ยวกับการป้องกันและแก้ไขปัญหาไฟป่า
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/90887