รัฐบาลไทย-ข่าวทำเนียบรัฐบาล-"อนุทิน" มอบรางวัลนายอำเภอแหวนเพชรและปลัดอำเภอแหวนทองคำ ประจำปี 2567 ชื่นชมพร้อมเน้นย้ำให้ยึดมั่นในความดี มีประโยชน์ประชาชนเป็นที่ตั้ง


วันจันทร์ที่ 2 ธันวาคม 2567
02/12/2567
พิมพ์
"อนุทิน" มอบรางวัลนายอำเภอแหวนเพชรและปลัดอำเภอแหวนทองคำ ประจำปี 2567 ชื่นชมพร้อมเน้นย้ำให้ยึดมั่นในความดี มีประโยชน์ประชาชนเป็นที่ตั้ง
"อนุทิน" มอบรางวัลนายอำเภอแหวนเพชรและปลัดอำเภอแหวนทองคำ ประจำปี 2567 ชื่นชมพร้อมเน้นย้ำให้ยึดมั่นในความดี มีประโยชน์ประชาชนเป็นที่ตั้ง
น.ส.ไตรศุลี ไตรสรณกุล เลขานุการ รมว.มหาดไทย และโฆษกกระทรวงมหาดไทย กล่าวว่า เมื่อวานนี้ (1 ธ.ค. 67) เวลา 10.00 น. นายอนุทิน ชาญวีรกูล รองนายกรัฐมนตรีและ รมว.มหาดไทย เป็นประธานในพิธีมอบรางวัลและประกาศเกียรติคุณ โครงการนายอำเภอแหวนเพชร และโครงการปลัดอำเภอแหวนทองคำ ประจำปี 2567 โดย นายทรงศักดิ์ ทองศรี น.ส.ซาบีดา ไทยเศรษฐ์ รมช.มหาดไทย นายอรรษิษฐ์ สัมพันธรัตน์ ปลัดกระทรวงมหาดไทย นายสมเจตน์ ลิมปะพันธุ์ ที่ปรึกษา รมว.มหาดไทย น.ส.กานต์กนิษฐ์ แห้วสันตติ ผู้ช่วยเลขานุการ รมว.มหาดไทย พร้อมผู้บริหารกระทรวงมหาดไทยเข้าร่วมในพิธี ณ ห้องประชุมราชสีห์ ศาลาว่าการกระทรวงมหาดไทย
นายอนุทิน กล่าวว่า นายอำเภอแหวนเพชร และ ปลัดอำเภอแหวนทองคำ มีความหมายเป็นอย่างยิ่ง เพราะทั้งคำว่าเพชร และทอง สะท้อนคุณสมบัติของ 2 สิ่ง ที่จะคงคุณค่าและตัวตนไม่ว่าจะตกไปอยู่ในสภาพแวดล้อมหรือความกดดันในรูปแบบใดก็ตาม
ทั้งนี้ ขอให้นายอำเภอและปลัดอำเภอผู้ได้รับรางวัลทุกทุกท่านได้รักษาความดีงามไว้ให้เป็นแบบอย่าง และเป็นที่ชื่นชมของผู้คน และขอให้ข้าราชการทุกส่วนได้มีกำลังกาย กำลังใจ ยึดมั่นมั่นในความดี และพัฒนาตนเองต่อไป โดยมีประโยชน์ของพี่น้องประชาชนเป็นที่ตั้ง เพราะรางวัลที่ยิ่งใหญ่กว่าแก้วแหวนเงินทองหรือคำประกาศเกียรติคุณใดๆ สำหรับคนมหาดไทย ก็คือคุณภาพชีวิตและความสมบูรณ์พูนสุขของพี่น้องประชาชน
น.ส.ไตรศุลี กล่าวว่า รางวัลนายอำเภอแหวนเพชร และ ปลัดอำเภอแหวนทองคำ เป็นการเสริมสร้างขวัญกำลังใจและเชิดชูเกียรตินายอำเภอ และปลัดอำเภอที่ได้เสียสละกำลังกาย กำลังใจ ในการปฏิบัติหน้าที่ราชการในทุกพื้นที่ของประเทศ โดยคัดเลือกนายอำเภอ และปลัดอำเภอ จากทั่วประเทศ มีเกณฑ์การพิจารณาจากผู้ซึ่งมีความรู้ความสามารถ มีคุณธรรมจริยธรรม มีผลการปฏิบัติงานดีเด่นเป็นที่ประจักษ์ และเป็นที่ยอมรับของส่วนราชการและประชาชนในพื้นที่ โดยมีผลการคัดเลือกประจำปี 2567 ได้แก่
1) รางวัลนายอำเภอแหวนเพชร (รางวัลชนะเลิศ) จำนวน 5 ราย ได้แก่ นายธนารัฐ สายเทพ นายอำเภอเมืองลำปาง จ.ลำปาง นายสังคม คัดเชียงแสน นายอำเภอเมืองแม่ฮ่องสอน จ.แม่ฮ่องสอน ร.ต.อ.หญิง อรุณี อินทรมณี นายอำเภอจตุรพักตรพิมาน จ.ร้อยเอ็ด นายเอกชัย สุนทร นายอำเภอท่าศาลา จ.นครศรีธรรมราช และนายวิมุตติ อำนักมณี นายอำเภอระแงะ จ.นราธิวาส
2) รางวัลนายอำเภอแหวนเพชร (รางวัลชมเชย) จำนวน 5 ราย ได้แก่ นายคเณศ คำนนท์ นายอำเภอเชียงม่วน จ.พะเยา นายคเณศวร เกษอินทร์ นายอำเภอกระนวน จ.ขอนแก่น นางปิณฑิรา เก่งการพานิช นายอำเภอพนมสารคาม จ.ฉะเชิงเทรา นายวีรดนย์ ศิริ นายอำเภอกุฉินารายณ์ จ.กาฬสินธุ์ และนายวันสุกรี แวมามะ นายอำเภอเมืองปัตตานี จ.ปัตตานี
3) ปลัดอำเภอแหวนทองคำ (รางวัลชนะเลิศ) จำนวน 5 ราย ได้แก่ นายธนกฤต ไชยสาร ปลัดอำเภอฝาง จ.เชียงใหม่ นายปัญจพงศ์ บุญจันทร์ ปลัดอำเภอถลาง จ.ภูเก็ต นายพายัพ บ้านสระ ปลัดอำเภอพนมสารคาม จ.ฉะเชิงเทรา นายอนุพงษ์ สุขวิเศษ ปลัดอำเภอแก่งหางแมว จ.จันทบุรี และนายถิรวัฒน์ ท่อทิพย์ ปลัดอำเภอศรีสาคร จ.นราธิวาส
4) รางวัลปลัดอำเภอดีเด่น (รางวัลชมเชย) จำนวน 5 ราย ได้แก่ นายดนัยวัฒน์ ศรีเมือง ปลัดอำเภอ เชียงของ จ.เชียงราย นายธีระพันธ์ วงค์วิลาศ ปลัดอำเภอเมืองพะเยา จ.พะเยา นางสุพิชชา เมธาชิวานนท์ ปลัดอำเภอกาบเชิง จ.สุรินทร์ นายอภิชาติ เชื้อฉิม ปลัดอำเภอเฉลิมพระเกียรติ จ.สระบุรี และนางวัลภา โหราโชติ ปลัดอำเภอเทพา จ.สงขลา

ที่มา : https://www.thaigov.go.th/news/contents/details/90920