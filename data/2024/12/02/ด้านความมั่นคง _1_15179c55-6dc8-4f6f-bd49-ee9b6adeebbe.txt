รัฐบาลไทย-ข่าวทำเนียบรัฐบาล-รมช.มท. (ธีรรัตน์) มอบเงินกองทุนพัฒนาบทบาทสตรี (เงินทุนหมุนเวียน) ประจำปี 2568 ให้กับผู้แทนสตรี จำนวน 18 อำเภอ ณ สนามฟุตบอลสิงห์ เชียงราย สเตเดียม


วันอาทิตย์ที่ 1 ธันวาคม 2567
01/12/2567
พิมพ์
รมช.มท. (ธีรรัตน์) มอบเงินกองทุนพัฒนาบทบาทสตรี (เงินทุนหมุนเวียน) ประจำปี 2568 ให้กับผู้แทนสตรี จำนวน 18 อำเภอ ณ สนามฟุตบอลสิงห์ เชียงราย สเตเดียม
รมช.มท. (ธีรรัตน์) มอบเงินกองทุนพัฒนาบทบาทสตรี (เงินทุนหมุนเวียน) ประจำปี 2568 ให้กับผู้แทนสตรี จำนวน 18 อำเภอ ณ สนามฟุตบอลสิงห์ เชียงราย สเตเดียม
วันนี้ (1 ธันวาคม 2567) เวลา 13.00 น. นางสาวธีรรัตน์ สำเร็จวาณิชย์ รัฐมนตรีช่วยว่าการกระทรวงมหาดไทย มอบเงินกองทุนพัฒนาบทบาทสตรี (เงินทุนหมุนเวียน) ประจำปี 2568 ให้กับผู้แทนสตรี จำนวน 18 อำเภอ ณ สนามฟุตบอลสิงห์ เชียงราย สเตเดียม โดยมี นางอำไพ บัวระดก พัฒนาการจังหวัดเชียงราย กล่าวรายงานว่า ตามที่กระทรวงมหาดไทย มอบหมายภารกิจสำคัญในการขับเคลื่อนงานนโยบายกระทรวงมหาดไทย ประจำปี พ.ศ. 2568 เพื่อบำบัดทุกข์ บำรุงสุข โดยมุ่งเน้นการพัฒนาคุณภาพชีวิต 3 เสาหลัก คือ เสาหลักที่ 1 ด้านความมั่นคงปลอดภัย เสาหลักที่ 2 ด้านเศรษฐกิจ และเสาหลักที่ 3 ด้านความสะดวกสบาย กรมการพัฒนาชุมชน ได้รับมอบหมายให้ขับเคลื่อนเสาหลักที่ 2 คุณภาพชีวิตด้านเศรษฐกิจ มุ่งเน้นยกระดับ การพัฒนาคุณภาพชีวิต สร้างอาชีพเพิ่มรายได้ให้กับประชาชน สำนักงานพัฒนาชุมชนจังหวัดเชียงราย จึงกำหนดดำเนินโครงการรวมพลังสตรีและกลุ่มอาชีพขับเคลื่อนเศรษฐกิจฐานราก โดยนำเสนอ กิจกรรมส่งเสริมเศรษฐกิจฐานราก กิจกรรมมหาดไทย “บำบัดทุกข์ บำรุงสุข” กิจกรรมสร้างความรู้ ความเข้าใจ ทบทวนบทบาทหน้าที่ กลุ่มเป้าหมายจำนวน 600 คน ประกอบด้วย คณะทำงานขับเคลื่อนกองทุนพัฒนาบทบาทสตรี ตำบล/เทศบาล และจังหวัด จำนวน 56 คณะ ภาคีเครือข่ายการพัฒนา จาก 18 อำเภอ และเจ้าหน้าที่พัฒนาชุมชน
จากนั้น นางสาวธีรรัตน์ สำเร็จวาณิชย์ รัฐมนตรีช่วยว่าการกระทรวงมหาดไทย มอบเงินกองทุนพัฒนาบทบาทสตรี (เงินทุนหมุนเวียน) ประจำปี 2568 จำนวน 17,000,000 (สิบเจ็ดล้านบาทถ้วน) สนับสนุนสมาชิกกองทุนพัฒนาบทบาทสตรีจังหวัดเชียงราย มอบเงินรางวัลแก่กลไกขับเคลื่อนงานกองทุนพัฒนาบทบาทสตรีที่มีผลการปฎิบัติงานดีเด่นระดับเขตตรวจราชการ ระดับจังหวัด จำนวน 4 รางวัล และกล่าวเปิดโครงการรวมพลังสตรีและกลุ่มอาชีพขับเคลื่อนเศรษฐกิจฐานราก และพบปะให้กำลังใจคณะทำงานขับเคลื่อนกองทุนพัฒนาบทบาทสตรี และสมาชิกกองทุนพัฒนาบทบาทสตรีจังหวัดเชียงราย
โอกาสนี้ นายเชษฐา โมสิกรัตน์ รองปลัดกระทรวงมหาดไทย นายประสงค์ หล้าอ่อน รองผู้ว่าราชการจังหวัดเชียงราย นางทัศนีย์ ชัยคุณแสง หัวหน้าผู้ตรวจราชการกรมการพัฒนาชุมชน นางอำไพ บัวระดก พัฒนาการจังหวัดเชียงราย ผู้อำนวยการกลุ่มงานฯ พัฒนาการอำเภอ เจ้าหน้าที่พัฒนาชุมชน สมาชิกกองทุนพัฒนาบทบาทสตรี ตลอดจนภาคีการพัฒนาในพื้นที่จังหวัดเชียงราย ร่วมต้อนรับรัฐมนตรีช่วยว่าการกระทรวงมหาดไทย
#กรมการพัฒนาชุมชน #กระทรวงมหาดไทย

ที่มา : https://www.thaigov.go.th/news/contents/details/90878