รัฐบาลไทย-ข่าวทำเนียบรัฐบาล-​พระบาทสมเด็จพระเจ้าอยู่หัว ทรงพระกรุณาโปรดเกล้าโปรดกระหม่อม พระราชทานให้ถวายภัตตาหารแด่พระภิกษุโครงการจาริกธุดงค์ธรรมยาตราเผยแผ่ธรรมเฉลิมพระเกียรติฯ ณ วัดมหาธาตุวชิรมงคล จ.กระบี่


วันอาทิตย์ที่ 1 ธันวาคม 2567
01/12/2567
พิมพ์
​พระบาทสมเด็จพระเจ้าอยู่หัว ทรงพระกรุณาโปรดเกล้าโปรดกระหม่อม พระราชทานให้ถวายภัตตาหารแด่พระภิกษุโครงการจาริกธุดงค์ธรรมยาตราเผยแผ่ธรรมเฉลิมพระเกียรติฯ ณ วัดมหาธาตุวชิรมงคล จ.กระบี่
​พระบาทสมเด็จพระเจ้าอยู่หัว ทรงพระกรุณาโปรดเกล้าโปรดกระหม่อม พระราชทานให้ถวายภัตตาหารแด่พระภิกษุโครงการจาริกธุดงค์ธรรมยาตราเผยแผ่ธรรมเฉลิมพระเกียรติฯ ณ วัดมหาธาตุวชิรมงคล จังหวัดกระบี่
เมื่อวันที่ 1 ธันวาคม 2567 ที่ศาลาการเปรียญวัดมหาธาตุวชิรมงคล หรือวัดบางโทง ต.นาเหนือ อ.อ่าวลึก จังหวัดกระบี่ นายอังกูร ศีลาเทวากูล ผู้ว่าราชการจังหวัดกระบี่ เป็นประธานในพิธีถวายภัตตาหารพระราชทาน ซึ่งพระบาทสมเด็จพระเจ้าอยู่หัว ทรงพระกรุณาโปรดเกล้าโปรดกระหม่อม พระราชทานให้ถวายภัตตาหารแด่พระภิกษุโครงการจาริกธุดงค์ธรรมยาตราเผยแผ่ธรรมเฉลิมพระเกียรติพระบาทสมเด็จพระเจ้าอยู่หัว โดยมีพระภิกษุประมาณ 500 รูป นางศรินทิพย์ ศีลาเทวากูล นายกเหล่ากาชาดจังหวัดกระบี่ ข้าราชการและพุทธศาสนิกชนเข้าร่วมพิธี
สำหรับโครงการจาริกธุดงค์ธรรมยาตราเผยแผ่ธรรมเฉลิมพระเกียรติฯ จัดขึ้นเพื่อเฉลิมพระเกียรติและถวายเป็นพระราชกุศลแด่พระบาทสมเด็จพระเจ้าอยู่หัว และพระบรมวงศานุวงศ์ทุกพระองค์ นำโดยพระอาจารย์จรัน อนังคโณ สำนักปฏิบัติธรรมอุทยานธรรมดงยาง ต.คลีกลิ้ง อ.ศิลาลาด จ.ศรีสะเกษ นำคณะพระภิกษุจากทั่วประเทศที่เข้าร่วมโครงการประมาณ 500 รูป ปฏิบัติธรรมและประกอบพิธีเจริญพระพุทธมนต์ ณ วัดมหาธาตุวชิรมงคล เมื่อวันที่ 30 พฤศจิกายน 2567
โดยวันที่ 1 ธันวาคม 2567 เวลา 13.00 น.คณะพระภิกษุทั้งหมดออกจาริกธุดงค์จากวัดมหาธาตุวชิรมงคล อ.อ่าวลึก จังหวัดกระบี่ ไปยังองค์พระปฐมเจดีย์ จังหวัดนครปฐม ระหว่างวันที่ 1 ธันวาคม 2567 - 19 มกราคม 2568

ที่มา : https://www.thaigov.go.th/news/contents/details/90879