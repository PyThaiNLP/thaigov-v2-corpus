รัฐบาลไทย-ข่าวทำเนียบรัฐบาล-​'เอกนัฏ' ลาประชุม ครม. เร่งลงพื้นที่ช่วยน้ำท่วมภาคใต้ สั่งศูนย์ส่งเสริมอุตสาหกรรม จ.สงขลา รวบรวมสิ่งของระดมช่วยผู้ประสบภัย สงขลา-พัทลุง-3 จว.ใต้


วันอาทิตย์ที่ 1 ธันวาคม 2567
01/12/2567
พิมพ์
​'เอกนัฏ' ลาประชุม ครม. เร่งลงพื้นที่ช่วยน้ำท่วมภาคใต้ สั่งศูนย์ส่งเสริมอุตสาหกรรม จ.สงขลา รวบรวมสิ่งของระดมช่วยผู้ประสบภัย สงขลา-พัทลุง-3 จว.ใต้
​'เอกนัฏ' ลาประชุม ครม. เร่งลงพื้นที่ช่วยน้ำท่วมภาคใต้ สั่งศูนย์ส่งเสริมอุตสาหกรรม จ.สงขลา รวบรวมสิ่งของระดมช่วยผู้ประสบภัย สงขลา-พัทลุง-3 จว.ใต้
นายเอกนัฏ พร้อมพันธุ์ รมว.อุตสาหกรรม โพสต์เฟซบุ๊กส่วนตัว ระบุว่า ขอปรับภารกิจด่วนไปช่วยนํ้าท่วมใต้ ตนได้สั่งการให้ใช้พื้นที่ศูนย์ส่งเสริมอุตสาหกรรมภาคที่ 11 จ.สงขลา เป็นจุดรวบรวมสิ่งของเพื่อระดมลำเลียงไปช่วยพื้นที่ประสบภัยในจังหวัดใกล้เคียง ไม่ว่าจะเป็น สงขลา พัทลุง และโดยเฉพาะ 3 จังหวัดชายแดน
"ก่อนผมไปประชุมครม.สัญจรได้ประสานให้ลำเลียงข้าวของไปที่ศูนย์ฯ เพื่อให้เจ้าหน้าที่และอาสาสมัครช่วยกันจัดเตรียมแล้วส่งต่อไปยังพื้นที่ประสบภัยในจุดต่างๆ สัปดาห์นี้ผมขออนุญาตปรับคิว ลาประชุม เลื่อนกิจกรรม ลงไปติดตามการช่วยเหลือพี่น้องชาวใต้ในวันพรุ่งนี้"
นายเอกนัฏ ระบุอีกว่า ส่วนการประชุมครม.รอบนี้น่าจะมีการเสนอวาระที่เป็นข่าวดีสำหรับพี่น้องเกษตรกรชาวไร่อ้อยเกี่ยวกับมาตรการการสนับสนุนให้ลดการเผาอ้อย ซึ่งตนได้ฝากท่านนายพีระพันธุ์ สาลีรัฐวิภาค รองนายกฯ รมว.พลังงาน ในฐานะรองนายกฯที่กำกับดูแลกระทรวงอุตสาหกรรมไว้แล้ว ท่านเองก็ขอให้ตนรีบลงไปช่วยด้วยตัวเอง และประสานความช่วยเหลือมาร่วมกันด้วย

ที่มา : https://www.thaigov.go.th/news/contents/details/90877