รัฐบาลไทย-ข่าวทำเนียบรัฐบาล-กระทรวงเกษตรฯ ไม่ทอดทิ้งเกษตรกร ยกทัพช่วยผู้ประสบภัยน้ำท่วมภาคใต้ รมว.กษ. มอบ 2 รมช.เกษตรฯ ลงพื้นที่น้ำท่วมสุไหงโก-ลก จ.นราธิวาส ให้กำลังใจและเยียวยาผู้ประสบอุทกภัยอ


วันอาทิตย์ที่ 1 ธันวาคม 2567
กระทรวงเกษตรฯ ไม่ทอดทิ้งเกษตรกร ยกทัพช่วยผู้ประสบภัยน้ำท่วมภาคใต้ รมว.กษ. มอบ 2 รมช.เกษตรฯ ลงพื้นที่น้ำท่วมสุไหงโก-ลก จ.นราธิวาส ให้กำลังใจและเยียวยาผู้ประสบอุทกภัยอ
กระทรวงเกษตรฯ ไม่ทอดทิ้งเกษตรกร ยกทัพช่วยผู้ประสบภัยน้ำท่วมภาคใต้ รมว.กษ. มอบ 2 รมช.เกษตรฯ ลงพื้นที่น้ำท่วมสุไหงโก-ลก จ.นราธิวาส ให้กำลังใจและเยียวยาผู้ประสบอุทกภัยอย่างเร่งด่วน
นายอิทธิ ศิริลัทยากร รัฐมนตรีช่วยว่าการกระทรวงเกษตรและสหกรณ์ พร้อมด้วย นายอัครา พรหมเผ่า รัฐมนตรีช่วยว่าการกระทรวงเกษตรและสหกรณ์ ลงพื้นที่ตรวจเยี่ยมพื้นที่ประสบอุทกภัยในจังหวัดนราธิวาส เพื่อสำรวจข้อมูลพื้นที่เกษตรกรรมที่ได้รับความเสียหาย พร้อมมอบถุงยังชีพกว่า 2,000 ชุด ได้แก่ ข้าวกล่อง น้ำดื่ม ข้าวสาร ปัจจัยการผลิตด้านเกษตร เพื่อบรรเทาความเดือดร้อนแก่ผู้ประสบภัยและสร้างขวัญกำลังใจให้กับเกษตรกรในพื้นที่ และให้กำลังใจเกษตรกรกว่า 1,500 คน โดยมี ผู้บริหารกระทรวงเกษตรและสหกรณ์ และเจ้าหน้าที่ส่วนจังหวัดให้การต้อนรับ ณ อาคารรื่นอรุณ เทศบาลเมืองสุไหวโก-ลก ต.สุไหงโก-ลก อ.สุไหงโก-ลก จ.นราธิวาส
สำหรับการให้ความช่วยเหลือผู้ประสบอุทกภัยเบื้องต้นกระทรวงเกษตรและสหกรณ์ โดยศูนย์ติดตามและแก้ไขปัญหาภัยพิบัติด้านการเกษตรจังหวัดนราธิวาส และกรมชลประทาน ได้มีการออกประกาศแจ้งเตือนเกษตรกร และประชาชน ที่อาศัยอยู่ในบริเวณลุ่มน้ำบางนรา ลุ่มน้ำโก-ลก และลุ่มน้ำสายบุรี เฝ้าระวังสถานการณ์น้ำล้นตลิ่ง พร้อมทั้งดำเนินการติดตั้งเครื่องสูบน้ำชนิดต่าง ๆ เสริมกระสอบทรายในพื้นที่เสี่ยง บริหารจัดการน้ำเร่งระบายน้ำออกจากพื้นที่ประสบอุทกภัยโดยเร็ว ในส่วนกรมประมง ได้ดำเนินการประสานให้ความช่วยเหลือชาวประมงที่เรือจม ตรวจสอบ ซ่อมแซมกระชัง และประชาสัมพันธ์ช่องทางการขอรับความช่วยเหลือ กรณีเหตุจำเป็นเร่งด่วน และกรมปศุสัตว์ได้แจกจ่ายหญ้าแห้ง เสบียงอาหารสัตว์พระราชทาน พระบาทสมเด็จ            พระเจ้าอยู่หัว ให้เกษตรกรที่ได้รับผลกระทบจากอุทกภัย
นอกจากนี้ 2 รัฐมนตรีช่วยเกษตรฯ เดินทางต่อไปยังโรงครัวมูลนิธิธรรมนัสพรหมเผ่า ต.ปาเสมัส อ.สุไหงโก-ลก จ.นราธิวาส เพื่อช่วยประกอบอาหารสำหรับแจกจ่ายให้กับผู้ประสบภัยในพื้นที่อีกด้วย

ที่มา : https://www.thaigov.go.th/news/contents/details/90874