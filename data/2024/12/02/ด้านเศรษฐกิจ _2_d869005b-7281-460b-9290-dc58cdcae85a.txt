รัฐบาลไทย-ข่าวทำเนียบรัฐบาล-3 รัฐมนตรี ก.เกษตรฯ ลุยน้ำท่วมเข้าถึงเกษตรกรผู้ประสบอุทกภัย พร้อมแจกถุงยังชีพ ณ ชุมชนยะกัง จ.นราธิวาส


วันอาทิตย์ที่ 1 ธันวาคม 2567
3 รัฐมนตรี ก.เกษตรฯ ลุยน้ำท่วมเข้าถึงเกษตรกรผู้ประสบอุทกภัย พร้อมแจกถุงยังชีพ ณ ชุมชนยะกัง จ.นราธิวาส
3 รัฐมนตรี ก.เกษตรฯ ลุยน้ำท่วมเข้าถึงเกษตรกรผู้ประสบอุทกภัย พร้อมแจกถุงยังชีพ ณ ชุมชนยะกัง จ.นราธิวาส
เมื่อวันที่ 1 ธันวาคม 2567 เวลา 17.30 น. ศ.ดร.นฤมล ภิญโญสินวัฒน์ รัฐมนตรีว่าการกระทรวงเกษตรและสหกรณ์ พร้อมด้วย นายอิทธิ ศิริลัทยากร รัฐมนตรีช่วยว่าการกระทรวงเกษตรและสหกรณ์ และนายอัครา พรหมเผ่า รัฐมนตรีช่วยว่าการกระทรวงเกษตรและสหกรณ์ ผู้บริหารสังกัดกระทรวงเกษตรและสหกรณ์ เจ้าหน้าที่ส่วนจังหวัด ลงพื้นที่ ชุมชนยะกัง ถนนระแงะมรรคา ต.บางนาค อ.เมือง จ.นราธิวาส ช่วยเหลือพี่น้องเกษตรกรที่ประสบอุทกภัย พร้อมแจกถุงยังชีพ จำนวน 700 ถุง และลงเรือกู้ภัยพบปะเกษตรกรที่อยู่ในจุดน้ำท่วมกว่า 60 ครัวเรือน
โดย ศ.ดร.นฤมล กล่าวว่า กระทรวงเกษตรและสหกรณ์ มีความเป็นห่วงเกษตรกรและประชาชนเป็นอย่างยิ่ง จึงขอมาให้กำลังใจและบรรเทาความเดือดร้อน โดยมอบถุงยังชีพเยียวยาให้กับพี่น้องประชาชนในพื้นที่ และมุ่งหวังว่าเหตุการณ์จะกลับมาเป็นปกติโดยเร็ว ซึ่งหากต้องการความช่วยเหลือด้านการเกษตรสามารถติดต่อขอหน่วยงานในสังกัดกระทรวงเกษตรฯ ในพื้นที่ได้ทันที

ที่มา : https://www.thaigov.go.th/news/contents/details/90875