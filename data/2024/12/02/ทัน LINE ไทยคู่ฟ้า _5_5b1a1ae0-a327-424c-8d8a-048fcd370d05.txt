รัฐบาลไทย-ข่าวทำเนียบรัฐบาล-10 แนวทาง รับมือน้ำท่วมอย่างปลอดภัย


วันจันทร์ที่ 2 ธันวาคม 2567
02/12/2567
พิมพ์
10 แนวทาง รับมือน้ำท่วมอย่างปลอดภัย
10 แนวทาง รับมือน้ำท่วมอย่างปลอดภัย
10 แนวทาง รับมือน้ำท่วมอย่างปลอดภัย
.
กรมอนามัย ห่วงใยประชาชนในสถานการณ์อุทกภัยพื้นที่ภาคใต้ และพื้นที่ที่มีความเสี่ยงได้รับผลกระทบจากฝนตกหนัก แนะนำ 10 วิธี เตรียมพร้อมรับมือน้ำท่วมอย่างปลอดภัย ได้แก่
.
1. ติดตามสถานการณ์จากหน่วยงานที่เกี่ยวข้องอย่างใกล้ชิด
2. ยกสิ่งของขึ้นชั้นบน หรือที่สูง
3. จดจำหมายเลขโทรศัพท์ฉุกเฉินของหน่วยงานท้องถิ่น
4. เรียนรู้เส้นทางอพยพไปที่ปลอดภัยและใกล้บ้านที่สุด
5. เตรียมโทรศัพท์มือถือ อุปกรณ์ทำอาหาร อาหารแห้ง น้ำดื่มสะอาด ยารักษาโรค และอุปกรณ์สิ่งจำเป็นต่าง ๆ ให้พร้อม
6. หากอยู่ในพื้นที่เสี่ยงควรเตรียมกระสอบทราย เพื่อใช้อุดปิดช่องทางที่น้ำจะไหลเข้าบ้าน
7. นำรถยนต์และพาหนะไปจอดไว้ในพื้นที่ที่น้ำท่วมไม่ถึง
8. ปิดเครื่องใช้ไฟฟ้า เตาแก๊ส ยกเบรกเกอร์ และปิดบ้านให้เรียบร้อย ก่อนออกจากบ้าน
9. เขียนหรือระบุที่ฟิวส์หรือเบรกเกอร์ว่า ตัวใดควบคุมการใช้ไฟฟ้าจุดใดในบ้าน
10. หากเกิดน้ำท่วมฉับพลัน ไม่ควรขับรถฝ่าทางน้ำหลาก ให้ออกจากรถและไปอยู่ในที่สูงทันที
.
ครอบครัวที่มีเด็กเล็กอาศัยอยู่ด้วย
1. สอนให้เด็กรู้จักป้องกันตนเอง เช่น ขณะน้ำท่วมต้องไม่สัมผัสปลั๊กไฟหรือใช้เครื่องใช้ไฟฟ้า
2. งดเล่นน้ำหรืออยู่ใกล้ทางน้ำหลาก
3. ศึกษาแผนฉุกเฉินของพื้นที่
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/90891