รัฐบาลไทย-ข่าวทำเนียบรัฐบาล-นายกฯ ส่ง 3 มท. ลงใต้ ช่วยน้ำท่วม สั่งตั้ง ศอ.บต. เป็น ศปช. ส่วนหน้า


วันจันทร์ที่ 2 ธันวาคม 2567
02/12/2567
พิมพ์
นายกฯ ส่ง 3 มท. ลงใต้ ช่วยน้ำท่วม สั่งตั้ง ศอ.บต. เป็น ศปช. ส่วนหน้า
นายกฯ ส่ง 3 มท. ลงใต้ ช่วยน้ำท่วม สั่งตั้ง ศอ.บต. เป็น ศปช. ส่วนหน้า
นายกฯ ส่ง 3 มท. ลงใต้ ช่วยน้ำท่วม สั่งตั้ง ศอ.บต. เป็น ศปช. ส่วนหน้า
.
นางสาวแพทองธาร ชินวัตร นายกรัฐมนตรี ห่วงประชาชนทุกจังหวัดที่ประสบอุทกภัย โดยเฉพาะใน 4 จังหวัดที่ได้รับผลกระทบอย่างหนัก คือ จ.ยะลา ปัตตานี นราธิวาส และสงขลา มอบหมาย นายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงมหาดไทย นางสาวซาบีดา ไทยเศรษฐ์ นางสาวธีรรัตน์ สําเร็จวาณิชย์ รัฐมนตรีช่วยว่าการกระทรวงมหาดไทย ลงพื้นที่อำนวยการช่วยเหลือประชาชนอย่างใกล้ชิด พร้อมระดมความช่วยเหลือจากนอกพื้นที่ไปเพิ่มเติม และบริหารจัดการอย่างเป็นระบบ
.
สั่งการ ศูนย์อำนวยการบริหารจังหวัดชายแดนภาคใต้ (ศอ.บต.) จัดตั้งศูนย์ประสานงานสถานการณ์อุทกภัยในพื้นที่จังหวัดชายแดนภาคใต้ มีบทบาทเป็น ศปช.ส่วนหน้าภาคใต้เพื่อเป็นแกนกลางติดตามสถานการณ์และประสานความช่วยเหลือเข้าไปยังพื้นที่ให้มีประสิทธิภาพสูงสุด
.
ซึ่งขณะนี้ ทุกภาคส่วนได้ระดมความช่วยเหลือทุกรูปแบบเข้าพื้นที่ เบื้องต้นกองทัพบก สั่งการกองทัพภาคที่ 4 พร้อมจิตอาสาพระราชทานลงพื้นที่ช่วยเหลือผู้ประสบภัย ขณะที่กรมป้องกันและบรรเทาสาธารณภัย (ปภ.) จัดสรร เรือ รถบรรทุกขนย้ายผู้ประสบภัย เครื่องสูบน้ำ พร้อมเครื่องมือ 1,264 หน่วยพร้อมเฮลิคอปเตอร์ KA-32 เข้าช่วยเหลือประชาชน อีกทั้งยังระดมเครื่องจักรกลสาธารณภัยจากพื้นที่ที่ไม่มีสถานการณ์ เช่น ปภ.เขต 2 สุพรรณบุรี เขต 3 ปราจีนบุรี เขต 4 ประจวบคีรีขันธ์ และเขต 8 กำแพงเพชร เข้าสนับสนุนการปฏิบัติงานช่วยชาวใต้จนกว่าสถานการณ์จะคลี่คลาย
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/90888