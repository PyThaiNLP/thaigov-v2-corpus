รัฐบาลไทย-ข่าวทำเนียบรัฐบาล-“รมว.สุดาวรรณ” ชู “วัดผาลาด” แหล่งท่องเที่ยวเชิงศาสนา วัฒนธรรมและประวัติศาสตร์ พร้อมหนุน “พิพิธภัณฑสถานแห่งชาติ เชียงใหม่” ศูนย์กลางแหล่งเรียนรู้ศิลปวัฒนธรรมของภาคเหนือ


วันจันทร์ที่ 2 ธันวาคม 2567
“รมว.สุดาวรรณ” ชู “วัดผาลาด” แหล่งท่องเที่ยวเชิงศาสนา วัฒนธรรมและประวัติศาสตร์ พร้อมหนุน “พิพิธภัณฑสถานแห่งชาติ เชียงใหม่” ศูนย์กลางแหล่งเรียนรู้ศิลปวัฒนธรรมของภาคเหนือ
“รมว.สุดาวรรณ” ชู “วัดผาลาด” แหล่งท่องเที่ยวเชิงศาสนา วัฒนธรรมและประวัติศาสตร์ พร้อมหนุน “พิพิธภัณฑสถานแห่งชาติ เชียงใหม่” ศูนย์กลางแหล่งเรียนรู้ศิลปวัฒนธรรมของภาคเหนือ
“รมว.สุดาวรรณ” ชู “วัดผาลาด” แหล่งท่องเที่ยวเชิงศาสนา วัฒนธรรมและประวัติศาสตร์ พร้อมหนุน “พิพิธภัณฑสถานแห่งชาติ เชียงใหม่” ศูนย์กลางแหล่งเรียนรู้ศิลปวัฒนธรรมของภาคเหนือ
วันที่ 29 พฤศจิกายน 2567 นางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม (รมว.วธ.) เปิดเผยว่า ในโอกาสที่คณะรัฐมนตรีกำหนดจัดการประชุมคณะรัฐมนตรีอย่างเป็นทางการนอกสถานที่ ครั้งที่ 1/2567  ณ จังหวัดเชียงใหม่ ในวันที่ 29 พฤศจิกายน 2567 ในส่วนของกระทรวงวัฒนธรรม ได้ลงพื้นที่ตรวจราชการ ณ วัดผาลาด อำเภอเมืองเชียงใหม่ จังหวัดเชียงใหม่ ซึ่งได้รับการประกาศขึ้นทะเบียนเป็นโบราณสถานโดยกรมศิลปากร เมื่อวันที่ 21 ธันวาคม 2544 ซึ่งวัดผาลาดปรากฏหลักฐานในเอกสารตำนานและพงศาวดาร มีประวัติศาสตร์ร่วมกับพระธาตุดอยสุเทพ โดยอาคารเสนาสนะที่สำคัญ ได้แก่ เจดีย์เป็นศิลปะพม่าสมัยครูบาศรีวิชัยวิหารสร้างขึ้นในสมัยครูบาศรีวิชัยโดยช่างชาวพม่า ฐานโบราณสถาน (โบสถ์) (วิหารพระเจ้ากือนา) อยู่ทางด้านทิศตะวันออกเฉียงใต้ของเจดีย์ ปูชนียวัตถุที่สำคัญ ได้แก่ พระพุทธรูปเป็นศิลปะพม่า วัดยังมีบ่อน้ำที่มีการสร้างทับซ้อนกันหลายยุคหลายสมัยและศาลาเก่า ซึ่งปัจจุบันนักท่องเที่ยวนิยมเดินทางขึ้นสู่วัดผาลาดตามเส้นทางศึกษาธรรมชาติ และนับว่าเป็นเส้นทางโบราณที่เต็มไปด้วยความงดงามของธรรมชาติและโบราณสถานสำคัญตลอดเส้นทาง ซึ่งการลงพื้นที่ครั้งนี้ เพื่อตรวจเยี่ยมแหล่งโบราณสถานที่สำคัญภายในวัดและรับทราบแนวทางการท่องเที่ยวเชิงศาสนา วัฒนธรรม และประวัติศาสตร์ของวัดผาลาด เพื่อส่งเสริมเป็นแหล่งท่องเที่ยวทางศาสนาและวัฒนธรรมต่อไป
นางสาวสุดาวรรณ กล่าวอีกว่า นอกจากนี้ ยังได้ลงพื้นที่ตรวจราชการพิพิธภัณฑสถานแห่งชาติ เชียงใหม่  ซึ่งเป็นพิพิธภัณฑสถานระดับภาค ที่กรมศิลปากรจัดตั้งขึ้นเพื่อเป็นศูนย์กลางการศึกษาการอนุรักษ์และการบริการข้อมูลทางศิลปวัฒนธรรมของจังหวัดเชียงใหม่และของภาคเหนือตอนบน พิพิธภัณฑสถานแห่งชาติ เชียงใหม่ ได้ซ่อมแซมและต่อเติมอาคารพิพิธภัณฑ์ให้เต็มรูปแบบ พร้อมทั้งปรับปรุงนิทรรศการถาวรให้มีเนื้อหาวิชาการและเทคนิคการจัดแสดงที่หลากหลายทั้งในด้านธรรมชาติวิทยา โบราณคดีก่อนประวัติศาสตร์ ประวัติศาสตร์ชาติพันธุ์วิทยาและศิลปกรรมของล้านนา เพื่อตรวจเยี่ยมการจัดแสดงและการบริหารจัดการพิพิธภัณฑสถานแห่งชาติ เชียงใหม่ เพื่อพัฒนาเป็นแหล่งเรียนรู้ตามนโยบายของรัฐบาลและกระทรวงวัฒนธรรม

ที่มา : https://www.thaigov.go.th/news/contents/details/90904