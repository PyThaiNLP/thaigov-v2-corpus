รัฐบาลไทย-ข่าวทำเนียบรัฐบาล-      “ศศิกานต์” เผยรัฐบาลเคาะมาตรการภาษีช่วยค่าซ่อมบ้านและค่าซ่อมรถ บรรเทาภาระค่าใช้จ่ายในการซ่อมแซมทรัพย์สินที่ได้รับความเสียหายจากอุทกภัย ตั้งแต่วันที่ 16 สิงหาคม 2567 เป็นต้นมา


วันจันทร์ที่ 2 ธันวาคม 2567
02/12/2567
พิมพ์
“ศศิกานต์” เผยรัฐบาลเคาะมาตรการภาษีช่วยค่าซ่อมบ้านและค่าซ่อมรถ บรรเทาภาระค่าใช้จ่ายในการซ่อมแซมทรัพย์สินที่ได้รับความเสียหายจากอุทกภัย ตั้งแต่วันที่ 16 สิงหาคม 2567 เป็นต้นมา
“ศศิกานต์” เผยรัฐบาลเคาะมาตรการภาษีช่วยค่าซ่อมบ้านและค่าซ่อมรถ บรรเทาภาระค่าใช้จ่ายในการซ่อมแซมทรัพย์สินที่ได้รับความเสียหายจากอุทกภัย ตั้งแต่วันที่ 16 สิงหาคม 2567 เป็นต้นมา
วันนี้ (2 ธันวาคม 2567) นางสาวศศิกานต์ วัฒนะจันทร์ รองโฆษกประจำสำนักนายกรัฐมนตรี เปิดเผยว่า เพื่อบรรเทาภาระค่าใช้จ่ายในการซ่อมแซมทรัพย์สินที่ได้รับความเสียหายจากอุทกภัย ตั้งแต่วันที่ 16 สิงหาคม 2567 เป็นต้นมานั้น  คณะรัฐมนตรีมีมติเมื่อวันที่ 29 พ.ย. 67 ที่ผ่านมา ได้อนุมัติหลักการมาตรการภาษีช่วยค่าซ่อมบ้านและมาตรการภาษีช่วยค่าซ่อมรถ เพื่อดูแลความเดือดร้อนของผู้เสียภาษีเงินได้บุคคลธรรมดาที่ประสบอุทกภัย ดังนี้
1. มาตรการภาษีช่วยค่าซ่อมบ้าน : ให้ผู้มีเงินได้(บุคคลธรรมดา)สามารถหักลดหย่อนค่าซ่อมแซมบ้านที่จ่ายไประหว่างวันที่ 16 สิงหาคม 2567 ถึงวันที่ 31 ธันวาคม 2567 ตามจำนวนที่จ่ายจริงแต่รวมกันทั้งหมดแล้วไม่เกิน 100,000 บาท
2. มาตรการภาษีช่วยค่าซ่อมรถ : ให้ผู้มีเงินได้(บุคคลธรรมดา) หักลดหย่อนค่าซ่อมแซมรถที่จ่ายไประหว่างวันที่ 16 สิงหาคม 2567 ถึงวันที่ 31 ธันวาคม 2567 ตามจำนวนที่จ่ายจริงแต่รวมกันทั้งหมดแล้วไม่เกิน 30,000 บาท
“รัฐบาลพร้อมช่วยเหลือผู้ประสบภัยผ่านมาตรการต่าง ๆ เพื่อบรรเทาความเดือดร้อน ย้ำรัฐบาลไม่ได้นิ่งนอนใจต่อความเดือดร้อนของผู้ประสบภัย บูรณาการความร่วมมือจากทุกภาคส่วนลงพื้นที่เร่งให้ความช่วยเหลืออย่างเต็มที่” นางสาวศศิกานต์ ระบุ

ที่มา : https://www.thaigov.go.th/news/contents/details/90931