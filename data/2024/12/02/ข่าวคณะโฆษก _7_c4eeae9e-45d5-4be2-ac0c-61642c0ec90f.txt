รัฐบาลไทย-ข่าวทำเนียบรัฐบาล-“อนุกูล” รองโฆษกรัฐบาล เผยหลักเกณฑ์ให้ความช่วยเหลือด้านปศุสัตว์ผู้ประสบภัยพิบัติ ย้ำเร่งลงพื้นที่สำรวจความเสียหายเยียวยาเกษตรกร


วันจันทร์ที่ 2 ธันวาคม 2567
02/12/2567
พิมพ์
“อนุกูล” รองโฆษกรัฐบาล เผยหลักเกณฑ์ให้ความช่วยเหลือด้านปศุสัตว์ผู้ประสบภัยพิบัติ ย้ำเร่งลงพื้นที่สำรวจความเสียหายเยียวยาเกษตรกร
“อนุกูล” รองโฆษกรัฐบาล เผยหลักเกณฑ์ให้ความช่วยเหลือด้านปศุสัตว์ผู้ประสบภัยพิบัติ ย้ำเร่งลงพื้นที่สำรวจความเสียหายเยียวยาเกษตรกร
วันจันทร์ที่ 2  ธันวาคม 2567  เวลา 13.30 น.  นายอนุกูล พฤกษานุศักดิ์ รองโฆษกประจำสำนักนายกรัฐมนตรี เปิดเผยว่า จากสถานการณ์อุทกภัยในพื้นที่ภาคใต้ตอนล่าง ส่งผลให้เกษตรกรได้รับความเสียหาย รัฐบาลได้บูรณาการทุกภาคส่วนเร่งให้ความช่วยเหลืออย่างเต็มที่ โดยกระทรวงเกษตรและสหกรณ์ได้มอบนโยบายให้หน่วยงานภายใต้กำกับในพื้นที่ ลงพื้นที่ให้การช่วยเหลือพร้อมสำรวจความเสียด้านการเกษตร เพื่อจะเร่งเยียวยา บรรเทาความเดือดร้อนแก่พี่น้องเกษตรกร โดยเฉพาะความเสียหายด้านปศุสัตว์ กรมปศุสัตว์ กำหนดหลักเกณฑ์วิธีปฏิบัติเกี่ยวกับการให้ความช่วยเหลือด้านปศุสัตว์ผู้ประสบภัยพิบัติกรณีฉุกเฉินตามระเบียบกระทรวงการคลัง พ.ศ.2564 ดังนี้
1. โค  อายุน้อยกว่า 6 เดือน อัตราตัวละไม่เกิน 13,000 บาท อายุ 6 เดือนถึง 1ปี อัตราตัวละไม่เกิน 22,000 บาท  อายุ 1-2 ปี อัตราตัวละไม่เกิน 29,000 บาท อายุ 2 ปีขึ้นไป อัตราตัวละไม่เกิน 35,000 บาท ช่วยเหลือไม่เกิน รายละ 5 ตัว
2.กระบือ อายุน้อยกว่า 6 เดือน อัตราตัวละไม่เกิน 15,000 บาท อายุ 6 เดือนถึง 1 ปี อัตราตัวละไม่เกิน 24,000 บาท อายุ 1-2 ปี อัตราตัวละไม่เกิน 32,000 บาท อายุ 2 ปีขึ้นไป อัตราตัวละไม่เกิน 39,000 บาท ช่วยเหลือไม่เกิน รายละ 5 ตัว
3.สุกร อายุ 1-30 วัน อัตราตัวละไม่เกิน 1,500 บาท อายุ 30 วันขึ้นไป อัตราตัวละไม่เกิน 3,000 บาท ช่วยเหลือไม่เกิน รายละ 10 ตัว
4.แพะ/แกะ อายุ 1-30 วัน อัตราตัวละไม่เกิน 1,500 บาท อายุ 30 วันขึ้นไป อัตราตัวละไม่เกิน 3,000 บาท ช่วยเหลือไม่เกิน รายละ 10 ตัว
5.ไก่พื้นเมือง/ไก่งวง อายุ 1-21 วัน อัตราตัวละไม่เกิน 30 บาท อายุ 21 วันขึ้นไป อัตราตัวละไม่เกิน 80 บาท ช่วยเหลือไม่เกิน รายละ 300 ตัว
6.ไก่ไข่ อายุ 1-21 วัน อัตราตัวละไม่เกิน 30 บาท อายุ 21 วันขึ้นไป อัตราตัวละไม่เกิน 100 บาท ช่วยเหลือไม่เกิน รายละ 1,000 ตัว
7.ไก่เนื้อ อายุ 1-21 วัน อัตราตัวละไม่เกิน 20 บาท อายุ 21 วันขึ้นไป อัตราตัวละไม่เกิน 50 บาท ช่วยเหลือไม่เกิน รายละ 1,000 ตัว
8.เป็ดไข่ อายุ 1-21 วัน อัตราตัวละไม่เกิน 30 บาท อายุ 21 วันขึ้นไป อัตราตัวละไม่เกิน 100 บาท ช่วยเหลือไม่เกิน รายละ 1,000 ตัว
9.เป็ดเนื้อ/เป็ดเทศ อายุ 1-21 วัน อัตราตัวละไม่เกิน 30 บาท อายุ 21 วันขึ้นไป อัตราตัวละไม่เกิน 80 บาท
ช่วยเหลือไม่เกิน รายละ 1,000 ตัว
10.นกกระทา  อายุ 1-21 วัน อัตราตัวละไม่เกิน 10 บาท อายุ 21 วันขึ้นไป อัตราตัวละไม่เกิน 30 บาท ช่วยเหลือไม่เกิน รายละ 1,000 ตัว
11.นกกระจอกเทศ อัตราตัวละไม่เกิน 2,000 บาท ช่วยเหลือไม่เกิน รายละ 10 ตัว
12.ห่าน อัตราตัวละไม่เกิน 100 บาท ช่วยเหลือไม่เกิน รายละ 300 ตัว
13.แปลงหญ้าเลี้ยงสัตว์ อัตรา 1,980 บาท/ไร่ ช่วยเหลือไม่เกิน รายละ 30 ไร่
“ขอให้พี่น้องชาวใต้มั่นใจว่ารัฐบาลพร้อมให้ความช่วยเหลืออย่างเต็มที่ ทุกส่วนราชการได้ระดมสรรพกำลังลงพื้นที่ให้ความช่วยเหลือเพื่อบรรเทาความเดือดร้อน โดยเฉพาะด้านการเกษตร กระทรวงเกษตรและสหกรณ์สั่งการให้หน่วยงานภายใต้กำกับเร่งสำรวจความเสียหาย เพื่อเร่งเยียวยาต่อไป” นายอนุกูล ย้ำ  ///

ที่มา : https://www.thaigov.go.th/news/contents/details/90917