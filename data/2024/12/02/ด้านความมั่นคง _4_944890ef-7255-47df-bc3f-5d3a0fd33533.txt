รัฐบาลไทย-ข่าวทำเนียบรัฐบาล-กองทัพไทย แจ้งปิดเส้นทางการจราจร ระหว่างการซักซ้อมพิธีสวนสนามและถวายสัตย์ปฏิญาณตนของทหารรักษาพระองค์


วันจันทร์ที่ 2 ธันวาคม 2567
กองทัพไทย แจ้งปิดเส้นทางการจราจร ระหว่างการซักซ้อมพิธีสวนสนามและถวายสัตย์ปฏิญาณตนของทหารรักษาพระองค์
กองบัญชาการกองทัพไทย ขออภัยในความไม่สะดวกด้านการจราจร ที่อาจส่งผลกระทบต่อการเดินทางของประชาชนบริเวณโดยรอบพื้นที่ พระลานพระราชวังดุสิต เนื่องจากมีการซักซ้อมพิธีสวนสนามและถวายสัตย์ปฏิญาณตนของทหารรักษาพระองค์ ประจำปี 2567
โดยมีกำหนดการปิดการจราจรเพื่อการซักซ้อม ในวันเสาร์ที่ 30 พฤศจิกายน 2567
ห้วงเวลา 15.45 - 16.30 นาฬิกา และ ห้วงเวลา 18.30 - 19.00 นาฬิกา ถนน พิษณุโลก ( แยกวังแดง แยกสวนมิสกวัน ) ปิดการจราจร 4 ช่องทาง โดยเปิดการจราจร 2 ช่องทาง
ห้วงเวลา 16.00 - 16.40 นาฬิกา และ ห้วงเวลา 18.20 - 18.45 นาฬิกา ถนนราชดำเนินนอก (แยกสวนมิสกวัน - แยกหน้าพระลานราชวัง)ปิดการจราจรเส้นกลาง โดยเปิดการจราจร เส้นคู่ขนาน
ห้วงเวลา 16.20 - 16.40 นาฬิกา และ ห้วงเวลา 18.20-18.40 นาฬิกา ถนนศรีอยุธยา (แยก พล.1 รอ. - แยกวัดเบญฯ) ปิดการจราจร โดยเปิดการจราจรเฉพาะ จาก แยกวัดเบญฯ เลี้ยวซ้าย ถนนราชดำเนินนอก ใช้เส้นทางคู่ขนานด้านหน้ากองทัพภาคที่ 1
จึงขอความร่วมมือประชาชนหลีกเลี่ยงการใช้เส้นทางในช่วงเวลาดังกล่าว และวางแผนการเดินทางล่วงหน้าเพื่อความสะดวกในการเดินทาง และขออภัยมา ณ โอกาสนี้
#oneteamทัพไทย #ปิดเส้นทางจราจร #สวนสนามราชวัลลภ #ทหารรักษาพระองค์

ที่มา : https://www.thaigov.go.th/news/contents/details/90884