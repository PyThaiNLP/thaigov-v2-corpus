รัฐบาลไทย-ข่าวทำเนียบรัฐบาล-​“ปลัดณัฐพล” นั่งหัวโต๊ะ หารือ ดีพร้อม ร่วม CISPI วางแผนพัฒนาศักยภาพอุตสาหกรรมอาหารและแฟชั่น เดินหน้าปฏิรูปอุตสาหกรรม ตามนโยบาย "รมว.เอกนัฏ" 


วันพฤหัสบดีที่ 19 ธันวาคม 2567
19/12/2567
พิมพ์
​“ปลัดณัฐพล” นั่งหัวโต๊ะ หารือ ดีพร้อม ร่วม CISPI วางแผนพัฒนาศักยภาพอุตสาหกรรมอาหารและแฟชั่น เดินหน้าปฏิรูปอุตสาหกรรม ตามนโยบาย "รมว.เอกนัฏ"
​“ปลัดณัฐพล” นั่งหัวโต๊ะ หารือ ดีพร้อม ร่วม CISPI วางแผนพัฒนาศักยภาพอุตสาหกรรมอาหารและแฟชั่น เดินหน้าปฏิรูปอุตสาหกรรม ตามนโยบาย "รมว.เอกนัฏ" ดันอุตสาหกรรมสร้างสรรค์และซอฟต์พาวเวอร์ไทยสู่สากล
กรุงเทพฯ 17 ธันวาคม 2567 -  ดร.ณัฐพล รังสิตพล ปลัดกระทรวงอุตสาหกรรม ให้เกียรติเป็นประธานในการประชุมหารือแนวทางการผลักดันการพัฒนาอุตสาหกรรมสร้างสรรค์ อาหาร เกม แฟชั่น และผลิตภัณฑ์อัตลักษณ์ภูมิภาค พร้อมด้วย นางสาวณัฏฐิญา เนตยสุภา อธิบดีกรมส่งเสริมอุตสาหกรรม นางพิมพ์ใจ ลี้อิสสระนุกูล ประธานคณะกรรมการสถาบันพัฒนาอุตสาหกรรมสร้างสรรค์และซอฟต์พาวเวอร์ (CISPI) คณะผู้บริหาร และเจ้าหน้าที่ดีพร้อม (DIPROM) เข้าร่วมประชุม ณ ห้องประชุม 1 ชั้น 6 อาคารกรมส่งเสริมอุตสาหกรรม (DIPROM Headquarter)
การประชุมในครั้งนี้ สถาบันพัฒนาอุตสาหกรรมสร้างสรรค์และซอฟต์พาวเวอร์ ภายใต้การดำเนินงานของสภาอุตสาหกรรมแห่งประเทศไทย ได้มีการนำเสนอแผนการดำเนินงานโดยมุ่งเน้นการพัฒนาศักยภาพใน 3 อุตสาหกรรมนำร่อง ได้แก่ อุตสาหกรรมอาหาร แฟชั่น และเกม ซึ่งเป็นอุตสาหกรรมที่มีศักยภาพสูงในการสะท้อนความเป็นไทยและสร้างมูลค่าเพิ่มทางเศรษฐกิจ อีกทั้งได้หารือร่วมกับกระทรวงอุตสาหกรรม ในการผลักดันด้านอุตสาหกรรมอาหาร ในประเด็นต่างๆ ได้แก่ 1) การผลักดันมาตรฐานคุณภาพ และระบบ TRACEABILITY เพื่อสร้างความเชื่อมั่นตลอดห่วงโซ่อุปทานด้านอาหาร 2) การส่งเสริมอาหารไทยให้เป็นที่รู้จักในวงกว้าง เน้นการสร้างภาพลักษณ์ที่ดึงดูดตลาด และ 3) การพัฒนาหลักสูตรสร้างบุคลากรในอุตสาหกรรมอาหาร ด้วยการพัฒนาทักษะบุคลากรให้ครอบคลุมทั้งการผลิต การจัดการ และการตลาด และส่งเสริมความรู้ด้าน E-Commerce และเทคโนโลยีเพื่อเพิ่มขีดความสามารถในการแข่งขัน ตามนโยบาย “ปฏิรูปอุตสาหกรรมสู่เศรษฐกิจยุคใหม่ ทันสมัย สะอาด สะดวก โปร่งใส” ของนายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม
รวมไปถึงการผลักดันด้านอุตสาหกรรมแฟชั่น ประกอบไปด้วย 1) นวัตกรรมผ้าไหม ใส่สบาย ใช้สะดวกตอบโจทย์ชีวิตประจำวันด้วยการพัฒนาผ้าไหมที่ใส่สบายและเหมาะกับการใช้งานในชีวิตประจำวัน โดยการใช้นวัตกรรมใหม่ เช่น การลดการยับและการซักง่าย เพื่อความสะดวกในการดูแลรักษา และ 2) โครงการร่วมสร้างแบรนด์แฟชั่นไทย ส่งเสริมความร่วมมือระหว่างกระทรวง สถาบันฯ และผู้ประกอบการในการพัฒนาแบรนด์ ใช้เอกลักษณ์ความเป็นไทย (Thainess) ในการสร้างแบรนด์ระดับโลก เน้นความโดดเด่นของแฟชั่นไทยในตลาดสากลผ่านการผสมผสานนวัตกรรมและวัฒนธรรมไทย

ที่มา : https://www.thaigov.go.th/news/contents/details/91542