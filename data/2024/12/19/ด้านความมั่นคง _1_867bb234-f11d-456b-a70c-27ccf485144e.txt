รัฐบาลไทย-ข่าวทำเนียบรัฐบาล-ผู้ว่าฯ ชลบุรี เป็นประธานกิจกรรมปลูกข้าววันแม่ เก็บเกี่ยววันพ่อ อนุรักษ์ภูมิปัญญา อาชีพทำนาในท้องถิ่นให้แก่คนรุ่นหลังได้มีโอกาสศึกษาเรียนรู้


วันพฤหัสบดีที่ 19 ธันวาคม 2567
19/12/2567
พิมพ์
ผู้ว่าฯ ชลบุรี เป็นประธานกิจกรรมปลูกข้าววันแม่ เก็บเกี่ยววันพ่อ อนุรักษ์ภูมิปัญญา อาชีพทำนาในท้องถิ่นให้แก่คนรุ่นหลังได้มีโอกาสศึกษาเรียนรู้
ผู้ว่าฯ ชลบุรี เป็นประธานกิจกรรมปลูกข้าววันแม่ เก็บเกี่ยววันพ่อ อนุรักษ์ภูมิปัญญา อาชีพทำนาในท้องถิ่นให้แก่คนรุ่นหลังได้มีโอกาสศึกษาเรียนรู้ ณ แปลงนาบ้านหนองเกตุใหญ่ หมู่ที่ 1 ตำบลหนองปลาไหล อำเภอบางละมุง จังหวัดชลบุรี
เมื่อวานนี้ (18 ธ.ค. 2567) นายธวัชชัย ศรีทอง ผู้ว่าราชการจังหวัดชลบุรี เป็นประธานกิจกรรมปลูกข้าววันแม่ เก็บเกี่ยววันพ่อ อนุรักษ์ภูมิปัญญา อาชีพทำนาในท้องถิ่น อำเภอบางละมุง โดยมี จ่าเอก พิทยาภรณ์ ก่อแก้ว ปลัดอำเภอหัวหน้ากลุ่มงานบริหารงานปกครองอำเภอบางละมุง พ.ต.อ.พาติกรณ์ ศรชัย รองผู้บังคับการตำรวจภูธรจังหวัดชลบุรี หัวหน้าส่วนราชการและหน่วยงานรัฐวิสาหกิจ ผู้บริหารองค์กรปกครองส่วนท้องถิ่น ผู้นำท้องที่ และประชาชน ในพื้นที่อำเภอบางละมุง ร่วมกิจกรรมฯ ณ แปลงนาบ้านหนองเกตุใหญ่ หมู่ที่ 1 ตำบลหนองปลาไหล อำเภอบางละมุง จังหวัดชลบุรี
สำหรับ โครงการปลูกข้าววันแม่ เก็บเกี่ยววันพ่อ อนุรักษ์ภูมิปัญญา อาชีพทำนาในท้องถิ่น อำเภอบางละมุง จังหวัดชลบุรี เป็นโครงการที่สำคัญ ดำเนินงานในพื้นที่แปลงนาบ้านหนองเกตุใหญ่ หมู่ที่ 1 ตำบลหนองปลาไหล อำเภอบางละมุง โดยการดำเนินงานเป็นการส่งเสริมและอนุรักษ์ภูมิปัญญาท้องถิ่นให้แก่คนรุ่นหลังได้มีโอกาสศึกษาเรียนรู้ และร่วมเฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสวันเฉลิมพระชนมพรรษา 12 สิงหาคม 2567 และน้อมรำลึกในพระมหากรุณาธิคุณ เนื่องในวันคล้ายวันพระบรมราชสมภพ พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร 5 ธันวาคม 2567 ตลอดจนร่วมเทิดพระเกียรติและแสดงออกถึงความจงรักภักดีต่อสถาบันพระมหากษัตริย์
ทั้งนี้ กิจกรรมดังกล่าว ได้ดำเนินกิจกรรมปลูกข้าวเมื่อวันที่ 29 สิงหาคม 2567 และมีกำหนดเก็บเกี่ยวในห้วงเดือนธันวาคม 2567

ที่มา : https://www.thaigov.go.th/news/contents/details/91533