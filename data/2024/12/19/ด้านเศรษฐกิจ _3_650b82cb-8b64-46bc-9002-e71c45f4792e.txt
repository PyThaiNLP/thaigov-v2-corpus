รัฐบาลไทย-ข่าวทำเนียบรัฐบาล-กนง. มีมติเป็นเอกฉันท์ให้คงอัตราดอกเบี้ยนโยบายที่ 2.25% ต่อปี คาดทิศทางนโยบายการเงินปี 68 อาจผ่อนคลายเพิ่มเติม


วันพฤหัสบดีที่ 19 ธันวาคม 2567
19/12/2567
พิมพ์
กนง. มีมติเป็นเอกฉันท์ให้คงอัตราดอกเบี้ยนโยบายที่ 2.25% ต่อปี คาดทิศทางนโยบายการเงินปี 68 อาจผ่อนคลายเพิ่มเติม
Krungthai COMPASS ประเมินว่ามีความเป็นไปได้ที่ กนง. จะพิจารณาปรับลดอัตราดอกเบี้ยนโยบายในระยะข้างหน้า สะท้อนจากการให้ความสำคัญกับการติดตามภาวะสินเชื่อซึ่งหดตัวลง และเศรษฐกิจระยะข้างหน้าที่มีความเสี่ยงด้านต่ำเพิ่มขึ้น
Key Highlights
- กนง. มีมติเป็นเอกฉันท์ให้คงอัตราดอกเบี้ยนโยบายที่ 2.25% ต่อปี โดยประเมินว่าเศรษฐกิจไทยมีแนวโน้มขยายตัวได้ 2.7% ในปี 2567 และ 2.9% ในปี 2568 ใกล้เคียงศักยภาพ ด้วยแรงหนุนจากการท่องเที่ยวและการบริโภคภาคเอกชน ตลอดจนการส่งออกสินค้ากลุ่มอิเล็กทรอนิกส์ที่อยู่ในช่วงวัฏจักรขาขึ้นเป็นสำคัญ ด้านอัตราเงินเฟ้อทั่วไปคาดว่าอยู่ที่ 0.4% และ 1.1% ในปี 2567 และ 2568 ตามลำดับ
- Krungthai COMPASS ประเมินว่ามีความเป็นไปได้ที่ กนง. จะพิจารณาปรับลดอัตราดอกเบี้ยนโยบายในระยะข้างหน้า สะท้อนจากการให้ความสำคัญกับการติดตามภาวะสินเชื่อซึ่งหดตัวลง และเศรษฐกิจระยะข้างหน้าที่มีความเสี่ยงด้านต่ำเพิ่มขึ้น หากมาตรการด้านการเงินที่ออกมายังไม่เพียงพอที่จะกระตุ้นให้สินเชื่อขยายตัว รวมถึงผลเชิงลบจากมาตรการขึ้นภาษีนำเข้าของสหรัฐฯ ที่จะชัดเจนขึ้นในช่วง 2H68 คาดว่ามีโอกาสที่ กนง. จะตัดสินใจปรับลดอัตราดอกเบี้ยเพิ่มเติมในช่วงไตรมาสที่ 2-3 ของปี 2568

ที่มา : https://www.thaigov.go.th/news/contents/details/91536