รัฐบาลไทย-ข่าวทำเนียบรัฐบาล-รมว.ปุ๋ง สุดาวรรณ เผย ครม.ไฟเขียวแก้ 4 ร่างกฎกระทรวงประกอบ พ.ร.บ.ภาพยนตร์และวีดิทัศน์ เปิดทางอำนวยความสะดวกผู้ประกอบการ - ลดเอกสารยื่นขออนุญาต - ลดค่าธรรมเนียม - เพิ่มความปลอดภัย


วันพฤหัสบดีที่ 19 ธันวาคม 2567
รมว.ปุ๋ง สุดาวรรณ เผย ครม.ไฟเขียวแก้ 4 ร่างกฎกระทรวงประกอบ พ.ร.บ.ภาพยนตร์และวีดิทัศน์ เปิดทางอำนวยความสะดวกผู้ประกอบการ - ลดเอกสารยื่นขออนุญาต - ลดค่าธรรมเนียม - เพิ่มความปลอดภัย
รมว.ปุ๋ง สุดาวรรณ เผย ครม.ไฟเขียวแก้ 4 ร่างกฎกระทรวงประกอบ พ.ร.บ.ภาพยนตร์และวีดิทัศน์ เปิดทางอำนวยความสะดวกผู้ประกอบการ - ลดเอกสารยื่นขออนุญาต - ลดค่าธรรมเนียม - เพิ่มความปลอดภัย
รมว.ปุ๋ง สุดาวรรณ เผย ครม.ไฟเขียวแก้ 4 ร่างกฎกระทรวงประกอบ พ.ร.บ.ภาพยนตร์และวีดิทัศน์ เปิดทางอำนวยความสะดวกผู้ประกอบการ - ลดเอกสารยื่นขออนุญาต - ลดค่าธรรมเนียม - เพิ่มความปลอดภัย
นางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม (รมว.วธ.) เปิดเผยว่า ที่ประชุมคณะรัฐมนตรี (ครม.) เมื่อเร็วๆนี้ ได้มีมติอนุมัติหลักการร่างกฎกระทรวงตามพระราชบัญญัติภาพยนตร์และวีดิทัศน์  พ.ศ. 2551 จำนวน 4 ฉบับ ได้แก่ 1.ร่างกฎกระทรวงว่าด้วยการขอและการออกใบอนุญาตประกอบกิจการโรงภาพยนตร์ พ.ศ. .... 2.ร่างกฎกระทรวงว่าด้วยการขอและการออกใบอนุญาตประกอบกิจการให้เช่า แลกเปลี่ยน หรือจำหน่ายภาพยนตร์และวีดิทัศน์ พ.ศ. .... 3.ร่างกฎกระทรวงว่าด้วยการอนุญาตและการประกอบกิจการร้านวีดิทัศน์ พ.ศ. .... (เกม/คาราโอเกะ) และ 4.ร่างกฎกระทรวงกำหนดค่าธรรมเนียมเกี่ยวกับการประกอบกิจการภาพยนตร์และกิจการวีดิทัศน์ (ฉบับที่ ..) พ.ศ. .... ตามที่ วธ.เสนอ
“ร่างกฎกระทรวงฯ 4 ฉบับ ที่แก้ไขมีสาระสำคัญเป็นการปรับปรุงหลักเกณฑ์ วิธีการ และเงื่อนไขการขออนุญาตประกอบกิจการโรงภาพยนตร์ กิจการให้เช่า แลกเปลี่ยน หรือจำหน่ายภาพยนตร์และวีดิทัศน์และกิจการร้านวีดิทัศน์ (เกม/คาราโอเกะ) เพื่อให้เหมาะสมกับบริบทในปัจจุบันและสอดคล้องกับหลักการประเมินผลสัมฤทธิ์ของกฎหมาย รวมทั้งลดภาระและอำนวยความสะดวกแก่ประชาชนในด้านต่าง ๆ โดยแบ่งร่างกฎกระทรวงเป็น 2 กลุ่ม ดังนี้ กลุ่มที่ 1 ร่างกฎกระทรวงเกี่ยวกับการขออนุญาตประกอบกิจการตามพระราชบัญญัติภาพยนตร์และวีดิทัศน์ พ.ศ. 2551 จำนวน 3 ฉบับ ประกอบด้วย 1.ร่างกฎกระทรวงว่าด้วยการขอและการออกใบอนุญาตประกอบกิจการโรงภาพยนตร์ พ.ศ. .... 2.ร่างกฎกระทรวงว่าด้วยการขอและการออกใบอนุญาตประกอบกิจการให้เช่า แลกเปลี่ยน หรือจำหน่ายภาพยนตร์และวีดิทัศน์ พ.ศ. .... และ 3.ร่างกฎกระทรวงว่าด้วยการอนุญาตและการประกอบกิจการร้านวีดิทัศน์ พ.ศ. .... (เกม/คาราโอเกะ) ทั้งนี้ร่างกฎกระทรวง จำนวน 3 ฉบับดังกล่าว เป็นการปรับปรุงกฎกระทรวงที่ใช้อยู่ในปัจจุบันให้เหมาะสมกับบริบทในปัจจุบัน และเพื่อลดภาระและอำนวยความสะดวกให้แก่ประชาชนในด้านต่าง ๆ” นางสาวสุดาวรรณ กล่าว
รัฐมนตรีว่าการกระทรวงวัฒนธรรม กล่าวว่า กลุ่มที่ 2 ร่างกฎกระทรวงกำหนดค่าธรรมเนียมเกี่ยวกับการประกอบกิจการภาพยนตร์และวีดิทัศน์ (ฉบับที่ ..) พ.ศ. .... มีสาระสำคัญปรับปรุงอัตราค่าธรรมเนียมเกี่ยวกับการประกอบกิจการภาพยนตร์และกิจการวีดิทัศน์ เช่น โรงภาพยนตร์ ร้านเกม ร้านคาราโอเกะ ร้านจำหน่ายและให้เช่าภาพยนตร์ เป็นต้น ให้เหมาะสมกับสถานการณ์ปัจจุบัน และเป็นไปตามหลักเกณฑ์ตามมติ ครม. เมื่อวันที่ 14 ธันวาคม 2564 กำหนดให้หน่วยงานของรัฐไม่พึงเรียกเก็บค่าธรรมเนียมที่มีจำนวนเพียงเล็กน้อย
อย่างไรก็ตาม การแก้ไขร่างกฎกระทรวงฯ ทั้ง 4 ฉบับ จะเป็นการลดภาระและอำนวยความสะดวกในด้านต่างๆ อาทิ ลดเอกสำรที่ใช้ยื่นคำขออนุญาต เช่น สำเนาบัตรประชาชน รูปถ่าย สำเนาใบทะเบียนพาณิชย์ สำเนาเอกสารคนต่างด้าวในกรณีกรรมการผู้จัดการ หรือผู้มีอำนาจลงนามนิติบุคคลเป็นคนต่างด้าว และสำเนาใบอนุญาตเดิมหรือสำเนาใบแทน เป็นต้น และยังอำนวยความสะดวกในการยื่นคำขออนุญาตโดยเพิ่มการขอแก้ไขใบอนุญาตเพิ่มช่องทางยื่นคำขออนุญาตทางออนไลน์ เพิ่มช่องทางการยื่นขออนุญาตโดยนายทะเบียน ประจำาจังหวัด เพิ่มหลักการนับระยะเวลาพิจารณาคำขออนุญาตตามพระราชบัญญัติอำนวยความสะดวกในการพิจารณาอนุญาตของทางราชการ พ.ศ. 2558 และยกเลิกการแจ้งเปลี่ยนกรรมการผู้จัดการหรือผู้มีอำนาจลงนามผูกพันนิติบุคคล รวมทั้งเพิ่มความปลอดภัยของผู้เข้าใช้บริการร้านวีดิทัศน์ (เกม และคาราโอเกะ) โดยกำหนดให้ติดตั้งกล้องวงจรปิดในแต่ละชั้นที่ให้บริการที่สำคัญจะเป็นการลดค่าธรรมเนียมโดยการตรวจพิจารณาสื่อโฆษณาภาพยนตร์ จากเดิมเรื่องละ 100 บาท เป็นเรื่องละ 1 บาท ลดค่าธรรมเนียมการออกใบแทนใบอนุญาตจากเดิม ใบละ 50 บาท เป็นใบละ 1 บาท และแก้ไขค่าธรรมเนียมการเพิ่มขนาดพื้นที่ร้านให้เช่า แลกเปลี่ยนหรือจำหน่าย ภาพยนตร์และวีดิทัศน์ และการเพิ่มเครื่องมือร้านวีดิทัศน์ โดยให้คิดจากค่าธรรมเนียมที่เพิ่มขึ้น ตามสัดส่วนของขนาดหรือจำนวนที่เพิ่มขึ้น เป็นต้น

ที่มา : https://www.thaigov.go.th/news/contents/details/91559