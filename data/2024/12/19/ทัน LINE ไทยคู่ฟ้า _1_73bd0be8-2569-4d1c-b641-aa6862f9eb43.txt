รัฐบาลไทย-ข่าวทำเนียบรัฐบาล-ก.แรงงานปักหมุด 19 อำเภอ จ.นครศรีฯ “ซ่อมอุปกรณ์ไฟฟ้าฟรี” เยียวยาผู้ประสบอุทกภัย


วันพฤหัสบดีที่ 19 ธันวาคม 2567
19/12/2567
พิมพ์
ก.แรงงานปักหมุด 19 อำเภอ จ.นครศรีฯ “ซ่อมอุปกรณ์ไฟฟ้าฟรี” เยียวยาผู้ประสบอุทกภัย
ก.แรงงานปักหมุด 19 อำเภอ จ.นครศรีฯ “ซ่อมอุปกรณ์ไฟฟ้าฟรี” เยียวยาผู้ประสบอุทกภัย
ก.แรงงานปักหมุด 19 อำเภอ จ.นครศรีฯ “ซ่อมอุปกรณ์ไฟฟ้าฟรี” เยียวยาผู้ประสบอุทกภัย
.
กระทรวงแรงงาน ร่วมกับ จังหวัดนครศรีธรรมราช จัดโครงการ “สร้างสุข ฟื้นฟูผู้ประสบอุทกภัยหลังน้ำลด จังหวัดนครศรีธรรมราช” เพื่อช่วยเหลือประชาชนที่ได้รับผลกระทบจากอุทกภัยในพื้นที่ 19 อำเภอ ได้แก่ อำเภอทุ่งสง เมืองนครศรีธรรมราช จุฬาภรณ์ เชียรใหญ่ สิชล ชะอวด เฉลิมพระเกียรติ พระพรหม ร่อนพิบูลย์ พรหมคีรี ปากพนัง หัวไทร นบพิตำ พิปูน นาบอน บางขัน ฉวาง ขนอม และอำเภอท่าศาลา
.
โดยจะออกหน่วยบริการเคลื่อนที่เพื่อให้บริการซ่อมอุปกรณ์ไฟฟ้า อุปกรณ์ในการประกอบอาชีพ รถจักรยานยนต์ และตรวจสภาพความปลอดภัยของไฟฟ้าภายในบ้านเรือนที่ได้รับความเสียหาย ฟรี ตลอดเดือนธันวาคม นอกจากนี้ ยังมีมาตรการให้ความช่วยเหลืออื่น ๆ เช่น การลดอัตราเงินสมทบและขยายระยะเวลาการส่งเงินสมทบแก่ลูกจ้างผู้ประกันตนที่ได้รับผลกระทบจากอุทกภัย รวมถึงการยื่นขอรับสิทธิประโยชน์กรณีว่างงานจากเหตุสุดวิสัย สำหรับลูกจ้างผู้ประกันตนที่สถานประกอบกิจการถูกน้ำท่วมทำให้ไม่สามารถไปทำงานได้
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/91526