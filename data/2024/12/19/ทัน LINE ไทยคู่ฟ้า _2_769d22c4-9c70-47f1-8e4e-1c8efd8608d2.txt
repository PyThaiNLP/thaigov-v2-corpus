รัฐบาลไทย-ข่าวทำเนียบรัฐบาล-ครม. ไฟเขียว! ลดภาษีที่ดินใช้ผลิตน้ำประปา 50%


วันพฤหัสบดีที่ 19 ธันวาคม 2567
19/12/2567
พิมพ์
ครม. ไฟเขียว! ลดภาษีที่ดินใช้ผลิตน้ำประปา 50%
ครม. ไฟเขียว! ลดภาษีที่ดินใช้ผลิตน้ำประปา 50%
ครม. ไฟเขียว! ลดภาษีที่ดินใช้ผลิตน้ำประปา 50%
.
ที่ประชุม ครม. (17 ธ.ค. 67) อนุมัติหลักการร่างพระราชกฤษฎีกาลดภาษีที่ดินและสิ่งปลูกสร้าง (ฉบับที่..) พ.ศ. .... แก้ไขเพิ่มเติมจากพระราชกฤษฎีกาลดภาษีที่ดินและสิ่งปลูกสร้าง พ.ศ. 2563 โดยกำหนดให้ที่ดินที่ใช้เป็นที่ตั้งหรือเกี่ยวเนื่องกับการผลิตน้ำประปา ได้รับการลดภาษีในอัตราร้อยละ 50 ของจำนวนภาษีที่จะต้องเสีย มีผลใช้บังคับตั้งแต่วันที่ 1 มกราคม พ.ศ. 2568 เป็นต้นไป
.
มาตรการดังกล่าวจะช่วยลดต้นทุนการผลิตน้ำประปา ซึ่งเป็นสาธารณูปโภคขั้นพื้นฐานที่สำคัญของประเทศ พร้อมส่งเสริมการดำเนินกิจการผลิตน้ำประปาและพัฒนาคุณภาพชีวิตของประชาชนโดยรวม ทั้งนี้ ผู้ประกอบการผลิตน้ำประปายังคงต้องชำระภาษีที่ดินและสิ่งปลูกสร้างที่เป็นที่ตั้งของอาคารซ่อมและบำรุงรักษาภายในโรงงานผลิตน้ำ โดยไม่ได้รับการลดภาษีที่ดินและสิ่งปลูกสร้างตามมาตรการนี้
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/91527