รัฐบาลไทย-ข่าวทำเนียบรัฐบาล-​"ปลัดณัฐพล" นำทีมดีพร้อม รวมพลังร่วม 7 หน่วยงาน ขับเคลื่อนธุรกิจอุตสาหกรรมฮาลาลให้เติบโตในตลาดสากล ตามนโยบาย "รมว.เอกนัฏ"


วันพฤหัสบดีที่ 19 ธันวาคม 2567
19/12/2567
พิมพ์
​"ปลัดณัฐพล" นำทีมดีพร้อม รวมพลังร่วม 7 หน่วยงาน ขับเคลื่อนธุรกิจอุตสาหกรรมฮาลาลให้เติบโตในตลาดสากล ตามนโยบาย "รมว.เอกนัฏ"
​"ปลัดณัฐพล" นำทีมดีพร้อม รวมพลังร่วม 7 หน่วยงาน ขับเคลื่อนธุรกิจอุตสาหกรรมฮาลาลให้เติบโตในตลาดสากล ตามนโยบาย "รมว.เอกนัฏ"
กรุงเทพฯ 17 ธันวาคม 2567 -  ดร.ณัฐพล รังสิตพล ปลัดกระทรวงอุตสาหกรรม ให้เกียรติเป็นประธานในการประชุมการสนับสนุนแหล่งเงินทุนเพื่อต่อยอดการขับเคลื่อนการพัฒนาอุตสาหกรรมฮาลาล ครั้งที่ 2 พร้อมด้วย นางสาวณัฏฐิญา เนตยสุภา อธิบดีกรมส่งเสริมอุตสาหกรรม นางสาวณิรดา วิสุทธิชาติธาดา ผู้อำนวยการสำนักงานกองทุนพัฒนาเอสเอ็มอีตามแนวประชารัฐ คุณประเสริฐจิต ศรีนิลทา ผู้อำนวยการอาวุโส ผู้บริหารศูนย์ความเป็นเลิศด้านการค้า ธนาคารเพื่อการส่งออกและนำเข้าแห่งประเทศไทย นายชาตรี เวทสรณสุธี รองกรรมการผู้จัดการธนาคารพัฒนาวิสาหกิจขนาดกลางและขนาดย่อมแห่งประเทศไทย นางนุจรี ภักดีเจริญ ผู้ช่วยกรรมการผู้จัดการ ผู้บริหารกลุ่มงานธุรกิจรายย่อย ธนาคารอิสลามแห่งประเทศไทย รศ.ดร. วินัย ดะห์ลัน ผู้อำนวยการศูนย์วิทยาศาสตร์ฮาลาล จุฬาลงกรณ์มหาวิทยาลัย นางสาวอารดา ปาลาเลย์ ที่ปรึกษาเลขาธิการคณะกรรมการกลางอิสลามแห่งประเทศไทย คณะผู้บริหาร และเจ้าหน้าที่ดีพร้อม (DIPROM) เข้าร่วม ณ ห้องประชุม 1 ชั้น 6 อาคารกรมส่งเสริมอุตสาหกรรม (DIPROM Headquarter)
การประชุมดังกล่าว ได้มีการเสนอแนวทางการสนับสนุนแหล่งเงินทุนเพื่อต่อยอดการขับเคลื่อนพัฒนาอุตสาหกรรมฮาลาล โดย สำนักงานกองทุนพัฒนาเอสเอ็มอีตามแนวประชารัฐ สำนักงานปลัดกระทรวงอุตสาหกรรม ธนาคารพัฒนาวิสาหกิจขนาดกลางและขนาดย่อมแห่งประเทศไทย ธนาคารเพื่อการส่งออกและนำเข้าแห่งประเทศไทย และธนาคารอิสลามแห่งประเทศไทย รวมไปถึงแนวทางเกี่ยวกับการขับเคลื่อนการพัฒนาอุตสาหกรรมฮาลาล โดยสำนักงานคณะกรรมการกลางอิสลามแห่งประเทศไทย และศูนย์วิทยาศาสตร์ฮาลาล จุฬาลงกรณ์มหาวิทยาลัย
ทั้งนี้ ดีพร้อม เตรียมจัดกิจกรรมแถลงข่าวการสนับสนุนแหล่งเงินทุนเพื่อต่อยอด การขับเคลื่อนการพัฒนาอุตสาหกรรมฮาลาล "เรียนแล้ว รับรองได้ ลงทุนง่าย ขายส่งออกเป็น" ภายใต้แนวคิด สานพลังแหล่งเงินทุน รวมพลัง 7 หน่วยงาน สู่การขับเคลื่อน SMEs ฮาลาลไทย ก้าวไกลสู่ตลาดโลก ในวันที่ 25 ธันวาคม 2567 ซึ่งภายในงานจะมีการออกบูธแสดงผลิตภัณฑ์ที่ได้การรับรองฮาลาล และบูธคลินิกสถาบันการการเงิน เพื่อดันอุตสาหกรรมฮาลาลจะเติบโตก้าวไกล เชื่อมโยงเครือข่ายแหล่งเงินทุน เสริมแกร่งด้วยด้วยหน่วยงานส่งเสริมความรู้ เพื่อเสริมสร้างศักยภาพผู้ประกอบการ SMEs ฮาลาลไทยทั่วประเทศ ให้สามารถเข้าถึงแหล่งเงินทุนนำไปสู่เป้าหมายการพัฒนาธุรกิจอุตสาหกรรมฮาลาลให้เติบโตในตลาดสากลอย่างยั่งยืน ตามนโยบาย “ปฏิรูปอุตสาหกรรมสู่เศรษฐกิจยุคใหม่ ทันสมัย สะอาด สะดวก โปร่งใส” ของนายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม

ที่มา : https://www.thaigov.go.th/news/contents/details/91548