รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม เป็นประธานเปิดศูนย์ปฏิบัติการฐานข้อมูลการบริหารงานยุติธรรมแห่งชาติ และเป็นประธานการประชุมคณะอนุกรรมการพัฒนาระบบงานยุติธรรม ครั้งที่ ๓/๒๕๖๗


วันพฤหัสบดีที่ 19 ธันวาคม 2567
19/12/2567
พิมพ์
รัฐมนตรีว่าการกระทรวงยุติธรรม เป็นประธานเปิดศูนย์ปฏิบัติการฐานข้อมูลการบริหารงานยุติธรรมแห่งชาติ และเป็นประธานการประชุมคณะอนุกรรมการพัฒนาระบบงานยุติธรรม ครั้งที่ ๓/๒๕๖๗
รัฐมนตรีว่าการกระทรวงยุติธรรม เป็นประธานเปิดศูนย์ปฏิบัติการฐานข้อมูลการบริหารงานยุติธรรมแห่งชาติ และเป็นประธานการประชุมคณะอนุกรรมการพัฒนาระบบงานยุติธรรม ครั้งที่ ๓/๒๕๖๗ ขับเคลื่ิอนการบริหารงานยุติธรรมไปสู่ประชาชน
ในวันที่ ๑๘ ธันวาคม ๒๕๖๗ เวลา ๑๐.๐๐ น. พันตำรวจเอก ทวี สอดส่อง รัฐมนตรีว่าการกระทรวงยุติธรรม ให้เกียรติเป็นประธานพิธีเปิดศูนย์ปฏิบัติการฐานข้อมูลการบริหารงานยุติธรรมแห่งชาติ และเป็นประธานการประชุมคณะอนุกรรมการพัฒนาระบบงานยุติธรรม ครั้งที่ ๓/๒๕๖๗ ณ ศูนย์ปฏิบัติการฐานข้อมูลการบริหารงานยุติธรรมแห่งชาติ สำนักงานกิจการยุติธรรม โดยมี ผู้แทนหน่วยงาน ผู้เชี่ยวชาญ ผู้ทรงคุณวุฒิ เป็นอนุกรรมการ และมีสำนักงานกิจการยุติธรรม ทำหน้าที่ฝ่ายเลขานุการ สรุปสาระสำคัญ ดังนี้
๑. นายนิทัศน์ แสงวัฒนะ ผู้อำนวยการกองนโยบายและประสานแผนกระบวนการยุติธรรม ได้นำเสนอข้อมูลภารกิจของศูนย์ปฏิบัติการฐานข้อมูลการบริหารงานยุติธรรมแห่งชาติ เพื่อที่จะเป็นเครื่องมือให้แก่คณะกรรมการพัฒนาการบริหารงานยุติธรรมแห่งชาติ (กพยช.) ในการกำหนดนโยบายและทิศทางกระบวนการยุติธรรม
๒. ที่ประชุมรับทราบ ความคืบหน้าการดำเนินการตามมติที่ประชุมคณะอนุกรรมการฯ จำนวน ๔ เรื่อง คือ (๑) แนวทางการดำเนินคดีในความผิดเกี่ยวกับยาเสพติดและแนวทางการบำบัดฟื้นฟูผู้กระทำผิดคดียาเสพติด (๒) การดำเนินงานของคณะทำงานดำเนินการและพัฒนาหลักสูตรการไกล่เกลี่ยข้อพิพาทตาม พ.ร.บ.การไกล่เกลี่ยข้อพิพาท พ.ศ. ๒๕๖๒ (๓) การดำเนินงานของคณะทำงานศึกษากฎหมายที่ขัดหรือแย้งต่อรัฐธรรมนูญ (๔) (ร่าง) แผนแม่บทการบริหารงานยุติธรรมแห่งชาติ ฉบับที่ ๔ (พ.ศ. ๒๕๖๖ - ๒๕๖๙) ฉบับปรับปรุง
ในการนี้ ได้ร่วมพิจารณาขอความเห็นชอบร่างพระราชบัญญัติชะลอการฟ้อง พ.ศ. .... ที่ประชุมมอบหมายฝ่ายเลขานุการฯ รับข้อสังเกต และข้อเสนอแนะของอนุกรรมการไปพิจารณาปรับปรุงร่างพระราชบัญญัติชะลอการฟ้อง พ.ศ. .... และนำเสนอที่ประชุมคณะอนุกรรมการฯ อีกครั้งหนึ่งในการประชุมครั้งถัดไป

ที่มา : https://www.thaigov.go.th/news/contents/details/91539