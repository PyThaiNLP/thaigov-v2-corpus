รัฐบาลไทย-ข่าวทำเนียบรัฐบาล-ขสมก. ประชาสัมพันธ์เส้นทางรถโดยสารเชื่อมต่อท่าอากาศยานดอนเมืองและสุวรรณภูมิ เพื่อเป็นข้อมูลให้ประชาชนเดินทางได้อย่างสะดวกสบายมากยิ่งขึ้น


วันพฤหัสบดีที่ 19 ธันวาคม 2567
ขสมก. ประชาสัมพันธ์เส้นทางรถโดยสารเชื่อมต่อท่าอากาศยานดอนเมืองและสุวรรณภูมิ เพื่อเป็นข้อมูลให้ประชาชนเดินทางได้อย่างสะดวกสบายมากยิ่งขึ้น
....
องค์การขนส่งมวลชนกรุงเทพ (ขสมก.) กระทรวงคมนาคม ได้เผยแพร่การเดินรถตามแผนปฏิรูปรถโดยสารประจำทางในเขตกรุงเทพมหานครและจังหวัดที่มีเส้นทางต่อเนื่อง ที่ได้รับการอนุมัติโดยคณะกรรมการควบคุมการขนส่งทางบกกลาง ให้บริการประชาชนครบ 107 เส้นทาง ตั้งแต่วันที่ 25 กรกฎาคม 2567 เพื่อเป็นข้อมูลให้ประชาชนสามารถเดินทางด้วยรถโดยสาร ขสมก. ได้อย่างสะดวกสบายมากยิ่งขึ้น จึงประชาสัมพันธ์เส้นทางรถโดยสารเชื่อมต่อท่าอากาศยานทั้ง 2 แห่ง ได้แก่ ท่าอากาศยานดอนเมือง 4 เส้นทาง บริเวณอาคารผู้โดยสารชั้น 1 ประตู 6 และท่าอากาศยานสุวรรณภูมิ 1 เส้นทาง บริเวณอาคารผู้โดยสารชั้น 1 ประตู 7 โดยมีรายละเอียด ดังนี้
1. ท่าอากาศยานดอนเมือง
สาย A1 : ท่าอากาศยานดอนเมือง - สถานีขนส่งฯ (จตุจักร) หมอชิต 2 (ทางด่วน)
สาย A2  : ท่าอากาศยานดอนเมือง - อนุสาวรีย์ชัยสมรภูมิ (ทางด่วน)
สาย A3  : ท่าอากาศยานดอนเมือง - สวนลุมพินี (ทางด่วน)
สาย A4  : ท่าอากาศยานดอนเมือง - สนามหลวง (ทางด่วน)
2. ท่าอากาศยานสุวรรณภูมิ
สาย S1 : ท่าอากาศยานสุวรรณภูมิ - สนามหลวง (ทางด่วน)
ทั้งนี้ สามารถสอบถามข้อมูลเส้นทางการเดินรถ ขสมก. ได้ที่สายด่วน โทร. 1348 เฟซบุ๊ก “ขสมก. พร้อมบวก” หรือ www.bmta.co.th

ที่มา : https://www.thaigov.go.th/news/contents/details/91534