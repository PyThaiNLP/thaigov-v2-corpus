รัฐบาลไทย-ข่าวทำเนียบรัฐบาล-เพิ่มประโยชน์ทดแทนผู้ประกันตน กรณีสงเคราะห์บุตร เริ่ม 1 ม.ค.68


วันพฤหัสบดีที่ 19 ธันวาคม 2567
19/12/2567
พิมพ์
เพิ่มประโยชน์ทดแทนผู้ประกันตน กรณีสงเคราะห์บุตร เริ่ม 1 ม.ค.68
วันพฤหัสบดี ที่ 19 ธ.ค.67
ต่อจากนี้ไป ขอเชิญรับฟังไทยคู่ฟ้า
คณะรัฐมนตรี อนุมัติ หลักการร่างกฎกระทรวงการจ่ายประโยชน์ทดแทนในกรณีสงเคราะห์บุตร ฉบับที่
พ.ศ. ... ซึ่งมีสาระสำคัญเป็นการเพิ่มอัตราการจ่ายประโยชน์ทดแทนในกรณีสงเคราะห์บุตรเหมาจ่ายเป็นเงิน
จากเดิม 800 บาทต่อเดือนต่อบุตร 1 คน เป็น 1,000 บาทต่อเดือนต่อบุตร 1 คน
โดยให้มีผลใช้บังคับสำหรับการจ่ายประโยชน์ทดแทนในกรณีสงเคราะห์บุตร ตั้งแต่วันที่ 1 มกราคม 2568
เป็นต้นไป เพื่อแบ่งเบาภาระค่าใช้จ่ายในการเลี้ยงดูบุตรและเป็นของขวัญปีใหม่ให้แก่ผู้ประกันตน ทั้งนี้
สัดส่วนการใช้จ่ายเงินกองทุนประกันสังคมในกรณีสงเคราะห์บุตรยังอยู่ภายในกรอบไม่เกินอัตราเงินสมทบของ
รัฐบาลที่จัดเก็บ จึงไม่ส่งผลกระทบต่อเสถียรภาพของกองทุน
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/91530