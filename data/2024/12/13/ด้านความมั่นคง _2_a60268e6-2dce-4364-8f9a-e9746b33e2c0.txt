รัฐบาลไทย-ข่าวทำเนียบรัฐบาล-​ทส. ร่วมเฝ้าฯ รับเสด็จ สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี ทรงเปิดงานกาชาด ประจำปี 2567 ณ สวนลุมพินี


วันศุกร์ที่ 13 ธันวาคม 2567
​ทส. ร่วมเฝ้าฯ รับเสด็จ สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี ทรงเปิดงานกาชาด ประจำปี 2567 ณ สวนลุมพินี
​ทส. ร่วมเฝ้าฯ รับเสด็จ สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี ทรงเปิดงานกาชาด ประจำปี 2567 ณ สวนลุมพินี
ทส. ร่วมเฝ้าฯ รับเสด็จ สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี ทรงเปิดงานกาชาด ประจำปี 2567 ณ สวนลุมพินี
วันที่ 11 ธันวาคม 2567 เวลา 17.00 น. นายจตุพร  บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม พร้อมด้วย คณะผู้บริหาร ข้าราชการ พนักงาน เจ้าหน้าที่ในสังกัดกระทรวงฯ ร่วมเฝ้าทูลละอองพระบาทรับเสด็จ สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี เสด็จพระราชดำเนินไปทรงเปิดงานกาชาด ประจำปี 2567 ภายใต้แนวคิด “ทศมราชา 72 พรรษา ถวายพระพร” ณ พลับพลาพิธี หน้าห้องสมุดประชาชน สวนลุมพินี เขตปทุมวัน กรุงเทพมหานคร และบริเวณภายในร้านกาชาดกระทรวงทรัพยากรธรรมชาติและสิ่งแวดล้อม (ร้านกาชาด ทส. ) เลขที่ 3.9 โซนที่ 3 ส่วนราชการ ซึ่งในปีนี้ ได้เข้าร่วมออกร้านกาชาด ภายใต้แนวคิด “ทศมราชา นทีชีวา ประชาร่มเย็น" โดยได้รับรางวัลรองชนะเลิศอันดับ 2 กิจกรรมประกวดร้านงานกาชาดเฉลิมพระเกียรติ ประจำปี 2567 ประเภทหน่วยงานราชการ
กระทรวงทรัพยากรธรรมชาติและสิ่งแวดล้อม ขอเชิญชวนพี่น้องประชาชนเข้าร่วมสนุกกับกิจกรรมภายในร้านกาชาด ทส. ในงานกาชาด ประจำปี 2567 ระหว่างวันที่ 11 – 22 ธันวาคม 2567 ตั้งแต่เวลา 11.00 - 22.00 น. โดยวันสุดท้ายจะปิดในเวลา 23.00 น. ร่วมนิทรรศการโครงการเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคล เฉลิมพระชนมพรรษา 6 รอบ 28 กรกฎาคม 2567 รวม 21 โครงการ รับแจกกล้าไม้และน้ำดื่ม "ฟรี" ตลอด 12 วัน 12 คืน ร่วมถ่ายภาพกับโมเดลน้องหมูเด้ง ชมการแสดงจาก 20 มาสคอตของหน่วยงานในสังกัดกระทรวงฯ และกิจกรรมให้ความรู้ด้านสิ่งแวดล้อม การคัดแยกขยะ การแสดงดนตรี ตลอดจนร่วมลุ้นรางวัลกับจุดสอยดาว อาทิ ทองคำ 1 สลึง ทองคำ 1 กรัม จักรยานไฟฟ้า โทรทัศน์ ตู้เย็น จักรยาน เครื่องใช้ไฟฟ้า เครื่องอุปโภค - บริโภค และอื่น ๆ อีกมากมาย

ที่มา : https://www.thaigov.go.th/news/contents/details/91303