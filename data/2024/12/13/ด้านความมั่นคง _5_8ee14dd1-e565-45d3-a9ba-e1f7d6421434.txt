รัฐบาลไทย-ข่าวทำเนียบรัฐบาล-สนามไชย ๒ นะน้องๆ นายร้อย จปร. ให้ก้าวทันโลก และยึดมั่นใน ชาติ ศาสน์ กษัตริย์ และประชาชน


วันศุกร์ที่ 13 ธันวาคม 2567
สนามไชย ๒ นะน้องๆ นายร้อย จปร. ให้ก้าวทันโลก และยึดมั่นใน ชาติ ศาสน์ กษัตริย์ และประชาชน
วันที่ 11 ธันวาคม 2567 พล.อ.ณัฐพล นาคพาณิชย์ รัฐมนตรีช่วยว่าการกระทรวงกลาโหม เดินทางไปบรรยายพิเศษ ในหัวข้อ “ผู้นำทหารกับสังคมยุคใหม่” แก่นักเรียนนายร้อยพระจุลจอมเกล้า ทั้ง 5 ชั้นปี กว่า 1,300 นาย ณ หอประชุมโรงเรียนนายร้อยพระจุลจอมเกล้า จังหวัดนครนายก
อุดมการณ์ "เพื่อชาติ ศาสน์ กษัตริย์และประชาชน" พร้อมเล่าประสบการณ์ตรง จาก 2 วิกฤตของชาติ โดยได้รับความไว้วางใจ ให้ทำหน้าที่สำคัญเพื่อพี่น้องประชาชน
[1] ผู้อำนวยการศูนย์ปฏิบัติการ ศูนย์บริหารสถานการณ์โควิด (ศบค.) ซึ่งเป็นช่วงที่เกิดมหาวิกฤตทั่วโลก ที่สามารถเร่งฉีดวัคซีนและกระจายวัคซีนได้ครบ 100 ล้านโดส ตามเป้าหมาย และควบคุมการระบาดของโรค โดยรักษาสมดุลระหว่างสุขภาพ-ปากท้อง จนประเทศไทยผ่านพ้นวิกฤตมาได้ เปิดประเทศได้อย่างค่อยเป็นค่อยไป ภายใน 120 วัน ตามที่รัฐบาลได้ประกาศไว้ ด้วยความร่วมแรงร่วมใจจากทุกภาคส่วน
[2] ที่ปรึกษา ศูนย์ปฏิบัติการช่วยเหลือผู้ประสบภัย วาตภัย และดินโคลนถล่ม (ศปช.) ส่วนหน้า จังหวัดเชียงราย โดยสามารถฟื้นฟูตัวเมืองแม่สาย ภายใน 22 วัน จากการประเมินไว้เบื้องต้น ว่าต้องใช้เวลากว่า 60 วัน ด้วยการบูรณาการแผนงาน กำลังคน และเครื่องจักรกล จากทั้งภาครัฐ ภาคเอกชน และจิตอาสา เทคนิคสำคัญ คือ การทำงานบนข้อมูลข้อเท็จจริง การกำกับดูแลอย่างใกล้ชิด และการลงตรวจพื้นที่ด้วยตนเอง เพื่อให้กำลังใจทั้งผู้ประสบภัยและลูกน้อง
อีกทั้ง ฝากแนวคิด
"จิตอาสา" ช่วยเหลือพี่น้องประชาชน
"จิตสำนึก" ยึดมั่นสถาบันหลักของประเทศเป็นที่ตั้ง
"จิตใจที่มุ่งมั่น" เพื่อการพัฒนาสังคมและการทำงานเพื่อส่วนรวม
ที่มา: สนามไชย๒
#สนามไชย2 #ทำงานทำบุญทำดี #รวมไทยไปด้วยกัน

ที่มา : https://www.thaigov.go.th/news/contents/details/91317