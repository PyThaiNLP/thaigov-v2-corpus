รัฐบาลไทย-ข่าวทำเนียบรัฐบาล-รองนายกฯ ประเสริฐ แถลงผล Digital GDP ในงาน Thailand Digital Economy 2024


วันศุกร์ที่ 13 ธันวาคม 2567
รองนายกฯ ประเสริฐ แถลงผล Digital GDP ในงาน Thailand Digital Economy 2024
รองนายกฯ ประเสริฐ แถลงผล Digital GDP ในงาน Thailand Digital Economy 2024
วันที่ 13 ธันวาคม 2567 นายประเสริฐ จันทรรวงทอง รองนายกรัฐมนตรีและรัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เป็นประธานเปิดงานสัมมนาเพื่อเผยแพร่การดำเนินโครงการฯ เรื่อง Thailand Digital Economy 2024 การพัฒนาประสิทธิภาพการวัดมูลค่าเศรษฐกิจดิจิทัล (Digital Contribution to GDP)  ประจำปี พ.ศ.2567 โดยมี นายอัฐฐเสฏฐ จุลเสฏฐพานิช เลขานุการรัฐมนตรีว่าการกระทรวงดีอี นายเวทางค์ พ่วงทรัพย์ เลขาธิการคณะกรรมการดิจิทัลเพื่อเศรษฐกิจและสังคมแห่งชาติ (สดช.) และผู้ที่เกี่ยวข้องเข้าร่วม จัดโดย คณะกรรมการดิจิทัลเพื่อเศรษฐกิจและสังคมแห่งชาติ (สดช.) ณ โรงแรมมิราเคิล แกรนด์ คอนเวนชั่น กรุงเทพฯ
โดย รองนายกฯ ประเสริฐ ย้ำถึงความสำคัญในการยกระดับขีดความสามารถการแข่งขันของประเทศด้วยเทคโนโลยีดิจิทัล ซึ่งถือเป็นทิศทางสำคัญในการพัฒนาเศรษฐกิจและสังคมของไทยในปัจจุบัน และอนาคต รวมทั้งการเร่งผลักดันภาครัฐสู่การเป็นรัฐบาลดิจิทัล โดยการส่งเสริมการลงทุนเรื่อง Cloud Services และ Data Centers ตลอดจนการลงทุนที่เกี่ยวข้องด้านดิจิทัล ซึ่งส่งผลให้เศรษฐกิจดิจิทัลขยายตัวสูงกว่าเศรษฐกิจโดยรวม กว่า 2 เท่า ในปี 2567

ที่มา : https://www.thaigov.go.th/news/contents/details/91329