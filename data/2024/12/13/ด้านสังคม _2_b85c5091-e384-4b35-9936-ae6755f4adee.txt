รัฐบาลไทย-ข่าวทำเนียบรัฐบาล-“วราวุธ” รมว.พม. เยี่ยมบ้านผู้สูงอายุลำปาง เหตุ มีสัดส่วน ประชากรสูงวัย สูงสุดในประเทศ แนะ กระตุ้นเศรษฐกิจชุมชน ลดพึ่งพารัฐ เชิญชวนอุดหนุนผลิตภัณฑ์วัยเก๋า


วันศุกร์ที่ 13 ธันวาคม 2567
“วราวุธ” รมว.พม. เยี่ยมบ้านผู้สูงอายุลำปาง เหตุ มีสัดส่วน ประชากรสูงวัย สูงสุดในประเทศ แนะ กระตุ้นเศรษฐกิจชุมชน ลดพึ่งพารัฐ เชิญชวนอุดหนุนผลิตภัณฑ์วัยเก๋า
“วราวุธ” รมว.พม. เยี่ยมบ้านผู้สูงอายุลำปาง เหตุ มีสัดส่วน ประชากรสูงวัย สูงสุดในประเทศ แนะ กระตุ้นเศรษฐกิจชุมชน ลดพึ่งพารัฐ เชิญชวนอุดหนุนผลิตภัณฑ์วัยเก๋า
วันที่ 13 ธันวาคม 2567 นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) ลงพื้นที่จังหวัดลำปาง เยี่ยมศูนย์พัฒนาการจัดสวัสดิการสังคมผู้สูงอายุ จังหวัดลำปาง เพื่อติดตามผลการดำเนินงานตามนโยบายสำคัญของกระทรวง พม. โดยเฉพาะการพัฒนาคุณภาพชีวิตผู้สูงอายุ โดยประชุมร่วมกับทีม พม. หนึ่งเดียว จังหวัดลำปาง พร้อม เยี่ยมชมกิจกรรมศูนย์ดูแลผู้สูงอายุระหว่างวัน (Daycare) เยี่ยมชมแปลงสาธิตผลผลิตเกษตรอินทรีย์ของผู้สูงอายุ โครงการ "ผู้สูงอายุแจ่มใสในบ้านสีเขียว" และเยี่ยมให้กำลังใจผู้สูงอายุที่ป่วยในความดูแลของศูนย์ฯ นอกจากนี้ยังได้รับมอบผ้าห่ม เสื้อกันหนาว และเครื่องอุปโภคบริโภค สำหรับผู้สูงอายุ จากมูลนิธิเมืองไทยยิ้ม บริษัท เมืองไทยประกันชีวิต จำกัด (มหาชน) ซึ่งมีนายธเนศพล ธนบุณยวัฒน์ เลขานุการรัฐมนตรีว่าการกระทรวงการพัฒนาสังคมและความมั่นคงของมนุษย์ นายอนุกูล ปีดแก้ว ปลัดกระทรวงการพัฒนาสังคมและความมั่นคงของมนุษย์ นายชัชวาลย์ ฉายะบุตร ผู้ว่าราชการจังหวัดลำปาง และคณะผู้บริหารกระทรวง พม. ร่วมลงพื้นที่
นายวราวุธ กล่าวว่า ศูนย์พัฒนาการจัดสวัสดิการสังคมผู้สูงอายุ จังหวัดลำปาง เป็นหนึ่งในหน่วยงานของกระทรวง พม. ซึ่งเรามาที่จังหวัดลำปางเพราะว่าจังหวัดลำปางเป็นจังหวัดที่มีสัดส่วนของจำนวนผู้สูงอายุต่อประชากรสูงที่สุดของประเทศไทย เฉลี่ยเกือบร้อยละ 30 จากประชากร 7 แสนกว่าคน โดยเรามีผู้สูงอายุถึง 2 แสนกว่าคน ดังนั้นการบริหารจัดการหรือการดูแลผู้สูงอายุไม่ว่าจะเป็นด้านสวัสดิการและสวัสดิภาพความเป็นอยู่ของผู้สูงอายุในจังหวัด เป็นสิ่งที่สำคัญ ซึ่งวันนี้ ต้องขอขอบคุณผู้ว่าราชการจังหวัดลำปาง คณะที่ปรึกษากระทรวง พม. รวมถึงคณะผู้บริหารกระทรวง พม. ที่วันนี้เราได้ยกทีมกันมาเพื่อดูว่าจังหวัดลำปางจะสามารถเป็นต้นแบบในการดูแลผู้สูงอายุได้อย่างไร การทำงานร่วมกับหน่วยงานในพื้นที่ ทั้งจังหวัด รวมถึงภาคเอกชน วันนี้เรามีสถาบันการศึกษา ภาคเอกชน เข้ามาร่วมทำงานเพราะว่ามิติด้านผู้สูงอายุนั้น กระทรวง พม. เพียงกระทรวงเดียว ไม่สามารถทำได้สำเร็จ ซึ่งความร่วมมือกันจากทุกฝ่ายจะทำให้ผู้สูงอายุมีคุณภาพชีวิตที่ดีขึ้น ที่สำคัญจะต้องเตือนคนที่กำลังจะเข้าสู่วัยผู้สูงอายุ ว่าจะต้องเตรียมตัวอย่างไร ทั้งกาย ใจ สถานะทางการเงิน และที่พักอาศัย เพื่อที่จะเข้าสู่วัยผู้สูงอายุได้อย่างมีความสุข
นายวราวุธ กล่าวว่า เมื่อเข้าสู่วัยผู้สูงอายุแล้วการที่จะดูแลไม่ว่าจะเป็นด้านสุขภาพ ด้านเศรษฐกิจ และที่สำคัญคือการสร้างอาชีพให้กับผู้สูงอายุ เราจะทำได้อย่างไร วันนี้เรามีผลิตภัณฑ์จากฝีมือผู้สูงอายุของศูนย์แห่งนี้ เป็นยาดมสมุนไพร ซึ่งเป็นหนึ่งในตัวอย่างผลิตภัณฑ์ดีๆ ของผู้สูงอายุ ถ้าใครผ่านไปผ่านมาอยากเชิญเข้ามาช่วยอุดหนุนผลิตภัณฑ์วัยเก๋าจากผู้สูงอายุ เรียกว่าเป็นเศรษฐกิจในชุมชน  และทำให้ผู้สูงอายุมีอาชีพที่มั่นคง ซึ่งเป็นสิ่งที่กระทรวง พม. อยากจะเสริมศักยภาพให้กับผู้สูงอายุ เพื่อที่ว่าผู้สูงอายุแต่ละท่านมี Active Aging และทำให้ผู้สูงอายุสามารถพึ่งพารัฐได้น้อยลง และดูแลตัวเองได้มากขึ้น
#ข่าวพม #พม #ศรส #esshelpme #1300 #วราวุธศิลปอาชา #วราวุธรับฟังทำจริง #พมพอใจให้ทุกวัยพึงพอใจในพม #พมหนึ่งเดียว #ผู้สูงอายุ #ลำปาง

ที่มา : https://www.thaigov.go.th/news/contents/details/91338