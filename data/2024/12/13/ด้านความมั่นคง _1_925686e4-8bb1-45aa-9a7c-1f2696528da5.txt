รัฐบาลไทย-ข่าวทำเนียบรัฐบาล-​“ดร.เฉลิมชัย” นำทีม ทส. ร่วมงานแถลงผลงานรัฐบาล ครบรอบ 90 วัน ภายใต้แคมเปญ “2568 โอกาสไทย ทำได้จริง”


วันศุกร์ที่ 13 ธันวาคม 2567
​“ดร.เฉลิมชัย” นำทีม ทส. ร่วมงานแถลงผลงานรัฐบาล ครบรอบ 90 วัน ภายใต้แคมเปญ “2568 โอกาสไทย ทำได้จริง”
​“ดร.เฉลิมชัย” นำทีม ทส. ร่วมงานแถลงผลงานรัฐบาล ครบรอบ 90 วัน ภายใต้แคมเปญ “2568 โอกาสไทย ทำได้จริง”
“ดร.เฉลิมชัย” นำทีม ทส. ร่วมงานแถลงผลงานรัฐบาล ครบรอบ 90 วัน ภายใต้แคมเปญ “2568 โอกาสไทย ทำได้จริง”
วันที่ 12 ธันวาคม 2567 เวลา 10.00 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) พร้อมด้วย นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม และหัวหน้าส่วนราชการในสังกัดกระทรวงฯ เข้าร่วมงานแถลงผลงานครบรอบ 90 วันที่รัฐบาลได้ปฏิบัติหน้าที่ ภายใต้แคมเปญ  “2568 โอกาสไทย ทำได้จริง : 2025 Empowering Thais: A Real Possibility” โดย นางสาวแพทองธาร ชินวัตร นายกรัฐมนตรี ณ สถานีวิทยุโทรทัศน์แห่งประเทศไทย (NBT) พร้อมมอบนโยบายให้แก่รองนายกรัฐมนตรีและรัฐมนตรี ผู้รับผิดชอบในแต่ละนโยบาย ตลอดจนข้าราชการระดับสูง หัวหน้าส่วนราชการระดับกระทรวง กรม และผู้ว่าราชการจังหวัดทุกจังหวัด
นายกรัฐมนตรี กล่าวว่า “ทุกคนคือทีมเดียวกัน” เพราะตลอด 90 วัน ได้ทำงานผ่านความร่วมมือของคณะรัฐมนตรีและข้าราชการ เพื่อพี่น้องประชาชนและจะร่วมกันเดินไปข้างหน้าอย่างเต็มที่ วางรากฐานของประเทศไทยในทศวรรษหน้า ให้คนไทยมีกิน มีใช้ มีเกียรติ มีศักดิ์ศรี สำหรับประเทศไทยในปี 2568 จะเป็นปีแห่งการสร้าง People Empowerment เพิ่มอำนาจประชาชน ลดอำนาจเรา หรือการลดและเพิ่มประสิทธิภาพของภาครัฐ
โดย นายกรัฐมนตรีได้แถลง 11 นโยบาย แบ่งเป็นนโยบายระยะยาว ที่ต้องทำในเชิงโครงสร้าง 6 นโยบาย คือ การจัดการน้ำท่วม - น้ำแล้ง การแก้ปัญหาหมอกควัน PM2.5 ปัญหายาเสพติด การทลายการผูกขาด การแก้ปัญหาธุรกิจนอกระบบ และนโยบายการลงทุนครั้งใหญ่ในอนาคต และนโยบายที่จะเกิดขึ้นในปีหน้า 5 นโยบาย คือ โครงการ SML หนึ่งอำเภอหนึ่งทุน ดิจิทัลวอลเล็ต การแก้หนี้ครัวเรือน และบ้านเพื่อคนไทย
ซึ่งมีรายละเอียดนโยบายที่เกี่ยวข้องกับการดำเนินงานของ ทส. ได้แก่ 1) การแก้ไขปัญหา น้ำท่วม - น้ำแล้ง น้ำต้องเพียงพอสำหรับการอุปโภค บริโภค เกษตร และอุตสาหกรรม ต้องมีมาตรการทั้งระยะสั้น - กลาง - ยาว รวมทั้งการศึกษาแนวทางที่จะอนุญาตให้ประชาชนสามารถขุดลอกคูคลองแล้วนำดินไปใช้หรือขายได้ การศึกษาโครงการ Floodway และโครงสร้างขนาดใหญ่ที่จะแก้ปัญหาน้ำท่วมได้อย่างยั่งยืน 2) การแก้ปัญหาหมอกควันและฝุ่นละออง PM2.5 จะต้องลดลง ทั้งในแง่ปริมาณฝุ่นและตัวเลขประชาชนที่ป่วยจากฝุ่นต้องลดลงทุกปี โดยปัจจุบันรัฐบาลควบคุมการเผาในประเทศ รวมถึงเจรจากับประเทศเพื่อนบ้านให้ลดการเผา และการออกกฎหมาย พ.ร.บ. อากาศสะอาด

ที่มา : https://www.thaigov.go.th/news/contents/details/91301