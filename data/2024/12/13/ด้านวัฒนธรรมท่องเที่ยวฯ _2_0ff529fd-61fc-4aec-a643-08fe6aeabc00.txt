รัฐบาลไทย-ข่าวทำเนียบรัฐบาล-วธ. เปิดตลาด CPOT ใหม่ ชู 17 กลุ่มชาติพันธุ์ ยกระดับสินค้า ชูอัตลักษณ์ท้องถิ่น สู่การพัฒนาแบรนด์ชุมชน พร้อมดันผลิตภัณฑ์วัฒนธรรมไทย CPOT จากชุมชนสู่ระดับ Global จับมือเซ็นทรัลพัฒนาฯ


วันศุกร์ที่ 13 ธันวาคม 2567
วธ. เปิดตลาด CPOT ใหม่ ชู 17 กลุ่มชาติพันธุ์ ยกระดับสินค้า ชูอัตลักษณ์ท้องถิ่น สู่การพัฒนาแบรนด์ชุมชน พร้อมดันผลิตภัณฑ์วัฒนธรรมไทย CPOT จากชุมชนสู่ระดับ Global จับมือเซ็นทรัลพัฒนาฯ
วธ. เปิดตลาด CPOT ใหม่ ชู 17 กลุ่มชาติพันธุ์ ยกระดับสินค้า ชูอัตลักษณ์ท้องถิ่น สู่การพัฒนาแบรนด์ชุมชน พร้อมดันผลิตภัณฑ์วัฒนธรรมไทย CPOT จากชุมชนสู่ระดับ Global จับมือเซ็นทรัลพัฒนาฯ เปิดช่องทางจัดแสดงและจำหน่ายสินค้าและบริการทางวัฒนธรรม
วธ. เปิดตลาด CPOT ใหม่ ชู 17 กลุ่มชาติพันธุ์ ยกระดับสินค้า ชูอัตลักษณ์ท้องถิ่น สู่การพัฒนาแบรนด์ชุมชน พร้อมดันผลิตภัณฑ์วัฒนธรรมไทย CPOT จากชุมชนสู่ระดับ Global จับมือเซ็นทรัลพัฒนาฯ เปิดช่องทางจัดแสดงและจำหน่ายสินค้าและบริการทางวัฒนธรรม ณ ห้างสรรพสินค้าเซ็นทรัลทั่วประเทศ สร้างงาน สร้างรายได้ สร้างโอกาสด้านเศรษฐกิจ พร้อมแข่งขันทั้งในและต่างประเทศ
นางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม กล่าวว่า ตามที่คณะรัฐมนตรี มีมติอนุมัติหลักการร่างพระราชบัญญัติคุ้มครองและส่งเสริมวิถีชีวิตกลุ่มชาติพันธุ์ ซึ่งเป็นร่างกฎหมายที่จัดทำขึ้นตามรัฐธรรมนูญมาตรา 70 และเป็นร่างกฎหมายสำคัญตามแผนปฏิรูปประเทศ รัฐบาลโดยกระทรวงวัฒนธรรม (วธ.) ให้ความสำคัญต่อการแก้ไขปัญหาของกลุ่มชาติพันธุ์ในประเทศไทยที่มีความเปราะบางและสุ่มเสี่ยงต่อการถูกละเมิดสิทธิทางวัฒนธรรม เกิดความเหลื่อมล้ำเป็นสาเหตุของความขัดแย้งรุนแรงในสังคมไทย พ.ร.บ. ฉบับนี้ มีเจตนารมณ์ให้เป็นกฎหมาย “คุ้มครองและส่งเสริมสิทธิทางวัฒนธรรม” ของชาวไทยกลุ่มชาติพันธุ์อย่างเสมอภาคไม่เลือกปฏิบัติเน้นสร้างความเข้าใจในวิถีชีวิตที่แตกต่างหลากหลาย สร้างพื้นฐานในการอยู่ร่วมกันในสังคมพหุวัฒนธรรม และส่งเสริมกระบวนการมีส่วนร่วมของทุกกลุ่มวัฒนธรรมในการพัฒนาประเทศอย่างยั่งยืน วธ. จึงร่วมกับจุฬาลงกรณ์มหาวิทยาลัย จัด “กิจกรรมอบรมเชิงปฏิบัติการการพัฒนาผลิตภัณฑ์ “ชาติพันธุ์ บ้านฉัน” และศึกษาดูงานในพื้นที่ต้นแบบ” ให้แก่ชุมชน/ผู้ประกอบการ จากกลุ่มชาติพันธุ์ จำนวน 20 ชุมชน จาก 17 กลุ่มชาติพันธุ์ ประกอบด้วย ไทยลื้อ  ไทย-ลาว  ไทพวน  ลาหู่  ลัวะ(ขมุ)  เมี่ยน  ผู้ไท  ไทญ้อ  ส่วย หรือกูย เยอ  มอญ  ไทยทรงดำ  ลาวเวียง  มอญ  ลาวครั่ง  ไท–ยวน  ลาวเวียง และกะเหรี่ยงโปว์ และนักวิชาการวัฒนธรรม จากส่วนกลางและส่วนภูมิภาค ให้เรียนรู้การต่อยอดทางวัฒนธรรม การสร้างสรรค์อย่างยั่งยืน รู้จักแนวทางการยกระดับสินค้า ชูอัตลักษณ์ท้องถิ่น สู่การพัฒนาแบรนด์ชุมชน และหาแนวทางการพัฒนาผลิตภัณฑ์ สร้างความเป็นอยู่ที่ดีขึ้นด้วยมิติทางวัฒนธรรม เกิดเป็นกลุ่มชาติพันธุ์ต้นแบบ ที่พร้อมเป็นแบบอย่างต่อชาติพันธุ์กลุ่มต่าง ๆ ทั่วประเทศได้อีกด้วย ตลอดจนได้นำชุมชน/ผู้ประกอบการ จากกลุ่มชาติพันธุ์ ลงพื้นที่ต้นแบบ ณ ภูษาผ้าลายอย่าง ชุมชนคุณธรรมบ้านไร่มะตูม อำเภอบ้านลาด จังหวัดเพชรบุรี
“นับเป็นกิจกรรมดีๆ ในการยกระดับและเสริมศักยภาพให้กับชุมชนและผู้ประกอบการ ซึ่งหลังจากการอบรมแล้ว วธ.จะนำสินค้าที่ได้รับการต่อยอดไปทดลองจำหน่ายในการจัดแสดงและจำหน่ายสินค้าทั้งในและต่างประเทศ เพื่อให้เกิดผลสัมฤทธิ์สุงสุดแก่ผู้เข้ารับการอบรม และเพื่อจะได้นำข้อคิดเห็นของผู้บริโภคมาพัฒนาสินค้าอย่างต่อเนื่อง ซึ่งการจัดอบรมในครั้งนี้จะนำไปสู่การสร้างความเข้มแข็งทางด้านสังคมและสร้างโอกาสด้านเศรษฐกิจในกลุ่มชาติพันธุ์ต่อไป” นางสาวสุดาวรรณ กล่าว
นางสาวสุดาวรรณ กล่าวอีกว่า ในปีงบประมาณ พ.ศ. 2568 วธ. มีนโยบายมุ่งขับเคลื่อนการยกระดับเศรษฐกิจวัฒนธรรม พัฒนาชุมชน สังคม และประเทศชาติ อย่างยั่งยืน “ผลักดันจากรากฐาน อย่างเข้มข้น ขับเคลื่อนสู่สากล อย่างเข้มแข็ง” โดยการพัฒนาและผลักดันสินค้าและบริการทางวัฒนธรรมให้มีส่วนแบ่งเพิ่มขึ้นในตลาดโลก และถือให้เศรษฐกิจวัฒนธรรม คือ กุญแจสำคัญ ที่ล็อคประเทศไทย สู่การพัฒนาที่ยั่งยืน โดยเมื่อเร็วๆนี้ วธ.ได้มีโอกาส หารือความร่วมมือขยายช่องทางการจำหน่ายผลิตภัณฑ์วัฒนธรรมไทย (Cultural Product of Thailnd : CPOT) ไปทั่วประเทศ ร่วมกับบริษัท เซ็นทรัลพัฒนา จำกัด (มหาชน) พร้อมร่วมกันส่งเสริมให้ชุมชน ผู้ประกอบการผลิตภัณฑ์วัฒนธรรมไทย ได้มีโอกาสเข้ามาจำหน่ายสินค้าดังกล่าวให้เข้าถึงนักท่องเที่ยวชาวต่างชาติมากยิ่งขึ้น โดยการจัดหาพื้นที่ในการตั้งร้านค้า CPOT รวมถึงการจัดงานแสดงและจำหน่ายสินค้าและบริการทางวัฒนธรรมในแต่ละภูมิภาค ณ ห้างสรรพสินค้าเซ็นทรัลทั่วประเทศ การสร้างความร่วมมือในครั้งนี้จะเป็นการขับเคลื่อนงานศิลปวัฒนธรรมไทยเพื่อนำไปสู่การกระตุ้นเศรษฐกิจของประเทศได้

ที่มา : https://www.thaigov.go.th/news/contents/details/91340