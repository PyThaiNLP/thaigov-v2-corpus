รัฐบาลไทย-ข่าวทำเนียบรัฐบาล-ทปษ.บุญสิงห์ ตรวจเยี่ยมวิสาหกิจ “ชุมชนไข่เค็ม อสม.ไชยา”


วันศุกร์ที่ 13 ธันวาคม 2567
ทปษ.บุญสิงห์ ตรวจเยี่ยมวิสาหกิจ “ชุมชนไข่เค็ม อสม.ไชยา”
ทปษ.บุญสิงห์ ตรวจเยี่ยมวิสาหกิจ “ชุมชนไข่เค็ม อสม.ไชยา”
เมื่อวันที่ 12 ธันวาคม 2567 เวลา 10.00 น. นายบุญสิงห์ วรินทร์รักษ์ ที่ปรึกษารัฐมนตรีว่าการกระทรวงเกษตร
และสหกรณ์ตรวจเยี่ยมวิสาหกิจ“ชุมชนไข่เค็มอสม.ไชยา” วิสาหกิจเริ่มต้นปี พ.ศ. 2543 ชาวบ้านประสบปัญหาหอยเชอร์รี่ระบาดหนัก ทำลายและกัดกินต้นข้าวของเกษตรกร โดยสำนักงานปศุสัตว์อำเภอไชยา ร่วมกับสำนักงานพัฒนาชุมชนอำเภอไชยา และสำนักงานเกษตรอำเภอไชยา นำเป็ดไข่ให้เกษตรกรเลี้ยงเพิ่มเติมเพื่อเป็นการเพิ่มจำนวนเป็ดไข่ให้มากขึ้น และเป็นการช่วยกินหอยเชอร์รี่ ทั้งนี้จึงริเริ่มการทำไข่เค็มของชุมชนภายใต้การนำของ นางประสงค์ หีตอนันต์ และสมาชิกได้พัฒนารสชาติอย่างต่อเนื่อง ภายใต้การกำกับของหน่วยงานราชการหลายหน่วยงาน เรียนรู้และเก็บเกี่ยวประสบการณ์เพื่อทดลองและพัฒนาสูตรการทำไข่เค็มจนเป็นที่ถูกปากของผู้บริโภคอย่างแพร่หลายในปัจจุบัน นอกจากนี้นายบุญสิงห์ ได้มีข้อสั่งการให้หน่วยงานที่เกี่ยวข้องเข้ามาดูแลในการส่งเสริมการตลาดและระบบการขนส่งต่อไปอีกด้วย

ที่มา : https://www.thaigov.go.th/news/contents/details/91320