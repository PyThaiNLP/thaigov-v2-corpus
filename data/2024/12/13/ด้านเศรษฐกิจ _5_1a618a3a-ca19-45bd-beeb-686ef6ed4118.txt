รัฐบาลไทย-ข่าวทำเนียบรัฐบาล-ฉก.พญานาคราช ปราบปรามการกระทำผิดลักลอบนำเข้าสัตว์น้ำในพื้นที่จังหวัดระนอง


วันศุกร์ที่ 13 ธันวาคม 2567
ฉก.พญานาคราช ปราบปรามการกระทำผิดลักลอบนำเข้าสัตว์น้ำในพื้นที่จังหวัดระนอง
ฉก.พญานาคราช ปราบปรามการกระทำผิดลักลอบนำเข้าสัตว์น้ำในพื้นที่จังหวัดระนอง
เมื่อวันที่ 12 ธันวาคม 2567 เวลา 05.42 น. พันเอกรวิรักษ์ สัตตบุศย์ ผู้บังคับหน่วยเฉพาะกิจพญานาคราช (ฉก.พญานาคราช) เปิดเผยว่า ฉก.พญานาคราช นำโดย ว่าที่ร้อยตรีประเสริฐ คงเยี้ยน หัวหน้าหน่วยป้องกันและปราบปรามประมงทะเลเกาะสุรินทร์ (พังงา) ร่วมกับเจ้าหน้าที่ภายใต้อำนวยการ นายสิทธิพล เมืองสง ผู้อำนวยการกองตรวจการประมง นายประสาร ศรีงาม ผู้อำนวยการศูนย์ป้องกันและปราบปรามประมงทะเลกระบี่ สำนักงานประมงจังหวัดระนอง และด่านตรวจประมงระนอง ออกตรวจเฝ้าระวังการกระทำผิดลักลอบนำเข้าสัตว์น้ำมาในราชอาณาจักรโดยไม่ได้รับอนุญาต ในพื้นที่ทะเลอันดามัน อ.เมือง จ.ระนอง ซึ่งได้ทำการตรวจยึดสัตว์น้ำชนิดหอยลาย ขนาด 40-50 ตัวต่อกิโลกรัม จำนวน 63 กระสอบ น้ำหนักรวม 2,520 กิโลกรัม บริเวณแพโก้น้อง หมู่5 ตำบลปากน้ำ อำเภอเมือง จังหวัดระนองเป็นที่เรียบร้อย นอกจากนี้ได้นำส่งของกลางให้กับพนักงานสอบสวน สภ.ปากน้ำ อำเภอเมือง จังหวัดระนอง และปราบปรามผู้กระทำความผิดตามพระราชกำหนดการประมง พ.ศ.2558 และที่แก้ไขเพิ่มเติมอย่างเข้มงวดต่อไป

ที่มา : https://www.thaigov.go.th/news/contents/details/91315