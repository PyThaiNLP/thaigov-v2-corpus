รัฐบาลไทย-ข่าวทำเนียบรัฐบาล-รมว.ศธ. เปิดงานชุมนุมลูกเสือสวนกุหลาบสัมพันธ์ ครั้งที่ 29 สวนกุหลาบรวมใจถวายความภักดี ย้ำ "ลูกเสือช่วยเหลือผู้อื่นทุกเมื่อ ทำดี ทำได้ ทำทันที“


วันศุกร์ที่ 13 ธันวาคม 2567
รมว.ศธ. เปิดงานชุมนุมลูกเสือสวนกุหลาบสัมพันธ์ ครั้งที่ 29 สวนกุหลาบรวมใจถวายความภักดี ย้ำ "ลูกเสือช่วยเหลือผู้อื่นทุกเมื่อ ทำดี ทำได้ ทำทันที“
พลตำรวจเอกเพิ่มพูน ชิดชอบ รมว.ศธ. เป็นประธานเปิดงานชุมนุมลูกเสือสวนกุหลาบสัมพันธ์ ครั้งที่ 29 “สวนกุหลาบรวมใจถวายความภักดี” โดยมีลูกเสือ เนตรนารี และบุคลากร โรงเรียนในเครือสวนกุหลาบสัมพันธ์ ครั้งที่ 29 ณ ค่ายวชริราวุธ จ.ชลบุรี
รมว.ศธ. กล่าวว่า โรงเรียนในเครือสวนกุหลาบวิทยาลัยได้จัดงานชุมนุมลูกเสือสวนกุหลาบสัมพันธ์ขึ้น เพื่อน้อมรำลึกในพระมหากรุณาธิคุณ พระบาทสมเด็จพระมงกุฎเกล้าเจ้าอยู่หัว พระผู้พระราชทานกำเนิดไทย และเพื่อเฉลิมพระเกียรติ พระเจ้าอยู่หัวประมุขของคณะลูกเสือแห่งชาติ เนื่องในโอกาสพระมหามงคลเฉลิมพระชนม์พรรษา 6 รอบ 72 พรรษา วันที่ 28 กรกฎาคม 2567 ที่มีพระราชประสงค์ ให้นำกระบวนการลูกเสือ ซึ่งเป็นกระบวนการสำคัญในการพัฒนาคุณภาพเยาวชนทั้งทางกาย สติปัญญา จิตใจ และศีลธรรม ให้เป็นพลเมืองดี มีความรับผิดชอบ และช่วยสร้างสรรค์สังคมให้เกิดความสามัคคี ตลอดจนมีความเจริญก้าวหน้าเพื่อความสงบสุข มีความมั่นคงของประเทศชาติต่อไป และสอดรับกับนโยบายของกระทรวงศึกษาธิการ "ลูกเสือช่วยเหลือผู้อื่นทุกเมื่อ ทำดี ทำได้ ทำทันที“
การชุมนุมครั้งนี้ ถือเป็นโอกาสอันดีที่นักเรียน ครู อาจารย์ และบุคลากรของโรงเรียนในเครือสวนกุหลาบวิทยาลัย ได้มีความรู้จัก คุ้นเคย แลกเปลี่ยนประสบการณ์ระหว่างกันอันจะ ส่งผลต่อการพัฒนาคุณภาพการศึกษาต่อไป
ขอเดชะพระบารมีของพระบาทสมเด็จพระมงกุฎเกล้าเจ้าอยู่หัว ขอพระองค์โปรดพระราชทานความสวัสดี แก่งานชุมนุมลูกเสือสวนกุหลาบสัมพันธ์ และโปรดอภิบาลพระราชทานพร ให้กับลูกเสือ เนตรนารีทุกคน ผู้บังคับบัญชาลูกเสือที่เข้าร่วมงานชุมนุมลูกเสือสวนกุหลาบ สัมพันธ์ครั้งนี้ ให้ประสพความสุขสวัสดีโดยทั่วกัน

ที่มา : https://www.thaigov.go.th/news/contents/details/91311