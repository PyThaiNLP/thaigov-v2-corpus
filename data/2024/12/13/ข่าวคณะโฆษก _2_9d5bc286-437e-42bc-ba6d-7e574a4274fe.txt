รัฐบาลไทย-ข่าวทำเนียบรัฐบาล-รัฐบาลเชิญชวนครู-นักเรียน ลงทะเบียน “ซิมพร้อมเรียน” โครงการอินเตอร์เน็ตความเร็วสูง แก้ไขปัญหาการเข้าถึงอินเตอร์เน็ต เพิ่มโอกาสทางการศึกษา จำนวน 357,000 ซิม ทั่วประเทศ


วันศุกร์ที่ 13 ธันวาคม 2567
13/12/2567
พิมพ์
รัฐบาลเชิญชวนครู-นักเรียน ลงทะเบียน “ซิมพร้อมเรียน” โครงการอินเตอร์เน็ตความเร็วสูง แก้ไขปัญหาการเข้าถึงอินเตอร์เน็ต เพิ่มโอกาสทางการศึกษา จำนวน 357,000 ซิม ทั่วประเทศ
รัฐบาลเชิญชวนครู-นักเรียน ลงทะเบียน “ซิมพร้อมเรียน” โครงการอินเตอร์เน็ตความเร็วสูง แก้ไขปัญหาการเข้าถึงอินเตอร์เน็ต เพิ่มโอกาสทางการศึกษา จำนวน 357,000 ซิม ทั่วประเทศ
วันที่ 13 ธันวาคม 2567 เวลา 08.30 น. นายคารม พลพรกลาง รองโฆษกประจำสำนักนายกรัฐมนตรี เปิดเผยว่า รัฐบาล โดยกองทุนเพื่อความเสมอภาคทางการศึกษา (กสศ.) ได้ร่วมมือกับคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.) และผู้ให้บริการเครือข่าย Infinite sim ช่วยแก้ไขปัญหาเด็กนักเรียนเด็กเข้าถึงอินเตอร์เน็ตเพื่อการศึกษาหาความรู้ทางโลกออนไลน์ ผ่าน “ซิมพร้อมเรียน” ซึ่งเป็นโครงการอินเตอร์เน็ตความเร็วสูง จะช่วยให้น้อง ๆ นักเรียนเรียนรู้ในโลกออนไลน์ได้มากขึ้น  โดยครูสามารถแจ้งสิทธิ์ให้กับนักเรียนลงทะเบียนผ่านเว็บไซต์ sim-student.nbtc.go.th
โครงการอินเตอร์เน็ตความเร็วสูง  “ซิมพร้อมเรียน” สำหรับนักเรียนทั่วประเทศ จำนวน 357,000 ซิม (คน) เพื่อสนับสนุนนักเรียนให้เข้าถึงโอกาสทางการศึกษา สามารถใช้งานอินเทอร์เน็ตฟรีจนถึงวันที่ 31 กรกฎาคม 2568 จำนวน 2 กลุ่ม ดังนี้
1) นักเรียนยากจนพิเศษ ระดับชั้น ม.1 - ม.3 (ลงทะเบียนได้ตั้งแต่วันที่ 1 ธันวาคม 2567 – 15 มกราคม 2568)
2) นักเรียนยากจนพิเศษ ระดับชั้น ป.6 (ลงทะเบียนได้ตั้งแต่วันที่ 16 ธันวาคม 2567 - 15 มกราคม 2568)
สำหรับขั้นตอนการลงทะเบียนรับซิม ดังนี้ 1)  ลงทะเบียนผ่านทางเว็บไซต์ sim-student.nbtc.go.th  จากนั้นกด “ลงทะเบียนรับซิมฟรี” 2) กรอกเลขบัตรประชาชน 13 หลัก จากนั้นกด “ตกลง” 3) ตรวจสอบความถูกต้องของข้อมูลนักเรียน จากนั้นกด “ไปต่อ” 4) เลือกเบอร์โทรศัพท์ “เบอร์ใหม่” หรือ “เบอร์เดิม”  (แนะนำเลือกเบอร์ใหม่ เพื่อสามารถเปิดใช้งานได้ทันทีโดยไม่ต้องดำเนินการย้ายค่าย) 5) เลือกเครือข่าย “Infinite” จากนั้นกด “ไปต่อ” 6) เลือกสถานที่รับซิมการ์ด จากนั้นกด “ยืนยัน”  (แนะนำเลือก “รับที่โรงเรียน”) และ 7) ตรวจสอบสถานะการลงทะเบียน กด “ตรวจสอบสถานะ” เพื่อเช็กความเรียบร้อยในขั้นตอนสุดท้าย
“รัฐบาลมุ่งสร้างความเสมอภาคทางการศึกษา ช่วยเหลือผู้ขาดแคลนทุนทรัพย์ ลดความเหลื่อมล้ำทางการศึกษา รวมทั้งเสริมสร้างและพัฒนาคุณภาพและประสิทธิภาพครู เพื่อให้เด็กนักเรียนได้รับการศึกษาอย่างมีประสิทธิภาพ และทั่วถึง เพื่อเติบโตเป็นทรัพยากรที่มีคุณค่าของประเทศ” นายคารม ระบุ

ที่มา : https://www.thaigov.go.th/news/contents/details/91307