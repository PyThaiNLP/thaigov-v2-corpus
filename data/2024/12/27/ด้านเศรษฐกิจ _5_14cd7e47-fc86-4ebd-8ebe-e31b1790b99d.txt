รัฐบาลไทย-ข่าวทำเนียบรัฐบาล-ออมสิน มอบของขวัญปีใหม่ 2568 ให้ลูกค้าที่มีประวัติชำระหนี้ดีรายละ 1,000 บาท


วันศุกร์ที่ 27 ธันวาคม 2567
27/12/2567
พิมพ์
ออมสิน มอบของขวัญปีใหม่ 2568 ให้ลูกค้าที่มีประวัติชำระหนี้ดีรายละ 1,000 บาท
ธ.ออมสินจัดของขวัญปีใหม่ 2568 ให้ลูกค้าธนาคาร ภายใต้โครงการ “วินัยดี มีเงิน” ด้วยการมอบเงินของขวัญพิเศษรายละ 1,000 บ. แก่ลูกหนี้ที่ใช้บริการสินเชื่อวงเงินกู้ไม่เกิน 200,000 บ. มีประวัติชำระหนี้ดีติดต่อกันไม่น้อยกว่า 3 ปี
ตามที่ รัฐบาลมีนโยบายให้ทุกหน่วยงานจัดเตรียมของขวัญในช่วงเทศกาลปีใหม่เพื่อส่งความสุขให้ประชาชน ธนาคารออมสินจึงจัดของขวัญปีใหม่ 2568 ให้แก่ลูกค้าธนาคาร ภายใต้โครงการ “วินัยดี มีเงิน” ด้วยการมอบเงินของขวัญพิเศษรายละ 1,000 บาท ให้แก่ลูกหนี้ที่ใช้บริการสินเชื่อวงเงินกู้ไม่เกิน 200,000 บาท มีประวัติชำระหนี้ดีติดต่อกันไม่น้อยกว่า 3 ปี ไม่เคยปรับโครงสร้างหนี้/ไม่มีประวัติการตัดหนี้สูญ และมีสถานะหนี้ปกติ (ค้างชำระไม่เกิน 30 วัน) ทั้งนี้ ธนาคารจะโอนเงินเข้าบัญชีภายในวันที่ 15 กุมภาพันธ์ 2568 เฉพาะผู้ที่มีบัญชีเงินฝากเผื่อเรียกที่เป็นชื่อตนเอง (ยกเว้นบัญชีเพื่อประโยชน์ของผู้เยาว์ และบัญชีร่วม) ที่กดรับสิทธิ์ผ่านแอปพลิเคชัน MyMo ภายในวันที่ 31 มกราคม 2568 และเงื่อนไขเป็นไปตามที่ธนาคารกำหนด เพื่อมอบเป็นขวัญและกำลังใจแก่ลูกค้าที่มีวินัยในการผ่อนชำระหนี้ที่ดี นำไปใช้เป็นเงินทุนเสริมสภาพคล่องในการประกอบอาชีพ หรือใช้จ่ายในช่วงเทศกาลปีใหม่

ที่มา : https://www.thaigov.go.th/news/contents/details/91796