รัฐบาลไทย-ข่าวทำเนียบรัฐบาล-วธ. ร่วมกับ ภาครัฐและภาคเอกชนระดับประเทศ จัดงาน “ปลาร้า หมอลำ อีสาน ทูเดอะ เวิลด์ 24" ยกระดับอัตลักษณ์ท้องถิ่นอีสาน ขับเคลื่อนเศรษฐกิจ สังคม และชุมชนยั่งยืน


วันศุกร์ที่ 27 ธันวาคม 2567
วธ. ร่วมกับ ภาครัฐและภาคเอกชนระดับประเทศ จัดงาน “ปลาร้า หมอลำ อีสาน ทูเดอะ เวิลด์ 24" ยกระดับอัตลักษณ์ท้องถิ่นอีสาน ขับเคลื่อนเศรษฐกิจ สังคม และชุมชนยั่งยืน
วธ. ร่วมกับ ภาครัฐและภาคเอกชนระดับประเทศ จัดงาน “ปลาร้า หมอลำ อีสาน ทูเดอะ เวิลด์ 24" ยกระดับอัตลักษณ์ท้องถิ่นอีสาน ขับเคลื่อนเศรษฐกิจ สังคม และชุมชนยั่งยืน
วธ. ร่วมกับ ภาครัฐและภาคเอกชนระดับประเทศ
จัดงาน “ปลาร้า หมอลำ อีสาน ทูเดอะ เวิลด์ 24” ยกระดับอัตลักษณ์ท้องถิ่นอีสาน
ขับเคลื่อนเศรษฐกิจ สังคม และชุมชนยั่งยืน
26 - 29 ธันวาคม 2567 กระทรวงวัฒนธรรม ร่วมกับจังหวัดขอนแก่น การท่องเที่ยวแห่งประเทศไทย และภาคเอกชนระดับประเทศ อาทิ หอการค้าไทย สภาหอการค้าแห่งประเทศไทย บริษัท ขอนแก่น อินโนเวชั่น เซ็นเตอร์ จำกัด Sustainable Brands (SB) Thailand และ บริษัท นิวเจน เอ็นเตอร์เทนเมนท์ จัดงาน “ปลาร้า หมอลำ อีสาน ทูเดอะ เวิลด์ 24” ยกระดับอัตลักษณ์ท้องถิ่นอีสาน ขับเคลื่อนเศรษฐกิจ สังคม และชุมชนยั่งยืน
มหกรรมยิ่งใหญ่แห่งปี ณ อาคารขอนแก่น อินโนเวชั่น เซ็นเตอร์ จังหวัดขอนแก่น เดินหน้าสานต่อแนวคิด ‘ร่วมอยู่ ร่วมเจริญ’ ผลักดันด้านการท่องเที่ยว ยกระดับอัตลักษณ์ท้องถิ่นอีสาน และศูนย์กลางสร้างเศรษฐกิจไทยให้ยั่งยืน ไปพร้อม ๆ กับสังคมและชุมชน โดยมี “ปลาร้า” ซึ่งเป็นเอกลักษณ์ของอาหารพื้นบ้าน และ “หมอลำ” การแสดงดนตรีภาษาพื้นถิ่นอีสานอันทรงคุณค่า ซึ่งทั้งสองสิ่งนี้ คือ วัฒนธรรมของชาวอีสานที่ยั่งยืน อีกทั้งเพื่อยกระดับภาคอีสานสู่สายตาชาวโลกครบทุกมิติ
(วันที่ 26 ธันวาคม 2567 เวลา 18.00 น.) นางสาวสุดาวรรณ  หวังศุภกิจโกศล รัฐมนตรีว่าการกระทรวงวัฒนธรรม ให้เกียรติเป็นประธานในพิธีเปิดงาน โดยมี นายไกรสร กองฉลาด ผู้ว่าราชการจังหวัดขอนแก่น นายประสพ เรียงเงิน อธิบดีกรมส่งเสริมวัฒนธรรม คุณกลินท์ สารสิน ประธานกิตติมาศักดิ์หอการค้าไทย และสภาหอการค้าแห่งประเทศไทย และคุณฐาปนีย์ เกียรติไพบูลย์ ผู้ว่าการการท่องเที่ยวแห่งประเทศไทย พร้อมด้วยผู้แทนหน่วยงานภาครัฐ และองค์กรเอกชน เข้าร่วมพิธีเปิดงาน ณ ลานศรีจันทร์ อาคารขอนแก่น อินโนเวชั่นเซ็นเตอร์ อำเภอเมือง จังหวัดขอนแก่น เยี่ยมชมนิทรรศการปลาร้า ตระการตากับ Isan Homecoming Parade ขบวนพาเหรดม่วนซื่นคืนถิ่น ชมตลาดอาหารและปลาร้า บริเวณถนนไก่ยาง ชมการสาธิตทางวัฒนธรรมและการแสดงหมอลำ
(ช่วงพิธีเปิดงาน) นายไกรสร กองฉลาด ผู้ว่าราชการจังหวัดขอนแก่น กล่าวถึงความสำคัญของปลาร้า หมอลำ ในฐานะวัฒนธรรมที่นำพาสู่การพัฒนาที่ยั่งยืน และกล่าวต้อนรับในฐานะพ่อเมืองขอนแก่น จากนั้น นางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม ประธานในพิธี กล่าวยืนยันความสำคัญของทั้งปลาร้าและหมอลำในฐานะมรดกโลกทางวัฒนธรรม คุณกลินท์ สารสิน ประธานกิตติมาศักดิ์หอการค้าไทย และสภาหอการค้าแห่งประเทศไทย กล่าวถึงผลประโยชน์ทางเศรษฐกิจและการค้าระดับโลกที่จะได้รับจากการจัดงานครั้งนี้ และ คุณฐาปนีย์ เกียรติไพบูลย์ ผู้ว่าการการท่องเที่ยวแห่งประเทศไทย กล่าวยืนยันความสำคัญของการท่องเที่ยวกับ Local Economy ในทุกภาคส่วนของอีสานรวมทั้งผลกระทบทางบวกที่จะเกิดขึ้นในอนาคต หลังจากนั้น ประธานในพิธี ผู้บริหารและคณะผู้จัดงานหลักทำพิธีเปิดงานร่วมกัน
การจัดงาน “ปลาร้า หมอลำ อีสาน ทูเดอะ เวิลด์ 24” เป็นการผสานความร่วมมือจากทุกภาคส่วน ผลักดันให้หมอลำก้าวไปสู่ระดับโลก ร่วมกันขับเคลื่อนศักยภาพของภาคอีสาน และจังหวัดขอนแก่นให้เป็นศูนย์กลาง ภายใต้แนวคิด “ร่วมอยู่ ร่วมเจริญ” ชูอัตลักษณ์ท้องถิ่น และสร้างศูนย์กลางทางเศรษฐกิจ ไปพร้อม ๆ กับการพัฒนาสังคมและชุมชน ตลอดจนยกระดับภาคอีสานให้เป็นอีกหนึ่ง Thailand Destination การจัดงานในครั้งนี้เป็นงานที่สามารถส่งเสริม Soft Power ของ วัฒนธรรมอีสานได้อย่างยั่งยืน ทั้งทางด้านเศรษฐกิจสร้างโอกาสทางการตลาด โดยเฉพาะ “ปลาร้า” ให้กับพื้นถิ่นผู้ผลิตรวมถึงการขยายตลาดไปสู่ตลาดโลกในระดับสากล ด้านส่งเสริมวัฒนธรรม นำเสนอมรดกทางวัฒนธรรมอย่างยั่งยืนทั้งด้านอาหารและความบันเทิงอันเป็นที่ภาคภูมิใจของชาวอีสาน ด้านสังคม เปิดโอกาสให้ประชาชนพื้นถิ่นอีสานที่อาศัยอยู่ทั่วโลกได้เดินทางกลับมายังบ้านเกิด กระตุ้นให้แรงบันดาลใจ ความ ภาคภูมิใจ พร้อมดึงดูดนักท่องเที่ยวในประเทศและต่างประเทศ และผลักดันให้งานดังกล่าวเป็น Thailand Festival งานยิ่งใหญ่ประจำปีของภาคอีสาน
งาน “ปลาร้า หมอลำ อีสาน ทูเดอะ เวิลด์ 24” คือการผสมผสานความแซ่บนัวของปลาร้าและความม่วน ของหมอลำ ไว้ในที่เดียวกัน ในครั้งนี้มีการจัดทำบทเพลงประจำงาน ให้เกียรติขับร้องโดย คุณอ๊อฟ สุรพล ทองด้วง แชมป์หมอลำไอดอล นอกจากนี้ ยังมีกิจกรรมให้ผู้เข้าชมงานได้ร่วมสนุกมากมาย อาทิ Isan Homecoming Parade ขบวนพาเหรดม่วนซื่นคืนถิ่น, Dining Session และ Food Feast ร้าร้า ลำลำ กับบรรดาเซเลปเชฟทั้งในและต่างประเทศ และเชฟชุมชนในระดับตำนาน คอนเสิร์ตหมอลำ บริเวณลานศรีจันทร์แบบม่วนหลาย รวมถึง หมอลำ Truck ร้านค้าอาหารพื้นบ้านจากจังหวัดต่าง ๆ ในภาคอีสาน และมุม Talk กับกูรูสายอาหารและหมอลำแบบม่วนใจในช่วง Conference Forum เป็นต้น

ที่มา : https://www.thaigov.go.th/news/contents/details/91804