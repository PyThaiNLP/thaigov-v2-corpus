รัฐบาลไทย-ข่าวทำเนียบรัฐบาล- “ฝนภาคใต้ยังตกอยู่”เดินทางฉลองปีใหม่ลงใต้ต้องเฝ้าติดตามข้อมูลข่าวสาร หลัง ศปช.ออกเตือน 27-30 ธ.ค. ภาคใต้ยังต้องเตรียมรับฝนส่งท้ายปี  


วันศุกร์ที่ 27 ธันวาคม 2567
27/12/2567
พิมพ์
“ฝนภาคใต้ยังตกอยู่”เดินทางฉลองปีใหม่ลงใต้ต้องเฝ้าติดตามข้อมูลข่าวสาร หลัง ศปช.ออกเตือน 27-30 ธ.ค. ภาคใต้ยังต้องเตรียมรับฝนส่งท้ายปี
“ฝนภาคใต้ยังตกอยู่”เดินทางฉลองปีใหม่ลงใต้ต้องเฝ้าติดตามข้อมูลข่าวสาร หลัง ศปช.ออกเตือน 27-30 ธ.ค.ภาคใต้ยังต้องเตรียมรับฝนส่งท้ายปี ด้าน “ภูมิธรรม” ผอ.ศปช.สั่งการส่วนหน้า เตรียมพร้อมเฝ้าระวังพื้นที่ลุ่มต่ำ จ.นครศรีฯ หวั่นฝนระลอกใหม่มาเติมอาจส่งผลปริม
วันนี้ (27 ธันวาคม 2567) นางสาวศศิกานต์ วัฒนะจันทร์ รองโฆษกประจำสำนักนายกรัฐมนตรี เปิดเผยว่า ตามที่ศูนย์ปฏิบัติการช่วยเหลือผู้ประสบอุทกภัย วาตภัย และดินโคลนถล่ม (ศปช.) ได้ออกประกาศแจ้งเตือนฝนตกหนักในพื้นที่ภาคใต้ช่วง 27-30 ธ.ค. 67 ซึ่งที่ประชุม ศปช. ได้ขอให้มีการระบุพื้นที่เสี่ยงเป็นรายอำเภอเพื่อวางแผนรับมืออย่างมีประสิทธิภาพ ด้านกรมอุตุนิยมวิทยาได้จัดทำข้อมูลพื้นที่ที่ปริมาณฝนเกิน 90 มม.ซึ่งเข้าเกณฑ์ฝนตกหนักมาก (Very Heavy Rain) ดังนี้ จ.ชุมพร ได้แก่ อ.ละแม จ.สุราษฎร์ธานี ได้แก่ อ.ท่าชนะ จ.นครศรีธรรมราช ได้แก่ อ.ลานสกา อ.ท่าศาลา อ.นบพิตำ อ.พระพรหม จ.พัทลุง ได้แก่ อ.กงหรา จ.นราธิวาส ได้แก่ อ.สุไหงปาดี อ.สุไหงโก-ลก อ.จะแนะ อ.ตากใบ อ.เจาะไอร้อง อ.ศรีสาคร จ.ปัตตานี ได้แก่ อ.ไม้แก่น อ.สายบุรี
“กรมอุตุนิยมวิทยา และสำนักงานทรัพยากรน้ำแห่งชาติ ได้วิเคราะห์ปริมาณฝนที่จะตกในช่วง 27-30 ธ.ค. พบว่าปริมาณฝนจะน้อยกว่าสองระลอกที่ผ่านมา ไม่กระทบต่อระดับน้ำในแหล่งน้ำต่าง ๆ และไม่มีความเสี่ยงจะเกิดน้ำล้นตลิ่งจนเอ่อเข้าท่วมบ้านเรือน อย่างไรก็ตาม ลักษณะของฝนทางภาคใต้จะเป็นลักษณะมาเร็วไปเร็ว อาจต้องเฝ้าระวังในส่วนของพื้นที่ลาดชันและทางน้ำไหลผ่าน ซึ่งกรมทรัพยากรธรณีได้แจ้งเครือข่ายเฝ้าระวังในพื้นที่อ่อนไหวเพื่อเตรียมพร้อมรับสถานการณ์”
รองโฆษกประจำสำนักนายกรัฐมนตรี กล่าวเพิ่มเติมว่า นายภูมิธรรม เวชยชัย รองนายกรัฐมนตรีและรัฐมนตรีว่าการกระทรวงกลาโหมในฐานะ ผอ.ศปช. ได้ฝากความห่วงใยถึงชาวนครศรีธรรมราช ที่ขณะนี้ยังมีน้ำท่วมขังในพื้นที่ 5 อำเภอ ได้แก่ อ.พระพรหม อ.ปากพนัง อ.เฉลิมพระเกียรติ อ.เชียรใหญ่ และอ.ชะอวด โดยให้เจ้าหน้าที่ทุกภาคส่วนเตรียมพร้อมเฝ้าระวังฝนระลอกใหม่ที่อาจส่งผลกระทบในพื้นที่และเข้าช่วยเหลือประชาชนอย่างทันท่วงทีเมื่อเกิดสถานการณ์15 น.

ที่มา : https://www.thaigov.go.th/news/contents/details/91816