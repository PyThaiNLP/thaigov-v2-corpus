รัฐบาลไทย-ข่าวทำเนียบรัฐบาล-“ทุกโอกาส คือ การเรียนรู้ พร้อมปรับตัวสู่อนาคตที่เลือกเอง” คำขวัญวันเด็กของนายกฯ แพทองธาร ปี 2568 ขอเป็นแรงบันดาลใจให้กับเด็กไทย มีพลังเพื่อการเติบโตเพื่อเป็นกำลังสำคัญของชาติทุกคน


วันศุกร์ที่ 27 ธันวาคม 2567
27/12/2567
พิมพ์
“ทุกโอกาส คือ การเรียนรู้ พร้อมปรับตัวสู่อนาคตที่เลือกเอง” คำขวัญวันเด็กของนายกฯ แพทองธาร ปี 2568 ขอเป็นแรงบันดาลใจให้กับเด็กไทย มีพลังเพื่อการเติบโตเพื่อเป็นกำลังสำคัญของชาติทุกคน
“ทุกโอกาส คือ การเรียนรู้ พร้อมปรับตัวสู่อนาคตที่เลือกเอง” คำขวัญวันเด็กของนายกฯ แพทองธาร ปี 2568 ขอเป็นแรงบันดาลใจให้กับเด็กไทย มีพลังเพื่อการเติบโตเพื่อเป็นกำลังสำคัญของชาติทุกคน
วันนี้ (27 ธันวาคม 2567) นายจิรายุ ห่วงทรัพย์ โฆษกประจำสำนักนายกรัฐมนตรี เปิดเผยว่า เนื่องในโอกาสวันเด็กแห่งชาติ ประจำปี พ.ศ. 2568 ซึ่งตรงกับวันเสาร์ที่ 11 มกราคม 2568 นางสาวแพทองธาร ชินวัตร นายกรัฐมนตรี มอบคำขวัญวันเด็กให้กับเด็ก ๆ เยาวชนไทย เพื่อร่วมสร้างแรงบันดาลใจว่า “ทุกโอกาส คือ การเรียนรู้ พร้อมปรับตัวสู่อนาคตที่เลือกเอง”
พร้อมกันนี้ นายกรัฐมนตรีได้กล่าวอวยพรให้เด็ก ๆ ว่า “บางทีเราอาจคิดว่าเป็นมนุษย์ตัวเล็ก ๆ คงไม่ได้ทำอะไรมากมาย แต่สิ่งที่รัฐบาลมองเห็น คือ คุณค่า คุณภาพในตัวของเด็กทุกคน เพราะอนาคตจะเป็นอย่างไร ประเทศไทยจะน่าอยู่หรือไม่ ขึ้นอยู่กับเด็ก ๆ โอกาสมากมายที่จะเข้ามา เรียนรู้ทุกโอกาสที่เรามี ไม่ว่าจะเป็นกลุ่มไหน ช่วงอายุไหน เราสามารถเรียนรู้ได้ตลอดเวลา โดยการเรียนรู้นั้นจะทำให้เรารู้ว่าเราสามารถปรับตัวได้ ให้เข้ากับสิ่งที่จะเข้ามา ซึ่งเราสามารถควบคุมตัวเราเอง อนาคตของเรามีเรื่องดี ๆ รออยู่อีกมากมาย นายกรัฐมนตรีเชื่อว่าเด็ก ๆ ทุกคนอยากได้อนาคตที่สดใส ที่มีความสุข เพราะฉะนั้น การมีความสุขเริ่มจากตัวเองก่อน ปรับตัวให้เข้ากับสถานการณ์ รู้จักเส้นทางที่จะเดินอย่างมั่นใจ และทำให้รู้ด้วยว่าตัวเองมีคุณค่าอย่างมากต่อประเทศ สำหรับรัฐบาล อนาคตของชาติ คือ เด็กในวันนี้ น้อง ๆ มีสิทธิที่จะทำให้โลกนี้ ให้ประเทศไทยน่าอยู่ยิ่งขึ้น”

ที่มา : https://www.thaigov.go.th/news/contents/details/91798