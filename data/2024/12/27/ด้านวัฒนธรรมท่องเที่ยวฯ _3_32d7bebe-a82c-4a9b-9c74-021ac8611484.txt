รัฐบาลไทย-ข่าวทำเนียบรัฐบาล-วธ.เดินหน้าขับเคลื่อน Soft Power ด้านภาพยนตร์ของประเทศไทยไปสู่ระดับนานาชาติ เตรียมจัดโรดโชว์งานตลาดภาพยนตร์และโทรทัศน์นานาชาติฮ่องกง ประจำปี 2568 วันที่ 17 - 20 มี.ค 2568 เปิดรับสม


วันศุกร์ที่ 27 ธันวาคม 2567
วธ.เดินหน้าขับเคลื่อน Soft Power ด้านภาพยนตร์ของประเทศไทยไปสู่ระดับนานาชาติ เตรียมจัดโรดโชว์งานตลาดภาพยนตร์และโทรทัศน์นานาชาติฮ่องกง ประจำปี 2568 วันที่ 17 - 20 มี.ค 2568 เปิดรับสม
วธ.เดินหน้าขับเคลื่อน Soft Power ด้านภาพยนตร์ของประเทศไทยไปสู่ระดับนานาชาติ เตรียมจัดโรดโชว์งานตลาดภาพยนตร์และโทรทัศน์นานาชาติฮ่องกง ประจำปี 2568 วันที่ 17 - 20 มี.ค 2568 เปิดรับสมัครผู้ประกอบการ-สมาคมด้านภาพยนตร์และวีดิทัศน์เข้าร่วมตั้งแต่บัดนี้
วธ.เดินหน้าขับเคลื่อน Soft Power ด้านภาพยนตร์ของประเทศไทยไปสู่ระดับนานาชาติ เตรียมจัดโรดโชว์งานตลาดภาพยนตร์และโทรทัศน์นานาชาติฮ่องกง ประจำปี 2568 วันที่ 17 - 20 มี.ค 2568 ณ เขตบริหารพิเศษฮ่องกงแห่งสาธารณรัฐประชาชนจีน เปิดรับสมัครผู้ประกอบการ-สมาคมด้านภาพยนตร์และวีดิทัศน์เข้าร่วมตั้งแต่บัดนี้จนถึงวันที่ 22 มกราคม 2568
นางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม เปิดเผยว่า กระทรวงวัฒนธรรม (วธ.) มุ่งขับเคลื่อน Soft Power ด้านภาพยนตร์ ละคร ซีรีส์ สารคดี และแอนิเมชันของประเทศไทยไปสู่ระดับนานาชาติ
และส่งเสริมและเผยแพร่ภาพยนตร์และวีดิทัศน์ในต่างประเทศตามนโยบายในการส่งเสริมอุตสาหกรรมภาพยนตร์และวีดิทัศน์ เพื่อเปิดโอกาสให้บุคลากรด้านภาพยนตร์และวีดิทัศน์ได้นำผลงานไปเผยแพร่และจัดจำหน่ายในระดับนานาชาติ รวมทั้งแลกเปลี่ยนองค์ความรู้และพัฒนาบุคลากรในตลาดอุตสาหกรรมภาพยนตร์และวีดิทัศน์ไทย ดังนั้น วธ.โดยสำนักงานปลัดกระทรวงวัฒนธรรม (สป.วธ.) ดำเนินกิจกรรมส่งเสริมและเผยแพร่ภาพยนตร์และวีดิทัศน์ในต่างประเทศ (Roadshow) ณ งานตลาดภาพยนตร์และโทรทัศน์นานาชาติฮ่องกง ประจำปี 2568 (Hong Kong International Film & TV Market (FILMART) 2025) ระหว่างวันที่ 17 - 20 มีนาคม 2568 ณ เขตบริหารพิเศษฮ่องกง แห่งสาธารณรัฐประชาชนจีน โดยเป็นกิจกรรมบูรณาการเป็นประจำทุกปีระหว่างกระทรวงวัฒนธรรม กระทรวงการท่องเที่ยวและกีฬา และกระทรวงพาณิชย์
รัฐมนตรีว่าการกระทรวงวัฒนธรรม กล่าวอีกว่า วธ.ได้ประกาศเชิญชวนผู้ประกอบการในอุตสาหกรรมภาพยนตร์และวีดิทัศน์ร่วมสมัครเพื่อคัดเลือกไปร่วมงานตลาดภาพยนตร์และโทรทัศน์นานาชาติฮ่องกง ประจำปี 2568  โดยเปิดรับสมัครผู้ประกอบการในอุตสาหกรรมภาพยนตร์และวีดิทัศน์ ได้แก่ นิติบุคคลด้านภาพยนตร์และวีดิทัศน์ สมาคมด้านภาพยนตร์และวีดิทัศน์ รวมทั้งบริษัทที่เกี่ยวข้องกับการให้บริการด้านภาพยนตร์และวีดิทัศน์ ซึ่งต้องมีคุณสมบัติ เช่น มีการจดทะเบียนถูกต้องตามกฎหมาย  มีผลงานที่พร้อมนำไปจำหน่าย และไม่มีพฤติกรรมในการละเมิดทรัพย์สินทางปัญญาของผู้ผลิตรายอื่น  โดยเปิดรับสมัครตั้งแต่บัดนี้จนถึงวันที่ 20 มกราคม 2568 ทั้งนี้ สอบถาม
โทร. 0-2209-3519-20 และดูรายละเอียดเพิ่มเติมได้ที่เพจเฟซบุ๊ก กองภาพยนตร์และวีดิทัศน์และ CONTENT THAILAND

ที่มา : https://www.thaigov.go.th/news/contents/details/91805