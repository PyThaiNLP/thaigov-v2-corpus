รัฐบาลไทย-ข่าวทำเนียบรัฐบาล-สธ. ตรวจเยี่ยมการดำเนินงานด้านการแพทย์และสาธารณสุขในช่วงเทศกาลปีใหม่ พ.ศ.2568 จ.ชลบุรี


วันศุกร์ที่ 27 ธันวาคม 2567
สธ. ตรวจเยี่ยมการดำเนินงานด้านการแพทย์และสาธารณสุขในช่วงเทศกาลปีใหม่ พ.ศ.2568 จ.ชลบุรี
รองปลัดกระทรวงสาธารณสุข และคณะ ลงพื้นที่ตรวจเยี่ยมการดำเนินงานด้านการแพทย์และสาธารณสุขในช่วงเทศกาลปีใหม่ พ.ศ.2568
วันที่ 27 ธันวาคม 2567 นพ.มณเฑียร คณาสวัสดิ์ รองปลัดกระทรวงสาธารณสุข พร้อมด้วย นพ.โสภณ เอี่ยมศิริถาวร ผู้ตรวจราชการกระทรวงสาธารณสุข เขตสุขภาพที่ 6 นพ.มนู ศุกลสกุล สาธารณสุขนิเทศก์ เขตสุขภาพที่ 6 และคณะ เยี่ยมให้กำลังใจเจ้าหน้าที่ปฏิบัติงานในช่วง 10 วันอันตราย ช่วงเทศกาลปีใหม่ 2568 ที่ด่านบริการประชาชน ศูนย์ป้องกันและบรรเทาสาธารณภัยเทศบาลตำบลบางทราย อ.เมือง จ.ชลบุรี พร้อมตรวจเยี่ยมเสริมพลังเจ้าหน้าที่ผู้ปฏิบัติงาน หน่วยงานอุบัติเหตุ-ฉุกเฉิน และห้องดูแลผู้ป่วยที่อยู่ในภาวะวิกฤตและตึกคนไข้ ที่โรงพยาบาลชลบุรี และ โรงพยาบาลบ้านบึง จ.ชลบุรี
************************************

ที่มา : https://www.thaigov.go.th/news/contents/details/91827