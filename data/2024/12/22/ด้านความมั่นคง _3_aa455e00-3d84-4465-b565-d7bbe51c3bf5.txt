รัฐบาลไทย-ข่าวทำเนียบรัฐบาล-ออกแล้ว !! ผลสลากกาชาดมหาดไทย 2567 "อรรษิษฐ์ สัมพันธรัตน์" เป็นประธานกรรมการออกสลากบำรุงสภากาชาดไทย กระทรวงมหาดไทยและสมาคมแม่บ้านมหาดไทย รวม 31 รางวัล มูลค่ารวมกว่า 3.986 ล้านบาท


วันอาทิตย์ที่ 22 ธันวาคม 2567
22/12/2567
พิมพ์
ออกแล้ว !! ผลสลากกาชาดมหาดไทย 2567 "อรรษิษฐ์ สัมพันธรัตน์" เป็นประธานกรรมการออกสลากบำรุงสภากาชาดไทย กระทรวงมหาดไทยและสมาคมแม่บ้านมหาดไทย รวม 31 รางวัล มูลค่ารวมกว่า 3.986 ล้านบาท
ออกแล้ว !! ผลสลากกาชาดมหาดไทย 2567 "อรรษิษฐ์ สัมพันธรัตน์" เป็นประธานกรรมการออกสลากบำรุงสภากาชาดไทย กระทรวงมหาดไทยและสมาคมแม่บ้านมหาดไทย ประจำปี 2567 รวม 31 รางวัล มูลค่ารวมกว่า 3.986 ล้านบาท
วันนี้ (22 ธ.ค. 67) เวลา 15.00 น. ณ เวทีกลาง งานกาชาด ประจำปี 2567 สวนลุมพินี เขตคลองเตย กรุงเทพฯ นายอรรษิษฐ์ สัมพันธรัตน์ ปลัดกระทรวงมหาดไทย เป็นประธานกรรมการออกสลากบำรุงสภากาชาดไทย กระทรวงมหาดไทยและสมาคมแม่บ้านมหาดไทย ประจำปี 2567 โดยมี นายขจร ศรีชวโนทัย รองปลัดกระทรวงมหาดไทย นางจิรวรรณ เพ็ญพาส อุปนายกสมาคมแม่บ้านมหาดไทย และประธานชมรมแม่บ้านกรมที่ดิน นายพุทธพงษ์ สุริยะสิงห์ ผู้อำนวยการกองคลัง และนายปริญ นิทัศน์เอก ผู้อำนวยการศูนย์เทคโนโลยีสารสนเทศและการสื่อสาร สำนักงานปลัดกระทรวงมหาดไทย เป็นกรรมการสักขีพยาน ดำเนินการหมุนวงล้อสลากโดยสำนักงานสลากกินแบ่งรัฐบาล
นายอรรษิษฐ์ กล่าวว่า กระทรวงมหาดไทย และสมาคมแม่บ้านมหาดไทย ได้รับเกียรติจากสภากาชาดไทย ให้ร่วมเป็นส่วนหนึ่งในการจัดงานกาชาด ประจำปี 2567 เพื่อเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 และร่วมสนองแนวพระราชดำริของสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง องค์สภานายิกาสภากาชาดไทย และสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี องค์อุปนายิกาผู้อำนวยการสภากาชาดไทย ในการสืบสาน พัฒนา สร้างสรรค์สังคมไทยให้เป็นสังคมแห่งการให้ที่ยั่งยืน ด้วยการหารายได้โดยเสด็จพระราชกุศลบำรุงสภากาชาดไทย ในการช่วยเหลือประชาชนผู้ตกทุกข์ได้ยาก ผู้ประสบภัยพิบัติ และช่วยเหลือเพื่อนมนุษย์ตามวัตถุประสงค์ของสภากาชาดไทยต่อไป
กระทรวงมหาดไทยและสมาคมแม่บ้านมหาดไทย จึงได้จัดจำหน่าย “สลากบำรุงสภากาชาดไทย” ประจำปี 2567 ลุ้นชิงรางวัล 31 รายการ มูลค่ารวม 3,986,000 บาท ซึ่งขณะนี้ผลการออกรางวัลสลากกาชาดกระทรวงมหาดไทย ประจำปี 2567 ได้ออกรางวัลครบทุกรางวัลแล้ว ดังนี้
รางวัลที่ 1 ทองคำแท่งหนัก 20 บาท 1 รางวัล ได้แก่ สลากหมายเลข 194877
รางวัลที่ 2 สร้อยคอทองคำหนัก 5 บาท 10 รางวัล ได้แก่ สลากหมายเลข 123034, 134077, 134657, 140572, 144134, 145420, 171392, 174517, 180369, 197739
รางวัลที่ 3 สร้อยคอทองคำหนัก 1 บาท 20 รางวัล ได้แก่ สลากหมายเลข 110125, 112429, 114305, 131522, 132170, 133699, 133841, 139876, 152138, 155609, 156763, 158286, 168629, 169558, 171077, 177233, 178424, 186493, 191512, 199408
นายอรรษิษฐ์ กล่าวเพิ่มเติมว่า กระทรวงมหาดไทยและสมาคมแม่บ้านมหาดไทย ขอแสดงความยินดีกับท่านผู้โชคดีที่ได้รับรางวัลทุกท่าน โดยท่านสามารถติดต่อขอรับรางวัลได้ที่ กองคลัง สำนักงานปลัดกระทรวงมหาดไทย ชั้น 1 อาคารศาลาว่าการกระทรวงมหาดไทย ถนนอัษฎางค์ แขวงวัดราชบพิธ เขตพระนคร กรุงเทพมหานคร หรือสำนักงานจังหวัด ณ ศาลากลางจังหวัด (สำนักงานจังหวัด) ทุกจังหวัด หรือตรวจสอบข้อมูลได้ที่ www.moi.go.th ภายในวันศุกร์ที่ 21 มีนาคม 2568 หากพ้นกำหนดถือว่าสละสิทธิ์ในการรับรางวัล และมอบรางวัลนั้นให้สภากาชาดไทย

ที่มา : https://www.thaigov.go.th/news/contents/details/91621