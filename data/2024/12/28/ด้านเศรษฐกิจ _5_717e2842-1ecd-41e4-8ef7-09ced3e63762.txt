รัฐบาลไทย-ข่าวทำเนียบรัฐบาล-​“เอกนัฏ”สั่งโรงงานน้ำตาลทั่ว ปท.หยุดรับอ้อย 7 วัน เพื่อมอบอากาศบริสุทธิ์ให้คนไทย-นักท่องเที่ยวในช่วงปีใหม่


วันเสาร์ที่ 28 ธันวาคม 2567
28/12/2567
พิมพ์
​“เอกนัฏ”สั่งโรงงานน้ำตาลทั่ว ปท.หยุดรับอ้อย 7 วัน เพื่อมอบอากาศบริสุทธิ์ให้คนไทย-นักท่องเที่ยวในช่วงปีใหม่
​“เอกนัฏ”สั่งโรงงานน้ำตาลทั่ว ปท.หยุดรับอ้อย 7 วัน เพื่อมอบอากาศบริสุทธิ์ให้คนไทย-นักท่องเที่ยวในช่วงปีใหม่
นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม ได้ออกคำสั่งให้โรงงานน้ำตาลทั่วประเทศหยุดรับอ้อย 7 วันในช่วงเทศกาลปีใหม่ เพื่อลดฝุ่นควันและลดอุบัติเหตุบนท้องถนน ให้เป็นของขวัญกับประชาชนในช่วงเทศกาลปีใหม่
โดยนายเอกนัฏ ได้โพสต์เฟสบุ๊คส่วนตัว ระบุว่า “ช่วงปีใหม่ปีนี้ กระทรวงอุตสาหกรรมได้ออกคำสั่งให้โรงงานนํ้าตาล 57 โรง ทั่วประเทศ หยุดรับอ้อย 7 วัน ตั้งแต่เมื่อวานนี้ 27 ธ.ค. จนถึงวันที่ 2 ม.ค.2568 เพื่อให้พี่น้องประชาชนทุกท่านได้เที่ยวพักผ่อนในช่วงเทศกาลปีใหม่ แบบไร้ฝุ่นควันที่เกิดจากการลักลอบเผาอ้อย และงดการบรรทุกขนส่งอ้อยบนท้องถนน เพื่อการสัญจรอย่างปลอดภัย ผมขอเป็นส่วนหนึ่ง ที่จะช่วยส่งคืนอากาศบริสุทธิ์ให้ทุกท่านเป็นของขวัญในช่วงปีใหม่ครับ”

ที่มา : https://www.thaigov.go.th/news/contents/details/91848