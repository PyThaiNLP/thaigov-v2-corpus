รัฐบาลไทย-ข่าวทำเนียบรัฐบาล-ล้างแอร์ฟรีก็มา.. "คารม" เผย ช่วงเทศกาลส่งท้ายปีเก่า ต้อนรับปีใหม่ 2568 เชิญชวน ปชช. จองสิทธิ์ล้างแอร์ฟรีวันนี้ - อังคาร  31 ธ.ค. นี้


วันเสาร์ที่ 28 ธันวาคม 2567
28/12/2567
พิมพ์
ล้างแอร์ฟรีก็มา.. "คารม" เผย ช่วงเทศกาลส่งท้ายปีเก่า ต้อนรับปีใหม่ 2568 เชิญชวน ปชช. จองสิทธิ์ล้างแอร์ฟรีวันนี้ - อังคาร  31 ธ.ค. นี้
ล้างแอร์ฟรีก็มา.. "คารม" เผย ช่วงเทศกาลส่งท้ายปีเก่า ต้อนรับปีใหม่ 2568 เชิญชวน ปชช. จองสิทธิ์ล้างแอร์ฟรีวันนี้ - อังคาร  31 ธ.ค. นี้
วันนี้ (28 ธันวาคม 2567) นายคารม พลพรกลาง รองโฆษกประจำสำนักนายกรัฐมนตรี เปิดเผยว่า รัฐบาล โดยกระทรวงแรงงานมอบของขวัญปีใหม่ให้กับพี่น้องผู้ใช้แรงงานทั่วประเทศ เพื่อเป็นกำลังใจแก่พี่น้องแรงงานทุกคน ด้วยการบริการล้างเครื่องปรับอากาศแบบติดผนัง ขนาดไม่เกิน 24, 000 BTU ฟรีแก่ประชาชนทั่วประเทศ โดยมีเงื่อนไข คือ  ต้องเป็นบุคคลที่มีสัญชาติไทยและต้องเป็นบ้านพักอาศัยไม่เกิน 2 ชั้น จำกัด 1 คน / 1 เครื่อง / 1 ครัวเรือน
สามารถจองสิทธิ์ผ่านเว็บไซต์กรมพัฒนาฝีมือแรงงาน (http://www.dsd.go.th/) จำนวนจำกัด เพียง 10,000 ครัวเรือน เปิดลงทะเบียนรับสิทธิ์ ตั้งแต่วันที่ 24-31 ธันวาคม 2567 เริ่มให้บริการตั้งแต่เดือนมกราคม 2568 เป็นต้นไป โดยผู้ได้รับสิทธิ์จะได้รับการติดต่อกลับจากเจ้าหน้าที่ภายในวันที่ 10 มกราคม 2568 เพื่อนัดหมายวันเวลาต่อไป
ทั้งนี้ เพื่อให้ประชาชนได้รับข้อมูลข่าวสารจากกรมพัฒนาฝีมือแรงงาน สามารถติดตามได้ที่เว็บไซต์ http://www.dsd.go.th/  สายด่วนกระทรวงแรงงาน 1506 กด 4 กรมพัฒนาฝีมือแรงงาน

ที่มา : https://www.thaigov.go.th/news/contents/details/91836