รัฐบาลไทย-ข่าวทำเนียบรัฐบาล-​นายกฯ ตรวจความพร้อมของสถานีบขส.สายใต้ใหม่ สั่งการต้องมีการตรวจวัดปริมาณแอลกอฮอล์คนขับและ สภาพรถให้เป็นไปตามมาตรฐานความปลอดภัย ขับขี่ปลอดภัย เมาไม่ขับ ง่วงไม่ขับ


วันเสาร์ที่ 28 ธันวาคม 2567
28/12/2567
พิมพ์
​นายกฯ ตรวจความพร้อมของสถานีบขส.สายใต้ใหม่ สั่งการต้องมีการตรวจวัดปริมาณแอลกอฮอล์คนขับและ สภาพรถให้เป็นไปตามมาตรฐานความปลอดภัย ขับขี่ปลอดภัย เมาไม่ขับ ง่วงไม่ขับ
​นายกฯ ตรวจความพร้อมของสถานีบขส.สายใต้ใหม่ สั่งการต้องมีการตรวจวัดปริมาณแอลกอฮอล์คนขับและ สภาพรถให้เป็นไปตามมาตรฐานความปลอดภัย ขับขี่ปลอดภัย เมาไม่ขับ ง่วงไม่ขับ
นายจิรายุ ห่วงทรัพย์โฆษกประจำสำนักนายกรัฐมนตรีเปิดเผยว่า วันนี้ (28 ธันวาคม 2567) เวลา 12.00 น. ณ สถานีขนส่งผู้โดยสารกรุงเทพฯ (สายใต้ใหม่) แขวงฉิมพลี เขตตลิ่งชัน กรุงเทพฯ นางสาวแพทองธาร ชินวัตร นายกรัฐมนตรี ตรวจสอบความพร้อมของสถานีขนส่งผู้โดยสารกรุงเทพฯ (สายใต้ใหม่)
นายกรัฐมนตรีกล่าวว่า สถานีขนส่งผู้โดยสารกรุงเทพฯ (สายใต้ใหม่) เป็นอีกหนึ่งจุดที่มีความสำคัญสำหรับการเดินทาง  วันนี้ มาเพื่อตรวจเช็กปริมาณรถ มาตรฐานความปลอดภัยของรถและคนขับรถว่า มีการเปลี่ยนกะ สลับคนขับและตรวจวัดปริมาณแอลกอฮอล์เป็นไปตามมาตรฐานความปลอดภัยหรือไม่ เพื่อให้ประชาชนมั่นใจถึงความปลอดภัยในการมาใช้บริการ
“ขอให้พี่น้องประชาชนเดินทางโดยสวัสดิภาพ ขับขี่ปลอดภัย เมาไม่ขับ ง่วงไม่ขับ ใช้เวลากับคนที่รักในวันหยุดยาวอย่างมีความสุข” นายกรัฐมนตรี กล่าว

ที่มา : https://www.thaigov.go.th/news/contents/details/91843