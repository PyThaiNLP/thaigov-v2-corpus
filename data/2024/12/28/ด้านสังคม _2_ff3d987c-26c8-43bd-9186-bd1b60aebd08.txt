รัฐบาลไทย-ข่าวทำเนียบรัฐบาล-สธ.ตรวจเยี่ยมการดำเนินงานด้านการแพทย์และสาธารณสุขในช่วงเทศกาลปีใหม่ พ.ศ.2568 จ.สระบุรี


วันเสาร์ที่ 28 ธันวาคม 2567
สธ.ตรวจเยี่ยมการดำเนินงานด้านการแพทย์และสาธารณสุขในช่วงเทศกาลปีใหม่ พ.ศ.2568 จ.สระบุรี
รองปลัดกระทรวงสาธารณสุข และคณะ ลงพื้นที่ตรวจเยี่ยมการดำเนินงานด้านการแพทย์และสาธารณสุขในช่วงเทศกาลปีใหม่ พ.ศ.2568
วันที่ 27 ธ.ค. 67 นพ.วีรวุฒิ อิ่มสำราญ รองปลัดกระทรวงสาธารณ สุขลงพื้นที่ตรวจเยี่ยมความพร้อมของเวชภัณฑ์ และห้องฉุกเฉิน รพ.มวกเหล็ก จ.สระบุรี  สำหรับดูแลประชาชนและนักท่องเที่ยว ตลอดช่วงเทศกาลปีใหม่ 2568 รวมถึงให้กำลังใจบุคลากรที่เสียสละปฏิบัติหน้าที่ ตลอดช่วงวันหยุดเทศกาล พร้อมกันนี้ได้ลงพื้นที่ตรวจเยี่ยมจุดตรวจหลัก อ.มวกเหล็ก ถนนมิตรภาพ หน้า ร.ร.มวกเหล็กวิทยา (ขาออก กทม.) โดยมี นพ.พรพัฒน์ ภูนากลม นายแพทย์สาธารณสุขจังหวัดสระบุรี นพ.ประสิทธิ์ชัย มั่งจิตร รองนายแพทย์สาธารณสุขจังหวัดสระบุรี พญ.ศิรดา ภูริวัฒนพงศ์ ผอ.รพ.มวกเหล็ก ให้การต้อนรับและร่วมลงพื้นที่
************************************

ที่มา : https://www.thaigov.go.th/news/contents/details/91831