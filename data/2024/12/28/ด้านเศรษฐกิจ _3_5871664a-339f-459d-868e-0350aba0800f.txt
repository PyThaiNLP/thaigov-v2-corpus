รัฐบาลไทย-ข่าวทำเนียบรัฐบาล-​รัฐมนตรีฯ เอกนัฏ เข้าร่วมประชุมคณะกรรมการยุทธศาสตร์ซอฟต์พาวเวอร์แห่งชาติ ครั้งที่ 1/2567


วันเสาร์ที่ 28 ธันวาคม 2567
28/12/2567
พิมพ์
​รัฐมนตรีฯ เอกนัฏ เข้าร่วมประชุมคณะกรรมการยุทธศาสตร์ซอฟต์พาวเวอร์แห่งชาติ ครั้งที่ 1/2567
​รัฐมนตรีฯ เอกนัฏ เข้าร่วมประชุมคณะกรรมการยุทธศาสตร์ซอฟต์พาวเวอร์แห่งชาติ ครั้งที่ 1/2567
24 ธันวาคม 2567 นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม เข้าร่วมการประชุมคณะกรรมการยุทธศาสตร์ซอฟต์พาวเวอร์แห่งชาติ ครั้งที่ 1/2567 โดยมีนางสาวแพทองธาร ชินวัตร นายกรัฐมนตรี เป็นประธานการประชุม ณ ณ ตึกภักดีบดินทร์ ทำเนียบรัฐบาล
ทั้งนี้ประชุมรับทราบ การแต่งตั้งคณะกรรมการยุทธศาสตร์ซอฟต์พาวเวอร์แห่งชาติ และการแต่งตั้งคณะอนุกรรมการยุทธศาสตร์ซอฟต์พาวเวอร์ รายสาขาภายใต้คณะกรรมการพัฒนาซอฟต์พาวเวอร์ แห่งชาตินอกจากนี้ ยังรับทราบผลการประชุมคณะกรรมการยุทธศาสตร์ซอฟต์พาวเวอร์ แห่งชาติครั้งที่ 2/2567 ตลอดจนความคืบหน้าการขับเคลื่อนอุตสาหกรรมซอฟต์พาวเวอร์ เป้าหมายปีงบประมาณ พ.ศ. 2567-2568 และปฏิทินปีงบประมาณ พ.ศ. 2569
และในที่ประชุมได้มีการพิจารณา เรื่อง การขอรับจัดสรรงบประมาณรายจ่ายงบกลาง รายการเงินสำรองจ่ายเพื่อกรณีฉุกเฉินหรือจำเป็น ปีงบประมาณ 2568 (ร่าง) พระราชบัญญัติส่งเสริมวัฒนธรรมสร้างสรรค์ พ.ศ. .... (พ.ร.บ. THACCA)  การจัดประชุมนานาชาติด้านซอฟต์พาวเวอร์ และโครงการที่จะขอรับจัดสรรงบประมาณประจำปีงบประมาณ พ.ศ. 2569  โดยที่ประชุมได้รับทราบตามที่นำเสนอ และให้หน่วยงานที่เกี่ยวข้อง รับข้อสังเกตและข้อเสนอแนะในที่ประชุมนำไปดำเนินการต่อไป

ที่มา : https://www.thaigov.go.th/news/contents/details/91838