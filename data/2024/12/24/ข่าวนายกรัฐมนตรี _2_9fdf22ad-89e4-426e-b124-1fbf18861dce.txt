รัฐบาลไทย-ข่าวทำเนียบรัฐบาล-​นายกฯ “แพทองธาร” คาด GDP ปี 68 ขยายตัวเกิน 3% ระบุรัฐบาลพยายามผลักดันให้ขยายตัวทุก ๆ ไตรมาส อย่างต่อเนื่อง  


วันอังคารที่ 24 ธันวาคม 2567
24/12/2567
พิมพ์
​นายกฯ “แพทองธาร” คาด GDP ปี 68 ขยายตัวเกิน 3% ระบุรัฐบาลพยายามผลักดันให้ขยายตัวทุก ๆ ไตรมาส อย่างต่อเนื่อง
​นายกฯ “แพทองธาร” คาด GDP ปี 68 ขยายตัวเกิน 3% ระบุรัฐบาลพยายามผลักดันให้ขยายตัวทุก ๆ ไตรมาส อย่างต่อเนื่อง
วันนี้ (24 ธันวาคม 2567) เวลา 12.40 น. ณ บริเวณโถงกลาง ตึกบัญชาการ 1 ทำเนียบรัฐบาล นางสาวแพทองธาร ชินวัตร นายกรัฐมนตรี ให้สัมภาษณ์หลังการประชุมคณะรัฐมนตรี (ครม.) ถึงเป้าหมายของการเติบโตทางเศรษฐกิจที่มองไว้ในปี พ.ศ. 2568 มีแนวโน้มการเติบโตของ GDP คาดหวังที่เท่าไรว่า ในแต่ละช่วงไตรมาสมีการคาดการณ์ในเรื่องดังกล่าวไว้อยู่แล้ว โดยหวังว่าจะขยายตัวเกิน 3% อย่างแน่นอน ซึ่งแต่ละไตรมาสสามารถผลักดันได้แค่ไหน ก็พยายามอย่างเต็มที่ เพราะไม่อยากให้ GDP ขยายตัวทีเดียว ๆ จะต้องขยายตัวทุก ๆ ไตรมาส อย่างต่อเนื่องตามเป้าหมายที่วางไว้

ที่มา : https://www.thaigov.go.th/news/contents/details/91686