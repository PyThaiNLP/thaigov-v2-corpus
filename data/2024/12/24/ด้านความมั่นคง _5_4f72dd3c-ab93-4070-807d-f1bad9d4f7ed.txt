รัฐบาลไทย-ข่าวทำเนียบรัฐบาล-สมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี ทรงปฏิบัติพระราชกรณียกิจ ณ โครงการส่งเสริมการเรียนรู้เพื่อการอนุรักษ์และฟื้นฟูสิ่งแวดล้อมอันเนื่องมาจากพระราช


วันอังคารที่ 24 ธันวาคม 2567
24/12/2567
พิมพ์
สมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี ทรงปฏิบัติพระราชกรณียกิจ ณ โครงการส่งเสริมการเรียนรู้เพื่อการอนุรักษ์และฟื้นฟูสิ่งแวดล้อมอันเนื่องมาจากพระราช
สมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี ทรงปฏิบัติพระราชกรณียกิจ ณ โครงการส่งเสริมการเรียนรู้เพื่อการอนุรักษ์และฟื้นฟูสิ่งแวดล้อมอันเนื่องมาจากพระราชดำริ (เหมืองผาแดง) จังหวัดตาก
วันนี้ (24 ธันวาคม 2567) สมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี เสด็จพระราชดำเนินไปทรงเยี่ยมและติดตามผลการดำเนินงานของโครงการส่งเสริมการเรียนรู้เพื่อการอนุรักษ์และฟื้นฟูสิ่งแวดล้อมอันเนื่องมาจากพระราชดำริ (เหมืองผาแดง) ตำบลพระธาตุผาแดง อำเภอแม่สอด จังหวัดตาก ในการนี้ นายอรรษิษฐ์ สัมพันธรัตน์ ปลัดกระทรวงมหาดไทย ร่วมเข้าเฝ้าทูลละอองพระบาทรับเสด็จ ฯ
โครงการส่งเสริมการเรียนรู้เพื่อการอนุรักษ์และฟื้นฟูสิ่งแวดล้อมอันเนื่องมาจากพระราชดำริ (เหมืองผาแดง) มีการพัฒนาแหล่งน้ำ ที่ดำเนินการโดยกรมชลประทาน แบ่งเป็น แผนงานระยะสั้น จำนวน 1 แห่ง โครงการฝายห้วยแม่ตาวพร้อมระบบส่งน้ำสนับสนุนศูนย์การเรียนรู้เพื่อการอนุรักษ์และฟื้นฟูสิ่งแวดล้อมอันเนื่องมาจากพระราชดำริ (เหมืองผาแดง) ตำบลแม่กุ อำเภอแม่สอด จังหวัดตาก ดำเนินการก่อสร้างแล้วเสร็จ เมื่อเดือนกุมภาพันธ์ 2563 ลักษณะโครงการเป็น ฝายสันมน ความยาว 15 เมตร สูง 2.50 เมตร ท่อส่งน้ำขนาด 10 นิ้ว แบบท่อคู่ ความยาว 11,500 เมตร พร้อมถังเก็บน้ำขนาด 500 ลูกบาศก์เมตร จำนวน 3 แห่ง และถังเก็บน้ำขนาด 100 ลูกบาศก์เมตร จำนวน 1 แห่ง แผนงานระยะยาว จำนวน 2 แห่ง 1. โครงการอ่างเก็บน้ำห้วยแม่ตาวพร้อมระบบส่งน้ำ (อ่างเก็บน้ำขนาดเล็ก) ตำบลพระธาตุผาแดง อำเภอแม่สอด จังหวัดตาก ดำเนินการก่อสร้างแล้วเสร็จ เมื่อเดือนมีนาคม 2566 ลักษณะโครงการ ทำนบดิน ความยาว 298 เมตร สูง 24 เมตร ความจุที่ระดับเก็บกัก 910,000 ลูกบาศก์เมตร และท่อส่งน้ำ ขนาด 6 นิ้ว ความยาว 3,170 เมตร พร้อมถังเก็บน้ำขนาด 500 ลูกบาศก์เมตร จำนวน 2 แห่ง 2. โครงการอ่างเก็บน้ำห้วยแม่ตาวขนาดกลาง (อ่างเก็บน้ำขนาดกลาง) ตำบลพระธาตุผาแดง อำเภอแม่สอด จังหวัดตาก ลักษณะโครงการ ทำนบดินแบบ Zone type ยาว 440 เมตร สูง 44 เมตร กว้าง 8 เมตร ความจุกักเก็บน้ำ 7,400,000 ลบ.ม. ส่งน้ำลงแม่น้ำเดิมผ่าน River Outlet
ทั้งนี้ โครงการฯ มีแผนงานศึกษาความเหมาะสมและผลกระทบสิ่งแวดล้อม (IEE) ปี 2567 เนื่องจากมีพื้นที่น้ำท่วมป่าอนุรักษ์ โซน C จำนวน 192 ไร่ โดยโครงการดังกล่าว จะสามารถสร้างประโยชน์ให้กับราษฎร ใช้ในการอุปโภค-บริโภค และเป็นแหล่งน้ำสนับสนุนการดำเนินกิจกรรมต่าง ๆ ภายในศูนย์การเรียนรู้เพื่อการอนุรักษ์และฟื้นฟูสิ่งแวดล้อมในพื้นที่โครงการฯ

ที่มา : https://www.thaigov.go.th/news/contents/details/91710