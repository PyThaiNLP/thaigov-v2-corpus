รัฐบาลไทย-ข่าวทำเนียบรัฐบาล-​"ดีพร้อม" เร่งเดินหน้าโครงการส่งเสริมซอฟต์พาวเวอร์ปี 68 ตามนโยบาย "รมว.เอกนัฏ" ปลดล็อกศักยภาพคนไทย เพื่อสร้างงาน สร้างรายได้อย่างยั่งยืน


วันจันทร์ที่ 23 ธันวาคม 2567
23/12/2567
พิมพ์
​"ดีพร้อม" เร่งเดินหน้าโครงการส่งเสริมซอฟต์พาวเวอร์ปี 68 ตามนโยบาย "รมว.เอกนัฏ" ปลดล็อกศักยภาพคนไทย เพื่อสร้างงาน สร้างรายได้อย่างยั่งยืน
​"ดีพร้อม" เร่งเดินหน้าโครงการส่งเสริมซอฟต์พาวเวอร์ปี 68 ตามนโยบาย "รมว.เอกนัฏ" ปลดล็อกศักยภาพคนไทย เพื่อสร้างงาน สร้างรายได้อย่างยั่งยืน
กรุงเทพฯ 20 ธันวาคม 2567 – นางสาวณัฏฐิญา เนตยสุภา อธิบดีกรมส่งเสริมอุตสาหกรรม ให้เกียรติเป็นประธานในการประชุมชี้แจงกรอบแนวทางการดำเนินงานโครงการส่งเสริมซอฟต์พาวเวอร์ ประจำปีงบประมาณ พ.ศ. 2568 ร่วมด้วย นางดวงดาว ขาวเจริญ นายสุรพล ปลื้มใจ รองอธิบดีกรมส่งเสริมอุตสาหกรรม คณะผู้บริหารและเจ้าหน้าที่ดีพร้อม (DIPROM) ณ ห้องประชุม 1 ชั้น 6 อาคารกรมส่งเสริมอุตสาหกรรม (DIPROM Headquarter)
การประชุมดังกล่าว เป็นการชี้แจงกรอบแนวทางการดำเนินโครงการส่งเสริมซอฟต์พาวเวอร์ ประจำปีงบประมาณ พ.ศ. 2568 ผ่านแผนยุทธศาสตร์ตามเป้าหมายห่วงโซ่คุณค่าการพัฒนาซอฟต์พาวเวอร์ของกรมส่งเสริมอุตสาหกรรม หรือ ดีพร้อม คือ ส่งเสริมวัฒนธรรม ธุรกิจ และความเป็นไทยให้ก้าวสู่ซอฟต์พาวเวอร์ในระดับสากล เพื่อการสร้างมูลค่าเพิ่มของสินค้าและบริการของประเทศไทย ซึ่งสอดรับกับนโยบายของรัฐบาล ที่มุ่งส่งเสริมการยกระดับภูมิปัญญาไทยไปสู่วัฒนธรรมสร้างสรรค์ เพื่อส่งเสริมซอฟต์พาวเวอร์ของประเทศ และยกระดับทักษะ ปลดล็อกศักยภาพคนไทยเพื่อสร้างงานสร้างรายได้ ตลอดจนการสานต่อเศรษฐกิจเชิงรุกเพื่อส่งเสริมการค้าการลงทุน โดยปี 2568 ดีพร้อม ดำเนินโครงการขับเคลื่อนซอฟต์พาวเวอร์ต่อเนื่อง 2 สาขา ได้แก่ 1) สาขาแฟชั่น ผ่าน 3 โครงการหลัก ทั้งการพัฒนาศักยภาพบุคลากร ส่งเสริมภาพลักษณ์สินค้าแฟชั่นไทยสู่สากล และเชื่อมโยง/แลกเปลี่ยนองค์ความรู้แฟชั่นระหว่างประเทศ และ 2) สาขาอาหาร ผ่าน 4 โครงการหลัก คือ พัฒนาศักยภาพบุคลากรด้านอาหารไทยผ่านโครงการหนึ่งหมู่บ้าน หนึ่งเชฟอาหารไทย พัฒนาศักยภาพร้านอาหารเชฟชุมชนผ่านโครงการ Local Chef Restaurant ส่งเสริมการใช้เทคโนโลยีและนวัตกรรมอาหารชุมชนผ่านโครงการยกระดับศูนย์นวัตกรรมอาหารชุมชน ตลอดจนพัฒนาศักยภาพธุรกิจอาหารจากไทยสู่ตลาดโลกอย่างยั่งยืน นอกจากนี้ ยังได้มีการชี้แจงขั้นตอน กระบวนการ และแนวทางการจัดซื้อจัดจ้างการดำเนินโครงการให้เป็นไปตามระเบียบ ตามนโยบาย “ปฏิรูปอุตสาหกรรมสู่เศรษฐกิจยุคใหม่ ทันสมัย สะอาด สะดวก โปร่งใส” ของนายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม
ทั้งนี้ ยังได้หารือถึงรูปแบบการเชื่อมโยงระบบสารสนเทศของดีพร้อม กับสำนักงานขับเคลื่อนการปฏิรูปประเทศ ยุทธศาสตร์ชาติและการสร้างความสามัคคีปรองดอง (ป.ย.ป.) และสำนักงานพัฒนารัฐบาลดิจิทัล (องค์การมหาชน) หรือ DGA โดยจะเชื่อมโยงฐานข้อมูลผู้ลงทะเบียนในระบบ OFOS กับระบบ E-Service ของดีพร้อม หรือระบบ Job DIPROM เพื่อให้การขับเคลื่อนการดำเนินงาน Upskill/Reskill บุคลากรซอฟต์พาวเวอร์ มีประสิทธิภาพและคล่องตัวมากขึ้น

ที่มา : https://www.thaigov.go.th/news/contents/details/91672