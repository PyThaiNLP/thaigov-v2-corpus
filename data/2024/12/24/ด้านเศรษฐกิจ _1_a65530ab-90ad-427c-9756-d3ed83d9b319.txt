รัฐบาลไทย-ข่าวทำเนียบรัฐบาล-​“ปลัดฯ ณัฐพล” ร่วมมอบรางวัลจากร้านกระทรวงอุตสาหกรรม ในงานกาชาดประจำปี 2567


วันจันทร์ที่ 23 ธันวาคม 2567
23/12/2567
พิมพ์
​“ปลัดฯ ณัฐพล” ร่วมมอบรางวัลจากร้านกระทรวงอุตสาหกรรม ในงานกาชาดประจำปี 2567
​“ปลัดฯ ณัฐพล” ร่วมมอบรางวัลจากร้านกระทรวงอุตสาหกรรม ในงานกาชาดประจำปี 2567
22 ธันวาคม 2567 นายณัฐพล รังสิตพล ปลัดกระทรวงอุตสาหกรรม พร้อมด้วย นางสาวไพลิน เทียนสุวรรณ ที่ปรึกษารัฐมนตรีว่าการกระทรวงอุตสาหกรรม นายกฤศ จันทร์สุวรรณ รองผู้อำนวยการสำนักงานเศรษฐกิจอุตสาหกรรม รักษาราชการในตำแหน่งผู้ตรวจราชการกระทรวงอุตสาหกรรม นางพงษ์ศิริ วรรณศรี รองเลขาธิการสำนักงานมาตรฐานผลิตภัณฑ์อุตสาหกรรม และคณะผู้บริหารกระทรวงอุตสาหกรรม ร่วมเยี่ยมชมร้านฯ และมอบของรางวัลให้แก่ประชาชนที่ร่วมกิจกรรมจับคูปอง โดยมี นายพิชิต มิทราวงศ์ กรรมการผู้จัดการ ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank พร้อมด้วยผู้บริหารธนาคาร ในฐานะหน่วยงานเจ้าภาพหลักของร้านค้ากระทรวงอุตสาหกรรม ให้การต้อนรับ ณ สวนลุมพินี
ร้านกระทรวงอุตสาหกรรมฯ จัดภายใต้แนวคิด "อุตสาหกรรมรวมใจภักดิ์ ๗๒ พรรษา ทศมราชา" แบ่งกิจกรรมเป็น 2 โซนหลัก ได้แก่ โซนนิทรรศการเฉลิมพระเกียรติและโซนกิจกรรมบันเทิง ซึ่งในวันนี้เป็นวันสุดท้ายของงานกาชาด ประจำปี 2567 มีประชาชนมาร่วมเล่นเกมลุ้นรับรางวัลมากมาย อาทิ จักรยานไฟฟ้า เครื่องใช้ไฟฟ้า จักรยาน สินค้าอุปโภคบริโภค เป็นต้น และร่วมลุ้นการออกรางวัลสลากกาชาดของกระทรวงอุตสาหกรรมด้วย

ที่มา : https://www.thaigov.go.th/news/contents/details/91671