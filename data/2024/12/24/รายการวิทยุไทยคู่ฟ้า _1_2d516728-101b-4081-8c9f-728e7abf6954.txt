รัฐบาลไทย-ข่าวทำเนียบรัฐบาล-ขึ้นทะเบียน “มะพร้าวน้ำหอมสามพราน” สินค้า GI ใหม่ จ.นครปฐม


วันอังคารที่ 24 ธันวาคม 2567
24/12/2567
พิมพ์
ขึ้นทะเบียน “มะพร้าวน้ำหอมสามพราน” สินค้า GI ใหม่ จ.นครปฐม
วันอังคาร ที่ 24 ธ.ค.67
ต่อจากนี้ไป ขอเชิญรับฟังไทยคู่ฟ้า
รัฐบาลเดินหน้ายกระดับสินค้าภูมิปัญญาจากท้องถิ่นสู่สากล ด้วยการขึ้นทะเบียนสิ่งบ่งชี้ทางภูมิศาสตร์
หรือ GI ล่าสุด ได้ขึ้นทะเบียน “มะพร้าวน้ำหอมสามพราน” เป็นสินค้า GI ลำดับที่ 2 ของ จ.นครปฐม ต่อจาก
ส้มโอนครชัยศรี เนื่องด้วยแหล่งภูมิศาสตร์ที่ปลูกทำให้มะพร้าวมีเปลือกสีเขียวปนเหลือง เนื้อสีขาว นุ่ม
น้ำมะพร้าวมีรสชาติหวาน และกลิ่นหอมคล้ายใบเตย
เป็นอีกหนึ่งสินค้าที่ได้รับความนิยมทั้งจากผู้บริโภคชาวไทยและต่างชาติ โด่งดังเป็นที่รู้จักแพร่หลาย
สร้างชื่อเสียงและรายได้สู่เกษตรกรใน จ.นครปฐม กว่า 572 ล้านบาทต่อปี ผู้สนใจสนับสนุนผู้ประกอบการ GI
และอุดหนุนสินค้า GI ติดตามข้อมูลข่าวสาร หรือสอบถามเพิ่มเติมได้ที่ กรมทรัพย์สินทางปัญญา โทร. 1368
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/91679