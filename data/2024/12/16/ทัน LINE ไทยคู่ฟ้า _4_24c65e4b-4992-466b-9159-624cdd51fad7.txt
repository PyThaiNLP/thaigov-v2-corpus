รัฐบาลไทย-ข่าวทำเนียบรัฐบาล-เปิดลงทะเบียนแล้ว! โครงการแก้หนี้ “คุณสู้ เราช่วย” ตั้งแต่วันนี้ – 28 ก.พ. 68


วันจันทร์ที่ 16 ธันวาคม 2567
16/12/2567
พิมพ์
เปิดลงทะเบียนแล้ว! โครงการแก้หนี้ “คุณสู้ เราช่วย” ตั้งแต่วันนี้ – 28 ก.พ. 68
เปิดลงทะเบียนแล้ว! โครงการแก้หนี้ “คุณสู้ เราช่วย” ตั้งแต่วันนี้ – 28 ก.พ. 68
เปิดลงทะเบียนแล้ว! โครงการแก้หนี้ “คุณสู้ เราช่วย” ตั้งแต่วันนี้ – 28 ก.พ. 68
.
นางสาวศศิกานต์ วัฒนะจันทร์ รองโฆษกประจำสำนักนายกรัฐมนตรี เปิดเผยว่า รัฐบาล โดยกระทรวงการคลังและธนาคารแห่งประเทศไทย (ธปท.) เปิดตัวโครงการ "คุณสู้ เราช่วย" วางมาตรการช่วยลูกหนี้รายย่อยและ SMEs เฉพาะกลุ่มที่ประสบปัญหาในการชำระหนี้ ให้สามารถจัดการภาระหนี้ได้อย่างยั่งยืน พร้อมสร้างโอกาสในการฟื้นฟูคุณภาพชีวิตและเศรษฐกิจของประชาชนทั่วประเทศ โดยผู้สนใจสามารถลงทะเบียนเข้าร่วมโครงการได้ตั้งแต่วันนี้ - 28 ก.พ. 2568 ตลอด 24 ชั่วโมง
.
ขั้นตอนการลงทะเบียนโครงการ ดังนี้
1. ตรวจสอบคุณสมบัติและเงื่อนไขทางเว็บไซต์ www.bot.or.th/khunsoo
2. สมัครใช้งานด้วยระบบอีเมล หรือยืนยันตัวตนโดยสแกน QR Code บนแอปพลิเคชัน ThaiID
3. กรอกข้อมูลส่วนตัวในการลงทะเบียน
4. ส่งคำขอแก้หนี้ โดยเลือกผู้ให้บริการและผลิตภัณฑ์ที่ต้องการเข้าร่วม
5. ยืนยันการลงทะเบียน พร้อมเก็บหมายเลขคำร้องเพื่อติดตามสถานะ
.
ทั้งนี้ ผู้ลงทะเบียนทุกรายที่ลงทะเบียนในระยะเวลาดังกล่าวและมีคุณสมบัติตรงตามเงื่อนไขจะได้รับสิทธิ์เท่ากันทุกคน โดยสถาบันการเงินจะเริ่มติดต่อกลับตั้งแต่วันที่ 2 ม.ค. 2568 เป็นต้นไป สามารถตรวจสอบสถานะคำร้องผ่าน เว็บไซต์ www.bot.or.th/khunsoo หากมีข้อสงสัยเพิ่มเติม สามารถติดต่อสายด่วนธนาคารแห่งประเทศไทยที่เบอร์ 1213
.
อ่านเพิ่มเติม คลิก >> https://www.thaigov.go.th/news/contents/details/91324
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/91381