รัฐบาลไทย-ข่าวทำเนียบรัฐบาล-รองนายกฯ ประเสริฐ เปิดการจัดอบรม Executive CISO #2 เสริมทักษะผู้นำความมั่นคงไซเบอร์ยุคดิจิทัล


วันจันทร์ที่ 16 ธันวาคม 2567
รองนายกฯ ประเสริฐ เปิดการจัดอบรม Executive CISO #2 เสริมทักษะผู้นำความมั่นคงไซเบอร์ยุคดิจิทัล
รองนายกฯ ประเสริฐ เปิดการจัดอบรม Executive CISO #2 เสริมทักษะผู้นำความมั่นคงไซเบอร์ยุคดิจิทัล
วันที่ 16 ธันวาคม 2567 นายประเสริฐ จันทรรวงทอง รองนายกรัฐมนตรีและรัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เป็นประธานกล่าวเปิดการจัดอบรมเชิงปฏิบัติการหลักสูตรด้านความมั่นคงปลอดภัยไซเบอร์ ระดับผู้บริหาร (Executive CISO) รุ่นที่ 2 โครงการเร่งรัดการพัฒนาบุคลากรด้านความมั่นคงปลอดภัยไซเบอร์ ระยะที่ 2 เพื่อการพัฒนาทักษะผู้นำในการเปลี่ยนแปลงด้านความมั่นคงปลอดภัยไซเบอร์ในยุคดิจิทัล โดยมี นายณัฐพล ณัฏฐสมบูรณ์ รองปลัดกระทรวงดีอี นายพรรณธนู วรรณกางซ้าย ที่ปรึกษารัฐมนตรีว่าการกระทรวงดีอี นายอัฐฐเสฏฐ จุลเสฏฐพานิช เลขานุการรัฐมนตรีว่าการกระทรวงดีอี พลอากาศตรี อมร ชมเชย เลขาธิการคณะกรรมการการรักษาความมั่นคงปลอดภัยไซเบอร์แห่งชาติ (สกมช.) และผู้ที่เกี่ยวข้องเข้าร่วม ณ ห้องบอลรูม 1-2 ชั้น 7 โรงแรมโซฟิเทล กรุงเทพ สุขุมวิท

ที่มา : https://www.thaigov.go.th/news/contents/details/91422