รัฐบาลไทย-ข่าวทำเนียบรัฐบาล-​รัฐมนตรีฯ เอกนัฏ หารือทูตนอร์เวย์ ยกระดับความร่วมมือด้านอุตสาหกรรมสีเขียว 


วันอาทิตย์ที่ 15 ธันวาคม 2567
15/12/2567
พิมพ์
​รัฐมนตรีฯ เอกนัฏ หารือทูตนอร์เวย์ ยกระดับความร่วมมือด้านอุตสาหกรรมสีเขียว
​รัฐมนตรีฯ เอกนัฏ หารือทูตนอร์เวย์ ยกระดับความร่วมมือด้านอุตสาหกรรมสีเขียว
13 ธันวาคม 2567 นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม หารือกับนางอัสตริด เอมีเลีย เฮลเล เอกอัครราชทูตวิสามัญผู้มีอำนาจเต็ม แห่งราชอาณาจักรนอร์เวย์ประจำประเทศไทย นางวีเบ็คเก้ ลิสซานด์ เลียร์วาก รองประธานหอการค้านอร์เวย์-ไทย และประธานหอการค้าร่วมต่างประเทศในประเทศไทย และคณะ เกี่ยวกับแนวทางการส่งเสริมความร่วมมือทวิภาคีด้านเศรษฐกิจอุตสาหกรรม โดยมีนายณัฐพล รังสิตพลปลัดกระทรวงอุตสาหกรรม นายพงศ์พล ยอดเมืองเจริญ เลขานุการรัฐมนตรีว่าการกระทรวงอุตสาหกรรม นายภัทรพล ลิ้มภักดี รองผู้อำนวยการสำนักงานเศรษฐกิจอุตสาหกรรม นายเริงฤทธิ์ กุศลกรรมบถ รองผู้ว่าการการนิคมอุตสาหกรรมแห่งประเทศไทย เข้าร่วมด้วย ณ ห้องรับรอง 1 ชั้น 2 อาคารสำนักงานปลัดกระทรวงอุตสาหกรรม
การหารือครั้งนี้ถือเป็นโอกาสอันดีที่ทั้งสองฝ่ายได้ร่วมกันแลกเปลี่ยนความเห็นในประเด็นด้านเศรษฐกิจอุตสาหกรรมที่ไทยและนอร์เวย์มีความสนใจร่วมกัน อาทิ การเปลี่ยนผ่านสู่อุตสาหกรรมสีเขียว พลังงานสะอาด อุตสาหกรรมแห่งอนาคต และการเติบโตอย่างยั่งยืน

ที่มา : https://www.thaigov.go.th/news/contents/details/91377