รัฐบาลไทย-ข่าวทำเนียบรัฐบาล-“เตือนคนหางาน ตปท.” ไปอย่างถูกกฎหมาย ได้รับการคุ้มครอง ไม่ถูกเอาเปรียบ


วันจันทร์ที่ 16 ธันวาคม 2567
16/12/2567
พิมพ์
“เตือนคนหางาน ตปท.” ไปอย่างถูกกฎหมาย ได้รับการคุ้มครอง ไม่ถูกเอาเปรียบ
“เตือนคนหางาน ตปท.” ไปอย่างถูกกฎหมาย ได้รับการคุ้มครอง ไม่ถูกเอาเปรียบ
“เตือนคนหางาน ตปท.” ไปอย่างถูกกฎหมาย ได้รับการคุ้มครอง ไม่ถูกเอาเปรียบ
.
กรมการจัดหางาน แจ้งเตือนประชาชนที่ต้องการไปทำงานในต่างประเทศ ขอให้เตรียมความพร้อมโดยศึกษาข้อมูลด้วยตนเอง ไม่เชื่อคำโฆษณาชักชวนจากทั้งบุคคลและสื่อสังคมออนไลน์ ว่ามีตำแหน่งงานรายได้ดี หรือ ใครวางเงินก่อนได้บินก่อน ต้องตรวจสอบข้อมูลจากกรมการจัดหางานก่อนทุกครั้ง
.
ความจริง คือ
- งานในต่างประเทศ มีน้อยกว่าคนหางาน งานระดับช่างฝีมือเป็นที่ต้องการ และค่าตอบแทนสูง
- ต้องตรวจสอบคุณสมบัติตนเอง กับสิ่งที่นายจ้างกำหนด
- ต้องทำสัญญาจ้าง ซึ่งระบุ ชื่อที่อยู่นายจ้าง ตำแหน่งงาน อัตราค่าจ้าง ระยะเวลาจ้าง ค่าล่วงเวลา ค่ารักษาพยาบาล วัน-เวลาทำงาน วันหยุด และสวัสดิการอื่น ๆ
**ต้องไปอย่างถูกกฎหมาย เพื่อให้ได้รับการคุ้มครอง มีคุณภาพชีวิตที่ดี ไม่ถูกเอารัดเอาเปรียบ**
.
วิธีไปทำงานต่างประเทศอย่างถูกกฎหมาย
1. บริษัทจัดหางานส่งไป
2. กรมการจัดหางานส่งไป
3. เดินทางไปด้วยตนเอง
4. นายจ้างในประเทศพาไปทำงานต่างประเทศ
5. นายจ้างในประเทศส่งลูกจ้างไปฝึกงานต่างประเทศ
.
ผู้สนใจไปทำงานต่างประเทศ สอบถามเพิ่มเติมได้ที่ สำนักงานจัดหางานกรุงเทพฯ พื้นที่ 1-10 และ สำนักงานจัดหางานจังหวัดทุกแห่งทั่วประเทศ เว็บไซต์ www.doe.go.th/overseas หรือ โทร.1506 กด 2
.
ทั้งนี้ ผู้หลอกลวงผู้อื่นไปทำงานต่างประเทศ มีโทษจำคุก 3 – 10 ปี ปรับ 60,000 – 200,000 บาท หรือ ทั้งจำทั้งปรับ
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/91385