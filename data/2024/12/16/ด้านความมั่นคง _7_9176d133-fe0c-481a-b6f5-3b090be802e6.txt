รัฐบาลไทย-ข่าวทำเนียบรัฐบาล-มท. อิ่ม ชวนเที่ยวงานกาชาด 2567 เยี่ยมร้านกาชาดกระทรวงมหาดไทย - บูธมูลนิธิช่วยคนตาบอด ฯ


วันจันทร์ที่ 16 ธันวาคม 2567
16/12/2567
พิมพ์
มท. อิ่ม ชวนเที่ยวงานกาชาด 2567 เยี่ยมร้านกาชาดกระทรวงมหาดไทย - บูธมูลนิธิช่วยคนตาบอด ฯ
มท. อิ่ม ชวนเที่ยวงานกาชาด 2567 เยี่ยมร้านกาชาดกระทรวงมหาดไทย - บูธมูลนิธิช่วยคนตาบอด ฯ
เมื่อวานนี้ (15 ธันวาคม 2567) นางสาวธีรรัตน์ สำเร็จวาณิชย์ รัฐมนตรีช่วยว่าการกระทรวงมหาดไทย ลงพื้นที่เยี่ยมชมงานกาชาดประจำปี 2567 ณ สวนลุมพินี โดยมีการให้กำลังใจร้านกาชาดกระทรวงมหาดไทย และบูธของมูลนิธิช่วยคนตาบอดแห่งประเทศไทยในพระบรมราชินูปถัมภ์ ซึ่งมีทั้งกิจกรรมสนุก ๆ และได้ทำบุญเพื่อการกุศล
ร้านกาชาดกระทรวงมหาดไทยปีนี้ จัดขึ้นภายใต้แนวคิด “ทศมราชา 72 พรรษา ถวายพระพร” เนื่องในโอกาสพระราชพิธีมหามงคลเฉลิมพระชนมพรรษา 6 รอบ โดยภายในร้านมีกิจกรรมมากมาย อาทิ จัดแสดงสินค้า OTOP เซียมซีเสี่ยงโชค ให้เช่าบูชาวัตถุมงคลจาก 76 จังหวัด ฯลฯ
ในส่วนของบูธมูลนิธิช่วยคนตาบอดฯ มีกิจกรรมโดนใจ เช่น ดูดวง นวดแผนไทย สอยดาวชิงโชค พร้อมการแสดงสุดพิเศษจากเยาวชนของมูลนิธิ และกิจกรรมพบปะศิลปินชื่อดั งที่สร้างรอยยิ้มให้ผู้ร่วมงาน
นอกจากนี้ รัฐมนตรีช่วยฯ ยังร่วมอ่านหนังสือเสียงสำหรับผู้พิการทางสายตา พร้อมเชิญชวนประชาชนร่วมสนับสนุนกิจกรรมการกุศลของมูลนิธิ ฯ ทั้งนี้งานกาชาด 2567 จัดขึ้นตั้งแต่วันที่ 11 – 22 ธันวาคม 2567 ณ สวนลุมพินี เปิดให้เข้าชมทุกวัน เวลา 11.00 – 22.00 น. และในวันสุดท้ายจัดต่อถึง เวลา 23.00 น.
"ขอเชิญชวนพี่น้องประชาชนมาเที่ยวงานกาชาด นอกจากจะได้สนุกสนานกับกิจกรรม ยังได้ร่วมทำบุญเพื่อช่วยเหลือสังคมอีกด้วย เราช่วยกาชาด กาชาดช่วยเรา" นางสาวธีรรัตน์กล่าวปิดท้าย
ข้อมูล @นันทวัฒน์

ที่มา : https://www.thaigov.go.th/news/contents/details/91416