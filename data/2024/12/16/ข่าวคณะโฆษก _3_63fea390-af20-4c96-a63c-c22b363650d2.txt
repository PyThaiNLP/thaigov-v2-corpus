รัฐบาลไทย-ข่าวทำเนียบรัฐบาล-นายกฯ ย้ำคืนนี้ให้ศปช.เร่งแก้ไขสถานการณ์น้ำท่วมสุราษฏร์ฯ-นครศรีฯ ให้เต็มกำลัง พร้อมสั่งยกเลิกงานช่วงบ่ายพรุ่งนี้บินด่วนพื้นที่ใต้หลังประชุมครม. เสร็จ เน้นแก้ไขข้อติดขัดต่างๆ 


วันจันทร์ที่ 16 ธันวาคม 2567
16/12/2567
พิมพ์
นายกฯ ย้ำคืนนี้ให้ศปช.เร่งแก้ไขสถานการณ์น้ำท่วมสุราษฏร์ฯ-นครศรีฯ ให้เต็มกำลัง พร้อมสั่งยกเลิกงานช่วงบ่ายพรุ่งนี้บินด่วนพื้นที่ใต้หลังประชุมครม. เสร็จ เน้นแก้ไขข้อติดขัดต่างๆ
นายกฯ ย้ำคืนนี้ให้ศปช.เร่งแก้ไขสถานการณ์น้ำท่วมสุราษฏร์ฯ-นครศรีฯ ให้เต็มกำลัง พร้อมสั่งยกเลิกงานช่วงบ่ายพรุ่งนี้บินด่วนพื้นที่ใต้หลังประชุมครม. เสร็จ เน้นแก้ไขข้อติดขัดต่างๆ ย้ำผู้ปฏิบัติส่วนหน้าให้ทำงานตามแผนที่วางไว้ไม่ต้องมารอต้อนรับ
วันนี้ (16 ธันวาคม 2567)  นายจิรายุ ห่วงทรัพย์โฆษกประจำสำนักนายกรัฐมนตรีเปิดเผยว่า หลังเดินทางกลับถึงประเทศไทยจากการประชุมผู้นำไทย-มาเลเซีย นางสาวแพทองธาร ชินวัตร นายกรัฐมนตรีได้ รับรายงานจาก  ศปช. ถึงสถานการณ์น้ำท่วมในภาคใต้โดยเฉพาะที่จังหวัด สุราษฎร์ธานีและจังหวัด นครศรีธรรมราช
โดย นายกรัฐมนตรีได้ สั่งยกเลิกทุกภารกิจช่วงบ่ายวันพรุ่งนี้ หลังประชุม คณะรัฐมนตรี เพื่อเดินทางไปจังหวัดนครศรีธรรมราช  เพื่อประชุม ร่วมกับส่วนราชการ ของกระทรวงกลาโหมกระทรวงมหาดไทยกระทรวงสาธารณสุข  และหน่วยงานอื่นๆที่เกี่ยวข้องรวมทั้ง พลเรือนและจิตอาสาที่ปฏิบัติหน้างานในพื้นที่เพื่อปรับแผนการช่วยเหลือ และการฟื้นฟูให้มีประสิทธิภาพมากที่สุด รวมทั้งการจัดสรรงบประมาณในการเยียวยา ให้ตรงกับสภาพปัญหาของพื้นที่
โดยนายกรัฐมนตรีย้ำว่าการลงพื้นที่ครั้งนี้ ขอให้เจ้าหน้าที่ส่วนหน้า ที่กำลังปฎิบัติหน้าที่ช่วยเหลือประชาชน ให้ปฏิบัติตามกำหนดการ ตามปกติ และเร่งแก้ไขสถานการณ์ให้ทันท่วงทีตามที่ได้กำหนดแผนการไว้ตั้งแต่สัปดาห์ที่ผ่านมา
ทั้งนี้  นายกรัฐมนตรีได้ยกเลิก กำหนดการการเป็นประธานเปิดงาน OTOP City 2024 และ งาน Bangkok Illumination Festival 2024  ///

ที่มา : https://www.thaigov.go.th/news/contents/details/91425