รัฐบาลไทย-ข่าวทำเนียบรัฐบาล-ลอรี่ ชี้โพล "เอกนัฏ" ขึ้นอันดับ1 รัฐมนตรีมากผลงานด้านเศรษฐกิจ สะท้อนความทุ่มเท เดินหน้าปฏิรูปอุตสาหกรรมไทย


วันจันทร์ที่ 16 ธันวาคม 2567
16/12/2567
พิมพ์
ลอรี่ ชี้โพล "เอกนัฏ" ขึ้นอันดับ1 รัฐมนตรีมากผลงานด้านเศรษฐกิจ สะท้อนความทุ่มเท เดินหน้าปฏิรูปอุตสาหกรรมไทย
ลอรี่ ชี้โพล "เอกนัฏ" ขึ้นอันดับ1 รัฐมนตรีมากผลงานด้านเศรษฐกิจ สะท้อนความทุ่มเท เดินหน้าปฏิรูปอุตสาหกรรมไทย
เมื่อวันที่ 15 ธ.ค. 2567 นายพงศ์พล ยอดเมืองเจริญ หรือ "ลอรี่" เลขานุการ รมว.อุตสาหกรรม และโฆษกกระทรวงอุตสาหกรรม เปิดเผยถึง สำนักวิจัย ซูเปอร์โพล เสนอผลสำรวจเรื่อง "ประเมินผลงานกระทรวงสังคมและเศรษฐกิจ" กรณีศึกษาตัวอย่างประชาชนทุกสาขาอาชีพทั่วประเทศ รวมทั้งสิ้น 1,156 ตัวอย่าง ระหว่างวันที่ 10–14 ธ.ค. ว่า
กระทรวงด้านเศรษฐกิจ ขับเคลื่อนเศรษฐกิจของประเทศ ที่ประชาชนพึงพอใจ อันดับ 1 ได้แก่ กระทรวงอุตสาหกรรม โดย นายเอกนัฏ พร้อมพันธุ์ รมว.อุตสาหกรรม ได้คะแนนสูงสุด คะแนนเต็ม 10 คะแนน ได้ 7.35 คะแนน
โดยมีผลงานการขยายตัวของอุตสาหกรรมรถยนต์ไฟฟ้า การพัฒนาการนิคมอุตสาหกรรม ทำคนไทยมีอาชีพในนิคมพื้นที่ต่างๆ อุตสาหกรรมรถยนต์ อิเล็กทรอนิกส์ อุตสาหกรรมสีเขียว การแก้ปัญหากากพิษจากโรงงานอุตสาหกรรม การใช้เทคโนโลยีปัญญาประดิษฐ์ การสนับสนุนธุรกิจ SME และการขับเคลื่อนเศรษฐกิจเพื่อเซฟสินค้าไทย
"ผลคะแนนได้สะท้อนความทุ่มเทการทำงานของ นายเอกนัฏ พร้อมพันธุ์ รมว.อุตสาหกรรม ที่พร้อมเดินหน้าปฏิรูปอุตสาหกรรมไทย ถึงอย่างไรโพลล์ก็แค่กลุ่มตัวอย่าง ‘หลักพัน’ ขณะที่เราต้องทำให้คนทั้งประเทศ ‘หลักล้าน’ แปลว่างานพวกเรายังมีอีกเยอะ เดินหน้าปฏิรูปอุตสาหกรรมไปด้วยกันต่อครับ" เลขาฯ ลอรี่ กล่าวทิ้งท้าย

ที่มา : https://www.thaigov.go.th/news/contents/details/91395