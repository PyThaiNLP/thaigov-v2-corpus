รัฐบาลไทย-ข่าวทำเนียบรัฐบาล-ศปช. ย้ำ เร่งทำบัญชีเยียวยาน้ำท่วมใต้ ผู้ประสบภัยยื่นคำร้องได้ที่ อปท. และ ออนไลน์


วันจันทร์ที่ 16 ธันวาคม 2567
16/12/2567
พิมพ์
ศปช. ย้ำ เร่งทำบัญชีเยียวยาน้ำท่วมใต้ ผู้ประสบภัยยื่นคำร้องได้ที่ อปท. และ ออนไลน์
ศปช. ย้ำ เร่งทำบัญชีเยียวยาน้ำท่วมใต้ ผู้ประสบภัยยื่นคำร้องได้ที่ อปท. และ ออนไลน์
ศปช. ย้ำ เร่งทำบัญชีเยียวยาน้ำท่วมใต้ ผู้ประสบภัยยื่นคำร้องได้ที่ อปท. และ ออนไลน์
.
ศูนย์ปฏิบัติการช่วยเหลือผู้ประสบอุทกภัย วาตภัย และดินโคลนถล่ม หรือ ศปช. รับทราบรายงานจาก กระทรวงสาธารณสุข ซึ่งส่งหน่วยบริการพื้นที่ประเมินภาวะสุขภาพประชาชนกลุ่มเปราะบาง ในพื้นที่เสี่ยงน้ำท่วมฉับพลันและดินถล่ม เพื่อเคลื่อนย้ายไปยังที่ปลอดภัย โดยต้องเฝ้าระวัง จ.ชุมพร สุราษฎร์ธานี นครศรีธรรมราช สงขลา พัทลุง ยะลา ปัตตานี นราธิวาส ถึงวันที่ 16 ธันวาคม 67 กำชับ ทุกหน่วยติดตามสถานการณ์ใกล้ชิด เตรียมพร้อมช่วยเหลือประชาชนได้ตลอด 24 ชั่วโมง
.
ศปช. ย้ำ หน่วยงานที่เกี่ยวข้อง เร่งสำรวจ ทำบัญชีความเสียหาย ตรวจสอบความถูกต้อง และทยอยส่งข้อมูลไปยัง กรมป้องกันและบรรเทาสาธารณภัย ตามกรอบเวลาที่กำหนด เพื่อให้ ธ.ออมสิน โอนเงินเยียวยา 9,000 บาท ให้ถึงมือผู้ประสบภัยโดยเร็ว
.
ผู้ประสบอุทกภัย สามารถยื่นคำร้อง ได้ที่ องค์กรปกครองส่วนท้องถิ่น และเว็บไซต์ http://flood67.disater.go.th ใครยังไม่มีพร้อมเพย์ ขอให้ติดต่อธนาคารเพื่อผูกพร้อมเพย์ บัญชีธนาคารกับเลขประจำตัวประชาชน เพื่อความสะดวกในการรับเงินช่วยเหลืออย่างรวดเร็ว
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/91378