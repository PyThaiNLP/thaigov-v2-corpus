รัฐบาลไทย-ข่าวทำเนียบรัฐบาล-​”เอกนัฏ“ เยี่ยมงานกาชาด2567 ชวนประชาชนมาสร้างบุญ สร้างโชค ที่บูธกระทรวงอุตสาหกรรม


วันอาทิตย์ที่ 15 ธันวาคม 2567
15/12/2567
พิมพ์
​”เอกนัฏ“ เยี่ยมงานกาชาด2567 ชวนประชาชนมาสร้างบุญ สร้างโชค ที่บูธกระทรวงอุตสาหกรรม
​”เอกนัฏ“ เยี่ยมงานกาชาด2567 ชวนประชาชนมาสร้างบุญ สร้างโชค ที่บูธกระทรวงอุตสาหกรรม
14 ธันวาคม 2567 นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม พร้อมด้วย นายณัฐพล รังสิตพล ปลัดกระทรวงอุตสาหกรรม นายบรรจง สุกรีฑา รองปลัดกระทรวงอุตสาหกรรม นายเอกนิติ รมยานนท์ ผู้ตรวจราชการกระทรวงอุตสาหกรรม นายวันชัย พนมชัย เลขาธิการสำนักงานมาตรฐานผลิตภัณฑ์อุตสาหกรรม นางสาวณัฏฐิญา เนตยสุภา อธิบดีกรมส่งเสริมอุตสาหกรรม นายอดิทัต วะสีนนท์ อธิบดีกรมอุตสาหกรรมพื้นฐานและการเหมืองแร่ นายภาสกร ชัยรัตน์ ผู้อำนวยการสำนักงานเศรษฐกิจอุตสาหกรรม นายสุเมธ ตั้งประเสริฐ กรรมการการนิคมอุตสาหกรรมแห่งประเทศไทย รักษาการในตำแหน่งผู้ว่าการการนิคมอุตสาหกรรมแห่งประเทศไทย คณะผู้บริหารและหน่วยงานภายใต้กำกับกระทรวงอุตสาหกรรม เยี่ยมชมพร้อมร่วมกิจกรรมจับคูปองรับโชค และมอบของรางวัลให้แก่ประชาชนผู้โชคดี ภายในบูธร้านกระทรวงอุตสาหกรรม งานกาชาด ประจำปี 2567  โดยมี นายพิชิต มิทราวงศ์ กรรมการผู้จัดการ ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank พร้อมด้วยผู้บริหารธนาคาร ในฐานะที่รับมอบหมายจากกระทรวงอุตสาหกรรมให้เป็นเจ้าภาพหลักในการจัดงานร้านกระทรวงอุตสาหกรรมฯ ให้การต้อนรับ ซึ่งบรรยากาศภายในร้านสุดคึกคักเต็มไปด้วยความสุขจากประชาชนที่มาเที่ยวงาน เพราะนอกจากจะได้ทำบุญแล้ว ยังได้รับของรางวัลติดไม้ติดมือกลับไปด้วย
สำหรับร้านกระทรวงอุตสาหกรรมฯ ปีนี้จัดภายใต้แนวคิด "อุตสาหกรรมรวมใจภักดิ์ ๗๒ พรรษา ทศมราชา" แบ่งกิจกรรมเป็น 2 โซนหลัก ได้แก่  โซนนิทรรศการเฉลิมพระเกียรติ  และโซนกิจกรรมความบันเทิงสนุกสนานต่าง ๆ  ไม่ว่าจะเป็นการแสดงมินิคอนเสิร์ตจากศิลปินชื่อดัง พร้อมเล่นเกมลุ้นรับรางวัลมากมายกว่า  1 แสนชิ้น เช่น เครื่องใช้ไฟฟ้า จักรยาน เป็นต้น ตั้งอยู่ในโซนที่ 3 ส่วนราชการ บูธหมายเลข 3.4   ซึ่งจะจัดไปจนถึงวันที่ 22 ธ.ค. 2567  ณ  สวนลุมพินี

ที่มา : https://www.thaigov.go.th/news/contents/details/91376