รัฐบาลไทย-ข่าวทำเนียบรัฐบาล-มท.2 เปิดการประชุม และการสัมมนาทางวิชาการสมาคมสันนิบาตเทศบาลแห่งประเทศไทย ครั้งที่ 1/2568 ประจำปี พ.ศ. 2568


วันจันทร์ที่ 16 ธันวาคม 2567
16/12/2567
พิมพ์
มท.2 เปิดการประชุม และการสัมมนาทางวิชาการสมาคมสันนิบาตเทศบาลแห่งประเทศไทย ครั้งที่ 1/2568 ประจำปี พ.ศ. 2568
มท.2 เปิดการประชุม และการสัมมนาทางวิชาการสมาคมสันนิบาตเทศบาลแห่งประเทศไทย ครั้งที่ 1/2568 ประจำปี พ.ศ. 2568
วันนี้ (16 ธ.ค.67) เวลา 10.00 น. ณ ศูนย์การประชุมและแสดงสินค้านานาชาติ ขอนแก่น (KICE) นายทรงศักดิ์ ทองศรี รัฐมนตรีช่วยว่าการกระทรวงมหาดไทย เป็นประธานในพิธีเปิดการประชุมและสัมมนาวิชาการสันนิบาตเทศบาล สมาคมสันนิบาตเทศบาลแห่งประเทศไทย ครั้งที่ 1 /2568 จัดโดย สมาคมสันนิบาตแห่งประเทศไทย โดยมีนายไกรสร กองฉลาด ผู้ว่าราชการจังหวัดขอนแก่น กล่าวต้อนรับผู้เข้าร่วมประชุม และมี นายวิสูตร จงชูวณิชย์ นายกเทศมนตรีตำบลบรบือ นายกสมาคมสันนิบาตแห่งประเทศไทย กล่าวรายงาน
ในการนี้ นายสันติธร ยิ้มละมัย รองปลัดกระทรวงมหาดไทย นายเอกวิทย์ มีเพียร รองอธิบดีกรมส่งเสริมการปกครองท้องถิ่น นายสนิท ขาวสอาด และ นายสมเกียรติ กิจเจริญ คณะทำงานรัฐมนตรีช่วยว่าการกระทรวงมหาดไทย เข้าร่วมด้วย
รมช.มท. กล่าวว่า สันนิบาตเทศบาล จัดตั้งขึ้นโดยมีวัตถุประสงค์และหน้าที่หลักในการจัดตั้งเพื่อส่งเสริมความร่วมมือและความสัมพันธ์อันดีระหว่างเทศบาลและองค์กรปกครองส่วนท้องถิ่นรูปแบบอื่น ๆ รวมถึงบูรณาการการทำงานร่วมกันทั้งภาครัฐ ภาคเอกชน และภาคประชาชน และส่งเสริมการพัฒนาระบบการเมืองท้องถิ่นของเทศบาล ให้ตอบสนองต่อความต้องการและแก้ไขปัญหาของประชาชนในแต่ละพื้นที่ได้อย่างมีประสิทธิภาพ
สำหรับการจัดประชุมสัมมนาวิชาการในครั้งนี้ ถือเป็นโอกาสอันนี้ที่จะได้พัฒนาองค์ความรู้ พร้อมแลกเปลี่ยประสบการณ์ ทั้งในด้านการจัดซื้อจัดจ้าง วินัยการเงินการคลังและงบประมาณ การเลือกตั้งท้องถิ่น ซึ่งเป็นประโยชน์อย่างยิ่งต่อการปฏิบัติงานของทั้งผู้บริหารและพนักงานเจ้าหน้าที่ทุกท่าน จะได้ปฏิบัติหน้าที่ด้วยความรอบคอบ ระมัดระวัง เป็นไปตามกรอบของกฎหมาย ป้องกันการกระทำที่อาจจะเกิดขึ้นโดยรู้เท่าไม่ถึงการณ์ และสามารถนำไปพัฒนา ปรับปรุงประสิทธิภาพในการทำงานให้เกิดประโยชน์สูงสุดกับพี่น้องประชาชน ซึ่งองค์กรปกครองส่วนท้องถิ่น ถือเป็นหน่วยงานที่ใกล้ชิดกับพี่น้องประชาชนมากที่สุด ดังนั้น การดูแล “บำบัดทุกข์ บำรุงสุข” ให้กับพี่น้องประชาชน จึงเป็นภารกิจหน้าที่ที่สำคัญขององค์กรปกครองส่วนท้องถิ่น.."
หลังจากนั้น รมช.มท. พร้อมคณะ ได้เยี่ยมชมบูธแสดงนวัตกรรมสินค้าภายในงานอีกด้วย
สำหรับการประชุมครั้งนี้มีวัตถุประสงค์เพื่อพัฒนาบุคลากร และเพิ่มประสิทธิภาพในการปฏิบัติงานตามอำนาจหน้าที่ของเทศบาล ตามพระราชบัญญัติเทศบาล พ.ศ. 2496 และ ที่แก้ไขเพิ่มเติม ถึงฉบับที่ 14 พ.ศ. 2562 และกฎหมายอื่นที่เกี่ยวข้อง รวมทั้งเตรียมความพร้อมเพื่อรองรับนโยบายผู้เข้าร่วมประชุมประกอบด้วย นายกเทศมนตรี ประธานสภาเทศบาล สมาชิกสภาเทศบาล ปลัดเทศบาล หรือบุคลากรของเทศบาลที่ได้รับมอบหมาย จากเทศบาลทั่วประเทศ ผู้ว่าราชการกรุงเทพมหานคร ปลัดกรุงเทพมหานคร นายกเมืองพัทยา ปลัดเมืองพัทยา โดยในการประชุม มีการบรรยายเรื่อง “การจัดซื้อจัดจ้างให้คุ้มค่า เกิดผลสัมฤทธิ์ และไม่ผิดกฎหมาย” โดย นายมณเฑียร เจริญอยู่ ผู้ว่าการตรวจเงินแผ่นดิน สำนักงานตรวจเงินแผ่นดิน, การบรรยายเรื่อง “การดำเนินการในคดีวินัยการคลังและงบประมาณขององค์กรปกครองส่วนท้องถิ่น” โดย นายสมชัย วัฒนการุณ ประธานแผนกคดีวินัยการคลังและการงบประมาณในศาลปกครองสุงสุด, และ การบรรยายเรื่อง “180 วัน 90 วัน อันตรายก่อนการเลือกตั้ง คุณสมบัติและลักษณะต้องห้าม ข้อห้ามความผิด วิธีการหาเสียงของผู้บริหารและสมาชิกสภาท้องถิ่น” โดย นายสมเพ็ชร์ สุกใส รองผู้อำนวยการสำนักสืบสวนสอบสวน 3 สำนักงานคณะกรรมการการเลือกตั้ง
#พูดแล้วทำ #บำบัดทุกข์บำรุงสุข #สมาคมสันนิบาตแห่งประเทศไทย

ที่มา : https://www.thaigov.go.th/news/contents/details/91423