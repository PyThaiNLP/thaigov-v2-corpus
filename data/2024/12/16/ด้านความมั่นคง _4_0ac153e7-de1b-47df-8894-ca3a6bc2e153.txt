รัฐบาลไทย-ข่าวทำเนียบรัฐบาล-ปลัดกระทรวงกลาโหม กรุณาให้การต้อนรับ ผู้ช่วยทูตทหารสาธารณรัฐอินโดนีเซีย/กรุงเทพฯ เพื่อแนะนำตัวในโอกาสเข้ารับตำแหน่งใหม่


วันจันทร์ที่ 16 ธันวาคม 2567
ปลัดกระทรวงกลาโหม กรุณาให้การต้อนรับ ผู้ช่วยทูตทหารสาธารณรัฐอินโดนีเซีย/กรุงเทพฯ เพื่อแนะนำตัวในโอกาสเข้ารับตำแหน่งใหม่
วันศุกร์ที่ 13 ธันวาคม 2567 เวลา 14.00 นาฬิกา พลเอก สนิธชนก สังขจันทร์ ปลัดกระทรวงกลาโหม กรุณาให้การต้อนรับ พันเอก Faisal Rahmat Hutagalung (ไฟซัล เราะห์มัต ฮูตากาลุง) ผู้ช่วยทูตทหารสาธารณรัฐอินโดนีเซีย/กรุงเทพฯ เพื่อแนะนำตัวในโอกาสเข้ารับตำแหน่งใหม่
ณ ห้องพระบารมีปกเกล้า ในศาลาว่าการกลาโหม
ไทยและสาธารณรัฐอินโดนีเซีย มีความการส่งเสริมความร่วมมือระหว่างกันในหลายมิติ โดยเฉพาะด้านการทหาร อาทิ การประชุมรัฐมนตรีกลาโหมอาเซียน (ASEAN Defence Ministers’ Meeting : ADMM) การประชุมรัฐมนตรีกลาโหมอาเซียนกับรัฐมนตรีกลาโหมประเทศคู่เจรจา (ASEAN Defence Ministers’ Meeting Plus : ADMM-Plus) และการแลกเปลี่ยนการเยือนระหว่างผู้บังคับบัญชาระดับสูง สำหรับการเข้าเยี่ยมในครั้งนี้นับเป็นโอกาสอันดีที่จะได้พบปะทำความรู้จักและสร้าง ความคุ้นเคยกับผู้แผนทางทหารของต่างประเทศ ที่ประจำอยู่ในประเทศไทย รวมทั้งหารือเกี่ยวกับแนวทางในการพัฒนาความสัมพันธ์ และแลกเปลี่ยนข้อคิดเห็นในประเด็นต่าง ๆ ที่มีความสนใจร่วมกัน ซึ่งจะมีส่วนช่วยกระชับความสัมพันธ์ระหว่างทั้งสองประเทศให้แน่นแฟ้นยิ่งขึ้น
โดยปลัดกระทรวงกลาโหมเชื่อว่า ผู้ช่วยทูตทหารสาธารณรัฐอินโดนีเซีย/กรุงเทพฯ จะสามารถประสานงานเพื่อเสริมสร้างความสัมพันธ์และความร่วมมือในด้านต่าง ๆ ระหว่างกระทรวงกลาโหมของทั้งสองประเทศต่อไป ทั้งนี้หากมีอะไรที่ต้องการประสานกับกระทรวงกลาโหม สามารถประสานผ่านทางสำนักนโยบายและแผนกลาโหมได้ตลอดเวลา

ที่มา : https://www.thaigov.go.th/news/contents/details/91388