รัฐบาลไทย-ข่าวทำเนียบรัฐบาล-นายกฯ แพทองธาร นำคณะเดินทางถึงมาเลเซีย เริ่มต้นภารกิจการเยือนอย่างเป็นทางการ


วันจันทร์ที่ 16 ธันวาคม 2567
นายกฯ แพทองธาร นำคณะเดินทางถึงมาเลเซีย เริ่มต้นภารกิจการเยือนอย่างเป็นทางการ
นายกฯ แพทองธาร นำคณะเดินทางถึงมาเลเซีย เริ่มต้นภารกิจการเยือนอย่างเป็นทางการ
วันนี้ (15 ธันวาคม 2567) เวลา 17.00 น. ตามเวลาท้องถิ่น ณ กรุงกัวลาลัมเปอร์ ซึ่งเร็วกว่าเวลาที่กรุงเทพ 1 ชั่วโมง นางสาวศศิกานต์ วัฒนะจันทร์ รองโฆษกประจำสำนักนายกรัฐมนตรี เปิดเผยว่า นางสาวแพทองธาร ชินวัตร นายกรัฐมนตรี คณะรัฐมนตรี และคณะเดินทางถึงท่าอากาศยานนานาชาติกรุงกัวลาลัมเปอร์ มาเลเซีย โดยนายกรัฐมนตรีเดินผ่านแถวทหารเกียรติยศ (Static Guard of Honour) โดยมี ดร. ซาลีฮา มุสตาฟา (Dr. Zaliha Mustafa) รัฐมนตรีประจำสำนักนายกรัฐมนตรีมาเลเซีย (ดูแลกรุงกัวลาลัมเปอร์ เมืองลาบวน และเมืองปูตราจายา) ในฐานะรัฐมนตรีเกียรติยศ รอให้การต้อนรับ และเด็กหญิงมอบดอกไม้ให้นายกรัฐมนตรีด้วย

ที่มา : https://www.thaigov.go.th/news/contents/details/91391