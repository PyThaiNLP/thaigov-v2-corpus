รัฐบาลไทย-ข่าวทำเนียบรัฐบาล-ชวนเที่ยวงาน OTOP CITY 2024 Happy Market “มอบความสุข ด้วยของขวัญล้ำค่า จากภูมิปัญญาไทย” 14-22 ธ.ค. 67


วันจันทร์ที่ 16 ธันวาคม 2567
16/12/2567
พิมพ์
ชวนเที่ยวงาน OTOP CITY 2024 Happy Market “มอบความสุข ด้วยของขวัญล้ำค่า จากภูมิปัญญาไทย” 14-22 ธ.ค. 67
ชวนเที่ยวงาน OTOP CITY 2024 Happy Market “มอบความสุข ด้วยของขวัญล้ำค่า จากภูมิปัญญาไทย” 14-22 ธ.ค. 67
ชวนเที่ยวงาน OTOP CITY 2024 Happy Market “มอบความสุข ด้วยของขวัญล้ำค่า จากภูมิปัญญาไทย” 14-22 ธ.ค. 67
.
กระทรวงมหาดไทย เชิญชวนประชาชนร่วมงาน OTOP CITY 2024 Happy Market “มอบความสุข ด้วยของขวัญล้ำค่า จากภูมิปัญญาไทย” ชอปปิงผลิตภัณฑ์จากภูมิปัญญาไทยเป็นของขวัญของฝาก ช่วยผลักดันผลิตภัณฑ์ไทยสู่สากล ตั้งแต่ วันที่ 14-22 ธ.ค. 67 นี้ ณ ชาเลนเจอร์ฮอลล์ 1-3 ศูนย์แสดงสินค้าและการประชุมอิมแพ็ค เมืองทองธานี
.
ภายในงานจัดตกแต่งจากเอกลักษณ์ของภูมิปัญญาที่แสดงความเป็นท้องถิ่นไทยในแต่ละภูมิภาค ผสมผสานกับสีสันส่งท้ายปี พร้อมความสนุกสนานของกิจกรรมและของรางวัลมากมายทุกวันจัดงาน แบ่งโซน ดังนี้
.
1. โซนนิทรรศการเฉลิมพระเกียรติพระบาทสมเด็จพระเจ้าอยู่หัว
2. โซน Health & SPA ผ่อนคลายกับบรรยากาศสไตล์สปาไทย การนวดเพื่อสุขภาพ นวดเพื่อผ่อนคลาย การนวดเพื่อความงาม และการจำหน่ายผลิตภัณฑ์จากสมุนไพรคุณภาพดี
3. โซน OTOP Trader จังหวัด และ OTOP Trader ประเทศไทย รูปแบบ Open Area เพื่อจัดแสดงผลงาน และหาช่องทางตลาดให้แก่สินค้า OTOP ทั้งในและต่างประเทศ
4. โซนแสดงและจำหน่ายผลิตภัณฑ์ OTOP 3 – 5 ดาว มากกว่า 1,800 บูธ
5. โซนโอทอปชวนชิม มากกว่า 160 ร้านค้าทั่วประเทศ อาทิ ข้าวมัน ไก่เบตง จ.ยะลา, ส้มตำไก่ย่างเขาสวนกวาง จ.ขอนแก่น, ก๋วยจั๊บญวน จ.อุบลราชธานี, กรือโป๊ะ จ.ปัตตานี, ข้าวเปิ๊บ จ.สุโขทัย เป็นต้น
6. โซนศิลปิน OTOP จัดแสดงและจำหน่ายผลิตภัณฑ์จากศิลปิน
7. โซนชุมชนท่องเที่ยว OTOP นวัตวิถีและผลิตภัณฑ์ในหมู่บ้าน OTOP นวัตวิถี
8. โซนผ้าไทยใส่ให้สนุก First Lady นิทรรศการเส้นไหมและเส้นใยธรรมชาติ นิทรรศการผ้าไทย ผ้าทอมือยอดนิยมที่สามารถส่งออก สร้างรายได้ให้กับชุมชน
9. โซน OTOP ของขวัญของฝาก จัดแสดงและจำหน่ายผลิตภัณฑ์ OTOP ที่เหมาะเป็นของขวัญของฝากในช่วงเทศกาลปีใหม่
.
กิจกรรมอื่นภายในงาน อาทิ มินิคอนเสิร์ตจากศิลปินนักร้องชื่อดังมาร่วมสร้างความบันเทิง กิจกรรมนาทีทอง การจับสลากรางวัลชิงโชคตลอด 9 วัน การบริการห่อของขวัญ การเซอร์ไพส์แจกของขวัญจากซานตาคลอส และอีกหลากหลายกิจกรรม ซึ่งในวันสุดท้ายงานทุกท่านยังสามารถร่วมลุ้นรับของรางวัลใหญ่ มูลค่ากว่า 400,000 บาท ได้
.
อ่านเพิ่มเติม คลิก >> https://www.thaigov.go.th/news/contents/details/91281
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/91380