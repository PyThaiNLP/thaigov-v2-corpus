รัฐบาลไทย-ข่าวทำเนียบรัฐบาล-นายกสมาคมแม่บ้านมหาดไทย ตรวจเยี่ยมความคืบหน้าการจัดทำโครงสร้างร้านกาชาดมหาดไทย ประจำปี 2567 พบปะให้กำลังใจเจ้าหน้าที่ พร้อมชวนเที่ยวร้านกาชาดมหาดไทย 11-22 ธ.ค. 67 ณ สวนลุมพินี กทม.


วันอังคารที่ 10 ธันวาคม 2567
10/12/2567
พิมพ์
นายกสมาคมแม่บ้านมหาดไทย ตรวจเยี่ยมความคืบหน้าการจัดทำโครงสร้างร้านกาชาดมหาดไทย ประจำปี 2567 พบปะให้กำลังใจเจ้าหน้าที่ พร้อมชวนเที่ยวร้านกาชาดมหาดไทย 11-22 ธ.ค. 67 ณ สวนลุมพินี กทม.
นายกสมาคมแม่บ้านมหาดไทย ตรวจเยี่ยมความคืบหน้าการจัดทำโครงสร้างร้านกาชาดมหาดไทย ประจำปี 2567 พบปะให้กำลังใจเจ้าหน้าที่ พร้อมชวนเที่ยวร้านกาชาดมหาดไทย วันที่ 11-22 ธ.ค. 67 ณ สวนลุมพินี รวม 12 วัน 12 คืน
เมื่อวานนี้ (9 ธันวาคม 2567) เวลา 18.30 น. ณ สวนลุมพินี กรุงเทพฯ นางจิณณารัชช์ สัมพันธรัตน์ นายกสมาคมแม่บ้านมหาดไทย ตรวจเยี่ยมความคืบหน้าการจัดทำโครงสร้างร้านกาชาดมหาดไทย ประจำปี 2567 และพบปะให้กำลังใจเจ้าหน้าที่ผู้ปฏิบัติงาน
โดยนายกสมาคมแม่บ้านมหาดไทย เปิดเผยว่า กระทรวงมหาดไทยและสมาคมแม่บ้านมหาดไทย ได้รับเกียรติจากสภากาชาดไทยให้ร่วมเป็นภาคีการจัดงานกาชาด 2567 ภายใต้แนวคิด “ทศมราชา 72 พรรษา ถวายพระพร" เพื่อเฉลิมพระเกียรติพระบาทสมเด็จพระเจ้าอยู่หัว พระบรมราชูปถัมภกสภากาชาดไทย เนื่องในโอกาสพระราชพิธีมหามงคลเฉลิมพระชนมพรรษา 6 รอบ ระหว่างวันที่ 11-22 ธ.ค. 2567 ณ สวนลุมพินี เขตปทุมวัน กรุงเทพมหานคร โดยนำเสนอนิทรรศการเฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลทรงเจริญพระชนมพรรษาครบ 6 รอบ 72 พรรษา การออกร้านจำหน่ายสินค้า OTOP อาทิ ร้านต่อไอติม สมุทรสาคร นายกอล์ฟ ปาท่องโก๋ นนทบุรี ตลาดหัวปลี สระบุรี นงลักษณ์ ขนมไทย ฉะเชิงเทรา ลอดช่องสยาม สมุทรสาคร กันธิมาขนมจีนน้ำเงี้ยว ข้าวซอย ลำปาง ลูกชิ้นยืนกินจิ๊กโก๋ บุรีรัมย์ กาแฟคลองท่อม กระบี่ สวนราตรีมะพร้าวน้ำหอม ฉะเชิงเทรา ช้อปปิ้ง สุดยอดสินค้า OTOP ประเภทผ้าและงานหัตถกรรม ห้องเสื้อเมย์ เชียงใหม่ ปันญานา เชียงราย หัตถกรรมเครื่องเงินชุมชนวัดศรีสุพรรณ เชียงใหม่ รวมไปถึงเช่าบูชาวัตถุมงคล กว่า 400 รายการจากทั่วประเทศ และมีบริการร้านนวดแผนไทยกับร้าน "นวดทองน้ำหนึ่ง"
สมาคมแม่บ้านมหาดไทย ขอเชิญชวนพี่น้องประชาชนทุกท่าน เที่ยวชมร้านกาชาดมหาดไทย 11-22 ธันวาคม 2567 12 วัน 12 คืน ตั้งแต่เวลา 11.00-22.00 น. ณ สวนลุมพินี
#แม่บ้านมหาดไทย #ประชาสัมพันธ์มมท #งานกาชาด2567 #redcrossfair2024 #สวนลุมพินี

ที่มา : https://www.thaigov.go.th/news/contents/details/91213