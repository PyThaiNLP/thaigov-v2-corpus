รัฐบาลไทย-ข่าวทำเนียบรัฐบาล-รัฐมนตรี​ว่าการ​กระทรวง​ยุติธรรม ติดตามสถานการณ์เหตุน้ำท่วมในพื้นที่จังหวัดชายแดนใต้ พร้อมสั่งการหน่วยงานในพื้นที่ เร่งให้ความช่วยเหลือประชาชนที่ได้รับผลกระทบ


วันจันทร์ที่ 9 ธันวาคม 2567
09/12/2567
พิมพ์
รัฐมนตรี​ว่าการ​กระทรวง​ยุติธรรม ติดตามสถานการณ์เหตุน้ำท่วมในพื้นที่จังหวัดชายแดนใต้ พร้อมสั่งการหน่วยงานในพื้นที่ เร่งให้ความช่วยเหลือประชาชนที่ได้รับผลกระทบ
รัฐมนตรี​ว่าการ​กระทรวง​ยุติธรรม ติดตามสถานการณ์เหตุน้ำท่วมในพื้นที่จังหวัดชายแดนใต้ พร้อมสั่งการหน่วยงานในพื้นที่ เร่งให้ความช่วยเหลือประชาชนที่ได้รับผลกระทบ
ในวันจันทร์ที่ ๙ ธันวาคม ๒๕๖๗ เวลา ๑๖.๐๐ น. พันตำรวจเอก ทวี สอดส่อง รัฐมนตรีว่าการกระทรวงยุติธรรม ประชุมติดตามสถานการณ์เหตุน้ำท่วมในพื้นที่จังหวัดชายแดนใต้ และการให้ความช่วยเหลือประชาชนที่ได้รับผลกระทบ โดยมี นายนิยม เติมศรีสุข ผู้ช่วยรัฐมนตรีประจำกระทรวงยุติธรรม นายไตรยฤทธิ์ เตมหิวงศ์ รองปลัดกระทรวงยุติธรรม พร้อมด้วย​คณะผู้บริหารของหน่วยงาน​ในสังกัดกระทรวง​ยุติธรรม และเจ้าหน้าที่ที่เกี่ยวข้อง เข้าร่วมฯ ณ ห้องประชุมกระทรวงยุติธรรม ๑๑-๐๓ ชั้น ๑๑ อาคารที่ทำการกระทรวงยุติธรรมและในรูปแบบออนไลน์ ผ่านระบบการประชุมทางไกล (Video Conference)
โอกาสนี้ รัฐมนตรีว่าการกระทรวงยุติธรรม ได้ติดตามการรายงานข้อมูลจากหน่วยงานในสังกัดกระทรวงยุติธรรมในจังหวัดที่เผชิญสถานการณ์น้ำท่วมในประเด็น ดังนี้ ๑)​ สถานการณ์รวมในพื้นที่จังหวัดชายแดนใต้ ๒)​ ผลกระทบกับที่ตั้งหน่วยงาน ๓) ผลกระทบต่อการปฏิบัติงาน/การบริการประชาชนและประชาชนผู้มาใช้บริการของหน่วยงาน ๔)​ ผลกระทบต่อบุคลากรของหน่วยงาน ๕) การช่วยเหลือดูแลประชาชนในพื้นที่ ๖) การช่วยเหลือดูแลบุคลากรของหน่วยงานที่ได้รับผลกระทบ และ ๗) ความต้องการสนับสนุนจากส่วนกลาง
ทั้งนี้ ได้สั่งการให้หน่วยงานในสังกัดฯ ในพื้นที่จังหวัดชายแดนใต้เข้าไปดูแลและให้ความช่วยเหลือประชาชน ครอบครัวข้าราชการ ผู้ต้องขัง ผู้ถูกคุมประพฤติ และครอบครัวเด็กสถานพินิจฯ ที่ได้รับผลกระทบจากสถานการณ์น้ำท่วม อาทิ ให้ผู้ถูกคุมความประพฤติบำเพ็ญประโยชน์ด้วยการผลิตถุงยังชีพเพื่อนำไปแจกผู้ประสบภัย รวมถึงการใช้สถานที่เป็นศูนย์พักพิงผู้ประสบภัยน้ำท่วม เป็นต้น

ที่มา : https://www.thaigov.go.th/news/contents/details/91204