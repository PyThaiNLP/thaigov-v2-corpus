รัฐบาลไทย-ข่าวทำเนียบรัฐบาล- "ศศิกานต์"  เชิญชวนคนไทยท่องเที่ยว ผ่านโครงการ “สุขทันที ปลายปีเที่ยวไทย” ส่งความสุขพร้อมดีลพิเศษ เพียงจองผ่านเว็บไซต์ www.สุขทันทีปลายปีเที่ยวไทย.com จองได้ถึง 31 มี.ค. 68


วันอังคารที่ 10 ธันวาคม 2567
10/12/2567
พิมพ์
"ศศิกานต์"  เชิญชวนคนไทยท่องเที่ยว ผ่านโครงการ “สุขทันที ปลายปีเที่ยวไทย” ส่งความสุขพร้อมดีลพิเศษ เพียงจองผ่านเว็บไซต์ www.สุขทันทีปลายปีเที่ยวไทย.com จองได้ถึง 31 มี.ค. 68
"ศศิกานต์"  เชิญชวนคนไทยท่องเที่ยว ผ่านโครงการ “สุขทันที ปลายปีเที่ยวไทย” ส่งความสุขพร้อมดีลพิเศษ เพียงจองผ่านเว็บไซต์ www.สุขทันทีปลายปีเที่ยวไทย.com จองได้ถึง 31 มี.ค. 68
วันนี้ (10 ธันวาคม 2567) นางสาวศศิกานต์ วัฒนะจันทร์ รองโฆษกประจำสำนักนายกรัฐมนตรี    กล่าวว่า ขอเชิญชวนคนไทยเดินทางท่องเที่ยว ช่วงเทศกาลท่องเที่ยว นี้ ผ่านโครงการ “สุขทันที ปลายปีเที่ยวไทย”มุ่งสร้างกระแสการเดินทางภายในประเทศช่วงปลายปี โดยการท่องเที่ยวแห่งประเทศไทย ได้เปิด www.สุขทันทีปลายปีเที่ยวไทย.com  ซึ่งรวบรวมที่พักชั้นนำจากทั่วประเทศในสไตล์ที่หลากหลายกว่า 200 แห่ง ให้สามารถเลือกโปรโมชั่นส่วนลดสุดพิเศษ  โดยจองผ่านเว็บไซต์ www.สุขทันทีปลายปีเที่ยวไทย.com  ซึ่งมีส่วนลดตั้งแต่ 15-35% และสามารถรับส่วนลดเพิ่มอีก 5-10% เมื่อจองผ่านเว็บไซต์นี้ ทำให้ได้รับส่วนลดสูงสุดถึง 45% สำหรับโรงแรมที่เข้าร่วมโครงการ มีหลากหลายระดับทั้งโรงแรมชั้นนำที่ได้รับรางวัล และโรงแรมเครือดังที่ไม่เคยลดราคามาก่อน
ผู้ที่สนใจจองห้องพักสามารถเลือกใช้ 2 วิธีง่ายๆ บนเว็บไซต์ www.สุขทันทีปลายปีเที่ยวไทย.com  ดังนี้
1.เลือกโรงแรมที่ชอบ จากนั้นระบบจะนำไปที่เว็บจองของโรงแรมนั้นโดยตรง กรอกรหัส “happynow” เพื่อรับส่วนลดพิเศษทันที
2.กรอกรหัส “happynow” บนเว็บของโรงแรมที่เลือก ระบบจะยืนยันผ่านอีเมลพร้อมเตรียมพร้อมสำหรับการเดินทาง
“ผู้สนใจสามารถจองได้ตั้งแต่ 1 พฤศจิกายน 2567 - 31 มีนาคม 2568 และสามารถเข้าพักในโรงแรมหรือที่พักที่ได้ทำการจองไว้ได้ตั้งแต่ 1 พฤศจิกายน 2567 – 31 มีนาคม 2568 ติดตามรายละเอียดและข้อมูลเพิ่มเติมที่ Facebook: Amazing ไทยแลนด์ หรือโทร 1672 Travel Buddy” นางสาวศศิกานต์ กล่าว

ที่มา : https://www.thaigov.go.th/news/contents/details/91206