รัฐบาลไทย-ข่าวทำเนียบรัฐบาล-รัฐมนตรี​ว่าการ​กระทรวง​ยุติธรรม เป็นประธานการประชุมคณะทํางานเพื่อขับเคลื่อนงานวิจัย และนวัตกรรมด้านกระบวนการยุติธรรม ครั้งที่ ๑/๒๕๖๗


วันจันทร์ที่ 9 ธันวาคม 2567
09/12/2567
พิมพ์
รัฐมนตรี​ว่าการ​กระทรวง​ยุติธรรม เป็นประธานการประชุมคณะทํางานเพื่อขับเคลื่อนงานวิจัย และนวัตกรรมด้านกระบวนการยุติธรรม ครั้งที่ ๑/๒๕๖๗
รัฐมนตรี​ว่าการ​กระทรวง​ยุติธรรม เป็นประธานการประชุมคณะทํางานเพื่อขับเคลื่อนงานวิจัย และนวัตกรรมด้านกระบวนการยุติธรรม ครั้งที่ ๑/๒๕๖๗
ในวันจันทร์ที่ ๙ ธันวาคม ๒๕๖๗ เวลา ๑๐.๐๐ น. พันตำรวจเอก ทวี สอดส่อง รัฐมนตรีว่าการกระทรวงยุติธรรม เป็นประธานการประชุมคณะทำงานเพื่อขับเคลื่อนงานวิจัยและนวัตกรรมด้านกระบวนการยุติธรรม ครั้งที่ ๑/๒๕๖๗ โดยมี นางอุษา จั่นพลอย บุญเปี่ยม ผู้ช่วยปลัดกระทรวงยุติธรรม พันตำรวจโท พงษ์ธร ธัญญสิริ ผู้อำนวยการสำนักงานกิจการยุติธรรม พันตำรวจโท มนตรี บุณยโยธิน รองผู้อำนวยการสำนักงานกิจการยุติธรรม ผู้แทนหน่วยงานที่เกี่ยวข้อง คณะทำงานฯ และเจ้าหน้าที่ที่เกี่ยวข้อง เข้าร่วมประชุม ณ ห้องประชุม ๑๐–๐๑ ชั้น ๑๐ อาคารกระทรวงยุติธรรม
โดยที่ประชุมได้รับทราบเป้าหมายและแนวทางในการขับเคลื่อนงานวิจัย และนวัตกรรม ด้านกระบวนการยุติธรรม ประจําปี ๒๕๖๘ คําสั่งกระทรวงยุติธรรมที่ ๒๖๖/๒๕๖๗ ลงวันที่ ๔ พฤศจิกายน พ.ศ. ๒๕๖๗ เรื่อง แต่งตั้งคณะทํางานเพื่อขับเคลื่อนงานวิจัยและนวัตกรรม ด้านกระบวนการยุติธรรม และประเด็นการขับเคลื่อนงานวิจัยและนวัตกรรม ด้านกระบวนการยุติธรรม ดังนี้ ๑) การก้าวข้ามความขัดแย้งรุนแรงด้วยแนวคิดความยุติธรรมในระยะเปลี่ยนผ่าน (Transitional Justice) : การเยียวยา การนิรโทษกรรม การปฏิรูปกระบวนการยุติธรรมคดีทางการเมือง และการแก้ไขปัญหาจังหวัดขายแดนภาคใต้ ๒) การแก้ปัญหายาเสพติดด้วยแนวคิดการลดอันตรายจากการใช้สารเสพติด (Harm Reduction) และใช้กระบวนการยุติธรรมทางเลือก (Alternative Justice) ๓) การสร้างความโปร่งใส การมีส่วนร่วมของประชาชน และลดการคอร์รัปชันในระบบยุติธรรม และ ๔) กระบวนการยุติธรรมกับการจัดการทรัพยากรที่เป็นธรรม : กรณีการนิรโทษกรรมและเยียวยาประชาชน กรณีรัฐผิดพลาดในเรื่องในที่ดินและป่าไม้ รวมทั้งรัฐประกาศแนวเขตกับที่ดินของประทาชนและการดำเนินคดีประชาชนจากนโยบายของรัฐที่ผิดพลาด
นอกจากนี้ ที่ประชุมได้พิจารณาแผนงานโครงการวิจัย “กระบวนการยุติธรรมกับการคุ้มครองสิทธิตามรัฐธรรมนูญ เพื่อลดความรุนแรงในสังคมไทย และประชาชนอยู่ร่วมกันอย่างสันติ” ดังนี้ ๑) ชุดโครงการวิจัยสู่การปฏิรูปการเมืองไทยและการเขียนรัฐธรรมนูญใหม่อย่างยั่งยืน และ ๒) ชุดโครงการวิจัยการแก้ไขยาเสพติดอย่างเด็ดขาด ครบวงจร และอย่างยั่งยืน เพื่อพิจารณาแนวทางในการพิจารณาข้อค้นพบ/ข้อเสนอแนะจากโครงการวิจัยฯ และผลักดันไปสู่การปฏิบัติต่อไป

ที่มา : https://www.thaigov.go.th/news/contents/details/91203