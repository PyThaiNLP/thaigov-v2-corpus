รัฐบาลไทย-ข่าวทำเนียบรัฐบาล-"ปลัดณัฐพล" มอบหมาย "ดีพร้อม" จับมือ "สอจ." บูรณาการ DIPROM Center 6 นำทีม MIND ร่วมมือ "สู้ เซฟ สร้าง ปฏิรูปอุตสาหกรรมไทย ด้วยหัวและใจ"


วันอังคารที่ 10 ธันวาคม 2567
10/12/2567
พิมพ์
"ปลัดณัฐพล" มอบหมาย "ดีพร้อม" จับมือ "สอจ." บูรณาการ DIPROM Center 6 นำทีม MIND ร่วมมือ "สู้ เซฟ สร้าง ปฏิรูปอุตสาหกรรมไทย ด้วยหัวและใจ"
"ปลัดณัฐพล" มอบหมาย "ดีพร้อม" จับมือ "สอจ." บูรณาการ DIPROM Center 6 นำทีม MIND ร่วมมือ "สู้ เซฟ สร้าง ปฏิรูปอุตสาหกรรมไทย ด้วยหัวและใจ"
จ.นครราชสีมา 8 ธันวาคม 2567 - ดร.ณัฐพล รังสิตพล ปลัดกระทรวงอุตสาหกรรม นำทีมผู้บริหารกระทรวงอุตสาหกรรมลงพื้นที่ตรวจเยี่ยมศูนย์ส่งเสริมอุตสาหกรรมภาคที่ 6 พร้อมมอบนโยบายกระทรวงอุตสาหกรรม ร่วมด้วย นางสาวณัฏฐิญา เนตยสุภา อธิบดีกรมส่งเสริมอุตสาหกรรม นางดวงดาว ขาวเจริญ รองอธิบดีกรมส่งเสริมอุตสาหกรรม คณะผู้บริหารและเจ้าหน้าที่กระทรวงอุตสาหกรรมเข้าร่วม ณ ห้องประชุม ศูนย์ส่งเสริมอุตสาหกรรมภาคที่ 6 ตำบลสูงเนิน อำเภอสูงเนิน
การลงพื้นที่ในครั้งนี้ ดร.ณัฐพล รังสิตพล ปลัดกระทรวงอุตสาหกรรม กล่าวว่า ในปัจจุบันเพื่อให้การขับเคลื่อนนโยบาย "ปฏิรูปอุตสาหกรรมสู่เศรษฐกิจยุคใหม่ ทันสมัย สะอาด สะดวก โปร่งใส” ของนายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม โดยการร่วม "สู้ เซฟ สร้าง ปฏิรูปอุตสาหกรรมไทย ด้วยหัวและใจ" และนโยบาย อก. "MIND" ปฏิรูปอุตสาหกรรมไทยสู่อุตสาหกรรมเศรษฐกิจให้เติบโตอย่างยั่งยั่งยืน ดังนั้น กระทรวงอุตสาหกรรม (อก.) จึงต้องดำเนินการบูรณาการการทำงานระหว่างหน่วยงานในสังกัด อก. ในเชิงพื้นที่ให้เป็นไปอย่างมีประสิทธิภาพและประสิทธิผล โดยอาศัยกลไกของสำนักงานอุตสาหกรรมจังหวัด (สอจ.) ร่วมกับ กรมส่งเสริมอุตสาหกรรม หรือ ดีพร้อม (DIPROM) ในการร่วมกันยกระดับศักยภาพผู้ประกอบการภาคอุตสาหกรรมในพื้นที่ต่าง ๆ ทั่วประเทศไปอย่างมั่นคงและยั่งยืน
นางสาวณัฏฐิญา เนตยสุภา อธิบดีกรมส่งเสริมอุตสาหกรรม กล่าวเพิ่มเติมว่า ขณะนี้ ดีพร้อม ได้ร่วมบูรณาการกับ สอจ. ผ่านการดำเนินโครงการต่าง ๆ ในภาพรวม โดยมีเป้าหมายในภาพรวมกว่า 2,180 คน วงเงินรวม 9.15 ล้านบาท เพื่อดำเนินโครงการและกิจกรรม ดังนี้ 1) ยกระดับสินค้าเกษตรสู่เกษตรอุตสาหกรรม 2) ยกระดับศักยภาพเศรษฐกิจชุมชน 3) เร่งการจัดตั้งและขยายธุรกิจของผู้ประกอบการอัจฉริยะ 4) เสริมสร้างศักยภาพผู้ประกอบการอุตสาหกรรมสู่การแข่งขันเศรษฐกิจวิถีใหม่ และ 5) สนับสนุนและพัฒนาปัจจัยแวดล้อมที่เอื้อต่อการดำเนินธุรกิจ ทั้งนี้ การดำเนินการดังกล่าวประกอบด้วยกิจกรรมต่าง ๆ เช่น การฝึกอบรมพัฒนาความรู้และให้ข้อมูล อาทิ พัฒนาทักษะด้านดิจิทัลและการตลาดออนไลน์ ส่งเสริมธุรกิจให้เป็นมิตรกับสิ่งแวดล้อมด้วยแนวคิด BCG/ Net Zero อีกทั้ง การให้คำปรึกษาแนะนำเบื้องต้นในการดำเนินงาน รวมถึงใช้เทคโนโลยีและนวัตกรรมเพิ่มมูลค่าผลิตภัณฑ์ (ITC) การส่งเสริมและพัฒนาศักยภาพสถานประกอบการ การพัฒนาและเพิ่มมูลค่าผลิตภัณฑ์หรือบริการด้วยความคิดสร้างสรรค์/อัตลักษณ์เชิงพื้นที่ หรือ Soft Power และพัฒนาผลิตภัณฑ์ให้มีมาตรฐาน รวมทั้งการส่งเสริมการตลาดผ่านการจัดงานอุตสาหกรรมแฟร์ในพื้นที่ต่าง ๆ เป็นต้น นางสาวณัฏฐิญา กล่าวทิ้งท้าย
ในโอกาสนี้ ปลัดกระทรวงอุตสาหกรรมได้มอบนโยบายแก่ผู้บริหาร อก.ในโอกาสรับตำแหน่งใหม่  ประกอบด้วย อุตสาหกรรมจังหวัด และผู้อำนวยการศูนย์ส่งเสริมอุตสาหกรรมภาค โดยให้ทำงานอย่างเต็มศักยภาพและยึดนโยบาย อก. "MIND" ปฏิรูปอุตสาหกรรมไทยสู่อุตสาหกรรมเศรษฐกิจให้เติบโตอย่างยั่งยั่งยืน พร้อมทั้งใช้ "หัว" และ "ใจ" ปั้นอุตสาหกรรมคู่ชุมชน ยึดมั่นความถูกต้อง โปร่งใส สุจริตในการทำงานด้วย

ที่มา : https://www.thaigov.go.th/news/contents/details/91218