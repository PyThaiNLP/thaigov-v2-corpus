รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม ตรวจเยี่ยมกิจกรรมการเยี่ยมญาติ เนื่องในโอกาสเทศกาลปีใหม่ 2568


วันอังคารที่ 31 ธันวาคม 2567
31/12/2567
พิมพ์
รัฐมนตรีว่าการกระทรวงยุติธรรม ตรวจเยี่ยมกิจกรรมการเยี่ยมญาติ เนื่องในโอกาสเทศกาลปีใหม่ 2568
รัฐมนตรีว่าการกระทรวงยุติธรรม ตรวจเยี่ยมกิจกรรมการเยี่ยมญาติ เนื่องในโอกาสเทศกาลปีใหม่ 2568
ในวันอังคาร​ที่ 31 ธันวาคม 2567 พันตำรวจเอก ทวี สอดส่อง รัฐมนตรีว่าการกระทรวงยุติธรรม ได้เดินทางเข้าตรวจเยี่ยมกิจกรรม การเยี่ยมญาติ เนื่องในโอกาสเทศกาลปีใหม่ 2568 “ของขวัญปีใหม่จากใจราชทัณฑ์” ร่วมให้กำลังใจกับญาติที่ได้เข้าเยี่ยมผู้ต้องราชทัณฑ์​ โดยมี นายมานพ  ชมชื่น ผู้บัญชาการเรือนจำพิเศษกรุงเทพมหานคร และข้าราชการเรือนจำ ร่วมให้การต้อนรับ ณ เรือนจำพิเศษกรุงเทพมหานคร
โอกาส​นี้​ รัฐมนตรี​ว่าการ​กระทรวง​ยุติธรรม​ได้ร่วมให้กับกำลังใจกับญาติที่มาเยี่ยมผู้ต้องราชทัณฑ์​ พร้อมมอบของขวัญเป็นที่ระลึกในช่วงเทศกาลปีใหม่ เพื่อสร้างความสุข​ให้แก่ผู้ต้องราชทัณฑ์​ได้สามารถใช้ชีวิตระหว่างต้องโทษได้อย่างมีความสุข พร้อมที่จะกลับคืนสู่สังคมและครอบครัวด้วยความอบอุ่นภายหลังพ้นโทษออกไปแล้ว
ต่อจากนั้น​ เวลา 12.00 น. พัน​ตำรวจ​เอก​ ทวี​ สอดส่อง​ รัฐมนตรีว่าการกระทรวงยุติธรรม ได้ลงพื้น​ที่​ตรวจเยี่ยมให้กำลังใจผู้ต้องขัง ณ เรือนจำจังหวัดอ่างทอง โดยได้เข้าตรวจเยี่ยมให้กำลังใจผู้ต้องขังภายในเรือนจำจังหวัดอ่างทอง พร้อมทั้งได้ให้พรเนื่องในวันปีใหม่ และแจกขนมผลไม้และน้ำหวานเพื่อเป็นของขวัญปีใหม่ให้กับผู้ต้องขัง โดยมี นายชวนินทร์ วงศ์สถิตจิรกาล ผู้ว่าราชการจังหวัดอ่างทอง นายทัศนัย สุธาพจน์ รองผู้ว่าราชการจังหวัดอ่างทอง นายไพบูลย์ ศุภบุญ ปลัดจังหวัดอ่างทอง นายสหชัย แจ่มประสิทธิ์สกุล นายอำเภอเมืองอ่างทอง นายบรรจง โพธิวงค์ หัวหน้าสำนักงานป้องกันและบรรเทาสาธารณภัยจังหวัดอ่างทอง นายรุ่ง ตาละอุปะละ ขนส่งจังหวัดอ่างทอง นายวิรัตน์ พรมน้อย ผู้บัญชาการเรือนจำจังหวัดสิงห์บุรี และนายธิตินัย พาติกบุตร ผู้บัญชาการเรือนจำจังหวัดอ่างทอง ร่วมให้การต้อนรับ

ที่มา : https://www.thaigov.go.th/news/contents/details/91899