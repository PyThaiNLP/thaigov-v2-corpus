รัฐบาลไทย-ข่าวทำเนียบรัฐบาล-   รัฐบาลเชิญชวน ปชช.ร่วมสวดมนต์ข้ามปี ส่งท้ายปีเก่าต้อนรับศักราชใหม่ 2568 อุทิศถวายพระราชกุศลแด่สมเด็จพระบูรพมหากษัตริยาธิราช  และถวายพระราชกุศลแด่พระบาทสมเด็จพระเจ้าอยู่หัว


วันอังคารที่ 31 ธันวาคม 2567
31/12/2567
พิมพ์
รัฐบาลเชิญชวน ปชช.ร่วมสวดมนต์ข้ามปี ส่งท้ายปีเก่าต้อนรับศักราชใหม่ 2568 อุทิศถวายพระราชกุศลแด่สมเด็จพระบูรพมหากษัตริยาธิราช  และถวายพระราชกุศลแด่พระบาทสมเด็จพระเจ้าอยู่หัว
รัฐบาลเชิญชวน ปชช.ร่วมสวดมนต์ข้ามปี ส่งท้ายปีเก่าต้อนรับศักราชใหม่ 2568 อุทิศถวายพระราชกุศลแด่สมเด็จพระบูรพมหากษัตริยาธิราช  และถวายพระราชกุศลแด่พระบาทสมเด็จพระเจ้าอยู่หัว และเพื่อความเป็นสิริมงคล
วันนี้ (31 ธันวาคม 2567) นางสาวศศิกานต์ วัฒนะจันทร์ รองโฆษกประจำสำนักนายกรัฐมนตรีเปิดเผยว่า จากผลสำรวจความคิดเห็นของเด็ก เยาวชน และประชาชน ต่อกิจกรรม “สวดมนต์ข้ามปี ต้อนรับศักราชใหม่ 2568” พบว่า เด็ก เยาวชน และประชาชนส่วนใหญ่ ร้อยละ 41.37 เข้าร่วมกิจกรรม “สวดมนต์ข้ามปี ต้อนรับศักราชใหม่ 2568”  ทั้งนี้ เด็ก เยาวชน และประชาชนส่วนใหญ่ ร้อยละ 50.87 สนใจร่วมกิจกรรม “สวดมนต์ข้ามปี” ณ ศาสนสถานใกล้บ้าน
เด็ก เยาวชน และประชาชนส่วนใหญ่ยังต้องการให้จัดกิจกรรมเพิ่มเติมในพื้นที่จัดกิจกรรม “สวดมนต์ข้ามปี” คือ กิจกรรมโรงทาน ร้อยละ 44.09 การแสดงศิลปวัฒนธรรม ร้อยละ 44.04 และตลาดวัฒนธรรม ร้อยละ 39.38 อีกทั้งเสนอแนะจัดกิจกรรม “สวดมนต์ข้ามปี ต้อนรับศักราชใหม่ 2568” ในรูปแบบออนไลน์ ผ่านแอปพลิเคชันต่าง ๆ เพื่อให้วัยรุ่นเข้าร่วมกิจกรรมได้มากขึ้น พร้อมทั้งให้จัดกิจกรรมที่น่าสนใจช่วงก่อนเริ่มกิจกรรมสวดมนต์ เพื่อดึงดูดประชาชนเข้าร่วมได้มากขึ้น เช่น การแสดงทางศิลปวัฒนธรรม การจับสลากของขวัญปีใหม่ กิจกรรม Work Shop ทำของที่ระลึก เป็นต้น
“รัฐบาลเชิญชวนประชาชนร่วมสวดมนต์ข้ามปีภายใต้ชื่อ "สวดมนต์ข้ามปี ถวายพระราชกุศล เสริมสิริมงคลทั่วไทย ส่งท้ายปีเก่าต้อนรับศักราชใหม่ 2568" ระหว่างวันที่ 31 ธ.ค.67 - 1 ม.ค. 68 เพื่ออุทิศถวายพระราชกุศลแด่สมเด็จพระบูรพมหากษัตริยาธิราช  ถวายพระราชกุศลแด่พระบาทสมเด็จพระเจ้าอยู่หัว เนื่องในโอกาสพระราชพิธีมหามงคล 6 รอบ 28 กรกฎาคม 2567 รวมทั้ง
เป็นการสืบทอดพระพุทธศาสนาและนำหลักธรรมคำสอนมาปรับใช้ในชีวิตประจำวัน ลด ละ เลิกอบายมุข เสริมสิริมงคลในช่วงเทศกาล ส่งท้ายปีเก่า ต้อนรับปีใหม่ พุทธศักราช 2568"นางสาวศศิกานต์ กล่าว

ที่มา : https://www.thaigov.go.th/news/contents/details/91894