รัฐบาลไทย-ข่าวทำเนียบรัฐบาล-ปลัดเกษตรฯ เปิดโครงการจิตอาสาพัฒนาด้านการเกษตร กระทรวงเกษตรและสหกรณ์ “เราทำความดี ด้วยหัวใจ” 


วันศุกร์ที่ 20 ธันวาคม 2567
ปลัดเกษตรฯ เปิดโครงการจิตอาสาพัฒนาด้านการเกษตร กระทรวงเกษตรและสหกรณ์ “เราทำความดี ด้วยหัวใจ”
ปลัดเกษตรฯ เปิดโครงการจิตอาสาพัฒนาด้านการเกษตร กระทรวงเกษตรและสหกรณ์ “เราทำความดี ด้วยหัวใจ” เนื่องในวันคล้ายวันพระบรมราชสมภพพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร วันชาติ และวันพ่อแห่งชาติ 5 ธันวาคม 2567 ณ จังหวัดสุพรรณบุรี
นายประยูร อินสกุล ปลัดกระทรวงเกษตรและสหกรณ์ เปิดเผยภายหลังเป็นประธานพิธีเปิดโครงการจิตอาสาพัฒนา ด้านการเกษตร กระทรวงเกษตรและสหกรณ์ “เราทำความดี ด้วยหัวใจ” เนื่องในวันคล้ายวันพระบรมราชสมภพพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร วันชาติ และวันพ่อแห่งชาติ 5 ธันวาคม 2567 พร้อมด้วย นายอภัย สุทธิสังข์ รองปลัดกระทรวงเกษตรและสหกรณ์ นายวุฒิพงศ์ เนียมหอม ผู้ตรวจราชการกระทรวงเกษตรและสหกรณ์ นายธิติ โลหะปิยะพรรณ ผู้ช่วยปลัดกระทรวงเกษตรและสหกรณ์ คณะผู้บริหาร และบุคลากรหน่วยงานในสังกัดกระทรวงเกษตรและสหกรณ์ ทั้งส่วนกลางและในพื้นที่จังหวัดสุพรรณบุรี  โดยมี นางอภิญญา เอี่ยมอำภา รองผู้ว่าราชการจังหวัดสุพรรณบุรี ให้การต้อนรับ รวมทั้งผู้นำชุมชน องค์การบริหารส่วนตำบลสนามคลี คณะครู และนักเรียน โรงเรียนวัดจำปี เกษตรกร และประชาชนจิตอาสาในพื้นที่เข้าร่วมโครงการและกิจกรรมอย่างพร้อมเพรียงกว่า 1,000 คน ณ วัดจำปี ตำบลสนามคลี อำเภอเมืองสุพรรณบุรี จังหวัดสุพรรณบุรี ว่า กระทรวงเกษตรและสหกรณ์ เป็นหน่วยงานรับผิดชอบหลักด้านการพัฒนาแหล่งน้ำเพื่อการเกษตรและการพัฒนาอาชีพเกษตรกรรม ได้ตระหนักถึงความสำคัญและได้ขับเคลื่อนการดำเนินงานโครงการอันเนื่องมาจากพระราชดำริ เพื่อสนองตามพระราชปณิธานในการ “สืบสาน รักษา ต่อยอด” ของพระบาทสมเด็จพระเจ้าอยู่หัว และพระบรมราโชบายการพัฒนาแหล่งน้ำ แม่น้ำลำคลอง และคูคลอง  เพื่อประโยชน์สาธารณะและพัฒนาคุณภาพชีวิตของประชาชน ผ่านการขยายผลโครงการจิตอาสาพระราชทานตามแนวพระราชดำริมาอย่างต่อเนื่อง และเนื่องในโอกาสวันคล้ายวันพระบรมราชสมภพ พระบาทสมเด็จพระบรมชนกาธิเบศร มหาภูมิพลอดุลยเดชมหาราช  บรมนาถบพิตร วันชาติ และวันพ่อแห่งชาติ วันที่ 5 ธันวาคม 2567 กระทรวงเกษตรและสหกรณ์ จึงได้บูรณาการความร่วมมือกับหน่วยงานในสังกัด     ทั้งส่วนกลางและในพื้นที่จังหวัดสุพรรณบุรี จัดทำโครงการและกิจกรรมจิตอาสาพัฒนาด้านการเกษตรขึ้น ประกอบด้วย กิจกรรมทำความสะอาด ปรับภูมิทัศน์ พัฒนาพื้นที่สาธารณะบริเวณลำน้ำท่าว้า วัดจำปี และโรงเรียนวัดจำปี เพื่อสานสัมพันธ์ “บวร” (บ้าน วัด และโรงเรียน) และกิจกรรมส่งเสริมการเกษตรเพื่ออาหารกลางวัน โดยมีวัตถุประสงค์เพื่อร่วมแสดงความจงรักภักดี และสำนึกในพระมหากรุณาธิคุณของพระบาทสมเด็ พระบรมชนกาธิเบศร มหาภูมิพลอดุลยเดชมหาราช บรมนาถบพิตร รวมทั้งการปลูกฝังจิตสำนึกในด้านจิตสาธารณะและจิตอาสาพัฒนาให้กับบุคลากรกระทรวงเกษตรและสหกรณ์ ตลอดจนสร้างสัมพันธ์อันดี ความสามัคคีปรองดองภายในองค์กร
ในโอกาสนี้ ปลัดกระทรวงเกษตรและสหกรณ์ ได้มอบปัจจัยการผลิต พันธุ์ปลา เมล็ดพันธุ์ผัก และสารชีวภัณฑ์ ให้แก่ผู้นำชุมชนและเกษตรกร รวมทั้งมอบเงินกองทุนอาหารกลางวันแก่โรงเรียนวัดจำปีอีกด้วย

ที่มา : https://www.thaigov.go.th/news/contents/details/91575