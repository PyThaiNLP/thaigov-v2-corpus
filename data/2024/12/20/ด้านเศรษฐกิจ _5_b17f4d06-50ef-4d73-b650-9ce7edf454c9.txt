รัฐบาลไทย-ข่าวทำเนียบรัฐบาล-ธ.ก.ส. เปิดตัว “เงินฝากทองพันชั่ง”รับดอกเบี้ยทันทีในวันที่เริ่มฝากเงิน


วันศุกร์ที่ 20 ธันวาคม 2567
20/12/2567
พิมพ์
ธ.ก.ส. เปิดตัว “เงินฝากทองพันชั่ง”รับดอกเบี้ยทันทีในวันที่เริ่มฝากเงิน
​ธ.ก.ส.เปิดตัวเงินฝากออมทรัพย์พิเศษ “เงินฝากทองพันชั่ง” รับดอกเบี้ยล่วงหน้าเข้าบัญชีทันทีในวันที่เริ่มฝากเงินในบัญชี ฝากขั้นต่ำครั้งละ 100,000 บ. สูงสุดไม่เกิน 100 ลบ.ต่อ/ราย ระยะเวลาฝาก 8 เดือน เปิดรับฝากตั้งแต่วันที่ 20 ธ.ค.2567 – 31 มี.ค.2568
​ธ.ก.ส. เปิดตัวเงินฝากออมทรัพย์พิเศษ “เงินฝากทองพันชั่ง” รับดอกเบี้ยล่วงหน้าเข้าบัญชีทันทีในวันที่เริ่มฝากเงินในบัญชี ฝากขั้นต่ำครั้งละ 100,000 บาท สูงสุดไม่เกิน 100 ล้านบาทต่อ/ราย ระยะเวลาฝาก 8 เดือน เปิดรับฝากตั้งแต่วันที่ 20 ธันวาคม 2567 – 31 มีนาคม 2568 ที่ ธ.ก.ส.ทุกสาขาทั่วประเทศ
​นายฉัตรชัย ศิริไล ผู้จัดการธนาคารเพื่อการเกษตรและสหกรณ์การเกษตร (ธ.ก.ส.) เปิดเผยว่า เพื่อสนับสนุนการออมเงินอย่างต่อเนื่องสำหรับผู้ที่กำลังมองหาผลิตภัณฑ์เงินฝากอัตราดอกเบี้ยสูงเป็นของขวัญปีใหม่ให้ตนเอง ธ.ก.ส. จึงได้เปิดตัวเงินฝากออมทรัพย์พิเศษ “เงินฝากทองพันชั่ง” ให้ดอกเบี้ยร้อยละ 2 ต่อปี พิเศษ! รับดอกเบี้ยล่วงหน้าเข้าบัญชีเงินฝากออมทรัพย์คู่โอนทันทีในวันที่ฝากเงิน (เทียบเท่าอัตราดอกเบี้ยเงินฝากประจำร้อยละ 2.35 ต่อปี) ฝากขั้นต่ำครั้งละ 100,000 บาท รวมฝากสูงสุดไม่เกิน 100 ล้านบาทต่อราย ระยะเวลาฝากเพียง 8 เดือน สำหรับบุคคลธรรมดาไม่เสียภาษีดอกเบี้ยเงินฝากอีกด้วย กรณีผู้ฝากที่ถอนต้นเงินบางส่วนหรือปิดบัญชีก่อนครบกำหนดระยะเวลาฝาก 8 เดือน (ครบกำหนดแบบวันชนวัน) ธนาคารจะเรียกเก็บคืนดอกเบี้ยเงินฝากทั้งหมดของต้นเงินที่ถอน ทั้งนี้ ลูกค้าที่สนใจ “เงินฝากทองพันชั่ง” สามารถเปิดบัญชีได้ตั้งแต่วันที่ 20 ธันวาคม 2567 – 31 มีนาคม 2568 หรือจนกว่าธนาคารแจ้งปิดการรับฝาก เนื่องจากวงเงินมีจำนวนจำกัด
นอกจากนี้ ธ.ก.ส. ขอเชิญชวนลูกค้าประชาชนลุ้นรับโชคแบบรวยเหลือแจกสูงสุดถึง 20 ล้านบาท ในช่วงโค้งสุดท้ายกับ สลากออมทรัพย์ทวีสิน ชุดมรกต หน่วยละ 500 บาท ได้สิทธิลุ้นรางวัลที่ 1 เสี่ยงหมวด มูลค่า 20 ล้านบาท และรางวัลอื่น ๆ รวมมูลค่าสูงสุดถึง 159.1 ล้านบาทต่อเดือน ฝากครบกำหนด 2 ปี จะได้รับดอกเบี้ยหน่วยละ 3 บาท ซึ่งในขณะนี้เหลือวงเงินให้รับฝากอีกเพียง 4,600 ล้านบาทเท่านั้น จากวงเงินรับฝากรวม 150,000 ล้านบาท ฝากด้วยตนเองง่าย สะดวก รวดเร็ว ผ่านทางแอปพลิเคชัน BAAC Mobile หรือผ่านทางเคาน์เตอร์ ธ.ก.ส. กว่า 1,000 สาขาทั่วประเทศ รีบฝากเลย ช้าหมดอดลุ้นรางวัล ผู้โชคดีคนต่อไปอาจเป็นคุณ! สอบถามรายละเอียดเพิ่มเติมได้ที่ Call Center 02 555 0555

ที่มา : https://www.thaigov.go.th/news/contents/details/91568