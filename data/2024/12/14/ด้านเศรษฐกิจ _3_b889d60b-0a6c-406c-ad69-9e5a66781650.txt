รัฐบาลไทย-ข่าวทำเนียบรัฐบาล-​ทปษ.บุญสิงห์ พร้อม เลขานุการ รมว.กษ. อนงค์นาถ ประชุมรับฟังผลการดำเนินงานของสหกรณ์ในอำเภอเมืองสุราษฎร์ธานี


วันเสาร์ที่ 14 ธันวาคม 2567
​ทปษ.บุญสิงห์ พร้อม เลขานุการ รมว.กษ. อนงค์นาถ ประชุมรับฟังผลการดำเนินงานของสหกรณ์ในอำเภอเมืองสุราษฎร์ธานี
​ทปษ.บุญสิงห์ พร้อม เลขานุการ รมว.กษ. อนงค์นาถ ประชุมรับฟังผลการดำเนินงานของสหกรณ์ในอำเภอเมืองสุราษฎร์ธานี
วันที่ 13 ธันวาคม 2567 เวลา 10.00 น. นายบุญสิงห์ วรินทรักษ์ ที่ปรึกษารัฐมนตรีว่าการกระทรวงเกษตรและสหกรณ์ ลงพื้นที่จังหวัดสุราษฏร์ธานี เป็นประธานเปิดโครงการประชุมเชิงปฏิบัติการสร้างการมีส่วนร่วมของสมาชิกสหกรณ์ในการกำกับดูแลกิจการสหกรณ์ เพื่อสร้างความเข้มแข็งอย่างยั่งยืน พร้อมประชุมรับฟังผลการดำเนินงานของสหกรณ์การเกษตรเมืองสุราษฏร์ธานี จำกัด รับฟังปัญหาอุปสรรคในพื้นที่เพื่อให้คำแนะนำถึงแนวทางการปฏิบัติงาน รวมทั้งเยี่ยมชมการใช้ประโยชน์จากอุปกรณ์การตลาดที่กรมส่งเสริมสหกรณ์ให้การสนับสนุนแก่สหกรณ์ โดยมี นางสาวอนงค์นาถ จ่าแก้ว เลขานุการรัฐมนตรีว่าการกระทรวงเกษตรและสหกรณ์ นายนิรันดร์ มูลธิดา รองอธิบดีกรมส่งเสริมสหกรณ์ นายประเสริฐศักดิ์ ณ นคร สหกรณ์จังหวัดสุราษฏร์ธานี นางสาวจิราภรณ์ คำบาง ผู้อำนวยการศูนย์ถ่ายทอดเทคโนโลยีการสหกรณ์ที่ 19 นายณรงค์ ยี่หวา ผู้อำนวยการศูนย์ถ่ายทอดเทคโนโลยีการสหกรณ์ที่ 20 นายอินทโชติ คงชุม ประธานกรรมการ คณะกรรมการ ฝ่ายจัดการ เจ้าหน้าที่ และสมาชิกสหกรณ์ ร่วมเป็นเกียรติ ณ สหกรณ์การเกษตรเมืองสุราษฏร์ธานี จำกัด อำเภอเมือง จังหวัดสุราษฏร์ธานี
ทั้งนี้ โครงการประชุมเชิงปฏิบัติการสร้างการมีส่วนร่วมของสมาชิกสหกรณ์ในการกำกับดูแลกิจการสหกรณ์ เพื่อสร้างความเข้มแข็งอย่างยั่งยืน เป็นโครงการที่ศูนย์ถ่ายทอดเทคโนโลยีการสหกรณ์ที่ 19 จังหวัดสุราษฎร์ธานีจัดขึ้น เนื่องจากเล็งเห็นความสําคัญในการพัฒนาสมาชิกสหกรณ์ในฐานะเจ้าของและผู้ใช้บริการสหกรณ์ให้มีความรู้ ความเข้าใจมีจิตสํานึกและตระหนักเห็น ความสำคัญ ในการปฏิบัติตามบทบาทหน้าที่ และการมีส่วนร่วมในการดำเนินงานของสหกรณ์ เพื่อสร้างความเข้มแข็งให้สหกรณ์อย่างยั่งยืน โดยกลุ่มเป้าหมาย ประกอบด้วย สมาชิกสหกรณ์ในจังหวัดสุราษฏร์ธานี เจ้าหน้าที่สำนักงานสหกรณ์จังหวัด และเจ้าหน้าที่ที่รับผิดชอบในส่วนงานที่เกี่ยวข้อง รุ่นละ 200 คน จำนวน 5 รุ่น รวมทั้งสิ้น 1,000 คน  ซึ่งการอบรมในครั้งนี้เป็นการอบรม รุ่นที่ 2 จัดขึ้นที่สหกรณ์การเกษตรเมืองสุราษฏร์ธานี จำกัด อำเภอเมือง จังหวัดสุราษฏร์ธานี
วันที่ 13 ธันวาคม 2567  เวลา 13.00 นายบุญสิงห์ วรินทรักษ์ ที่ปรึกษารัฐมนตรีว่าการกระทรวงเกษตรและสหกรณ์ พร้อมด้วย นายนิรันดร์ มูลธิดา รองอธิบดีกรมส่งเสริมสหกรณ์ ลงพื้นที่จังหวัดสุราษฏร์ธานี ตรวจเยี่ยมการดำเนินงานสหกรณ์สุราษฏร์ธานี จำกัด พร้อมทั้งประชุมติดตามผลการดำเนินงานของสหกรณ์ รวมถึงรับฟังปัญหาและอุปสรรคด้านต่างๆ เพื่อร่วมกันหาแนวทางแก้ไขปัญหาให้เกิดประสิทธิภาพ โดยมี นายประเสริฐศักดิ์ ณ นคร สหกรณ์จังหวัดสุราษฏร์ธานี นางสาวจิราภรณ์ คำบาง ผู้อำนวยการศูนย์ถ่ายทอดเทคโนโลยีการสหกรณ์ที่ 19 นายณรงค์ ยี่หวา ผู้อำนวยการศูนย์ถ่ายทอดเทคโนโลยีการสหกรณ์ที่ 20 นายวณิชย์ พลฤทธิ์ ประธานกรรมการ คณะกรรมการ ฝ่ายจัดการ และเจ้าหน้าที่สหกรณ์ ให้การต้อนรับและร่วมประชุม ณ สหกรณ์สุราษฏร์ธานี จำกัด อำเภอพุนพิน จังหวัดสุราษฏร์ธานี

ที่มา : https://www.thaigov.go.th/news/contents/details/91348