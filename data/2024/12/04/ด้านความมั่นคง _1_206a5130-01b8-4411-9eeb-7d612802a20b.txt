รัฐบาลไทย-ข่าวทำเนียบรัฐบาล-"เฉลิมชัย" แก้ไขปัญหาที่อยู่ที่ทำกินในพื้นที่ป่าสงวนฯ ลุ่มน้ำชั้น 1 และ 2 ให้ชาวเชียงใหม่ - ลำพูน สร้างความมั่นคงในสิทธิที่ทำกินแก่ราษฎรกว่า 1 แสนราย


วันอังคารที่ 3 ธันวาคม 2567
"เฉลิมชัย" แก้ไขปัญหาที่อยู่ที่ทำกินในพื้นที่ป่าสงวนฯ ลุ่มน้ำชั้น 1 และ 2 ให้ชาวเชียงใหม่ - ลำพูน สร้างความมั่นคงในสิทธิที่ทำกินแก่ราษฎรกว่า 1 แสนราย
"เฉลิมชัย" แก้ไขปัญหาที่อยู่ที่ทำกินในพื้นที่ป่าสงวนฯ ลุ่มน้ำชั้น 1 และ 2 ให้ชาวเชียงใหม่ - ลำพูน สร้างความมั่นคงในสิทธิที่ทำกินแก่ราษฎรกว่า 1 แสนราย
"เฉลิมชัย" แก้ไขปัญหาที่อยู่ที่ทำกินในพื้นที่ป่าสงวนฯ ลุ่มน้ำชั้น 1 และ 2 ให้ชาวเชียงใหม่ - ลำพูน สร้างความมั่นคงในสิทธิที่ทำกินแก่ราษฎรกว่า 1 แสนราย
วันที่ 30 พฤศจิกายน 2567 เวลา 13.30 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) เป็นประธานในพิธีมอบหนังสืออนุญาต มอบสมุดประจำตัว และมอบประกาศรับรองสิทธิ์ให้แก่ผู้ได้รับการแก้ไขปัญหาการอยู่อาศัยทำกินในพื้นที่ป่าสงวนแห่งชาติ ลุ่มน้ำชั้นที่ 1 และ 2 ท้องที่จังหวัดเชียงใหม่และจังหวัดลำพูน โดยมีนายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม พร้อมด้วย นายสุรชัย อจลบุญ อธิบดีกรมป่าไม้ คณะผู้บริหาร ทส. และหน่วยงานในพื้นที่ เข้าร่วมพิธี ณ หอประชุมองค์การบริหารส่วนจังหวัดเชียงใหม่
โดย ดร.เฉลิมชัย รมว.ทส. ได้มอบหนังสืออนุญาตให้เข้าทำประโยชน์หรืออยู่อาศัยภายในเขตป่าสงวนแห่งชาติ ป่าเชียงดาว รวมพื้นที่ 20,879 ไร่ ให้แก่ นายบุรินทร์ ใจจะนะ ผู้แทนนายอำเภอเชียงดาว เป็นผู้รับมอบ เพื่อให้ราษฎรสามารถอยู่อาศัยทำกินในพื้นที่ป่าสงวนแห่งชาติได้อย่างถูกต้องเหมาะสม จำนวนกว่า 8,414 ราย พร้อมมอบสมุดประจำตัวฯ และกล้าไม้ให้แก่ผู้แทนราษฎรในพื้นที่อำเภอแม่แจ่ม จำนวน 7 ตำบล รวมทั้งสิ้น 15,978 ราย เนื้อที่กว่า 99,477 ไร่ ได้แก่ ต.กองแขก ต.ช่างเคิง ต.ท่าผา ต.บ้านทับ ต.ปางหินฝน ต.แม่นาจร และ ต.แม่ศึก นอกจากนี้ กรมป่าไม้ยังได้ออกประกาศรับรองสิทธิ์ฯ เนื้อที่กว่า 977,920 ไร่ จำนวน 93,384 ราย
ดร.เฉลิมชัย กล่าวว่า “วันนี้ถือได้ว่าเป็นวันที่มีคุณค่าในชีวิต เมื่อมีโอกาสได้มอบสิ่งที่มีความสำคัญในชีวิตของพี่น้องประชาชนให้มีที่ทำกิน และเป็นนโยบายที่สำคัญของรัฐบาลที่ต้องการให้พี่น้องประชาชนมีที่อยู่มีที่ทำกินเป็นของตัวเอง โครงการนี้ของรัฐบาล กระทรวงทรัพยากรธรรมชาติและสิ่งแวดล้อม (ทส.) โดยกรมป่าไม้ จะดำเนินการให้เร็วที่สุด เพราะเราเชื่อว่า การที่พี่น้องประชาชนได้รับสิทธิเร็วขึ้นแค่ไหน ก็จะได้รับโอกาสชีวิตเร็วขึ้นเท่านั้น และขอฝากผู้นำชุมชนทุกท่านขอให้ช่วยกันเป็นกระบอกเสียงให้ชาวบ้านเข้ามาเป็นแนวร่วมในการดูแลรักษาป่า ป้องกันไฟป่า หมอกควัน เพื่อให้เมืองของเรากลับมาเป็นแหล่งท่องเที่ยวที่สำคัญที่นักท่องเที่ยวอยากมา และสร้างรายได้ให้กับประเทศอีกครั้ง“

ที่มา : https://www.thaigov.go.th/news/contents/details/90941