รัฐบาลไทย-ข่าวทำเนียบรัฐบาล-รองปลัด ฯ นายอภัย ประชุมแนวทางการช่วยเหลือและการแก้ไขปัญหาที่เกี่ยวข้องกับด้านการเกษตร (อุทกภัยภาคใต้)


วันจันทร์ที่ 2 ธันวาคม 2567
รองปลัด ฯ นายอภัย ประชุมแนวทางการช่วยเหลือและการแก้ไขปัญหาที่เกี่ยวข้องกับด้านการเกษตร (อุทกภัยภาคใต้)
รองปลัด ฯ นายอภัย ประชุมแนวทางการช่วยเหลือและการแก้ไขปัญหาที่เกี่ยวข้องกับด้านการเกษตร (อุทกภัยภาคใต้)
นายอภัย สุทธิสังข์   รองปลัดกระทรวงเกษตรและสหกรณ์ เป็นประธานการประชุมแนวทางการช่วยเหลือและการแก้ไขปัญหาที่เกี่ยวข้องกับด้านการเกษตร(อุทกภัยภาคใต้) พร้อมด้วย นางสาวภัทราภรณ์ โสเจยยะ และ          นางอัญชลี สุวจิตตานนท์ รองปลัดกระทรวงเกษตรและสหกรณ์
เมื่อวันที่ 2 ธันวาคม 2567 เวลา 13.30 น. รองปลัดกระทรวงเกษตรฯ นายอภัย สุทธิสังข์  เป็นประธานการประชุมแนวทางการช่วยเหลือและการแก้ไขปัญหาที่เกี่ยวข้องกับด้านการเกษตร(อุทกภัยภาคใต้) ร่วมกับหัวหน้าผู้ตรวจราชการกระทรวงเกษตรและสหกรณ์ นางสาวทัศนีย์ เมืองแก้ว และ ผู้ตรวจราชการเขต 5 และ เขต 7 นายวุฒิพงศ์ เนียมหอม และนายกฤษ อุตตมะเวทิน และ ผู้อำนวยการสำนักแผนงานและโครงการพิเศษ  เกษตรและสหกรณ์จังหวัด  และหน่วยงานที่เกี่ยวข้อง เข้าร่วมประชุมการติดตามสถานการณ์อุทกภัยภาคใต้ 8 จังหวัด ณ ห้องประชุม 1403 ชั้น 4 สำนักตรวจราชการ และประชุมออนไลน์ ผ่านระบบZoom Meeting
ในการประชุมครั้งนี้ ที่ประชุมได้รับทราบรายงานสถานการณ์อุทกภัยภาคใต้จากสำนักแผนงานและโครงการพิเศษ และรับทราบผลการปฏิบัติงานจากหน่วยงานในพื้นที่ ในการให้ความช่วยเหลือเกษตรกรที่ได้รับผลกระทบ ทั้งนี้ ประธานการประชุมขอให้หน่วยงานในพื้นที่ร่วมกันทำงานอย่างบูรณาการ หากมีปัญหาและอุปสรรคในการปฏิบัติงานขอให้แจ้งรองปลัดกระทรวงเกษตรและสหกรณ์ และผู้ตรวจราชการกระทรวงเกษตรและสหกรณ์ เพื่อหาแนวทางการแก้ไขอย่างเร่งด่วนต่อไป

ที่มา : https://www.thaigov.go.th/news/contents/details/90936