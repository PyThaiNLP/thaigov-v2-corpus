รัฐบาลไทย-ข่าวทำเนียบรัฐบาล-ปลัดกระทรวงกลาโหมนำปฏิบัติธรรมเทิดพระเกียรติพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร เนื่องในโอกาสวันคล้ายวันพระบรมราชสมภพ (5 ธันวาคม 2567)


วันพุธที่ 4 ธันวาคม 2567
ปลัดกระทรวงกลาโหมนำปฏิบัติธรรมเทิดพระเกียรติพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร เนื่องในโอกาสวันคล้ายวันพระบรมราชสมภพ (5 ธันวาคม 2567)
ในวันอังคารที่ 3 ธันวาคม 2567 เวลา 08.00 น. พลเอก สนิธชนก สังขจันทร์ ปลัดกระทรวงกลาโหม เป็นประธานในการนำกำลังพลของสำนักงานปลัดกระทรวงกลาโหม ปฏิบัติธรรมเทิดทูนสถาบันพระมหากษัตริย์
ถวายเป็นพระราชกุศลแด่พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร เนื่องในโอกาสวันคล้ายวันพระบรมราชสมภพ (5 ธันวาคม 2567) ณ ห้องพระธรรมนำสุข อาคารเทิดราชา สำนักงานปลัดกระทรวงกลาโหม (พื้นที่ศรีสมาน) โดยมี พลเรือเอก สุพพัต ยุทธวงศ์ รองปลัดกระทรวงกลาโหม และกำลังพลของสำนักงานปลัดกระทรวงกลาโหม ร่วมกิจกรรม
สำหรับกิจกรรมในครั้งนี้จัดขึ้นเพื่อให้กำลังพล ลูกจ้าง และพนักงานราชการในสังกัดสำนักงานปลัดกระทรวงกลาโหม ได้แสดงออกถึงความจงรักภักดีต่อสถาบันพระมหากษัตริย์ และเป็นการส่งเสริมให้กำลังพลได้ศึกษาพระธรรมคำสอน โดยร่วมกันการปฏิบัติธรรมด้วยการนั่งสมาธิ เดินจงกรม การฟังธรรม
ทั้งนี้การปฏิบัติธรรมเป็นการฝึกจิตให้สงบและเป็นสุข ซึ่งจะส่งผลดีต่อการทำงานและการดำเนินชีวิตประจำวัน นอกจากนี้ยังต้องการให้กำลังพลเล็งเห็นถึงความสำคัญของการน้อมนำหลักธรรมคำสอนของพระพุทธเจ้ามาประยุกต์ใช้ในชีวิตประจำวัน เพื่อสร้างสังคมที่สงบสุขและน่าอยู่ต่อไป

ที่มา : https://www.thaigov.go.th/news/contents/details/91001