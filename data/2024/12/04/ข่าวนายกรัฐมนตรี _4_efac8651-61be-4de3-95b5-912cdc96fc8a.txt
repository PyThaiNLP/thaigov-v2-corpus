รัฐบาลไทย-ข่าวทำเนียบรัฐบาล-​นายกฯ เผย ครม.เคาะเยียวยาพื้นที่น้ำท่วมใต้ ครัวเรือนละ 9,000บาท เพิ่มอีก 16 จังหวัดวงเงิน 5 พันล้านบาท ขยายกรอบงบภัยพิบัติจาก 20 ล้านเพิ่มเป็น 50 ล้านบาท


วันอังคารที่ 3 ธันวาคม 2567
03/12/2567
พิมพ์
​นายกฯ เผย ครม.เคาะเยียวยาพื้นที่น้ำท่วมใต้ ครัวเรือนละ 9,000บาท เพิ่มอีก 16 จังหวัดวงเงิน 5 พันล้านบาท ขยายกรอบงบภัยพิบัติจาก 20 ล้านเพิ่มเป็น 50 ล้านบาท
​นายกฯ เผย ครม.เคาะเยียวยาพื้นที่น้ำท่วมใต้ ครัวเรือนละ 9,000บาท เพิ่มอีก 16 จังหวัดวงเงิน 5 พันล้านบาท ขยายกรอบงบภัยพิบัติจาก 20 ล้านเพิ่มเป็น 50 ล้านบาท
วันนี้ (3 ธันวาคม 2567) เวลา 12.10 น. ณ บริเวณโถงกลาง ตึกบัญชาการ 1 ทำเนียบรัฐบาล นางสาวแพทองธาร ชินวัตร นายกรัฐมนตรี กล่าวภายหลังการประชุมคณะรัฐมนตรี (ครม.)  ว่าจากสถานกาณ์อุทกภัยในพื้นที่ภาคใต้ที่ได้เกิดขึ้น ถือเป็นวาระเร่งด่วนของรัฐบาล ที่ประชุมคณะรัฐมนตรี (ครม.) รับทราบตามที่กระทรวงมหาดไทยเสนอการเพิ่มกรอบเงินทดลองของจังหวัดจากเดิม 20 ล้านบาท ขยายเพิ่มเป็น 50 ล้านบาทในพื้นที่จังหวัดที่ผู้ว่าราชการจังหวัดได้ประกาศเป็นจังหวัดที่ได้รับผลกระทบจากภัยพิบัติ ในพื้นที่ 6 จังหวัด ได้แก่ นครศรีธรรมราช สุราษฎร์ธานี สงขลา ยะลา ปัตตานี นราธิวาส
นายกรัฐมนตรีกล่าวว่า ที่ประชุมคระรัฐมนตรี (ครม.) เห็นชอบอนุมัติใช้จ่ายเงินช่วยเหลือผู้ประสบภัยในช่วงในช่วงฤดูฝนปี พ.ศ. 2567 เพิ่มเติมในกรอบของงบประมาณตามหลักเกณฑ์เงื่อนไขและก็วิธีการจ่ายเงิน ที่มีการให้ปรับให้ในกรณีที่ ที่อยู่อาศัยประจำอยู่ในพื้นที่ น้ำท่วม ดินถล่ม น้ำท่วมฉับพลัน น้ำป่าไหลหลาก น้ำล้นตลิ่งไม่เกิน 7 วัน และในส่วนของทรัพย์สินที่ได้รับความเสียหายหรือที่อยู่อาศัยประจำถูกน้ำท่วมขัง ติดต่อกันเกินกว่า 7 วันให้ความช่วยเหลืออัตราเดียว ทุก ๆ ครัวเรือนละ 9,000 บาท จากเดิมในพื้นที่ 57 จังหวัดโดยได้เพิ่มเติมอีก 16 จังหวัด  รวมถึงในพื้นที่จังหวัดในภาคใต้ที่ได้รับผลกระทบในครั้งนี้ เป็นจำนวนเงิน 5,000 ล้านบาท จนถึงสิ้นปี พ.ศ 2567 โดยให้กระทรวงมหาดไทยดำเนินการอย่างเร่งด่วนต่อไป

ที่มา : https://www.thaigov.go.th/news/contents/details/90959