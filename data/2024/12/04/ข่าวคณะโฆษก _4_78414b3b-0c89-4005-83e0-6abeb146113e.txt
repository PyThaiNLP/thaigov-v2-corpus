รัฐบาลไทย-ข่าวทำเนียบรัฐบาล-  รถไฟสายใต้กรุงเทพ-หาดใหญ่ เปิดแล้ว..! นายกฯ เร่งคืนการคมนาคมให้เร็ว


วันพุธที่ 4 ธันวาคม 2567
04/12/2567
พิมพ์
รถไฟสายใต้กรุงเทพ-หาดใหญ่ เปิดแล้ว..! นายกฯ เร่งคืนการคมนาคมให้เร็ว
นายกฯ กำชับ ศปช. ต้องเร่งเปิดการคมนาคมภาคใต้ตอนล่าง ทั้งรถและรางให้เร็ว ล่าสุด รฟท.รายงานเปิดเดินรถถึงหาดใหญ่ได้แล้วเช้านี้
วันพุธที่ 4 ธ.ค. 67   เวลา 09.30 น.  นายจิรายุ ห่วงทรัพย์ ที่ปรึกษาของนายกรัฐมนตรี และโฆษกศูนย์ปฏิบัติการช่วยเหลือผู้ประสบอุทกภัย วาตภัย และดินโคลนถล่ม (ศปช.) เปิดเผยว่า นายกรัฐมนตรีได้กำชับให้หน่วยงานของกระทรวงคมนาคมเร่งแก้ไขปัญหาการเดินทาง ทั้งทางถนนและทางรถไฟให้เร็วที่สุด โดยล่าสุด เมื่อคืนที่ผ่านมาได้รับรายงานจากนายวีริศ อัมระปาล ผู้ว่าการการรถไฟแห่งประเทศไทย โดยศูนย์ความปลอดภัย รฟท. ว่าสถานการณ์น้ำท่วมทางรถไฟภาคใต้นั้น เมื่อเช้ามืดที่ผ่านมาฝ่ายการช่างโยธา แจ้งว่าได้ดำเนินการซ่อมทางช่วงที่ขาด ในจังหวัดพัทลุงระหว่างสถานีควนเคี่ยม-หารเทา และสถานีหารเทา-โคกทราย เสร็จเรียบร้อย สามารถเปิดการเดินรถไปยังสถานีชุมทางหาดใหญ่ได้ ตั้งแต่เมื่อคืนที่ผ่านมา โดย รฟท. เปิดให้บริการขบวนรถเร็วที่ 169 ขบวนรถด่วนพิเศษที่ 31, 37 จากสถานีกรุงเทพอภิวัฒน์-ยะลา ซึ่งมีการเดินรถจากกรุงเทพอภิวัฒน์ ไปถึงชุมทางหาดใหญ่ตั้งแต่เช้าวันนี้ 4 ธ.ค. 2567 เป็นต้นไป
ขณะที่เที่ยวขึ้นจากหาดใหญ่มุ่งหน้าสู่กรุงเทพฯ ในขบวนรถด่วนพิเศษที่ 32 (ชุมทางหาดใหญ่ - กรุงเทพอภิวัฒน์) เปิดให้บริการจากสถานีชุมทางหาดใหญ่ มาสถานีกรุงเทพอภิวัฒน์
การรถไฟได้รายงานต่อไปว่าสำหรับขบวนรถพิเศษที่ 38 ที่วิ่งจากอำเภอสุไหงโกลกมุ่งหน้าสู่กรุงเทพมหานครนั้น สามารถเดินทางได้จากชุมทางหาดใหญ่มากรุงเทพฯ ซึ่งจากเส้นทางสุไหงโกลกมาที่สถานีหาดใหญ่ยังอยู่ระหว่างการคืนเส้นทาง คาดว่าจะเร่งดำเนินการให้ทันภายในวันพรุ่งนี้ ซึ่งเป็นวันหยุดราชการ ส่วนเส้นทางอื่นๆ ในภาคใต้ การรถไฟแห่งประเทศไทยได้รายงานดังต่อไปนี้
- ขบวนรถด่วนพิเศษที่ 45 (กรุงเทพอภิวัฒน์ - ปาดังเบซาร์) เปิดเดินจาก กรุงเทพอภิวัฒน์ - ปาดังเบซาร์
- ขบวนรถด่วนพิเศษที่ 46 (ปาดังเบซาร์ - กรุงเทพอภิวัฒน์) เปิดเดินจาก ปาดังเบซาร์ - กรุงเทพอภิวัฒน์
- ขบวนรถเร็วที่ 170 (ยะลา - กรุงเทพอภิวัฒน์) เปิดเดินจาก ชุมทางหาดใหญ่ - กรุงเทพอภิวัฒน์
- ขบวนรถเร็วที่ 171 (กรุงเทพอภิวัฒน์ - สุไหงโกลก) เปิดเดินจาก กรุงเทพอภิวัฒน์ - ชุมทางหาดใหญ่
- ขบวนรถเร็วที่ 172 (สุไหงโกลก - กรุงเทพอภิวัฒน์) เปิดเดินจาก ชุมทางหาดใหญ่ - กรุงเทพอภิวัฒน์
- ขบวนรถพิเศษสินค้าห่อวัตถุด่วนที่ 985 (กรุงเทพ - สุไหงโกลก) เปิดเดินจาก กรุงเทพ - ชุมทางหาดใหญ่
- ขบวนรถพิเศษสินค้าห่อวัตถุด่วนที่ 986 (สุไหงโกลก - กรุงเทพ) เปิดเดินจาก ชุมทางหาดใหญ่ - กรุงเทพ
- ขบวนรถท้องถิ่นที่ 451 (นครศรีธรรมราช - สุไหงโกลก) เปิดเดินจาก นครศรีธรรมราช - ชุมทางหาดใหญ่
- ขบวนรถท้องถิ่นที่ 452 (สุไหงโกลก - นครศรีธรรมราช) เปิดเดินจาก ชุมทางหาดใหญ่ - นครศรีธรรมราช
- ขบวนรถท้องถิ่นที่ 447 (สุราษฎร์ธานี - สุไหงโกลก) เปิดเดินจาก สุราษฎร์ธานี - ชุมทางหาดใหญ่
- ขบวนรถท้องถิ่นที่ 448 (สุไหงโกลก - สุราษฎร์ธานี)  เปิดเดินจากชุมทางหาดใหญ่ - สุราษฎร์ธานี
- ขบวนรถท้องถิ่นที่ 455 (นครศรีธรรมราช - ยะลา)เปิดเดินจาก นครศรีธรรมราช - ชุมทางหาดใหญ่
- ขบวนรถท้องถิ่นที่ 445 (ชุมพร - ชุมทางหาดใหญ่) เปิดเดินทางตามปกติ
- ขบวนรถท้องถิ่นที่ 446 (ชุมทางหาดใหญ่ - ชุมพร) เปิดเดินทางตามปกติ
- ขบวนรถท้องถิ่นที่ 464 (สุไหงโกลก - พัทลุง) เปิดเดินจาก ชุมทางหาดใหญ่ - พัทลุง
- ขบวนรถท้องถิ่นที่ 456 (ยะลา - นครศรีธรรมราช) เปิดเดินจาก ชุมทางหาดใหญ่ - นครศรีธรรมราช
ส่วนขบวนรถออกต้นทาง ตั้งแต่วันพฤหัสที่ 5 ธ.ค. 2567 เป็นต้นไป
- ขบวนรถท้องถิ่นที่ 463 (พัทลุง - สุไหงโกลก) เปิดเดินจาก พัทลุง - ชุมทางหาดใหญ่
ทั้งนี้เจ้าหน้าที่ฝ่ายการช่างโยธา กำลังดำเนินการซ่อมแก้ไขทางที่ชำรุดเสียหาย ระหว่างสถานีชุมทางหาดใหญ่ - ยะลา เพื่อเปิดการเดินรถตลอดเส้นทาง และจะแจ้งความคืบหน้าให้ทราบต่อไป
*******************

ที่มา : https://www.thaigov.go.th/news/contents/details/90996