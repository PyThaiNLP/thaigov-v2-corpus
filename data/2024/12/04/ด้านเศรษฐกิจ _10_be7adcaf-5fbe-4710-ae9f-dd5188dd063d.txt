รัฐบาลไทย-ข่าวทำเนียบรัฐบาล-​นายอรรถวิชช์ ประธานคณะที่ปรึกษา ของรมว.อุตสาหกรรม เป็นประธานเปิดการประชุมใหญ่สามัญ และมอบโล่รางวัลแก่สมาชิกชาวไร่อ้อยที่ส่งอ้อยสดสะอาดเข้าโรงงาน


วันอังคารที่ 3 ธันวาคม 2567
03/12/2567
พิมพ์
​นายอรรถวิชช์ ประธานคณะที่ปรึกษา ของรมว.อุตสาหกรรม เป็นประธานเปิดการประชุมใหญ่สามัญ และมอบโล่รางวัลแก่สมาชิกชาวไร่อ้อยที่ส่งอ้อยสดสะอาดเข้าโรงงาน
​นายอรรถวิชช์ ประธานคณะที่ปรึกษา ของรมว.อุตสาหกรรม เป็นประธานเปิดการประชุมใหญ่สามัญ และมอบโล่รางวัลแก่สมาชิกชาวไร่อ้อยที่ส่งอ้อยสดสะอาดเข้าโรงงาน
วันที่ 30 พฤศจิกายน 2567 นายอรรถวิชช์ สุวรรณภักดี ประธานคณะที่ปรึกษาของรัฐมนตรีว่าการกระทรวงอุตสาหกรรม ด้านยุทธศาสตร์ เป็นประธานในการประชุมใหญ่สมาชิกสามัญประจำปี 2567 และมอบโล่รางวัลแก่ชาวไร่อ้อยที่ส่งอ้อยสดเข้าโรงงานอย่างมีคุณภาพ ณ อาคารหอประชุมสมาคมกลุ่มชาวไร่อ้อยเขต 7 ตำบลท่าไม้ อำเภอท่ามะกา จังหวัดกาญจนบุรี
การจัดประชุมใหญ่สามัญ ประจำปีมีวัตถุประสงค์ เพื่อให้สมาชิกสมาคมฯ ได้รับทราบผลการบริหารงานของสมาคมฯ ในรอบปี และข้อมูลข่าวสารความเคลื่อนไหวของอุตสาหกรรมอ้อยและน้ำตาล พร้อมทั้งได้จัดให้มีกิจกรรมต่างๆ เช่น การแสดงพันธุ์อ้อยจากส่วนราชการ การแสดงเกี่ยวกับเครื่องจักรเกี่ยวกับการประกอบอาชีพการทำไร่อ้อย การออกรางวัล ตลอดจนการออกร้านเพื่อจำหน่ายสินค้าเกี่ยวกับปัจจัยการผลิตอ้อย ทั้งนี้ในการประชุมใหญ่ของสมาคมฯ ได้จัดให้มีการมอบโล่รางวัลเพื่อส่งเสริมให้ชาวไร่อ้อยตัดอ้อยสดสะอาด งดการเผาอ้อยเพื่อสนองนโยบายรัฐบาล ในการแก้ไขปัญหาเรื่องมลพิษทางอากาศจากปัญหาฝุ่น PM.2.5 โดยสมาคมฯ จะคัดเลือกชาวไร่อ้อยที่ตัดอ้อยสดสะอาด100% และมีคุณภาพความหวานสูงสุด โรงงานละ 1 คน ผู้ชนะเลิศจะได้รับโล่ประกาศเกียรติคุณและรางวัลเงินสดรางวัลละ 4,000 บาท จากสมาคมฯ รวม 12 รางวัลอีกด้วย

ที่มา : https://www.thaigov.go.th/news/contents/details/90978