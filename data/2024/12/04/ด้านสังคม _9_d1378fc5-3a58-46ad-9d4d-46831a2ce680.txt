รัฐบาลไทย-ข่าวทำเนียบรัฐบาล-พม. จัดกิจกรรมจิตอาสาพระราชทาน เนื่องในวันคล้ายวันพระบรมราชสมภพพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร และวันพ่อแห่งชาติ 5 ธันวาคม 2567


วันอังคารที่ 3 ธันวาคม 2567
พม. จัดกิจกรรมจิตอาสาพระราชทาน เนื่องในวันคล้ายวันพระบรมราชสมภพพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร และวันพ่อแห่งชาติ 5 ธันวาคม 2567
พม. จัดกิจกรรมจิตอาสาพระราชทาน เนื่องในวันคล้ายวันพระบรมราชสมภพพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร และวันพ่อแห่งชาติ 5 ธันวาคม 2567
วันที่ 3 ธันวาคม 2567 นายอนุกูล ปีดแก้ว ปลัดกระทรวงการพัฒนาสังคมและความมั่นคงของมนุษย์ (ปลัด พม.) เป็นประธานในพิธีเปิดกิจกรรมจิตอาสาพระราชทาน เนื่องในวันคล้ายวันพระบรมราชสมภพพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร และวันพ่อแห่งชาติ 5 ธันวาคม 2567 โดยมีนางจตุพร โรจนพานิช รองปลัดกระทรวงการพัฒนาสังคมและความมั่นคงของมนุษย์ กล่าวรายงาน พร้อมด้วยคณะผู้บริหาร ข้าราชการ และเจ้าหน้าที่กระทรวง พม. เข้าร่วม ณ วัดโสมนัสราชวรวิหาร  แขวงวัดโสมนัส เขตป้อมปราบศัตรูพ่าย กรุงเทพมหานคร
นายอนุกูล กล่าวว่า กระทรวงการพัฒนาสังคมและความมั่นคงของมนุษย์ (พม.) โดยสำนักงานปลัดกระทรวงการพัฒนาสังคมและความมั่นคงของมนุษย์ (สป.พม.) ได้ดำเนินการจัดกิจกรรมจิตอาสาพระราชทานอย่างต่อเนื่อง โดยมีวัตถุประสงค์เพื่อส่งเสริมบุคลากรให้ตระหนักรู้ และประพฤติตนเป็นจิตอาสาพระราชทานที่ดี รวมทั้งปลูกจิตสำนึก ให้เป็นไปตามค่านิยมองค์กร “อุทิศตน อาสางาน เอื้ออาทร อำนวยประโยชน์สุข” สร้างการมีส่วนร่วมในการอุทิศตน และบำเพ็ญประโยชน์เพื่อสังคมและประชาชน รวมทั้งก่อให้เกิดความรัก และความผูกพันต่อองค์กร
นายอนุกูล กล่าวว่า เนื่องด้วยในวันที่ 5 ธันวาคม 2567 เป็นวันคล้ายวันพระบรมราชสมภพ พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร และวันพ่อแห่งชาติ วันนี้  กระทรวง พม. โดย สำนักงานปลัดกระทรวง พม. จึงได้จัดกิจกรรมจิตอาสาบำเพ็ญประโยชน์ โดยมีคณะผู้บริหาร ข้าราชการ และเจ้าหน้าที่ในสังกัด รวมจำนวน 70 คน ร่วมกันทำความสะอาดภายในบริเวณ วัดโสมนัสราชวรวิหาร แขวงวัดโสมนัส เขตป้อมปราบศัตรูพ่าย กรุงเทพมหานคร
นายอนุกูล กล่าวเพิ่มเติมว่า ตลอดระยะเวลาที่ผ่านมา ปวงพสกนิกรชาวไทยต่างน้อมรำลึกในพระมหากรุณาธิคุณของพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร พระมหากษัตริย์ ผู้ทรงพระคุณอันประเสริฐ และจดจารึกไว้ในดวงใจอย่างมิเสื่อมคลาย พระองค์ทรงยึดมั่นในทศพิธราชธรรม ทรงอุทิศพระองค์ปฏิบัติบำเพ็ญพระราชกรณียกิจนานับประการ เพื่อทำนุบำรุงอาณาประชาราษฎร์  สร้างความผาสุกร่มเย็นให้แก่ชาติบ้านเมือง ทรงเป็นพ่อของแผ่นดินที่พระราชทานความรัก ความเอื้ออาทรห่วงใยแก่ราษฎรโดยถ้วนหน้า ด้วยสำนึกในพระมหากรุณาธิคุณอันหาที่สุดมิได้ ข้าพระพุทธเจ้าทั้งหลายจักขอสืบสานพระราชปณิธานด้วยความจงรักภักดี และจักมุ่งมั่นเจริญรอยตามเบื้องพระยุคลบาท เพื่อร่วมกันพัฒนาและสร้างสรรค์สังคมไทย ให้มีความเจริญก้าวหน้า และคำนึงถึงประโยชน์สุขของประชาชนเป็นสำคัญ สืบไป
#ข่าวพม #พม #ศรส #esshelpme #1300 #วราวุธศิลปอาชา #วราวุธรับฟังทำจริง #พมพอใจให้ทุกวัยพึงพอใจในพม #พมหนึ่งเดียว #จิตอาสาพระราชทาน #วันพ่อแห่งชาติ

ที่มา : https://www.thaigov.go.th/news/contents/details/90969