รัฐบาลไทย-ข่าวทำเนียบรัฐบาล-"ดร.เฉลิมชัย" นำคณะผู้บริหาร ทส. บำเพ็ญกุศล เนื่องในวันคล้ายวันพระบรมราชสมภพ ในหลวงรัชกาลที่ 9 วันชาติ และวันพ่อแห่งชาติ 5 ธันวาคม 2567


วันพุธที่ 4 ธันวาคม 2567
"ดร.เฉลิมชัย" นำคณะผู้บริหาร ทส. บำเพ็ญกุศล เนื่องในวันคล้ายวันพระบรมราชสมภพ ในหลวงรัชกาลที่ 9 วันชาติ และวันพ่อแห่งชาติ 5 ธันวาคม 2567
"ดร.เฉลิมชัย" นำคณะผู้บริหาร ทส. บำเพ็ญกุศล เนื่องในวันคล้ายวันพระบรมราชสมภพ ในหลวงรัชกาลที่ 9 วันชาติ และวันพ่อแห่งชาติ 5 ธันวาคม 2567
"ดร.เฉลิมชัย" นำคณะผู้บริหาร ทส. บำเพ็ญกุศล เนื่องในวันคล้ายวันพระบรมราชสมภพ ในหลวงรัชกาลที่ 9 วันชาติ และวันพ่อแห่งชาติ 5 ธันวาคม 2567
วันนี้ (4 ธันวาคม 2567) เวลา 09.00 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) พร้อมด้วย นายนราพัฒน์ แก้วทอง ผู้ช่วยรัฐมนตรีประจำกระทรวงฯ นายอภิชาต ศักดิเศรษฐ์ ที่ปรึกษา รมว.ทส. นาวาตรี สุธรรม ระหงษ์ เลขานุการ รมว.ทส. และนายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม (ปกท.ทส.) นำคณะผู้บริหาร ข้าราชการ พนักงาน และเจ้าหน้าที่ในสังกัดกระทรวงฯ ประกอบพิธีเจริญพระพุทธมนต์เนื่องในวันคล้ายวันพระบรมราชสมภพ พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร 5 ธันวาคม ซึ่งเป็นวันชาติ และวันพ่อแห่งชาติ ของประเทศไทย เพื่อถวายเป็นพระราชกุศลและน้อมสำนึกในพระมหากรุณาธิคุณอันหาที่สุดมิได้ ที่ทรงคุณูปการอันยิ่งใหญ่ต่อแผ่นดินและพสกนิกรชาวไทย ณ ห้องประชุมศักดิ์สิทธิ์ ตรีเดช กระทรวงทรัพยากรธรรมชาติและสิ่งแวดล้อม พร้อมกันนี้ ยังได้ทำบุญตักบาตรพระสงฆ์ จำนวน 10 รูป ร่วมกับคณะผู้บริหารและเจ้าหน้าที่จากหน่วยงานภายใต้สังกัดกระทรวงฯ ณ บริเวณด้านหน้าอาคารกระทรวงทรัพยากรธรรมชาติและสิ่งแวดล้อม

ที่มา : https://www.thaigov.go.th/news/contents/details/91032