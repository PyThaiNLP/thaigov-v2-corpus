รัฐบาลไทย-ข่าวทำเนียบรัฐบาล-รัฐมนตรีฯ เอกนัฏ หารือ บ.ไอเบล รับฟังการดำเนินงานด้านธุรกิจพลังงานปิโตรเลียม 


วันอังคารที่ 3 ธันวาคม 2567
03/12/2567
พิมพ์
รัฐมนตรีฯ เอกนัฏ หารือ บ.ไอเบล รับฟังการดำเนินงานด้านธุรกิจพลังงานปิโตรเลียม
รัฐมนตรีฯ เอกนัฏ หารือ บ.ไอเบล รับฟังการดำเนินงานด้านธุรกิจพลังงานปิโตรเลียม
2 ธันวาคม 2567 นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม ให้บริษัท ไอเบล (ประเทศไทย) จำกัด นำโดย นางสาวลิฟฟ์ รูนี่ ซีเวิรต์เซ่น (Ms. Liv Runi Syvertsen) รองประธานบริหาร บริษัท ไอเบล เอเอส ประเทศนอร์เวย์ และคณะ เข้าพบเพื่อแนะนำองค์กรของบริษัท ไอเบล (ประเทศไทย) จำกัด โดยมีนายณัฐพล รังสิตพล ปลัดกระทรวงอุตสาหกรรม นายสุเมธ ตั้งประเสริฐ กรรมการการนิคมอุตสาหกรรมแห่งประเทศไทย รักษาการในตำแหน่ง ผู้ว่าการการนิคมอุตสาหกรรมแห่งประเทศไทย และผู้บริหารกระทรวงอุตสาหกรรม เข้าร่วมด้วย ณ สำนักงานการนิคมอุตสาหกรรมแห่งประเทศไทย ถนนวิภาวดีรังสิต
รัฐมนตรีว่าการกระทรวงอุตสาหกรรม กล่าวว่า ยินดีเป็นอย่างยิ่งที่ได้ต้อนรับ คณะผู้บริหารระดับสูงจากบริษัทฯ ที่ให้ความสำคัญต่อการขยายฐานการลงทุนดังกล่าวในประเทศไทย โดยเป็นบริษัทสัญชาตินอร์เวย์ ประกอบกิจการด้านการออกแบบทางวิศวกรรม และการก่อสร้างเครื่องจักรในการผลิตพลังงานปิโตรเลียมและพลังงานลม หรือพลังงานทางเลือก มีการจ้างงานซึ่งเป็นแรงงานไทยกว่า 6,000 คน โดยในวันนี้มีข้อหารือเกี่ยวกับศักยภาพในการขยายและการลงทุนในนิคมอุตสาหกรรมมาบตาพุด พร้อมแนวทางการสนับสนุนจากทางภาครัฐเพื่อขยายการลงทุนเพิ่มขึ้นด้วย

ที่มา : https://www.thaigov.go.th/news/contents/details/90979