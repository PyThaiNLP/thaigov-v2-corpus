รัฐบาลไทย-ข่าวทำเนียบรัฐบาล-​นายก เผย ครม.เห็นชอบจ่ายเงินช่วยเหลือเกษตรกร ไร่ละ 1,000 บาท และเห็นชอบขยายระยะเวลาจัดเก็บภาษีมูลค่าเพิ่มสินค้าเข้าราคาไม่เกิน 1,500 บาท ป้องกันสินค้านำเข้าผิดกฎหมาย


วันอังคารที่ 3 ธันวาคม 2567
03/12/2567
พิมพ์
​นายก เผย ครม.เห็นชอบจ่ายเงินช่วยเหลือเกษตรกร ไร่ละ 1,000 บาท และเห็นชอบขยายระยะเวลาจัดเก็บภาษีมูลค่าเพิ่มสินค้าเข้าราคาไม่เกิน 1,500 บาท ป้องกันสินค้านำเข้าผิดกฎหมาย
​นายก เผย ครม.เห็นชอบจ่ายเงินช่วยเหลือเกษตรกร ไร่ละ 1,000 บาท และเห็นชอบขยายระยะเวลาจัดเก็บภาษีมูลค่าเพิ่มสินค้าเข้าราคาไม่เกิน 1,500 บาท ป้องกันสินค้านำเข้าผิดกฎหมาย
วันนี้ (3 ธันวาคม 2567 ) เวลา 12.10 น. ณ บริเวณโถงกลาง ตึกบัญชาการ 1 ทำเนียบรัฐบาล นางสาวแพทองธาร ชินวัตร นายกรัฐมนตรี กล่าวภายหลังการประชุมคณะรัฐมนตรี (ครม.) ว่าคณะรัฐมนตรีเห็นชอบตามที่กระทรวงเกษตรเสนอโครงการสนับสนุนค่าบริหารจัดการและพัฒนาคุณภาพผลผลิตเกษตรกรผู้ปลูกข้าวในปี 67/68 เพื่อบรรเทาความเดือดร้อนให้กับเกษตรกรสามารถดำรงชีพได้มีรายได้ที่เพิ่มขึ้น ครอบคลุมกลุ่มเป้าหมาย 4.61 ล้านครัวเรือน โดยรัฐบาลจ่ายเงินสนับสนุนแก่เกษตรกรในอัตราไร่ละ 1,000 บาท ไม่เกินครัวเรือนละ 10 ไร่และครัวเรือนละไม่เกิน 10,000 บาท
นายกรัฐมนตรีกล่าวต่อไปว่า ที่ประชุมคณะรัฐมนตรีเห็นชอบตามที่กระทรวงการคลังเสนอในการขยายระยะเวลาหลักการแนวทางการจัดเก็บภาษีมูลค่าเพิ่มจากสินค้านำเข้าราคาไม่เกิน 1,500 บาท เป็นการชั่วคราวตั้งแต่วันที่ 1 มกราคม 2568 จนถึง 31 ธันวาคม 2568 เพื่อเป็นการป้องกันสินค้านำเข้าจากต่างประเทศที่ผิดกฎหมายจากแพลตฟอร์มออนไลน์ต่าง ๆ และพร้อมจะเป็นการส่งเสริม SMEs ของไทย

ที่มา : https://www.thaigov.go.th/news/contents/details/90960