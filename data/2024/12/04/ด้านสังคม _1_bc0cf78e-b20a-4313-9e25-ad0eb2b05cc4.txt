รัฐบาลไทย-ข่าวทำเนียบรัฐบาล-ดีอี ลุยเพิ่มโทษ “ขายข้อมูล” เจอคุก 5 ปี เล็งให้ ธนาคาร-เครือข่ายมือถือ ร่วมดูแลผู้เสียหาย “คดีภัยออนไลน์”


วันอังคารที่ 3 ธันวาคม 2567
ดีอี ลุยเพิ่มโทษ “ขายข้อมูล” เจอคุก 5 ปี เล็งให้ ธนาคาร-เครือข่ายมือถือ ร่วมดูแลผู้เสียหาย “คดีภัยออนไลน์”
ดีอี ลุยเพิ่มโทษ “ขายข้อมูล” เจอคุก 5 ปี เล็งให้ ธนาคาร-เครือข่ายมือถือ ร่วมดูแลผู้เสียหาย “คดีภัยออนไลน์”
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวง ดีอี เปิดเผยว่า กระทรวง ดีอี เตรียมเสนอร่างแก้ไขเพิ่มเติม พระราชกำหนด (พ.ร.ก.) มาตรการป้องกันและปราบปรามอาชญากรรมทางเทคโนโลยี พ.ศ.2566 เพื่อเพิ่มบทลงโทษและความรับผิดชอบของหน่วยงานที่เกี่ยวข้อง ในการป้องกันและปราบปรามอาชญกรรมออนไลน์ให้มีความรัดกุมมากยิ่งขึ้น
สำหรับสาระสำคัญของการแก้ไข ร่าง พ.ร.ก.จากฉบับเดิม ได้เพิ่มบทลงโทษกรณีการซื้อขายข้อมูลส่วนบุคคล จากโทษจำคุก 1 ปี เป็น 5 ปี  รวมถึงการเพิ่มความรับผิดชอบของสถาบันการเงิน ผู้ให้บริการเครือข่ายโทรศัพท์ ผู้ให้บริการโทรคมนาคม และผู้ให้บริการสื่อสังคมออนไลน์ หากละเลย ไม่ดูแลระบบ ปล่อยให้มีการหลอกลวง เกิดเป็นผลกระทบสร้างความเสียหายต่อผู้ใช้บริการ พร้อมทั้งการติดต่มเร่งรัดคืนเงินให้ผู้เสียหาย จากการถูกมิจฉาชีพหลอกลวง
ขณะนี้ ร่าง พ.ร.ก. ฉบับแก้ไขปรับปรุงใหม่นี้ อยู่ระหว่างการพิจารณาของคณะกรรมการกฤษฎีกา หากผ่านการตรวจร่างแล้ว นายประเสริฐ จันทรรวงทอง รองนายกรัฐมนตรีและรัฐมนตรีว่าการกระทรวงดีอี (ดีอี) จะเร่งเสนอเข้าสู่ที่ประชุมคณะรัฐมนตรี (ครม.) ต่อไป

ที่มา : https://www.thaigov.go.th/news/contents/details/90950