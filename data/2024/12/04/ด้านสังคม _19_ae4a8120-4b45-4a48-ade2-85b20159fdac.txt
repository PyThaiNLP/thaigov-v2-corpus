รัฐบาลไทย-ข่าวทำเนียบรัฐบาล-วราวุธ เร่งตกผลึกของขวัญกระทรวง พม. ให้ประชาชนกลุ่มเป้าหมาย รับปีใหม่ 2568


วันพุธที่ 4 ธันวาคม 2567
วราวุธ เร่งตกผลึกของขวัญกระทรวง พม. ให้ประชาชนกลุ่มเป้าหมาย รับปีใหม่ 2568
วราวุธ เร่งตกผลึกของขวัญกระทรวง พม. ให้ประชาชนกลุ่มเป้าหมาย รับปีใหม่ 2568
วันที่ 4 ธันวาคม 2567 ที่กระทรวงการพัฒนาสังคมและความมั่นคงของมนุษย์ นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) เปิดเผยภายหลังการประชุมกระทรวงการพัฒนาสังคมและความมั่นคงของมนุษย์ ประจำเดือนธันวาคม 2567 ว่า ที่ประชุมได้มีการหารือความคืบหน้าการเตรียมของขวัญปีใหม่ของกระทรวง พม. ที่จะมอบให้ประชาชนกลุ่มเป้าหมาย ซึ่งในขณะนี้ยังอยู่ในขั้นตอนการหารือ แต่มีบางส่วนที่ได้ข้อสรุปแล้ว อาทิ ของขวัญปีใหม่ให้กลุ่มเปราะบางที่เป็นผู้สูงอายุ คนพิการ เด็กและเยาวชน รวมถึงสตรีแม่เลี้ยงเดี่ยว ที่อยู่ภายใต้การดูแลของกระทรวง พม. โดยเมื่อวันที่ 18 พ.ย. 67 ที่ผ่านมา คณะผู้บริหาร พม. กับ สวนสัตว์เปิดเขาเขียว จังหวัดชลบุรี สังกัดองค์การสวนสัตว์แห่งประเทศไทย ในพระบรมราชูปถัมภ์ ได้ลงนาม MOU เพื่อเปิดพื้นที่สวนสัตว์ในความดูแลทั้ง 6 แห่ง ให้กลุ่มเปราะบางของกระทรวง พม. สามารถเข้าเยี่ยมชม โดยไม่เสียค่าใช้จ่ายเป็นเวลา 3 ปี
นายวราวุธ กล่าวว่า นอกจากนี้ สำนักงานธนานุเคราะห์ (สธค.) สังกัดกรมพัฒนาสังคมและสวัสดิการ กระทรวง พม. เป็นโรงรับจำนำเพื่อสังคม มอบสิทธิพิเศษ ฟรีดอกเบี้ย 1 เดือน สำหรับผู้ที่นำทรัพย์สินมาจำนำเงินต้นไม่เกิน 5,000 บาท ตั้งแต่ 1 ธันวาคม 2567 - 28 กุมภาพันธ์ 2568 เพื่อช่วยบรรเทาภาระทางการเงินให้กับประชาชนในช่วงเทศกาลส่งท้ายปีเก่าต้อนรับปีใหม่ และช่วยเหลือประชาชนผู้มีรายได้น้อยในการเข้าถึงแหล่งเงินทุน อีกทั้ง ยังมีการเข้าชมภาพยนตร์ฟรีสำหรับสมาชิกครอบครัว และยังมีโครงการของการเคหะแห่งชาติ (กคช.) ที่ให้ประชาชนมีบ้านที่คุ้มค่า อย่างไรก็ตาม กระทรวง พม. อยู่ในระหว่างการเร่งตกผลึกแต่ละโครงการของขวัญปีใหม่เพื่อมอบให้ประชาชน ซึ่งคาดว่าภายในสัปดาห์หน้าจะได้ข้อสรุปว่าของขวัญที่กระทรวง พม. จะมอบให้กับพี่น้องประชาชนในช่วงปีใหม่ 2568 นั้น จะมีอะไรบ้าง
#ข่าวพม #พม #ศรส #esshelpme #1300 #วราวุธรับฟังทำจริง #พมพอใจให้ทุกวัยพึงพอใจในพม #พมหนึ่งเดียว #ของขวัญปีใหม่

ที่มา : https://www.thaigov.go.th/news/contents/details/91049