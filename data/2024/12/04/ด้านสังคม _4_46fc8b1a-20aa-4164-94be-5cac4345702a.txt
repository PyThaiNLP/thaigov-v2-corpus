รัฐบาลไทย-ข่าวทำเนียบรัฐบาล-“วราวุธ” เผยข่าวดี พม. มอบของขวัญส่งท้ายปีเก่าต้อนรับปีใหม่ โรงรับจำนำเพื่อสังคม  ฟรี ดอกเบี้ย 1 เดือน ถึงสิ้น ก.พ. 68


วันอังคารที่ 3 ธันวาคม 2567
“วราวุธ” เผยข่าวดี พม. มอบของขวัญส่งท้ายปีเก่าต้อนรับปีใหม่ โรงรับจำนำเพื่อสังคม  ฟรี ดอกเบี้ย 1 เดือน ถึงสิ้น ก.พ. 68
“วราวุธ” เผยข่าวดี พม. มอบของขวัญส่งท้ายปีเก่าต้อนรับปีใหม่ โรงรับจำนำเพื่อสังคม ฟรี ดอกเบี้ย 1 เดือน ถึงสิ้น ก.พ. 68
วันที่ 3 ธันวาคม 2567 ที่ทำเนียบรัฐบาล นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) กล่าวว่า ได้รับรายงานจาก นายประสงค์ พันธ์ลิมา ผู้อำนวยการสำนักงานธนานุเคราะห์ ระบุ สำนักงานธนานุเคราะห์ (สธค.) ซึ่ง สธค. สังกัดกรมพัฒนาสังคมและสวัสดิการ กระทรวงการพัฒนาสังคมและความมั่นคงของมนุษย์ (พม.) เป็นโรงรับจำนำเพื่อสังคม มอบสิทธิพิเศษ ฟรีดอกเบี้ย 1 เดือน สำหรับผู้ที่นำทรัพย์สินมาจำนำเงินต้นไม่เกิน 5,000 บาท ระหว่างเดือนธันวาคม 2567 - กุมภาพันธ์ 2568 เพื่อเป็นของขวัญส่งท้ายปีเก่าต้อนรับปีใหม่ ช่วยบรรเทาภาระทางการเงินให้กับประชาชนในช่วงเทศกาลปลายปี และเป็นการสนับสนุนทางเศรษฐกิจระดับรากหญ้า ช่วยเหลือประชาชนที่มีรายได้น้อยในการเข้าถึงแหล่งเงินทุน ลดภาระดอกเบี้ยในช่วงเทศกาลปลายปี ที่ประชาชนอาจจำเป็นต้องใช้เงินเร่งด่วน และสร้างโอกาสทางการเงินให้กับชุมชน โดยโครงการดังกล่าวนั้น เริ่มตั้งแต่วันที่ 1 ธันวาคม ที่ผ่านมา ไปจนถึงวันที่ 28 กุมภาพันธ์ 2568 ซึ่ง สธค. จะมอบสิทธิพิเศษ ฟรีดอกเบี้ย 1 เดือน ต่อ 1 รอบตั๋วจำนำ โดยประชาชนที่สนใจสามารถติดต่อสอบถามรายละเอียดเพิ่มเติมได้ที่สำนักงานธนานุเคราะห์ โรงรับจำนำเพื่อสังคม โทรศัพท์ 02-2815888 หรือติดต่อสถานธนานุเคราะห์ทุกแห่งใกล้บ้าน อย่างไรก็ตาม สธค. ดำเนินงานภายใต้วัตถุประสงค์การจัดตั้งองค์กร เพื่อช่วยเหลือประชาชนผู้มีรายได้น้อย และผู้ที่ประสบปัญหาเฉพาะหน้า ขาดแคลนเงินใช้ในการดำรงชีพการประกอบอาชีพ โดยนำทรัพย์สินมาจำนำในอัตราดอกเบี้ยต่ำ และเพื่อเป็นการตรึงระดับอัตราดอกเบี้ยรับจำนำ มิให้โรงรับจำนำเอกชนเรียกเก็บอัตราดอกเบี้ยหรือค่าใช้จ่ายอื่นๆ จากประชาชนผู้ใช้บริการเกินอัตราที่กฎหมาย คือพระราชบัญญัติโรงรับจำนำกำหนด
#ข่าวพม #พม #ศรส #esshelpme #1300 #วราวุธศิลปอาชา #วราวุธรับฟังทำจริง #พมพอใจให้ทุกวัยพึงพอใจในพม #พมหนึ่งเดียว #สธคฟรีดอกเบี้ย # #โรงรับจำนำเพื่อสังคม #สำนักงานธนานุเคราะห์
#ของขวัญปีใหม่2568

ที่มา : https://www.thaigov.go.th/news/contents/details/90964