รัฐบาลไทย-ข่าวทำเนียบรัฐบาล-ดีอี ผนึกกำลัง  อว.- ศธ.- UNESCO ร่วมเป็นเจ้าภาพ งาน “UNESCO Global Forum on the Ethics of AI 2025” ชูความพร้อมของไทยด้านจริยธรรม AI ในเวทีโลก


วันพุธที่ 4 ธันวาคม 2567
ดีอี ผนึกกำลัง  อว.- ศธ.- UNESCO ร่วมเป็นเจ้าภาพ งาน “UNESCO Global Forum on the Ethics of AI 2025” ชูความพร้อมของไทยด้านจริยธรรม AI ในเวทีโลก
ดีอี ผนึกกำลัง  อว.- ศธ.- UNESCO ร่วมเป็นเจ้าภาพ งาน “UNESCO Global Forum on the Ethics of AI 2025” ชูความพร้อมของไทยด้านจริยธรรม AI ในเวทีโลก
วันที่ 4 ธันวาคม 2567 ณ โรงแรมอินเตอร์คอนติเนนตัล กรุงเทพฯ - นายประเสริฐ จันทรรวงทอง รองนายกรัฐมนตรี และรัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) กล่าวปาฐกถาพิเศษในงานแถลงข่าว การเตรียมเป็นเจ้าภาพ จัดงาน “The 3rd UNESCO Global Forum on the Ethics of AI 2025” ชูแนวคิด “Ethical Governance of AI in Motion”  โดย กระทรวง ดีอี ร่วมกับ กระทรวงการอุดมศึกษา วิทยาศาสตร์ วิจัยและนวัตกรรม (อว.) กระทรวงศึกษาธิการ (ศธ.) และองค์การเพื่อการศึกษา วิทยาศาสตร์ และวัฒนธรรมแห่งสหประชาชาติ (UNESCO) ร่วมกันจัดขึ้นในระหว่างวันที่ 24-27 มิถุนายน 2568 ณ กรุงเทพฯ โดยมีศาสตราจารย์พิเศษ วิศิษฏ์ วิศิษฏ์สรอรรถ ร่วมการสนทนาพิเศษในหัวข้อ "Thailand Readiness to Host the Global Forum and to Conduct RAM on the Ethics of AI" พร้อมด้วยตัวแทนจากหน่วยงานที่เกี่ยวข้อง ณ รร.อินเตอร์คอนติเนนตัล กรุงเทพฯ
สำหรับงาน The 3rd UNESCO Global Forum on the Ethics of AI 2025 เป็นการจัดการประชุมนานาชาติด้าน เทคโนโลยี AI ครั้งแรกในเอเชียแปซิฟิกของ UNESCO  โดยงานนี้จะเป็นการแสดงศักยภาพความพร้อมของประเทศไทยในการเป็นผู้นำร่วมขับเคลื่อนจริยธรรม รวมถึงยกระดับการกำกับดูแลการประยุกต์ใช้ AI ของโลก อย่างมีจริยธรรมและธรรมาภิบาลของประเทศไทย ตามกรอบ UNESCO AI Readiness Assessment (UNESCO RAM) ไปสู่การปฏิบัติจริง เพื่อเป็นที่ยอมรับในระดับสากลอย่างยั่งยืน โดยคาดว่าจะมีผู้นำและผู้เชี่ยวชาญจากประเทศสมาชิกยูเนสโก กว่า 194 ประเทศ รวมกว่า 800 คน เข้าร่วมงาน

ที่มา : https://www.thaigov.go.th/news/contents/details/91024