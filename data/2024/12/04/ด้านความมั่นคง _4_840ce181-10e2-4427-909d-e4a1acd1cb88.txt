รัฐบาลไทย-ข่าวทำเนียบรัฐบาล-โฆษก มท. เผย นายอำเภอเทพา ยืนยัน ไม่มีการบุกปล้นชิงถุงยังชีพในพื้นที่ อ.เทพา แต่อย่างใด เป็นการสื่อสารที่คลาดเคลื่อนจากความเป็นจริง โดยทางผู้โพสต์ได้ลบโพสต์แล้ว และเตรียมชี้แจงข้อเ


วันอังคารที่ 3 ธันวาคม 2567
03/12/2567
พิมพ์
โฆษก มท. เผย นายอำเภอเทพา ยืนยัน ไม่มีการบุกปล้นชิงถุงยังชีพในพื้นที่ อ.เทพา แต่อย่างใด เป็นการสื่อสารที่คลาดเคลื่อนจากความเป็นจริง โดยทางผู้โพสต์ได้ลบโพสต์แล้ว และเตรียมชี้แจงข้อเ
โฆษก มท. เผย นายอำเภอเทพา ยืนยัน ไม่มีการบุกปล้นชิงถุงยังชีพในพื้นที่ อ.เทพา แต่อย่างใด เป็นการสื่อสารที่คลาดเคลื่อนจากความเป็นจริง โดยทางผู้โพสต์ได้ลบโพสต์แล้ว และเตรียมชี้แจงข้อเท็จจริงต่อไป
เมื่อวานนี้ (2 ธ.ค. 67) เวลา 18.30 น. น.ส.ไตรศุลี ไตรสรณกุล เลขานุการ รมว.มท. และโฆษกกระทรวงมหาดไทย เปิดเผยถึงกรณีมีการเผยแพร่ข่าวสารและข้อความในโซเชียลมีเดียว่า “กู้ภัย นครศรีธรรมราช นำถุงยังชีพไปช่วย ถูกกลุ่มชายฉกรรจ์ร่วม 20 คน บุกปล้น ที่ อ.เทพา ขู่ให้ออกจากพื้นที่ก่อน 6 โมงเย็น ไม่งั้นจะไม่ปลอดภัย”
กระทรวงมหาดไทยได้ตรวจสอบข้อเท็จจริงจากนายเอกชัย แก้วรัตนะ นายอำเภอเทพา ในฐานะผู้อำนวยการศูนย์บัญชาการเหตุการณ์ อุทกภัย วาตภัย และดินโคลนถล่ม 2567 อำเภอเทพา ซึ่งทางนายอำเภอเทพา ได้ยืนยันว่า “ไม่เป็นความจริง” โดยเรื่องดังกล่าว เป็นกรณีที่มีอินฟลูเอนเซอร์ในพื้นที่จังหวัดสงขลา ได้ร่วมกับมูลนิธิในพื้นที่จังหวัดนครศรีธรรมราช นำสิ่งของไปแจกจ่ายประชาชนผู้ประสบอุทกภัยในพื้นที่ ต.ท่าม่วง อ.เทพา ซึ่งระหว่างทาง ได้มีชาวบ้านบอกกับทีมงานที่กำลังขนสิ่งของเข้าไปแจกว่า “ขอสิ่งของบ้าง” แต่เป็นการพูดจาเสียงดัง สไตล์คนปักษ์ใต้ "ไม่ได้เป็นการข่มขู่ หรือมีการปิดล้อมแต่อย่างใด"
น.ส.ไตรศุลี กล่าวเพิ่มเติมว่า ขณะนี้ท่านนายอำเภอเทพา ได้พูดคุยกับผู้เป็นเจ้าของโพสต์ต้นเรื่องแล้ว โดยผู้โพสต์ได้ลบข้อความดังกล่าวแล้ว และอยู่ระหว่างร่วมกับอินฟลูเอนเซอร์และมูลนิธิในพื้นที่จังหวัดนครศรีธรรมราช โพสต์เล่าถึงเหตุการณ์ข้อเท็จจริง เพื่อสร้างความรับรู้และความเข้าใจที่ถูกต้อง ต่อไป

ที่มา : https://www.thaigov.go.th/news/contents/details/90945