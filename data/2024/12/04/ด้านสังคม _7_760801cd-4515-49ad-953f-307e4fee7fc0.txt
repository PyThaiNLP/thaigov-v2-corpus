รัฐบาลไทย-ข่าวทำเนียบรัฐบาล-“วราวุธ” โว พม. เปิด ศบปภ. ทันช่วยเหลือกลุ่มเปราะบาง หลังน้ำท่วมภาคใต้  จ่อขยายไปทั่วประเทศ


วันอังคารที่ 3 ธันวาคม 2567
“วราวุธ” โว พม. เปิด ศบปภ. ทันช่วยเหลือกลุ่มเปราะบาง หลังน้ำท่วมภาคใต้  จ่อขยายไปทั่วประเทศ
“วราวุธ” โว พม. เปิด ศบปภ. ทันช่วยเหลือกลุ่มเปราะบาง หลังน้ำท่วมภาคใต้  จ่อขยายไปทั่วประเทศ
วันที่ 3 ธันวาคม 2567 ที่ทำเนียบรัฐบาล นายวราวุธ ศิลปอาชา รัฐมนตรีว่าการกระทรวงพัฒนาสังคมและความมั่นคงของมนุษย์ (รมว.พม.) ให้สัมภาษณ์ถึงกรณี การช่วยเหลือผู้ประสบภัยน้ำท่วมในพื้นที่ภาคใต้ว่าทางกระทรวง พม. และผู้บริหารกระทรวง ได้มีการเปิดศูนย์บริหารการดูแลกลุ่มเปราะบางจากภัยพิบัติ (ศบปภ.) ตั้งแต่เดือนพฤศจิกายนที่ผ่านมา ก่อนเกิดอุทกภัย ซึ่งเป็นการจัดหาพื้นที่ให้กับกลุ่มเปราะบางที่ประสบปัญหาในพื้นที่อุทกภัย เพราะว่าแต่ละกระทรวงจะต้องมีศูนย์ฉุกเฉิน อาศัยรองรับประชาชนที่ไม่สามารถพักอาศัยอยู่ในบ้านพักของตนเองได้ แต่สำหรับพี่น้องกลุ่มเปราะบางที่ผ่านมายังไม่มีศูนย์ เพราะว่าเมื่อเวลาเกิดเหตุอย่างเช่นในพื้นที่ภาคใต้ ประชาชนกลุ่มเปราะบางจะต้องได้รับการดูแลในอีกลักษณะหนึ่ง แม้กระทั่งล่ามภาษามือ
นายวราวุธ กล่าวว่า เมื่อกระทรวงเปิด ศบปภ. ก็ทำให้ทันต่อสถานการณ์ เพราะจากการคาดการณ์แล้ว เพราะในช่วงปลายปี พื้นที่ภาคใต้จะเกิดสถานการณ์น้ำท่วม ทั้งนี้ กระทรวง  พม. ได้มีการทยอยเปิด ศบปภ. ให้ครบทุกจังหวัด และในวันที่ 13 - 14 ธันวาคมนี้ ตนและผู้บริหารกระทรวง พม. จะเดินทางไปที่จังหวัดเชียงใหม่เพื่อเปิด ศบปภ.
#ข่าวพม #พม #ศรส #esshelpme #1300 #วราวุธศิลปอาชา #วราวุธรับฟังทำจริง #พมพอใจให้ทุกวัยพึงพอใจในพม #พมหนึ่งเดียว #ศบปภ #ช่วยเหลือกลุ่มเปราะบาง #น้ำท่วม

ที่มา : https://www.thaigov.go.th/news/contents/details/90967