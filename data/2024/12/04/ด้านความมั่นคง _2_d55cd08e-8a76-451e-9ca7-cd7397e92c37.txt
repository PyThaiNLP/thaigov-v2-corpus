รัฐบาลไทย-ข่าวทำเนียบรัฐบาล- ทส. ร่วมเฝ้าฯ รับเสด็จ พระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินี ทรงเปิดการประชุมวิชาการนานาชาติ และทรงเปิดงานโครงการหลวง 2567


วันอังคารที่ 3 ธันวาคม 2567
ทส. ร่วมเฝ้าฯ รับเสด็จ พระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินี ทรงเปิดการประชุมวิชาการนานาชาติ และทรงเปิดงานโครงการหลวง 2567
ทส. ร่วมเฝ้าฯ รับเสด็จ พระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินี ทรงเปิดการประชุมวิชาการนานาชาติ และทรงเปิดงานโครงการหลวง 2567
ทส. ร่วมเฝ้าฯ รับเสด็จ พระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินี ทรงเปิดการประชุมวิชาการนานาชาติ และทรงเปิดงานโครงการหลวง 2567
วันที่ 1 ธันวาคม 2567 เวลา 15.00 น. นายจตุพร  บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม (ปกท.ทส.) พร้อมด้วยคณะผู้บริหาร ทส. ร่วมเข้าเฝ้าฯ รับเสด็จพระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินี เสด็จพระราชดำเนินไปทรงเปิดการประชุมวิชาการนานาชาติ "จากการพัฒนาทางเลือกมุ่งสู่การพัฒนาที่ยั่งยืน : เสริมสร้างความเข้มแข็งให้กับการพัฒนาทางเลือก เพื่อรับมือการท้าทายทุกประเด็นของโลก" (The Royal Project International Conference :  From AD to SDGs : Empowering AD to Address Global Challenges) และทรงเปิดงานโครงการหลวง 2567 "Hats on Hills ห่มเขา ด้วยเงาไม้ ใต้ร่มพระบารมี 55 ปี โครงการหลวง" ณ อุทยานหลวงราชพฤกษ์ อำเภอเมืองเชียงใหม่ จังหวัดเชียงใหม่
การประชุมวิชาการนานาชาติฯ ครั้งนี้จัดขึ้นเพื่อเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ระหว่างวันที่ 1 - 4 ธันวาคม 2567 ณ อุทยานหลวงราชพฤกษ์ อำเภอเมืองเชียงใหม่ จังหวัดเชียงใหม่ ด้วยสำนึกในพระมหากรุณาธิคุณที่ทรงตั้งพระราชปณิธานที่จะสืบสาน รักษา และต่อยอด ตามพระราชประสงค์ของพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร จนเกิดผลสำเร็จเป็นที่ประจักษ์ เกิดประโยชน์อเนกอนันต์ต่อเนื่องมาจนครบ 55 ปี โดยมีผู้เชี่ยวชาญ นักวิชาการ และผู้ปฏิบัติงานจากหลากหลายภูมิภาคเข้าร่วม จำนวน 450 คน
นอกจากนี้ ยังมีการจัดงานโครงการหลวง 2567 ภายใต้แนวคิด "Hats on Hills ห่มเขาด้วยเงาไม้ ใต้ร่มพระบารมี 55 ปี โครงการหลวง" ระหว่างวันที่ 1 - 10 ธันวาคม 2567 เพื่อจัดแสดงนิทรรศการเฉลิมพระเกียรติฯ นิทรรศการผลสำเร็จทางวิชาการ การจำหน่ายผลิตผลและผลิตภัณฑ์แปรรูปของมูลนิธิฯ การแสดงการสาธิตการประกอบอาหาร รวมถึงศิลปะประดิษฐ์จากเยาวชนและประชาชนที่ใช้ผลิตผลและผลิตภัณฑ์จากมูลนิธิโครงการหลวง

ที่มา : https://www.thaigov.go.th/news/contents/details/90942