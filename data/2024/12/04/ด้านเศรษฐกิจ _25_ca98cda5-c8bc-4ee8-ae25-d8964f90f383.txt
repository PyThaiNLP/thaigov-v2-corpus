รัฐบาลไทย-ข่าวทำเนียบรัฐบาล-“รัฐมนตรี เอกนัฏ เข้าร่วมพิธีสวนสนามของทหารรักษาพระองค์ เนื่องในโอกาสมหามงคลเฉลิมพระชนมพรรษา 6 รอบ” 


วันพุธที่ 4 ธันวาคม 2567
04/12/2567
พิมพ์
“รัฐมนตรี เอกนัฏ เข้าร่วมพิธีสวนสนามของทหารรักษาพระองค์ เนื่องในโอกาสมหามงคลเฉลิมพระชนมพรรษา 6 รอบ”
“รัฐมนตรี เอกนัฏ เข้าร่วมพิธีสวนสนามของทหารรักษาพระองค์ เนื่องในโอกาสมหามงคลเฉลิมพระชนมพรรษา 6 รอบ”
3 ธันวาคม 2567 นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม และนายณัฐพล รังสิตพล ปลัดกระทรวงอุตสาหกรรม ร่วมเข้าเฝ้าทูลละอองธุลีพระบาทรับเสด็จ พระบาทสมเด็จพระเจ้าอยู่หัว และสมเด็จพระนางเจ้า ฯ พระบรมราชินี เสด็จพระราชดำเนินในพิธีสวนสนามและถวายสัตย์ปฏิญาณตนของทหารรักษาพระองค์ เนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567 ณ พระลานพระราชวังดุสิต
ในการนี้ พลเอกหญิง สมเด็จพระนางเจ้าสุทิดา พัชรสุธา พิมลลักษณ พระบรมราชินี ทรงนำการสวนสนามของทหารมหาดเล็กราชวัลลภรักษาพระองค์ และทหารรักษาพระองค์สามเหล่าทัพในตำแหน่ง องค์ผู้บังคับกองผสม พร้อมด้วยพลเอกหญิง สมเด็จพระเจ้าลูกเธอ เจ้าฟ้าสิริวัณณวรี นารีรัดนราชกัญญา ร่วมสวนสนาม ทรงม้านำขบวนกองพันทหารม้ารักษาพระองค์ ในตำแหน่งองค์ผู้บังคับกองพันทหารม้ารักษาพระองค์
นับเป็นการสวนสนามครั้งแรกในรัชกาลที่ 10 อันเป็นการแสดงออกถึงความจงรักภักดี ความเข้มแข็ง และความพร้อมเพรียงของกองทัพไทย เพื่อถวายพระเกียรติยศสูงสุดแด่องค์จอมทัพไทย

ที่มา : https://www.thaigov.go.th/news/contents/details/91026