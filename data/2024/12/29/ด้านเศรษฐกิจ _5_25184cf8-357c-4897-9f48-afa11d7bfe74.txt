รัฐบาลไทย-ข่าวทำเนียบรัฐบาล-รมช.อัครา มอบโฉนดที่ดินเพื่อการเกษตร ส่งความสุขปีใหม่มอบให้เกษตรกรในเขตปฏิรูปที่ดิน ประจำปี พ.ศ. 2568 และมอบปัจจัยการผลิตให้แก่เกษตรกร พร้อมเชิญชวนเที่ยวงานมหกรรมการเกษตรและท่องเที


วันอาทิตย์ที่ 29 ธันวาคม 2567
รมช.อัครา มอบโฉนดที่ดินเพื่อการเกษตร ส่งความสุขปีใหม่มอบให้เกษตรกรในเขตปฏิรูปที่ดิน ประจำปี พ.ศ. 2568 และมอบปัจจัยการผลิตให้แก่เกษตรกร พร้อมเชิญชวนเที่ยวงานมหกรรมการเกษตรและท่องเที
รมช.อัครา มอบโฉนดที่ดินเพื่อการเกษตร ส่งความสุขปีใหม่มอบให้เกษตรกรในเขตปฏิรูปที่ดิน ประจำปี พ.ศ. 2568 และมอบปัจจัยการผลิตให้แก่เกษตรกร พร้อมเชิญชวนเที่ยวงานมหกรรมการเกษตรและท่องเที่ยวถนนสายดอกไม้งามริมกว๊านพะเยา
นายอัครา พรหมเผ่า รัฐมนตรีช่วยว่าการกระทรวงเกษตรและสหกรณ์ เป็นประธานเปิดงานกิจกรรมการมอบโฉนดที่ดินเพื่อการเกษตร ส่งความสุขปีใหม่มอบให้เกษตรกรในเขตปฏิรูปที่ดิน ประจำปี พ.ศ. 2568 และมอบปัจจัยการผลิตให้แก่เกษตรกร ณ เวทีกลาง Zone 6 ภายในงานมหกรรมการเกษตรและท่องเที่ยวถนนสายดอกไม้งามริมกว๊านพะเยา จังหวัดพะเยา
สำหรับกิจกรรมภายในงาน รัฐมนตรีช่วยว่าการกระทรวงเกษตรและสหกรณ์ และผู้บริหารหน่วยงานในสังกัดได้มอบป้ายรับรองร้านอาหาร Q Restaurant Premium ของสำนักงานมาตรฐานสินค้าเกษตรและอาหารแห่งชาติ ให้แก่ร้านเฮียอู๊ด ข้าวต้มโต้รุ่ง มอบพันธุ์ปลาจากกรมประมงให้เกษตรกร จำนวน 5 ราย มอบป้ายสระน้ำประจำไร่นา (บ่อจิ๋ว) ขนาด 1,260 ลบ.ม. ของกรมพัฒนาที่ดิน ให้เกษตรกร จำนวน 5 ราย มอบกล้าพันธุ์ทุเรียนจันทบุรี ของกรมวิชาการเกษตร จำนวน 5 ราย มอบออมสินโครงการส่งความสุข ส่งเสริมการออม ของกรมตรวจบัญชีสหกรณ์ จำนวน 100 ใบ และมอบโฉนดที่ดินเพื่อการเกษตร จากสำนักงานปฏิรูปที่ดินเพื่อเกษตรกรรม จำนวน 100 ราย
"การจัดงานมหกรรมการเกษตรและท่องเที่ยวถนนสายดอกไม้งามริมกว๊านพะเยาเป็นปีที่ 2 ซึ่งเป็นงานที่รวบรวมหน่วยงานในสังกัดกระทรวงเกษตรและสหกรณ์มาจัดงานเพื่อถ่ายทอดองค์ความรู้แก่พี่น้องเกษตรกรและประชาชนที่สนใจได้เข้ามาเที่ยวชมงาน โดยทุกหน่วยงานได้นำนวัตกรรมและเทคโนโลยีมาส่งเสริมและสนับสนุนให้พี่น้องเกษตรกรได้เข้าถึงกระทรวงเกษตรฯ มากยิ่งขึ้น และในโอกาสนี้ ขอถือโอกาสเชิญชวนพี่น้องประชาชน มาท่องเที่ยวจังหวัดพะเยา หลีกหนีความวุ่นวายแล้วมาเที่ยวเมืองรอง สัมผัสบรรยากาศสโลว์ไลฟ์ นั่งชิมกาแฟริมกว๊านพะเยา หรือนั่งเรือไหว้พระกลางน้ำ พร้อมสัมผัสวิถีชีวิตคนเมืองเหนือ " นายอัครา กล่าว

ที่มา : https://www.thaigov.go.th/news/contents/details/91867