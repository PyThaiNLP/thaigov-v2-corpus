รัฐบาลไทย-ข่าวทำเนียบรัฐบาล-ปลัด สธ. ตรวจเยี่ยมการดำเนินงานด้านการแพทย์และสาธารณสุขในช่วงเทศกาลปีใหม่ พ.ศ.2568 จ.ตราด


วันอาทิตย์ที่ 29 ธันวาคม 2567
ปลัด สธ. ตรวจเยี่ยมการดำเนินงานด้านการแพทย์และสาธารณสุขในช่วงเทศกาลปีใหม่ พ.ศ.2568 จ.ตราด
ปลัดกระทรวงสาธารณสุขลงพื้นที่ตรวจเยี่ยมการดำเนินงานด้านการแพทย์และสาธารณสุขในช่วงเทศกาลปีใหม่ พ.ศ.2568
วันที่ 29 ธ.ค. 67 นพ.โอภาส การย์กวินพงศ์ ปลัดกระทรวงสาธารณสุข พร้อมด้วย นพ.โสภณ เอี่ยมศิริถาวร ผู้ตรวจราชการกระทรวงสาธารณสุข เขตสุขภาพที่ 6 นพ.สุภโชค เวชภัณฑ์เภสัช รักษาการผู้ตรวจราชการกระทรวงสาธารณสุข เขตสุขภาพที่ 2 และคณะผู้บริหาร ลงพื้นที่ จ.ตราด เยี่ยมให้กำลังใจเจ้าหน้าที่ที่ปฏิบัติงานป้องกันและลดอุบัติเหตุทางถนน ช่วงเทศกาลปีใหม่ 2568 ณ ด่านตรวจท่าจอด อ.เขาสมิง และตรวจเยี่ยมโรงพยาบาลตราด ติดตามการเตรียมความพร้อมรองรับผู้ป่วยอุบัติเหตุ-ฉุกเฉิน มาตรการรองรับเหตุรุนแรงในโนโรงพยาบาล และการพัฒนาโครงสร้างภายในอาคารรองรับการพัฒนาระบบบริการประชาชน พร้อมเยี่ยมให้กำลังใจบุคลากรและเจ้าหน้าที่ของโรงพยาบาลที่ปฏิบัติงานในช่วงเทศกาลปีใหม่ 2568  และชื่นชมที่ช่วยกันดูแลพัฒนาโรงพยาบาลให้มีความสะอาด น่ามอง ตามแนวคิด "รพ.น่าชม ร่มรื่น เป็นมิตรกับสิ่งแวดล้อม" โดยมี นพ.วรา เศลวัตนะกุล นายแพทย์สาธารณสุขจังหวัดตราด นพ.สุชาติ ตันตินิรามัย ผู้อำนวยการโรงพยาบาลตราด และคณะให้การต้อนรับ
**********************************

ที่มา : https://www.thaigov.go.th/news/contents/details/91866