รัฐบาลไทย-ข่าวทำเนียบรัฐบาล-นายกฯ รับรายงานล่าสุด มีคนไทย 2 คนในไฟลต์ Jeju Air รอทางการเกาหลีใต้ตรวจสอบยอดผู้บาดเจ็บ


วันอาทิตย์ที่ 29 ธันวาคม 2567
29/12/2567
พิมพ์
นายกฯ รับรายงานล่าสุด มีคนไทย 2 คนในไฟลต์ Jeju Air รอทางการเกาหลีใต้ตรวจสอบยอดผู้บาดเจ็บ
นายกฯ รับรายงานล่าสุด มีคนไทย 2 คนในไฟลต์ Jeju Air รอทางการเกาหลีใต้ตรวจสอบยอดผู้บาดเจ็บ
วันนี้ (29 ธ.ค.67) เวลา 12.15 น. นายจิรายุ ห่วงทรัพย์ โฆษกประจำสำนักนายกรัฐมนตรี เปิดเผยว่า หลังจากนางสาว แพทองธาร ชินวัตร นายกรัฐมนตรี ได้รับรายงานกรณีสายการบิน Jeju Air  ไถลไปชนรั้ว เป็นเหตุให้มีผู้เสียชีวิต และได้รับบาดเจ็บ ซึ่งได้รับรายงานล่าสุดเมื่อเวลา 12.00 น. ที่ผ่านมาว่า คนไทยโดยสารไปบนเครื่องบินลำดังกล่าว 2 คน เป็นสุภาพสตรีทั้ง 2 คน อายุ 22 ปีหนึ่งคน และ 45 ปี 1 คน ซึ่งอยู่ระหว่างตรวจสอบ รายละเอียดรายชื่อผู้บาดเจ็บและผู้รอดชีวิตจากเกาหลีใต้อยู่ ซึ่งได้รับรายงานว่า เอกอัครราชทูตไทยติดต่อประสานงานเพื่อขอข้อมูลดังกล่าวในขณะนี้อยู่

ที่มา : https://www.thaigov.go.th/news/contents/details/91864