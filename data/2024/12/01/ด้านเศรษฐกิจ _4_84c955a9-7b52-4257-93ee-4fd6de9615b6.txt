รัฐบาลไทย-ข่าวทำเนียบรัฐบาล-​"รมว.เอกนัฏ" นำทีม "ดีพร้อม" ลุยเมืองน่าน หารือการแก้ไขปัญหาสถานการณ์น้ำท่วม เดินหน้าพัฒนาผลิตภัณฑ์จากโกโก้ และกาแฟอย่างยั่งยืน


วันเสาร์ที่ 30 พฤศจิกายน 2567
30/11/2567
พิมพ์
​"รมว.เอกนัฏ" นำทีม "ดีพร้อม" ลุยเมืองน่าน หารือการแก้ไขปัญหาสถานการณ์น้ำท่วม เดินหน้าพัฒนาผลิตภัณฑ์จากโกโก้ และกาแฟอย่างยั่งยืน
​"รมว.เอกนัฏ" นำทีม "ดีพร้อม" ลุยเมืองน่าน หารือการแก้ไขปัญหาสถานการณ์น้ำท่วม เดินหน้าพัฒนาผลิตภัณฑ์จากโกโก้ และกาแฟอย่างยั่งยืน
จ.น่าน 26 พฤศจิกายน 2567 - นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม ลงพื้นที่จังหวัดน่าน เพื่อหารือหน่วยงานที่เกี่ยวข้องในการรายงานการแก้ไขปัญหาสถานการณ์น้ำท่วม และการสร้างโอกาสทางธุรกิจเกษตรอุตสาหกรรม  พร้อมด้วย นายณัฐพล รังสิตพล ปลัดกระทรวงอุตสาหกรรม นายพงศ์พล ยอดเมืองเจริญ เลขานุการรัฐมนตรีว่าการกระทรวงอุตสาหกรรมและโฆษกกระทรวงอุตสาหกรรม นางสาวณัฏฐิญา เนตยสุภา อธิบดีกรมส่งเสริมอุตสาหกรรม นางดวงดาว ขาวเจริญ รองอธิบดีกรมส่งเสริมอุตสาหกรรม คณะผู้บริหารกระทรวงอุตสาหกรรม และเจ้าหน้าที่ดีพร้อม ณ กาแฟบ้านไทลื้อ อำเภอปัว จังหวัดน่าน
การหารือหน่วยงานของกระทรวงอุตสาหกรรมที่เกี่ยวข้องในครั้งนี้ ประกอบไปด้วย สำนักงานอุตสาหกรรมจังหวัดน่าน ศูนย์ส่งเสริมอุตสาหกรรมภาคที่ 1 และศูนย์วิจัยและพัฒนาวัสดุอุตสาหกรรมสร้างสรรค์ กรมส่งเสริมอุตสาหกรรม โดยในช่วงของการร่วมหารือกัน ได้มีการรายงานการแก้ไขปัญหาสถานการณ์น้ำท่วมโดยสำนักงานอุตสาหกรรมจังหวัดน่าน ซึ่งมีการดำเนินการร่วมกับหน่วยงานที่เกี่ยวข้องจัดประชุมเชิงปฎิบัติการร่วมกัน ระดมความคิดเห็นและข้อผิดพลาด เพื่อป้องกันเหตุและเตรียมความพร้อมรับมือสถานการณ์ และจะได้นำแผนการเตรียมความพร้อมดังกล่าว มาบูรณาการในการเฝ้าระวังและแจ้งเตือนเหตุอุทกภัยให้ผู้ประกอบการกิจการโรงงาน/สถานประกอบการ ได้อย่างทันท่วงที อีกทั้งได้มีการแนะนำและให้คำปรึกษาผู้ประกอบกิจการ เกี่ยวกับอุปกรณ์ที่มีประสิทธิภาพ ที่จะสามารถช่วยป้องกันเหตุอุกทกภัยเบื้องต้น และการแจ้งช่องทางที่จะสามารถทราบข้อมูลข่าวสารจากหน่วยงานราชการเพื่อป้องกันเหตุ
นอกจากนี้ ได้มีการรายงานผลการส่งเสริมผู้ประกอบการในพื้นที่ผ่านการพัฒนาโกโก้ที่เป็นพืชเศรษฐกิจ โดยพบว่า เปลือกโกโก้ที่เป็นวัสดุที่เหลือใช้จากกระบวนการแปรรูปโกโก้ สามารถนำมาพัฒนาต่อยอด เพื่อเพิ่มมูลค่าให้เป็นผลิตภัณฑ์เซรามิกได้ ดีพร้อมจึงได้มีทำการทดลองและพัฒนาเป็นสูตรเคลือบเซรามิกจากขี้เถ้าเปลือกโกโก้ จนสามารถนำมาประยุกต์ใช้กับกระบวนการผลิตเซรามิก และสามารถนำไปต่อยอดเป็นสินค้าหรือเป็นผลิตภัณฑ์เซรามิกที่ใช้ในร้านอาหารในอนาคตต่อไป

ที่มา : https://www.thaigov.go.th/news/contents/details/90853