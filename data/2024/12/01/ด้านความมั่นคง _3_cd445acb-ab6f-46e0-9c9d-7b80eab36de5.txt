รัฐบาลไทย-ข่าวทำเนียบรัฐบาล-พระภิกษุประมาณ 500 รูป และพุทธศาสนิกชน ร่วมพิธีเจริญพระพุทธมนต์ตามโครงการจาริกธุดงค์ธรรมยาตราเผยแผ่ธรรมเฉลิมพระเกียรติฯ ณ วัดมหาธาตุวชิรมงคล จังหวัดกระบี่ 


วันเสาร์ที่ 30 พฤศจิกายน 2567
30/11/2567
พิมพ์
พระภิกษุประมาณ 500 รูป และพุทธศาสนิกชน ร่วมพิธีเจริญพระพุทธมนต์ตามโครงการจาริกธุดงค์ธรรมยาตราเผยแผ่ธรรมเฉลิมพระเกียรติฯ ณ วัดมหาธาตุวชิรมงคล จังหวัดกระบี่
พระภิกษุประมาณ 500 รูป และพุทธศาสนิกชน ร่วมพิธีเจริญพระพุทธมนต์ตามโครงการจาริกธุดงค์ธรรมยาตราเผยแผ่ธรรมเฉลิมพระเกียรติฯ ณ วัดมหาธาตุวชิรมงคล จังหวัดกระบี่
เมื่อค่ำวันที่ 30 พฤศจิกายน 2567 ที่บริเวณลานหน้าพระมหาธาตุเจดีย์ วัดมหาธาตุวชิรมงคล หรือวัดบางโทง ต.นาเหนือ อ.อ่าวลึก จังหวัดกระบี่ พระอาจารย์จรัน อนังคโณ สำนักปฏิบัติธรรมอุทยานธรรมดงยาง ต.คลีกลิ้ง อ.ศิลาลาด จ.ศรีสะเกษ นำคณะพระภิกษุจากทั่วประเทศโครงการจาริกธุดงค์ธรรมยาตราเผยแผ่ธรรมเฉลิมพระเกียรติพระบาทสมเด็จพระเจ้าอยู่หัว ประมาณ 500 รูป และพุทธศาสนิกชน ร่วมพิธีเจริญพระพุทธมนต์ถวายเป็นพระราชกุศลแด่พระบาทสมเด็จพระเจ้าอยู่หัว และพระบรมวงศานุวงศ์ทุกพระองค์ โดยมีพระเทพวชิรากร เจ้าอาวาสวัดมหาธาตุวชิร รองเจ้าคณะภาค 17 เป็นประธานฝ่ายสงฆ์ และ นายอังกูร  ศีลาเทวากูล ผู้ว่าราชการจังหวัดกระบี่ เป็นประธานฝ่ายฆราวาส
ซึ่งหลังประกอบพิธีเจริญพระพุทธมนต์แล้ว คณะสงฆ์และพุทธศาสนิกชน ได้ร่วมกันเวียนเทียนประทักษิณรอบพระมหาธาตุเจดีย์ วัดมหาธาตุวชิรมงคล จำนวน 3 รอบ เพื่อถวายเป็นพุทธบูชาด้วย
สำหรับวันที่ 1 ธันวาคม 2567 เวลา 10.00 น. พระบาทสมเด็จพระเจ้าอยู่หัว ทรงพระกรุณาโปรดเกล้าโปรดกระหม่อม พระราชทานให้ถวายภัตตาหารแก่พระภิกษุโครงการจาริกธุดงค์ธรรมยาตราเผยแผ่ธรรมเฉลิมพระเกียรติ
จากนั้นเวลา 13.00 น.คณะพระภิกษุออกจาริกธุดงค์จากวัดมหาธาตุวชิรมงคล จังหวัดกระบี่ ไปยังองค์พระปฐมเจดีย์ จังหวัดนครปฐม ระหว่างวันที่ 1 ธันวาคม 2567 - 19 ม.ค.2568

ที่มา : https://www.thaigov.go.th/news/contents/details/90850