รัฐบาลไทย-ข่าวทำเนียบรัฐบาล-​"ดีพร้อม" นำทีมส่งมอบ "ถุง MIND ไม่ทิ้งกัน" ร่วมใจช่วยเหลือพี่น้องผู้ประสบภัยพิบัติในพื้นที่ภาคใต้


วันเสาร์ที่ 30 พฤศจิกายน 2567
30/11/2567
พิมพ์
​"ดีพร้อม" นำทีมส่งมอบ "ถุง MIND ไม่ทิ้งกัน" ร่วมใจช่วยเหลือพี่น้องผู้ประสบภัยพิบัติในพื้นที่ภาคใต้
​"ดีพร้อม" นำทีมส่งมอบ "ถุง MIND ไม่ทิ้งกัน" ร่วมใจช่วยเหลือพี่น้องผู้ประสบภัยพิบัติในพื้นที่ภาคใต้
กรุงเทพฯ 29 พฤศจิกายน 2567 - นางสาวณัฏฐิญา เนตยสุภา อธิบดีกรมส่งเสริมอุตสาหกรรม ได้มอบหมายให้ นางดวงดาว ขาวเจริญ รองอธิบดีกรมส่งเสริมอุตสาหกรรม คณะผู้บริหาร และเจ้าหน้าที่ดีพร้อม (DIPROM) ร่วมบรรจุและขนย้าย "ถุงอุตสาหกรรมรวมใจ MIND ไม่ทิ้งกัน" ขึ้นรถบรรทุกเพื่อลำเลียงไปส่งมอบเป็นกำลังใจให้กับประชาชนที่ได้รับความเดือดร้อน รวมถึงได้รับผลกระทบจากภัยพิบัติในพื้นที่ภาคใต้ ณ ห้องนิทรรศการ ชั้น 1 อาคารกรมส่งเสริมอุตสาหกรรม (DIPROM Headquarter) ซึ่งภายในถุงบรรจุสิ่งของอุปโภค บริโภค และของใช้ที่จำเป็น เช่น ข้าวสาร น้ำตาลทราย บะหมี่กึ่งสำเร็จรูป เป็นถุงยังชีพที่ได้รับการสนับสนุนจากหน่วยงานรัฐ ภาคเอกชน ผู้ประกอบการโรงงานอุตสาหกรรมทั่วประเทศที่รวมใจส่งมอบรอยยิ้ม เป็นกำลังใจให้กับผู้ประชาชนที่ได้รับความเดือดร้อนจากภัยพิบัติในพื้นที่จังหวัดสงขลาและจังหวัดใกล้เคียงในการก้าวข้ามช่วงเวลาที่ยากลำบากไปได้ ตามนโยบายของนายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม ในการเตรียมมาตรการป้องกันให้พร้อมรับมือกับปัญหาภัยพิบัติอย่างเต็มประสิทธิภาพ เพื่อสร้างความมั่นใจให้กับผู้ประกอบการและประชาชน

ที่มา : https://www.thaigov.go.th/news/contents/details/90851