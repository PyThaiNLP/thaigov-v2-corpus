รัฐบาลไทย-ข่าวทำเนียบรัฐบาล-“คารม” เผย ศธ. เปิดโรงเรียนใช้เป็นศูนย์พักพิงเหตุอุทกภัยในพื้นที่ภาคใต้-ชายแดนใต้ ช่วยเหลือครู-นร.ผู้ประสบภัย


วันอาทิตย์ที่ 1 ธันวาคม 2567
01/12/2567
พิมพ์
“คารม” เผย ศธ. เปิดโรงเรียนใช้เป็นศูนย์พักพิงเหตุอุทกภัยในพื้นที่ภาคใต้-ชายแดนใต้ ช่วยเหลือครู-นร.ผู้ประสบภัย
“คารม” เผย ศธ. เปิดโรงเรียนใช้เป็นศูนย์พักพิงเหตุอุทกภัยในพื้นที่ภาคใต้-ชายแดนใต้ ช่วยเหลือครู-นร.ผู้ประสบภัย
วันนี้ (1 ธันวาคม 2567) นายคารม พลพรกลาง รองโฆษกประจำสำนักนายกรัฐมนตรี เปิดเผยว่า จากสถานการณ์น้ำท่วมภาคใต้ในขณะนี้ ซึ่งส่งผลให้เกิดอุทกภัยในหลายพื้นที่ รัฐบาลบูรณาความร่วมมือจากทุกหน่วยงานเร่งให้ความช่วยเหลืออย่างเต็มที่ ไม่ทอดทิ้งพี่น้องชาวใต้ที่กำลังผู้ประสบอุทกภัยน้ำท่วม
นายคารม กล่าวต่อว่า ในส่วนของ ข้าราชการครู บุคลากรทางการศึกษา ตลอดจนนักเรียนและผู้ปกครอง ที่ได้รับผลกระทบจากเหตุอุทกภัยดังกล่าว ทางกระทรวงศึกษาธิการได้สั่งการให้ตั้งศูนย์ช่วยเหลือผู้ประสบภัยฯ อย่างเร่งด่วน โดย สพฐ. ได้แจ้งไปยังสำนักงานเขตพื้นที่การศึกษาในสังกัด เพื่อแจ้งไปยังโรงเรียนในเขตพื้นที่ภาคใต้ที่ได้รับผลกระทบและใกล้เคียง ให้เปิดพื้นที่ในโรงเรียนที่สามารถใช้อาคารและสถานที่ภายในบริเวณโรงเรียนเพื่อเป็นศูนย์พักพิงและช่วยเหลือผู้ประสบภัยได้ และประสานการทำงานร่วมกับหน่วยงานอื่นในพื้นที่เพื่อดูแลประชาชน พร้อมจัดข้าราชการครูและบุคลากรทางการศึกษาที่มีจิตอาสา ช่วยเหลือและอำนวยความสะดวกแก่ประชาชนที่ได้รับผลกระทบ พร้อมกันนี้ ได้มีการจัดตั้งศูนย์ช่วยเหลือและบรรเทาความเดือดร้อนจากเหตุอุทกภัยด้วย
“หากต้องการความช่วยเหลือ สามารถติดต่อโดยตรงได้ที่
ว่าที่ร้อยตรี ธนุ วงษ์จินดา เลขาธิการ กพฐ. โทร.089-569-2959
นายภูธร จันทะหงษ์ ปุณยจรัสธำรง ผู้ช่วยเลขาธิการ กพฐ. โทร. 081-780-2897
นายสราวุธ เดชมณีรัตน์ ผอ.สำนักพัฒนาการศึกษาเขตพัฒนาเฉพาะกิจชายแดนภาคใต้ โทร.094-919-0111” นายคารม กล่าว

ที่มา : https://www.thaigov.go.th/news/contents/details/90856