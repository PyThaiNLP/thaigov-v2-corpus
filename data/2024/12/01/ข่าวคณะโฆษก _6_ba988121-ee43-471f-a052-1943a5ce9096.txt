รัฐบาลไทย-ข่าวทำเนียบรัฐบาล-“อนุกูล” เผย ก.เกษตรฯ เร่งช่วยเหลือด้านปศุสัตว์อย่างครอบคลุม ขอพี่น้องชาวใต้มั่นใจ


วันอาทิตย์ที่ 1 ธันวาคม 2567
01/12/2567
พิมพ์
“อนุกูล” เผย ก.เกษตรฯ เร่งช่วยเหลือด้านปศุสัตว์อย่างครอบคลุม ขอพี่น้องชาวใต้มั่นใจ
“อนุกูล” เผย ก.เกษตรฯ เร่งช่วยเหลือด้านปศุสัตว์อย่างครอบคลุม ขอพี่น้องชาวใต้มั่นใจ
นายอนุกูล พฤกษานุศักดิ์ รองโฆษกประจำสำนักนายกรัฐมนตรี เผย ความคืบหน้าการช่วยเหลือด้านปศุสัตว์ให้แก่พี่น้องเกษตรกรภาคใต้ที่ประสบอุทกภัยน้ำท่วมว่า กรมปศุสัตว์ได้ช่วยเหลือเฉพาะหน้าในเบื้องต้นแล้ว ดังนี้ 1. แจกเสบียงพืชอาหารสัตว์ 134,240 กิโลกรัม  2. อพยพสัตว์ 207,793 ตัว 3. สนับสนุนชุดส่งเสริมสุขภาพสัตว์ (แร่ธาตุ/ยาปฏิชีวนะ/วิตามิน) 268 ชุด 4. รักษาสัตว์ 701ตัว 5. ถุงยังชีพสัตว์ 158 ถุง
ทั้งนี้ หน่วยงานที่เกี่ยวข้อง จะเร่งสำรวจความเสียหายที่เกิดขึ้นจากอุทกภัย และการให้ความช่วยเหลือเยียวยาตามระเบียบกระทรวงการคลังว่าด้วยเงินทดรองราชการ ช่วยเหลือประสบภัยพิบัติกรณีฉุกเฉิน พ.ศ. 2562 รวมทั้ง วางแผนฟื้นฟูภายหลังน้ำลด เพื่อที่เกษตรกรจะสามารถกลับมาประกอบอาชีพและมีรายได้ตามปกติโดยเร็ว
สำหรับความเสียหายด้านปศุสัตว์ กระทรวงเกษตรและสหกรณ์ รายงานว่า (30 พ.ย. 67) มีพื้นที่ได้รับผลกระทบจากอุทกภัย 9 จังหวัดได้แก่ ชุมพร นครศรีธรรมราช พัทลุง นราธิวาส ปัตตานี ยะลา สงขลา  สตูล และ ตรัง จำนวน 71 อำเภอ 425 ตำบล 2,235 หมู่บ้าน มีเกษตรกรที่ได้รับผลกระทบ 117,400 ราย สัตว์ในพื้นที่น้ำท่วม 5,753,340  ตัวแบ่งเป็น โค 215,925 ตัว กระบือ 8,453 ตัว สุกร 75,164 ตัว แพะ/แกะ 135,775 ตัว และสัตว์ปีก 5,318,023 ตัว ส่วนแปลงหญ้าเลี้ยงสัตว์ที่ได้รับผลกระทบ 6,017.50
“ เกษตรกรผู้ประสบอุทกภัยสามารถติดต่อขอรับการสนับสนุนเสบียงอาหารสัตว์ได้ที่
1. สำนักงานปศุสัตว์จังหวัด
2. สำนักงานปศุสัตว์อำเภอ
3. ศูนย์วิจัยและพัฒนาอาหารสัตว์ในพื้นที่
4. กลุ่มโครงการพิเศษและป้องกันภัยพิบัติด้านปศุสัตว์ กองส่งเสริมและพัฒนาปศุสัตว์ โทร. 0 2653 4444 ต่อ 3315”นายอนุกูล กล่าว

ที่มา : https://www.thaigov.go.th/news/contents/details/90873