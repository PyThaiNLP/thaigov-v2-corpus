รัฐบาลไทย-ข่าวทำเนียบรัฐบาล-พม. เปิดศูนย์พักพิงชั่วคราว ดูแลกลุ่มเปราะบางน้ำท่วมใต้


วันศุกร์ที่ 6 ธันวาคม 2567
06/12/2567
พิมพ์
พม. เปิดศูนย์พักพิงชั่วคราว ดูแลกลุ่มเปราะบางน้ำท่วมใต้
พม. เปิดศูนย์พักพิงชั่วคราว ดูแลกลุ่มเปราะบางน้ำท่วมใต้
พม. เปิดศูนย์พักพิงชั่วคราว ดูแลกลุ่มเปราะบางน้ำท่วมใต้
.
กระทรวงการพัฒนาสังคมและความมั่นคงของมนุษย์ (พม.) เปิดศูนย์พักพิงชั่วคราวในหน่วยงานของกระทรวง พม. ได้แก่ ศูนย์พัฒนาการจัดการสวัสดิการสังคมผู้สูงอายุบ้านทักษิณจังหวัดยะลา บ้านพักเด็กและครอบครัวจังหวัดสงขลายะลาและปัตตานี และศูนย์คุ้มครองคนไร้ที่พึ่งจังหวัดยะลา เพื่อรองรับกลุ่มเปราะบางที่ได้รับผลกระทบจากน้ำท่วม พร้อมมอบเงินสงเคราะห์และเครื่องอุปโภคบริโภคที่จำเป็น รวมถึงเยียวยาครอบครัวที่มีผู้เสียชีวิต
.
นอกจากนี้ ยังร่วมมือกับภาคีเครือข่ายในพื้นที่ จัดตั้งศูนย์พักพิงชั่วคราว 196 แห่ง รองรับผู้อพยพ 5,150 คน โดยจัดสรรทรัพยากรที่จำเป็น กิจกรรมสันทนาการเพื่อผ่อนคลาย และประสานโรงพยาบาลในการลงพื้นที่ตรวจสุขภาพกลุ่มเปราะบาง พร้อมเดินหน้าวางแผนช่วยเหลืออย่างต่อเนื่อง เพื่อบรรเทาความเดือดร้อนแก่กลุ่มเปราะบางผู้ประสบภัย
.
ขอความช่วยเหลือ โทร. สายด่วน พม. 1300 ได้ตลอด 24 ชั่วโมง
.
อ่านเพิ่มเติม คลิก >> https://www.thaigov.go.th/news/contents/details/90919
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/91094