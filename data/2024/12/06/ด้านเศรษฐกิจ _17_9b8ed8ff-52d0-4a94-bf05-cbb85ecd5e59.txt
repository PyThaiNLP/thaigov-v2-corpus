รัฐบาลไทย-ข่าวทำเนียบรัฐบาล-กระทรวงเกษตรฯ รวมพลังช่วยเหลือผู้ประสบอุทกภัยภาคใต้ จัดกิจกรรมรับบริจาคสิ่งของเพื่อนำไปช่วยเหลือได้รับผลกระทบจากน้ำท่วม ณ ศูนย์รับบริจาคเพื่อช่วยเหลือผู้ประสบอุทกภัยภาคใต้ ปี 2567 


วันศุกร์ที่ 6 ธันวาคม 2567
กระทรวงเกษตรฯ รวมพลังช่วยเหลือผู้ประสบอุทกภัยภาคใต้ จัดกิจกรรมรับบริจาคสิ่งของเพื่อนำไปช่วยเหลือได้รับผลกระทบจากน้ำท่วม ณ ศูนย์รับบริจาคเพื่อช่วยเหลือผู้ประสบอุทกภัยภาคใต้ ปี 2567
กระทรวงเกษตรฯ รวมพลังช่วยเหลือผู้ประสบอุทกภัยภาคใต้ จัดกิจกรรมรับบริจาคสิ่งของเพื่อนำไปช่วยเหลือได้รับผลกระทบจากน้ำท่วม ณ ศูนย์รับบริจาคเพื่อช่วยเหลือผู้ประสบอุทกภัยภาคใต้ ปี 2567 กระทรวงเกษตรและสหกรณ์
ศ.ดร.นฤมล ภิญโญสินวัฒน์ รัฐมนตรีว่าการกระทรวงเกษตรและสหกรณ์ เปิดเผยภายหลังเป็นประธานในพิธีรับบริจาคสิ่งของเพื่อนำไปช่วยเหลือผู้ประสบอุทกภัยภาคใต้ โดยมี นายประยูร อินสกุล ปลัดกระทรวงเกษตรและสหกรณ์ ผู้บริหารในสังกัดกระทรวงเกษตรและสหกรณ์ และภาคเอกชน เข้าร่วม ณ ศูนย์รับบริจาคเพื่อช่วยเหลือผู้ประสบอุทกภัยภาคใต้ ปี 2567 กระทรวงเกษตรและสหกรณ์ ว่า จากสถานการณ์ฝนตกหนักถึงหนักมากในพื้นที่ภาคใต้ตอนล่าง ตั้งแต่วันที่ 25 พฤศจิกายน 2567 เป็นต้นมา ทำให้เกิดน้ำท่วมฉับพลัน และน้ำป่าไหลหลาก ในพื้นที่ 7 จังหวัด ได้แก่ จังหวัดยะลา ปัตตานี นราธิวาส นครศรีธรรมราช พัทลุง สงขลา และจังหวัดสตูล ทางกระทรวงเกษตรและสหกรณ์ จึงเป็นตัวกลางในการเปิดรับบริจาคข้าวสาร อาหารแห้ง น้ำดื่ม ยารักษาโรค เพื่อส่งต่อแก่ผู้ประสบภัย โดยข้อมูล ณ วันที่ 6 ธันวาคม 2567 เวลา 15.08 น. มีผู้บริจาคเงิน จำนวนทั้งสิ้น 944,888.39 บาท จาก 33 หน่วยงาน (ภาครัฐ 20 หน่วยงาน และภาคเอกชน 13 หน่วยงาน)
“ในนามของกระทรวงเกษตรและสหกรณ์ขอขอบคุณภาครัฐและเอกชนที่ร่วมด้วยช่วยกันบริจาคเครื่องอุปโภค-บริโภค และเงินบริจาค เพื่อช่วยเหลือพี่น้องประชาชนที่กำลังประสบอุทกภัยภาคใต้ ซึ่งทางกระทรวงเกษตรฯ จะเร่งนำสิ่งของและปัจจัยส่งต่อไปยังผู้ประสบภัยทันที เพื่อช่วยบรรเทาความเดือดร้อนและเยียวยาเบื้องต้น ทั้งนี้ กระทรวงเกษตรฯ จะเร่งบูรณาการสำรวจความเสียหายกับหน่วยงานที่เกี่ยวข้อง และเร่งฟื้นฟูพื้นที่เกษตรกรรมให้เกษตรกรให้ทุกคนสามารถประกอบอาชีพได้อย่างเร่งด่วน และขอร่วมส่งกำลังใจให้พี่น้องเกษตรกรในพื้นที่ 7 จังหวัดที่กำลังประสบอุทกภัยให้สถานการณ์น้ำจะคลี่คลาย และผ่านวิกฤตไปได้โดยเร็ว” รมว.นฤมล กล่าวทิ้งท้าย

ที่มา : https://www.thaigov.go.th/news/contents/details/91122