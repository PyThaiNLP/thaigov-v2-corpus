รัฐบาลไทย-ข่าวทำเนียบรัฐบาล-​“ดีพร้อม” ประชุมหารือแนวทางสร้างความเข้าใจโครงการซอฟต์พาวเวอร์อาหารและแฟชั่น ตอบโจทย์นโยบาย "รมว.เอกนัฏ" สร้างอัตลักษณ์พื้นถิ่นไทย ดังไปไกลสู่สากล


วันพฤหัสบดีที่ 5 ธันวาคม 2567
05/12/2567
พิมพ์
​“ดีพร้อม” ประชุมหารือแนวทางสร้างความเข้าใจโครงการซอฟต์พาวเวอร์อาหารและแฟชั่น ตอบโจทย์นโยบาย "รมว.เอกนัฏ" สร้างอัตลักษณ์พื้นถิ่นไทย ดังไปไกลสู่สากล
​“ดีพร้อม” ประชุมหารือแนวทางสร้างความเข้าใจโครงการซอฟต์พาวเวอร์อาหารและแฟชั่น ตอบโจทย์นโยบาย "รมว.เอกนัฏ" สร้างอัตลักษณ์พื้นถิ่นไทย ดังไปไกลสู่สากล
จ.สงขลา 3 ธันวาคม 2567 – นางสาวณัฏฐิญา เนตยสุภา อธิบดีกรมส่งเสริมอุตสาหกรรม ได้มอบหมายให้ นายสุรพล ปลื้มใจ รองอธิบดีกรมส่งเสริมอุตสาหกรรม เป็นประธานในการประชุมหารือแนวทางการดำเนินโครงการซอฟต์พาวเวอร์ ประจำปีงบประมาณ พ.ศ. 2568 พร้อมด้วย คณะผู้บริหาร และเจ้าหน้าที่ดีพร้อม (DIPROM) เข้าร่วม ณ ห้องประชุมกระจูด อาคารศูนย์ส่งเสริมอุตสาหกรรมภาคที่ 11
การประชุมในครั้งนี้ ได้มีการแจ้งให้ทราบถึงความคืบหน้าในการดำเนินงานโครงการซอฟต์พาวเวอร์ ประจำปี 2568 ดีพร้อมมีแนวทางในการสร้าง พัฒนา และส่งเสริมซอฟต์พาวเวอร์ภายใต้แผนยุทธศาสตร์การพัฒนาซอฟต์พาวเวอร์สาขาอาหารและแฟชั่น โดยมุ่งเน้นการพัฒนาผู้ประกอบการ สถานประกอบการ ร้านค้าชุมชน ให้มีการสร้างสรรค์ผลิตภัณฑ์ที่ทรงคุณค่า มีอัตลักษณ์ แสดงออกถึงภูมิปัญญาและวัฒนธรรมท้องถิ่น
ทั้งนี้ ดีพร้อม ได้กำหนดแนวทางการดำเนินงานที่มีความสอดคล้องกับนโยบาย “ปฏิรูปอุตสาหกรรมสู่เศรษฐกิจยุคใหม่ ทันสมัย สะอาด สะดวก โปร่งใส” ของนายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม ในการพัฒนาเศรษฐกิจเชิงรุก เซฟพี่น้องอุตสาหกรรมไทย สร้างความเท่าเทียม สร้างรายได้ สร้างโอกาสในการแข่งขันทางธุรกิจ โดยมีเป้าหมายในการส่งเสริมวัฒนธรรม ธุรกิจ และความเป็นไทยให้ก้าวสู่ Soft Power ในระดับสากล เพื่อการสร้างมูลค่าเพิ่มของสินค้าและบริการของประเทศไทย

ที่มา : https://www.thaigov.go.th/news/contents/details/91090