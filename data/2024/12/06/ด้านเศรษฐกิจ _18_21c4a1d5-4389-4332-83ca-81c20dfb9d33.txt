รัฐบาลไทย-ข่าวทำเนียบรัฐบาล-โฆษก ก.เกษตรฯ เผย“รมว.นฤมล”สั่งสอบปมออกสัญญาเช่าที่ดินในเขต ส.ป.ก.ของไร่ภูนับดาว ยัน ”วิชิต ปลั่งศรีสกุล”ไม่มีตำแหน่งในกระทรวงเกษตรฯ ชี้ ฝ่ายการเมืองไม่มีสิทธิเข้าไปก้าวก่าย


วันศุกร์ที่ 6 ธันวาคม 2567
โฆษก ก.เกษตรฯ เผย“รมว.นฤมล”สั่งสอบปมออกสัญญาเช่าที่ดินในเขต ส.ป.ก.ของไร่ภูนับดาว ยัน ”วิชิต ปลั่งศรีสกุล”ไม่มีตำแหน่งในกระทรวงเกษตรฯ ชี้ ฝ่ายการเมืองไม่มีสิทธิเข้าไปก้าวก่าย
โฆษก ก.เกษตรฯ เผย“รมว.นฤมล”สั่งสอบปมออกสัญญาเช่าที่ดินในเขต ส.ป.ก.ของไร่ภูนับดาว ยัน ”วิชิต ปลั่งศรีสกุล”ไม่มีตำแหน่งในกระทรวงเกษตรฯ ชี้ ฝ่ายการเมืองไม่มีสิทธิเข้าไปก้าวก่าย
วันที่ 6 ธันวาคม 2567 นายเอกภาพ พลซื่อ โฆษกกระทรวงเกษตรและสหกรณ์ (ฝ่ายการเมือง) กล่าวถึงกรณีการออกสัญญาเช่าที่ดินในเขตปฏิรูปที่ดินเพื่อการเกษตรของไร่ภูนับดาว อ.มวกเหล็ก จ.สระบุรี ว่า ตามที่ นายธนดล สุวัณณะฤทธิ์ คณะที่ปรึกษารัฐมนตรีว่าการกระทรวงเกษตรและสหกรณ์ในฐานะประธานคณะทำงานการตรวจสอบและพิจารณาความผิดเกี่ยวกับผู้ได้รับการจัดที่ดินและผู้ถือครองที่ดินโดยมิชอบในเขตปฏิรูปที่ดิน ได้ออกมาให้สัมภาษณ์ถึง นายวิชิต ปลั่งศรีสกุล อดีตประธานคณะกรรมการขับเคลื่อนยุทธศาสตร์กระทรวงเกษตรและสหกรณ์ ของอดีตรัฐมนตรีว่าการกระทรวงเกษตรและสหกรณ์ (ร้อยเอก ธรรมนัส พรหมเผ่า) ให้เจ้าหน้าที่ของสำนักงานการปฏิรูปที่ดินเพื่อเกษตรกรรม (ส.ป.ก.) ของจังหวัดสระบุรี ออกสัญญาให้เช่าที่ดินเพื่อให้สามารถเข้าทำประโยชน์บนที่ดิน ส.ป.ก. ได้นั้น
“ผมในฐานะโฆษกกระทรวงเกษตรและสหกรณ์ ขอยืนยันว่า ตั้งแต่ ศ.ดร.นฤมล ภิญโญสินวัฒน์ ดำรงตำแหน่งรัฐมนตรีว่าการกระทรวงเกษตรและสหกรณ์ นายวิชิต ปลั่งศรีสกุล ไม่ได้ดำรงตำแหน่งใด ๆ ในกระทรวงเกษตรและสหกรณ์ และในสมัยของ ร้อยเอกธรรมนัส ก็ไม่ได้มีนโยบายให้ฝ่ายการเมืองเข้าไปก้าวก่ายการทำงานของฝ่ายประจำ ในเรื่องนี้จะต้องมีการตรวจสอบกรณีดังกล่าวว่าเป็นการกระทำที่ถูกต้องตามกฎหมายหรือไม่ต่อไป”นายเอกภาพ กล่าว

ที่มา : https://www.thaigov.go.th/news/contents/details/91128