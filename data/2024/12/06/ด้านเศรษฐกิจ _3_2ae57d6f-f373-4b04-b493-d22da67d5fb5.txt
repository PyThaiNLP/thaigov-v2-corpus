รัฐบาลไทย-ข่าวทำเนียบรัฐบาล-​รัฐมนตรีฯ เอกนัฏ หารือสมาคมธุรกิจไทย-ยุโรป  TEBA พร้อมสนับสนุนไทยนำเทคโนโลยี-นวัตกรรมสู่การขับเคลื่อนเศรษฐกิจ


วันพฤหัสบดีที่ 5 ธันวาคม 2567
05/12/2567
พิมพ์
​รัฐมนตรีฯ เอกนัฏ หารือสมาคมธุรกิจไทย-ยุโรป  TEBA พร้อมสนับสนุนไทยนำเทคโนโลยี-นวัตกรรมสู่การขับเคลื่อนเศรษฐกิจ
​รัฐมนตรีฯ เอกนัฏ หารือสมาคมธุรกิจไทย-ยุโรป  TEBA พร้อมสนับสนุนไทยนำเทคโนโลยี-นวัตกรรมสู่การขับเคลื่อนเศรษฐกิจ
2 ธันวาคม 2567 นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม ร่วมงานเลี้ยงอาหารกลางวัน (Exclusive Luncheon) จัดโดยสมาคมการค้าไทย-ยุโรป (Thai-European Business Association : TEBA) เพื่อหารือแลกเปลี่ยนความคิดเห็นระหว่างผู้บริหารสมาคมฯ ภาครัฐ และสมาชิก TEBA โดยมี นายวิรัตน์ ธัชศฤงคารสกุล รองเลขาธิการคณะกรรมการส่งเสริมการลงทุน (BOI) ผู้แทนสหภาพยุโรป ผู้แทนสถานเอกอัครราชทูตเยอรมนีประจำประเทศไทย ผู้แทนสถานเอกอัครราชทูตฝรั่งเศสประจำประเทศไทย บริษัทผู้จัดงาน Motor Expo คณะกรรมการสมาคม TEBA และบริษัทสมาชิก TEBA  นายมาร์ติน เบรนคาร์ทเนอร์ CFO และรองประธานกรรมการผู้จัดการ บริษัท เมอร์เซเดส-เบนซ์ (ประเทศไทย) จำกัด นายโจเซฟ ฮง กรรมการผู้จัดการ บริษัท โรเบิร์ต บ๊อช จำกัด Gael Boussiere กรรมการผู้จัดการ Umicore (Thailand) Co., Ltd. Stefan Heuer รองประธาน-Mobility Asia Pasific TUV Rhienland Ltd. และ Krzysztof Tokarz ผู้เชี่ยวชาญอาวุโส-ยานยนต์และการผลิต ABeam Consulting ( ประเทศไทย ) Ltd. ร่วมงานเลี้ยง ณ โรงแรมโนโวเทล อิมแพค
สมาคมการค้าไทย-ยุโรป (TEBA) ร่วมกับงานมอเตอร์ เอ็กซ์โป 2024 บริษัทชั้นนำในยุโรปและนักลงทุนในอุตสาหกรรมยานยนต์ จัดสัมมนา "การเคลื่อนที่ในอนาคตในประเทศไทย : ยอมรับการเปลี่ยนแปลงของตลาดสหภาพยุโรป แนวโน้ม EV และความท้าทายการค้าทั่วโลก" ที่งาน Motor Expo  ทั้งนี้ TEBA มีสมาชิกเป็นบริษัทนักลงทุนในสาขาสำคัญต่าง ๆ โดยให้ความสำคัญกับอุตสาหกรรมยานยนต์และอากาศยาน รวมไปถึงสาขาด้านการบริหารห่วงโซ่อุปทาน (Supply Chain Management) และ SMEs ซึ่ง TEBA ให้ความสำคัญกับการประกอบธุรกิจที่มีความสอดคล้องกับกฎระเบียบพื้นฐานด้านการค้าและการลงทุนระหว่างประเทศ รวมถึงด้านเทคโนโลยีและนวัตกรรม โดยยินดีที่จะสนับสนุนในการนำเทคโนโลยีและนวัตกรรมในการขับเคลื่อนเศรษฐกิจของไทย

ที่มา : https://www.thaigov.go.th/news/contents/details/91087