รัฐบาลไทย-ข่าวทำเนียบรัฐบาล-รัฐบาลเชิญชวน ร่วมกิจกรรม “ดูดาวกลางกรุง” ณ ลานอัฒจันทร์ สวนเบญจกิติ คืนวันเสาร์ที่ 7 ธันวาคม 2567 เวลา 17:00 - 22:00 น. ร่วมกิจกรรมฟรี ไม่มีค่าใช้จ่าย


วันศุกร์ที่ 6 ธันวาคม 2567
06/12/2567
พิมพ์
รัฐบาลเชิญชวน ร่วมกิจกรรม “ดูดาวกลางกรุง” ณ ลานอัฒจันทร์ สวนเบญจกิติ คืนวันเสาร์ที่ 7 ธันวาคม 2567 เวลา 17:00 - 22:00 น. ร่วมกิจกรรมฟรี ไม่มีค่าใช้จ่าย
รัฐบาลเชิญชวน ร่วมกิจกรรม “ดูดาวกลางกรุง” ณ ลานอัฒจันทร์ สวนเบญจกิติ คืนวันเสาร์ที่ 7 ธันวาคม 2567 เวลา 17:00 - 22:00 น. ร่วมกิจกรรมฟรี ไม่มีค่าใช้จ่าย
วันที่ 6 ธันวาคม 2567 เวลา 08.30  น.  นายคารม พลพรกลาง รองโฆษกประจำสำนักนายกรัฐมนตรี เชิญชวนประชาชนร่วมกิจกรรม “ดูดาวกลางกรุง” Starry Night over Bangkok 2024 ในคืน “ดาวพฤหัสบดีใกล้โลกที่สุดในรอบปี” สัมผัสความงดงามของดาวบนฟ้าผ่านคาราวากล้องโทรทรรศน์กว่าร้อยตัว และหลากหลายกิจกรรมดาราศาสตร์ ณ ลานอัฒจันทร์ สวนเบญจกิติ กรุงเทพฯ คืนวันเสาร์ที่ 7 ธันวาคม 2567 เวลา 17:00 - 22:00 น. ร่วมกิจกรรมฟรี ไม่มีค่าใช้จ่าย
นายคารม กล่าวว่า รัฐบาล โดยกระทรวงการอุดมศึกษา วิทยาศาสตร์ วิจัย และนวัตกรรม (อว.) มีนโยบายที่มุ่งมั่นขับเคลื่อนประเทศไทยสู่ยุคเศรษฐกิจฐานนวัตกรรม โดยเชื่อว่าการอุดมศึกษา วิทยาศาสตร์ วิจัย และนวัตกรรม คือรากฐานสำคัญที่จะนำพาประเทศไทยไปสู่อนาคตที่ยั่งยืน สถาบันวิจัยดาราศาสตร์แห่งชาติ นับเป็นหนึ่งในหน่วยงานหลักของกระทรวง อว. ที่ขับเคลื่อนประเทศไทยด้วยวิทยาศาสตร์ และเทคโนโลยี กิจกรรมดูดาวเป็นเสมือนประตูที่เปิดกว้าง ดึงดูดให้ผู้คนใช้จินตนาการกับภาพที่มองเห็นบนท้องฟ้า กระตุ้นให้เกิดความคิด วิเคราะห์ ผ่านกิจกรรมดูดาว ซึ่งในปีที่ผ่านมากิจกรรม “ดูดาวกลางกรุง” ได้รับการตอบรับเป็นอย่างดีจากชาวกรุงเทพมหานครและใกล้เคียง ให้ความสนใจมาร่วมดูดาวกันอย่างล้น กว่า 12,000 คน
“กิจกรรม“ดูดาวกลางกรุง”  เป็นความร่วมมือจากภาครัฐและภาคเอกชน เช่น สถาบันวิจัยดาราศาสตร์แห่งชาติ (องค์การมหาชน) กรุงเทพมหานคร และหน่วยงานต่าง ๆ เป็นกิจกรรมที่สร้างความตื่นตา ตื่นใจให้กับชาวกรุงเทพฯ เป็นจำนวนมาก  จัดขึ้นเพียงปีละครั้งเท่านั้น และถือเป็นกิจกรรมที่ช่วยสร้างแรงบันดาลใจ สร้างความตระหนักและความตื่นตัวทางด้านดาราศาสตร์ให้กับเยาวชนและผู้คนมากมาย       ให้หันมาสนใจในวิทยาศาสตร์มากขึ้น โดยในปีนี้ภายในงานมีกิจกรรมที่น่าสนใจอีกมากมาย ได้แก่ ถ่ายภาพดวงจันทร์ ดาวเสาร์ และดาวพฤหัสบดีผ่านโทรศัพท์มือถือ รู้จักท้องฟ้าและกลุ่มดาวที่น่าสนใจผ่านแอปพลิเคชันดูดาว “NAPA” เรียนรู้ดูดาวด้วยตาเปล่า เก็บภาพความประทับใจกับบอลลูนดาวเคราะห์ รู้จักกลุ่มดาวผ่าน Stellar Light Box สนุกกับ Glow in the Dark ฟังทอล์ก “มหัศจรรย์ดาวพฤหัสบดี” นายคารม ระบุ

ที่มา : https://www.thaigov.go.th/news/contents/details/91098