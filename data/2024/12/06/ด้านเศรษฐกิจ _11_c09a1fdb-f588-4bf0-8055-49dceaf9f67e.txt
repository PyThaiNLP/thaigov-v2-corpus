รัฐบาลไทย-ข่าวทำเนียบรัฐบาล-รองปลัดเกษตรฯ ลงพื้นที่ช่วยเหลือเกษตรกรและประชาชนที่ประสบอุทกภัย พร้อมแจกถุงยังชีพในพื้นที่จังหวัดยะลา


วันศุกร์ที่ 6 ธันวาคม 2567
รองปลัดเกษตรฯ ลงพื้นที่ช่วยเหลือเกษตรกรและประชาชนที่ประสบอุทกภัย พร้อมแจกถุงยังชีพในพื้นที่จังหวัดยะลา
รองปลัดเกษตรฯ ลงพื้นที่ช่วยเหลือเกษตรกรและประชาชนที่ประสบอุทกภัย พร้อมแจกถุงยังชีพในพื้นที่จังหวัดยะลา
เมื่อวันที่ 5 ธันวาคม 2567 เวลา 10.30 น. นายอภัย สุทธิสังข์ รองปลัดกระทรวงเกษตรและสหกรณ์ นายมานพ หนูสอน รองอธิบดีกรมประมง นายพงษ์พันธ์ ธรรมมา รองอธิบดีกรมปศุสัตว์ นายอาดิลัน อาลีอิสเฮาะ ที่ปรึกษารัฐมนตรีช่วยว่าการกระทรวงเกษตรและสหกรณ์ พร้อมด้วยหัวหน้าส่วนราชการ/หน่วยงานรัฐวิสาหกิจ และเจ้าหน้าที่หน่วยงานสังกัดกระทรวงเกษตรและสหกรณ์ในจังหวัดยะลา ลงพื้นที่พบปะเกษตรกรและประชาชนผู้ประสบอุทกภัยในพื้นที่ ณ วัดคูหาภิมุข (วัดหน้าถ้ำ) หมู่ที่ 1 ตำบลหน้าถ้ำ อำเภอเมืองยะลา จังหวัดยะลา
นอกจากนี้ได้มอบถุงยังชีพ ข้าวกล่องพร้อมน้ำดื่ม หญ้าแห้ง ไข่ไก่สด และพด.6 เพื่อใช้บำบัดน้ำเสียในพื้นที่น้ำท่วมขังตามบ้านเรือน ให้แก่เกษตรกรและประชาชนที่ได้รับผลกระทบจากเหตุอุทกภัย ดังนี้
1. โครงการชลประทานยะลา/สนง.เกษตรและสหกรณ์ จ.ยะลา/สนง.เกษตร จ.ยะลา มอบข้าวกล่องพร้อมน้ำดื่ม จำนวน 100 ชุด
2. สนง.ปศุสัตว์ จ.ยะลา มอบถุงยังชีพ จำนวน 20 ถุง ถุงยังชีพ (สำหรับสัตว์) จำนวน 20 ถุง หญ้าแห้ง จำนวน 140 ฝ่อน และไข่ไก่สด จำนวน 40 แพค
3. สถานีพัฒนาที่ดินยะลา มอบสารจุลินทรีย์บำบัดน้ำเสีย (พด.6)

ที่มา : https://www.thaigov.go.th/news/contents/details/91105