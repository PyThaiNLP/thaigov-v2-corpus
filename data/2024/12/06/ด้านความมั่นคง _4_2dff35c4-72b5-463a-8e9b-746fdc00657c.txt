รัฐบาลไทย-ข่าวทำเนียบรัฐบาล-เฉลิมชัย ลงพื้นที่ติดตามสถานการณ์น้ำท่วม สงขลา-ยะลา-ปัตตานี-นราธิวาส กำชับบูรณาการช่วยเหลือเป็น “ทส. หนึ่งเดียว”


วันศุกร์ที่ 6 ธันวาคม 2567
เฉลิมชัย ลงพื้นที่ติดตามสถานการณ์น้ำท่วม สงขลา-ยะลา-ปัตตานี-นราธิวาส กำชับบูรณาการช่วยเหลือเป็น “ทส. หนึ่งเดียว”
เฉลิมชัย ลงพื้นที่ติดตามสถานการณ์น้ำท่วม สงขลา-ยะลา-ปัตตานี-นราธิวาส กำชับบูรณาการช่วยเหลือเป็น “ทส. หนึ่งเดียว” พร้อมสั่งการเร่งเสนอแผนป้องกันแก้ไขน้ำท่วม-เตือนภัยดินถล่ม ให้ครอบคลุมทั่วประเทศโดยเร็ว
เฉลิมชัย ลงพื้นที่ติดตามสถานการณ์น้ำท่วม สงขลา-ยะลา-ปัตตานี-นราธิวาส กำชับบูรณาการช่วยเหลือเป็น “ทส. หนึ่งเดียว” พร้อมสั่งการเร่งเสนอแผนป้องกันแก้ไขน้ำท่วม-เตือนภัยดินถล่ม ให้ครอบคลุมทั่วประเทศโดยเร็ว
วันที่ 6 ธันวาคม 2567 เวลา 09.00 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) เป็นประธานประชุมติดตามสถานการณ์อุทกภัยในพื้นที่จังหวัดสงขลา ยะลา ปัตตานี และนราธิวาส ณ สำนักงานทรัพยากรน้ำที่ 8 อำเภอหาดใหญ่ จังหวัดสงขลา และผ่านระบบการประชุมทางไกล VDO Conference โดยมี นายจตุพร บุรุษพัฒน์ ปลัดกระทรวงฯ พร้อมด้วยคณะผู้บริหารหน่วยงานในสังกัด ทส. และหัวหน้าหน่วยงาน ทส. ในพื้นที่ เข้าร่วมประชุม และรายงานสถานการณ์ในพื้นที่
ดร.เฉลิมชัย กล่าวว่า นายกรัฐมนตรี (นางสาวแพทองธาร ชินวัตร) ได้มีความเป็นห่วงสถานการณ์น้ำท่วมในพื้นที่ภาคใต้ โดยได้สั่งการให้รัฐมนตรีฯ แต่ละท่านลงพื้นที่ติดตามสถานการณ์การให้ความช่วยเหลือพี่น้องประชาชนที่ได้รับผลกระทบจากปัญหาอุทกภัย ซึ่งนอกจากตนที่ได้ลงติดตามสถานการณ์ในพื้นที่จังหวัดสงขลาแล้ว ท่านประเสริฐ จันทรรวงทอง รองนายกรัฐมนตรี ที่กำกับดูแล ทส. จะลงพื้นที่ติดตามสถานการณ์ใน 3 จังหวัดชายแดนภาคใต้ด้วย ทั้งนี้ ในส่วนการตั้งศูนย์ให้ความช่วยเหลือของ ทส. ขอให้ทุกหน่วยงานภายใต้สังกัดกระทรวงฯ บูรณาการให้ความช่วยเหลือประชาชนร่วมกันเป็น “ทส. หนึ่งเดียว” โดยมีสำนักงานทรัพยากรธรรมชาติและสิ่งแวดล้อมจังหวัดเป็นศูนย์กลางในการประสานงาน พร้อมทั้งบูรณาการการทำงานร่วมกับภาคส่วนอื่น ๆ ในพื้นที่ ในส่วนของการฟื้นฟูขอให้ทุกหน่วยงานเร่งสำรวจความเสียหายและแนวทางการป้องกันแก้ไขปัญหาน้ำท่วมในพื้นที่ จัดทำเป็นโครงการเสนอขึ้นมา โดยเฉพาะกรมทรัพยากรน้ำ ขอให้จัดทำแผนทั้งการแก้ไขปัญหาผลกระทบที่เกิดขึ้นในปัจจุบันและแนวทางการวางแผนเพื่อป้องกันแก้ไขปัญหาในอนาคต เพื่อเสนอของบประมาณในการแก้ไขปัญหาให้กับประชาชนได้อย่างตรงจุดที่สุดต่อไป“
นอกจากนี้ ในส่วนของการป้องกันและเตือนภัยแผ่นดินถล่ม ที่ท่านนายกรัฐมนตรีได้เน้นย้ำให้ความสำคัญ ขอให้กรมทรัพยากรธรณี ร่วมกับสำนักงานทรัพยากรธรรมชาติและสิ่งแวดล้อมจังหวัด เร่งสำรวจพื้นที่เสี่ยงภัย เพื่อดำเนินการติดตั้งระบบเตือนภัยให้ครอบคลุมทั้งประเทศโดยเร็วที่สุด สำหรับกรณีการเกิดแผ่นดินถล่มที่อำเภอเบตง ขอให้ร่วมส่งเจ้าหน้าที่ลงสำรวจร่วมกับหน่วยงานในพื้นที่ เพื่อให้คำแนะนำและให้ความช่วยเหลือต่อไป“

ที่มา : https://www.thaigov.go.th/news/contents/details/91127