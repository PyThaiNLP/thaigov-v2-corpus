รัฐบาลไทย-ข่าวทำเนียบรัฐบาล-"เสริมทัพนักบินพาณิชย์" ครม. เคาะ ให้นักบินต่างชาติ ขับเครื่องบินเส้นทางในประเทศได้ ชั่วคราว


วันศุกร์ที่ 6 ธันวาคม 2567
06/12/2567
พิมพ์
"เสริมทัพนักบินพาณิชย์" ครม. เคาะ ให้นักบินต่างชาติ ขับเครื่องบินเส้นทางในประเทศได้ ชั่วคราว
"เสริมทัพนักบินพาณิชย์" ครม. เคาะ ให้นักบินต่างชาติ ขับเครื่องบินเส้นทางในประเทศได้ ชั่วคราว
"เสริมทัพนักบินพาณิชย์" ครม. เคาะ ให้นักบินต่างชาติ ขับเครื่องบินเส้นทางในประเทศได้ ชั่วคราว
.
ครม. (3 ธ.ค.67) อนุมัติ ให้สามารถจ้างนักบินต่างชาติ ขับเครื่องบินในเที่ยวบินภายในประเทศไทยได้ เนื่องจากปัจจุบัน การเดินทางผ่านทางอากาศยานเติบโตสูงมาก แต่สายการบินมีเครื่องบิน และนักบิน ไม่เพียงพอ ต้องแก้ปัญหาโดยใช้วิธีการเช่าเครื่องบิน พร้อมผู้ประจำหน้าที่ และนักบิน แต่งานนักบินเป็นหนึ่งในงานที่คนต่างชาติ ถูกห้ามทำโดยเด็ดขาดตามประกาศ รง. เรื่อง กำหนดงานที่ห้ามคนต่างด้าวทำ (เม.ย. 63) จึงมีความจำเป็นต้องขออนุญาตให้คนต่างด้าวเข้ามาทำหน้าที่เป็นผู้ประจำหน้าที่นักบินหรือผู้ควบคุมอากาศยานเป็นกรณีพิเศษ
.
กระทรวงแรงงาน จึงจัดทำร่างประกาศฉบับนี้ขึ้น ซึ่งมีสาระสำคัญเป็นการกำหนดให้คนต่างด้าวสามารถทำงานเป็นผู้ควบคุมอากาศยานต่างชาติ (นักบิน) ทำการบินในเส้นทางในประเทศ โดยอยู่ภายใต้กฎระเบียบด้านความปลอดภัย การตรวจสอบประวัติ และ ระบบป้องกัน ตามระบบการคมนาคมทางอากาศอย่าง เคร่งครัด
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/91097