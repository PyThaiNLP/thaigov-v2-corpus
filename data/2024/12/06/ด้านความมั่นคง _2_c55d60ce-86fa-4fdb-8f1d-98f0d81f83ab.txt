รัฐบาลไทย-ข่าวทำเนียบรัฐบาล-"ดร.เฉลิมชัย" ย้ำ “เราไม่ทิ้งกัน” ลงพื้นที่ช่วยเหลือแก้ไขปัญหาอุทกภัยให้ชาว อ.จะนะ จ.สงขลา พร้อมให้กำลังใจประชาชนที่ได้รับผลกระทบ


วันศุกร์ที่ 6 ธันวาคม 2567
"ดร.เฉลิมชัย" ย้ำ “เราไม่ทิ้งกัน” ลงพื้นที่ช่วยเหลือแก้ไขปัญหาอุทกภัยให้ชาว อ.จะนะ จ.สงขลา พร้อมให้กำลังใจประชาชนที่ได้รับผลกระทบ
"ดร.เฉลิมชัย" ย้ำ “เราไม่ทิ้งกัน” ลงพื้นที่ช่วยเหลือแก้ไขปัญหาอุทกภัยให้ชาว อ.จะนะ จ.สงขลา พร้อมให้กำลังใจประชาชนที่ได้รับผลกระทบ
"ดร.เฉลิมชัย" ย้ำ “เราไม่ทิ้งกัน” ลงพื้นที่ช่วยเหลือแก้ไขปัญหาอุทกภัยให้ชาว อ.จะนะ จ.สงขลา พร้อมให้กำลังใจประชาชนที่ได้รับผลกระทบ
วันที่ 5 ธันวาคม 2567 เวลา 15.30 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) ลงพื้นที่ อำเภอจะนะ จังหวัดสงขลา ซึ่งเป็นอำเภอที่ประสบอุทกภัยทั้ง 14 ตำบล ทั่วทั้งพื้นที่ เพื่อติดตามสถานการณ์พื้นที่ที่ได้รับผลกระทบจากปัญหาอุทกภัย พร้อมให้กำลังใจพี่น้องประชาชนที่ประสบภัยน้ำท่วม ตรวจเยี่ยมการติดตั้งเครื่องสูบน้ำเพื่อแก้ไขปัญหาอุทกภัยในพื้นที่ นอกจากนี้ ยังได้ตรวจเยี่ยมโครงการชลประทานขนาดเล็ก ท่อระบายน้ำคลองข่า และปล่อยคาราวานถุงยังชีพ พร้อมน้ำดื่มช่วยเหลือผู้ประสบภัยที่ได้รับผลกระทบจากน้ำท่วม โดยมีคณะผู้บริหารสังกัดกระทรวงฯ นายอำเภอจะนะ นายกเทศมนตรีเทศบาลตำบลนาทับ กำนัน ผู้ใหญ่บ้าน และประชาชนในพื้นที่ เข้าร่วม ณ เทศบาลตำบลนาทับ อำเภอจะนะ จังหวัดสงขลา
ดร.เฉลิมชัย กล่าวว่า กระทรวงทรัพยากรธรรมชาติและสิ่งแวดล้อม (ทส.) ลงพื้นที่จังหวัดสงขลาตั้งแต่วันที่น้ำเริ่มจะท่วม เพื่อเร่งหามาตรการในการป้องกันและหาแนวทางแก้ไขปัญหา โดยได้นำกำลังพล พร้อมอุปกรณ์ต่าง ๆ อาทิ เครื่องสูบน้ำ รถน้ำ เรือท้องแบน รถทำอาหารเคลื่อนที่ ลงพื้นที่จังหวัดสงขลา พัทลุง และ 3 จังหวัดชายแดนภาคใต้ เพื่อบรรเทาความเดือดร้อนของพี่น้องประชาชนที่ได้รับผลกระทบจากอุทกภัย
ดร.เฉลิมชัย กล่าวต่อว่า “วันนี้ในฐานะรัฐมนตรีว่าการกระทรวงทรัพยากรธรรมชาติและสิ่งแวดล้อม มาในนามตัวแทนของรัฐบาล เพื่อมาแสดงความห่วงใย และแสดงน้ำใจว่า ในวันที่พี่น้องตกทุกข์ได้ยาก เราไม่ทิ้งกัน หลังจากนี้ ทางฝ่ายปกครองจะต้องเร่งดำเนินการสำรวจความเสียหายโดยเร็ว เพื่อให้การเยียวยามาถึงพี่น้องได้เร็วที่สุด และในส่วนของกระทรวงทรัพยากรธรรมชาติและสิ่งแวดล้อม ที่ได้ส่งเจ้าหน้าที่หน่วยงานต่าง ๆ เข้ามาให้ความช่วยเหลือพี่น้องประชาชน ถึงวันนี้ ทุกหน่วยงานยังคงอยู่ในพื้นที่เพื่อให้ความช่วยเหลือพี่น้องประชาชนต่อไป”

ที่มา : https://www.thaigov.go.th/news/contents/details/91093