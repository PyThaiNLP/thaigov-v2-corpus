รัฐบาลไทย-ข่าวทำเนียบรัฐบาล-กรุงไทย ชวนเช็กสุขภาพการเงินต้อนรับปีใหม่ ด้วยแคมเปญ “FinFit การเงินฟิต ชีวิตแข็งแรง” จับมือ 6 กูรูการเงิน เสริมสร้างสุขภาพทางการเงินของคนไทยให้แข็งแรง


วันศุกร์ที่ 6 ธันวาคม 2567
06/12/2567
พิมพ์
กรุงไทย ชวนเช็กสุขภาพการเงินต้อนรับปีใหม่ ด้วยแคมเปญ “FinFit การเงินฟิต ชีวิตแข็งแรง” จับมือ 6 กูรูการเงิน เสริมสร้างสุขภาพทางการเงินของคนไทยให้แข็งแรง
ธ.กรุงไทยเปิดตัวแคมเปญใหม่ "FinFit การเงินฟิต ชีวิตแข็งแรง" ที่เปรียบเสมือนฟิตเนสด้านการเงิน (Financial Fitness) สำหรับคนไทยทุกคน สามารถเข้ามาบริหารการเงินให้แข็งแรง พร้อมคอร์สออกกำลังเพื่อสร้างสุขภาพการเงินที่ดี
ธนาคารกรุงไทย ในฐานะธนาคารพาณิชย์ชั้นนำของประเทศ มุ่งพัฒนาผลิตภัณฑ์ทางการเงินอย่างต่อเนื่อง ให้ตอบโจทย์ความต้องการและการเข้าถึงบริการทางการเงินของลูกค้าในทุกกลุ่มและทุกมิติ ชวนคนไทย เตรียมเริ่มต้นปีใหม่ด้วยสุขภาพการเงินที่แข็งแรง ด้วยการเปิดตัวแคมเปญใหม่ "FinFit การเงินฟิต ชีวิตแข็งแรง" ที่เปรียบเสมือนฟิตเนสด้านการเงิน (Financial Fitness) สำหรับคนไทยทุกคน สามารถเข้ามาบริหารการเงินให้แข็งแรง พร้อมคอร์สออกกำลังเพื่อสร้างสุขภาพการเงินที่ดี โดยดึง 6 กูรู ได้แก่ โค้ชหนุ่ม The Money Coach, คุณเคน Money Buffalo, คุณเฟิร์น Wealth Me Up, คุณน้ำ NamFinance, อ.เอิญ Mr. Likestock และ คุณเอ A-Academy เป็นเทรนเนอร์ให้คนไทย ในการวางแผนบริหารจัดการทางการเงิน ส่งเสริมการออมและการแก้ปัญหาหนี้ครัวเรือนอย่างมีประสิทธิภาพและยั่งยืน เสริมสร้างสุขภาพทางการเงินที่แข็งแรง ยกระดับคุณภาพชีวิตคนไทยให้ดีขึ้น สอดคล้องกับเป้าหมายการสร้างความยั่งยืนด้านสังคม ตามแนวทางการดำเนินธุรกิจที่ให้ความสำคัญกับสิ่งแวดล้อม สังคม และธรรมาภิบาล (ESG) เพื่อก้าวสู่ธนาคารเพื่อความยั่งยืน
“FinFit การเงินฟิต ชีวิตแข็งแรง” แคมเปญที่ให้ลูกค้าและประชาชน เช็กสุขภาพทางการเงินได้ด้วยตัวเองผ่านโปรแกรมออนไลน์ บนเว็บไซต์ธนาคารกรุงไทย โดยไม่มีค่าใช้จ่าย และสามารถเช็กสุขภาพการเงินง่ายๆ เพียง 3 ขั้นตอน ดังนี้
1. เข้าไปที่เว็บไซต์กรุงไทย https://krungthai.com/link/krungthai-finfit-pr
2. ทำแบบประเมินสุขภาพทางการเงิน
3. รับผลการประเมินและแนวทางการบริหารการเงินตามระดับสุขภาพทางการเงิน ซึ่งแบ่งเป็น 3 ระดับได้แก่
● ระดับสีแดง สถานะการเงินอยู่ในขั้นวิกฤติ มีภาระหนี้สินจำนวนมาก เงินไม่พอใช้จ่าย จำเป็นต้องเรียนรู้การบริหารจัดการภาระหนี้สิน  เพื่อให้มีสภาพคล่องเพียงพอในการดำรงชีพ
● ระดับสีเหลือง สถานะปานกลาง รายรับพอดีกับรายจ่าย ใช้จ่ายแบบเดือนชนเดือน เงินพอใช้แต่ไม่มีเงินเก็บ  เรียนรู้การจัดการรายได้และรายจ่าย เพื่อให้มีเงินเหลือออม
● ระดับสีเขียว สถานะการเงินดี ไม่มีปัญหา  แต่ควรเพิ่มทักษะจัดการเงิน ต่อยอดการลงทุนในรูปแบบต่างๆ เพื่อให้เงินงอกเงย
หลังจากเช็กสุขภาพการเงินแล้ว สามารถเข้าร่วมบทเรียน ซึ่งธนาคารได้จัดทำเป็นหลักสูตรเคล็ดลับบริหารจัดการทางการเงิน ทั้งในรูปแบบคลิปวีดีโอสั้น และอินโฟกราฟฟิกที่เข้าใจง่าย ออกแบบโดย 6 กูรูการเงิน อาทิ หลักสูตร เอาชนะหนี้อย่างไร ให้ปลอดภัยไร้กังวลกับ โค้ชหนุ่ม The Money Coach หลักสูตร สูตรลับวางแผนการเงิน ที่โรงเรียนไม่เคยสอนกับ เคน Money Buffalo และหลักสูตร คัดเลือกหุ้นพื้นฐาน แบบนำไปลงทุนได้จริงกับ อ.เอิญ Mr. Likestock เป็นต้น เพื่อให้เกิดการปรับเปลี่ยนพฤติกรรมการใช้จ่ายให้สอดคล้องกับสถานะการเงิน นำไปสู่การบริหารจัดการทางการเงินอย่างมีประสิทธิภาพ สอดคล้องกับการดำเนินงานของธนาคารที่ให้ความสำคัญกับการสร้างภูมิคุ้มกันทางการเงิน วางแผนการเงินให้สอดคล้องกับรายได้ และภาระค่าใช้จ่าย ช่วยลดภาระหนี้ครัวเรือน เพื่อคุณภาพชีวิตความเป็นอยู่ที่ดีขึ้น ตอบโจทย์เป้าหมายการพัฒนาที่ยั่งยืนขององค์การสหประชาชาติ (SDGs) ในด้านการแก้ปัญหาความยากจน และการส่งเสริมการเจริญเติบโตทางเศรษฐกิจที่ต่อเนื่อง ครอบคลุม และมีความยั่งยืนตามบริบทของประเทศ
เริ่มต้นปีใหม่นี้ มาปรับเปลี่ยนพฤติกรรมทางการเงินให้แข็งแรงด้วยการเริ่มวางแผนพร้อมเช็กสุขภาพทางการเงินกับแคมเปญ “FinFit การเงินฟิต ชีวิตแข็งแรง” ได้แล้ววันนี้ ที่ https://krungthai.com/link/krungthai-finfit-pr

ที่มา : https://www.thaigov.go.th/news/contents/details/91103