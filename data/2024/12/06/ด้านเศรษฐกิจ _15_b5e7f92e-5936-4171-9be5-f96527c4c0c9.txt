รัฐบาลไทย-ข่าวทำเนียบรัฐบาล-รองปลัดเกษตรฯ เข้าตรวจเยี่ยมแปลงใหญ่ กลุ่มเลี้ยงปลากะพงขาวยะหริ่ง ที่ได้รับผลกระทบจากภัยน้ำท่วมอย่างฉับพลัน และมอบถุงยังชีพพร้อมหาทางเยียวเกษตรกร


วันศุกร์ที่ 6 ธันวาคม 2567
รองปลัดเกษตรฯ เข้าตรวจเยี่ยมแปลงใหญ่ กลุ่มเลี้ยงปลากะพงขาวยะหริ่ง ที่ได้รับผลกระทบจากภัยน้ำท่วมอย่างฉับพลัน และมอบถุงยังชีพพร้อมหาทางเยียวเกษตรกร
รองปลัดเกษตรฯ เข้าตรวจเยี่ยมแปลงใหญ่ กลุ่มเลี้ยงปลากะพงขาวยะหริ่ง ที่ได้รับผลกระทบจากภัยน้ำท่วมอย่างฉับพลัน และมอบถุงยังชีพพร้อมหาทางเยียวเกษตรกร
เมื่อวันที่ 5 ธันวาคม 2567 เวลา 14.00 น. นายอภัย สุทธิสังข์ รองปลัดกระทรวงเกษตรและสหกรณ์ พร้อมด้วยนายมานพ หนูสอน รองอธิบดีกรมประมง นายพงษ์พันธ์ ธรรมมา รองอธิบดีกรมปศุสัตว์ เข้าตรวจเยี่ยมแปลงใหญ่ กลุ่มเลี้ยงปลากะพงขาวยะหริ่ง ที่ได้รับผลกระทบจากภัยน้ำท่วมอย่างฉับพลัน ณ ตำบลยามู อำเภอยะหริ่ง จังหวัดปัตตานี รวมทั้งหมด 36 ราย พื้นที่ 51.55 ไร่ จำนวน 67 บ่อ ที่ได้รับผลกระทบ ปลาสูญหายไปกับน้ำท่วม ซึ่งมีมูลค่าความเสียหายประมาณ 10 -15 ล้านบาท ทั้งนี้ได้ให้กำลังใจและมอบถุงยังชีพพร้อมทั้งหาทางเยียวยาต่อไป โดยมีนายฉลาด แก้วขาว เกษตรและสหกรณ์จังหวัดปัตตานี เรือเอกธัญญะ ฉุยโรจน์ธรรม ประมงจังหวัดปัตตานี นางสมหมาย อินทรเพชร ผู้อำนวยการสำนักงานตรวจบัญชีสหกรณ์ จังหวัดปัตตานี และเจ้าหน้าที่ในสังกัดกระทรวงเกษตรและสหกรณ์

ที่มา : https://www.thaigov.go.th/news/contents/details/91114