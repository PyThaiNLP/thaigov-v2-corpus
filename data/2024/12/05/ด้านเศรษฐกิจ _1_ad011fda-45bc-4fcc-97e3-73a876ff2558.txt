รัฐบาลไทย-ข่าวทำเนียบรัฐบาล-รัฐมนตรี เอกนัฏ หารือทิศทางรถEV กับบริษัทบีวายดี สนับสนุนชิ้นส่วนในประเทศ เพิ่มการจ้างงานไทย 


วันพุธที่ 4 ธันวาคม 2567
04/12/2567
พิมพ์
รัฐมนตรี เอกนัฏ หารือทิศทางรถEV กับบริษัทบีวายดี สนับสนุนชิ้นส่วนในประเทศ เพิ่มการจ้างงานไทย
รัฐมนตรี เอกนัฏ หารือทิศทางรถEV กับบริษัทบีวายดี สนับสนุนชิ้นส่วนในประเทศ เพิ่มการจ้างงานไทย
2 ธันวาคม 2567 นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม หารือกับคณะผู้บริหาร บริษัท เรเว่ ออโตโมทีฟ จำกัด และคณะผู้บริหาร บริษัท บีวายดี ออโต้ (ประเทศไทย) จำกัด เกี่ยวกับมาตรการ ทิศทาง แนวทาง นโยบายของรัฐบาลในการส่งเสริมการผลิตยานยนต์ไฟฟ้า (EV) และการพัฒนาอุตสาหกรรมยานยนต์ในประเทศ รวมถึงชี้แจงแนวทางในการลงทุนของบริษัทฯ โดยมีนายณัฐพล รังสิตพล ปลัดกระทรวงอุตสาหกรรม นางสาวไพลิน เทียนสุวรรณ ที่ปรึกษารัฐมนตรีว่าการกระทรวงอุตสาหกรรม นายพงศ์พล ยอดเมืองเจริญ เลขานุการรัฐมนตรีว่าการกระทรวงอุตสาหกรรมและโฆษกกระทรวงอุตสาหกรรม นายวันชัย พนมชัย เลขาธิการสำนักงานมาตรฐานผลิตภัณฑ์อุตสาหกรรม นายภาสกร ชัยรัตน์ ผู้อำนวยการสำนักงานเศรษฐกิจอุตสาหกรรม นายสุเมธ ตั้งประเสริฐ กรรมการการนิคมอุตสาหกรรมแห่งประเทศไทย รักษาการในตำแหน่ง ผู้ว่าการการนิคมอุตสาหกรรมแห่งประเทศไทย เข้าร่วมด้วย ณ อาคารการนิคมอุตสาหกรรมแห่งประเทศไทย ถนนวิภาวดีรังสิต
รัฐมนตรีว่าการกระทรวงอุตสาหกรรม กล่าวว่า ขอบคุณที่ทางบีวายดีเลือกมาลงทุนที่ไทย พร้อมมีการแต่งตั้งบริษัทเรเว่ ออโตโมทีฟ จำกัดเป็นผู้จำหน่าย และให้บริการหลังการขายรถยนต์ในตลาดประเทศไทยอย่างเป็นทางการ โดยมีโชว์รูมและศูนย์บริการ รวม 31 แห่งทั่วประเทศ เกิดการจ้างงาน มีการสนับสนุนสินค้าและบริการท้องถิ่นเป็นจำนวนมาก และการหารือในครั้งนี้ได้ร่วมพูดคุยเกี่ยวกับทิศทางพัฒนาอุตสาหกรรมยานยนต์ไฟฟ้า ที่ต้องมีการปรับเปลี่ยนเงื่อนไขให้เข้ากับเศรษฐกิจในปัจจุบันเพิ่มขึ้น ทั้งการเปลี่ยนมาผลิตรถยนต์ไฟฟ้า รถยนต์พลังงานทางเลือก และยังคงรักษาฐานของการผลิตรถยนต์สันดาป เพิ่มสัดส่วนการใช้ชิ้นส่วนในประเทศ การออกแบบภาษีให้เหมาะสม รวมถึงการให้ความรู้ด้านเทคโนโลยีแก่สถานศึกษาเพื่อให้ต่อยอดเป็นแรงงานคุณภาพสูงในอนาคตด้วย

ที่มา : https://www.thaigov.go.th/news/contents/details/91052