รัฐบาลไทย-ข่าวทำเนียบรัฐบาล-​”ดีพร้อม“ เดินหน้าโครงการ DIPROM HAPPY WORKPLACE สร้างบรรยากาศองค์กรแห่งความสุข เพื่อส่งต่อความสุขให้แก่ผู้ประกอบการภาคอุตสาหกรรม ตามนโยบาย "รมว.เอกนัฏ" 


วันพุธที่ 4 ธันวาคม 2567
04/12/2567
พิมพ์
​”ดีพร้อม“ เดินหน้าโครงการ DIPROM HAPPY WORKPLACE สร้างบรรยากาศองค์กรแห่งความสุข เพื่อส่งต่อความสุขให้แก่ผู้ประกอบการภาคอุตสาหกรรม ตามนโยบาย "รมว.เอกนัฏ"
​”ดีพร้อม“ เดินหน้าโครงการ DIPROM HAPPY WORKPLACE สร้างบรรยากาศองค์กรแห่งความสุข เพื่อส่งต่อความสุขให้แก่ผู้ประกอบการภาคอุตสาหกรรม ตามนโยบาย "รมว.เอกนัฏ"
กรุงเทพฯ 3 ธันวาคม 2567 – นางสาวณัฏฐิญา เนตยสุภา อธิบดีกรมส่งเสริมอุตสาหกรรม ได้มอบหมายให้ นางดวงดาว ขาวเจริญ รองอธิบดีกรมส่งเสริมอุตสาหกรรม เข้าร่วมประชุมคณะกรรมการขับเคลื่อนโครงการกรมส่งเสริมอุตสาหกรรมองค์กรแห่งความสุข (DIPROM HAPPY WORKPLACE) ครั้งที่ 1/2568 ร่วมด้วย นายอาทิตย์ พัฒนพงศ์ชัย ผู้อำนวยการกองพัฒนาขีดความสามารถธุรกิจอุตสาหกรรม นายพลาวุธ วงศ์วิวัฒน์ ผู้อำนวยการกองยุทธศาสตร์และแผนงาน และเจ้าหน้าที่ดีพร้อม (DIPROM) เข้าร่วม ณ ห้องประชุม 2 ชั้น 3 อาคารกรมส่งเสริมอุตสาหกรรม (DIPROM Headquarter)
การประชุมในครั้งนี้ ได้มีการรายงานกรอบการดำเนินโครงการกรมส่งเสริมอุตสาหกรรมองค์กรแห่งความสุข (DIPROM HAPPY WORKPLACE) อีกทั้งได้มีการร่วมพิจารณาแผนดำเนินการจัดทำห้องสร้างสุขสำหรับเจ้าหน้าที่ดีพร้อม ตามหลัก Happy 8 Workplace ภายในห้องสร้างสุขจะประกอบไปด้วย มุมส่งเสริมสุขภาพกาย มุมส่งเสริมสุขภาพใจ มุมให้คำปรึกษาแนะนำเกี่ยวกับการสร้างสุขภาวะที่ดี มุมให้ความรู้ด้านการเงิน มุมพักผ่อนหย่อนใจ/สันทนาการ และ Co – Working Space โดยปัจจุบันอยู่ระหว่างการดำเนินการจัดสรรพื้นที่ในกรมส่งเสริมอุตสาหกรรม พระรามที่ 6 เพื่อจัดทำห้องสร้างสุข
ทั้งนี้ ผลลัพธ์ที่มุ่งหวังในการดำเนินโครงการดังกล่าว เพื่อให้บุคลากรดีพร้อม มีความรู้ด้านสุขภาวะ สามารถปรับเปลี่ยนพฤติกรรมส่งเสริมสุขภาพ เกิดพลังเครือข่ายหน่วยงานสุขภาวะองค์กร มีองค์ความรู้ในการร่วมแลกเปลี่ยนและได้พัฒนาสุขภาวะองค์กรอย่างต่อเนื่อง พร้อมเป็นแบบอย่างที่ดีให้หน่วยงานภาครัฐ และสถานประกอบการที่มีความสนใจ ส่งเสริมให้บุคลากรดีพร้อม มีสุขภาพกายและสุขภาพใจที่ดียิ่งขึ้น เพื่อส่งต่อความสุขให้แก่ผู้ประกอบการภาคอุตสาหกรรม ตามนโยบาย “ปฏิรูปอุตสาหกรรมสู่เศรษฐกิจยุคใหม่ ทันสมัย สะอาด สะดวก โปร่งใส” ของนายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม

ที่มา : https://www.thaigov.go.th/news/contents/details/91053