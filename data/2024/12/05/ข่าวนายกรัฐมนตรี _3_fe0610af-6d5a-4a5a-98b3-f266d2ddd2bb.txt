รัฐบาลไทย-ข่าวทำเนียบรัฐบาล-นายกรัฐมนตรีและคู่สมรส เป็นประธานพิธีวางพานพุ่มดอกไม้ถวายราชสักการะ เนื่องในวันคล้ายวันพระบรมราชสมภพ พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร 


วันพฤหัสบดีที่ 5 ธันวาคม 2567
05/12/2567
พิมพ์
นายกรัฐมนตรีและคู่สมรส เป็นประธานพิธีวางพานพุ่มดอกไม้ถวายราชสักการะ เนื่องในวันคล้ายวันพระบรมราชสมภพ พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร
นายกรัฐมนตรีและคู่สมรส เป็นประธานพิธีวางพานพุ่มดอกไม้ถวายราชสักการะ เนื่องในวันคล้ายวันพระบรมราชสมภพ พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร วันชาติ และวันพ่อแห่งชาติ 5 ธันวาคม 2567
นายจิรายุ ห่วงทรัพย์ โฆษกประจำสำนักนายกรัฐมนตรี เปิดเผยว่า วันนี้ (5 ธันวาคม 2567) เวลา 08.30 น.   ณ อุทยานเฉลิมพระเกียรติพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร ถนนพิษณุโลก แขวงสวนจิตรลดา เขตดุสิต กรุงเทพมหานคร นางสาวแพทองธาร ชินวัตร นายกรัฐมนตรี และนาย ปิฎก สุขสวัสดิ์ คู่สมรส  เป็นประธานในพิธีวางพานพุ่มดอกไม้ถวายราชสักการะ เนื่องในวันคล้ายวันพระบรมราชสมภพ พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร วันชาติ และวันพ่อแห่งชาติ 5 ธันวาคม 2567 โดยมีคณะรัฐมนตรีและคู่สมรส เข้าร่วมพิธี
เมื่อนายกรัฐมนตรีและคู่สมรส เดินทางถึงอุทยานเฉลิมพระเกียรติพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร นายกรัฐมนตรีและคู่สมรส คณะรัฐมนตรีและคู่สมรส เข้าประจำที่ด้านหน้าพระบรมราชานุสาวรีย์พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร จากนั้น นายกรัฐมนตรีถวายความเคารพ แล้ววางพานพุ่มดอกไม้ จำนวน 2 พาน ในนามนายกรัฐมนตรีและคณะรัฐมนตรี คู่สมรสนายกรัฐมนตรี วางพานพุ่มดอกไม้ในนามคณะคู่สมรสคณะรัฐมนตรี เสร็จพิธี

ที่มา : https://www.thaigov.go.th/news/contents/details/91061