รัฐบาลไทย-ข่าวทำเนียบรัฐบาล-รมต.นร. ”ชูศักดิ์“ เลี้ยงรับรองคณะติดตามพระบรมสารีริกธาตุ (พระเขี้ยวแก้ว) ในการอัญเชิญพระบรมสารีริกธาตุ (พระเขี้ยวแก้ว) จากสาธารณรัฐประชาชนจีนมาประดิษฐานในประเทศไทยเป็นการชั่วคราว


วันศุกร์ที่ 6 ธันวาคม 2567
06/12/2567
พิมพ์
รมต.นร. ”ชูศักดิ์“ เลี้ยงรับรองคณะติดตามพระบรมสารีริกธาตุ (พระเขี้ยวแก้ว) ในการอัญเชิญพระบรมสารีริกธาตุ (พระเขี้ยวแก้ว) จากสาธารณรัฐประชาชนจีนมาประดิษฐานในประเทศไทยเป็นการชั่วคราว
รมต.นร. ”ชูศักดิ์“ เลี้ยงรับรองคณะติดตามพระบรมสารีริกธาตุ (พระเขี้ยวแก้ว) ในการอัญเชิญพระบรมสารีริกธาตุ (พระเขี้ยวแก้ว) จากสาธารณรัฐประชาชนจีนมาประดิษฐานในประเทศไทยเป็นการชั่วคราว เพื่อเฉลิมพระเกียรติพระบาทสมเด็จพระเจ้าอยู่หัว
วันที่ 6 ธันวาคม 2567 เวลา 19.00 น. นายชูศักดิ์ ศิรินิล รัฐมนตรีประจำสำนักนายกรัฐมนตรี เป็นประธานในการเลี้ยงรับรองคณะติดตามพระบรมสารีริกธาตุ (พระเขี้ยวแก้ว) ในการอัญเชิญพระบรมสารีริกธาตุ (พระเขี้ยวแก้ว) จากสาธารณรัฐประชาชนจีนมาประดิษฐานในประเทศไทยเป็นการชั่วคราว เพื่อเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 และในโอกาสการครบรอบ 50 ปี แห่งการสถาปนาความสัมพันธ์ทางการทูตไทย - จีน ในปี 2568 ณ โรงแรมรอยัล ออคิด เชอราตัน โฮเทล แอนด์ ทาวเวอร์
ในโอกาสนี้ นางยุพา ทวีวัฒนะกิจบวร ปลัดสำนักนายกรัฐมนตรี พร้อมด้วย ผู้ทรงคุณวุฒิพิเศษประจำสำนักนายกรัฐมนตรี คณะเจ้าหน้าที่ที่เกี่ยวข้อง เข้าร่วมงานด้วย
การจัดเลี้ยงรับรองคณะผู้ติดตามพระบรมสารีริกธาตุ (พระเขี้ยวแก้ว) ครั้งนี้ เพื่อแสดงความขอบคุณและต้อนรับอย่างเป็นทางการแก่คณะผู้มีส่วนร่วมในภารกิจสำคัญ อันเป็นการเชื่อมโยงความร่วมมือระหว่างประเทศไทยและสาธารณรัฐประชาชนจีน ในฐานะที่การอัญเชิญพระบรมสารีริกธาตุ (พระเขี้ยวแก้ว) มาประดิษฐานเป็นการชั่วคราวในประเทศไทย ซึ่งเป็นการแสดงถึงความเคารพต่อพระพุทธศาสนาและมรดกทางจิตวิญญาณที่ทั้งสองประเทศมีร่วมกัน นอกจากนี้ งานเลี้ยงยังสะท้อนถึงเจตนารมณ์ในการกระชับความสัมพันธ์ที่ยาวนานระหว่างสองชาติ ทั้งในด้านศาสนาและวัฒนธรรม พร้อมเป็นโอกาสเฉลิมฉลองไมตรีจิตในช่วงโอกาสครบรอบ 50 ปี แห่งการสถาปนาความสัมพันธ์ทางการทูตที่กำลังจะมาถึงในปี 2568

ที่มา : https://www.thaigov.go.th/news/contents/details/91136