รัฐบาลไทย-ข่าวทำเนียบรัฐบาล-​"ดีพร้อม" ประชุมบอร์ด CIO วางแผนเคาะงบประมาณโครงการด้านการพัฒนาเทคโนโลยีสารสนเทศปี 2569 ขยายการให้บริการด้านดิจิทัลแก่เอสเอ็มอี ตามนโยบาย "เอกนัฏ"


วันเสาร์ที่ 7 ธันวาคม 2567
07/12/2567
พิมพ์
​"ดีพร้อม" ประชุมบอร์ด CIO วางแผนเคาะงบประมาณโครงการด้านการพัฒนาเทคโนโลยีสารสนเทศปี 2569 ขยายการให้บริการด้านดิจิทัลแก่เอสเอ็มอี ตามนโยบาย "เอกนัฏ"
​"ดีพร้อม" ประชุมบอร์ด CIO วางแผนเคาะงบประมาณโครงการด้านการพัฒนาเทคโนโลยีสารสนเทศปี 2569 ขยายการให้บริการด้านดิจิทัลแก่เอสเอ็มอี ตามนโยบาย "เอกนัฏ"
กรุงเทพฯ 4 ธันวาคม 2567 – นางสาวณัฏฐิญา เนตยสุภา อธิบดีกรมส่งเสริมอุตสาหกรรม ได้มอบหมายให้ นางดวงดาว ขาวเจริญ รองอธิบดีกรมส่งเสริมอุตสาหกรรม เป็นประธานในการประชุมคณะกรรมการบริหารเทคโนโลยีสารสนเทศและการสื่อสารของกรมส่งเสริมอุตสาหกรรม (CIO) ครั้งที่ 2/2567 พร้อมด้วย คณะผู้บริหาร และเจ้าหน้าที่ดีพร้อม (DIPROM) เข้าร่วมประชุมดังกล่าวในรูปแบบออนไลน์ผ่านระบบ Zoom Meeting
การประชุมดังกล่าว เป็นการพิจารณาคำของบประมาณโครงการด้านการพัฒนาเทคโนโลยีสารสนเทศกรมส่งเสริมอุตสาหกรรม ประจำ ปีงบประมาณ พ.ศ. 2569 ประกอบด้วย 1) งบลงทุน ได้แก่ ครุภัณฑ์คอมพิวเตอร์และอุปกรณ์ต่อพ่วง การปรับปรุงระบบเครือข่ายและความปลอดภัยของระบบงานสารสนเทศ กล้องโทรทัศน์วงจรปิดสำหรับใช้ในงานรักษาความปลอดภัยทั่วไปและงานอื่น ๆ การพัฒนาระบบสารสนเทศ 2) งบดำเนินงานในการปรับปรุงและบำรุงรักษาระบบสารสนเทศ และ 3) งบรายจ่ายอื่นผ่านโครงการบริหารจัดการและคุ้มครองข้อมูลเพื่อความมั่นคงปลอดภัย เพื่อการศึกษาและจัดทำรายงาน แนวปฏิบัติ และประกาศที่เกี่ยวข้องกับธรรมาภิบาลข้อมูลพระราชบัญญัติคุ้มครองข้อมูลส่วนบุคคล (PDPA) และการบริหารและจัดการความเสี่ยงทางด้านเทคโนโลยีสารสนเทศ เพื่อให้การดำเนินงานตลอดปีงบประมาณ พ.ศ. 2569 ด้านสารสนเทศ เกิดผลสัมฤทธิ์และมีประสิทธิภาพ มีความพร้อมในการให้บริการแก่ผู้ประกอบการภาคอุตสาหกรรมอย่างครบวงจร ตามนโยบาย “ปฏิรูปอุตสาหกรรมสู่เศรษฐกิจยุคใหม่ ทันสมัย สะอาด สะดวก โปร่งใส” ของนายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม

ที่มา : https://www.thaigov.go.th/news/contents/details/91151