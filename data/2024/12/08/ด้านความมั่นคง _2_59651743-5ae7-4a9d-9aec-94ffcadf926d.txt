รัฐบาลไทย-ข่าวทำเนียบรัฐบาล-"ดร.เฉลิมชัย" ลงพื้นที่เกาะลิบง ขอความร่วมมือทุกภาคส่วนร่วมกันแก้ปัญหาวิกฤติพะยูนและหญ้าทะเล รักษาทรัพยากรสำคัญของประเทศให้คงอยู่ต่อไป


วันอาทิตย์ที่ 8 ธันวาคม 2567
"ดร.เฉลิมชัย" ลงพื้นที่เกาะลิบง ขอความร่วมมือทุกภาคส่วนร่วมกันแก้ปัญหาวิกฤติพะยูนและหญ้าทะเล รักษาทรัพยากรสำคัญของประเทศให้คงอยู่ต่อไป
"ดร.เฉลิมชัย" ลงพื้นที่เกาะลิบง ขอความร่วมมือทุกภาคส่วนร่วมกันแก้ปัญหาวิกฤติพะยูนและหญ้าทะเล รักษาทรัพยากรสำคัญของประเทศให้คงอยู่ต่อไป
"ดร.เฉลิมชัย" ลงพื้นที่เกาะลิบง ขอความร่วมมือทุกภาคส่วนร่วมกันแก้ปัญหาวิกฤติพะยูนและหญ้าทะเล รักษาทรัพยากรสำคัญของประเทศให้คงอยู่ต่อไป
วันที่ 7 ธันวาคม 2567 เวลา 10.00 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) ลงพื้นที่เกาะลิบง จังหวัดตรัง ติดตามสถานการณ์การแก้ไขปัญหาวิกฤติพะยูนและแหล่งหญ้าทะเล พร้อมรับฟังข้อเสนอแนวทางการแก้ไขปัญหาจากชุมชนและเครือข่ายกลุ่มอนุรักษ์ในพื้นที่ และเป็นประธานการประชุมแก้ไขปัญหาวิกฤติพะยูนและแหล่งหญ้าทะเลร่วมกับส่วนราชการในพื้นที่และนักวิชาการ โดยมี นายจตุพร บุรุษพัฒน์ ปลัดกระทรวงฯ พร้อมด้วย ดร.ปิ่นสักก์ สุรัสวดี อธิบดีกรมทรัพยากรทางทะเลและชายฝั่ง นายอรรถพล เจริญชันษา อธิบดีกรมอุทยานแห่งชาติ สัตว์ป่า และพันธุ์พืช และคณะผู้บริหารในสังกัดกระทรวงฯ ผู้ว่าราชการจังหวัดตรัง ผู้แทนชุมชน เข้าร่วมประชุม ณ โรงเรียนบ้านบาตูปูเต๊ะ (เกาะลิบง) อ.กันตัง จ.ตรัง โดยได้รับฟังรายงานสรุปสถานการณ์ของพะยูนซึ่งเป็นสัตว์ทะเลหายากในภาพรวมในพื้นที่จังหวัดตรัง และประเทศไทย การฟื้นฟูแหล่งหญ้าทะเล แหล่งอาหารสำคัญของพะยูน และปนวทางการศึกษาวิจัย และแนวทางการแก้ไขปัญหาเพื่อคงจำนวนประชากรพะยูนให้เป็นทรัพยากรสำคัญของประเทศต่อไป
ดร.เฉลิมชัย กล่าวว่า ปัญหาพะยูนและแหล่งหญ้าทะเลเสื่อมโทรม เป็นปัญหาที่สะสมมานานจนถึงปัจจุบันที่เรียกได้ว่าอยู่ในขั้นวิกฤติ กระทรวงทรัพยากรธรรมชาติและสิ่งแวดล้อม (ทส.) มีความมุ่งมั่นในการแก้ไขปัญหาดังกล่าว พร้อมการเสนอของบกลางประจำปีงบประมาณ พ.ศ. 2568 เพื่อใช้ในการดำเนินงานกิจกรรมอนุรักษ์พะยูนและแหล่งหญ้าทะเล ทั้งนี้ ได้มอบหมายให้ กรมทรัพยากรทางทะเลและชายฝั่ง (ทช.) และ กรมอุทยานแห่งชาติ สัตว์ป่า และพันธุ์พืช (อส.) บูรณาการทำงานร่วมกันโดยยึดนโยบายการเป็น "ทส. หนึ่งเดียว" พร้อมกับบูรณาการการทำงานร่วมกับทุกภาคส่วน โดยเฉพาะพี่น้องประชาชนในพื้นที่ ขอให้ร่วมมือกันดูแล รักษา ฟื้นฟูทรัพยากรพะยูนและหญ้าทะเลให้กลับมาสมบูรณ์อีกครั้ง อันจะนำไปสู่การดึงดูดนักท่องเที่ยว เพื่อเศรษฐกิจในชุมชนและประเทศชาติต่อไป

ที่มา : https://www.thaigov.go.th/news/contents/details/91158