รัฐบาลไทย-ข่าวทำเนียบรัฐบาล-"ดร.เฉลิมชัย" ส่งมอบโครงการน้ำบาดาลระยะไกล แห่งแรกในจังหวัดพัทลุง ให้ชาวตำบลแพรกหา แก้ปัญหาขาดแคลนน้ำกินน้ำใช้อย่างยั่งยืน


วันอาทิตย์ที่ 8 ธันวาคม 2567
"ดร.เฉลิมชัย" ส่งมอบโครงการน้ำบาดาลระยะไกล แห่งแรกในจังหวัดพัทลุง ให้ชาวตำบลแพรกหา แก้ปัญหาขาดแคลนน้ำกินน้ำใช้อย่างยั่งยืน
"ดร.เฉลิมชัย" ส่งมอบโครงการน้ำบาดาลระยะไกล แห่งแรกในจังหวัดพัทลุง ให้ชาวตำบลแพรกหา แก้ปัญหาขาดแคลนน้ำกินน้ำใช้อย่างยั่งยืน
"ดร.เฉลิมชัย" ส่งมอบโครงการน้ำบาดาลระยะไกล แห่งแรกในจังหวัดพัทลุง ให้ชาวตำบลแพรกหา แก้ปัญหาขาดแคลนน้ำกินน้ำใช้อย่างยั่งยืน
วันที่ 6 ธันวาคม 2567 เวลา 14.00 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) เป็นประธานในพิธีส่งมอบโครงการจัดหาแหล่งน้ำบาดาลระยะไกลเพื่อแก้ไขปัญหาในพื้นที่แล้งซ้ำซากหรือน้ำเค็ม รูปแบบที่ 1 ประจำปีงบประมาณ พ.ศ. 2566 ให้กับนายกเทศมนตรีตำบลแพรกหา พร้อมมอบแกลลอนน้ำให้กับตัวแทนประชาชนในพื้นที่ โดยมี นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม (ปกท.ทส.) นายภาดล ถาวรกฤชรัตน์ อธิบดีกรมทรัพยากรน้ำบาดาล คณะผู้บริหารสังกัดกระทรวงฯ นายปรีชา นวลน้อย รองผู้ว่าราชการจังหวัดพัทลุง เข้าร่วมพิธี ณ บ้านเขาพังอิฐ หมู่ที่ 5 ตำบลแพรกหา อำเภอควนขนุน จังหวัดพัทลุง
ดร.เฉลิมชัย กล่าวว่า โครงการจัดหาแหล่งน้ำบาดาลระยะไกลฯ นี้ เป็นการแก้ไขปัญหาการขาดแคลนน้ำที่ไม่เพียงพอต่อความต้องการใช้น้ำของพี่น้องประชาชนได้อย่างตรงจุด สำหรับโครงการนี้ฯ ถือเป็นโครงการจัดหาแหล่งน้ำบาดาลระยะไกลฯ แห่งแรกในจังหวัดพัทลุง จึงขอให้ นายกเทศมนตรีตำบลแพรกหาและประชาชนในพื้นที่ช่วยกันดูแลรักษาเครื่องมือ และอุปกรณ์ต่าง ๆ ให้สามารถใช้งานได้ดีตลอดไป และให้ถือว่าโครงการนี้ฯ คือสมบัติของทุกคน
สำหรับโครงการจัดหาแหล่งน้ำบาดาลระยะไกลเพื่อแก้ปัญหาในพื้นที่แล้งซ้ำซากหรือน้ำเค็ม รูปแบบที่ 1 ประจำปีงบประมาณ พ.ศ. 2566 ณ บ้านเขาพังอิฐ หมู่ที่ 5 ตำบลแพรกหา อำเภอควนขนุน จังหวัดพัทลุง ประกอบด้วย บ่อน้ำบาดาล ขนาด 6 นิ้ว จำนวน 4 บ่อ เครื่องสูบน้ำไฟฟ้า ถังเหล็กเก็บน้ำ ความจุ 100 ลูกบาศก์เมตร จำนวน 2 ถัง โรงสูบน้ำพร้อมเครื่องสูบน้ำ หอถังเหล็กเก็บน้ำ ขนาดความจุ 110 ลูกบาศก์เมตร จำนวน 1 ถัง ถังกรองสนิมเหล็กขนาดใหญ่ จำนวน 1 ถัง สถานีจ่ายน้ำถาวร จำนวน 1 ชุด อาคารระบบปรับปรุงคุณภาพน้ำ จำนวน 1 ชุด ระบบกระจายน้ำ จำนวน 1 ระบบ เพื่อเชื่อมต่อกับระบบประปาของชุมชน ที่ผลิตน้ำสำหรับอุปโภคบริโภคได้ไม่น้อยกว่า 192,720 ลูกบาศก์เมตรต่อปี และจะมีประชาชนได้รับประโยชน์ไม่น้อยกว่า 1,468 ครัวเรือน

ที่มา : https://www.thaigov.go.th/news/contents/details/91159