รัฐบาลไทย-ข่าวทำเนียบรัฐบาล-อะเมซซิ่งไทยแลนด์น่าเที่ยว ..รัฐบาลเชิญชวนไทยเที่ยวไทย  หลังสัปดาห์หน้านี้อากาศเย็นลง อินทนนท์ 8 องศาส่วนสถานที่ท่องเที่ยวต่าง ๆ เตรียมต้อนรับช่วงเทศกาลคริสต์มาสและปีใหม่


วันอาทิตย์ที่ 8 ธันวาคม 2567
08/12/2567
พิมพ์
อะเมซซิ่งไทยแลนด์น่าเที่ยว ..รัฐบาลเชิญชวนไทยเที่ยวไทย  หลังสัปดาห์หน้านี้อากาศเย็นลง อินทนนท์ 8 องศาส่วนสถานที่ท่องเที่ยวต่าง ๆ เตรียมต้อนรับช่วงเทศกาลคริสต์มาสและปีใหม่
อะเมซซิ่งไทยแลนด์น่าเที่ยว ..รัฐบาลเชิญชวนไทยเที่ยวไทย  หลังสัปดาห์หน้านี้อากาศเย็นลง อินทนนท์ 8 องศาส่วนสถานที่ท่องเที่ยวต่าง ๆ เตรียมต้อนรับช่วงเทศกาลคริสต์มาสและปีใหม่
วันนี้ ( 8 ธ.ค.67 ) นายอนุกูล พฤกษานุศักดิ์ รองโฆษกประจำสำนักนายกรัฐมนตรีเปิดเผยว่า ได้รับรายงานจากกระทรวงทรัพยากรธรรมชาติและสิ่งแวดล้อมได้รายงาน บรรยากาศ การท่องเที่ยวในสถานที่ต่าง ๆ ในสัปดาห์นี้เนื่องจากอุณหภูมิ ในภาคเหนือที่ปรับลดลง โดยเฉพาะ อุณหภูมิยอดดอยอินทนนท์ จ. เชียงใหม่ เมื่อช่วงเช้าที่ผ่านมา อยู่ที่ 8 องศา ซึ่งบรรยากาศเป็นไปด้วยความคิกคักและ นักท่องเที่ยว ต่างใส่เสื้อกันหนาว เป็นแฟชั่น ตามสไตล์ของแต่ละคน ทำให้บรรยากาศการท่องเที่ยวเต็มไปด้วยความสนุกสนาน
โดยเมื่อเวลา 08.50 น วันนี้ 8 ธ.ค. 67 อุทยานแห่งชาติดอยอินทนนท์ อ. จอมทองเชียงใหม่ โดยนายเกรียงไกร ไชยพิเศษ หัวหน้าอุทยานแห่งชาติดอยอินทนนท์ ได้รายงานว่า วันนี้อุณหภูมิที่ยอดดอยอินทนนท์วัดได้ 8 องศา ที่จุดกิ่วแม่ปาน วัดได้ 12 องศา ที่ทำการอุทยานแห่งชาติวัดได้ 15 องศา อุณหภูมิที่บนดอยอินทนนท์ ลดลงต่อเนื่องนักท่องเที่ยวได้สัมผัสอากาศหนาวเย็นสบาย ชมศึกษาธรรมชาติในเขตอุทยานแห่งชาติดอยอินทนนท์ วันนี้อากาศปิดในช่วงเช้ามีหมอกเล็กน้อย นักท่องเที่ยวนำชุดเสื้อกันหนาวออกมาใส่กันเป็นแฟชั่่นตามสไตล์ของแต่ละท่าน สวยไปคนละแบบ
ส่วนสถิตินักท่องเที่ยวเข้ามาในอุทยานแห่งชาติดอยอินทนนท์ เมื่อวันที 7 ธ.ค. 67  คนไทย 5,825 คน ชาวต่างชาติ 1,242 คน ยานพาหนะ 2,027 คัน  รวม 7,067 คน
จุดแหล่งท่องเที่ยวในเชียงใหม่ ดอยสุเทพ ดอยคำ อ.เมือง ดอยอ่างขาง ดอยผ้าห่มปก อ.ฝาง  ห้วยน้ำดัง  ม่อนเงาะ  อ.แม่แตง ม่อนแจ่ม อ. แม่ริม ดอยหลวงเชียงดาว อ. เชียงดาว และในตัวเมืองเชียงใหม่ มีนักท่องเที่ยวทั้งเอเซียและยุโรป พักผ่อนท่องเที่ยวอย่างคึกคัก และเชียงใหม่มีการจัดกิจกรรมส่งเสริมการท่องเที่ยวหลายกิจกรรม ทำให้ดูคึกคักในช่วงฤดูการท่องเที่ยวเดือนธันวาคม
ศูนย์อุตุนิยมวิทยาภาคเหนือ จ.เชียงใหม่  ว่าที่ ร.ต. ปรีชา จินต์ธนาวัตน์ เวรพยากรณ์อากาศภาคเหนือ ได้รายงานว่า สภาวะอากาศทั่วไป จ.เชียงใหม่ บริเวณความกดอากาศสูงหรือมวลอากาศเย็นกำลังปานกลางระลอกใหม่จากประเทศจีนได้แผ่ลงมาปกคลุมภาคตะวันออกเฉียงเหนือของประเทศไทย และทะเลจีนใต้แล้ว คาดว่าจะแผ่ลงมาปกคลุมภาคเหนือในวันนี้ (8 ธ.ค. 67) ลักษณะเช่นนี้ทำให้ภาคเหนือมีอากาศเย็นลง และอุณหภูมิจะลดลง 1-3 องศาเซลเซียส  ขอให้ประชาชนในบริเวณดังกล่าวดูแลรักษาสุขภาพเนื่องจากสภาพอากาศที่เย็นลง
บริเวณจังหวัดเชียงใหม่อากาศเย็นในตอนเช้าโดยมีฝนเล็กน้อยบางแห่ง
อุณหภูมิต่ำสุด 22 องศาเซลเซียสอุณหภูมิสูงสุด 32 องศาเซลเซียส
สำหรับยอดดอยอากาศหนาวอุณหภูมิต่ำสุด 9-13 องศาเซลเซียส ลมตะวันออกเฉียงใต้ ความเร็ว 5-15 กม./ชม.
”เชิญชวนคนไทย เที่ยวไทย เดินทางท่องเที่ยวได้ทุกภาคของประเทศ เพี่อเปิดรับประสบการณ์  เที่ยวชมธรรมชาติที่สวยงามแตกต่างกันในแต่ละภาค สัมผัสวัฒนธรรมท้องถิ่น รวมทั้ง คนไทยเที่ยวไทย ยังช่วยกระตุ้นเศรษฐกิจในพื้นที่ด้วย“ รองโฆษกฯกล่าว

ที่มา : https://www.thaigov.go.th/news/contents/details/91171