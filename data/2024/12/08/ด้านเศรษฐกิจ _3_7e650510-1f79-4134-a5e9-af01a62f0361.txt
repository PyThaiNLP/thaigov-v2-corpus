รัฐบาลไทย-ข่าวทำเนียบรัฐบาล-​ปลัดฯ ณัฐพล นำทีมลงพื้นที่สวนลุมพินี เตรียมความพร้อมร้านกาชาดกระทรวงอุตสาหกรรม ปี 2567 ภายใต้แนวคิด “อุตสาหกรรมรวมใจภักดิ์ 72 พรรษา ทศมราชา” รายได้สมทบทุนสภากาชาดไทย


วันเสาร์ที่ 7 ธันวาคม 2567
07/12/2567
พิมพ์
​ปลัดฯ ณัฐพล นำทีมลงพื้นที่สวนลุมพินี เตรียมความพร้อมร้านกาชาดกระทรวงอุตสาหกรรม ปี 2567 ภายใต้แนวคิด “อุตสาหกรรมรวมใจภักดิ์ 72 พรรษา ทศมราชา” รายได้สมทบทุนสภากาชาดไทย
​ปลัดฯ ณัฐพล นำทีมลงพื้นที่สวนลุมพินี เตรียมความพร้อมร้านกาชาดกระทรวงอุตสาหกรรม ปี 2567 ภายใต้แนวคิด “อุตสาหกรรมรวมใจภักดิ์ 72 พรรษา ทศมราชา” รายได้สมทบทุนสภากาชาดไทย
วันที่ 6 ธันวาคม 2567 นายณัฐพล รังสิตพล ปลัดกระทรวงอุตสาหกรรม ลงพื้นที่ ณ สวนลุมพินี เขตปทุมวัน กรุงเทพมหานคร เพื่อเตรียมความพร้อมและตรวจความเรียบร้อยของสถานที่จัดงานร้านกาชาดกระทรวงอุตสาหกรรม โซน 3 บูธ 3.4 ฝั่งถนนพระราม 4 บริเวณประตู 3 (ใกล้น้ำพุ) ในงานกาชาดประจำปี 2567 โดยได้ตรวจความเรียบร้อยตามจุดต่าง ๆ ภายในร้านกาชาดกระทรวงอุตสาหกรรม อาทิ โซนนิทรรศการ โซนลุ้นโชครับรางวัล โซนจำหน่ายคูปองเกมร่วมสนุก และบริเวณรอบของร้านกาชาดกระทรวงอุตสาหกรรม ทั้งนี้มี นางสาวณัฏฐิญา เนตยสุภา อธิบดีกรมส่งเสริมอุตสาหกรรม นายพิชิต มิทราวงศ์ กรรมการผู้จัดการธนาคารพัฒนาวิสาหกิจขนาดกลางและขนาดย่อมแห่งประเทศไทย นางดวงดาว ขาวเจริญ รองอธิบดีกรมส่งเสริมอุตสาหกรรม นายสุนทร แก้วสว่าง รองอธิบดีกรมโรงงานอุตสาหกรรม นายวีรพงษ์ เอี่ยมเจริญชัย รองเลขาธิการสำนักงานมาตรฐานผลิตภัณฑ์อุตสาหกรรม นายธีรทัศน์ อิศรางกูร ณ อยุธยา รองอธิบดีกรมโรงงานอุตสาหกรรม นางอุบลรัตน์ ค่าแพง ผู้ช่วยกรรมการผู้จัดการธนาคารพัฒนาวิสาหกิจขนาดกลางและขนาดย่อมแห่งประเทศไทย ร่วมลงพื้นที่ด้วย
ทั้งนี้ กระทรวงอุตสาหกรรม ขอเชิญเที่ยวงานกาชาดประจำปี 2567 ภายใต้แนวคิด “ทศมราชา 72 พรรษา ถวายพระพร" เพื่อเฉลิมพระเกียรติพระบาทสมเด็จพระเจ้าอยู่หัว พระบรมราชูปถัมภกสภากาชาดไทย เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ซึ่งงานกาชาดจะจัดขึ้นตั้งแต่วันที่ 11 - 22 ธันวาคม 2567 ตั้งแต่เวลา 11.00 - 22.00 น. และในวันสุดท้ายงานจะจบเวลา 23.00 น. ณ บริเวณสวมลุมพินี รวม 12 วัน 12 คืน สำหรับร้านกาชาดกระทรวงอุตสาหกรรมในงานกาชาดประจำปี 2567 จัดขึ้นภายใต้แนวคิด “อุตสาหกรรมรวมใจภักดิ์ 72 พรรษา ทศมราชา” โดยแบ่งการจัดกิจกรรมเป็น 2 โซน ได้แก่ โซนนิทรรศการเฉลิมพระเกียรติ พระบาทสมเด็จพระปรเมนทรรามาธิบดีศรีสินทร มหาวชิราลงกรณ พระวชิรเกล้าเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ โดยจะมีการเพิ่มเติมการจัดทำบอร์ดนิทรรศการประวัติความเป็นมาของส่วนราชการในสังกัด และโซนกิจกรรม เกมส์จับฉลากแทงหลอด ลุ้นรับรางวัลมากมายพร้อมกิจกรรมบนเวทีและความบันเทิงในรูปแบบต่างๆ ตลอดจนการจัดหารายได้โดยเสด็จพระราชกุศลบำรุงสภากาชาดไทย แล้วพบกันที่ร้านกาชาดกระทรวงอุตสาหกรรม โซน 3 บูธ 3.4 ฝั่งถนนพระราม 4 บริเวณประตู 3 (ใกล้น้ำพุ) ในงานกาชาดประจำปี 2567 ตามโลเคชั่นนี้ https://maps.app.goo.gl/mHgJqCcVGEiFZkqs6​

ที่มา : https://www.thaigov.go.th/news/contents/details/91153