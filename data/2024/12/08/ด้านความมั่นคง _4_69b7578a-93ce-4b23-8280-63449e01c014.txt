รัฐบาลไทย-ข่าวทำเนียบรัฐบาล-​“เฉลิมชัย” ลงพื้นที่ช่วยเหลือ แก้ไขปัญหาอุทกภัย พร้อมมอบถุงยังชีพให้พี่น้องประชาชนชาวควนมะพร้าว จ.พัทลุง


วันอาทิตย์ที่ 8 ธันวาคม 2567
​“เฉลิมชัย” ลงพื้นที่ช่วยเหลือ แก้ไขปัญหาอุทกภัย พร้อมมอบถุงยังชีพให้พี่น้องประชาชนชาวควนมะพร้าว จ.พัทลุง
​“เฉลิมชัย” ลงพื้นที่ช่วยเหลือ แก้ไขปัญหาอุทกภัย พร้อมมอบถุงยังชีพให้พี่น้องประชาชนชาวควนมะพร้าว จ.พัทลุง
“เฉลิมชัย” ลงพื้นที่ช่วยเหลือ แก้ไขปัญหาอุทกภัย พร้อมมอบถุงยังชีพให้พี่น้องประชาชนชาวควนมะพร้าว จ.พัทลุง
วันที่ 6 ธันวาคม 2567 เวลา 15.30 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) พร้อมด้วย นายจตุพร บุรุษพัฒน์ ปลัดกระทรวงฯ และคณะผู้บริหารหน่วยงานภายใต้สังกัดกระทรวงฯ ลงพื้นที่ตำบลควนมะพร้าว อำเภอเมืองพัทลุง จังหวัดพัทลุง ตรวจเยี่ยมพื้นที่ที่ได้รับผลกระทบจากปัญหาอุทกภัยเพื่อแก้ไขปัญหาให้กับพี่น้องประชาชนในพื้นที่ พร้อมให้กำลังใจพี่น้องประชาชนที่ได้รับผลกระทบ รวมถึงมอบถุงยังชีพและน้ำดื่มเพื่อช่วยเหลือบรรเทาความเดือดร้อนให้กับประชาชนในเบื้องต้น
สำหรับพื้นที่อำเภอเมืองพัทลุง จังหวัดพัทลุง มีฝนตกอย่างต่อเนื่องตั้งแต่วันที่ 21 พฤศจิกายน 2567 ถึงปัจจุบัน ส่งผลกระทบให้ประชาชนในพื้นที่ได้รับความเดือดร้อนกว่า 16,252 ครัวเรือน 41,510 คน พื้นที่ทางการเกษตรได้รับความเสียหายกว่า 6,035 ไร่ สัตว์เลี้ยง 13,849 ตัว สิ่งสาธารณประโยชน์ 203 แห่ง และจังหวัดพัทลุงได้ประกาศให้เป็นพื้นที่เขตประสบสาธารณภัย/เขตการให้ความช่วยเหลือผู้ประสบภัยพิบัติกรณีฉุกเฉิน (อุทภภัย) ในพื้นที่ดังกล่าว

ที่มา : https://www.thaigov.go.th/news/contents/details/91160