รัฐบาลไทย-ข่าวทำเนียบรัฐบาล-​รัฐมนตรีฯ เอกนัฏ หารือ เอกอัคราชทูตฯเยอรมัน ถกร่วมมือด้านเศรษฐกิจ เพื่อรองรับต่อการเปลี่ยนแปลงภาคอุตสาหกรรม


วันเสาร์ที่ 7 ธันวาคม 2567
07/12/2567
พิมพ์
​รัฐมนตรีฯ เอกนัฏ หารือ เอกอัคราชทูตฯเยอรมัน ถกร่วมมือด้านเศรษฐกิจ เพื่อรองรับต่อการเปลี่ยนแปลงภาคอุตสาหกรรม
​รัฐมนตรีฯ เอกนัฏ หารือ เอกอัคราชทูตฯเยอรมัน ถกร่วมมือด้านเศรษฐกิจ เพื่อรองรับต่อการเปลี่ยนแปลงภาคอุตสาหกรรม
4 ธันวาคม 2567 นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม หารือกับนายแอ็นสท์ ว็อล์ฟกัง ไรเชิล (H.E. Mr. Ernst Wolfgang Reichel) เอกอัครราชทูตวิสามัญผู้มีอำนาจเต็มแห่งสหพันธ์สาธารณรัฐเยอรมนีประจำประเทศไทยและคณะ โดยมีนายณัฐพล รังสิตพล ปลัดกระทรวงอุตสาหกรรม นางสาวไพลิน เทียนสุวรรณ ที่ปรึกษารัฐมนตรีว่าการกระทรวงอุตสาหกรรม นายพงศ์พล ยอดเมืองเจริญ เลขานุการรัฐมนตรีว่าการกระทรวงอุตสาหกรรมและโฆษกกระทรวงอุตสาหกรรม เข้าร่วมด้วย ณ ห้องรับรอง 1 ชั้น 2 กระทรวงอุตสาหกรรม
โดยในในครั้งนี้ได้หารือแลกเปลี่ยนความเห็นเกี่ยวกับความท้าทายและแนวทางการส่งเสริมความร่วมมือในการขับเคลื่อนอุตสาหกรรมยานยนต์ไฟฟ้าระหว่างกัน โดยเฉพาะด้านการผลิต การค้าและการลงทุน ตลอดจนการเสริมสร้างโอกาสในการพัฒนาความร่วมมือด้านเศรษฐกิจอุตสาหกรรมในสาขาที่มีศักยภาพของทั้งสองฝ่ายมีศักยภาพ และนโยบายด้านสิ่งแวดล้อม (climate policy) และการผลิตที่ยั่งยืน (sustainable production) การผลักดันการเจรจาจัดทำความตกลงการค้าเสรี ไทย–สหภาพยุโรป ให้บรรลุสำเร็จตามเป้าหมาย การจัดการของเสียเพื่อมุ่งไปสู่อุตสาหกรรมที่เติบโตอย่างยั่งยืน การส่งเสริมความร่วมมือในการแก้ไขปัญหาขยะอิเล็กทรอนิกส์ (E-Waste) โดยเฉพาะการจัดการแบตเตอรี่ยานยนต์ไฟฟ้าที่ใช้แล้ว ตลอดจนการส่งเสริมความร่วมมือด้านการพัฒนาบุคลากรในภาคอุตสาหกรรม โดยเฉพาะการฝึกอบรมบุคลากรด้านอาชีวศึกษา (vocational training) ทั้งในส่วนที่เป็น upskill และ reskill เพื่อรองรับต่อการเปลี่ยนแปลงภาคอุตสาหกรรมที่ใช้เทคโนโลยีขั้นสูง ซึ่งจะเป็นประโยชน์ต่อการยกระดับและพัฒนาภาคอุตสาหกรรมไทยและภาคธุรกิจเยอรมันที่ประกอบธุรกิจในประเทศไทยในอนาคต

ที่มา : https://www.thaigov.go.th/news/contents/details/91154