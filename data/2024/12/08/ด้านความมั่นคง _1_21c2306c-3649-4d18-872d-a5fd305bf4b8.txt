รัฐบาลไทย-ข่าวทำเนียบรัฐบาล-"อรรษิษฐ์ -จิณณารัชช์" นำพุทธศาสนิกชนประกอบพิธีเจริญพระพุทธมนต์ และพิธีทำบุญตักบาตร พร้อมถวายถนนคอนกรีตเสริมเหล็กเข้าวัดป่าพุทธพจน์หริภุญไชย ในพระราชูปถัมภ์ฯ น้อมถวายเป็นพระราชกุศล


วันเสาร์ที่ 7 ธันวาคม 2567
07/12/2567
พิมพ์
"อรรษิษฐ์ -จิณณารัชช์" นำพุทธศาสนิกชนประกอบพิธีเจริญพระพุทธมนต์ และพิธีทำบุญตักบาตร พร้อมถวายถนนคอนกรีตเสริมเหล็กเข้าวัดป่าพุทธพจน์หริภุญไชย ในพระราชูปถัมภ์ฯ น้อมถวายเป็นพระราชกุศล
"อรรษิษฐ์ - จิณณารัชช์" นำพุทธศาสนิกชนประกอบพิธีเจริญพระพุทธมนต์ และพิธีทำบุญตักบาตร พร้อมถวายถนนคอนกรีตเสริมเหล็กเข้าวัดป่าพุทธพจน์หริภุญไชย ในพระราชูปถัมภ์ฯ น้อมถวายเป็นพระราชกุศล เนื่องในโอกาสวันคล้ายวันประสูติ สมเด็จเจ้าฟ้าพัชรกิติยาภา ฯ
"อรรษิษฐ์ - จิณณารัชช์" นำพุทธศาสนิกชนประกอบพิธีเจริญพระพุทธมนต์ และพิธีทำบุญตักบาตร พร้อมถวายถนนคอนกรีตเสริมเหล็กเข้าวัดป่าพุทธพจน์หริภุญไชย ในพระราชูปถัมภ์ฯ น้อมถวายเป็นพระราชกุศล เนื่องในโอกาสวันคล้ายวันประสูติ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา
วันนี้ (7 ธ.ค. 67) เวลา 07.00 น. ที่วัดป่าพุทธพจน์หริภุญไชย ในพระราชูปถัมภ์ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ต.ต้นธง อ.เมืองลำพูน จ.ลำพูน นายอรรษิษฐ์ สัมพันธรัตน์ ปลัดกระทรวงมหาดไทย เป็นประธานในพิธีเจริญพระพุทธมนต์ และพิธีทำบุญตักบาตร เนื่องในโอกาสวันคล้ายวันประสูติ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา 7 ธันวาคม 2567 โดยได้รับเมตตาจาก พระราชวัชรสุทธิวงศ์ เจ้าอาวาสวัดป่าพุทธพจน์หริภุญไชย ในพระราชูปถัมภ์ฯ เป็นประธานฝ่ายสงฆ์ และนำคณะสงฆ์วัดป่าพุทธพจน์หริภุญไชยฯ ร่วมประกอบพิธี
โอกาสนี้ นายอรรษิษฐ์ สัมพันธรัตน์ ปลัดกระทรวงมหาดไทย พร้อมด้วย นางจิณณารัชช์ สัมพันธรัตน์ นายกสมาคมแม่บ้านมหาดไทย ถวายถนนคอนกรีตเสริมเหล็กเข้าวัดป่าพุทธพจน์หริภุญไชย ในพระราชูปถัมภ์ฯ กว้าง 5 เมตร ยาว 80 เมตร เริ่มต้นตั้งแต่ประตูวัดไปจรดถนนวงเวียนสีเหลืองรอบพระเจดีย์ พร้อมทั้งรางระบายน้ำตลอดสาย เพื่อพระสงฆ์ตลอดจนถึงอุบาสก - อุบาสิกา พุทธศาสนิกชน ได้ใช้สอยให้เกิดประโยชน์กับพระศาสนา น้อมถวายเป็นพระราชกุศลแด่สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา
นายอรรษิษฐ์ กล่าวว่า ตลอดระยะเวลาที่ผ่านมา สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ได้ทรงอุทิศพระองค์ ปฏิบัติบำเพ็ญพระกรณียกิจนานัปการ ด้วยพระวิริยะ อุตสาหะ เพื่อบำบัดทุกข์ บำรุงสุข แก่พสกนิกรชาวไทย โดยเฉพาะอย่างยิ่งการให้ความช่วยเหลือฟื้นฟูคุณภาพชีวิต ผู้ตกทุกข์ได้ยาก ผู้ด้อยโอกาสทางสังคม รวมถึงผู้ต้องขัง โดยได้น้อมนำพระบรมราโชบายของพระบาทสมเด็จพระเจ้าอยู่หัว ไปเป็นแนวทางในการดำเนินงานโครงการราชทัณฑ์ปันสุข ด้วยการประสานความร่วมมือกับหน่วยงานที่เกี่ยวข้อง เพื่อให้ผู้ต้องขังได้รับบริการทางการแพทย์และสาธารณสุขเท่าเทียมกับประชาชนทั่วไปตามหลักมนุษยธรรม
นอกจากนี้ พระองค์ทรงรับเป็นประธานกรรมการมูลนิธิอาสาเพื่อนพึ่ง (ภาฯ) ยามยาก สภากาชาดไทย เพื่อให้ความช่วยเหลือ บรรเทาทุกข์ผู้ได้รับผลกระทบจากอุทกภัย ภัยพิบัติที่รุนแรง ให้สามารถกลับมาดำรงชีวิตอย่างปกติสุข สนับสนุนให้ผู้ทุกข์ยากน้อยกว่าช่วยเหลือผู้ทุกข์ยากมากกว่า ผู้ที่แข็งแรงช่วยผู้อ่อนแอ ภายใต้แนวคิด "แบ่งปัน พอเพียง ยั่งยืน" รวมไปถึงการน้อมนำพระบรมราโชบายที่จะให้อนุรักษ์ป่าและช้าง และการอยู่ร่วมกันระหว่างคนกับช้างอย่างมีความสุข ผ่านโครงการพัชรสุธาคชานุรักษ์ และ โครงการพัฒนาชุมชนในเขตรักษาพันธุ์สัตว์ป่าและอุทยานแห่งชาติ จังหวัดกาญจนบุรี ในพระบรมราชูปถัมภ์ โครงการพัฒนาชุมชนตำบลไล่โว่ อำเภอสังขละบุรี จังหวัดกาญจนบุรี สนองพระบรมราโชบายของพระบาทสมเด็จพระเจ้าอยู่หัว ที่ทรงมีพระราชปณิธานสืบสาน รักษา ต่อยอด พระราชดำริของพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร และสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เพื่อช่วยเหลือราษฎรที่อาศัยอยู่ในเขตชายแดนที่ความเจริญยังเข้าไปไม่ถึง ให้มีคุณภาพชีวิตที่ดีอย่างยั่งยืน รวมทั้งเสริมสร้างความเข้มแข็งของชุมชนเพื่อความมั่นคงของประเทศ
สำหรับคณะผู้บริหารและองค์กรที่ร่วมพิธีในครั้งนี้ อาทิ นายโยธิน ประสงค์ความดี รองผู้ว่าราชการ จ.ลำพูน รักษาราชการแทนผู้ว่าราชการ จ.ลำพูน นางสายธาร ประสงค์ความดี รองนายกเหล่ากาชาด จ.ลำพูนและรองประธานแม่บ้านมหาดไทย จ.ลำพูน นายชาตรี ธินนท์ รองผู้ว่าราชการ จ.ลำพูน น.ส.ศิริกุล งามพรสุขสวัสดิ์ ผู้พิพากษาศาล จ.แม่สะเรียง ช่วยทำงานชั่วคราวในตำแหน่งผู้พิพากษาศาลเยาวชนและครอบครัว จ.ลำพูน น.ส.กัญญาภัค นรินกาศ เจ้าพนักงานศาลยุติธรรมชำนาญการพิเศษ ผู้แทนผู้พิพากษาหัวหน้าศาล จ.ลำพูน พ.อ.พลากร แก้วคำเชื้อ ผู้แทนรอง ผอ.รมน.จ.ลำพูน (ท) พ.ต.อ.วชิระ กาญจนวิภาดา ผู้แทนผู้บังคับการตำรวจภูธร จ.ลำพูน น.ส.เพ็ญนิภา คุ้มได้อยู่ อัยการ จ.ลำพูน นางพรพรรณ สุริยะวิภาดา อัยการจังหวัดคดีเยาวชนและครอบครัว จ.ลำพูน นายพลภัทร สีแดง อัยการจังหวัดคุ้มครองสิทธิและช่วยเหลือทางกฎหมายและการบังคับคดี จ.ลำพูน นายปรีชา สมชัย ปลัดจังหวัดลำพูน นางศุกลรัตน์ จันทร์มณี หัวหน้าสำนักงานจังหวัดลำพูน นางสิริรัตน์ โอภาพ วัฒนธรรมจังหวัดลำพูน ว่าที่ ร.อ.ปาลพล ตาปิง นายกเทศมนตรีตำบลต้นธง

ที่มา : https://www.thaigov.go.th/news/contents/details/91150