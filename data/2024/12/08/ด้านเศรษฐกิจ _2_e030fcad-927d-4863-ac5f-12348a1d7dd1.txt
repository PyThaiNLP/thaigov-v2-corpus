รัฐบาลไทย-ข่าวทำเนียบรัฐบาล-​”อธิบดีดีพร้อม“ ลงพื้นที่จังหวัดชลบุรี  เดินหน้าพัฒนาเขต EEC ต่อยอดความร่วมมือเชิงพื้นที่ สร้าง Smart Park เพื่อส่งเสริมอุตสาหกรรมใหม่ ตามนโยบาย "รมว.เอกนัฏ"


วันเสาร์ที่ 7 ธันวาคม 2567
07/12/2567
พิมพ์
​”อธิบดีดีพร้อม“ ลงพื้นที่จังหวัดชลบุรี  เดินหน้าพัฒนาเขต EEC ต่อยอดความร่วมมือเชิงพื้นที่ สร้าง Smart Park เพื่อส่งเสริมอุตสาหกรรมใหม่ ตามนโยบาย "รมว.เอกนัฏ"
​”อธิบดีดีพร้อม“ ลงพื้นที่จังหวัดชลบุรี  เดินหน้าพัฒนาเขต EEC ต่อยอดความร่วมมือเชิงพื้นที่ สร้าง Smart Park เพื่อส่งเสริมอุตสาหกรรมใหม่ ตามนโยบาย "รมว.เอกนัฏ"
จ.ชลบุรี 2 ธันวาคม 2567 – นางสาวณัฏฐิญา เนตยสุภา อธิบดีกรมส่งเสริมอุตสาหกรรม ลงพื้นที่ติดตามการดำเนินงานและมอบนโยบายให้แก่เจ้าหน้าที่ศูนย์ส่งเสริมอุตสาหกรรมภาคที่ 9 ร่วมด้วย นางดวงดาว ขาวเจริญ รองอธิบดีกรมส่งเสริมอุตสาหกรรม คณะผู้บริหาร และเจ้าหน้าที่ดีพร้อม (DIPROM) ณ ศูนย์ส่งเสริมอุตสาหกรรมภาคที่ 9 จังหวัดชลบุรี
อธิบดีดีพร้อม ได้สำรวจพื้นที่และติดตามผลการดำเนินงานพร้อมมอมอบนโยบายในการปฏิบัติงาน โดยเน้นย้ำแนวทางการสร้างและส่งเสริมซอฟต์พาวเวอร์ ภายใต้แผนยุทธศาสตร์การพัฒนาซอฟต์พาวเวอร์ ซึ่งดีพร้อมได้รับผิดชอบในด้านสาขาอาหารและสาขาแฟชั่น อีกทั้งเน้นย้ำการบริหารจัดการบุคลากร ให้มีความพร้อมทั้งในด้านองค์ความรู้ การใช้งานระบบสารสนเทศที่มีความหลากหลาย และการพัฒนาตนเองเพื่อเข้าสู่ภาครัฐดิจิทัล โดยต้องผ่านการอบรมตามหลักสูตรดิจิทัลตามกรอบที่กำหนด นอกจากนี้ บุคลากรจำเป็นที่จะต้องเรียนรู้อัตลักษณ์ของพื้นที่ตนเอง ค้นหาเศรษฐกิจหลักในพื้นที่เพื่อพัฒนาอุตสาหกรรม เนื่องจากพื้นที่ในแต่ละศูนย์ส่งเสริมอุตสาหกรรมทั้ง 11 แห่งมีความแตกต่างกัน รวมถึงการทำงานในเชิงบูรณาการเชิงพื้นที่ร่วมกับอุตสาหกรรมจังหวัด ส่งเสริมและพัฒนาเขตพัฒนาพิเศษภาคตะวันออก (EEC) นิคมอุตสาหกรรม Smart Park ที่รองรับการลงทุนในอุตสาหกรรมแห่งอนาคตที่ใช้นวัตกรรมและเทคโนโลยีอัจฉริยะ เพื่อให้เกิดการขับเคลื่อนสู่อุตสาหกรรมใหม่ที่ยั่งยืน ตามนโยบาย “ปฏิรูปอุตสาหกรรมสู่เศรษฐกิจยุคใหม่ ทันสมัย สะอาด สะดวก โปร่งใส” ของนายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม
ทั้งนี้ การลงพื้นที่ดังกล่าว ศูนย์ส่งเสริมอุตสาหกรรมภาคที่ 9 ได้รายงาน โครงสร้างและอัตรากำลังของเจ้าหน้าที่ดีพร้อม โดยมีพื้นที่ความรับผิดชอบ 8 จังหวัด ได้แก่ นครนายก ปราจีนบุรี สระแก้ว ฉะเชิงเทรา ชลบุรี ระยอง จันทบุรี และตราด อีกทั้งได้รายงานวงเงินงบประมาณและแผนงาน ประจำปีงบประมาณ พ.ศ. 2568 โดยมีวงเงินงบประมาณที่ได้รับการจัดสรร ประกอบไปด้วย งบดำเนินงาน งบรายจ่ายอื่น งบลงทุน และงบประมาณหมวดรายจ่ายอื่นสำหรับดำเนินโครงการ รวมไปถึงรายงานการให้บริการ ซึ่งในปัจจุบันศูนย์ส่งเสริมอุตสาหกรรมภาคที่ 9 ได้มีการให้บริการในส่วนของศูนย์ปฏิรูปอุตสาหกรรมดีพร้อม (DIPROM ITC) การให้บริการสินเชื่อ การให้บริการปรึกษาแนะนำผู้ประกอบการ และการให้บริการศูนย์ HAPPY WORK PLACE CENTER 9

ที่มา : https://www.thaigov.go.th/news/contents/details/91152