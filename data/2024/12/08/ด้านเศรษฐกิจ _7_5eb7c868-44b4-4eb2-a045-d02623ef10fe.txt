รัฐบาลไทย-ข่าวทำเนียบรัฐบาล-​กระทรวงอุตสาหกรรม รวมพลังระดมความคิดเห็นปรับปรุงร่างพระราชบัญญัติกากอุตสาหกรรม เพิ่มประสิทธิภาพ จัดการปัญหาผู้กระทำผิด


วันเสาร์ที่ 7 ธันวาคม 2567
07/12/2567
พิมพ์
​กระทรวงอุตสาหกรรม รวมพลังระดมความคิดเห็นปรับปรุงร่างพระราชบัญญัติกากอุตสาหกรรม เพิ่มประสิทธิภาพ จัดการปัญหาผู้กระทำผิด
​กระทรวงอุตสาหกรรม รวมพลังระดมความคิดเห็นปรับปรุงร่างพระราชบัญญัติกากอุตสาหกรรม เพิ่มประสิทธิภาพ จัดการปัญหาผู้กระทำผิด
วันที่ 2-4 ธันวาคม 2567 นายอรรถวิชช์ สุวรรณภักดี ประธานคณะที่ปรึกษาของรัฐมนตรีว่าการกระทรวงอุตสาหกรรม ด้านยุทธศาสตร์ ในฐานะประธานคณะกรรมการปรับปรุงกฎหมายเพื่อการปฏิรูปอุตสาหกรรม เป็นประธานการสัมมนาเชิงปฏิบัติการ เรื่อง การจัดทำร่างกฎหมายเพื่อปรับปรุงกองทุนพัฒนาเอสเอ็มอี
ตามแนวประชารัฐ ไปสู่กองทุนปฏิรูปอุตสาหกรรมเพื่อความยั่งยืน โดยมี นายจุลพงษ์ ทวีศรี คณะที่ปรึกษารัฐมนตรีว่าการกระทรวงอุตสาหกรรม นายศุภกิจ บุญศิริ รองปลัดกระทรวงอุตสาหกรรม นางสาวณัฏฐิญา เนตยสุภา อธิบดีกรมส่งเสริมอุตสาหกรรม นางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรม นางดวงดาว ขาวเจริญ รองอธิบดีกรมส่งเสริมอุตสาหกรรม นายสุนทร แก้วสว่าง รองอธิบดีกรมโรงงานอุตสาหกรรม พร้อมด้วยผู้แทนจากหน่วยงานในสังกัดกระทรวงอุตสาหกรรม ได้แก่ กรมโรงงานอุตสาหกรรม สำนักงานมาตรฐานผลิตภัณฑ์อุตสาหกรรม การนิคมอุตสาหกรรมแห่งประเทศไทย สำนักงานคณะกรรมการกฤษฎีกา และเจ้าหน้าที่ผู้ปฏิบัติงานจริง ที่ทำหน้าที่เกี่ยวข้องกับการบริหารจัดการอุตสาหกรรม เข้าร่วม ณ โรงแรมแคนทารี่เบย์ อำเภอศรีราชา จังหวัดชลบุรี
สำหรับการสัมมนาเชิงปฏิบัติการ เรื่องการจัดทำร่างกฎหมายเพื่อปรับปรุงกองทุนพัฒนาเอสเอ็มอี ตามแนวประชารัฐ ไปสู่กองทุนปฏิรูปอุตสาหกรรมเพื่อความยั่งยืนในครั้งนี้ เป็นการหารือร่วมกันปรับปรุงร่าง ในขั้นตอนสุดท้าย ก่อนนำเข้าสู่กระบวนการจัดทำกฎหมายโดยเป็นการระดมความคิดเห็นร่วมกันทั้งคณะกรรมการปรับปรุงกฎหมายเพื่อการปฏิรูปอุตสาหกรรม โดยได้นำสภาพปัญหาเกี่ยวกับการบริหารจัดการกากอุตสาหกรรมที่เป็นอยู่ในปัจจุบัน มาถอดบทเรียนและพัฒนาพัฒนากลไกใหม่ใหม่ในกฎหมายฉบับนี้ เพื่อให้ระบบจัดการกับผู้ประกอบกิจการที่กระทำผิด กฎหมายไม่รับผิดชอบต่อผลกระทบที่เกิดขึ้น สิ่งแวดล้อมและประชาชน และให้สอดรับกับนโยบายของ นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม ที่มุ่งกวาดล้างและกำจัดผู้กระทำผิดกฎหมายอย่างเด็ดขาด โดยเฉพาะอย่างยิ่งเกี่ยวกับกากอุตสาหกรรมอันตรายดังที่กระทรวงอุตสาหกรรม ได้จัดชุดคณะเจ้าหน้าที่เข้าตรวจสอบการกระทำความผิดอย่างต่อเนื่อง ที่ผ่านมาทั้งในพื้นที่จังหวัดฉะเชิงเทรา ปราจีนบุรี และลพบุรี รวมถึงกรณีที่เกิดขึ้นมาแล้วที่จังหวัดอื่น ๆ เช่น จังหวัดราชบุรี ระยอง และพระนครศรีอยุธยา เป็นต้น โดยเมื่อร่างกฎหมายดังกล่าวมีผลบังคับใช้แล้ว จะสามารถเป็นเครื่องมือที่จะจัดการปัญหาดังกล่าว ได้อย่างเบ็ดเสร็จ เด็ดขาด นอกจากประเด็น ด้านการบริหารจัดการกากอุตสาหกรรมที่มาจากโรงงานและสถานประกอบการอุตสาหกรรมแล้ว ร่างกฎหมายฉบับนี้ยังได้มุ่งเน้นสร้างระบบการบริหารสร้างระบบการบริหารจัดการขยะอิเล็กทรอนิกส์ ซากรถยนต์ ซึ่งเป็นภารกิจใหม่ที่กระทรวงอุตสาหกรรม มุ่งจะเข้าไปบริหารจัดการ โดยใช้ร่างกฎหมายฉบับนี้ดำเนินการอีกด้วย
โดยในส่วนของกองทุนปฏิรูปอุตสาหกรรมเพื่อความยั่งยืน ที่ประชุมได้มีการรับนโยบายของ รวอ. เอกนัฏฯ  มาปรับปรุงกองทุนให้มีประสิทธิภาพสูงสุดและรองรับภารกิจในการแก้ไขปัญหาเยียวยาประชาชน ที่ได้รับผลกระทบจากการประกอบการอุตสาหกรรม การสร้างแต้มต่อทางเศรษฐกิจ ให้กับภาคอุตสาหกรรมเป้าหมาย สนับสนุนให้เกิดเศรษฐกิจสีเขียว เศรษฐกิจหมุนเวียน การเพิ่มขีดความสามารถให้กับผู้ประกอบการภาคอุตสาหกรรมและการปรับปรุงเข้าสู่เศรษฐกิจยุคใหม่ จึงจำเป็นต้องมีการย้ายพื้นที่ไปประกอบการในบริเวณที่เหมาะสม ทั้งนี้การปรับปรุงทุกองคาพยพ ของภาคอุตสาหกรรมซึ่งรวมถึงการสร้างเทคโนโลยีและนวัตกรรมใหม่ ๆ การพัฒนาบุคลากร เพื่อรองรับภารกิจทั้งหมด โดยมุ่งเน้นการสร้างให้เกิดความยั่งยืนที่แท้จริง ซึ่งการดำเนินภารกิจให้สำเร็จตามเป้าหมายข้างต้นจำเป็นต้องให้กองทุนฯ ที่จะจัดตั้งขึ้นให้ร่างกฎหมายฉบับนี้มีขนาดใหญ่เพียงพอ และมีระบบการบริหารจัดการที่ดีและเป็นมืออาชีพที่ต้องสร้างกลไกในกฎหมายฉบับนี้ให้รองรับ อย่างชัดเจน ทั้งนี้ผลการปฏิบัติงานทั้งหมดจะนำไปสู่การปรับปรุงร่างพระราชบัญญัติอุตสาหกรรม พ.ศ... ให้มีประสิทธิภาพสูงสุด และถือเป็นผลงานสำคัญของกระทรวงอุตสาหกรรม ที่จะส่งต่อประชาชนต่อไป

ที่มา : https://www.thaigov.go.th/news/contents/details/91157