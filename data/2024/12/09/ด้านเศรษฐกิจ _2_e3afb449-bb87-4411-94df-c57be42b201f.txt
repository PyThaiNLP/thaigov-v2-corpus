รัฐบาลไทย-ข่าวทำเนียบรัฐบาล-กรุงไทย จับมือ สจล. เปิดตัว “Krungthai Green Debit Card”  ตอบโจทย์คนรุ่นใหม่หัวใจสีเขียว


วันจันทร์ที่ 9 ธันวาคม 2567
09/12/2567
พิมพ์
กรุงไทย จับมือ สจล. เปิดตัว “Krungthai Green Debit Card”  ตอบโจทย์คนรุ่นใหม่หัวใจสีเขียว
ธนาคารกรุงไทย ร่วมกับ สถาบันเทคโนโลยีพระจอมเกล้าคุณทหารลาดกระบัง (สจล.) เปิดตัว “Krungthai Green Debit Card” บัตรเดบิตใบแรกที่เปลี่ยนทุกการใช้จ่ายเป็นพลังสร้างการเปลี่ยนแปลงที่ดีต่อโลก ด้วยแนวคิด “ใช้จ่ายวันนี้ เพื่อวันพรุ่งนี้ที่ยั่งยืน”
ธนาคารกรุงไทย ร่วมกับ สถาบันเทคโนโลยีพระจอมเกล้าคุณทหารลาดกระบัง (สจล.) เปิดตัว “Krungthai Green Debit Card” บัตรเดบิตใบแรกที่เปลี่ยนทุกการใช้จ่ายเป็นพลังสร้างการเปลี่ยนแปลงที่ดีต่อโลก ด้วยแนวคิด “ใช้จ่ายวันนี้ เพื่อวันพรุ่งนี้ที่ยั่งยืน” ตอบโจทย์คนรุ่นใหม่ ใส่ใจสิ่งแวดล้อม ใช้เทคโนโลยีสีเขียวและพลาสติกรีไซเคิลผลิตบัตรเพื่อเป้าหมาย Net Zero Emissions สร้างอนาคตแห่งความยั่งยืน
รศ.ดร.คมสัน มาลีสี อธิการบดี สถาบันเทคโนโลยีพระจอมเกล้าคุณทหารลาดกระบัง (สจล.) กล่าวว่า สถาบันมีความยินดีเป็นอย่างยิ่งที่ได้ร่วมกับธนาคารกรุงไทย เปิดตัว “Krungthai Green Debit Card” โครงการนี้ เป็นอีกก้าวของสถาบันในการมุ่งสู่การเป็น Smart University ที่ส่งเสริมการใช้เทคโนโลยีเพื่อสร้างการเติบอย่างยั่งยืน  โดยสถาบันได้ตั้งเป้าหมายในการลดการปล่อยคาร์บอนจากการดำเนินกิจกรรมต่างๆ ของทางสถาบันให้ได้ 50% ภายในปี 2028 พร้อมบรรลุความเป็นกลางทางคาร์บอนภายในปี 2050 และการลดการปล่อยก๊าซเรือนกระจกสุทธิให้เป็นศูนย์ภายในปี 2065 โครงการนี้จึงเป็นเสมือนแรงผลักดันสำคัญในการมุ่งสู่เป้าหมายดังกล่าว พร้อมสนับสนุนความมุ่งมั่นของ สจล. ในการลดการปล่อยคาร์บอนอย่างยั่งยืน การร่วมมือในครั้งนี้ ยังเป็นการส่งเสริมให้นักศึกษาและบุคคลากรของสถาบันเห็นความสำคัญการใช้จ่ายที่เป็นมิตรต่อสิ่งแวดล้อม ซึ่งผู้ที่เข้าร่วมโครงการนอกจากจะเป็นกำลังสำคัญในการช่วยลดการปล่อยคาร์บอนแล้ว ยังได้รับสิทธิประโยชน์จากการใช้บัตรดังกล่าวในเวลาเดียวกันด้วย
นางสาวนารีรัชย์ อริยประยูร ผู้บริหารสายงานกลยุทธ์และผลิตภัณฑ์รายย่อย ธนาคารกรุงไทย กล่าวว่า ธนาคารกรุงไทย ในฐานะธนาคารพาณิชย์ชั้นนำของประเทศ มุ่งมั่นพัฒนาผลิตภัณฑ์และบริการทางการเงิน เพื่อตอบโจทย์ลูกค้าในทุกมิติ ควบคู่กับการขับเคลื่อนธุรกิจที่สร้างความสมดุลทั้งด้านสิ่งแวดล้อม สังคม และธรรมาภิบาล (ESG) ซึ่ง “Krungthai Green Debit Card” ถือเป็นจุดเริ่มต้นความร่วมมือครั้งสำคัญระหว่างกรุงไทย และ สถาบันเทคโนโลยีพระจอมเกล้าคุณทหารลาดกระบัง ในการนำนวัตกรรมสนับสนุนการใช้จ่ายที่เป็นมิตรกับสิ่งแวดล้อม อำนวยความสะดวกให้ทุกการใช้จ่ายของนักศึกษาและบุคลากรของสถาบัน สจล. มีส่วนร่วมในการขับเคลื่อนความยั่งยืน
สำหรับ Krungthai Green Debit Card บัตรเดบิตที่ส่งเสริมความรับผิดชอบต่อสิ่งแวดล้อมและสนับสนุนกิจกรรมที่ช่วยลดคาร์บอนฟุตพริ้นท์ ผ่านการใช้บริการใบแจ้งยอดบัญชีอิเล็กทรอนิกส์ (e-Statement) ลดการใช้กระดาษ หลีกเลี่ยงการปล่อยก๊าซคาร์บอนไดออกไซด์ได้ 0.003 กรัมต่อบัตรต่อเดือน นอกจากนี้ ยังมีคุณสมบัติที่ตอบโจทย์ให้การใช้งานที่เป็นมิตรต่อสิ่งแวดล้อมใน 3 ด้าน ได้แก่
1. Eco-Friendly Features ตัวบัตรผลิตจากพลาสติกรีไซเคิล 100% ด้วยกระบวนการผลิตที่สามารถลดคาร์บอนฟุตพริ้นท์ 62% หลีกเลี่ยงการปล่อยก๊าซคาร์บอนไดออกไซด์ได้ถึง 41.8 กรัมต่อใบ และช่วยหมุนเวียนพลาสติกกว่า 261 กิโลกรัมต่อปี
2. Financial Features โดยทุกยอดการใช้จ่ายผ่านบัตรตามที่กำหนด จะถูกนำไปสะสมเพื่อสนับสนุนกิจกรรมในการดูดซับก๊าซคาร์บอนไดออกไซด์ เช่น การปลูกป่า หรือส่งเสริมการเพิ่มพื้นที่สีเขียวให้สิ่งแวดล้อม
3. Technological Features บัตรเดบิตเชื่อมต่อ U App ของสถาบันฯ ทำให้ทุกการชำระเงินเป็นเรื่องง่าย สะดวก รวดเร็ว และปลอดภัย ทั้งค่าเทอม ค่าหอพัก ฯลฯ ตรวจเช็คข้อมูลการลดปล่อยคาร์บอนผ่านแอปฯ
ความร่วมมือในครั้งนี้ สะท้อนถึงเจตนารมณ์อันแน่วแน่ของสององค์กร ในการขับเคลื่อนการเปลี่ยนแปลงที่ดีขึ้นให้กับสังคมและสิ่งแวดล้อม ตามแนวทางการดำเนินธุรกิจอย่างยั่งยืน หรือ  ESG เพื่อตอบโจทย์เป้าหมาย Net Zero Emissions ในระดับองค์กรและระดับประเทศ สอดคล้องกับเป้าหมายการพัฒนาที่ยั่งยืนของสหประชาชาติ (SDGs) ในการรับมือกับการเปลี่ยนแปลงสภาพภูมิอากาศ ควบคู่กับการผลักดันเศรษฐกิจประเทศให้เติบโตอย่างยั่งยืน ตามวิสัยทัศน์ “กรุงไทย เคียงข้างไทย สู่ความยั่งยืน”

ที่มา : https://www.thaigov.go.th/news/contents/details/91200