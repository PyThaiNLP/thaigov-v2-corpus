รัฐบาลไทย-ข่าวทำเนียบรัฐบาล-ดีอี ร่วมงาน “FIGHT AGAINST CORRUPTION สู้ให้สุด หยุดการโกง”


วันจันทร์ที่ 9 ธันวาคม 2567
ดีอี ร่วมงาน “FIGHT AGAINST CORRUPTION สู้ให้สุด หยุดการโกง”
ดีอี ร่วมงาน “FIGHT AGAINST CORRUPTION สู้ให้สุด หยุดการโกง”
วันที่ 9 ธันวาคม 2567 นายณัฐพล ณัฏฐสมบูรณ์ รองปลัดกระทรวงดิจิทัลเพื่อเศรษฐกิจและสังคม (ดีอี) นำคณะข้าราชการ และเจ้าหน้าที่ของกระทรวงดีอี เข้าร่วมงานวันต่อต้านคอร์รัปชันสากล (ประเทศไทย) ปี 2567 ZERO TOLERANCE คนไทยไม่ทนต่อการทุจริต เพื่อร่วมแสดงพลัง“FIGHT AGAINST CORRUPTION สู้ให้สุด หยุดการโกง” โดยมีนายชูศักดิ์ ศิรินิล รัฐมนตรีประจำสำนักนายกรัฐมนตรี เป็นประธานในพิธี ประกาศเจตจำนงในการต่อต้านการทุจริต พร้อมด้วยผู้ที่เกี่ยวข้องเข้าร่วมงาน ณ ฮอลล์ 7 อาคารศูนย์การประชุม อิมแพ็ค เมืองทองธานี นนทบุรี
งานนี้จัดขึ้นโดยความร่วมมือระหว่างหน่วยงานรัฐได้แก่ สำนักงานป้องกันและปราบปรามการฟอกเงิน (ป.ป.ง.) และ สำนักงานคณะกรรมการป้องกันและปราบปรามการทุจริตในภาครัฐ (สำนักงาน ป.ป.ท) ร่วมด้วย องค์กรต่อต้านคอร์รัปชัน (ประเทศไทย) และภาคีเครือข่าย เพื่อแสดงเจตจำนงทางการเมืองที่รัฐบาลได้ให้ความสำคัญในการแก้ปัญหาการทุจริตเป็นวาระเร่งด่วน ด้วยความร่วมมือกับทั้งฝ่ายการเมือง รัฐวิสาหกิจ ภาคเอกชน และภาคประชาสังคม เพื่อประกาศให้ประชาชนชาวไทยและนานาประเทศทราบถึงการดำเนินการต่อสู้กับปัญหาการทุจริตของประเทศไทยและเจตจำนงของคนไทยไม่ทนต่อการทุจริต

ที่มา : https://www.thaigov.go.th/news/contents/details/91190