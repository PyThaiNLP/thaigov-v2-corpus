รัฐบาลไทย-ข่าวทำเนียบรัฐบาล-“VIJIT CHAO PHRAYA 2024” สุดคึกคัก คาดสร้างรายได้หมุนเวียนกว่า 1,000 ล้านบาท


วันจันทร์ที่ 9 ธันวาคม 2567
09/12/2567
พิมพ์
“VIJIT CHAO PHRAYA 2024” สุดคึกคัก คาดสร้างรายได้หมุนเวียนกว่า 1,000 ล้านบาท
“VIJIT CHAO PHRAYA 2024” สุดคึกคัก คาดสร้างรายได้หมุนเวียนกว่า 1,000 ล้านบาท
“VIJIT CHAO PHRAYA 2024” สุดคึกคัก คาดสร้างรายได้หมุนเวียนกว่า 1,000 ล้านบาท
.
นายคารม พลพรกลาง รองโฆษกประจำสำนักนายกรัฐมนตรี เผยกระแสตอบรับการจัดงาน “VIJIT CHAO PHRAYA 2024” โดยการท่องเที่ยวแห่งประเทศไทย ตั้งแต่วันที่ 16 พ.ย. – 15 ธ.ค. 67 ได้รับกระแสตอบรับดีจากทั้งชาวไทยและชาวต่างชาติ คาดนักท่องเที่ยวร่วมชมงานกว่า 500,000 คน ตั้งเป้าสร้างรายได้หมุนเวียนกว่า 1,000 ล้านบาท
.
งาน VIJIT CHAO PHRAYA 2024 เป็นกิจกรรมหนึ่งภายใต้เทศกาล Thailand Winter Festival ตามนโยบายของรัฐบาล เพื่อขับเคลื่อนและสร้างมูลค่าเพิ่มให้กับเศรษฐกิจการท่องเที่ยวผ่านต้นทุนวัฒนธรรม Soft Power of Thailand โดยรัฐบาลตั้งใจแสดงศักยภาพของประเทศไทยในการเป็น “ฮับแห่งเฟสติวัลโลก” ในอนาคต สร้างรายได้ในอุตสาหกรรมท่องเที่ยวและสร้างมูลค่าเพิ่มทางเศรษฐกิจในภาพรวมของประเทศ
.
รัฐบาลเชิญชวนคนไทยและชาวต่างชาติร่วมงาน “VIJIT CHAO PHRAYA 2024” ปรากฏการณ์แห่งแสง สี การประดับไฟ การฉายภาพบนตัวอาคาร การแสดงพลุ การแสดงทางวัฒนธรรม เพื่อให้นักท่องเที่ยวได้สัมผัสประสบการณ์ท่องเที่ยวอันอัศจรรย์ ณ สถานที่สำคัญริมฝั่งแม่น้ำเจ้าพระยา เขตพื้นที่ กทม. ตั้งแต่วันนี้ ถึง 15 ธ.ค. 67 เวลา 18.00 – 22.00 น.
.
พร้อมเชิญชวนชมการแสดงโดรนแปรอักษรสุดยิ่งใหญ่ แสง สี เสียง ด้วยเทคนิค Light up Light Installation IIIumination และการแสดงพลุสุดอลังการ ณ วัดอรุณราชวรารามราชวรมหาวิหาร ในวันที่ 5,6,7,8,13,14,15 ธ.ค. 67 เวลา 19.50 น.
.
ติดตามรายละเอียดเพิ่มเติมได้ที่ Facebook Fanpage : Vijit Chao Phraya 2024
.
อ่านเพิ่มเติม คลิก >> https://www.thaigov.go.th/news/contents/details/90990
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/91177