รัฐบาลไทย-ข่าวทำเนียบรัฐบาล-รัฐมนตรี​ว่าการ​กระทรวง​ยุติธรรม​ สั่งการเรือนจำ นำผู้ต้องราชทัณฑ์ชั้นดี ออกช่วยเก็บกวาดขยะ และซ่อมแซมเครื่องใช้ไฟฟ้าของประชาชนในพื้นที่ที่ถูกน้ำท่วม


วันอาทิตย์ที่ 8 ธันวาคม 2567
รัฐมนตรี​ว่าการ​กระทรวง​ยุติธรรม​ สั่งการเรือนจำ นำผู้ต้องราชทัณฑ์ชั้นดี ออกช่วยเก็บกวาดขยะ และซ่อมแซมเครื่องใช้ไฟฟ้าของประชาชนในพื้นที่ที่ถูกน้ำท่วม
รัฐมนตรี​ว่าการ​กระทรวง​ยุติธรรม​ สั่งการเรือนจำ นำผู้ต้องราชทัณฑ์ชั้นดี ออกช่วยเก็บกวาดขยะ และซ่อมแซมเครื่องใช้ไฟฟ้าของประชาชนในพื้นที่ที่ถูกน้ำท่วม
ในวันอาทิตย์​ที่ ๘ ธันวาคม ๒๕๖๗ พันตำรวจเอก ทวี สอดส่อง รัฐมนตรีว่าการกระทรวงยุติธรรม มอบหมายให้เจ้าหน้าที่เรือนจำจังหวัดนราธิวาส นำผู้ต้องราชทัณฑ์กองงานสาธารณะ จำนวน ๑๐ คน ร่วมกับมหาวิทยาลัยนราธิวาสราชนครินทร์ คณะวิศวกรรมศาสตร์ และวิทยาลัยเทคนิคนราธิวาส (มหาวิทยาลัยนราธิวาสราชนครินทร์) โดยคณะอาจารย์ร่วมกับนักศึกษา จำนวน ๕๐ คน ลงช่วยเหลือเปิดศูนย์บริการผู้ประสบภัยน้ำท่วม ซ่อมรถจักรยานยนต์และเครื่องใช้ไฟฟ้าที่ได้รับผลกระทบจากอุทกภัยในพื้นที่
โดย​มีกำหนดลงพื้นที่ระหว่างวันที่ ๗ - ๑๓ ธันวาคม ๒๕๖๗ ณ องค์การบริหารส่วนตำบลเกาะสะท้อน อำเภอตากใบ จังหวัดนราธิวาส โดยมีชาวบ้านผู้ประสบภัยในพื้นที่มาขอใช้บริการ อาทิ บริการ ซ่อมรถจักรยานยนต์ จำนวน ๖๕ คัน ซ่อมเครื่องใช้ไฟฟ้า ประเภท เครื่องซักผ้า พัดลม ตู้เย็น ทีวี เครื่องปั่น เตารีด หม้อหุงข้าว จำนวน ๑๕๐ ชิ้น
ขณะที่ในพื้นที่จังหวัด​ยะลา โดย นายศรชัย ตลาสุข ผู้บัญชาการเรือนจำกลางยะลา ร่วมกับเจ้าหน้าที่เรือนจำฯ จำนวน ๑๐ นาย นำผู้ต้องราชทัณฑ์ชาย จำนวน ๒๒ ราย ผู้ต้องราชทัณฑ์หญิง จำนวน ๒๐ ราย รวมผู้ต้องราชทัณฑ์ทั้งหมด ๔๒ ราย ออกทำความสะอาด จัดเก็บขยะ พื้นที่ประสบภัย บริเวณโรงเรียนเทศบาล ๕ (บ้านตลาดเก่า)

ที่มา : https://www.thaigov.go.th/news/contents/details/91173