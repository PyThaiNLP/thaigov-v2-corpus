รัฐบาลไทย-ข่าวทำเนียบรัฐบาล-เห็นชอบช่วยชาวนา ไร่ละ 1,000 บาท ครัวเรือนละไม่เกิน 10 ไร่


วันจันทร์ที่ 9 ธันวาคม 2567
09/12/2567
พิมพ์
เห็นชอบช่วยชาวนา ไร่ละ 1,000 บาท ครัวเรือนละไม่เกิน 10 ไร่
วันอาทิตย์ ที่ 8 ธ.ค.67
ต่อจากนี้ไป ขอเชิญรับฟังไทยคู่ฟ้า
รัฐบาลห่วงใยคุณภาพชีวิตชาวนาไทย
คณะรัฐมนตรีจึงมีมติเห็นชอบโครงการสนับสนุนค่าบริหารจัดการและพัฒนาคุณภาพผลผลิตเกษตรกรผู้
ปลูกข้าว ปีการผลิต 2567/68 โดยรัฐบาลจ่ายเงินสนับสนุนแก่เกษตรกรไร่ละ 1,000 บาท ครัวเรือนละไม่เกิน
10 ไร่ รวมครัวเรือนละไม่เกิน 10,000 บาท ครอบคลุมกลุ่มเป้าหมาย 4.61 ล้านครัวเรือน
เพื่อช่วยแบ่งเบาภาระความเดือดร้อน ลดต้นทุนการผลิต ให้เกษตรกรผู้ปลูกข้าวมีรายได้เพิ่มขึ้น
สามารถดำรงชีพอยู่ได้ ตลอดจนมีกำลังใจในการเพิ่มประสิทธิภาพการผลิตข้าว
โดยใช้แหล่งเงินทุนจากธนาคารเพื่อการเกษตรและสหกรณ์การเกษตร หรือ ธ.ก.ส. และให้ ธ.ก.ส.
ขอรับจัดสรรงบประมาณรายจ่ายประจำปีต่อไป
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/91184