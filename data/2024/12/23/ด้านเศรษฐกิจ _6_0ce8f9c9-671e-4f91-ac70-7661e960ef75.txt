รัฐบาลไทย-ข่าวทำเนียบรัฐบาล-กรมทางหลวง แนะนำเส้นทางเลือกจากกรุงเทพฯ สู่ภูมิภาคในช่วงเทศกาลปีใหม่ 2568 เพื่อให้ประชาชนได้รับความสะดวกรวดเร็วในการเดินทาง


วันจันทร์ที่ 23 ธันวาคม 2567
กรมทางหลวง แนะนำเส้นทางเลือกจากกรุงเทพฯ สู่ภูมิภาคในช่วงเทศกาลปีใหม่ 2568 เพื่อให้ประชาชนได้รับความสะดวกรวดเร็วในการเดินทาง
...
กรมทางหลวง (ทล.) กระทรวงคมนาคม แนะนำเส้นทางเลือกให้ประชาชนในช่วงเทศกาลปีใหม่ระหว่างวันที่ 27 ธันวาคม 2567 - 2 มกราคม 2568 เพื่ออำนวยความสะดวกแก่ผู้เดินทางและหลีกเลี่ยงปัญหาการจราจรติดขัด และช่วยให้ประชาชนวางแผนการเดินทางล่วงหน้าได้เป็นอย่างดีบนทางหลวงสายหลักและสายรอง ดังนี้
1. กรุงเทพฯ - ภาคเหนือ
- เส้นทางที่ 1 จากกรุงเทพฯ ไปรังสิต (ทล.1 ถนนพหลโยธิน) - จังหวัดพระนครศรีอยุธยา - จังหวัดอ่างทอง - จังหวัดสิงห์บุรี (ทล.32 ถนนสายเอเชีย) - อำเภอมโนรมย์ (ทล.1 ถนนพหลโยธิน) จากนั้นมุ่งหน้าสู่จังหวัดนครสวรรค์
- เส้นทางที่ 2 จากกรุงเทพฯ ไปจังหวัดนนทบุรี (ทล.340 บางบัวทอง - สุพรรณบุรี) - จังหวัดสุพรรณบุรี (ทล.340 สุพรรณบุรี - ชัยนาท) - จังหวัดชัยนาท (ทล.1 ถนนพหลโยธิน) จากนั้นมุ่งหน้าสู่จังหวัดนครสวรรค์
- เส้นทางที่ 3 จากกรุงเทพฯ ไปรังสิต - อำเภอวังน้อย - จังหวัดสระบุรี - จังหวัดลพบุรี (ทล.1 ถนนพหลโยธิน) - อำเภอตากฟ้า (ทล.11) จากนั้นมุ่งหน้าสู่จังหวัดพิษณุโลก
- เส้นทางที่ 4 จากกรุงเทพฯ ไปรังสิต - ต่างระดับคลองหลวง (ทล.1 ถนนพหลโยธิน) - ทล.347 - ทล.32 จากนั้นมุ่งหน้าเข้าสู่ภาคเหนือ
- เส้นทางที่ 5 จากกรุงเทพฯ ไปวงแหวนตะวันออก (มอเตอร์เวย์ M9) - ต่างระดับมหาวิทยาลัยมหาจุฬาลงกรณราชวิทยาลัย - อำเภอวังน้อย (ทล.1 ถนนพหลโยธิน) จากนั้นมุ่งหน้าสู่ ทล.32 เข้าสู่ภาคเหนือ
2. กรุงเทพฯ - ภาคตะวันออกเฉียงเหนือ
- เส้นทางที่ 1 จากกรุงเทพฯ ไปจังหวัดสระบุรี (ทล.1 ถนนพหลโยธิน) - ตำบลม่วงค่อม จังหวัดลพบุรี (ทล.21) - ตำบลห้วยบง (ทล.2256) - อำเภอด่านขุนทด (ทล.2148) - ทล.2 ถนนมิตรภาพ จากนั้นมุ่งหน้าสู่จังหวัดนครราชสีมา
- เส้นทางที่ 2 จากกรุงเทพฯ ไปอำเภอวังน้อย (ทล.1 ถนนพหลโยธิน) - จังหวัดสระบุรี - อำเภอปากช่อง - อำเภอสีคิ้ว (ทล.2 ถนนมิตรภาพ) จากนั้นมุ่งหน้าสู่จังหวัดนครราชสีมา
- เส้นทางที่ 3 จากกรุงเทพฯ ไปจังหวัดนครนายก (ทล.305) - อำเภอบ้านนา (ทล.3051) - อำเภอแก่งคอย (ทล.3222) - อำเภอปากช่อง (ทล.2 ถนนมิตรภาพ) จากนั้นมุ่งหน้าสู่จังหวัดนครราชสีมา หรือจากอำเภอบ้านนา ใช้ ทล.33 - อำเภอกบินทร์บุรี มุ่งหน้าสู่อำเภออรัญประเทศ
- เส้นทางที่ 4 จากกรุงเทพฯ ไปจังหวัดฉะเชิงเทรา (ทล.314 หรือ ทล.304) - อำเภอพนมสารคาม - อำเภอกบินทร์บุรี - อำเภอวังน้ำเขียว - อำเภอปักธงชัย (ทล.304) จากนั้นมุ่งหน้าสู่จังหวัดนครราชสีมา
- เส้นทางที่ 5 จากกรุงเทพฯ ไปอำเภอวังน้อย (ทล.1 ถนนพหลโยธิน) - จังหวัดสระบุรี - อำเภอปากช่อง - อำเภอสีคิ้ว (ทล.2 ถนนมิตรภาพ) - มอเตอร์เวย์ M6 (ทางเบี่ยงที่ กม. 65) จากนั้นมุ่งหน้าสู่จังหวัดนครราชสีมา
3. กรุงเทพฯ - ภาคตะวันออก
- เส้นทางที่ 1 จากกรุงเทพฯ ไปจังหวัดชลบุรี (มอเตอร์เวย์ M7 สายกรุงเทพฯ - ชลบุรี - พัทยา - มาบตาพุด)
- เส้นทางที่ 2 จากกรุงเทพฯ ไปอำเภอบางปะกง (ทล.34 ถนนเทพรัตน) จากนั้นมุ่งหน้าสู่จังหวัดชลบุรี โดยใช้ ทล.3 ถนนสุขุมวิท
- เส้นทางที่ 3 จากกรุงเทพฯ ไปอำเภอพนัสนิคม - จังหวัดชลบุรี (ทล.304)
- เส้นทางที่ 4 จากกรุงเทพฯ ไป ทล.34 ถนนเทพรัตน - ทางพิเศษบูรพาวิถี (บางนา - ชลบุรี)จากนั้นมุ่งหน้าสู่จังหวัดชลบุรี โดยใช้ ทล.3 ถนนสุขุมวิท
4. กรุงเทพฯ - ภาคใต้
- เส้นทางที่ 1 จากกรุงเทพฯ ไปจังหวัดสมุทรสาคร - สมุทรสงคราม (ทล.35 ถนนพระราม 2) - แยกวังมะนาว - จังหวัดเพชรบุรี (ทล.4 ถนนเพชรเกษม) จากนั้นมุ่งหน้าสู่จังหวัดประจวบคีรีขันธ์
- เส้นทางที่ 2 จากกรุงเทพฯ ไปอำเภอสามพราน - อำเภอนครชัยศรี - จังหวัดนครปฐม - จังหวัดราชบุรี - แยกวังมะนาว - จังหวัดเพชรบุรี (ทล.4 ถนนเพชรเกษม) จากนั้นมุ่งหน้าสู่จังหวัดประจวบคีรีขันธ์
- เส้นทางที่ 3 จากกรุงเทพฯ ไปถนนบรมราชชนนี (ทล.338 ปิ่นเกล้า - นครชัยศรี) - อำเภอนครชัยศรี - จังหวัดนครปฐม - จังหวัดราชบุรี - แยกวังมะนาว - จังหวัดเพชรบุรี (ทล.4 ถนนเพชรเกษม) จากนั้นมุ่งหน้าสู่จังหวัดประจวบคีรีขันธ์
5. กรุงเทพฯ - ภาคตะวันตก
- เส้นทางที่ 1 จากกรุงเทพฯ ไปจังหวัดนครปฐม (ทล.4 ถนนเพชรเกษม) - ทล.321 จากนั้นมุ่งหน้าสู่จังหวัดกาญจนบุรี (ทล.324 กาญจนบุรี - จระเข้สามพัน)
- เส้นทางที่ 2 จากกรุงเทพฯ ไปถนนตลิ่งชัน - อำเภอลาดหลุมแก้ว (ทล.9 ถนนกาญจนาภิเษก) จากนั้นมุ่งหน้าสู่จังหวัดกาญจนบุรี (ทล.346 ต่างระดับรังสิต - พนมทวน)
- เส้นทางที่ 3 จากกรุงเทพฯ ไปจังหวัดนครปฐม (ทล.4 ถนนเพชรเกษม) - ทล.323 จากนั้นมุ่งหน้าสู่จังหวัดกาญจนบุรี
- เส้นทางที่ 4 จากกรุงเทพฯ ไปจังหวัดนครปฐม (ทล.4 ถนนเพชรเกษม) - มุ่งหน้าด่านนครปฐมฝั่งตะวันตก (ทล.321 นครปฐม - สุพรรณบุรี) เพื่อเข้าสู่มอเตอร์เวย์ M81 บางใหญ่ - กาญจนบุรี
- เส้นทางที่ 5 จากกรุงเทพฯ ไปถนนตลิ่งชัน - อำเภอบางใหญ่ (ทล.9 ถนนกาญจนาภิเษก) จากนั้นมุ่งหน้าสู่มอเตอร์เวย์ M81 บางใหญ่ - กาญจนบุรี (ด่านบางใหญ่)
ทั้งนี้ ทล. ขอความร่วมมือผู้ใช้ทางขับขี่ด้วยความระมัดระวัง ปฏิบัติตามป้ายเตือน ป้ายแนะนำ และคำแนะนำของเจ้าหน้าที่อย่างเคร่งครัด สอบถามข้อมูลการเดินทางเพิ่มเติมหรือแจ้งเหตุด่วนเหตุร้ายระหว่างเดินทางได้ที่สายด่วน ทล. โทร. 1586 (โทรฟรีตลอด 24 ชั่วโมง) สายด่วนมอเตอร์เวย์ โทร. 1586 กด 7 และตำรวจทางหลวง โทร. 1193

ที่มา : https://www.thaigov.go.th/news/contents/details/91662