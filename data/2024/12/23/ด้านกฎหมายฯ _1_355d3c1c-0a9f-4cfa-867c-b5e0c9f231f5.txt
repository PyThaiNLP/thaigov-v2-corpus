รัฐบาลไทย-ข่าวทำเนียบรัฐบาล-รมว.ยุติธรรม เร่งยกระดับการปฏิบัติงานราชทัณฑ์ มอบแนวทางและนโยบายการประชุมผู้บริหารงานราชทัณฑ์ทั่วประเทศ


วันจันทร์ที่ 23 ธันวาคม 2567
23/12/2567
พิมพ์
รมว.ยุติธรรม เร่งยกระดับการปฏิบัติงานราชทัณฑ์ มอบแนวทางและนโยบายการประชุมผู้บริหารงานราชทัณฑ์ทั่วประเทศ
รมว.ยุติธรรม เร่งยกระดับการปฏิบัติงานราชทัณฑ์ มอบแนวทางและนโยบายการประชุมผู้บริหารงานราชทัณฑ์ทั่วประเทศ
ในวันจันทร์ที่ ๒๓ ธันวาคม ๒๕๖๗ เวลา ๐๘.๐๐ น. พันตำรวจเอก ทวี สอดส่อง รัฐมนตรีว่าการกระทรวงยุติธรรม เป็นประธานในการประชุมผู้บริหารงานราชทัณฑ์ทั่วประเทศ ครั้งที่ ๔/๒๕๖๗ โดยมี นายสหการณ์ เพ็ชรนรินทร์ อธิบดีกรมราชทัณฑ์ พันตำรวจโท เชน กาญจนาปัจจ์ รองอธิบดีกรมราชทัณฑ์ ฝ่ายปฎิบัติการ และนายชาญ วชิรเดช รองอธิบดีกรมราชทัณฑ์ ฝ่ายบริหาร พร้อมด้วยผู้บัญชาการเรือนจำ/ผู้อำนวยการทัณฑสถานทั่วประเทศ เข้าร่วมรับฟังแนวทางและนโยบาย ณ ห้องสัมมนากรมราชทัณฑ์ ชั้น ๓ จังหวัดนนทบุรี
โดยรัฐมนตรีว่าการกระทรวงยุติธรรม ได้ให้แนวทางและนโยบายในการปฏิบัติงานราชทัณฑ์เกี่ยวกับการปรับเปลี่ยนผู้ก้าวพลาดให้สามารถกลับคืนสู่สังคมได้อย่างมีคุณภาพ โดยเน้นย้ำให้กรมราชทัณฑ์ได้ดำเนินการพัฒนาพฤตินิสัย ปรับเปลี่ยนพฤติกรรมผู้ต้องขัง เพื่อไม่ให้กลับไปกระทำผิดอีก สร้างภูมิคุ้มกัน​คุ้มกัน​ในการใช้ชีวิตของผู้กระทำผิด ด้วยการบำบัดฟื้นฟู ตลอดจนให้การศึกษา ซึ่งถือเป็นสิ่งสำคัญสำหรับผู้ต้องขัง เพื่อเป็นการสร้างชีวิตใหม่ภายหลังพ้นโทษ อีกทั้งการจำแนกประเภทของเรือนจำ โดยเฉพาะการควบคุมดูแลผู้ต้องขังระหว่างพิจารณาคดี ซึ่งอยากเห็นความชัดเจนของการแยกควบคุมระหว่างนักโทษเด็ดขาดกับผู้ที่ยังอยู่ระหว่างพิจารณคดี เพื่อให้เขาเหล่านี้ได้รับการปฏิบัติที่เป็นไปตามกฎหมาย สร้างความปลอดภัย และความเชื่อมั่นให้กับสังคม

ที่มา : https://www.thaigov.go.th/news/contents/details/91668