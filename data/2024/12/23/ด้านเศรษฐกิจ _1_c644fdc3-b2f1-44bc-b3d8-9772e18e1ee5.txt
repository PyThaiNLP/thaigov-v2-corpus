รัฐบาลไทย-ข่าวทำเนียบรัฐบาล-ธ.ก.ส. ชวนเลือกซื้อของขวัญของฝากรับปีใหม่ ที่งานตลาดนัดของดีวิถีชุมชน ภายใต้ธีม “Happy New Year 2025”


วันจันทร์ที่ 23 ธันวาคม 2567
23/12/2567
พิมพ์
ธ.ก.ส. ชวนเลือกซื้อของขวัญของฝากรับปีใหม่ ที่งานตลาดนัดของดีวิถีชุมชน ภายใต้ธีม “Happy New Year 2025”
ธ.ก.ส. ต้อนรับเทศกาลปีใหม่ 2568 จัดงานตลาดนัดของดีวิถีชุมชน ภายใต้ธีม “Happy New Year 2025” รวบรวมสินค้าเกษตรและผลิตภัณฑ์ชุมชนของดีมีคุณภาพจากเกษตรกรลูกค้าทั่วประเทศกว่า 50 ร้านค้า มาให้ ประชาชนได้เลือกซื้อเป็นของขวัญหรือของฝากไว้ที่งานนี้  ระหว่างวั
ธ.ก.ส. ต้อนรับเทศกาลปีใหม่ 2568 จัดงานตลาดนัดของดีวิถีชุมชน ภายใต้ธีม “Happy New Year 2025” รวบรวมสินค้าเกษตรและผลิตภัณฑ์ชุมชนของดีมีคุณภาพจากเกษตรกรลูกค้าทั่วประเทศกว่า 50 ร้านค้า มาให้ ประชาชนได้เลือกซื้อเป็นของขวัญหรือของฝากไว้ที่งานนี้ ระหว่างวันที่ 24-26 ธันวาคม 2567 ณ บริเวณด้านหน้า ธ.ก.ส. สำนักงานใหญ่ กรุงเทพฯ
นายไพศาล หงษ์ทอง รองผู้จัดการธนาคารเพื่อการเกษตรและสหกรณ์การเกษตร (ธ.ก.ส.) เปิดเผยว่า เพื่อต้อนรับเทศกาลปีใหม่ 2568 ธ.ก.ส. ได้จัดงานตลาดนัดของดีวิถีชุมชน ภายใต้ธีม “Happy New Year 2025” คัดสรรและรวบรวมสินค้าดีมีคุณภาพจากเกษตรกรกว่า 50 ร้านค้าจากทุกภูมิภาคมาจัดจำหน่ายให้เลือก ซื้อเป็นของขวัญและของฝากสุดประทับใจมอบให้กับคนที่รักในราคาพิเศษ ไม่ว่าจะเป็นชุดกระเช้าของขวัญผลิตภัณฑ์ผ้าทอพื้นถิ่น สมุนไพร อาหารเครื่องดื่ม และของใช้ อาทิ จันจาโปรดักส์ กรุงเทพมหานคร การผสมผสานบาติก กับผ้าฝ้ายผลิตเป็นสินค้าใหม่หลากหลายรูปแบบ Limited ที่ไม่เหมือนใคร เช่น เสื้อผ้า กระเป๋า ซะป๊ะผ้าไทย จังหวัดเชียงใหม่ ร้านดังดอยสะเก็ด ผู้ผลิตสินค้าพื้นเมืองกลุ่มผ้าถักทอ ที่สวมใส่สบายในทุกโอกาส ไม่หดไม่ร้อน มีให้เลือกหลากหลายคอลเลคชั่น วิสาหกิจชุมชนรุ่งเรืองพัฒนากาแฟเทพเสด็จ ผู้ผลิตกาแฟชาพรีเมี่ยมที่มีเอกลักษณ์ความหอมละมุนกลมกล่อมจากดอยเทพเสด็จ จังหวัดเชียงใหม่ ชฎา ของฝากจากเมืองตรัง ขนมหวานหาทานได้ยากในปัจจุบันไม่ว่าจะเป็นขนมจีบ ตุ๊บตั๊บสูตรโบราณ ขนมทองเเผ่น กกงามบ้านแพง จังหวัดมหาสารคาม ผู้ผลิตและจำหน่ายสินค้าเสื่อนั่ง ที่นอนเสื่อ จากกกไทยบ้านที่มีคุณภาพดี แข็งแรง ทนทาน กระหรี่ปั๊ปตามเอก จ.เพชรบุรี ร้านดังในจังหวัดรสชาติหอมอร่อย สดใหม่ทุกวัน เป็นต้น นอกจากนี้ในงานยังมี ชุดข้าวอุ่นอิ่ม ผลิตภัณฑ์ข้าวพร้อมทานที่ผลิตจาก ข้าวหอมมะลิทุ่งกุลาร้องไห้ ที่สามารถเก็บในอุณหภูมิห้องได้นานถึง 18 เดือน อาหารและเครื่องดื่ม รวมถึงผลไม้นานาชนิดตามฤดูกาล และสินค้า ประเภทอื่นๆ ที่น่าสนใจ พร้อมสิทธิพิเศษสำหรับท่านที่ซื้อสินค้าผ่าน QR CODE น้องหอมจังภายในงานนำใบเสร็จมาแสดงเพื่อรับของสมนาคุณ (รางวัลมีจำนวนจำกัดต่อวัน)
​ธ.ก.ส. ขอเชิญชวนพี่น้องประชาชนมาร่วมชมและเลือกซื้อสินค้าเกษตรที่มีคุณภาพจากเกษตรกรที่ส่งตรงจากฟาร์ม เป็นของขวัญสุดพิเศษ ส่งมอบให้คนพิเศษเนื่องในโอกาสปีใหม่ 2568 ในงานตลาดนัดของดีวิถีชุมชน ภายใต้ธีม " Happy New Year 2025" ระหว่างวันที่ 24-26 ธ.ค.นี้ ที่ ธ.ก.ส. สำนักงานใหญ่ หรือสามารถเยี่ยมชมกระเช้าชุดของขวัญสุดพิเศษจากเกษตรกรโดยตรงพร้อมโปรโมชันมากมายได้ผ่านทาง www.BAAC-FarmersMarket.com หรือสอบถามรายละเอียดเพิ่มเติมได้ที่ Call Center 02 555 0555

ที่มา : https://www.thaigov.go.th/news/contents/details/91632