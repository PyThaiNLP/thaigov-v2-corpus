รัฐบาลไทย-ข่าวทำเนียบรัฐบาล-พม. ออกผลรางวัลสลากบำรุงสภากาชาดไทย 2567 แจกรถยนต์ - รางวัลต่างๆ รวมมูลค่ากว่า 1 ล้านบาท


วันจันทร์ที่ 23 ธันวาคม 2567
พม. ออกผลรางวัลสลากบำรุงสภากาชาดไทย 2567 แจกรถยนต์ - รางวัลต่างๆ รวมมูลค่ากว่า 1 ล้านบาท
พม. ออกผลรางวัลสลากบำรุงสภากาชาดไทย 2567 แจกรถยนต์ - รางวัลต่างๆ รวมมูลค่ากว่า 1 ล้านบาท
วันที่ 22 ธันวาคม 2567 นางจตุพร โรจนพานิช รองปลัดกระทรวงการพัฒนาสังคมและความมั่นคงของมนุษย์ เป็นประธานกรรมการออกสลากบำรุงสภากาชาดไทย บัตร พม. เชิญรับโชค กระทรวงการพัฒนาสังคมและความมั่นคงของมนุษย์ ประจำปี 2567 พร้อมด้วย ผู้บริหารกระทรวง พม. เข้าร่วม ณ เวทีหน้าห้องสมุดประชาชน สวนลุมพินี โดยมีผลการออกสลาก ดังนี้
1) รางวัลที่ 1 รถยนต์ Toyota Yaris 1.2 Sport ปี 2024 จำนวน 1 รางวัล ได้แก่ หมายเลข 39607
2) รางวัลที่ 2 รถจักรยานยนต์ Honda Scoopy i จำนวน 2 รางวัล ได้แก่ หมายเลข 25471 และ 69863
3) รางวัลที่ 3 ทองคำแท่ง หนัก 1 บาท จำนวน 2 รางวัล ได้แก่ หมายเลข 36487 และ 59469
4) รางวัลที่ 4 Apple iPad Air 6 11 inch/256 GB จำนวน 3 รางวัล ได้แก่ หมายเลข 17626, 18467 และ 77102
5) รางวัลที่ 5 Samsung Galaxy A15 5G 128 GB จำนวน 10 รางวัล ได้แก่ หมายเลข 15004, 15745, 35593, 39696, 56327, 57382, 57828, 66739, 77431 และ78006
6) รางวัลเลขท้าย 3 ตัว หมุน 1 ครั้ง ทองคำแท่ง น้ำหนักครึ่งสลึง จำนวน 35 รางวัล ได้แก่ หมายเลข 584
สำหรับผู้ถูกรางวัลให้ติดต่อรับรางวัล ตั้งแต่วันที่ 23 ธันวาคม 2567 - วันที่ 22 มีนาคม 2568 ในเวลาราชการ หากพ้นกำหนดถือว่าบริจาคสิ่งของให้กับสภากาชาดไทย สำหรับผู้ถูกรางวัลรถยนต์ ต้องจ่ายเงินค่าจดทะเบียนการโอนด้วยตนเอง
ทั้งนี้ สามารถตรวจสอบผลการออกรางวัลได้ที่ 1) สำนักงานจัดหารายได้ สภากาชาดไทย 2) กระทรวงการพัฒนาสังคมและความมั่นคงของมนุษย์ http:/www.m-society.go.th และ 3) สำนักงานพัฒนาสังคมและความมั่นคงของมนุษย์จังหวัดทั่วประเทศ ซึ่งผู้ถูกรางวัลสามารถติดต่อรับรางวัลได้ที่ กลุ่มอำนวยการ กองกลาง สำนักงานปลัดกระทรวงการพัฒนาสังคมและความมั่นคงของมนุษย์ เลขที่ 1034 ถนนกรุงเกษม แขวงคลองมหานาค เขตป้อมปราบศัตรูพ่าย กรุงเทพฯ 10100 โทร. 0 2659 6441, 0 2659 6403 และ 0 2659 6528 (กรุณานำใบสลากที่ถูกรางวัล พร้อมบัตรประจำตัวประชาชนมาด้วย ซึ่งรางวัลจะจ่ายเฉพาะผู้ที่ถือสลากมารับเท่านั้น)
#ข่าวพม #พม #ศรส #esshelpme #1300 #วราวุธรับฟังทำจริง #พมพอใจให้ทุกวัยพึงพอใจในพม #พมหนึ่งเดียว #สลากบำรุงสภากาชาดไทย #บัตรพมเชิญรับโชค

ที่มา : https://www.thaigov.go.th/news/contents/details/91647