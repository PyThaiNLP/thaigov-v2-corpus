รัฐบาลไทย-ข่าวทำเนียบรัฐบาล-ไทยแลนด์สุดฮอต! ยอดจองโรงแรมช่วงคริสต์มาส พุ่ง 87%


วันจันทร์ที่ 23 ธันวาคม 2567
23/12/2567
พิมพ์
ไทยแลนด์สุดฮอต! ยอดจองโรงแรมช่วงคริสต์มาส พุ่ง 87%
ไทยแลนด์สุดฮอต! ยอดจองโรงแรมช่วงคริสต์มาส พุ่ง 87%
ไทยแลนด์สุดฮอต! ยอดจองโรงแรมช่วงคริสต์มาส พุ่ง 87%
.
นางสาวศศิกานต์ วัฒนะจันทร์ รองโฆษกประจำสำนักนายกรัฐมนตรี เปิดเผยข้อมูลจาก SiteMinder แพลตฟอร์มระดับโลกด้านการจัดการรายได้โรงแรมว่า ในเดือนธันวาคมนี้ ประเทศไทยมียอดจองห้องพักจากนักท่องเที่ยวต่างชาติเพิ่มขึ้นเป็น 87% จาก 84% ในปีก่อน โดยยอดจองโรงแรมในช่วงเทศกาลคริสต์มาส (21-25 ธันวาคม) เพิ่มขึ้น 18% เมื่อเทียบกับปีที่แล้ว รวมถึงอัตราค่าห้องพักเฉลี่ยต่อวันเพิ่มขึ้น 16% จาก 7,149 บาท เป็น 8,313 บาท และระยะเวลาการเข้าพักเฉลี่ยเพิ่มขึ้น 5% จาก 2.63 วัน เป็น 2.76 วัน สะท้อนถึงเสน่ห์ของประเทศไทยที่ดึงดูดนักท่องเที่ยวทั่วโลกในช่วงเทศกาลสำคัญนี้
.
ด้วยจุดเด่นของอากาศที่อบอุ่น ผู้คนที่เป็นมิตร และสถานที่ท่องเที่ยวทางวัฒนธรรมที่เป็นเอกลักษณ์ ทำให้ประเทศไทยเป็นจุดหมายปลายทางที่ไม่ซ้ำใครสำหรับนักท่องเที่ยว โดยเฉพาะกรุงเทพฯ เชียงใหม่ และภูเก็ต ที่เป็นจุดหมายปลายทางยอดนิยมในการเฉลิมฉลองเทศกาลคริสต์มาส ซึ่งถือเป็นโอกาสดีในการดึงดูดนักท่องเที่ยวและสร้างรายได้ให้กับผู้ประกอบการโรงแรมทั่วประเทศ
.
อ่านเพิ่มเติม >> https://www.thaigov.go.th/news/contents/details/91478
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/91638