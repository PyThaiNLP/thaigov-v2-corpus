รัฐบาลไทย-ข่าวทำเนียบรัฐบาล-รัฐบาลเร่งสำรวจความเสียหาย เยียวยาเกษตรกรใต้หลังน้ำท่วม


วันจันทร์ที่ 23 ธันวาคม 2567
23/12/2567
พิมพ์
รัฐบาลเร่งสำรวจความเสียหาย เยียวยาเกษตรกรใต้หลังน้ำท่วม
รัฐบาลเร่งสำรวจความเสียหาย เยียวยาเกษตรกรใต้หลังน้ำท่วม
รัฐบาลเร่งสำรวจความเสียหาย เยียวยาเกษตรกรใต้หลังน้ำท่วม
.
นายอนุกูล พฤกษานุศักดิ์ รองโฆษกประจำสำนักนายกรัฐมนตรี เปิดเผยว่า รัฐบาลโดยกรมส่งเสริมการเกษตร กระทรวงเกษตรและสหกรณ์ เร่งส่งเจ้าหน้าที่ลงพื้นที่สำรวจความเสียหายจากสถานการณ์อุทกภัยในพื้นที่ภาคใต้ พร้อมลดระยะเวลาขั้นตอนการช่วยเหลือเกษตรกรผู้ประสบภัย ตามระเบียบกระทรวงการคลังว่าด้วยเงินทดรองราชการเพื่อช่วยเหลือเกษตรกรผู้ประสบภัยพิบัติกรณีฉุกเฉิน พ.ศ. 2562 ให้เสร็จภายใน 30 วัน พร้อมกำชับทุกจังหวัดลงพื้นที่บูรณาการการทำงาน เพื่อช่วยเหลือพี่น้องเกษตรกรให้ทันสถานการณ์
.
สำหรับความช่วยเหลือตามระเบียบดังกล่าว เกษตรกรต้องขึ้นทะเบียนและปรับปรุงทะเบียนเกษตรกรกับกรมส่งเสริมการเกษตรก่อนเกิดอุทกภัย โดยจะช่วยเหลือครัวเรือนละไม่เกิน 30 ไร่ แบ่งเป็น ข้าว ไร่ละ 1,340 บาท พืชไร่-พืชผัก ไร่ละ 1,980 บาท ไม้ผลไม้ยืนต้นและอื่น ๆ ไร่ละ 4,048 บาท เกษตรกรสามารถยื่นเอกสารขอรับความช่วยเหลือเพียงครั้งเดียว และหลังได้รับการอนุมัติ ธนาคารเพื่อการเกษตรและสหกรณ์การเกษตร (ธ.ก.ส.) จะโอนเงินเข้าบัญชีให้เกษตรกรโดยตรง ภายใน 10 วันทำการ
.
อ่านเพิ่มเติม คลิก >> https://www.thaigov.go.th/news/contents/details/91566
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/91641