รัฐบาลไทย-ข่าวทำเนียบรัฐบาล-ลดภาษีที่ดินโรงผลิตน้ำประปา เพื่อลดต้นทุนสาธารณูปโภค เริ่ม 1 ม.ค.68


วันจันทร์ที่ 23 ธันวาคม 2567
23/12/2567
พิมพ์
ลดภาษีที่ดินโรงผลิตน้ำประปา เพื่อลดต้นทุนสาธารณูปโภค เริ่ม 1 ม.ค.68
วันเสาร์ ที่ 21 ธ.ค.67
ต่อจากนี้ไป ขอเชิญรับฟังไทยคู่ฟ้า
คณะรัฐมนตรี อนุมัติหลักการ ร่างพระราชกฤษฎีกาลดภาษีที่ดินและสิ่งปลูกสร้าง
โดยเป็นการกำหนดให้ ที่ดินที่เป็นที่ตั้งของโรงผลิตน้ำประปา และโรงผลิตน้ำประปา
รวมถึงที่ดินหรือสิ่งปลูกสร้างอื่นที่ใช้ประโยชน์เกี่ยวเนื่องกับการผลิตน้ำประปา
ได้รับการลดภาษีในอัตราร้อยละ 50 ของจำนวนภาษีที่ต้องเสีย มีผลใช้บังคับตั้งแต่วันที่ 1 มกราคม 2568
เป็นต้นไป สอดคล้องกับการจัดเก็บภาษีที่ดินและสิ่งปลูกสร้างขององค์กรปกครองท้องถิ่นซึ่งจะเริ่มดำเนินการในวันที่ 1
มกราคม 2568 เช่นกัน เพื่อลดต้นทุนค่าใช้จ่ายในการผลิตน้ำประปาซึ่งเป็นสาธารณูปโภคพื้นฐานที่สำคัญของประเทศ
อันจะเป็นการส่งเสริมการดำเนินกิจการผลิตน้ำประปา และพัฒนาคุณภาพชีวิตของประชาชนโดยรวม
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/91628