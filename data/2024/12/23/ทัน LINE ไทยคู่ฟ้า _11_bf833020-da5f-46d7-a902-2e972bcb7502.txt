รัฐบาลไทย-ข่าวทำเนียบรัฐบาล-รฟท. ออก 4 มาตรการ ส่งประชาชนกลับบ้านปลอดภัย ช่วงปีใหม่ 2568


วันจันทร์ที่ 23 ธันวาคม 2567
23/12/2567
พิมพ์
รฟท. ออก 4 มาตรการ ส่งประชาชนกลับบ้านปลอดภัย ช่วงปีใหม่ 2568
รฟท. ออก 4 มาตรการ ส่งประชาชนกลับบ้านปลอดภัย ช่วงปีใหม่ 2568
รฟท. ออก 4 มาตรการ ส่งประชาชนกลับบ้านปลอดภัย ช่วงปีใหม่ 2568
.
นางสาวศศิกานต์ วัฒนะจันทร์ รองโฆษกประจำสำนักนายกรัฐมนตรี เผยว่า การรถไฟแห่งประเทศไทย(รฟท.) และกระทรวงคมนาคม (คค.) จัดเพิ่มขบวนรถและเจ้าหน้าที่ดูแลอำนวยความสะดวกและความปลอดภัยช่วงเทศกาลปีใหม่ 2568 ที่มีวันหยุดยาว 5 วัน คาดว่าจะมีประชาชนเดินทางกลับภูมิลำเนาและท่องเที่ยวด้วยระบบขนส่งสาธารณะจำนวนมาก แบ่งออกเป็น 4 มาตรการ ประกอบด้วย
.
1. เพิ่มเที่ยวขบวนรถพิเศษ : เส้นทางสายเหนือ สายตะวันออกเฉียงเหนือ และสายใต้ ไป-กลับ จำนวน 18 เที่ยว สามารถรองรับผู้โดยสารเพิ่มเติมได้อีก 12,000 คน ผู้โดยสารสามารถติดต่อจองตั๋วโดยสารของขบวนรถพิเศษผ่านระบบออนไลน์ D-Ticket หรือสถานีรถไฟทุกแห่งทั่วประเทศ
.
2. มาตรการอำนวยความสะดวก : พ่วงตู้โดยสารเพิ่ม ของขบวนรถธรรมดา ขบวนรถชานเมือง ให้เต็มหน่วยลากจูงในทุกเส้นทางทั่วประเทศ สามารถรองรับการเดินทางของผู้โดยสารได้มากกว่า 100,000 คนต่อวัน เพื่อลดปัญหาผู้โดยสารตกค้าง
.
3. เพิ่มมาตรการความปลอดภัย : เจ้าหน้าที่เพิ่มความเข้มงวดการดูแลผู้โดยสาร ทั้งภายในขบวนรถและสถานีรถไฟเพื่อสร้างความมั่นใจให้กับประชาชนผู้ใช้บริการ ตลอดจนตรวจวัดระดับแอลกอฮอล์และสารเสพติดของพนักงานทุกคนต้องเป็นศูนย์ก่อนปฏิบัติหน้าที่ และจัดเจ้าหน้าที่เฝ้าระวังความปลอดภัยจากกล้องวงจรปิด CCTV ตามสถานีและบนขบวนรถทั่วประเทศ
.
4. กิจกรรมส่งความสุข : โดยมอบของขวัญ เช่น กระติกน้ำเก็บความสุข 2.8 ลิตร จำนวน 5,000 ใบ เจลอาบน้ำ จำนวน 100,000 ขวด ให้แก่ผู้โดยสารที่สถานีกรุงเทพ (หัวลำโพง) สถานีกลางกรุงเทพอภิวัฒน์ และสถานีสำคัญทั่วภูมิภาค ตั้งแต่วันที่ 27 ธ.ค. 67
.
จัดตั้งศูนย์ปลอดภัยทั่วประเทศ เพื่อดูแลและรับแจ้งเหตุต่าง ๆ ตลอด 24 ชั่วโมง เริ่มตั้งแต่วันที่ 27 ธ.ค. 67
.
เพื่อให้ประชาชนเดินทางกลับภูมิลำเนาอย่างสะดวก ปลอดภัย รู้สึกอุ่นใจตลอดเส้นทาง
.
อ่านเพิ่มเติม คลิก >> https://www.thaigov.go.th/news/contents/details/91546
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/91644