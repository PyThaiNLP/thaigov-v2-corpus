รัฐบาลไทย-ข่าวทำเนียบรัฐบาล-นักวิจัยไทยคว้ารางวัลเวทีนานาชาติ! คิดค้น ‘แผ่นแปะสารสกัดสมุนไพร’ ดูแลผู้ป่วยโรคสะเก็ดเงิน


วันจันทร์ที่ 23 ธันวาคม 2567
23/12/2567
พิมพ์
นักวิจัยไทยคว้ารางวัลเวทีนานาชาติ! คิดค้น ‘แผ่นแปะสารสกัดสมุนไพร’ ดูแลผู้ป่วยโรคสะเก็ดเงิน
นักวิจัยไทยคว้ารางวัลเวทีนานาชาติ! คิดค้น ‘แผ่นแปะสารสกัดสมุนไพร’ ดูแลผู้ป่วยโรคสะเก็ดเงิน
นักวิจัยไทยคว้ารางวัลเวทีนานาชาติ! คิดค้น ‘แผ่นแปะสารสกัดสมุนไพร’ ดูแลผู้ป่วยโรคสะเก็ดเงิน
.
นายคารม พลพรกลาง รองโฆษกประจำสำนักนายกรัฐมนตรี เปิดเผยว่า กรมการแพทย์แผนไทยและการแพทย์ทางเลือกร่วมกับกลุ่มนักวิจัยไทย พัฒนานวัตกรรม “แผ่นแปะสารสกัดสมุนไพร” เพื่อดูแลผู้ป่วยโรคสะเก็ดเงิน ซึ่งงานวิจัยนี้สามารถคว้ารางวัลเหรียญเงิน ในเวทีนานาชาติ "The International Trade Fair-Ideas, Inventions and New Products" (iENA 2024) ณ เมืองนูเรมเบิร์ก สหพันธ์สาธารณรัฐเยอรมนี และได้รับรางวัลพิเศษ (Special Award) จากสมาคมสิ่งประดิษฐ์ สาธารณรัฐประเทศจีน
.
จากข้อมูลปี 2565 พบว่าประเทศไทยมีผู้ป่วยสะเก็ดเงินกว่า 1.7 ล้านคน โดย 30% มีอาการหนัก และบางรายไม่สามารถใช้ยาพื้นฐานได้ โดยนวัตกรรมแผ่นแปะสมุนไพรนี้ มีสารสกัดแคนนาบิไดออลจากตำรับยาการุณย์โอสถ ชนิดออกฤทธิ์ทางกระแสเลือด ซึ่งจะช่วยบรรเทาอาการสะเก็ดเงิน และเป็นทางเลือกใหม่ในการรักษาผู้ป่วยโรคสะเก็ดเงินชนิดผื่นหนาระดับความรุนแรงน้อยถึงปานกลางได้
.
ผู้ป่วยสะเก็ดเงินสามารถสอบถามข้อมูลเพิ่มเติมได้ที่แพทย์แผนไทย ในโรงพยาบาลหรือคลินิกแพทย์แผนไทยทั่วประเทศ หรือสอบถามที่ กรมการแพทย์แผนไทยและการแพทย์ทางเลือก โทร. 0 2149 5678
.
อ่านเพิ่มเติม คลิก >> https://www.thaigov.go.th/news/contents/details/91525
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/91643