รัฐบาลไทย-ข่าวทำเนียบรัฐบาล-วธ. เตรียมต้อนรับปีมะเส็ง จัด “กิจกรรมอารามอร่าม ๑๑ วัด ๑ โบสถ์พราหมณ์ ๑ พิพิธภัณฑ์ ประดับไฟฉลองต้อนรับเทศกาลปีใหม่ ๒๕๖๘” เชิญชวนประชาชนร่วมสักการะสิ่งศักดิ์สิทธิ์ เพลิดเพลินไปกับค


วันพุธที่ 18 ธันวาคม 2567
วธ. เตรียมต้อนรับปีมะเส็ง จัด “กิจกรรมอารามอร่าม ๑๑ วัด ๑ โบสถ์พราหมณ์ ๑ พิพิธภัณฑ์ ประดับไฟฉลองต้อนรับเทศกาลปีใหม่ ๒๕๖๘” เชิญชวนประชาชนร่วมสักการะสิ่งศักดิ์สิทธิ์ เพลิดเพลินไปกับค
วธ. เตรียมต้อนรับปีมะเส็ง จัด “กิจกรรมอารามอร่าม ๑๑ วัด ๑ โบสถ์พราหมณ์ ๑ พิพิธภัณฑ์ ประดับไฟฉลองต้อนรับเทศกาลปีใหม่ ๒๕๖๘” เชิญชวนประชาชนร่วมสักการะสิ่งศักดิ์สิทธิ์ เพลิดเพลินไปกับความงามวิจิตรของวัดยามค่ำคืน
วธ. เตรียมต้อนรับปีมะเส็ง จัด “กิจกรรมอารามอร่าม ๑๑ วัด ๑ โบสถ์พราหมณ์ ๑ พิพิธภัณฑ์ ประดับไฟฉลองต้อนรับเทศกาลปีใหม่ ๒๕๖๘” เชิญชวนประชาชนร่วมสักการะสิ่งศักดิ์สิทธิ์ เพลิดเพลินไปกับความงามวิจิตรของวัดยามค่ำคืน
นางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม (รมว.วธ.)  กล่าวว่า กระทรวงวัฒนธรรม โดยกรมการศาสนา กรมศิลปากร กรมส่งเสริมวัฒนธรรม ร่วมกันจัดกิจกรรม “อารามอร่าม ๑๑ วัด ๑ โบสถ์พราหมณ์ ๑ พิพิธภัณฑ์ ประดับไฟฉลองต้อนรับเทศกาลปีใหม่ ๒๕๖๘” เชิญชวนนักท่องเที่ยวร่วมสืบสานวิถีพุทธ เรียนรู้วัฒนธรรมและวิถีชีวิตชุมชนรอบวัด พร้อมเปิดประสบการณ์การท่องเที่ยวรูปแบบใหม่ผ่านการชมทัศนียภาพวัด โบสถ์พราหมณ์ และพิพิธภัณฑ์ ยามค่ำทั่วกรุงเทพฯ โดยบูรณาการความร่วมมือกับวัดในกรุงเทพมหานคร 11 แห่ง ได้แก่ 1) วัดราชบพิธสถิตมหาสีมาราม 2) วัดไตรมิตร-วิทยาราม 3) วัดพระเชตุพนวิมลมังคลาราม 4) วัดประยุรวงศาวาส 5) วัดมหาธาตุยุวราชรังสฤษฎิ์ 6) วัดสุทัศนเทพวราราม 7) วัดอรุณราชวราราม 8) วัดเบญจมบพิตรดุสิตวนาราม 9) วัดราชนัดดาราม 10) วัดระฆังโฆสิตาราม 11) วัดสระเกศ รวมถึงเทวสถานโบสถ์พราหมณ์ และพิพิธภัณฑสถานแห่งชาติ พระนคร
รัฐมนตรีว่าการกระทรวงวัฒนธรรม (รมว.วธ.) กล่าวต่อว่า กระทรวงวัฒนธรรม โดยกรมการศาสนา ดำเนินนโยบายขับเคลื่อน Soft Power ภายใต้เทศกาล Thailand Winter Festivals ของรัฐบาล เพื่อส่งเสริมอุตสาหกรรมสร้างสรรค์ของไทยให้เป็นที่รู้จักอย่างกว้างขวาง ด้วยมิติทางศาสนาและวัฒนธรรม เพื่อมอบประสบการณ์ความสุขส่งท้ายปี ไปพร้อมกับเทศกาลแสงสี (Lighting & Illumination) ภายใต้แนวคิด “7 Wonders of Thailand” ที่เป็นการเปิดโอกาสให้ประชาชนได้เยี่ยมชมและสัมผัสความงดงามของศาสนสถานและพิพิธภัณฑ์ด้วยแสงไฟยามค่ำคืนในช่วงเทศกาลปีใหม่ โดยวันที่ 27 ธันวาคม 2567 เวลา 17.30 น. จะมีการเปิดงาน “อารามอร่าม ๑๑ วัด ๑ โบสถ์พราหมณ์ ๑ พิพิธภัณฑ์ ประดับไฟฉลองต้อนรับเทศกาลปีใหม่ ๒๕๖๘” ณ วัดราชนัดดาราม กรุงเทพมหานคร เพื่อส่งเสริมให้พุทธศาสนิกชนได้ไหว้พระเสริมสิริมงคลแก่ตนและครอบครัว เข้าวัดใกล้ชิดพระพุทธศาสนามากยิ่งขึ้นแล้ว ยังเป็นการกระตุ้นให้เกิดการท่องเที่ยวในกลุ่มเยาวชนรุ่นใหม่ที่ชื่นชอบการเรียนรู้ผ่านมุมมองของการถ่ายภาพ ซึ่งในปัจจุบันถือเป็นเทรนด์การท่องเที่ยวที่เพิ่มสูงขึ้นอย่างต่อเนื่อง และยังเป็นการเพิ่มโอกาสให้เยาวชนได้สัมผัสวัฒนธรรมไทยในมุมมองใหม่ ด้วยการผนวกเทรนด์ของสังคมปัจจุบันเข้ากับการท่องเที่ยวในมิติทางศาสนา และยังสามารถกระตุ้นเศรษฐกิจชุมชนโดยรอบวัด ทั้งธุรกิจการท่องเที่ยวและการบริการ เช่น ร้านค้า ร้านขายของที่ระลึกโดยรอบวัด ร้านอาหาร คาเฟ่ ตลอดจนรถโดยสารสาธารณะและเรือโดยสารข้ามฟาก นอกจากนี้ ภายในพิธีเปิดฯ ยังได้จัดรถรางนำชมไฟอารามอร่ามตามเส้นทางบริเวณเกาะรัตนโกสินทร์ ได้แก่ วัดราชนัดดาราม วัดสุทัศนเทพวราราม เทวสถานโบสถ์พราหมณ์ และพิพิธภัณฑสถานแห่งชาติ พระนคร ทำบุญไหว้พระสักการะสิ่งศักดิ์สิทธิ์ เข้าชมแหล่งเรียนรู้ วัด และพิพิธภัณฑ์ฯ โดยมีวิทยากรจากกรมศิลปากรบรรยายให้ความรู้เกี่ยวกับศาสนสถานและโบราณสถานที่สำคัญตลอดเส้นทาง
อย่างไรก็ตาม กระทรวงวัฒนธรรม โดยกรมการศาสนา มีความเชื่อมั่นว่ากิจกรรม “อารามอร่าม ๑๑ วัด ๑ โบสถ์พราหมณ์ ๑ พิพิธภัณฑ์ ประดับไฟฉลองต้อนรับเทศกาลปีใหม่ ๒๕๖๘” จะช่วยส่งเสริมการกระตุ้นเศรษฐกิจด้วย Soft Power ด้านศาสนา เพื่อให้สอดคล้องกับบทบาทกระทรวงวัฒนธรรมจากกระทรวงสังคมสู่กระทรวงสังคมกึ่งเศรษฐกิจ รวมทั้งเป็นการส่งมอบความสุขให้แก่นักท่องเที่ยวในช่วงส่งท้ายปีเก่า ต้อนรับปีใหม่ที่กำลังจะมาถึงนี้ จึงขอเชิญชวนพุทธศาสนิกชนและนักท่องเที่ยวให้มาร่วมสัมผัสประสบการณ์ใหม่ ผ่านการชมทัศนียภาพของวัด โบราณสถาน และสถานที่สำคัญต่าง ๆ ที่มีความงดงามแตกต่างกันทั้งในช่วงเวลากลางวันและช่วงค่ำ ในระหว่างวันที่ 27 ธันวาคม 2567 – 1 มกราคม 2568 โดยสามารถเยี่ยมชมและสักการะสิ่งศักดิ์สิทธิ์ ตั้งแต่เวลา 09.00 – 18.00 น. หรือตามที่วัดเห็นสมควร และชมความวิจิตรงดงามของวิหารที่ประดับด้วยแสงไฟ รวมทั้งพิพิธภัณฑสถานแห่งชาติ พระนคร และพระที่นั่งพุทไธสวรรย์ ตั้งแต่เวลา 18.00 – 21.00 น. หรือตามที่วัดเห็นสมควร

ที่มา : https://www.thaigov.go.th/news/contents/details/91490