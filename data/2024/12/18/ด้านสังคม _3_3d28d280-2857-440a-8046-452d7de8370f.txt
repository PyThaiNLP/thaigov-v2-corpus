รัฐบาลไทย-ข่าวทำเนียบรัฐบาล-“วราวุธ” มอบ "ปลัด พม." ร่วมคณะนายกฯ “แพทองธาร” ลุยน้ำท่วมนครศรีฯ - สุราษฎร์ฯ ช่วยผู้ประสบภัย


วันพุธที่ 18 ธันวาคม 2567
“วราวุธ” มอบ "ปลัด พม." ร่วมคณะนายกฯ “แพทองธาร” ลุยน้ำท่วมนครศรีฯ - สุราษฎร์ฯ ช่วยผู้ประสบภัย
“วราวุธ” มอบ "ปลัด พม." ร่วมคณะนายกฯ “แพทองธาร” ลุยน้ำท่วมนครศรีฯ - สุราษฎร์ฯ ช่วยผู้ประสบภัย
วันที่ 17 ธันวาคม 2567 นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) มอบหมายให้นายอนุกูล ปีดแก้ว ปลัดกระทรวงการพัฒนาสังคมและความมั่นคงของมนุษย์ (ปลัด พม.) ลงพื้นที่จังหวัดนครศรีธรรมราช เพื่อร่วมประชุมติดตามสถานการณ์อุทกภัยในพื้นที่ภาคใต้ (นครศรีธรรมราช สุราษฎร์ธานี ชุมพร พัทลุง และนราธิวาส) โดยมี นางสาวแพทองธาร ชินวัตร นายกรัฐมนตรี เป็นประธาน ณ ศาลากลางจังหวัดนครศรีธรรมราช จากนั้นร่วมลงพื้นที่เยี่ยมเยียนให้กำลังใจและมอบถุงยังชีพให้แก่ประชาชนผู้ประสบภัย ในพื้นที่จังหวัดนครศรีธรรมราช และสุราษฎร์ธานี นอกจากนี้ ได้เยี่ยมศูนย์ช่วยเหลือผู้ประสบอุทกภัย ณ มหาวิทยาลัยสงขลานครินทร์ วิทยาเขตสุราษฎร์ธานี พร้อมประกอบอาหารครัวกลางเพื่อนำไปช่วยเหลือผู้ประสบภัย
ทั้งนี้ นายกรัฐมนตรีได้สั่งการให้ดำเนินงาน ดังนี้ 1. การดูแลชีวิตของพี่น้องประชาชน ถือเป็นเรื่องที่สำคัญที่สุด ทั้งอาหาร สถานที่พักพิง สถานที่อพยพ ให้มีการดูแลอย่างเต็มที่ เมื่อสถานการณ์น้ำคลี่คลายแล้ว ประชาชนสามารถกลับเข้าที่พักและดำเนินชีวิตต่อไปได้  2. การแจ้งเตือนประชาชน ขอให้มีความชัดเจนและทั่วถึง โดยเฉพาะในสถานที่ท่องเที่ยวที่มีนักท่องเที่ยวจำนวนมาก  3. การเร่งรัดการดูแลประปา ไฟฟ้า ให้กลับมาใช้ได้โดยเร็วที่สุด สามารถดำเนินการล่วงหน้า เมื่อสถานการณ์ดีขึ้น จะได้กลับมาใช้ชีวิตปกติได้เร็วที่สุด และ 4. การดูแลเส้นทางสัญจรและถนนที่ ชำรุด เสียหาย ให้รีบปรับปรุงและกลับมาใช้สัญจรได้โดยเร็วที่สุด
#ข่าวพม #พม #ศรส #esshelpme #1300 #วราวุธรับฟังทำจริง #พมพอใจให้ทุกวัยพึงพอใจในพม #พมหนึ่งเดียว #น้ำท่วมภาคใต้ #ช่วยเหลือเยียวยา #ศบปภ #นครศรีธรรมราช #อุ๊งอิ๊ง #แพทองธาร #นายกรัฐมนตรี #สุราษฎร์ธานี

ที่มา : https://www.thaigov.go.th/news/contents/details/91500