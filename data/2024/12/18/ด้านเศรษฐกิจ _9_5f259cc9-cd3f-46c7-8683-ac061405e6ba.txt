รัฐบาลไทย-ข่าวทำเนียบรัฐบาล-ธอส. จัดทัพโปรโมชันเด็ดร่วมงานมหกรรมการเงินกรุงเทพส่งท้ายปี ครั้งที่ 7 พบสินเชื่อบ้านอัตราดอกเบี้ยต่ำเพียง 0.71% ต่อปี พร้อมเงินฝากอัตราดอกเบี้ยสูง 2.00% ต่อปี


วันพุธที่ 18 ธันวาคม 2567
18/12/2567
พิมพ์
ธอส. จัดทัพโปรโมชันเด็ดร่วมงานมหกรรมการเงินกรุงเทพส่งท้ายปี ครั้งที่ 7 พบสินเชื่อบ้านอัตราดอกเบี้ยต่ำเพียง 0.71% ต่อปี พร้อมเงินฝากอัตราดอกเบี้ยสูง 2.00% ต่อปี
ธอส. จัดโปรโมชันสุดพิเศษร่วมงานมหกรรมการเงินกรุงเทพส่งท้ายปี ครั้งที่ 7 Money Expo 2024 Bangkok Year-End ณ ศูนย์การประชุมแห่งชาติสิริกิติ์ ระหว่างวันที่ 19 – 22 ธันวาคม 2567
ธนาคารอาคารสงเคราะห์ (ธอส.) จัดโปรโมชันสุดพิเศษร่วมงานมหกรรมการเงินกรุงเทพส่งท้ายปี ครั้งที่ 7 Money Expo 2024 Bangkok Year-End นำโดยสินเชื่อบ้าน 71 ปี ธอส. อัตราดอกเบี้ยต่ำ 6 เดือนแรก เพียง 0.71% ต่อปี, เงินฝากออมทรัพย์ ซุปเปอร์ออมทรัพย์พิเศษ อัตราดอกเบี้ยสูงถึง 2.00% ต่อปี, สลากออมทรัพย์ ธอส. ลุ้นรับรางวัลใหญ่มูลค่าสูงสุด 3 ล้านบาท และบ้านมือสอง ธอส. คัดพิเศษทั่วประเทศ คุณภาพดีกว่า 200 รายการ ลดราคาสูงสุด 50% จากราคาปกติ พร้อมรับของที่ระลึกภายในงานมากมาย พบกัน ณ ศูนย์การประชุมแห่งชาติสิริกิติ์ ระหว่างวันที่ 19 – 22 ธันวาคม 2567
นายกมลภพ วีระพละ กรรมการผู้จัดการ ธนาคารอาคารสงเคราะห์ (ธอส.) เปิดเผยว่า ธอส. ในฐานะสถาบันการเงินของรัฐ สังกัดกระทรวงการคลัง ที่มีพันธกิจ “ทำให้คนไทยมีบ้าน” โดยตลอดระยะเวลากว่า 71 ปี ธอส. ได้สร้างโอกาสให้คนไทยได้มีที่อยู่อาศัยเป็นของตนเองมาแล้วมากกว่า 4.6 ล้านครอบครัว พร้อมเพิ่มโอกาสให้ประชาชนทุกกลุ่มได้เข้าถึงผลิตภัณฑ์ทางการเงินของ ธอส.ได้อย่างสะดวกมากขึ้น ด้วยการจัดโปรโมชันร่วมงาน “มหกรรมการเงินกรุงเทพส่งท้ายปี ครั้งที่ 7 (Money Expo 2024 Bangkok Year-End)” ประกอบด้วย (1) สินเชื่อบ้าน 71 ปี ธอส. อัตราดอกเบี้ยต่ำ 6 เดือนแรก เพียง 0.71% ต่อปี, เดือนที่ 7 – 24 เท่ากับ 2.71% ต่อปี, ปีที่ 3 เท่ากับ 3.71% ต่อปี (อัตราดอกเบี้ยเฉลี่ย 3 ปีแรก เท่ากับ 2.71%) ปีที่ 4 จนถึงตลอดอายุสัญญา กรณีลูกค้าสวัสดิการ เท่ากับ MRR-1.00% ต่อปี และกรณีลูกค้ารายย่อย เท่ากับ MRR-0.50% ต่อปี กรณีชำระหนี้ เท่ากับ MRR (อัตราดอกเบี้ย MRR ของ ธอส. ในปัจจุบันเท่ากับ 6.545% ต่อปี) สำหรับผู้ที่ต้องการสินเชื่อ เพื่อซื้อ ปลูกสร้าง ต่อเติม ซ่อมแซม และไถ่ถอนจำนองจากสถาบันการเงินอื่น กรณีกู้ 1 ล้านบาท ผ่อนชำระเริ่มต้นเพียง 2,400 บาท/เดือน ผ่อนชำระนานสูงสุด 40 ปี จองสิทธิ์ภายในงานผ่าน Line GHB Buddy ยื่นคำขอกู้ และทำนิติกรรมภายในวันที่ 30 ธันวาคม 2567 พิเศษ!!!สำหรับลูกค้าที่มีวงเงินนิติกรรมสูงสุด 10 อันดับแรก รับของสมนาคุณฟรี โดยลำดับที่ 1 – 5 รับฟรี เครื่องฟอกอากาศ อันดับละ 1 เครื่อง และลำดับที่ 6 – 10 รับฟรี ชุดหม้อหุงข้าวดิจิทัล ยี่ห้อ Tefal อันดับละ 1 เครื่อง (เงื่อนไขเป็นไปตามที่ธนาคารกำหนด) นอกจากนี้ ภายในงาน ธอส. ยังจัดเจ้าหน้าที่คอยให้คำปรึกษาแก่ ผู้ประกันตนตามมาตรา 33, 39 หรือ 40 ที่ได้รับสิทธิ์เข้าร่วม “โครงการสินเชื่อที่อยู่อาศัยเพื่อผู้ประกันตน พ.ศ. 2567 อัตราดอกเบี้ยต่ำ 5 ปีแรก เพียง 1.59% ต่อปี, ปีที่ 6 - 8 เท่ากับ MRR - 2.00% ต่อปี และปีที่ 9 จนถึงตลอดอายุสัญญา เท่ากับ MRR - 0.50% ต่อปี สำหรับซื้อหรือปลูกสร้างที่อยู่อาศัย ภายใต้วงเงินกู้ไม่เกิน 2 ล้านบาท กรณีกู้ 1 ล้านบาท ผ่อนชำระเงินงวดเพียง 3,400 บาท เท่านั้น! สำหรับวงเงินกู้ส่วนที่เกิน 2 ล้านบาท สามารถใช้อัตราดอกเบี้ยผลิตภัณฑ์อื่นของธนาคาร
(2) เงินฝากออมทรัพย์ ซุปเปอร์ออมทรัพย์พิเศษ รับอัตราดอกเบี้ยบวกเพิ่มขึ้น 0.50% ต่อปี จากอัตราดอกเบี้ยปัจจุบันที่ 1.50% ต่อปี รวมเป็น 2.00% ต่อปี ระยะเวลา 6 เดือนนับตั้งแต่วันที่เปิดบัญชี เพียงจองสิทธิ์ระหว่างวันที่ 19 - 22 ธันวาคม 2567 และเปิดบัญชีตั้งแต่วันที่ 19 - 27 ธันวาคม 2567 หรือจนกว่าจะเต็มกรอบวงเงิน พิเศษ! สำหรับลูกค้าบุคคลธรรมดาได้รับการยกเว้นภาษีดอกเบี้ยเงินฝาก (3) สลากออมทรัพย์ ธอส. ที่ให้ผลตอบแทนดี และมีโอกาสในการถูกรางวัลสูง ประกอบด้วย ชุด นาคราช หน่วยละ 1,000 บาท อายุสลาก 3 ปี ผลตอบแทนหน้าสลาก 1.00% ต่อปี ออกรางวัลทุกเดือน รวม 36 ครั้ง โดยมี รางวัลที่ 1 มูลค่ารางวัล 2 ล้านบาท จำนวน 1 รางวัล, รางวัลที่ 2 มูลค่ารางวัลละ 50,000 บาท จำนวน 4 รางวัล, รางวัลที่ 3 มูลค่ารางวัลละ 5,000 บาท จำนวน 40 รางวัล โดยมีโอกาสในการถูกรางวัลใหญ่สูงถึง 0.00045% ขณะที่รางวัลเลขท้าย 3 ตัว หมุน 1 ครั้ง รางวัลละ 100 บาท และรางวัลเลขท้าย 2 ตัว หมุน 1 ครั้ง รางวัลละ 30 บาท พร้อมกันนี้ยังได้ลุ้นรางวัลเลขท้าย 2 ตัวของรางวัลที่ 1 รางวัลละ 30 บาท ซึ่งเป็นรางวัลที่ไม่มีในสลากออมทรัพย์ชุดอื่น ซึ่งจะทำให้มีโอกาสได้ลุ้นรางวัล รวมถึงได้รับผลตอบแทนมากขึ้น และ ชุดวิมานเมฆ Plus ปี 2567 หน่วยละ 1 ล้านบาท อายุสลาก 2 ปี ผลตอบแทนหน้าสลาก 1.70% ต่อปี ออกรางวัลทุกเดือน รวม 24 ครั้ง ประกอบด้วย รางวัลที่ 1 มูลค่ารางวัล 3 ล้านบาท จำนวน 1 รางวัล, รางวัลข้างเคียงรางวัลที่ 1 มูลค่ารางวัลละ 100,000 บาท จำนวน 2 รางวัล, รางวัลที่ 2 มูลค่ารางวัลละ 20,000 บาท จำนวน 40 รางวัล ต่อหมวด อีกทั้งยังมีรางวัลเลขท้าย 1 ตัว รางวัลละ 1,000 บาท (หมุน 1 ครั้ง) คิดเป็นโอกาสในการถูกรางวัลใหญ่สูงถึง 0.4444% ผู้ที่สนใจสามารถจองสิทธิ์ระหว่างวันที่ 19 - 22 ธันวาคม 2567 และซื้อสลากได้ตั้งแต่วันที่ 19 - 27 ธันวาคม 2567 พิเศษ! ลูกค้าที่ซื้อสลากตั้งแต่ 200,000 บาท ขึ้นไป รับกระเป๋าสะพายใบเล็ก มูลค่า 350 บาท จำนวน 1 ราย /1 ใบ / ผลิตภัณฑ์ หรือจนกว่าของสมนาคุณจะหมด (เงื่อนไขเป็นไปตามที่ธนาคารกำหนด)
(4) บ้านมือสอง ธอส. คัดพิเศษทำเลเด่น คุณภาพดี มาให้เลือกกว่า 200 รายการทั่วประเทศ ลดราคาสูงสุด 50% จากราคาปกติ พร้อมโปรโมชันสินเชื่ออัตราดอกเบี้ยต่ำสุด นานสูงสุดถึง 24 เดือน โดยมีรายการทรัพย์ที่ราคาต่ำสุดเพียง 40,000 บาท เท่านั้น ได้แก่ ทรัพย์ประเภทคอนโดมิเนียม ชั้น 4 จาก 4 ชั้น ขนาดเนื้อที่ 26.25 ตารางเมตร ในโครงการชั้นปลาทอง 52 อำเภอเมืองปทุมธานี จังหวัดปทุมธานี ส่วนรายการทรัพย์ที่น่าสนใจ ได้แก่ ทรัพย์ประเภทบ้านเดี่ยว 1 ชั้น ขนาดเนื้อที่ 50 ตารางวา ในโครงการคีรีนครา อำเภอหัวหิน จังหวัดประจวบคีรีขันธ์ ราคาพิเศษ 2,295,000 บาท ซึ่งเป็นทรัพย์ที่มีเนื้อที่กว้างขวางเหมาะกับการอยู่อาศัย พิเศษ! สำหรับลูกค้าที่ซื้อทรัพย์และทำสัญญาจะซื้อจะขายภายใน 3 วันทำการ 50 รายแรก (สำหรับลูกค้ากรุงเทพและปริมณฑล 25 รางวัล และลูกค้าในส่วนภูมิภาค 25 รางวัล) รับบัตรกํานัลแทนเงินสดมูลค่า 1,000 บาท (เงื่อนไขเป็นไปตามที่ธนาคารกำหนด) สามารถจองซื้อออนไลน์ได้ทาง Application : GHB ALL HOME และ www.ghbhomecenter.com ระหว่างวันที่ 19 – 27 ธันวาคม 2567
ทั้งนี้ งานมหกรรมการเงินกรุงเทพส่งท้ายปี ครั้งที่ 7 (Money Expo 2024 Bangkok Year-End) มีกำหนดจัดขึ้นระหว่างวันที่ 19 - 22 ธันวาคม 2567 ณ ศูนย์การประชุมแห่งชาติสิริกิติ์ โดยสอบถามรายละเอียดเพิ่มเติมได้ที่ ธอส.ทุกสาขาทั่วประเทศ G H Bank Call Center โทร.0-2645-9000 หรือ Facebook Fanpage ธนาคารอาคารสงเคราะห์ และติดตามข่าวสารของธนาคารได้ที่ Application : GHB ALL GEN และ  www.ghbank.co.th

ที่มา : https://www.thaigov.go.th/news/contents/details/91486