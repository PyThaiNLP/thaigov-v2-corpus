รัฐบาลไทย-ข่าวทำเนียบรัฐบาล-ปลัดดีอี เร่งพัฒนาทักษะดิจิทัลขับเคลื่อนภารกิจระดับพื้นที่ ยกระดับความสามารถบุคลากรด้านดิจิทัล


วันพุธที่ 18 ธันวาคม 2567
ปลัดดีอี เร่งพัฒนาทักษะดิจิทัลขับเคลื่อนภารกิจระดับพื้นที่ ยกระดับความสามารถบุคลากรด้านดิจิทัล
ปลัดดีอี เร่งพัฒนาทักษะดิจิทัลขับเคลื่อนภารกิจระดับพื้นที่ ยกระดับความสามารถบุคลากรด้านดิจิทัล
วันที่ 18 ธันวาคม 2567 ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอี) เข้าร่วมการอบรมเชิงปฏิบัติการ เรื่อง “การพัฒนาทักษะดิจิทัลสำหรับผู้ปฏิบัติงาน เพื่อขับเคลื่อนภารกิจระดับพื้นที่” เพื่อยกระดับความสามารถทางดิจิทัลของบุคลากรในหน่วยงาน ให้สามารถนำเทคโนโลยีมาประยุกต์ใช้ในการปฏิบัติงานได้อย่างมีประสิทธิภาพในยุคดิจิทัล โดยมีนายภุชพงค์ โนดไธสง ผู้อำนวยการสำนักงานสถิติแห่งชาติ และผู้ที่เกี่ยวข้องเข้าร่วม ณ โรงแรม ทีเค.พาเลซ แอนด์ คอนเวนชั่น กรุงเทพฯ
สำหรับการอบรมเชิงปฏิบัติการดังกล่าว มุ่งเน้นเรื่องการขับเคลื่อนการพัฒนาทักษะ สถานภาพการเข้าใจ และการใช้ประโยชน์ดิจิทัลผ่านช่องทางการให้บริการของกระทรวงดีอี ให้กับเจ้าหน้าที่ของสำนักงานสถิติแห่งชาติ และสำนักงานสถิติจังหวัด 76 จังหวัด เพื่อเพิ่มศักยภาพให้เจ้าหน้าที่สถิติสามารถจัดอบรมความรู้ด้านเทคโนโลยีดิจิทัลให้กับประชาชนผ่านศูนย์ดิจิทัลชุมชนทั่วประเทศ ตามเป้าหมายปี 2568 จำนวน 250,000 คน

ที่มา : https://www.thaigov.go.th/news/contents/details/91503