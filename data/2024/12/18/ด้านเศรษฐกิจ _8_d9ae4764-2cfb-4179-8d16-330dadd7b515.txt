รัฐบาลไทย-ข่าวทำเนียบรัฐบาล-“ผยง ศรีวณิช” คว้ารางวัล CEO of the Year 2024 ชูความสำเร็จนำนวัตกรรม ขับเคลื่อนองค์กรสู่ความยั่งยืน


วันพุธที่ 18 ธันวาคม 2567
18/12/2567
พิมพ์
“ผยง ศรีวณิช” คว้ารางวัล CEO of the Year 2024 ชูความสำเร็จนำนวัตกรรม ขับเคลื่อนองค์กรสู่ความยั่งยืน
นายผยง ศรีวณิช กรรมการผู้จัดการใหญ่ ธนาคารกรุงไทย รับรางวัลสุดยอดนักบริหารแห่งปี CEO of the Year 2024 จากเวที Dokbia Awards 2024 จัดโดยเครือหนังสือพิมพ์ดอกเบี้ยธุรกิจ เพื่อประกาศเกียรติคุณสถาบันการเงินและผู้บริหารระดับสูงที่มีผลงานโดดเด่น
นายผยง ศรีวณิช กรรมการผู้จัดการใหญ่ ธนาคารกรุงไทย รับรางวัลสุดยอดนักบริหารแห่งปี CEO of the Year 2024 จากเวที Dokbia Awards 2024 จัดโดยเครือหนังสือพิมพ์ดอกเบี้ยธุรกิจ เพื่อประกาศเกียรติคุณสถาบันการเงินและผู้บริหารระดับสูงที่มีผลงานโดดเด่น สะท้อนถึงความมุ่งมั่นในการดำเนินธุรกิจควบคู่กับการพัฒนาสังคมและสิ่งแวดล้อมอย่างยั่งยืน โดยมี นายพิชัย ชุณหวชิร รองนายกรัฐมนตรี และรัฐมนตรีว่าการกระทรวงการคลังเป็นประธานพิธีมอบรางวัล ณ ศูนย์การค้าเซ็นทรัล ลาดพร้าว
รางวัล CEO of the Year 2024 ตอกย้ำความเป็นผู้นำที่มีวิสัยทัศน์ก้าวไกล ขับเคลื่อนองค์กรด้วยนวัตกรรมและเทคโนโลยี เพื่อตอบโจทย์ลูกค้าทุกกลุ่มในทุกมิติ ภายใต้แนวคิด “นวัตกรรมสร้างคุณค่า ตอบโจทย์ลูกค้า สู่ความยั่งยืน”  ด้วยความมุ่งมั่นที่จะยกระดับคุณภาพชีวิตคนไทยให้ดีขึ้นในทุกวัน  เสริมศักยภาพการแข่งขันของภาคธุรกิจ โดยให้ความสำคัญกับสิ่งแวดล้อม สังคม และธรรมาภิบาล (ESG) ให้ทุกภาคส่วนเติบโตไปพร้อมกันอย่างสมดุล ลดความเหลื่อมล้ำในสังคม   ตอบโจทย์เป้าหมายการพัฒนาอย่างยั่งยืน (SDGs) ของสหประชาชาติ โดยมีบทบาทสำคัญในการพัฒนาสร้างความเข้มแข็งให้ชุมชน จนได้รับความเชื่อมั่นจากลูกค้าและผู้มีส่วนได้เสียทุกกลุ่ม ในฐานะองค์กรที่สร้างการเปลี่ยนแปลงเชิงบวก ขับเคลื่อนสังคมและเศรษฐกิจของประเทศให้เติบโตอย่างแข็งแกร่งและยั่งยืน

ที่มา : https://www.thaigov.go.th/news/contents/details/91484