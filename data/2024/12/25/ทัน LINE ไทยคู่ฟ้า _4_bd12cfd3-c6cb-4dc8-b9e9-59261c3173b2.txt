รัฐบาลไทย-ข่าวทำเนียบรัฐบาล-นายกฯ สั่ง ทุกกระทรวง ดูแลความปลอดภัย ปชช. ตลอดเทศกาล และเตรียมของขวัญปีใหม่ให้ ปชช.


วันพุธที่ 25 ธันวาคม 2567
25/12/2567
พิมพ์
นายกฯ สั่ง ทุกกระทรวง ดูแลความปลอดภัย ปชช. ตลอดเทศกาล และเตรียมของขวัญปีใหม่ให้ ปชช.
นายกฯ สั่ง ทุกกระทรวง ดูแลความปลอดภัย ปชช. ตลอดเทศกาล และเตรียมของขวัญปีใหม่ให้ ปชช.
นายกฯ สั่ง ทุกกระทรวง ดูแลความปลอดภัย ปชช. ตลอดเทศกาล และเตรียมของขวัญปีใหม่ให้ ปชช.
.
นายจิรายุ ห่วงทรัพย์ โฆษกประจำสำนักนายกรัฐมนตครี เปิดเผยว่า ก่อนการประชุมคณะรัฐมนตรี (ครม.) ครม. ได้กล่าวอวยพรแด่ นายกรัฐมนตรี ในโอกาสเทศกาลปีใหม่ ขณะเดียวกันนายกรัฐมนตรีได้กล่าวอวยพรให้คณะรัฐมนตรีและผู้ที่เกี่ยวข้องมีสุขภาพที่แข็งแรง มีความรักระหว่างกัน จากนั้นนายกฯ ได้มีข้อสั่งการดังนี้
.
1. เรื่องเป้าหมายทางเศรษฐกิจและแผนการคลังในระยะกลางและระยะยาวให้ทุกกระทรวงที่เกี่ยวข้องเพิ่มประสิทธิภาพการประมาณการ มาตรการต่าง ๆ การจัดเก็บรายได้ / การปรับลดงบประมาณที่ไม่จำเป็นและการลงทุนของภาครัฐและรัฐวิสาหกิจ
.
2. เรื่องเทศกาลปีใหม่ พ.ศ. 2568 ขอให้หน่วยงานที่เกี่ยวข้องเตรียมเจ้าหน้าที่ให้เพียงพอ ดูแลประชาชนให้ได้รับความสะดวก ความปลอดภัยในการเดินทาง เข้มงวดกับการป้องกันอุบัติภัยและอุบัติเหตุ โดยเฉพาะการรณรงค์เมาไม่ขับ
.
3. แพ็กเกจของขวัญปีใหม่ ขอให้ทุกกระทรวงเตรียมนโยบายหรือแพ็กเกจของขวัญที่จะมอบให้ประชาชน
.
4. ขอให้ทุกกระทรวงเร่งรัดการแต่งตั้งโฆษกประจำกระทรวงให้แล้วเสร็จโดยเร็ว โดยให้ประสานงานกับสำนักโฆษก เพื่อที่จะทำการประชาสัมพันธ์ผลงานของรัฐบาล และผลงานของแต่ละกระทรวงอย่างเป็นรูปธรรม และบูรณาการทำงานกันอย่างมีประสิทธิภาพ
.
5. การประชุม ครม. นอกสถานที่อย่างเป็นทางการ กำหนดเป็นวันอังคารที่ 28 มกราคม พ.ศ. 2568 ณ จ.สงขลา และเขตตรวจราชการที่ 5 จ.ชุมพร พัทลุง นครศรีธรรมราช และสุราษฏร์ธานี ขอให้หน่วยงานที่เกี่ยวข้องจัดทำโครงการต่าง ๆ เพื่อกระตุ้นเศรษฐกิจและช่วยเหลือประชาชนในพื้นที่ หลังจากที่ได้รับผลกระทบจากเหตุการณ์อุทกภัยที่ผ่านมา
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/91729