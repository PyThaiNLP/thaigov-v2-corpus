รัฐบาลไทย-ข่าวทำเนียบรัฐบาล-รัฐมนตรีฯ เอกนัฏ นำทีม ก.อุตฯ ร่วมกิจกรรมจิตอาสาฯ น้อมรำลึกและสำนึกในพระมหากรุณาธิคุณ ในหลวงรัชกาลที่ 9 


วันพุธที่ 25 ธันวาคม 2567
25/12/2567
พิมพ์
รัฐมนตรีฯ เอกนัฏ นำทีม ก.อุตฯ ร่วมกิจกรรมจิตอาสาฯ น้อมรำลึกและสำนึกในพระมหากรุณาธิคุณ ในหลวงรัชกาลที่ 9
รัฐมนตรีฯ เอกนัฏ นำทีม ก.อุตฯ ร่วมกิจกรรมจิตอาสาฯ น้อมรำลึกและสำนึกในพระมหากรุณาธิคุณ ในหลวงรัชกาลที่ 9
23 ธันวาคม 2567 นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม พร้อมด้วย นายณัฐพล รังสิตพล ปลัดกระทรวงอุตสาหกรรม ร่วมกิจกรรมจิตอาสา “อุตสาหกรรมรวมใจ ทำความดีด้วยหัวใจ” เนื่องในวันคล้ายวันพระราชสมภพ พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร วันชาติ และวันพ่อแห่งชาติ โดยมี นางสาวไพลิน เทียนสุวรรณ ที่ปรึกษารัฐมนตรีว่าการกระทรวงอุตสาหกรรม นายพงศ์พล ยอดเมืองเจริญ เลขานุการรัฐมนตรีว่าการกระทรวงอุตสาหกรรมและโฆษกกระทรวงอุตสาหกรรม นายเอกภัทร วังสุวรรณ นายบรรจง สุกรีฑา นายวิฤทธิ์ วิเศษสินธุ์ นายศุภกิจ บุญศิริ รองปลัดกระทรวงอุตสาหกรรม คณะผู้บริหาร ข้าราชการ และเจ้าหน้าที่กระทรวงอุตสาหกรรม เข้าร่วมด้วย ณ สำนักงานปลัดกระทรวงอุตสาหกรรม
รัฐมนตรีฯ เอกนัฏ กล่าวว่า เนื่องในวันคล้ายวันพระบรมราชสมภพ พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร วันชาติ และวันพ่อแห่งชาติ ข้าพระพุทธเจ้า นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม พร้อมด้วยเหล่าจิตอาสาพระราชทาน ที่ได้มาพร้อมกันอยู่ ณ ที่แห่งนี้ มีความปลาบปลื้มปีติ เป็นล้นพ้น ที่ได้มาร่วมแสดงความจงรักภักดี และรำลึกถึงในพระมหากรุณาธิคุณ อันหาที่สุดมิได้ ของพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร แห่งองค์พระมหากษัตริย์ ผู้ทรงพระคุณประเสริฐยิ่ง และทรงสร้างความเจริญรุ่งเรือง ให้แก่ประเทศไทยนานัปการ
ทั้งนี้ กระทรวงอุตสาหกรรม ได้น้อมรำลึกถึงพระมหากรุณาธิคุณ และพระเมตตาธิคุณอันหาที่สุดมิได้ จึงร่วมกันจัดกิจกรรมจิตอาสา “อุตสาหกรรมรวมใจ ทำความดีด้วยหัวใจ” ประกอบด้วย 1. ตรวจสอบระบบไฟฟ้าและระบบส่องสว่างทางเดินเพื่อความปลอดภัยในการสัญจรในช่วงเวลากลางคืน 2. กำจัดวัชพืชเพื่อป้องกันการเกิดอัคคีภัย และ 3. ทำความสะอาดและปรับภูมิทัศน์บริเวณโดยรอบลานเทวาลัยองค์พระนารายณ์ เพื่อสร้างจิตสาธารณะและปลูกจิตสำนึกในการบำเพ็ญประโยชน์เพื่อส่วนรวม

ที่มา : https://www.thaigov.go.th/news/contents/details/91742