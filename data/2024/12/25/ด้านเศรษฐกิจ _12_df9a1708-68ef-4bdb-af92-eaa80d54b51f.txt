รัฐบาลไทย-ข่าวทำเนียบรัฐบาล-รองปลัดฯ บรรจง หารือ สมาคมวิสาหกิจขนาดกลางและขนาดย่อมฯ ประเทศจีน แลกเปลี่ยนความเห็นการส่งเสริมและสนับสนุน SME


วันพุธที่ 25 ธันวาคม 2567
25/12/2567
พิมพ์
รองปลัดฯ บรรจง หารือ สมาคมวิสาหกิจขนาดกลางและขนาดย่อมฯ ประเทศจีน แลกเปลี่ยนความเห็นการส่งเสริมและสนับสนุน SME
รองปลัดฯ บรรจง หารือ สมาคมวิสาหกิจขนาดกลางและขนาดย่อมฯ ประเทศจีน แลกเปลี่ยนความเห็นการส่งเสริมและสนับสนุน SME
23 ธันวาคม 2567 นายบรรจง สุกรีฑา รองปลัดกระทรวงอุตสาหกรรม รับมอบหมายจากนายณัฐพล รังสิตพล ปลัดกระทรวงอุตสาหกรรม ในฐานะผู้แทนกระทรวงอุตสาหกรรม ร่วมหารือกับนายจู หยู่ รองนายกสมาคมวิสาหกิจขนาดกลางและขนาดย่อม แห่งสาธารณรัฐประชาชนจีน  (China Association of Small and Medium Enterprises: CASME) พร้อมคณะผู้บริหารสมาคม และคณะผู้ประกอบการ SME จำนวน 12 ราย เพื่อหารือแนวทางความร่วมมือและแลกเปลี่ยนความเห็นในการส่งเสริม และสนับสนุน SME ระหว่างกัน พร้อมแสวงหาโอกาสทางธุรกิจ ความเป็นไปได้ทางการตลาด อุตสาหกรรม และการลงทุน ณ ห้อง อก. 1 ชั้น 2 อาคาร สปอ.
โดยสมาคมวิสาหกิจขนาดกลางและขนาดย่อม แห่งสาธารณรัฐประชาชนจีน  (China Association of Small and Medium Enterprises หรือ CASME เป็นหน่วยงานที่จัดตั้งโดยรัฐบาลจีน มีหน้าที่ในการส่งเสริมและสนับสนุน SME ผ่านกิจกรรมต่าง ๆ เช่น การสร้างเครือข่าย การฝึกอบรม การให้คำปรึกษา เป็นต้น โดยมีสมาชิกกว่า 5 ล้านรายทั่วประเทศ

ที่มา : https://www.thaigov.go.th/news/contents/details/91745