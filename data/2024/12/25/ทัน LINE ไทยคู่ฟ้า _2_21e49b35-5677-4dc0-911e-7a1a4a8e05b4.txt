รัฐบาลไทย-ข่าวทำเนียบรัฐบาล-บขส. มอบของขวัญปีใหม่ 2568 “ตรวจสภาพรถฟรี – ลดค่าโดยสาร 10%”


วันพุธที่ 25 ธันวาคม 2567
25/12/2567
พิมพ์
บขส. มอบของขวัญปีใหม่ 2568 “ตรวจสภาพรถฟรี – ลดค่าโดยสาร 10%”
บขส. มอบของขวัญปีใหม่ 2568 “ตรวจสภาพรถฟรี – ลดค่าโดยสาร 10%”
บขส. มอบของขวัญปีใหม่ 2568 “ตรวจสภาพรถฟรี – ลดค่าโดยสาร 10%”
.
นายอนุกูล พฤกษานุศักดิ์ รองโฆษกประจำสำนักนายกรัฐมนตรี เปิดเผยว่า บริษัท ขนส่ง จำกัด (บขส.) จัดกิจกรรมพิเศษในช่วงเทศกาลปีใหม่ 2568 เพื่ออำนวยความสะดวกและความปลอดภัยในการเดินทางให้แก่ประชาชน รวมทั้งลดความหนาแน่นในการเดินทางกลับภูมิลำเนา โดยจัดโครงการ “ตรวจรถฟรี ขับขี่ปลอดภัย” ให้บริการตรวจเช็กสภาพรถยนต์และรถจักรยานยนต์ฟรี 20 รายการ ณ ศูนย์ซ่อมบำรุงและตรวจสภาพรถ (รังสิต) ตั้งแต่วันที่ 1-31 ธ.ค. 67 เวลา 08.30-16.00 น. สอบถามเพิ่มเติมได้ที่ 0-2901-2338
.
นอกจากนี้ ยังจัดโปรโมชั่น "ลดค่าโดยสาร Happy New Year 2025 ลด 10% ไปก่อน-กลับทีหลัง” มอบส่วนลดค่าโดยสาร 10% (ไม่รวมค่าธรรมเนียม) ทุกเส้นทางทั่วประเทศ ให้แก่ผู้โดยสารที่ซื้อตั๋วผ่านทาง Application : E-Ticket และ Website : https://tcl99web.transport.co.th เดินทางระหว่างวันที่ 15-24 ธ.ค. 67 , 7-16 ม.ค. 68 สอบถามข้อมูลเพิ่มเติมได้ที่ 0-2936-3660 ในวันและเวลาราชการ หรือ Call center 1490 ตลอด 24 ชั่วโมง
.
อ่านเพิ่มเติม คลิก >> https://www.thaigov.go.th/news/contents/details/91601
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/91727