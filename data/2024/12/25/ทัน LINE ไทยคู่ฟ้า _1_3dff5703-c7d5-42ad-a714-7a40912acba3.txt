รัฐบาลไทย-ข่าวทำเนียบรัฐบาล-หนุน “เขตนวัตกรรมมูลค่าสูง” ยกระดับอุตสาหกรรมไทย สู่ เศรษฐกิจนวัตกรรม


วันพุธที่ 25 ธันวาคม 2567
25/12/2567
พิมพ์
หนุน “เขตนวัตกรรมมูลค่าสูง” ยกระดับอุตสาหกรรมไทย สู่ เศรษฐกิจนวัตกรรม
หนุน “เขตนวัตกรรมมูลค่าสูง” ยกระดับอุตสาหกรรมไทย สู่ เศรษฐกิจนวัตกรรม
หนุน “เขตนวัตกรรมมูลค่าสูง” ยกระดับอุตสาหกรรมไทย สู่ เศรษฐกิจนวัตกรรม
.
กระทรวงอุตสาหกรรม ร่วมกับ สมาคมการผังเมืองไทย และสำนักงานกฎบัตรไทย ผลักดันแผนพัฒนา “เขตนวัตกรรมมูลค่าสูง” มีการเสนอแนวทางพัฒนา 6 กลุ่มยุทธศาสตร์สำคัญ คือ อุตสาหกรรมเครื่องมือแพทย์ นวัตกรรมดิจิทัล อุตสาหกรรมอาหารมูลค่าสูง อุตสาหกรรมยาและสมุนไพร บริการสุขภาพ และอสังหาริมทรัพย์เพื่อสุขภาพ โดยเน้นบูรณาการความร่วมมือรัฐ เอกชน และภาคการศึกษา เพื่อสร้างระบบนิเวศนวัตกรรมที่ครบวงจร เชื่อมโยงกับนักลงทุนทั้งในและต่างประเทศ
.
เขตนวัตกรรมมูลค่าสูง จะสร้างมูลค่าเพิ่มทางเศรษฐกิจโดยมีนวัตกรรมเป็นแกนหลัก กระจายโอกาสให้พื้นที่ต่าง ๆ ดึงดูดการลงทุนและพัฒนาศักยภาพของชุมชนในระดับพื้นที่ได้อย่างยั่งยืน ซึ่งกระทรวงอุตสาหกรรมจะผลักดันโครงการนำร่องที่สามารถแสดงศักยภาพและเป็นต้นแบบให้แก่พื้นที่อื่น ๆ ในประเทศได้ และจะเป็นกลไกสำคัญในการพัฒนาเศรษฐกิจของประเทศ ตลอดจนสร้างโอกาสให้ประเทศไทยสามารถแข่งขันได้ในเวทีโลกอย่างมั่นคงและยั่งยืน
.
อ่านเพิ่มเติม >> https://www.thaigov.go.th/news/contents/details/91564
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/91726