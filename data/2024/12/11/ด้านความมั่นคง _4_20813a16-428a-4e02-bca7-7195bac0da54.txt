รัฐบาลไทย-ข่าวทำเนียบรัฐบาล-รองนายกรัฐมนตรีและรัฐมนตรีว่าการกระทรวงกลาโหม ให้การต้อนรับ ออท.สหราชอาณาจักร/ไทย


วันพุธที่ 11 ธันวาคม 2567
รองนายกรัฐมนตรีและรัฐมนตรีว่าการกระทรวงกลาโหม ให้การต้อนรับ ออท.สหราชอาณาจักร/ไทย
...
พล.ต.ธนาธิป สว่างแสง โฆษก กห. ได้กล่าวว่า ในวันศุกร์ที่ ๖ ธันวาคม ๒๕๖๗ เวลา ๑๖.๓๐ นาฬิกา นายภูมิธรรม เวชยชัย รองนายกรัฐมนตรีและรัฐมนตรีว่าการกระทรวงกลาโหม ได้ให้การต้อนรับ นาย Mark Gooding (มาร์ก กุดดิง) ออท.สหราชอาณาจักร/ไทย ณ ห้องสุรศักดิ์มนตรี ในศาลาว่าการกลาโหม
รองนายกรัฐมนตรี และรัฐมนตรีว่าการกระทรวงกลาโหม กล่าวยินดีที่ไทยและอังกฤษได้ดํารงความสัมพันธ์ระหว่างกันมายาวนานทั้งในระดับราชวงศ์และรัฐบาล ตลอดจนมีการเสริมสร้างความร่วมมือในด้านต่าง ๆ อย่างต่อเนื่อง โดยครบรอบ ๑๖๙ ปี ของการสถาปนาความสัมพันธ์ทางการทูตเมื่อ ๑๘ เม.ย.๖๗ (สถาปนาความสัมพันธ์ทางการทูต ๑๘ เม.ย.๒๓๙๘) ทั้งนี้ ไทยยินดีเป็นอย่างยิ่งที่อังกฤษมีสถานะเป็น “หุ้นส่วนยุทธศาสตร์” โดยมีกลไกการหารือทวิภาคีที่สําคัญ คือ การหารือเชิงยุทธศาสตร์ (Strategic Dialogue: SD) ซึ่งเป็นเวทีสําคัญสําหรับขับเคลื่อน ความร่วมมืออย่างรอบด้าน นอกจากนี้ ทั้งสองประเทศยังมีความร่วมมือทางทหารระหว่างกันอย่างใกล้ชิดและมีพัฒนาการที่ดีมาอย่างต่อเนื่องและมีพลวัตอย่างสูง ครอบคลุมทั้งด้านการแลกเปลี่ยนการเยือน การสนับสนุนที่นั่งศึกษา การฝึกร่วม/ผสม ความร่วมมือด้านอุตสาหกรรมป้องกันประเทศ และการจัดหายุทโธปกรณ์เข้าประจําการในกองทัพไทย รวมถึงการหารือทวิภาคีระหว่างกันในทุกระดับ ในโอกาสนี้ ขอขอบคุณที่อังกฤษที่ได้เข้ามามีส่วนรวมในข้อเสนอการชดเชยการนําเข้ายุทโธปกรณ์ทางอ้อม ในโครงการจัดหา บ.ขับไล่ & ของ ทอ. ผ่านโครงการพัฒนาทักษะภาษาอังกฤษของ British Coucil ให้กับไทย ซึ่งจะเป็นส่วนสําคัญในการพัฒนาศักยภาพด้านภาษาอังกฤษให้กับนักเรียนในพื้นที่ห่างไกล รวมถึงเจ้าหน้าที่ภาครัฐ
และขอแสดงความยินดีที่กห.อังกฤษ ได้รับฉันทามติจากประเทศสมาชิกอาเซียนในการเป็นประเทศผู้สังเกตการณ์ในกิจกรรมของคณะทำงานผู้เชี่ยวชาญด้านการแพทย์ทหาร และความมั่นคงทางทะเล ในวงรอบปี๖๗-๗๐ ซึ่งเป็นโอกาสอันดีที่จะได้เสริมสร้างความร่วมมือด้านความมั่นคงของภูมิภาคร่วมกัน
ทั้งนี้ เชื่อว่า ออท.สหราชอาณาจักร/ไทย จะสามารถสานต่อการดำเนินงาน ระหว่างกระทรวงกลาโหมของทั้งสองประเทศต่อไป

ที่มา : https://www.thaigov.go.th/news/contents/details/91232