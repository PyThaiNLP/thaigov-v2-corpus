รัฐบาลไทย-ข่าวทำเนียบรัฐบาล-​นายกรัฐมนตรี เผย ครม. โครงการแก้ไขปัญหาหนี้สิน ให้กับเกษตรกร สมาชิกกองทุนฟื้นฟูและพัฒนาเกษตรกร ลูกหนี้ธนาคาร 4 แห่ง ระบุจ่ายเงินช่วยเหลือเกษตรไร่ละ 1,000  บาท วันที่ 16 ธ.ค.นี้  


วันพุธที่ 11 ธันวาคม 2567
11/12/2567
พิมพ์
​นายกรัฐมนตรี เผย ครม. โครงการแก้ไขปัญหาหนี้สิน ให้กับเกษตรกร สมาชิกกองทุนฟื้นฟูและพัฒนาเกษตรกร ลูกหนี้ธนาคาร 4 แห่ง ระบุจ่ายเงินช่วยเหลือเกษตรไร่ละ 1,000  บาท วันที่ 16 ธ.ค.นี้
​นายกรัฐมนตรี เผย ครม. โครงการแก้ไขปัญหาหนี้สิน ให้กับเกษตรกร สมาชิกกองทุนฟื้นฟูและพัฒนาเกษตรกร ลูกหนี้ธนาคาร 4 แห่ง ระบุจ่ายเงินช่วยเหลือเกษตรไร่ละ 1,000  บาท วันที่ 16 ธ.ค.นี้ แต่ละภาคใช้เวลา 5 วัน
วันนี้ (11 ธันวาคม 2567) เวลา 12.40 น. ณ บริเวณโถงกลาง ตึกบัญชาการ 1 ทำเนียบรัฐบาล นางสาวแพทองธาร ชินวัตร นายกรัฐมนตรี กล่าวภายหลังการประชุมคณะรัฐมนตรี (ครม.) ว่า ครม. ได้อนุมัติตามที่กระทรวงเกษตรและสหกรณ์และกระทรวงการคลังแนวทางดำเนินงานตามโครงการแก้ไขปัญหาหนี้สิน ให้กับเกษตรกร สมาชิกกองทุนฟื้นฟูและพัฒนาเกษตรกร ลูกหนี้ธนาคาร 4 แห่งโดยให้สมาชิกเกษตรกรฟื้นฟูที่แสดงความประสงค์ขอเข้าร่วมโครงการเพิ่มเติมเบื้องต้นจำนวน 16,794 ราย และที่แจ้งเพิ่มเติมภายหลังให้ได้สิทธิ์เข้าร่วมโครงการแต่ทั้งนี้ต้องไม่เกินกรอบเงินของงบประมาณที่เคยผ่านคณะรัฐมนตรีไปแล้วนั่นคือ 15,481.66 ล้านบาทตามที่คณะรัฐมนตรีได้อนุมัติไว้
นอกจากนี้ได้รับรายงานจากกระทรวงการคลังและกระทรวงเกษตรฯ อีกว่าการที่คณะรัฐมนตรีเห็นชอบเมื่อวันที่    3 ธันวาคมที่ผ่านมาเรื่องของโครงการสนับสนุนบริหารจัดการและเพิ่มคุณภาพผลผลิตเกษตรกรผู้ปลูกข้าวการผลิตปีการผลิต 2567 / 2568 เพื่อบรรเทาความเดือดร้อนให้กับเกษตรกรสามารถดำรงชีพอยู่ได้และลดต้นทุนการผลิตการเกษตรให้มีรายได้เพิ่มมากขึ้นหรือไร่ละ 1000 บาทไม่เกิน 10 ไร่ครัวเรือนละไม่เกิน 10,000 บาทกระทรวงการคลัง จะเริ่มจ่าเงินให้กับเกษตรกรจำนวน 4.3 ล้านรายใช้งบประมาณทั้งสิ้น 35,000 ล้านบาทจะเริ่มแจกจ่ายเงินในวันจันทร์ที่ 16 ธันวาคมนี้โดยเริ่มจ่ายในแต่ละภาคใช้ระยะเวลาภาคละ 5 วัน

ที่มา : https://www.thaigov.go.th/news/contents/details/91246