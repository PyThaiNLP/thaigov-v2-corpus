รัฐบาลไทย-ข่าวทำเนียบรัฐบาล-ปักหมุด !! หนาวนี้เที่ยวอุทยานแห่งชาติ ใกล้ชิดธรรมชาติ สัมผัสอากาศหนาว


วันพุธที่ 11 ธันวาคม 2567
11/12/2567
พิมพ์
ปักหมุด !! หนาวนี้เที่ยวอุทยานแห่งชาติ ใกล้ชิดธรรมชาติ สัมผัสอากาศหนาว
ปักหมุด !! หนาวนี้เที่ยวอุทยานแห่งชาติ ใกล้ชิดธรรมชาติ สัมผัสอากาศหนาว
ปักหมุด !! หนาวนี้เที่ยวอุทยานแห่งชาติ ใกล้ชิดธรรมชาติ สัมผัสอากาศหนาว
.
นายคารม พลพรกลาง รองโฆษกประจำสำนักนายกรัฐมนตรี เชิญชวนนักท่องเที่ยวเดินทางท่องเที่ยวเส้นทางศึกษาธรรมชาติทั่วประเทศในช่วงฤดูหนาว เนื่องจากเป็นช่วงที่มีอากาศเย็นสบาย ซึ่งเหมาะแก่การทำกิจกรรมเดินป่า ทางกรมอุทยานแห่งชาติ มีเส้นทางศึกษาธรรมชาติให้นักท่องเที่ยวได้สัมผัสธรรมชาติอย่างใกล้ชิด ทั้งในพื้นที่ภาคเหนือ ภาคอีสาน กว่า 300 เส้นทาง ระยะทางตั้งแต่ 100 ม. ถึง 64 กม. โดยเส้นทางเดินศึกษาธรรมชาติระยะไกล มีระยะทางตั้งแต่ 2 กม. ขึ้นไป เน้นเรื่องของการออกกำลังกายกลางแจ้ง จำนวน 80 เส้นทาง
.
ตัวอย่างพิกัดอุทยานแห่งชาติในประเทศไทยที่น่าสนใจ ได้แก่
- อุทยานแห่งชาติเขาใหญ่ ครอบคลุมพื้นที่ 4 จังหวัด ได้แก่ นครนายก สระบุรี นครราชสีมา และปราจีนบุรี
- อุทยานแห่งชาติอ่าวสยาม เส้นทางศึกษาธรรมชาติป่ายางนา จ.ประจวบคีรีขันธ์
- อุทยานแห่งชาติภูแลนคา เส้นทางศึกษาธรรมชาติแห่งใหม่ “สันพญานาค” จ.ชัยภูมิ ได้รับการพัฒนาให้เป็นเส้นทางท่องเที่ยวเชิงนิเวศ มีทัศนียภาพที่สวยงามตลอดเส้นทาง
- อุทยานแห่งชาติถ้ำสะเกิน เส้นทางศึกษาธรรมชาติต้นพระเจ้า 5 พระองค์ จ.น่านและพะเยา
- เส้นทางศึกษาธรรมชาติเขตรักษาพันธุ์สัตว์ป่าภูหลวง จ.เลย เปิดโอกาสให้นักท่องเที่ยวได้เรียนรู้ระบบนิเวศป่าดิบเขา
- ดอยม่อนจองในเขตรักษาพันธุ์สัตว์ป่าอมก๋อย จ.เชียงใหม่ มีจุดชมวิวทิวทัศน์อันงดงาม
.
ขอความร่วมมือนักท่องเที่ยว ปฏิบัติตามคำแนะนำของกรมอุทยานแห่งชาติ ช่วยกันรักษาความสะอาด ไม่สร้างความเดือดร้อน ไม่ทำลายทรัพยากรธรรมชาติ เพื่อให้เป็นการท่องเที่ยวควบคู่กับการรักษาทรัพยากรธรรมชาติอย่างเหมาะสม
.
อ่านเพิ่มเติม คลิก >> https://www.thaigov.go.th/news/contents/details/91181
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/91228