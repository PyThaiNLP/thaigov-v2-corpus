รัฐบาลไทย-ข่าวทำเนียบรัฐบาล-“วราวุธ” เผย พม. เตรียมของขวัญปีใหม่ 68 ให้กลุ่มเปราะบาง


วันพุธที่ 11 ธันวาคม 2567
“วราวุธ” เผย พม. เตรียมของขวัญปีใหม่ 68 ให้กลุ่มเปราะบาง
“วราวุธ” เผย พม. เตรียมของขวัญปีใหม่ 68 ให้กลุ่มเปราะบาง
วันที่ 11 ธันวาคม 2567 ที่ทำเนียบรัฐบาล นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) กล่าวถึงความคืบหน้าการเตรียมของขวัญปีใหม่ 2568 กระทรวง พม. เพื่อมอบให้กับพี่น้องประชาชนกลุ่มเปราะบาง 4 ประเด็นด้วยกัน ได้แก่
ประเด็นที่ 1 กระทรวง พม. ได้ลงนาม MOU กับองค์การสวนสัตว์แห่งประเทศไทย เมื่อวันที่ 18 พ.ย. 67 ที่ผ่านมา เปิดโอกาสให้พี่น้องกลุ่มเปราะบางที่อยู่ภายใต้การดูแลของกระทรวง พม. สามารถเข้าเยี่ยมชมสวนสัตว์ทั้ง 6 แห่งทั่วประเทศ ได้ฟรี โดยไม่เสียค่าใช้จ่าย เป็นระยะเวลา 3 ปี ซึ่งคาดว่าจะมีพี่น้องกลุ่มเปราะบางประมาณกว่าหมื่นคน ที่อยู่ในความดูแลของกระทรวง พม. ได้ไปใช้บริการเข้าเยี่ยมชมสวนสัตว์
ประเด็นที่ 2 สำนักงานธนานุเคราะห์ (สธค.) ซึ่งเป็นโรงรับจำนำของรัฐ เพื่อสังคม ทั้ง 47 สาขาทั่วประเทศ จะมอบสิทธิพิเศษ ยกเว้นดอกเบี้ยฟรี 1 เดือน สำหรับผู้ที่นำทรัพย์สินมาจำนำเงินต้นไม่เกิน 5,000 บาท ตั้งแต่ 1 ธันวาคม 2567 - 28 กุมภาพันธ์ 2568 เพื่อช่วยบรรเทาภาระทางการเงินให้กับประชาชน ในช่วงเทศกาลส่งท้ายปีเก่าต้อนรับปีใหม่ และช่วยเหลือประชาชนผู้มีรายได้น้อยในการเข้าถึงแหล่งเงินทุน
ประเด็นที่ 3 การเคหะแห่งชาติ (กคช.) จะมีส่วนลดพิเศษให้กับพี่น้องประชาชน โดยจะลดจากราคาขายปกติ ประมาณ 5เปอร์เซ็นต์ - 20% ตามที่การเคหะแห่งชาติกำหนดไว้ 1,800 หน่วย ระหว่างวันที่ 16 ธันวาคม 2567 ถึงวันที่ 31 มีนาคม 2568 เพื่อเป็นการกระตุ้นให้พี่น้องประชาชนสามารถมีที่อยู่อาศัยเป็นของตนเอง
ประเด็นที่ 4 เป็นความร่วมมือของกระทรวง พม. กับทางบริษัท เมเจอร์ ซีนีเพล็กซ์ กรุ้ป จำกัด (มหาชน) โดยเปิดโอกาสให้สมาชิกในครอบครัวทุกช่วงวัย ชมภาพยนตร์ฟรีที่โรงภาพยนตร์เมเจอร์ซีนีเพล็กซ์ทั่วประเทศ ตลอดเดือนมกราคม 2568 ทั้งนี้ เป็นรายละเอียดเบื้องต้นก่อน ในส่วนที่กระทรวง พม. สามารถดำเนินการให้กับพี่น้องประชาชนได้ในในช่วงปีใหม่นี้
#ข่าวพม #พม #ศรส #esshelpme #1300 #วราวุธรับฟังทำจริง #พมพอใจให้ทุกวัยพึงพอใจในพม #พมหนึ่งเดียว #ของขวัญปีใหม่พม.

ที่มา : https://www.thaigov.go.th/news/contents/details/91250