รัฐบาลไทย-ข่าวทำเนียบรัฐบาล-รองนายกฯ ประเสริฐ ปาฐกถาพิเศษ การประชุมคณะกรรมการสถิติภายใต้ เอสแคป สมัยที่ 9


วันพุธที่ 11 ธันวาคม 2567
รองนายกฯ ประเสริฐ ปาฐกถาพิเศษ การประชุมคณะกรรมการสถิติภายใต้ เอสแคป สมัยที่ 9
รองนายกฯ ประเสริฐ ปาฐกถาพิเศษ การประชุมคณะกรรมการสถิติภายใต้ เอสแคป สมัยที่ 9
วันที่ 11 ธันวาคม 2567 นายประเสริฐ จันทรรวงทอง รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) กล่าวปาฐกถาพิเศษในพิธีเปิดการประชุมคณะกรรมการด้านสถิติภายใต้การประชุมคณะกรรมการสถิติภายใต้ ภายใต้คณะกรรมาธิการเศรษฐกิจและสังคมแห่งสหประชาชาติสำหรับเอเชียและแปซิฟิก (เอสแคป) สมัยที่ 9 โดยมีนางปิยนุช วุฒิสอน รองปลัดกระทรวงดีอี นายภุชพงค์ โนดไธสง ผู้อำนวยการสำนักงานสถิติแห่งชาติ และผู้ที่เกี่ยวข้องเข้าร่วม ณ ศูนย์ประชุมสหประชาชาติ กรุงเทพฯ
โดยรองนายกฯ ประเสริฐ ได้เน้นย้ำความสำคัญของข้อมูล และสถิติในการขับเคลื่อนการพัฒนาประเทศไทยและภูมิภาคอย่างยั่งยืน ซึ่งรัฐบาลไทยมุ่งเน้นการใช้ประโยชน์จากข้อมูลและเทคโนโลยีดิจิทัลในการพัฒนาประเทศ โดยมีสำนักงานสถิติแห่งชาติ เป็นแกนหลักในการสร้างระบบข้อมูลที่เข้มแข็งเพื่อรองรับเป้าหมายการพัฒนาที่ยั่งยืน
สำหรับการประชุมครั้งนี้ ถือเป็นเวทีสำคัญสำหรับการแลกเปลี่ยนความรู้และความร่วมมือระหว่างประเทศในภูมิภาค รวมทั้งหารือเกี่ยวกับการดำเนินการที่สำคัญเพื่อบรรลุเป้าหมายการพัฒนาที่ยั่งยืนตามวาระการพัฒนาที่ยั่งยืน ค.ศ. 2030 โดยมีผู้แทนด้านสถิติจากประเทศสมาชิกเอสแคป มากกว่า 40 ประเทศเข้าร่วมการประชุมฯ

ที่มา : https://www.thaigov.go.th/news/contents/details/91243