รัฐบาลไทย-ข่าวทำเนียบรัฐบาล-ปลื้ม! 6 ที่เที่ยวไทย ติดท็อปแหล่งท่องเที่ยวยั่งยืนระดับโลก 2024


วันพุธที่ 11 ธันวาคม 2567
11/12/2567
พิมพ์
ปลื้ม! 6 ที่เที่ยวไทย ติดท็อปแหล่งท่องเที่ยวยั่งยืนระดับโลก 2024
ปลื้ม! 6 ที่เที่ยวไทย ติดท็อปแหล่งท่องเที่ยวยั่งยืนระดับโลก 2024
ปลื้ม! 6 ที่เที่ยวไทย ติดท็อปแหล่งท่องเที่ยวยั่งยืนระดับโลก 2024
.
นางสาวศศิกานต์ วัฒนะจันทร์ รองโฆษกประจำสำนักนายกรัฐมนตรี เผยข่าวดี 6 แหล่งท่องเที่ยวไทย ได้รับการจัดอันดับให้ติดท็อป 100 แหล่งท่องเที่ยวยั่งยืนระดับโลก 2024 “Green Destinations Top 100 Stories” ซึ่งจัดขึ้นทุกปีโดยมูลนิธิ Green Destinations เพื่อส่งเสริมโครงการริเริ่มสร้างสรรค์และนวัตกรรมจากทั่วโลกที่มีส่วนร่วมในการพัฒนาการท่องเที่ยวอย่างยั่งยืน
.
6 แหล่งท่องเที่ยวที่ติดอันดับ ได้แก่
* เวียงภูเพียงแช่แห้ง จังหวัดน่าน
* เมืองโบราณอู่ทอง จังหวัดสุพรรณบุรี
* เมืองเก่าสงขลา จังหวัดสงขลา
* เชียงคาน จังหวัดเลย
* หัวหิน จังหวัดประจวบคีรีขันธ์
* เมืองเก่าอุทัยธานี จังหวัดอุทัยธานี
.
ด้วยเสน่ห์ของวัฒนธรรม ประเพณี ธรรมชาติที่สวยงาม และอาหารไทยที่อร่อยเลื่องชื่อ ล้วนสร้างประสบการณ์ที่น่าประทับใจให้ผู้มาเยือน ส่งผลให้ประเทศไทยยังคงเป็นหนึ่งในจุดหมายปลายทางยอดฮิตในสายตาของนักท่องเที่ยวจากทั่วทุกมุมโลก โดยขอเชิญชวนคนไทยทุกคนร่วมเป็นเจ้าบ้านที่ดี ต้อนรับนักท่องเที่ยวจากทุกมุมโลกอย่างอบอุ่นตามแบบฉบับของชาวไทย
.
อ่านเพิ่มเติม >> https://www.thaigov.go.th/news/contents/details/91111
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/91224