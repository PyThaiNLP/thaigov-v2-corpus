รัฐบาลไทย-ข่าวทำเนียบรัฐบาล-​“รัฐมนตรีฯ เอกนัฏ” ควง “ปลัดฯ ณัฐพล” เยี่ยมชม ซีเกท ผู้นำอุตสาหกรรมผลิตฮาร์ดดิสก์ไดร์ฟ ชูเป็นต้นแบบพลังงานสะอาด 100% ขานรับ Circular Economy สู่ความยั่งยืน


วันอังคารที่ 10 ธันวาคม 2567
10/12/2567
พิมพ์
​“รัฐมนตรีฯ เอกนัฏ” ควง “ปลัดฯ ณัฐพล” เยี่ยมชม ซีเกท ผู้นำอุตสาหกรรมผลิตฮาร์ดดิสก์ไดร์ฟ ชูเป็นต้นแบบพลังงานสะอาด 100% ขานรับ Circular Economy สู่ความยั่งยืน
​“รัฐมนตรีฯ เอกนัฏ” ควง “ปลัดฯ ณัฐพล” เยี่ยมชม ซีเกท ผู้นำอุตสาหกรรมผลิตฮาร์ดดิสก์ไดร์ฟ ชูเป็นต้นแบบพลังงานสะอาด 100% ขานรับ Circular Economy สู่ความยั่งยืน
จังหวัดนครราชสีมา : 9 ธันวาคม 2567 นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม พร้อมด้วย นายณัฐพล รังสิตพล ปลัดกระทรวงอุตสาหกรรม ลงพื้นที่เยี่ยมชมโรงงานผลิตฮาร์ดดิสก์ไดร์ฟ บริษัท ซีเกทเทคโนโลยี (ประเทศไทย) จำกัด อำเภอสูงเนิน จังหวัดนครราชสีมา โดยมีนางสาวฐิติภัสร์ โชติเดชาชัยนันต์ หัวหน้าคณะทำงานรัฐมนตรีว่าการกระทรวงอุตสาหกรรม นายเอกนิติ รมยานนท์ ผู้ตรวจราชการกระทรวงอุตสาหกรรม นางสาวณัฏฐิญา เนตยสุภา อธิบดีกรมส่งเสริมอุตสาหกรรม นางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรม นางดวงดาว ขาวเจริญ รองอธิบดีกรมส่งเสริมอุตสาหกรรม นายธีรทัศน์ อิรศรางกูร ณ อยุธยา รองอธิบดีกรมโรงงานอุตสาหกรรม ร่วมลงพื้นที่ และมีนายชัยวัฒน์ ชื่นโกสุม ผู้ว่าราชการจังหวัดนครราชสีมา นายสมเกียรติ วิริยะกุลนันท์ รองผู้ว่าราชการจังหวัดนครราชสีมา นายวีระ นันทเศรษฐ์ อุตสาหกรรมจังหวัดนครราชสีมา นางคนึงนิจ ทยายุทธ ผู้อำนวยการศูนย์ส่งเสริมอุตสาหกรรม ภาคที่ 6 กรมส่งเสริมอุตสาหกรรม นายนรเชษฐ์ แซ่ตั้ง รองประธานฝ่ายปฏิบัติการและผู้จัดการใหญ่ประจำซีเกท ประเทศไทย นายอรุณ ตั้งเจริญ รองประธานฝ่ายปฏิบัติการฮาร์ดไดร์ฟ นางสาวขวัญจิต สุดสวัสดิ์ ผู้อำนวยการฝ่ายรัฐกิจและกิจการสัมพันธ์ประจำภูมิภาคอาเซียน และคณะผู้บริหารซีเกทเทคโนโลยีให้การต้อนรับ
ทางบริษัท ซีเกท เทคโนโลยี (ประเทศไทย) จำกัด ได้นำเสนอภาพรวมการดำเนินงาน เทคโนโลยีทั่วโลกและในประเทศไทย นวัตกรรมด้านการจัดเก็บข้อมูลเพื่อรองรับการเติบโตของคลาวด์ทั่วโลก และการพัฒนาทักษะบุคลากรและ Supply Chain ในประเทศไทย พร้อมนำคณะเยี่ยมชมสายการผลิตฮาร์ดดิสก์ไดร์ฟด้วยเทคโนโลยีขั้นสูงโดยวิศวกรไทย รวมถึงชมผลิตภัณฑ์ System สำหรับ Data Center Storage เป็นนวัตกรรมระบบการจัดเก็บข้อมูลขนาดใหญ่แบบครบวงจรเพื่อตอบสนองต่อความต้องการการจัดเก็บข้อมูลที่ซับซ้อนมากขึ้นของลูกค้ากลุ่มคลาวด์ และนับเป็นอีกหนึ่งผลงานแห่งความภูมิใจในการออกแบบและพัฒนากระบวนการผลิตร่วมกันระหว่างวิศวกรต่างชาติและวิศวกรไทย ทั้งนี้ซีเกท ได้ให้ความสำคัญกับพลังงานสะอาด การรีไซเคิลวัสดุและนำกลับมาใช้ใหม่ พร้อมมุ่งเน้นการพัฒนาเทคโนโลยีขั้นสูง
รัฐมนตรีว่าการกระทรวงอุตสาหกรรม กล่าวว่า ขอชื่นชมบริษัท ซีเกท เทคโนโลยี (ประเทศไทย) จำกัด ที่เป็นตัวอย่างที่ดีในการดำเนินธุรกิจคู่ชุมชน  มีการประกอบการที่ดี ให้ความสำคัญกับสิ่งแวดล้อม การนำกลับมาใช้ ใช้พลังงานสะอาด 100% ส่งเสริมเศรษฐกิจหมุนเวียน (Circular Economy) การใช้ทรัพยากรที่มีอยู่ให้เกิดประโยชน์สูงสุดและคุ้มค่าที่สุด เป็นแบบอย่างที่ดีมากตลอดจนมีความก้าวหน้าทางเทคโนโลยีในการผลิตฮาร์ดดิสก์ไดร์ฟโดยฝีมือคนไทย และมีความร่วมมือด้านการวิจัยและพัฒนากับภาคการศึกษาสู่การพัฒนาเศรษฐกิจท้องถิ่น ทักษะแรงงานให้สอดรับกับการขยายตัวของอุตสาหกรรมดิจิทัล ทั้งนี้กระทรวงอุตสาหกรรม มีความต้องการที่จะให้ทางบริษัทฯ ให้การสนับสนับในการพัฒนาผู้ประกอบการในประเทศ พัฒนาทักษะแรงงาน เสริมแกร่งห่วงโซ่อุปทานสร้างอุตสาหกรรมเศรษฐกิจใหม่ที่ตอบรับกับสถานการณ์เศรษฐกิจภายในและภายนอกประเทศ ที่มีแนวโน้มเปลี่ยนแปลงอย่างรวดเร็ว รุนแรง ซึ่งเป็นความท้าทายต่อผู้ประกอบการภาคอุตสาหกรรมไทยที่จะต้องเผชิญควบคู่ไปกับสิ่งแวดล้อม ความก้าวหน้าทางเทคโนโลยีที่พัฒนาอย่างก้าวกระโดด จึงเป็นปัจจัยเร่งที่ส่งผลให้เกิดการเปลี่ยนแปลงโครงสร้างรูปแบบกระบวนการผลิต การค้า การบริการ และไม่ส่งผลกระทบต่อความเป็นอยู่ของประชาชน

ที่มา : https://www.thaigov.go.th/news/contents/details/91223