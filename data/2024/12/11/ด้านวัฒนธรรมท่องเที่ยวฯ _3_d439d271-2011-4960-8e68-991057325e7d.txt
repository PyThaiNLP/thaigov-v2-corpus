รัฐบาลไทย-ข่าวทำเนียบรัฐบาล-​วธ. เฟ้นหาเด็ก - เยาวชนไทยรักวัฒนธรรม รับรางวัลวัฒนธรรมวินิต ปี ๖๘ “รมว.สุดาวรรณ” เผยชูเป็นแบบอย่างที่ดีด้านศาสนา ศิลปะ และวัฒนธรรมและภาคภูมิใจในความเป็นไทย


วันพุธที่ 11 ธันวาคม 2567
​วธ. เฟ้นหาเด็ก - เยาวชนไทยรักวัฒนธรรม รับรางวัลวัฒนธรรมวินิต ปี ๖๘ “รมว.สุดาวรรณ” เผยชูเป็นแบบอย่างที่ดีด้านศาสนา ศิลปะ และวัฒนธรรมและภาคภูมิใจในความเป็นไทย
​วธ. เฟ้นหาเด็ก - เยาวชนไทยรักวัฒนธรรม รับรางวัลวัฒนธรรมวินิต ปี ๖๘ “รมว.สุดาวรรณ” เผยชูเป็นแบบอย่างที่ดีด้านศาสนา ศิลปะ และวัฒนธรรมและภาคภูมิใจในความเป็นไทย
วธ. เฟ้นหาเด็ก - เยาวชนไทยรักวัฒนธรรม รับรางวัลวัฒนธรรมวินิต ปี ๖๘ “รมว.สุดาวรรณ” เผยชูเป็นแบบอย่างที่ดีด้านศาสนา ศิลปะ และวัฒนธรรมและภาคภูมิใจในความเป็นไทย
นางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม (วธ.) เปิดเผยว่า กระทรวงวัฒนธรรมมีนโยบายในการดำเนินการสร้างภูมิคุ้มกันของสังคมในมิติวัฒนธรรมทั้งในส่วนกลางและส่วนภูมิภาค และเพื่อสืบสานและอนุรักษ์วัฒนธรรมไทยและวัฒนธรรมพื้นถิ่น ด้านศาสนา ศิลปะ ดนตรี การแสดงและมีความภาคภูมิใจในความเป็นไทย และเป็นการกระตุ้นและสร้างแรงบันดาลใจให้เด็กและเยาวชนหันมาสนใจมรดกภูมิปัญญาทางวัฒนธรรม รวมทั้งให้ความสำคัญกับเด็กและเยาวชนในการส่งเสริมสนับสนุนให้เด็กเป็นแบบอย่างที่ดีในด้านศาสนา ศิลปะ และวัฒนธรรม ตลอดจนเป็นแบบอย่างที่ดีให้กับบุคคลอื่น โดยเป็นการดำเนินการตามยุทธศาสตร์ชาติ และนโยบายของประเทศ เพื่อต้องการพัฒนาและเสริมสร้างศักยภาพทรัพยากรมนุษย์ การปรับเปลี่ยนค่านิยมและวัฒนธรรม ด้วยการปลูกฝังค่านิยมและวัฒนธรรมโดยใช้ชุมชนเป็นฐาน นับได้ว่าเป็นการสืบสานรักษาต่อยอดวัฒนธรรมในทุกมิติอย่างยั่งยืน
รัฐมนตรีว่าการกระทรวงวัฒนธรรม กล่าวอีกว่า วธ. โดยกองเฝ้าระวังทางวัฒนธรรม เปิดรับสมัครเด็กและเยาวชนผู้ร่วม "สืบสาน ต่อยอด ศาสนา ศิลปะ และวัฒนธรรมไทย" เพื่อเข้ารับการพิจารณาคัดเลือกเข้ารับโล่เชิดชูเกียรติในกิจกรรม "วัฒนธรรมวินิต ประจำปี 2568" สำหรับคุณสมบัติเบื้องต้นของผู้สมัคร อาทิ อายุตั้งแต่ 8 - 18 ปี มีคุณสมบัติด้านศาสนา ศิลปะ และวัฒนธรรม โดดเด่นเป็นที่ประจักษ์ สามารถเป็นแบบอย่างที่ดี ตลอดจนมีส่วนร่วมในกิจกรรมกับหน่วยงานในสังกัดกระทรวงวัฒนธรรมหรือหน่วยงานภายใต้การกำกับดูแลของกระทรวงวัฒนธรรม และมีทัศนคติที่ดีในการสืบสาน รักษา ต่อยอด ภูมิปัญญาทางวัฒนธรรม เป็นต้น ทั้งนี้ ภายหลังจากปิดรับสมัครในวันที่ 12 ธันวาคม 2567 นี้ วธ.จะดำเนินการคัดเลือกเด็กและเยาวชนที่มีคุณสมบัติครบถ้วนตามที่ประกาศไว้และได้ยื่นใบสมัครผ่านสำนักงานวัฒนธรรมจังหวัดทั่วประเทศและหน่วยงานในสังกัดกระทรวงวัฒนธรรม เพื่อเข้ารับโล่เชิดชูเกียรติเป็นเด็กและเยาวชน "วัฒนธรรมวินิต ประจำปี 2568" ที่เป็นแบบอย่างที่ดีด้านศาสนา ศิลปะ และวัฒนธรรมและภาคภูมิใจในความเป็นไทย โดยวธ.จะประกาศผลการคัดเลือกเด็กและเยาวชนให้ทราบอย่างเป็นทางการต่อไป
ทั้งนี้ รางวัล “วัฒนธรรมวินิต” วธ. ได้ดำเนินการมาอย่างต่อเนื่องเป็นปีที่ 8 เพื่อมอบให้เด็กและเยาวชน สนับสนุนให้เด็กเป็นแบบอย่างที่ดีในด้านศาสนา ศิลปะ และวัฒนธรรม และภาคภูมิใจในความเป็นไทย ตลอดจน เป็นแบบอย่างที่ดีให้กับบุคคลอื่น พร้อมทั้งร่วมขับเคลื่อนกิจกรรมของกระทรวงวัฒนธรรมเพื่อพัฒนาศักยภาพและสืบสาน รักษา ต่อยอดวัฒนธรรมอย่างยั่งยืน หากเด็กและเยาวชนสามารถสอบถามรายละเอียดได้ที่ 1765 สายด่วนวัฒนธรรม หรือสมัครได้ที่สำนักงานวัฒนธรรมจังหวัดทั่วประเทศและหน่วยงานในสังกัดกระทรวงวัฒนธรรม หรือติดตามรายละเอียดได้ที่ https://surveillance.m-culture.go.th

ที่มา : https://www.thaigov.go.th/news/contents/details/91237