รัฐบาลไทย-ข่าวทำเนียบรัฐบาล-เจรจาสำเร็จ ไทยเตรียมลงนาม FTA กับ เอฟตา เป็นฉบับแรกของไทยกับยุโรป


วันพุธที่ 11 ธันวาคม 2567
11/12/2567
พิมพ์
เจรจาสำเร็จ ไทยเตรียมลงนาม FTA กับ เอฟตา เป็นฉบับแรกของไทยกับยุโรป
วันพุธ ที่ 11 ธ.ค.67
ต่อจากนี้ไป ขอเชิญรับฟังไทยคู่ฟ้า
รัฐบาลเดินหน้าจัดทำข้อตกลงการค้าเสรี FTA กับประเทศคู่ค้าสำคัญเพื่อลดอุปสรรคทางการค้า
อำนวยความสะดวกต่อภาคธุรกิจ และดึงดูดการลงทุน โดยล่าสุดเจรจาทำความตกลงการค้าเสรี FTA กับ
สมาคมการค้าเสรีแห่งยุโรป หรือ เอฟตา ซึ่งประกอบด้วย 4 ประเทศ คือ สวิตเซอร์แลนด์ นอร์เวย์ ไอซ์แลนด์
และ ลิกเตนสไตน์ ได้เป็นผลสำเร็จ นับเป็นอีกหนึ่งหน้าประวัติศาสตร์ของการค้าไทย เนื่องจากเป็น FTA
ฉบับแรกที่ไทยทำกับกลุ่มประเทศในยุโรป มีความทันสมัย มาตรฐานสูง โดยคาดว่าจะมีการลงนามในช่วงเดือน
มกราคม 2568 และจะนำไปสู่การจัดทำ FTA กับคู่ค่าสำคัญอื่น ๆ เพิ่มเติมต่อไปในอนาคต สำหรับปี 2567
ที่ผ่านมา ไทยกับเอฟตามีมูลค่าการค้าระหว่างกันรวมกว่าหมื่นล้านดอลลาร์สหรัฐ
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/91240