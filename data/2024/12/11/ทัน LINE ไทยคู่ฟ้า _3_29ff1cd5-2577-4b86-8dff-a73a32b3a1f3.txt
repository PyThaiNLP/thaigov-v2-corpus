รัฐบาลไทย-ข่าวทำเนียบรัฐบาล-ดูแลลูกจ้างแรงงาน สู้วิกฤติน้ำท่วมใต้


วันพุธที่ 11 ธันวาคม 2567
11/12/2567
พิมพ์
ดูแลลูกจ้างแรงงาน สู้วิกฤติน้ำท่วมใต้
ดูแลลูกจ้างแรงงาน สู้วิกฤติน้ำท่วมใต้
ดูแลลูกจ้างแรงงาน สู้วิกฤติน้ำท่วมใต้
.
กระทรวงแรงงาน ขอความร่วมมือนายจ้างในพื้นที่ประสบอุทกภัยภาคใต้ กรณีที่ที่อยู่อาศัยของลูกจ้างได้รับผลกระทบจนเป็นเหตุให้ไปทำงานไม่ได้ หรือเข้าทำงานสาย ขอให้ลูกจ้างหยุดงานโดยไม่ถือเป็นวันลา ส่วนผู้ประกันตนที่สถานประกอบการถูกน้ำท่วมทำให้ต้องหยุดงานไม่สามารถไปทำงานได้ สามารถยื่นขอรับสิทธิประโยชน์กรณีว่างงานจากเหตุสุดวิสัย โดยขึ้นทะเบียนประกันการว่างงานผ่านระบบออนไลน์ได้ที่ เว็บไซต์กรมการจัดหางาน
.
ในพื้นที่ที่สถานการณ์เริ่มคลี่คลาย กระทรวงแรงงานจะจัดทีมช่างจากกรมพัฒนาฝีมือแรงงานเข้าไปซ่อมแซมอุปกรณ์ บ้านเรือน รถจักรยานยนต์ เครื่องใช้ไฟฟ้าต่าง ๆ รวมถึงจะขอรับการสนับสนุนงบประมาณโครงการแก้ไขปัญหาความเดือดร้อนด้านอาชีพ เพื่อจ้างงานประชาชนหลังน้ำลดให้สามารถกลับมาประกอบอาชีพได้โดยเร็วด้วย สอบถามเพิ่มเติม โทร.สายด่วนกระทรวงแรงงาน 1506
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/91226