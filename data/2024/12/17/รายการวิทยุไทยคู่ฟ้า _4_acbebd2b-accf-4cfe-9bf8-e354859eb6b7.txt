รัฐบาลไทย-ข่าวทำเนียบรัฐบาล-เร่งปราบ “นอมินี” และ “บัญชีม้านิติบุคคล”


วันอังคารที่ 17 ธันวาคม 2567
17/12/2567
พิมพ์
เร่งปราบ “นอมินี” และ “บัญชีม้านิติบุคคล”
วันอังคาร ที่ 17 ธ.ค.67
ต่อจากนี้ไป ขอเชิญรับฟังไทยคู่ฟ้า
รัฐบาลเร่งปราบปราม นอมินี และ บัญชีม้านิติบุคคล
โดยนอกจากจะเพิ่มความเข้มงวดด้านการจดทะเบียนธุรกิจแล้ว
ยังมีการตั้งคณะอนุกรรมการป้องกันและป้องปรามธุรกิจอำพรางของคนต่างด้าว
เพื่อกำหนดแผนดำเนินการร่วมกัน แลกเปลี่ยนข้อมูลสำหรับใช้ในการสืบสวน สอบสวน และจับกุมผู้กระทำผิด
และมีการลงนามบันทึกความเข้าใจระหว่างกรมพัฒนาธุรกิจการค้า และ กองบัญชาการตำรวจสอบสวนกลาง
เพื่อร่วมกันสืบสวนสอบสวนการเปิดบัญชีม้าในรูปแบบนิติบุคคล
และกรณีคนไทยรับจ้างเป็นนอมินีแก่ต่างชาติเพื่อเอื้อในการทำธุรกิจหลบเลี่ยงกฎหมายไทยด้วย
เพื่อเพิ่มประสิทธิภาพการบังคับใช้กฎหมาย ลดความสูญเสียทรัพย์สินของประชาชน
และสร้างความเป็นธรรมให้แก่ผู้ประกอบการไทย
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/91441