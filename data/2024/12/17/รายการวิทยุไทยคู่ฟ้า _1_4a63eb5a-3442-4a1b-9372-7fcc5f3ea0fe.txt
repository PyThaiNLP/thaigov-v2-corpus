รัฐบาลไทย-ข่าวทำเนียบรัฐบาล-เห็นชอบมาตรการภาษีสนับสนุนการท่องเที่ยวภายในประเทศ


วันอังคารที่ 17 ธันวาคม 2567
17/12/2567
พิมพ์
เห็นชอบมาตรการภาษีสนับสนุนการท่องเที่ยวภายในประเทศ
วันเสาร์ ที่ 14 ธ.ค.67
ต่อจากนี้ไป ขอเชิญรับฟังไทยคู่ฟ้า
ที่ประชุมคณะรัฐมนตรี เห็นชอบ มาตรการภาษีเพื่อสนับสนุนการท่องเที่ยวภายในประเทศ
โดยให้บริษัทหรือห้างหุ้นส่วนนิติบุคคล
สามารถนำค่าใช้จ่ายจากการจัดอบรมสัมมนาภายในประเทศให้แก่ลูกจ้างไปหักลดหย่อนภาษีได้ 2
เท่าของที่จ่ายจริงเมื่อจัดการอบรมสัมมนาในจังหวัดท่องเที่ยวรอง และ 1.5 เท่าในพื้นที่อื่น ส่วนบุคคลธรรมดา
สามารถนำค่าที่พักหรือค่าบริการในจังหวัดท่องเที่ยวรองไปหักลดหย่อนภาษีได้ตามที่จ่ายจริง รวมแล้วไม่เกิน
15,000 บาท โดยเป็นการใช้จ่ายในช่วงวันที่ 1 พฤษภาคม – 30 พฤศจิกายน 2567
ใช้หลักฐานเป็นใบกำกับภาษีแบบเต็มในรูปแบบอิเล็กทรอนิกส์
ผ่านระบบใบกำกับภาษีอิเล็กทรอนิกส์และใบรับอิเล็กทรอนิกส์ e-Tax Invoice &amp; e-Receipt
ของกรมสรรพากรเท่านั้น
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/91438