รัฐบาลไทย-ข่าวทำเนียบรัฐบาล-ก.เกษตรฯ มอบกรรมสิทธิ์และไถ่ชีวิตโค-กระบือเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 


วันอังคารที่ 17 ธันวาคม 2567
ก.เกษตรฯ มอบกรรมสิทธิ์และไถ่ชีวิตโค-กระบือเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567
ก.เกษตรฯ มอบกรรมสิทธิ์และไถ่ชีวิตโค-กระบือเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ณ วัดโพธิ์สุวรรณ หมู่ที่ 9 ตำบลบ้านสระ อำเภอสามชุก จังหวัดสุพรรณบุรี
นายประยูร อินสกุล ปลัดกระทรวงเกษตรและสหกรณ์ เปิดเผยภายหลังเป็นประธานพิธีมอบกรรมสิทธิ์และไถ่ชีวิตโค-กระบือเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ณ วัดโพธิ์สุวรรณ หมู่ที่ 9 ตำบลบ้านสระ อำเภอสามชุก จังหวัดสุพรรณบุรี โดยมีหน่วยงานที่เกี่ยวข้องในพื้นที่เข้าร่วม ว่า “โครงการธนาคารโค-กระบือเพื่อเกษตรกรตามพระราชดำริ” เป็นโครงการในพระราชดำริของพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร โดยทรงดำริว่า “โค-กระบือเป็นเครื่องมือสําคัญในการประกอบอาชีพของเกษตรกรไทยแต่เกษตรกรผู้ประกอบอาชีพ ทํานาส่วนใหญ่ไม่มีโค-กระบือเป็นของตนเอง ต้องเช่าผู้อื่นมาถ้าได้มีโครงการธนาคารโค-กระบือจะสามารถช่วยเหลือเกษตรกร โดยให้ยืมเพื่อการผลิตหรือให้เช่าซื้อเพื่อเป็นของตนเอง”จากนั้น ทรงมีพระมหากรุณาธิคุณโปรดเกล้าฯ ให้กรมปศุสัตว์ ซึ่งเป็นหน่วยงานภายใต้การกำกับของกระทรวงเกษตรและสหกรณ์ จัดตั้งธนาคารโค-กระบือเพื่อช่วยเหลือเกษตรกรที่มีฐานะยากจนให้มีโอกาสได้โค-กระบือไว้ใช้แรงงานเป็นของตนเอง โดยการให้ยืมเพื่อการผลิตหรือวิธีการอื่น ในราคาถูก ช่วยให้เกษตรกรมีรายได้เพิ่มขึ้นและเพิ่มผลผลิตทางการเกษตรอีกทางหนึ่งนอกจากนี้ ยังเป็นการรักษาชีวิตโค–กระบือให้หลุดพ้นจากความตายเฉพาะหน้าได้มีโอกาสขยายพันธุ์เพิ่มขึ้นโดยไม่สูญพันธุ์ต่อไป
กรมปศุสัตว์จึงได้นำกระบือของกรมปศุสัตว์จำนวน 280 ตัว ไปให้ความช่วยเหลือเกษตรกรผู้ยากจนในพื้นที่โครงการพัฒนาที่ราบเชิงเขาจังหวัดปราจีนบุรีตามพระราชดำริเป็นครั้งแรกเมื่อปีพ.ศ.2522ซึ่งการดำเนินโครงการธนาคารโค-กระบือเพื่อเกษตรกร ตามพระราชดำริ ได้มีการพัฒนาและขยายการดำเนินงานครอบคลุมไปทั่วประเทศจนถึงปัจจุบัน โดยเปิดโอกาสให้ประชาชนทั่วไปร่วมแสดงมุทิตาจิตเพื่อถวายเป็นพระราชกุศลพระบาทสมเด็จพระเจ้าอยู่หัว อีกด้วย
“โค-กระบือ เป็นส่วนสำคัญในการเกื้อหนุนระบบเกษตรอินทรีย์และเกื้อหนุนกิจกรรมในไร่นา ส่วน “มูลโค-กระบือ”นับเป็นปัจจัยสำคัญในการผลิตเกษตรอินทรีย์ ทำให้เกษตรกรเกิดการพึ่งพาตนเองและฟื้นฟูสภาพสิ่งแวดล้อมอย่างยั่งยืน อีกทั้ง โค-กระบือเป็นหลักประกันความเสี่ยงของครอบครัว เป็นแหล่งรายได้ เป็นการออมเงิน เป็นทรัพย์สินที่เปรียบเสมือนธนาคารประจำบ้าน ซึ่งเกษตรกรสามารถใช้แรงงานในครอบครัวและพืชอาหารสัตว์ของท้องถิ่น ในการเลี้ยงดู ก่อให้เกิดความผูกพันกับโค-กระบือซึ่งเป็นส่วนหนึ่งของวิถีชีวิตในสังคม วัฒนธรรม ประเพณีของคนไทยสำหรับเกษตรกรที่ได้รับมอบกรรมสิทธิ์โค-กระบือในวันนี้ ถือเป็นผู้ที่ปฏิบัติตามระเบียบและหลักเกณฑ์ของ  โครงการฯอย่างเคร่งครัด และจะได้นำโค-กระบือที่ได้รับ ไปใช้ประโยชน์ตามวัตถุประสงค์ของโครงการฯ และสร้างรายได้ ลดรายจ่าย สามารถยืนหยัดในอาชีพเกษตรกรได้อย่างมั่นคงต่อไป” ปลัดเกษตรฯ กล่าว
หยัดในอาชีพเกษตรกรได้อย่างมั่นคงต่อไป” ปลัดเกษตรฯ กล่าว

ที่มา : https://www.thaigov.go.th/news/contents/details/91442