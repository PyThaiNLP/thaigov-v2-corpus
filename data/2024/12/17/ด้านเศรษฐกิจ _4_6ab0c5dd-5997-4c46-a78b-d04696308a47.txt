รัฐบาลไทย-ข่าวทำเนียบรัฐบาล-นายสุรพงษ์ ปิยะโชติ รัฐมนตรีช่วยว่าการกระทรวงคมนาคม เป็นประธานในพิธีเปิด “การให้บริการขอรับใบอนุญาตขับรถระหว่างประเทศผ่านระบบอิเล็กทรอนิกส์ บนแอปพลิเคชันเป๋าตัง ยกระดับผู้นำดิจิทัล


วันอังคารที่ 17 ธันวาคม 2567
นายสุรพงษ์ ปิยะโชติ รัฐมนตรีช่วยว่าการกระทรวงคมนาคม เป็นประธานในพิธีเปิด “การให้บริการขอรับใบอนุญาตขับรถระหว่างประเทศผ่านระบบอิเล็กทรอนิกส์ บนแอปพลิเคชันเป๋าตัง ยกระดับผู้นำดิจิทัล
นายสุรพงษ์ ปิยะโชติ รัฐมนตรีช่วยว่าการกระทรวงคมนาคม เป็นประธานในพิธีเปิด “การให้บริการขอรับใบอนุญาตขับรถระหว่างประเทศผ่านระบบอิเล็กทรอนิกส์ บนแอปพลิเคชันเป๋าตัง ยกระดับผู้นำดิจิทัล” ทำได้ทุกที่ 24 ชั่วโมง สะดวก รวดเร็ว ลดค่าใช้จ่ายในการเดินทาง
นายสุรพงษ์ ปิยะโชติ รัฐมนตรีช่วยว่าการกระทรวงคมนาคม เป็นประธานในพิธีเปิด “การให้บริการขอรับใบอนุญาตขับรถระหว่างประเทศผ่านระบบอิเล็กทรอนิกส์ บนแอปพลิเคชันเป๋าตัง ยกระดับผู้นำดิจิทัล” ในวันที่ 17 ธันวาคม 2567 ณ กรมการขนส่งทางบก
นายสุรพงษ์ ปิยะโชติ กล่าวว่า จากนโยบายรัฐบาลที่มุ่งยกระดับหน่วยงานภาครัฐสู่เป้าหมายการให้บริการที่ตอบสนองความต้องการของประชาชนในยุคเศรษฐกิจและสังคมที่ขับเคลื่อนด้วยเทคโนโลยีดิจิทัล กระทรวงคมนาคมได้ดำเนินการตามนโยบายดังกล่าว โดยพัฒนาและนำเทคโนโลยีที่ทันสมัยมาเพิ่มประสิทธิภาพการให้บริการประชาชนและอำนวยความสะดวกแก่ผู้ใช้บริการด้านการขนส่งอย่างต่อเนื่อง กรมการขนส่งทางบก (ขบ.) กระทรวงคมนาคม จึงได้พัฒนาและนำเทคโนโลยีมาใช้ในการยกระดับการให้บริการประชาชนอย่างสม่ำเสมอ โดยครั้งนี้ได้ร่วมมือกับธนาคารกรุงไทยเปิดใช้ “การให้บริการขอรับใบอนุญาตขับรถระหว่างประเทศผ่านระบบอิเล็กทรอนิกส์บนแอปพลิเคชันเป๋าตัง ยกระดับผู้นำดิจิทัล” ถือเป็นอีกหนึ่งความร่วมมือที่สนับสนุนการขับเคลื่อนนโยบายรัฐบาล ส่งผลให้กระทรวงคมนาคมสามารถพัฒนาและยกระดับหน่วยงานให้สอดคล้องกับทิศทางการพัฒนาและขับเคลื่อนประเทศไปสู่สากล ช่วยอำนวยความสะดวกและลดค่าใช้จ่ายในการเดินทางของประชาชน ทำให้ทุกภาคส่วนสามารถเข้าถึงระบบคมนาคมขนส่งได้อย่างเท่าเทียม ปลอดภัย เป็นมิตรกับสิ่งแวดล้อม และราคาสมเหตุสมผล นอกจากนี้ ยังเป็นการมอบของขวัญปีใหม่ 2568 ให้กับพี่น้องประชาชนผู้ใช้บริการด้วย
สำหรับความร่วมมือในครั้งนี้ นอกเหนือจากวัตถุประสงค์ดังกล่าวข้างต้นแล้ว ยังเป็นการอำนวยความสะดวกให้แก่ผู้ประสงค์ขับรถในประเทศภาคี ตามอนุสัญญาเจนีวา ค.ศ. 1949 และอนุสัญญาเวียนนา ค.ศ. 1968 โดยมีขั้นตอนดำเนินการตั้งแต่การยื่นคำขอ ตรวจสอบข้อมูล ชำระเงิน ออกใบอนุญาตขับรถระหว่างประเทศ และส่งไปรษณีย์ถึงปลายทาง ช่วยให้การยื่นคำขอเป็นไปได้อย่างรวดเร็ว ทุกที่ ทุกเวลา ตลอด 24 ชั่วโมง ลดภาระค่าใช้จ่ายในการเดินทางมาที่สำนักงานขนส่ง โดย ขบ. ได้เชื่อมโยงข้อมูลกับธนาคารกรุงไทย จำกัด (มหาชน) ผ่านแอปพลิเคชันเป๋าตัง และเชื่อมโยงข้อมูลจากหน่วยงานที่เกี่ยวข้องเพื่อนำมาใช้ในการให้บริการ ประกอบด้วยข้อมูลจากกรมการปกครอง กรมการกงสุล และบริษัท ไปรษณีย์ไทย จำกัด ซึ่งครอบคลุมกระบวนงานทั้งหมดของการขอรับใบอนุญาตฯ โดยระบบจะเปิดให้บริการประชาชนตั้งแต่วันนี้เป็นต้นไป นอกจากนี้ ขบ. ยังมีโครงการที่จะต่อยอดการให้บริการผ่านระบบอิเล็กทรอนิกส์อย่างต่อเนื่องในทุกกระบวนงาน เช่น การต่ออายุใบอนุญาตขับรถ การชำระภาษีประจำปี เป็นต้น ประชาชนสามารถดำเนินการขอรับใบอนุญาตฯ ได้ด้วยตนเองบนแอปฯ เป๋าตัง ได้ทุกที่ ทุกเวลา อีกทั้งสามารถชำระเงินได้ผ่าน Krungthai NEXT G-Wallet และเป๋าตังเปย์ โดย ขบ. จะจัดส่งใบอนุญาตฯ ทางไปรษณีย์ ถือเป็นบริการที่ครอบคลุมในทุกด้าน แบบไร้รอยต่อ และเป็นอีกช่องทางที่ช่วยอำนวยความสะดวก ลดค่าใช้จ่าย ลดเวลาในการเดินทาง และลดการจัดเตรียมเอกสารของประชาชนผู้ใช้บริการ
ทั้งนี้ รัฐมนตรีช่วยว่าการะทรวงคมนาคม ได้มอบนโยบายเพิ่มเติมให้ ขบ. พิจารณาแนวทางร่วมกับกระทรวงสาธารณสุขในการพัฒนาแอปฯ หมอพร้อม ให้สามารถดำเนินการด้านใบขับขี่ได้ด้วย เพื่ออำนวยความสะดวก ลดระยะเวลา และค่าใช้จ่ายให้กับประชาชนผู้ใช้บริการ และขอให้ทุกหน่วยงานในสังกัดกระทรวงคมนาคมนำนวัตกรรมต่าง ๆ มาพัฒนาการให้บริการ เพื่อตอบสนองความต้องการของประชาชน ให้สามารถเข้าถึงบริการได้อย่างทั่วถึง เพื่อความพึงพอใจและประโยชน์สูงสุดของพี่น้องประชาชน
“ผมขอขอบคุณผู้บริหารและผู้ที่เกี่ยวข้องทุกฝ่ายที่ร่วมกันสนับสนุนให้เกิดกิจกรรมที่ตอบสนองต่อนโยบาลของรัฐบาลและกระทรวงคมนาคม เพื่อขับเคลื่อนโยบายดิจิทัลให้มีบทบาทสำคัญในการเพิ่มประสิทธิภาพการให้บริการประชาชนและอำนวยความสะดวกแก่ผู้ใช้บริการด้านการขนส่งอย่างต่อเนื่อง และยังคำนึงถึงความปลอดภัยในการใช้รถใช้ถนนได้อย่างมีประสิทธิภาพมากยิ่งขึ้น” นายสุรพงษ์ ปิยะโชติ กล่าว
ในโอกาสนี้ นายมนตรี ตั้งเจริญถาวร ที่ปรึกษารัฐมนตรีช่วยว่าการกระทรวงคมนาคม นางสาวณภัทรา กมลรักษา ผู้ช่วยเลขานุการรัฐมนตรีว่าการกระทรวงคมนาคม นายสรพงศ์ ไพฑูรย์พงษ์ รองปลัดกระทรวงคมนาคม นายจิรุตม์ วิศาลจิตร อธิบดีกรมการขนส่งทางบก นายชาครีย์ บำรุงวงศ์ ผู้ตรวจราชการกระทรวงคมนาคม นายธวัชชัย ชีวานนท์ ประธานผู้บริหาร Product and Business Solutions ธนาคารกรุงไทย จำกัด (มหาชน) และหน่วยงานที่เกี่ยวข้อง ร่วมพิธีดังกล่าว

ที่มา : https://www.thaigov.go.th/news/contents/details/91448