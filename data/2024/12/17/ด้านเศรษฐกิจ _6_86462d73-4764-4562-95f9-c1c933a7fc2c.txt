รัฐบาลไทย-ข่าวทำเนียบรัฐบาล-กรมทางหลวง เปิดลานกางเต็นท์ฟรีรับปีใหม่ 2568 กว่า 37 แห่งทั่วไทย


วันอังคารที่ 17 ธันวาคม 2567
กรมทางหลวง เปิดลานกางเต็นท์ฟรีรับปีใหม่ 2568 กว่า 37 แห่งทั่วไทย
....
กรมทางหลวง (ทล.) กระทรวงคมนาคม จัดพื้นที่กางเต็นท์ฟรีกว่า 37 แห่งทั่วประเทศ ต้อนรับนักท่องเที่ยวในช่วงเทศกาลปีใหม่ 2568 พร้อมจัดเจ้าหน้าที่อำนวยความสะดวกตลอด 24 ชั่วโมง บริการน้ำดื่ม ห้องสุขา เพื่อให้ได้สัมผัสประสบการณ์ท่องเที่ยวแบบใกล้ชิดธรรมชาติอย่างปลอดภัย ได้แก่ หมวดทางหลวงจอมทอง จังหวัดเชียงใหม่ ใกล้ชิดธรรมชาติงดงามที่อุทยานแห่งชาติดอยอินทนนท์ หน่วยบำรุงทาง จังหวัดเชียงราย ชมทะเลหมอกสุดอลังการที่ภูชี้ฟ้า หมวดทางหลวงเขาค้อ จังหวัดเพชรบูรณ์ สัมผัสอากาศบริสุทธิ์ สักการะพระตำหนัก     เขาค้อ หมวดทางหลวงสวนผึ้ง จังหวัดราชบุรี ดื่มด่ำธรรมชาติที่เขากระโจม ห้วยคอกหมู และน้ำตกเก้าโจร
สามารถตรวจสอบข้อมูลจุดกางเต็นท์และจุดบริการอื่น ๆ ได้ที่ http://bmm.doh.go.th/ หรือจองพื้นที่กางเต็นท์ฟรีได้ที่สายด่วน ทล. โทร. 1586 (ตลอด 24 ชั่วโมง)

ที่มา : https://www.thaigov.go.th/news/contents/details/91450