รัฐบาลไทย-ข่าวทำเนียบรัฐบาล-“รมว.นฤมล”นำ กระทรวงเกษตรฯ หารือสภาอุตสาหกรรมฯ เตรียมจัดงาน FTI Expo 2025 เสริมพลังอุตสาหกรรมไทย 12 - 15 ก.พ.68 ณ ศูนย์การประชุมแห่งชาติสิริกิติ์


วันพฤหัสบดีที่ 26 ธันวาคม 2567
“รมว.นฤมล”นำ กระทรวงเกษตรฯ หารือสภาอุตสาหกรรมฯ เตรียมจัดงาน FTI Expo 2025 เสริมพลังอุตสาหกรรมไทย 12 - 15 ก.พ.68 ณ ศูนย์การประชุมแห่งชาติสิริกิติ์
“รมว.นฤมล”นำ กระทรวงเกษตรฯ หารือสภาอุตสาหกรรมฯ เตรียมจัดงาน FTI Expo 2025 เสริมพลังอุตสาหกรรมไทย 12 - 15 ก.พ.68 ณ ศูนย์การประชุมแห่งชาติสิริกิติ์
ศ.ดร.นฤมล ภิญโญสินวัฒน์ รัฐมนตรีว่าการกระทรวงเกษตรและสหกรณ์ หารือแนวทางการจัดงาน FTI Expo 2025 ภายใต้แนวคิด "Empowering Thai Industry, Elevating Thailand's Future เสริมพลังอุตสาหกรรมไทย เพื่ออนาคตไทยที่ยั่งยืน" จัดขึ้นระหว่างวันที่ 12 - 15 กุมภาพันธ์ 2568 ณ Hall 5 - 8 ศูนย์การประชุมแห่งชาติสิริกิติ์ โดยมี นายเกรียงไกร เธียรนุกุล ประธานสภาอุตสาหกรรมแห่งประเทศไทย ผู้บริหารหน่วยงานในสังกัดกระทรวงเกษตรและสหกรณ์ และเจ้าหน้าที่ที่เกี่ยวข้องเข้าร่วม ณ ห้องประชุมกระทรวงเกษตรและสหกรณ์
โดยสภาอุตสาหกรรมแห่งประเทศไทยได้มีการนำเสนอแนวทางการดำเนินงานและนโยบายที่สำคัญ เพื่อสามารถนำมาบูรณาการให้สอดคล้องกับนโยบายของกระทรวงเกษตรและสหกรณ์ การทำการเกษตรยั่งยืน การทำการเกษตรมูลค่าสูง และ BCG Model พร้อมทั้งยกระดับขีดความสามารถในการแข่งขันให้แก่เกษตรกรไทยในอนาคต ทั้งนี้ ในส่วนของกระทรวงเกษตรและสหกรณ์ ได้เข้าร่วมการจัดนิทรรศการในส่วนของเวที "Go Green" ซึ่งมีวัตถุประสงค์ในด้านการส่งเสริมบริการด้านการเกษตร การทำการเกษตรสมัยใหม่ เทคโนโลยีมาตรฐาน งานวิจัย และองค์ความรู้ต่าง

ที่มา : https://www.thaigov.go.th/news/contents/details/91778