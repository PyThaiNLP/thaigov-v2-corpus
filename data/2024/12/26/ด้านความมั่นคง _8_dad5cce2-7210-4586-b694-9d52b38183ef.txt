รัฐบาลไทย-ข่าวทำเนียบรัฐบาล-’รมว.เฉลิมชัย‘  มอบนโยบาย อช.เขาสามร้อยยอด เน้นย้ำแก้ปัญหาด้วยกฎหมายและหลักมนุษยธรรม เร่งแก้ปัญหาสัตว์ป่า พร้อมอนุรักษ์เอกลักษณ์ของพื้นที่   วันนี้ (19 ธันวาคม 2567) เวลา 13.00 น. 


วันพฤหัสบดีที่ 26 ธันวาคม 2567
’รมว.เฉลิมชัย‘  มอบนโยบาย อช.เขาสามร้อยยอด เน้นย้ำแก้ปัญหาด้วยกฎหมายและหลักมนุษยธรรม เร่งแก้ปัญหาสัตว์ป่า พร้อมอนุรักษ์เอกลักษณ์ของพื้นที่   วันนี้ (19 ธันวาคม 2567) เวลา 13.00 น.
’รมว.เฉลิมชัย‘  มอบนโยบาย อช.เขาสามร้อยยอด เน้นย้ำแก้ปัญหาด้วยกฎหมายและหลักมนุษยธรรม เร่งแก้ปัญหาสัตว์ป่า พร้อมอนุรักษ์เอกลักษณ์ของพื้นที่
วันนี้ (19 ธันวาคม 2567) เวลา 13.00 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อ
’รมว.เฉลิมชัย‘  มอบนโยบาย อช.เขาสามร้อยยอด เน้นย้ำแก้ปัญหาด้วยกฎหมายและหลักมนุษยธรรม เร่งแก้ปัญหาสัตว์ป่า พร้อมอนุรักษ์เอกลักษณ์ของพื้นที่
วันที่ 19 ธันวาคม 2567 เวลา 13.00 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) เป็นประธานการประชุมตรวจติดตามการดำเนินงานของอุทยานแห่งชาติเขาสามร้อยยอด พร้อมรับฟังรายงานผลการดำเนินงานจากหัวหน้าอุทยานฯ และมอบนโยบายการดำเนินงานให้กับเจ้าหน้าที่อุทยานฯ โดยมี นาวาตรี สุธรรม ระหงษ์ เลขานุการ รมว.ทส. นายจตุพร บุรุษพัฒน์ ปลัดกระทรวงฯ นายอรรถพล เจริญชันษา อธิบดีกรมอุทยานแห่งชาติ สัตว์ป่า และพันธุ์พืช และคณะผู้ตรวจราชการกระทรวงฯ เข้าร่วมประชุมฯ ณ อุทยานแห่งชาติเขาสามร้อยยอด จังหวัดประจวบคีรีขันธ์ ทั้งนี้ ยังได้ใช้เฮลิคอปเตอร์ของกระทรวงฯ ในการบินตรวจสภาพพื้นที่ และทุ่งสามร้อยยอด ซึ่งเป็นพื้นที่ชุ่มน้ำที่มีความสำคัญและได้รับการประกาศให้เป็นพื้นที่ชุ่มน้ำที่มีความสำคัญระดับนานาชาติ หรือแรมซาร์ไซต์
รมว.ทส. ได้กล่าวให้กำลังใจแก่เจ้าหน้าที่ในการปฏิบัติงาน และมอบนโยบายในเรื่องการเข้มงวดกวดขันการกระทำความผิดกฎหมายว่าด้วยการป่าไม้ในเขตอุทยานแห่งชาติ โดยขอให้เจ้าหน้าที่ดูแลพื้นที่ และหมั่นออกตรวจลาดตระเวน พร้อมบังคับใช้กฎหมายอย่างเข้มงวด แต่ขอให้อยู่บนหลักของมนุษยธรรม เพื่อให้สามารถแก้ไขปัญหาร่วมกันได้ ไม่ก่อให้เกิดความขัดแย้งเพิ่มขึ้น ทั้งระหว่างหน่วยงานรัฐด้วยกัน และกับประชาชน นอกจากนี้ ขอให้อุทยานแห่งชาติทุกแห่งอนุรักษ์เอกลักษณ์ของพื้นที่ไว้ให้ดี เช่นที่อุทยานแห่งชาติเขาสามร้อยยอดนี้ เป็นแหล่งที่พบเจอเลียงผามากที่สุด และในการทำงานทุกด้านขอให้สร้างความร่วมมือกับพี่น้องประชาชน และชุมชนในพื้นที่เป็นหลัก เพื่อสร้างการบริหารจัดการที่ดี รวมถึงขอให้แก้ไขปัญหาที่ดินทำกินของราษฎร และดูแลแก้ไขปัญหาสัตว์ป่าในพื้นที่ โดยสิ่งสำคัญคือจะต้องทำงานกับประชาชนในพื้นที่ได้อย่างสมดุล ยึดหลักความถูกต้อง ด้วยพละกำลังและทรัพยากรที่เรามีอย่างดีที่สุด

ที่มา : https://www.thaigov.go.th/news/contents/details/91763