รัฐบาลไทย-ข่าวทำเนียบรัฐบาล-สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี ทรงวางศิลาฤกษ์อาคารหอพรรณไม้ โครงการส่งเสริมการเรียนรู้ฯ ผาแดง จ.ตาก


วันพฤหัสบดีที่ 26 ธันวาคม 2567
สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี ทรงวางศิลาฤกษ์อาคารหอพรรณไม้ โครงการส่งเสริมการเรียนรู้ฯ ผาแดง จ.ตาก
สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี ทรงวางศิลาฤกษ์อาคารหอพรรณไม้ โครงการส่งเสริมการเรียนรู้ฯ ผาแดง จ.ตาก
สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี ทรงวางศิลาฤกษ์อาคารหอพรรณไม้ โครงการส่งเสริมการเรียนรู้ฯ ผาแดง จ.ตาก
วันที่ 25 ธันวาคม 2567 เวลา 08.30 น. นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม พร้อมด้วย นายสุรชัย อจลบุญ อธิบดีกรมป่าไม้ นายอรรถพล เจริญชันษา อธิบดีกรมอุทยานแห่งชาติ สัตว์ป่า และพันธุ์พืช นางสาวปรีญาพร สุวรรณเกษ อธิบดีกรมควบคุมมลพิษ และข้าราชการหน่วยงานในสังกัด ทส. ร่วมเฝ้าฯ รับเสด็จ สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี เสด็จพระราชดำเนินทรงวางศิลาฤกษ์อาคารหอพรรณไม้ และทอดพระเนตรแบบจำลองของอาคารหอพรรณไม้ ณ บริเวณพื้นที่ก่อสร้างอาคารหอพรรณไม้ โครงการส่งเสริมการเรียนรู้เพื่อการอนุรักษ์และฟื้นฟูสิ่งแวดล้อมอันเนื่องมาจากพระราชดำริ อำเภอแม่สอด จังหวัดตาก
โครงการก่อสร้างอาคารหอพรรณไม้ เป็นอาคารสำหรับการศึกษา วิจัย และเก็บตัวอย่างพรรณไม้ของป่าตะวันตก โดยออกแบบเป็นอาคารหลักสามอาคาร รูปทรงหลังคาจั่วมีสะพานและทางเดินเชื่อมต่อกัน คล้ายกลุ่มหมู่บ้านในแม่สอด พื้นที่ของอาคารไม่รวมทางสัญจร ทางเดินประมาณ 2,000 ตารางเมตร ภายในอาคาร ประกอบด้วย ห้องตัวอย่างหอพรรณไม้ ห้องเก็บตัวอย่างพืชใบเลี้ยงเดี่ยว เฟิน และกล้วยไม้ ห้องศูนย์ข้อมูลพืช เป็นต้น โดยจะเริ่มการก่อสร้างในเดือนมกราคม 2568

ที่มา : https://www.thaigov.go.th/news/contents/details/91756