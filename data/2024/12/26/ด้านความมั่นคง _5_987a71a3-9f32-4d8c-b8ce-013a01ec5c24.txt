รัฐบาลไทย-ข่าวทำเนียบรัฐบาล-"ดร.เฉลิมชัย" ร่วมรับฟังสรุปผลการปฏิบัติงาน ประจำปี 67 และแถลงแผนการปฏิบัติงาน ประจำปี 68 ของ กอ.รมน.


วันพฤหัสบดีที่ 26 ธันวาคม 2567
"ดร.เฉลิมชัย" ร่วมรับฟังสรุปผลการปฏิบัติงาน ประจำปี 67 และแถลงแผนการปฏิบัติงาน ประจำปี 68 ของ กอ.รมน.
"ดร.เฉลิมชัย" ร่วมรับฟังสรุปผลการปฏิบัติงาน ประจำปี 67 และแถลงแผนการปฏิบัติงาน ประจำปี 68 ของ กอ.รมน.
"ดร.เฉลิมชัย" ร่วมรับฟังสรุปผลการปฏิบัติงาน ประจำปี 67 และแถลงแผนการปฏิบัติงาน ประจำปี 68 ของ กอ.รมน.
วันที่ 23 ธันวาคม 2567 เวลา 13.30 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) เข้าร่วมรับฟังสรุปผลการปฏิบัติงาน ประจำปี 2567 และแถลงแผนการปฏิบัติงาน ประจำปี 2568 ของกองอำนวยการรักษาความมั่นคงภายในราชอาณาจักร (กอ.รมน.) ณ ตึกสันติไมตรี (หลังนอก) ทำเนียบรัฐบาล โดยมี นางสาวแพทองธาร ชินวัตร นายกรัฐมนตรี ในฐานะผู้อำนวยการรักษาความมั่นคงภายในราชอาณาจักร (ผอ.รมน.) เป็นประธาน
โดย นายกรัฐมนตรี ได้มอบภารกิจสำคัญเพิ่มเติมให้ กอ.รมน. สำหรับปีงบประมาณ 2568 อาทิ ด้านความมั่นคงทางทรัพยากรธรรมชาติและสิ่งแวดล้อม เนื่องด้วยประชาชนในหลายพื้นที่ประสบภัยพิบัติทางธรรมชาติ ทำให้เกิดความเสียหายต่อประชาชนและเศรษฐกิจของประเทศเป็นอย่างมาก และหลังจากนี้ประเทศไทยจะต้องรับมือกับปัญหาฝุ่น ดังนั้น จำเป็นต้องขอความร่วมมือกับประเทศเพื่อนบ้าน โดยมอบหมายให้ กอ.รมน. ภาค และจังหวัด ร่วมเป็นด่านหน้าหน่วยเคลื่อนที่เร็ว ในการช่วยเหลือกรณีภัยพิบัติ การป้องกัน เฝ้าระวังการลักลอบการตัดไม้ เผาป่า เผาพื้นที่เกษตร ที่จะก่อให้เกิดปัญหาฝุ่น PM2.5 รวมถึง เป็นหน่วยร่วมในการเฝ้าระวังการลักลอบกำจัด ฝังกลบกากอุตสาหกรรม หรือของเสียอันตรายอย่างเข้มงวดและจริงจัง  พร้อมเน้นย้ำว่า ประเทศจะขับเคลื่อนไปข้างหน้าได้ต้องอาศัยความสามัคคีของทุกฝ่าย เพื่อความสุขของประชาชนและประเทศชาติ

ที่มา : https://www.thaigov.go.th/news/contents/details/91760