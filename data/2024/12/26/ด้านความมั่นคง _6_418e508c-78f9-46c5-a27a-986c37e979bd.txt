รัฐบาลไทย-ข่าวทำเนียบรัฐบาล-​“เฉลิมชัย“ ชวน นทท. สัมผัสอากาศหนาวบนภูกระดึง หลังเปิดให้บริการ 23 ธ.ค. มั่นใจมาตรการรองรับ พร้อมขอ นทท. ปฏิบัติตาม เพื่อความปลอดภัย 100%


วันพฤหัสบดีที่ 26 ธันวาคม 2567
​“เฉลิมชัย“ ชวน นทท. สัมผัสอากาศหนาวบนภูกระดึง หลังเปิดให้บริการ 23 ธ.ค. มั่นใจมาตรการรองรับ พร้อมขอ นทท. ปฏิบัติตาม เพื่อความปลอดภัย 100%
​“เฉลิมชัย“ ชวน นทท. สัมผัสอากาศหนาวบนภูกระดึง หลังเปิดให้บริการ 23 ธ.ค. มั่นใจมาตรการรองรับ พร้อมขอ นทท. ปฏิบัติตาม เพื่อความปลอดภัย 100%
“เฉลิมชัย“ ชวน นทท. สัมผัสอากาศหนาวบนภูกระดึง หลังเปิดให้บริการ 23 ธ.ค. มั่นใจมาตรการรองรับ พร้อมขอ นทท. ปฏิบัติตาม เพื่อความปลอดภัย 100%
วันที่ 23 ธันวาคม 2567 ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) เปิดเผยว่า ได้รับรายงานจากกรมอุทยานแห่งชาติ สัตว์ป่า และพันธุ์พืช ถึงการเปิดให้ขึ้นภูกระดึงอีกครั้งเป็นวันแรกในวันนี้ หลังจากที่ได้ปิดเพื่อวางมาตรการป้องกันช้างป่า เพิ่มความปลอดภัยให้กับนักท่องเที่ยวในการขึ้นมาเที่ยวชมบนภูกระดึง โดยหลังจากที่ได้มีการตรวจสอบมาตรการต่าง ๆ ที่วางไว้ ทั้งมาตรการในการปฏิบัติตัวของนักท่องเที่ยว มาตรการดูแลรักษาความปลอดภัยและเพิ่มการลาดตระเวนเพื่อความปลอดภัยของนักท่องเที่ยว การกำหนดเส้นทางการท่องเที่ยวบนภูกระดึง รวมถึงการปรับมาตรการการจัดการขยะบนภูกระดึง จนเป็นที่มั่นใจแล้ว เมื่อช่วงเช้าที่ผ่านมาได้มีการเปิดให้ขึ้นภูกระดึงอย่างเป็นทางการอีกครั้ง โดยได้มอบหมายให้ทางกรมอุทยานแห่งชาติฯ พร้อมกับทางจังหวัดเลย นำโดยท่านรองผู้ว่าราชการจังหวัดเลย ร่วมกันทำพิธีเปิดและเดินนำนักท่องเที่ยวชุดแรกที่มารอขึ้นภูกระดึงกว่า 400 คน ขึ้นไปยังยอดภูเป็นชุดแรก
“การเปิดให้ขึ้นภูกระดึงในวันนี้ ถือว่าบรรยากาศเป็นไปอย่างคึกคัก มีนักท่องเที่ยวมารอขึ้นภูเป็นจำนวนมาก จึงอยากขอเชิญชวนนักท่องเที่ยวทั้งชาวไทยและชาวต่างประเทศมาร่วมสัมผัสธรรมชาติและอากาศหนาวบนยอดภูกระดึงในช่วงสิ้นปีกัน พร้อมขอให้ปฏิบัติตาม 6 มาตรการในการเที่ยวภูกระดึงอย่างเคร่งครัด เดินเที่ยวชมเฉพาะในเส้นทางริมผาที่เปิดให้บริการในช่วงนี้ เพื่อความปลอดภัยในการเที่ยวภูกระดึงอย่าง 100 % ทั้งนี้ เจ้าหน้าที่พร้อมเสริมกำลังในการลาดตระเวนและดูแลความปลอดภัยให้กับนักท่องเที่ยวอย่างเต็มที่ และที่สำคัญขอให้ผู้ที่ขึ้นไปเที่ยวบนภูกระดึงปฏิบัติตามมาตรการการจัดการขยะที่กำหนดขึ้นมาใหม่อย่างเคร่งครัดด้วย เพื่อไม่ให้เกิดการดึงดูดสัตว์ป่า และช้างป่า ออกมายังบริเวณจุดที่เปิดให้บริการท่องเที่ยว ทั้งการมัดจำบรรจุภัณฑ์และการตรวจนับสิ่งของที่จะก่อให้เกิดขยะก่อนขึ้นภู การนำขยะทุกชิ้นกลับลงมาด้วย ไม่นำอาหาร เครื่องดื่มออกนอกร้านค้า ทั้งนี้​ หากฝ่าฝืนเจ้าหน้าที่จะปรับทันที​ โดยทางอุทยานฯ ได้งดการวางถังขยะตามเส้นทางขึ้นภูและบนภูเพื่อไม่ให้ดึงดูดช้างป่า นอกจากนี้ อยากขอให้นักท่องเที่ยวนำแก้วน้ำส่วนตัวมาใช้ ด้วย ซึ่งเป็นมาตรการเสริมจากข้อเสนอของร้านค้าในการเพิ่มมาตรการการจัดการขยะบนภูกระดึงให้มีประสิทธิภาพยิ่งขึ้น“ ดร.เฉลิมชัย กล่าว

ที่มา : https://www.thaigov.go.th/news/contents/details/91761