รัฐบาลไทย-ข่าวทำเนียบรัฐบาล-’เฉลิมชัย‘ ตรวจเยี่ยมการทำหมันลิงเขาช่องกระจก ตั้งเป้า 300 ตัว ลดประชากรลิงในพื้นที่เมือง แก้ปัญหาความเดือดร้อนให้ประชาชน


วันพฤหัสบดีที่ 26 ธันวาคม 2567
26/12/2567
พิมพ์
’เฉลิมชัย‘ ตรวจเยี่ยมการทำหมันลิงเขาช่องกระจก ตั้งเป้า 300 ตัว ลดประชากรลิงในพื้นที่เมือง แก้ปัญหาความเดือดร้อนให้ประชาชน
’เฉลิมชัย‘ ตรวจเยี่ยมการทำหมันลิงเขาช่องกระจก ตั้งเป้า 300 ตัว ลดประชากรลิงในพื้นที่เมือง แก้ปัญหาความเดือดร้อนให้ประชาชน
’เฉลิมชัย‘ ตรวจเยี่ยมการทำหมันลิงเขาช่องกระจก ตั้งเป้า 300 ตัว ลดประชากรลิงในพื้นที่เมือง แก้ปัญหาความเดือดร้อนให้ประชาชน
วันที่ 19 ธันวาคม 2567 เวลา 11.30 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) พร้อมด้วย นาวาตรี สุธรรม ระหงษ์ เลขานุการ รมว.ทส. นายจตุพร บุรุษพัฒน์ ปลัดกระทรวงฯ นายอรรถพล เจริญชันษา อธิบดีกรมอุทยานแห่งชาติ สัตว์ป่า และพันธุ์พืช และคณะผู้ตรวจราชการกระทรวงฯ ลงพื้นที่ตรวจเยี่ยมการทำหมันลิงในบริเวณเขาช่องกระจก ตามโครงการการแก้ปัญหาสัตว์ป่าในเมือง โดยการควบคุมประชากรลิง ประจำปีงบประมาณ พ.ศ. 2568 บริเวณพื้นที่เขาช่องกระจก อำเภอเมืองประจวบคีรีขันธ์ จังหวัดประจวบคีรีขันธ์ ระหว่างวันที่ 16 - 30 ธันวาคม 2567 โดยมีเป้าหมายเบื้องต้นควบคุมประชากรลิงจำนวน 300 ตัว ตามขั้นตอนการทำหมันลิงเพื่อควบคุมประชากร 7 ขั้นตอนหลัก คือ สำรวจประชากรลิง ดักจับลิง คัดแยกลิง ทำหมันลิง ทำประวัติลิง พักฟื้น และปล่อยสู่ธรรมชาติ พร้อมมอบถุงยังชีพให้แก่เจ้าหน้าที่ปฏิบัติงานทำหมันลิงในภาคสนาม ณ โรงพยาบาลสนาม บริเวณด้านข้างองค์การบริหารส่วนจังหวัดประจวบคีรีขันธ์
ดร.เฉลิมชัย รมว.ทส. กล่าวว่า โครงการทำหมันลิงเขาช่องกระจก เป็นการควบคุมปริมาณประชากรลิง เนื่องจากประชากรลิงในพื้นที่ดังกล่าว มีปริมาณเพิ่มมากขึ้นเมื่อเทียบกับอาหารและสภาพแวดล้อม ทำให้ลิงออกมาหากินในชุมชน สร้างความเดือดร้อน ทำลายทรัพย์สินทั้งของคนในพื้นที่และนักท่องเที่ยว ซึ่งในพื้นที่เขาช่องกระจกนี้ ตั้งเป้าหมายแรกที่ 300 ตัว โดยมีแผนงานที่ชัดเจนในการคำนวนปริมาณลิงที่เหมาะสมกับสภาพแวดล้อม มีการเตรียมพื้นที่พักพิงสำหรับลิงโดยเฉพาะ เพื่อไม่ให้สร้างความเดือดร้อนให้กับพี่น้องประชาชน

ที่มา : https://www.thaigov.go.th/news/contents/details/91762