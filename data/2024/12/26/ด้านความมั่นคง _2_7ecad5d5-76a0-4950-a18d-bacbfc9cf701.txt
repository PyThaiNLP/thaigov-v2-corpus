รัฐบาลไทย-ข่าวทำเนียบรัฐบาล-“ดร.เฉลิมชัย” หารือแนวทางแก้ไขปัญหาช้างป่าอย่างยั่งยืน ร่วมกับคณะกรรมาธิการฯ สภาผู้แทนราษฎร


วันพฤหัสบดีที่ 26 ธันวาคม 2567
“ดร.เฉลิมชัย” หารือแนวทางแก้ไขปัญหาช้างป่าอย่างยั่งยืน ร่วมกับคณะกรรมาธิการฯ สภาผู้แทนราษฎร
“ดร.เฉลิมชัย” หารือแนวทางแก้ไขปัญหาช้างป่าอย่างยั่งยืน ร่วมกับคณะกรรมาธิการฯ สภาผู้แทนราษฎร
“ดร.เฉลิมชัย” หารือแนวทางแก้ไขปัญหาช้างป่าอย่างยั่งยืน ร่วมกับคณะกรรมาธิการฯ สภาผู้แทนราษฎร
วันที่  24 ธันวาคม 2567 เวลา 13.00 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) เป็นประธานการประชุมหารือแนวทางการแก้ไขปัญหาช้างป่าอย่างยั่งยืน และมาตรการเยียวยาความเสียหายแก่ผู้ได้รับผลกระทบจากภัยช้างป่า ร่วมกับคณะกรรมาธิการวิสามัญพิจารณาติดตามผลการดำเนินงานและศึกษาแนวทางการแก้ไขปัญหาช้างป่าอย่างยั่งยืน รวมทั้งมาตรการเยียวยาความเสียหายให้กับประชาชนที่ได้รับผลกระทบ สภาผู้แทนราษฎร โดยมี นายนริศ ขำนุรักษ์ คณะทำงาน รมว.ทส. นาวาตรี สุธรรม ระหงษ์ เลขานุการ รมว.ทส. ดร.ชญานันท์ ภักดีจิตต์ รองปลัดกระทรวงฯ พร้อมด้วยผู้แทนจากกรมอุทยานแห่งชาติ สัตว์ป่า และพันธุ์พืช และหน่วยงานที่เกี่ยวข้อง เข้าร่วมหารือ ณ ห้องประชุม ชั้น 20 กระทรวงทรัพยากรธรรมชาติและสิ่งแวดล้อม
โดย ดร.เฉลิมชัย รมว.ทส. ได้กล่าวว่า ปัจจุบันในประเทศไทยมีปริมาณช้างกว่า 4,000 ตัว ซึ่งมีอัตราการเกิด 7 – 8 % ต่อปี หากไม่หยุดยั้งอัตราการเกิดของช้างตั้งแต่วันนี้จะส่งผลให้อีก 4 ปี ข้างหน้า มีจำนวนช้างมากถึง 6,000 ตัว ในขณะที่มีพื้นที่ป่าเท่าเดิม หรือน้อยกว่าเดิม อันจะนำไปสู่ปัญหาช้างป่าที่สร้างความเสียหายต่อพืชผลทางเกษตรและประชาชนได้ ดังนั้น จึงจำเป็นต้องหยุดยั้งอัตราการเกิดใหม่ของช้างป่า เพื่อให้ธรรมชาติกับมนุษย์สามารถอยู่ร่วมกันได้อย่างยั่งยืน สำหรับกระทรวงทรัพยากรธรรมชาติและสิ่งแวดล้อม โดยกรมอุทยานแห่งชาติ สัตว์ป่า และพันธุ์พืช ได้กำหนดแผนดำเนินการทดลองและขยายผลการใช้วัคซีนกับช้างป่า ตามโครงการทดลองให้วัคซีนคุมกำเนิดแก่ช้างป่าในพื้นที่ภาคตะวันออก ในช่วงเดือนมกราคม 2568 ซึ่งหากได้ผลเป็นที่น่าพอใจจะขยายผลการดำเนินการใช้วัคซีนในช้างป่ากลุ่มอื่น ๆ และพื้นที่เป้าหมายอื่น ๆ ต่อไป

ที่มา : https://www.thaigov.go.th/news/contents/details/91757