รัฐบาลไทย-ข่าวทำเนียบรัฐบาล-ปลัดฯณัฐพล เป็นประธานการประชุมคณะอนุกรรมการส่งเสริมอุตสาหกรรมและผู้ประกอบการผลิตภัณฑ์สมุนไพร ครั้งที่ 1/2567


วันศุกร์ที่ 16 สิงหาคม 2567
16/08/2567
พิมพ์
ปลัดฯณัฐพล เป็นประธานการประชุมคณะอนุกรรมการส่งเสริมอุตสาหกรรมและผู้ประกอบการผลิตภัณฑ์สมุนไพร ครั้งที่ 1/2567
ปลัดฯณัฐพล เป็นประธานการประชุมคณะอนุกรรมการส่งเสริมอุตสาหกรรมและผู้ประกอบการผลิตภัณฑ์สมุนไพร ครั้งที่ 1/2567
14 สิงหาคม 2567 นายณัฐพล รังสิตพล ปลัดกระทรวงอุตสาหกรรม เป็นประธานการประชุมคณะอนุกรรมการส่งเสริมอุตสาหกรรมและผู้ประกอบการผลิตภัณฑ์สมุนไพร ครั้งที่ 1/2567 โดยมีนางสาวณัฏฐิญา เนตยสุภา รองปลัดกระทรวงอุตสาหกรรม นายภาสกร ชัยรัตน์ อธิบดีกรมส่งเสริมอุตสาหกรรม นายวิฤทธิ์ วิเศษสินธุ์ เลขาธิการคณะกรรมการอ้อยและน้ำตาลทราย ผู้บริหารกระทรวงอุตสาหกรรม และผู้บริหารหน่วยงานที่เกี่ยวข้อง เข้าร่วมการประชุม ณ ห้องประชุม อก. 1 ชั้น 2 อาคารสำนักงานปลัดกระทรวงอุตสาหกรรม
โดยที่ประชุมได้ประชุมแผนปฏิบัติการด้านสมุนไพรแห่งชาติ ฉบับที่ 2 พ.ศ. 2566 – 2570 ตามคำสั่งคณะกรรมการนโยบายสมุนไพรแห่งชาติ โดยรายงานความก้าวหน้าตามข้อสั่งการคณะกรรมการนโยบายสมุนไพรแห่งชาติเรื่องการแก้ไขปัญหาเรื่องแอลกอฮอล์สำหรับอุตสาหกรรมสมุนไพร ผลการดำเนินงานภายใต้คณะอนุกรรมการส่งเสริมอุตสาหกรรมและผู้ประกอบการผลิตภัณฑ์สมุนไพร (ยุทธศาสตร์ที่ 2 การพัฒนาและเสริมสร้างศักยภาพของผู้ประกอบการและอุตสาหกรรมสมุนไพรตลอดห่วงโซ่อุปทาน) และร่วมกันพิจารณาแผนการยกระดับผู้ประกอบการผลิตยาสมุนไพรรายย่อยในประเทศไทย ภายใต้แผนปฏิบัติการด้านสมุนไพรแห่งชาติ ฉบับที่ 2 ประจำปีงบประมาณ พ.ศ.2567 จำนวน 3 มาตรการ 1) การส่งเสริมอุตสาหกรรมการผลิตสารสกัดและมาตรฐานสารสกัด 2) การจัดทำมาตรการรวมทั้งกลไกความร่วมมือระหว่างภาครัฐภาคเอกชนและสถาบันการศึกษาในการส่งเสริมอุตสาหกรรมสมุนไพร 3) การส่งเสริมความสามารถและปัจจัยแวดล้อมของผู้ประกอบการผลิตผลิตภัณฑ์สมุนไพร

ที่มา : https://www.thaigov.go.th/news/contents/details/87177