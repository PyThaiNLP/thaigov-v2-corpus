รัฐบาลไทย-ข่าวทำเนียบรัฐบาล-จังหวัดหนองบัวลำภู ร่วมกับเหล่ากาชาดจังหวัด ส่งมอบบ้าน ตามโครงการซ่อมแซมบ้านผู้ยากไร้เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 


วันศุกร์ที่ 16 สิงหาคม 2567
16/08/2567
พิมพ์
จังหวัดหนองบัวลำภู ร่วมกับเหล่ากาชาดจังหวัด ส่งมอบบ้าน ตามโครงการซ่อมแซมบ้านผู้ยากไร้เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ
จังหวัดหนองบัวลำภู ร่วมกับเหล่ากาชาดจังหวัด ส่งมอบบ้าน ตามโครงการซ่อมแซมบ้านผู้ยากไร้เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 มุ่งมั่นช่วยเหลือประชาชนกลุ่มเปราะบางให้มีคุณภาพชีวิต
จังหวัดหนองบัวลำภู ร่วมกับเหล่ากาชาดจังหวัด ส่งมอบบ้าน ตามโครงการซ่อมแซมบ้านผู้ยากไร้เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 มุ่งมั่นช่วยเหลือประชาชนกลุ่มเปราะบางให้มีคุณภาพชีวิตที่ดียิ่งขึ้น ลดความเหลื่อมล้ำ ขับเคลื่อนเป้าหมายการพัฒนาที่ยั่งยืน (SDGs)
วันนี้ (16 ส.ค. 67) นายสุวิทย์ จันทร์หวร ผู้ว่าราชการจังหวัดหนองบัวลำภู เปิดเผยว่า จังหวัดหนองบัวลำภู ร่วมกับเหล่ากาชาดจังหวัดหนองบัวลำภู จัดกิจกรรมส่งมอบบ้าน ตามโครงการซ่อมแซมบ้านผู้ยากไร้เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ซึ่งตนได้มอบหมายให้ นายประยูร อรัญรุท ปลัดจังหวัดหนองบัวลำภู เป็นประธานในพิธี ส่งมอบบ้านให้แก่ผู้ยากไร้ อำเภอสุวรรณคูหา จำนวน 6 หลัง งบประมาณ จำนวน 180,000 บาท โดยมี นางตติยา ปอวิจิตรกุล รองนายกเหล่ากาชาดจังหวัดหนองบัวลำภู หัวหน้าส่วนราชการ สมาชิกเหล่ากาชาดจังหวัดหนองบัวลำภู นายกเทศมนตรีตำบลบ้านโคก กำนัน ผู้ใหญ่บ้าน ผู้ช่วยผู้ใหญ่บ้าน อสม. และประชาชนในพื้นที่ ร่วมในพิธี
นายสุวิทย์ จันทร์หวร ผู้ว่าราชการจังหวัดหนองบัวลำภู กล่าวว่า โครงการซ่อมแซมบ้านผู้ยากไร้ เป็นหนึ่งในโครงการเฉลิมพระเกียรติที่กระทรวงมหาดไทย จัดขึ้นเพื่อเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 และการทำความดีถวายเป็นพระราชกุศล ด้วยการน้อมนำหลักการทรงงานของพระบาทสมเด็จพระเจ้าอยู่หัวในด้าน "จิตอาสา" มาบูรณาการร่วมมือกับภาคีเครือข่ายและจิตอาสาในพื้นที่ โดยไม่ใช้งบประมาณภาครัฐ ซึ่งได้จากงบประมาณจากภาคีเครือข่ายภาคเอกชน บริษัทกลุ่มน้ำตาลเอราวัณ และได้รับสนับสนุนแรงงานจากที่ทำการปกครองอำเภอสุวรรณคูหา เทศบาลตำบลบ้านโคก กำนัน ผู้ใหญ่บ้าน ผู้ช่วยผู้ใหญ่บ้านและประชาชนจิตอาสาในพื้นที่ ร่วมแรงร่วมใจซ่อมแซมบ้านให้แก่ผู้ยากไร้ ให้มีที่อยู่อาศัยที่มั่นคง ปลอดภัย ผู้ยากไร้มีคุณภาพชีวิตความเป็นอยู่ที่ดีขึ้น
“เนื่องในโอกาสพระราชพิธีมหามงคล เฉลิมพระชนมพรรษา 6 รอบ 28 กรกฎาคม 2567 จังหวัดหนองบัวลำภู จึงได้ร่วมกับเหล่ากาชาดจังหวัดหนองบัวลำภู และ 7 ภาคีเครือข่าย จัดกิจกรรมส่งมอบบ้าน ตามโครงการซ่อมแซมบ้านผู้ยากไร้เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 โดยมีกลุ่มเป้าหมายที่ได้รับการช่วยเหลือซ่อมแซมบ้าน ครอบคลุมทั้ง 6 อำเภอ จำนวน 40 หลัง ซึ่งได้บูรณาการภาคีเครือข่ายร่วมดำเนินการเสร็จทุกหลังเรียบร้อยแล้ว จึงจัดพิธีส่งมอบบ้านฯ ให้แก่อำเภอสุวรรณคูหา จำนวน 6 หลัง งบประมาณ จำนวน 180,000 บาท ซึ่งในวันนี้ได้จัดส่งมอบบ้านหลังแรกให้แก่นายทองสุข หารทรัพย์ ราษฎรบ้านโนนปอแดงสอง พร้อมมอบเครื่องอุปโภค บริโภคเพื่อเป็นกำลังใจและบรรเทาความเดือดร้อนเบื้องต้น ณ บ้านเลขที่ 349 หมู่ที่ 11 บ้านโนนปอแดง ตำบลบ้านโคก อำเภอสุวรรณคูหา จังหวัดหนองบัวลำภู” นายสุวิทย์ฯ กล่าว
นายสุวิทย์ จันทร์หวร ผู้ว่าราชการจังหวัดหนองบัวลำภู กล่าวเพิ่มเติมว่า จังหวัดหนองบัวลำภูมุ่งมั่นในการพัฒนาคุณภาพชีวิต และดูแลสภาพความเป็นอยู่ของประชาชนในด้านที่อยู่อาศัย เพื่อให้ครัวเรือนเป้าหมายสามารถใช้ชีวิตให้มีความสุขอย่างยั่งยืน ภายใต้การดำเนินงานตามแนวทางการดำเนินโครงการหมู่บ้านยั่งยืน "Sustainable Village" โดยช่วยเหลือประชาชนกลุ่มเปราะบางให้มีคุณภาพชีวิตที่ดียิ่งขึ้น ลดความเหลื่อมล้ำ สร้างความมั่นคงทางอาหาร ขับเคลื่อนเป้าหมายการพัฒนาที่ยั่งยืน (SDGs) โดยการน้อมนำปรัชญาของเศรษฐกิจพอเพียงมาประยุกต์ใช้ สร้างความยั่งยืนให้กับชุมชนในทุกมิติ ทั้งสังคม เศรษฐกิจ และสิ่งแวดล้อม พร้อมทั้ง ส่งเสริมการดำเนินการสานพลัง บวร เสริมสร้างพลังคนในชุมชน สู่การทำสิ่งที่ดี Change for Good ทำให้พี่น้องประชาชนทุกคนมีคุณภาพชีวิตที่ดีอย่างยั่งยืน
#กระทรวงมหาดไทย #บำบัดทุกข์บำรุงสุข #MOI

ที่มา : https://www.thaigov.go.th/news/contents/details/87192