รัฐบาลไทย-ข่าวทำเนียบรัฐบาล-มท.4  มอบโล่เชิดชูเกียรติสตรีดีเด่นการขับเคลื่อนการขจัดความยากจนขององค์กรสตรี


วันศุกร์ที่ 16 สิงหาคม 2567
16/08/2567
พิมพ์
มท.4  มอบโล่เชิดชูเกียรติสตรีดีเด่นการขับเคลื่อนการขจัดความยากจนขององค์กรสตรี
มท.4  มอบโล่เชิดชูเกียรติสตรีดีเด่นการขับเคลื่อนการขจัดความยากจนขององค์กรสตรี
เมื่อวันที่ 14 สิงหาคม 2567 เวลา 13.00 น. กระทรวงมหาดไทย โดยกรมการพัฒนาชุมชน จัดกิจกรรมเชิดชูเกียรติสตรีดีเด่นการขับเคลื่อนการขจัดความยากจนขององค์กรสตรี โดยได้รับเกียรติจาก นายเกรียง กัลป์ตินันท์ รัฐมนตรีช่วยว่าการกระทรวงมหาดไทย เป็นประธานมอบโล่รางวัลให้แก่สตรีดีเด่นในการสนับสนุนการขับเคลื่อนนโยบายและภารกิจสำคัญกระทรวงมหาดไทย ประจำปี 2567 จำนวน 152 คน พร้อมนายชูวิทย์ พิทักษ์พรพัลลภ ผู้ช่วยรัฐมนตรีประจำกระทรวงมหาดไทย นายสมชัย อัศวชัยโสภณ ที่ปรึกษารัฐมนตรีช่วยว่าการกระทรวงมหาดไทย นางทรงลักษณ์ วรภัย รองผู้ว่าราชการจังหวัดอุบลราชธานี เข้าร่วมพิธีฯ โดยมีนายสยาม ศิริมงคล อธิบดีกรมการพัฒนาชุมชน กล่าวรายงาน และมีผู้บริหารในสังกัดกระทรวงมหาดไทย ร่วมเป็นเกียรติ ณ ศูนย์แสดงสินค้าและการประชุมอิมแพ็ค เมืองทองธานี อำเภอปากเกร็ด จังหวัดนนทบุรี
รมช.มท. กล่าวว่า ขอแสดงความยินดีและชื่นชม ผู้ที่ได้รับรางวัลเชิดชูเกียรติสตรีที่มีผลงานดีเด่น ในการขับเคลื่อนนโยบายของกระทรวงมหาดไทยในครั้งนี้ ถือเป็นการเชิดชูเกียรติสตรีที่มีผลงานดีเด่นในการขับเคลื่อนนโยบายของกระทรวงมหาดไทยเป็นครั้งแรก ขอให้ท่านได้ภาคภูมิใจ ที่มีส่วนสำคัญในการช่วยกันขับเคลื่อนงานของกระทรวงมหาดไทย และขอให้ท่านยึดมั่นและมีพลังในการช่วยให้พี่น้องประชาชนในพื้นที่ ให้มีคุณภาพชีวิตที่ดี ทำหน้าที่สตรีเพื่อความสุขของสังคมและประเทศชาติ ซึ่งเป็นไปตามปณิธานของกระทรวงมหาดไทย ในการบำบัดทุกข์ บำรุงสุข อุดมสมบูรบูรณ์พูนสุข ของประชาชนสืบไป

ที่มา : https://www.thaigov.go.th/news/contents/details/87191