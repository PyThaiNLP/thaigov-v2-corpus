รัฐบาลไทย-ข่าวทำเนียบรัฐบาล-สำนักงานปลัดกระทรวงกลาโหมจัดกิจกรรมปฏิบัติธรรมเทิดทูนสถาบันพระมหากษัตริย์ถวายเป็นพระราชกุศลแด่ สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง


วันศุกร์ที่ 16 สิงหาคม 2567
สำนักงานปลัดกระทรวงกลาโหมจัดกิจกรรมปฏิบัติธรรมเทิดทูนสถาบันพระมหากษัตริย์ถวายเป็นพระราชกุศลแด่ สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง
วันพฤหัสบดีที่ ๑๕ สิงหาคม ๒๕๖๗ เวลา ๐๙.๐๐ นาฬิกา พลเอก สนิธชนก สังขจันทร์ ปลัดกระทรวงกลาโหม เป็นประธานในพิธีเปิดกิจกรรมปฏิบัติธรรมเทิดทูนสถาบันพระมหากษัตริย์ ถวายเป็นพระราชกุศลแด่ สมเด็จพระนางเจ้าสิริกิติ์พระบรมราชินีนาถ พระบรมราชชนนีพันปีหลวง
เนื่องในโอกาส มหามงคลเฉลิมพระชนมพรรษา ๑๒ สิงหาคม ๒๕๖๗ ณ ห้องพระธรรมนำสุข อาคารเทิดราชา ชั้น ๙ สำนักงานปลัดกระทรวงกลาโหม (พื้นที่ศรีสมาน) โดยมี พระวิปัสสนาจารย์ นำปฏิบัติธรรม และกำลังพลจากสำนักงานปลัดกระทรวงกลาโหม ร่วมกิจกรรม
สำหรับการจัดกิจกรรมปฏิบัติธรรมเทิดทูนสถาบันพระมหากษัตริย์ในครั้งนี้ จัดขึ้นเพื่อเป็นการแสดงออกถึงความจงรักภักดีต่อสถาบันพระมหากษัตริย์ที่ทรงมีคุณูปการต่อพสกนิกรชาวไทยอย่างหาที่สุดมิได้ ตลอดจนให้กำลังพลได้ใช้เวลาในการปฏิบัติธรรมเพื่อพัฒนาจิตใจ ซึ่งมีกระบวนการ และขั้นตอนที่ก่อให้เกิดสติ สมาธิ และปัญญา เป็นการบำเพ็ญบารมีอย่างหนึ่งที่ทำให้ผู้ปฏิบัติสามารถปรับเปลี่ยนพฤติกรรมของตนเองโดยการนำหลักธรรมมาใช้ในการดำเนินชีวิต การนำธรรมะไปใช้ครองตน ครองคน และครองงาน อันจะเป็นประโยชน์ทั้งต่อตนเอง สังคม และประเทศชาติต่อไป

ที่มา : https://www.thaigov.go.th/news/contents/details/87182