รัฐบาลไทย-ข่าวทำเนียบรัฐบาล-ยืนยันแอปฯ ทางรัฐ ไม่เก็บข้อมูลปชช. ไว้ที่แอปฯ มีความปลอดภัยของระบบและข้อมูลตามมาตรฐานสากล


วันอังคารที่ 13 สิงหาคม 2567
ยืนยันแอปฯ ทางรัฐ ไม่เก็บข้อมูลปชช. ไว้ที่แอปฯ มีความปลอดภัยของระบบและข้อมูลตามมาตรฐานสากล
.....
ยืนยันแอปฯ ทางรัฐ ไม่เก็บข้อมูลปชช. ไว้ที่แอปฯ มีความปลอดภัยของระบบและข้อมูลตามมาตรฐานสากล
.
สำนักงานพัฒนารัฐบาลดิจิทัล (องค์การมหาชน) หรือ DGA เผยแพร่ข้อมูลยืนยันความปลอดภัย แอปฯ ทางรัฐ และระบบงานต่าง ๆ ที่เกี่ยวข้อง เพื่อสร้างความมั่นใจในการใช้งานให้กับประชาชน
.
- ทางรัฐ คือ Application ที่พัฒนาขึ้นเพื่อเป็นศูนย์กลางบริการภาครัฐสำหรับประชาชน เชื่อมข้อมูล และบริการจากส่วนราชการต่าง ๆ มาไว้ในที่เดียวกัน ให้ประชาชนใช้บริการออนไลน์ของภาครัฐได้ในแอปฯ เดียว รวมถึงเป็นช่องทางลงทะเบียนเข้าร่วมโครงการเติมเงิน 10,000 บาทผ่าน Digital Wallet
- การเข้าใช้งานแอปฯ ทางรัฐ จำเป็นต้องพิสูจน์ตัวตนของผู้เข้าใช้งานแอปฯ หรือที่เรียกว่าการทำ KYC (Know Your Customer) โดยให้ประชาชนผู้นั้นถ่ายภาพใบหน้า และภาพบัตรประชาชนของตนเอง เพื่อเปรียบเทียบกับภาพใบหน้าและข้อมูลบัตรประชาชนที่มีอยู่ในระบบของภาครัฐว่าตรงกันหรือไม่ เพื่อป้องกันไม่ให้บุคคลอื่นเข้าถึงข้อมูลของประชาชนผู้นั้น หรือสวมสิทธิ์
- แอปฯ ทางรัฐไม่ได้เก็บข้อมูลประชาชนจากหน่วยงานต้นทางมาไว้ที่แอปฯ ทางรัฐ เป็นเพียงช่องทางการเชื่อมโยงข้อมูลและบริการจากหน่วยงานต้นทาง
- ข้อมูลส่วนบุคคลที่แสดงในแอปฯ สามารถเข้าถึงได้เฉพาะเจ้าของข้อมูล และผู้มีอำนาจตามกฎหมายในการเข้าถึงข้อมูลเท่านั้น
- ยืนยัน แอปฯ ทางรัฐมีมาตรการรักษาปลอดภัยของระบบและข้อมูล โดยทีมวิศวกรผู้เชี่ยวชาญ
- แอปฯ ทางรัฐ ยังไม่มีการเชื่อมกับบัญชีธนาคารและไม่มีการเก็บข้อมูลบัญชีธนาคารของประชาชนแต่อย่างใด
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/87091