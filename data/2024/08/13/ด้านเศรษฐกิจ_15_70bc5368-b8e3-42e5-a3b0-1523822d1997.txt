รัฐบาลไทย-ข่าวทำเนียบรัฐบาล-รองปลัด กษ. เป็นประธานการคณะอนุกรรมการพิจารณาแผนงานหรือโครงการที่ใช้เงินกองทุนจัดรูปที่ดิน ครั้งที่ 4/2567


วันอังคารที่ 13 สิงหาคม 2567
รองปลัด กษ. เป็นประธานการคณะอนุกรรมการพิจารณาแผนงานหรือโครงการที่ใช้เงินกองทุนจัดรูปที่ดิน ครั้งที่ 4/2567
รองปลัด กษ. เป็นประธานการคณะอนุกรรมการพิจารณาแผนงานหรือโครงการที่ใช้เงินกองทุนจัดรูปที่ดิน ครั้งที่ 4/2567
นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ เป็นประธานการคณะอนุกรรมการพิจารณาแผนงานหรือโครงการที่ใช้เงินกองทุนจัดรูปที่ดิน ครั้งที่ 4/2567 โดยมีนายสุรพงศ์ เจริญการยนต์ ผู้อำนวยการสำนักงานจัดรูปที่ดินกลาง และนายกิตติพร ฉวีสุข ผู้เชี่ยวชาญด้านวิศวกรรมชลประทาน (ด้านการจัดรูปที่ดินเพื่อเกษตรกรรม) และผู้แทนหน่วยงานที่เกี่ยวข้องเข้าร่วมประชุม ณ ห้องประชุม SWOC กรมชลประทาน สามเสน และผ่านระบบ VDO Conference ซึ่งสามารถสรุปผลการประชุมได้ดังนี้
1. ที่ประชุมรับทราบ ปฏิทินการประชุมของคณะอนุกรรมการพิจารณาแผนงานหรือโครงการที่ใช้เงินกองทุนจัดรูปที่ดิน ตามกรอบหลักเกณฑ์การประเมินผลการดำเนินงานทุนหมุนเวียน ประจำปีบัญชี 2568 และฝ่ายเลขานุการฯ จะได้รายงานผลการดำเนินงานให้คณะกรรมการจัดรูปที่ดินกลางทราบต่อไป
2. ที่ประชุมพิจารณาและให้ความเห็นชอบเงินค่าใช้จ่ายตามแผนงานและโครงการจัดรูปที่ดินและจัดระบบน้ำเพื่อเกษตรกรรม ปี 2568 วงเงิน 1,335,000,000 บาท ประกอบด้วย งานก่อสร้างจัดรูปที่ดิน งานก่อสร้างจัดระบบน้ำเพื่อเกษตรกรรม งานปรับปรุงจัดรูปที่ดิน และงานปรับปรุงจัดระบบน้ำเพื่อเกษตรกรรม
3. ที่ประชุมพิจารณาอนุมัติ และให้ความเห็นชอบผลการดำเนินงานของกองทุนจัดรูปที่ดิน ประจำบัญชี 2567 (ไตรมาส 3) จำนวน 5 ด้าน ได้แก่ ด้านการเงิน ด้านไม่ใช่การเงินตามวัตถุประสงค์และภารกิจของทุนหมุนเวียน ระบบบริหารความเสี่ยง ระบบบริหารจัดการสารสนเทศ และระบบบริหารทรัพยากรบุคคล โดยให้ฝ่ายเลขานุการฯ นำความเห็นของผู้แทนกรมบัญชีกลาง อนุกรรมการ ไปดำเนินการ และรายงานผลการดำเนินงานให้คณะกรรมการจัดรูปที่ดินกลางทราบต่อไป
4. ที่ประชุมรับทราบ ร่างตัวชี้วัดการประเมินผลการดำเนินงานกองทุนจัดรูปที่ดิน ประจำปีบัญชี 2568 โดยให้ฝ่ายเลขานุการฯ นำความเห็นของผู้แทนกรมบัญชีกลาง อนุกรรมการ ไปพิจารณาปรับปรุง ก่อนจะดำเนินการจัดให้มีการประชุมร่วม 3 ฝ่าย ระหว่างกรมบัญชีกลาง บริษัทที่ปรึกษา (บริษัท ทริส คอร์ปอเรชั่น จำกัด) และผู้แทนกองทุนหมุนเวียนเพื่อหารือร่างตัวชี้วัดต่อไป

ที่มา : https://www.thaigov.go.th/news/contents/details/87110