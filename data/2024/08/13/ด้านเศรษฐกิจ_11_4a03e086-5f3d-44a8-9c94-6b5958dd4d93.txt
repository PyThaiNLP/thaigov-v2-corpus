รัฐบาลไทย-ข่าวทำเนียบรัฐบาล-ผู้ตรวจฯ ศุภกิจ ลงพื้นที่ติดตามการดำเนินงานตามนโยบายฯ การส่งเสริมและพัฒนาอุตสาหกรรมในพื้นที่จังหวัดบุรีรัมย์ และสุรินทร์


วันอังคารที่ 13 สิงหาคม 2567
13/08/2567
พิมพ์
ผู้ตรวจฯ ศุภกิจ ลงพื้นที่ติดตามการดำเนินงานตามนโยบายฯ การส่งเสริมและพัฒนาอุตสาหกรรมในพื้นที่จังหวัดบุรีรัมย์ และสุรินทร์
ผู้ตรวจฯ ศุภกิจ ลงพื้นที่ติดตามการดำเนินงานตามนโยบายฯ การส่งเสริมและพัฒนาอุตสาหกรรมในพื้นที่จังหวัดบุรีรัมย์ และสุรินทร์
วันที่ 9  สิงหาคม 2567 นายศุภกิจ บุญศิริ ผู้ตรวจราชการกระทรวงอุตสาหกรรม ลงพื้นที่ติดตามการดำเนินงานตามนโยบายฯ การส่งเสริมและพัฒนาอุตสาหกรรมในพื้นที่ และติดตามโครงการเพิ่มประสิทธิภาพการกำกับ ดูแล และส่งเสริมการประกอบการเหมืองแร่ ตามแนวอุตสาหกรรมวิถีใหม่ “เหมืองแร่ดี คู่ชุมชน” ประจำปีงบประมาณ พ.ศ. 2567 ณ สำนักงานอุตสาหกรรมจังหวัดบุรีรัมย์ และสำนักงานอุตสาหกรรมจังหวัดสุรินทร์ โดยสำนักงานอุตสาหกรรมได้รายงานการดำเนินโครงการเพิ่มประสิทธิภาพการกำกับ ดูแล และส่งเสริมการประกอบการเหมืองแร่ รายงานผลการดำเนินงานภาพรวมการเบิกจ่ายงบประมาณ การกำกับดูแลสถานประกอบการโรงงาน/เหมืองแร่ ผ่านระบบ I-Auditor การผลักดันการแก้ไขผังเมืองรวมของจังหวัด ข้อกฎหมายที่ยังต้องสร้างทำความเข้าใจกับสถานประกอบการในพื้นที่ ผู้ตรวจราชการฯ ได้ให้ข้อเสนอแนะกับสำนักงานฯ ทำงานเชิงรุกทั้งการพิจารณาอนุมัติ อนุญาต (e-License) พร้อมเน้นย้ำให้สำนักงานฯ ทำงานเชิงบูรณาการร่วมกับหน่วยงานอื่นที่มีบทบาทต่างกันในระดับพื้นที่เพื่อให้เกิดผลสัมฤทธิ์อย่างเป็นรูปธรรม การดึงภาคเอกชนอุตสาหกรรมร่วมกันแสดงความรับผิดชอบต่อสังคม (CSR) โดยเฉพาะการให้ความสำคัญต่อการรับผิดชอบต่อสังคมและสิ่งแวดล้อมของภาคอุตสาหกรรม  ให้เกิดอุตสาหกรรมรวมใจ ทำงานร่วมกันระหว่างหน่วยงานภาครัฐ ภาคอุตสาหกรรม และชุมชน
จากนั้น ผู้ตรวจราชการฯ พร้อมคณะ ได้ลงพื้นที่ตรวจเยี่ยม บริษัท หินเพชร จำกัด ประกอบกิจการทำเหมืองหินเพื่อการอุตสาหกรรม ในพื้นที่จังหวัดบุรีรัมย์ ซึ่งเป็นสถานประกอบการเหมืองแร่ตัวอย่างที่มีการประกอบการที่ดี คำนึงถึงความปลอดภัยและสิ่งแวดล้อม พร้อมดูแลช่วยเหลือชุมชนโดยรอบ ผ่านโครงการ/กิจกรรมอุตสาหกรรมร่วมใจในการดูแลสังคม ชุมชน ทั้งนี้ บริษัทฯ ได้เป็นส่วนหนึ่งในการขับเคลื่อนโครงการ ขุมเหมืองช่วยภัยแล้ง ซึ่งมีความพร้อมหากมีความต้องการนำน้ำจากเหมืองเก่ามาผลิตเป็นน้ำประปา ช่วยเหลือประชาชนในฤดูแล้งต่อไป และได้ลงพื้นที่ตรวจเยี่ยมการประกอบกิจการโรงงานอุตสาหกรรมในพื้นที่จังหวัดห้างหุ้นส่วนจำกัด โรงงานโม่บดย่อยหินมุ่งเจริญ เพื่อให้การกำกับดูแล เป็นไปตามกฎหมายส่งเสริมและพัฒนาสถานประกอบการในพื้นที่ โดยใช้หลักความปลอดภัยการดูแลสังคม และสิ่งแวดล้อม และติดตามสถานประกอบการที่เข้าร่วมโครงการเสริมสร้างศักยภาพผู้ประกอบการอุตสาหกรรมสู่การแข่งขันเศรษฐกิจวิถีใหม่ ณ ห้างหุ้นส่วนจำกัดพลายบัวบาน โดยมีนายวรัญญู  เหมือนรัตน์ ผู้จัดการฯ ให้การต้อนรับ พาชมช้างภายในซุ้มช้างพลายบัวบาน และนำชมโรงกลั่นสุราชุมชน โดยหารือ ต่อยอดผลิตภัณฑ์ ให้ได้รับการรับรองมาตรฐานผลิตภัณฑ์ชุมชน (มผช.) และการผลิตโดยนำวัตถุดิบโดยใช้วัตถุดิบในพื้นที่เพื่อกระจายรายได้สู่ชุมชน
นอกจากนั้น วันที่ 10 สิงหาคม 2567  ผู้ตรวจฯ ศุภกิจ บุญศิริ พร้อมคณะฯ เยี่ยมชมและให้กำลังใจผู้ประกอบการ โดยผลิตภัณฑ์ที่นำมาจำหน่ายได้รับการรับรองมาตรฐานผลิตภัณฑ์ชุมชน (มผช.) ณ ตลาดนัดผ้าไหมสุรินทร์  บริเวณลานหน้าที่ว่าการอำเภอเมืองสุรินทร์ ตำบลในเมือง อำเภอเมืองสุรินทร์ จังหวัดสุรินทร์ และลงพื้นที่เยี่ยมชมวิสาหกิจชุมชนโคขุนสุรินทร์โกเบครบวงจร ตำบลสลักได อำเภอเมืองสุรินทร์ จังหวัดสุรินทร์ ที่เข้าร่วม โครงการค่าใช้จ่ายแปรรูปสินค้าเกษตรอุตสาหกรรม 1 จังหวัด 1 ชุมชน (One Province One Agro-Industrial Community : OPOAI-C) เพื่อติดตามผลการดำเนินงาน โดยมีนางเคียงเดือน สงวนชื่อ ประธานวิสาหกิจชุมชน ให้การต้อนรับ พาชมกระบวนการเลี้ยงโคขุนสายพันธุ์ไทยวากิว เลี้ยงด้วยธัญพืช และข้าวหอมมะลิ โดยปัจจุบันกลุ่มมีการพัฒนาการเลี้ยงโคอย่างเป็นระบบสมาชิกมากว่า 120 ราย เครือข่ายเกษตรกรผู้เลี้ยงในพื้นที่ และเป็นจุดแลกเปลี่ยนเรียนรู้ และสถานศึกษาดูงานผู้สนใจการเลี้ยงโคขุน สายพันธุ์ไทยวากิว และทางกลุ่มยังมีความต้องการแปรรูปเศษเนื้อวากิวที่เหลือจากการส่งขายเพื่อเพิ่มมูลค่าให้มากขึ้น

ที่มา : https://www.thaigov.go.th/news/contents/details/87095