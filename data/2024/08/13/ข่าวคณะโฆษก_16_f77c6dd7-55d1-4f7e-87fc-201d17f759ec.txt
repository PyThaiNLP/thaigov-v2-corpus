รัฐบาลไทย-ข่าวทำเนียบรัฐบาล-ครม. รับทราบผลการพิจารณาญัตติด่วน เรื่อง ขอให้สภาผู้แทนราษฎรพิจารณาศึกษาหาแนวทางการแก้ไขปัญหาน้ำท่วมและมาตรการเยียวยาผู้ได้รับผลกระทบอย่างเร่งด่วนของสภาผู้แทนราษฎร 


วันอังคารที่ 13 สิงหาคม 2567
13/08/2567
พิมพ์
ครม. รับทราบผลการพิจารณาญัตติด่วน เรื่อง ขอให้สภาผู้แทนราษฎรพิจารณาศึกษาหาแนวทางการแก้ไขปัญหาน้ำท่วมและมาตรการเยียวยาผู้ได้รับผลกระทบอย่างเร่งด่วนของสภาผู้แทนราษฎร
ครม. รับทราบผลการพิจารณาญัตติด่วน เรื่อง ขอให้สภาผู้แทนราษฎรพิจารณาศึกษาหาแนวทางการแก้ไขปัญหาน้ำท่วมและมาตรการเยียวยาผู้ได้รับผลกระทบอย่างเร่งด่วนของสภาผู้แทนราษฎร
วันที่ 13 สิงหาคม 2567 นางรัดเกล้า อินทวงศ์ สุวรรณคีรี รองโฆษกประจำสำนักนายกรัฐมนตรี เปิดเผยว่า ที่ประชุม ครม. (13 สิงหาคม 2567) มีมติรับทราบผลการพิจารณาศึกษาหาแนวทางการแก้ไขปัญหาน้ำท่วมและมาตรการเยียวยาผู้ได้รับผลกระทบอย่างเร่งด่วน ตามที่สำนักงานทรัพยากรน้ำแห่งชาติ (สทนช.) เสนอ และแจ้งให้สำนักงานเลขาธิการสภาผู้แทนราษฎรทราบต่อไป
รองโฆษกประจำสำนักนายกรัฐมนตรีกล่าวว่า สทนช. ได้เสนอผลการพิจารณาญัตติด่วน เรื่อง ขอให้สภาผู้แทนราษฎรพิจารณาศึกษาหาแนวทางการแก้ไขปัญหาน้ำท่วมและมาตรการเยียวยาผู้ได้รับผลกระทบอย่างเร่งด่วนของสภาผู้แทนราษฎร ซึ่งได้พิจารณาร่วมกับหน่วยงานที่เกี่ยวข้องแล้ว โดยสรุปผลการพิจารณาว่า สทนช. ได้บูรณาการหน่วยงานที่เกี่ยวข้องจัดทำมาตรการรับมือฤดูฝน ปี 2566 เพื่อเป็นการป้องกันและลดผลกระทบที่จะเกิดจากปัญหาอุทกภัยที่อาจส่งผลให้ประชาชนได้รับความเดือดร้อน ซึ่ง ครม. เห็นชอบกับมาตรการดังกล่าวด้วยแล้วเมื่อวันที่ 9 พฤษภาคม 2566 และได้มีการจัดทำมาตรการรองรับสถานการณ์เอลนีโญ แผนการป้องกันการเกิดโรคระบาดจากภัยพิบัติด้านน้ำ การเตรียมแผนสำรองในพื้นที่ภัยพิบัติด้านสาธารณสุขและการจัดการสุขาภิบาลระหว่างเกิดภัยพิบัติและภายหลังภัยพิบัติ รวมถึงมาตรการเยียวยาผู้ได้รับผลกระทบ ซึ่งแนวทางการแก้ไขปัญหาดังกล่าว สทนช. และหน่วยงานที่เกี่ยวข้องมากกว่า 50 หน่วยงานได้ร่วมกันกำหนดแนวทาง ค่าเป้าหมาย ตัวชี้วัด กลยุทธ์ แผนงานร่วมกัน เพื่อเป็นกรอบแนวทางการแก้ไขปัญหาด้านทรัพยากรน้ำของประเทศในระยะ 20 ปี ภายใต้กรอบการพัฒนาทั้ง 5 ด้าน ได้แก่ การจัดการน้ำอุปโภคบริโภค การสร้างความมั่นคงของน้ำภาคการผลิต การจัดการน้ำท่วมและอุทกภัย การอนุรักษ์และฟื้นฟูระบบนิเวศทรัพยากรน้ำ และการบริหารจัดการ

ที่มา : https://www.thaigov.go.th/news/contents/details/87100