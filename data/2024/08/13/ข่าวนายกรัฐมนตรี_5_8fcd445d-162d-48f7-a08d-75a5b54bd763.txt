รัฐบาลไทย-ข่าวทำเนียบรัฐบาล-นายกฯ เผย ไม่ปรับ ครม.เดือนนี้ ระบุ พรรครวมไทยสร้างชาติส่งชื่อขอปรับ ครม. มาแล้ว


วันอังคารที่ 13 สิงหาคม 2567
13/08/2567
พิมพ์
นายกฯ เผย ไม่ปรับ ครม.เดือนนี้ ระบุ พรรครวมไทยสร้างชาติส่งชื่อขอปรับ ครม. มาแล้ว
นายกฯ เผย ไม่ปรับ ครม.เดือนนี้ ระบุ พรรครวมไทยสร้างชาติส่งชื่อขอปรับ ครม. มาแล้ว
วันนี้ (13 สิงหาคม 2567) เวลา 11.30 น. ณ บริเวณโถงกลาง ชั้น 1  ตึกบัญชาการ 1 ทำเนียบรัฐบาล นายเศรษฐา ทวีสิน นายกรัฐมนตรี กล่าวภายหลังการประชุมคณะรัฐมนตรีถึงกรณีที่นายภูมิธรรม เวชยชัย รองนายกรัฐมนตรีและรัฐมนตรีว่าการกระทรวงพาณิชย์หารือกับบรรดาแกนนำพรรคร่วมรัฐบาล เมื่อวันที่ 12 สิงหาคมที่ผ่านมา มีความคืบหน้าเรื่องปรับ ครม.หรือไม่ ว่า ไม่มี ยังไม่มีการส่งสัญญาณใด ๆ แต่ยอมรับว่า พรรครวมไทยสร้างชาติได้ส่งหนังสือมาเรียบร้อยแล้ว แต่อย่างที่ตนได้บอกไปว่า เดือนสิงหาคมนี้มีเรื่องเยอะ ต้องให้เกียรติก่อน ถ้าจะไปปรับตอนนี้คงไม่มีความเหมาะสม
ส่วนจะมีการปรับหลังเดือนสิงหาคมหรือไม่ นายกรัฐมนตรี กล่าวว่า ต้องมีการพูดคุยกันอีกที ว่า เหตุการณ์ที่เกิดขึ้นในอดีต ที่มีรัฐมนตรีบางคนที่น้อยใจและลาออกไป ถ้าเสนอเข้ามาจะอยู่ตรงไหน และเกิดปัญหาเดิมอีกหรือไม่ เราอยู่ด้วยกันต้องพูดคุยกัน

ที่มา : https://www.thaigov.go.th/news/contents/details/87061