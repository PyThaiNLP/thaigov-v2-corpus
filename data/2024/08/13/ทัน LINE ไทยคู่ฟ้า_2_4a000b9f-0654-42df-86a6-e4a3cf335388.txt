รัฐบาลไทย-ข่าวทำเนียบรัฐบาล-นายกฯ สั่งการเร่งแก้ปัญหาสารเคมีรั่วไหล 7 พื้นที่ กำหนดมาตรการชัดเจนไม่ให้เกิดเหตุการณ์ซ้ำ


วันอังคารที่ 13 สิงหาคม 2567
นายกฯ สั่งการเร่งแก้ปัญหาสารเคมีรั่วไหล 7 พื้นที่ กำหนดมาตรการชัดเจนไม่ให้เกิดเหตุการณ์ซ้ำ
......
นายกฯ สั่งการเร่งแก้ปัญหาสารเคมีรั่วไหล 7 พื้นที่ กำหนดมาตรการชัดเจนไม่ให้เกิดเหตุการณ์ซ้ำ
.
นายกรัฐมนตรี ห่วงใยความเดือดร้อนของประชาชนในพื้นที่ที่ได้รับผลกระทบจากปัญหาสารเคมีรั่วไหล โดยมอบหมายให้กระทรวงอุตสาหกรรมร่วมกับหน่วยงานที่เกี่ยวข้องเร่งรัดกำหนดมาตรการที่ชัดเจนและครอบคลุมทุกขั้นตอน เพื่อการควบคุมสถานการณ์และผลกระทบต่าง ๆ ให้เกิดความปลอดภัยต่อประชาชนและสังคมโดยรวม และป้องกันไม่ให้เกิดเหตุการณ์ในลักษณะดังกล่าวอีก
.
ล่าสุด กระทรวงอุตสาหกรรมร่วมมือกับกระทรวงทรัพยากรธรรมชาติและสิ่งแวดล้อม วางแนวทางการจัดการปัญหาสารเคมีรั่วไหล จำนวน 7 พื้นที่ ในจังหวัดระยอง พระนครศรีอยุธยา นครราชสีมา และเพชรบูรณ์ เพื่อบรรเทาผลกระทบต่อประชาชนและสิ่งแวดล้อมอย่างเร่งด่วน พร้อมเสนอให้พื้นที่ที่มีการลักลอบทิ้งของเสียและกากอุตสาหกรรมดังกล่าวเป็นเขตควบคุมมลพิษ เพื่อเข้าสู่กระบวนการฟื้นฟูพื้นที่และเยียวยาประชาชนที่ได้รับผลกระทบ เสนอต่อคณะกรรมการสิ่งแวดล้อมแห่งชาติพิจารณาต่อไป
.
นอกจากนี้ ยังได้ร่วมมือกับหน่วยงานที่เกี่ยวข้องจัดโครงการ “อุตสาหกรรมรวมใจ” บรรเทาความเดือดร้อนให้ชาวบ้านในพื้นที่ในเบื้องต้น เช่น การมอบถุงยังชีพและหน้ากากอนามัย การกำจัดบำบัดของเสีย รวมถึงการสนับสนุนอุปกรณ์ และบุคลากร เพื่อแก้ไขปัญหาและบรรเทาความเดือดร้อนให้แก่ประชาชนให้ได้มากที่สุด
.
อ่านเพิ่มเติม คลิก >> https://www.thaigov.go.th/news/contents/details/86848
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/87092