รัฐบาลไทย-ข่าวทำเนียบรัฐบาล-วธ.สร้างภูมิคุ้มกันทางสังคมให้เด็กเยาวชนและประชาชน จัดกิจกรรม Muketing : “มูแต่รู้” รู้เท่าทันความเชื่อและพลังศรัทธาในสังคมไทย


วันอังคารที่ 13 สิงหาคม 2567
วธ.สร้างภูมิคุ้มกันทางสังคมให้เด็กเยาวชนและประชาชน จัดกิจกรรม Muketing : “มูแต่รู้” รู้เท่าทันความเชื่อและพลังศรัทธาในสังคมไทย
วธ.สร้างภูมิคุ้มกันทางสังคมให้เด็กเยาวชนและประชาชน จัดกิจกรรม Muketing : “มูแต่รู้” รู้เท่าทันความเชื่อและพลังศรัทธาในสังคมไทย ดึงคนดัง - ผู้เชี่ยวชาญด้านสื่อ - นักการตลาดดิจิทัล มาเล่าเรื่องมูให้รู้จริง - แนะเทคนิครู้เท่าทันสื่อ รู้เท่าทันกลลวง
วธ.สร้างภูมิคุ้มกันทางสังคมให้เด็กเยาวชนและประชาชน จัดกิจกรรม Muketing : “มูแต่รู้” รู้เท่าทันความเชื่อและพลังศรัทธาในสังคมไทย ดึงคนดัง - ผู้เชี่ยวชาญด้านสื่อ - นักการตลาดดิจิทัล มาเล่าเรื่องมูให้รู้จริง - แนะเทคนิครู้เท่าทันสื่อ รู้เท่าทันกลลวง - ไม่ตกเป็นเหยื่อของศรัทธาลวงในยุคปัจจุบัน  พร้อมเปิดเวทีแลกเปลี่ยนความเห็นสถานการณ์สื่อผ่านละครถกแถลง
นางยุพา ทวีวัฒนะกิจบวร ปลัดกระทรวงวัฒนธรรม กล่าวว่า สำนักงานปลัดกระทรวงวัฒนธรรม โดยกองเฝ้าระวังทางวัฒนธรรมในฐานะหน่วยงานหลักที่มีบทบาทหน้าที่ในการส่งเสริม สนับสนุนและเป็นสื่อกลางในการถ่ายทอดค่านิยมและวัฒนธรรมอันดีงามให้เป็นที่แพร่หลายในสังคม ตลอดจนสร้างการมีส่วนร่วมในการรณรงค์สร้างภูมิคุ้มกันทางสังคมและเฝ้าระวังทางวัฒนธรรม ประกอบกับ ประเทศไทยมีความหลากหลายทางสังคมหรือมีความเป็น “พหุวัฒนธรรม” ที่เกิดการผสมผสานระหว่างความเชื่อในมิติต่าง ๆ จนกระทั่งปัจจุบันได้รับอิทธิพลในหลายด้าน รวมทั้งความเป็นอยู่ วิถีชีวิต ดังนั้นการพัฒนาสังคมที่มีความหลากหลายทางความเชื่อและวัฒนธรรม มีความจำเป็นอย่างยิ่งที่เยาวชน ตลอดจนสังคมต้องมีความตระหนักรู้เกี่ยวกับสื่อและความเชื่อที่ถูกนำเสนอผ่านช่องทางต่าง ๆ รวมถึงการใช้วิจารณญาณในการรับสื่อ เพื่อลดความเสี่ยงและป้องกันตนเองจากผลกระทบของสื่อ สามารถเข้าถึง เข้าใจ และใช้สื่ออย่างมีประสิทธิภาพในบริบทและสถานการณ์ปัจจุบัน
ปลัด วธ. กล่าวอีกว่า วธ.จัดกิจกรรม Muketing : “มูแต่รู้” รู้เท่าทันความเชื่อและพลังศรัทธาในสังคมไทย ในวันที่ 13 สิงหาคม 2567 ณ หอศิลป์แห่งชาติ กระทรวงวัฒนธรรม โดยจัดในรูปแบบผสมผสาน (hybrid)  ซึ่งกลุ่มเป้าหมายเข้าร่วมกิจกรรม ณ หอศิลป์แห่งชาติ กระทรวงวัฒนธรรมและผ่านทางออนไลน์ไม่น้อยกว่า 1,500 คน นอกจากนี้ได้เชิญผู้เชี่ยวชาญ นักวิชาการด้านสื่อ อินฟลูเอนเซอร์ ร่วมแลกเปลี่ยนประสบการณ์ถ่ายทอดเรื่องราว ตลอดจนทำกิจกรรม workshop ณ หอศิลป์แห่งชาติ และสามารถเข้าร่วมกิจกรรมรูปแบบออนไลน์ผ่าน Live ทางเพจ Facebook กระทรวงวัฒนธรรม
“กิจกรรมที่จัดขึ้นในครั้งนี้ เพื่อสร้างภูมิคุ้มกันทางสังคมในมิติวัฒนธรรมให้แก่ภาคส่วนต่าง ๆ ในสังคมเผยแพร่ข้อมูลข่าวสารที่เป็นประโยชน์ในการรู้เท่าทันสังคมโลก และตระหนักรู้ในสถานการณ์ที่นำเสนอเกี่ยวกับความศรัทธา ความเชื่อ การลวงหลอกให้เชื่อผ่านพิธีกรรมหรือเหตุการณ์ต่าง ๆ ตลอดจนนำไปสู่ความสัมพันธ์ระหว่างบุคคล ครอบครัว เพื่อน ชุมชนและสังคมในอนาคต ผ่านการทำกิจกรรมสุดพิเศษ รวมคนดัง เฝ้าระวังสื่อ เล่าเรื่องมู ให้รู้จริง อาทิ การสัมภาษณ์พูดคุยเรื่องราวความเชื่อ กับหมอบี ทูตสื่อวิญญาณ ร่วมกับนักการตลาดดิจิทัล และผู้เชี่ยวชาญด้านสื่อ ผู้อยู่เบื้องหลังหนังในดวงใจอย่างแฟนฉัน และทำกิจกรรม workshop ผ่านละครถกแถลง โดยเลือกสถานการณ์ความศรัทธา ความเชื่อ ที่เกิดขึ้นในสังคมปัจจุบัน มาจัดทำละครและแลกเปลี่ยนเรียนรู้ร่วมกัน อีกทั้งกิจกรรมมองสื่ออย่างรู้เท่าทัน นำเสนอเรื่อราวความเชื่อ ความศรัทธาที่คิดว่าเป็น Muketing” ปลัดกระทรวงวัฒนธรรมกล่าว
อย่างไรก็ตาม ผู้เข้าร่วมกิจกรรม ณ หอศิลป์แห่งชาติ กระทรวงวัฒนธรรมได้จะร่วมกันเขียนข้อความแบ่งปันความคิดสร้างสรรค์ เพื่อเป็นสัญลักษณ์ของการผลิดอกออกผล การรู้เท่าทันสื่อ และไม่ตกเป็นเหยื่อของศรัทธาลวง ทั้งนี้ สามารถสอบถามข้อมูลเพิ่มเติมได้ที่ สายด่วนวัฒนธรรม 1765

ที่มา : https://www.thaigov.go.th/news/contents/details/87086