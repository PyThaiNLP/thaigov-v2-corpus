รัฐบาลไทย-ข่าวทำเนียบรัฐบาล-นายกฯ หนุนมาตรการการเงิน SMEs ฮาลาล มุ่งผลักดันสินค้าฮาลาลไทยสู่ตลาดโลก


วันอังคารที่ 13 สิงหาคม 2567
นายกฯ หนุนมาตรการการเงิน SMEs ฮาลาล มุ่งผลักดันสินค้าฮาลาลไทยสู่ตลาดโลก
......
นายกฯ หนุนมาตรการการเงิน SMEs ฮาลาล มุ่งผลักดันสินค้าฮาลาลไทยสู่ตลาดโลก
.
นายเศรษฐา ทวีสิน นายกรัฐมนตรี มุ่งขับเคลื่อนอุตสาหกรรมฮาลาลไทย เพื่อก้าวสู่การเป็นศูนย์กลางฮาลาลของอาเซียน (ASEAN Halal Hub) ภายในปี 2571 โดยสนับสนุนมาตรการทางการเงินเพื่อส่งเสริมผู้ประกอบการ SMEs ฮาลาลของไทย เชื่อมั่นว่าอุตสาหกรรมฮาลาลไทยจะสามารถบรรลุเป้าหมายในการขยายส่วนการตลาดของสินค้าฮาลาลไทยในตลาดโลกได้
.
ทั้งนี้ รัฐบาล โดยธนาคารเพื่อการส่งออกและนำเข้าแห่งประเทศไทย (EXIM Bank) ธนาคารอิสลามแห่งประเทศไทย (ibank) และหน่วยงานที่เกี่ยวข้อง ได้ทำบันทึกข้อตกลงความร่วมมือ “โครงการส่งเสริมและสนับสนุนผู้ประกอบการสินค้าฮาลาลสู่การส่งออก” เพื่อสนับสนุนผู้ประกอบการ SMEs ให้เข้าถึงแหล่งเงินทุนและเครื่องมือทางการเงินที่ช่วยบริหารจัดการความเสี่ยงด้านการค้าและการลงทุนระหว่างประเทศ โดยคาดการณ์ว่าการให้บริการด้านสินเชื่อและประกันความเสี่ยงในปี 2567 จะสร้างมูลค่าเศรษฐกิจการส่งออกได้เกือบ 10,000 ล้านบาท
.
นอกจากนี้ ธนาคารอิสลามแห่งประเทศไทยยังได้จัดโครงการสินเชื่อ IGNITE HALAL เพื่อสนับสนุนทางการเงินให้กับผู้ประกอบการ SMEs ใน 3 กลุ่มอุตสาหกรรม ได้แก่ อุตสาหกรรมการท่องเที่ยว อุตสาหกรรมอาหาร และอุตสาหกรรมการแพทย์และสุขภาพ เพื่ออำนวยความสะดวกให้แก่ผู้ประกอบการ SMEs ที่ไม่มีหลักทรัพย์ค้ำประกัน ให้สามารถเข้าถึงแหล่งเงินทุนฮาลาลได้
.
อ่านเพิ่มเติม คลิก >> https://www.thaigov.go.th/news/contents/details/86908
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/87094