รัฐบาลไทย-ข่าวทำเนียบรัฐบาล-นายก ฯ หนุนดูแลสุขภาพจิตเยาวชน สร้างพื้นที่ปลอดภัยต่อใจ ผ่านแอปฯ ‘อูก้า’ (ooca) ฟรี!


วันอังคารที่ 13 สิงหาคม 2567
นายก ฯ หนุนดูแลสุขภาพจิตเยาวชน สร้างพื้นที่ปลอดภัยต่อใจ ผ่านแอปฯ ‘อูก้า’ (ooca) ฟรี!
......
นายก ฯ หนุนดูแลสุขภาพจิตเยาวชน สร้างพื้นที่ปลอดภัยต่อใจ ผ่านแอปฯ ‘อูก้า’ (ooca) ฟรี!
.
นายเศรษฐา ทวีสิน นายกรัฐมนตรีและรัฐบาล ให้ความสำคัญต่อประเด็นปัญหาสุขภาพจิต ที่ส่งผลกระทบต่อเด็กและเยาวชนไทย ที่ยังขาดการเข้าถึงของหน่วยงานของรัฐในการให้คำปรึกษา โดยได้มอบหมายให้หน่วยงานที่เกี่ยวข้องนำนโยบายการส่งเสริมสุขภาพจิตสู่การปฏิบัติในสถานศึกษาอย่างเป็นรูปธรรม ให้สามารถช่วยเหลือนักเรียน นักศึกษา ให้ได้รับการดูแลสุขภาพจิตได้ทันต่อสถานการณ์
.
รัฐบาลโดยกระทรวงศึกษาธิการ กรมสุขภาพจิต สปสช. และมูลนิธิกำแพงพักใจ ประกาศความร่วมมือครั้งสำคัญในโครงการ “ที่พักใจให้เยาวชน” เพื่อสร้างพื้นที่ปลอดภัยและดูแลสุขภาพจิต นำร่องกลุ่มนักเรียน นักศึกษาอายุ 15 – 25 ปี ที่มีภูมิลำเนา หรือทำงานในเขตกรุงเทพฯ จำนวน 4,000 ราย ให้สามารถรับการปรึกษากับผู้เชี่ยวชาญด้านสุขภาพจิต เพื่อเป็นทางเลือกให้เยาวชน ที่มีภาวะเสี่ยงซึมเศร้า เข้าถึงบริการการประเมินสุขภาพจิตทางไกล (Tele-mental health) และลดค่าใช้จ่ายในการเดินทาง
.
เยาวชนคนไหนพร้อมเปิดใจ สามารถดาว์นโหลดแอปพลิเคชัน อูก้า (ooca) เพื่อเริ่มปรึกษาฟรีกับผู้เชี่ยวชาญได้ทันที ระยะเวลาให้บริการถึงเดือน มิ.ย. 68
.
อ่านเพิ่มเติม คลิก https://www.thaigov.go.th/news/contents/details/86902
#ไทยคู่ฟ้า #สื่อสารรัฐบาลไทย #ooca #ที่พักใจให้เยาวชน
-------------------

ที่มา : https://www.thaigov.go.th/news/contents/details/87093