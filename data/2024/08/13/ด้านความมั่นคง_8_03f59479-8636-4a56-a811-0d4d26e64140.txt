รัฐบาลไทย-ข่าวทำเนียบรัฐบาล-ผู้ว่าฯ ทุกจังหวัดทั่วประเทศ นำพสกนิกรร้อยรวมดวงใจแสดงความจงรักภักดีและสำนึกในพระมหากรุณาธิคุณ ร่วมจุดเทียนถวายพระพรชัยมงคล สมเด็จพระบรมราชชนนีพันปีหลวง เนื่องในโอกาสวันเฉลิมฯ


วันอังคารที่ 13 สิงหาคม 2567
13/08/2567
พิมพ์
ผู้ว่าฯ ทุกจังหวัดทั่วประเทศ นำพสกนิกรร้อยรวมดวงใจแสดงความจงรักภักดีและสำนึกในพระมหากรุณาธิคุณ ร่วมจุดเทียนถวายพระพรชัยมงคล สมเด็จพระบรมราชชนนีพันปีหลวง เนื่องในโอกาสวันเฉลิมฯ
ผู้ว่าฯ ทุกจังหวัดทั่วประเทศ นำพสกนิกรร้อยรวมดวงใจแสดงความจงรักภักดีและสำนึกในพระมหากรุณาธิคุณ ร่วมจุดเทียนถวายพระพรชัยมงคล สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสวันเฉลิมพระชนมพรรษา 12 สิงหาคม 2567
เมื่อวันที่ 12 ส.ค. 67 นายสุทธิพงษ์ จุลเจริญ ปลัดกระทรวงมหาดไทย เปิดเผยว่า เนื่องในโอกาสอันเป็นมหามงคลในวันเฉลิมพระชนมพรรษา สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง 12 สิงหาคม 2567 ซึ่งในช่วงค่ำวันนี้ ผู้ว่าราชการจังหวัดทุกจังหวัดทั่วประเทศ ได้นำประชาชนชาวไทยทุกหมู่เหล่า ร่วมพิธีถวายเครื่องราชสักการะและพิธีจุดเทียนถวายพระพรชัยมงคล เพื่อแสดงความจงรักภักดีและสำนึกในพระมหากรุณาธิคุณ อาทิ
1. จังหวัดจันทบุรี ที่ศาลาเฉลิมพระเกียรติ สมเด็จพระเจ้าตากสินมหาราช อำเภอเมืองจันทบุรี นายมนต์สิทธิ์ ไพศาลธนวัฒน์ ผู้ว่าราชการจังหวัดจันทบุรี เป็นประธานพิธีถวายเครื่องราชสักการะและวางพานพุ่ม และพิธีจุดเทียนถวายพระพรชัยมงคล เนื่องในโอกาสวันเฉลิมพระชนมพรรษา สมเด็จพระนางเจ้าสิริกิติ์พระบรมราชินีนาถ พระบรมราชชนนีพันปีหลวง 12 สิงหาคม 2567 โดยมี หัวหน้าส่วนราชการ ศาล อัยการ ทหาร ตำรวจ สมาชิกเหล่ากาชาดจังหวัด ผู้บริหารองค์กรปกครองส่วนท้องถิ่น องค์กรภาครัฐ ภาคเอกชน และประชาชนทุกหมู่เหล่า ร่วมพิธี
2. จังหวัดอำนาจเจริญ ที่หอประชุมจังหวัดอำนาจเจริญสวนเฉลิมพระเกียรติฯ 80 พรรษา ตำบลโนนหนามแท่ง อำเภอเมืองอำนาจเจริญ ว่าที่พันตรี อดิศักดิ์ น้อยสุวรรณ ผู้ว่าราชการจังหวัดอำนาจเจริญ เป็นประธานพิธีถวายเครื่องราชสักการะและวางพานพุ่ม และพิธีจุดเทียนถวายพระพรชัยมงคล เนื่องในโอกาสวันเฉลิมพระชนมพรรษา สมเด็จพระนางเจ้าสิริกิติ์พระบรมราชินีนาถ พระบรมราชชนนีพันปีหลวง 12 สิงหาคม 2567 โดยมี นางอุไรรัตน์ น้อยสุวรรณ นายกเหล่ากาชาดจังหวัดอำนาจเจริญ นายเทพรัตน์ ตันตยานนท์ ปลัดจังหวัดอำนาจเจริญ นายภูษิต น้อยโสภากุล หัวหน้าสำนักงานจังหวัดอำนาจเจริญ หัวหน้าส่วนราชการ ศาล อัยการ ทหาร ตำรวจ เหล่ากาชาดจังหวัด แม่บ้านมหาดไทยจังหวัด และประชาชนจังหวัดอำนาจเจริญ ร่วมพิธี
3. จังหวัดนครพนม ที่ศาลาประชาคมยงใจยุทธ บริเวณศาลากลางจังหวัดนครพนม นายวันชัย จันทร์พร ผู้ว่าราชการจังหวัดนครพนม เป็นประธานพิธีถวายเครื่องราชสักการะและวางพานพุ่ม และพิธีจุดเทียนถวายพระพรชัยมงคล เนื่องในโอกาสวันเฉลิมพระชนมพรรษา สมเด็จพระนางเจ้าสิริกิติ์พระบรมราชินีนาถ พระบรมราชชนนีพันปีหลวง 12 สิงหาคม 2567 โดยมี หัวหน้าส่วนราชการ ศาล อัยการ ทหาร ตำรวจ องค์กรปกครองส่วนท้องถิ่น ชมรม สโมสร องค์กร และประชาชน ร่วมพิธี
4. จังหวัดภูเก็ต ที่หอประชุมมหิศรภักดี ศูนย์ราชการจังหวัดภูเก็ต อำเภอเมืองภูเก็ต นายโสภณ สุวรรณรัตน์ ผู้ว่าราชการจังหวัดภูเก็ต เป็นประธานพิธีถวายเครื่องราชสักการะและวางพานพุ่ม และพิธีจุดเทียนถวายพระพรชัยมงคล เนื่องในโอกาสวันเฉลิมพระชนมพรรษา สมเด็จพระนางเจ้าสิริกิติ์พระบรมราชินีนาถ พระบรมราชชนนีพันปีหลวง 12 สิงหาคม 2567 โดยมี นางบุษดี สุวรรณรัตน์ นายกเหล่ากาชาดจังหวัดภูเก็ต/ประธานแม่บ้านมหาดไทยจังหวัดภูเก็ต รองผู้ว่าราชการจังหวัดภูเก็ต หัวหน้าส่วนราชการ ภาครัฐ เอกชน และประชาชน ร่วมพิธี
5. จังหวัดชลบุรี ที่สนามหน้าศาลากลางจังหวัดชลบุรี อำเภอเมืองชลบุรี นายธวัชชัย ศรีทอง ผู้ว่าราชการจังหวัดชลบุรี เป็นประธานพิธีถวายเครื่องราชสักการะและวางพานพุ่ม และพิธีจุดเทียนถวายพระพรชัยมงคล เนื่องในโอกาสวันเฉลิมพระชนมพรรษา สมเด็จพระนางเจ้าสิริกิติ์พระบรมราชินีนาถ พระบรมราชชนนีพันปีหลวง 12 สิงหาคม 2567 โดยมี นางสาวประภัสรา ศรีทอง นายกเหล่ากาชาดจังหวัดชลบุรี นายวิทยา คุณปลื้ม นายกองค์การบริหารส่วนจังหวัดชลบุรี พร้อมด้วยรองผู้ว่าราชการจังหวัดชลบุรี ข้าราชการตุลาการ ทหาร ตำรวจ หัวหน้าส่วนราชการ หน่วยงานรัฐวิสาหกิจ องค์กรปกครองส่วนท้องถิ่น คณะกรรมการเหล่ากาชาดจังหวัดชลบุรี ภาคเอกชน และพสกนิกรทุกหมู่เหล่า ร่วมพิธี
6. จังหวัดสระบุรี ที่ศาลากลางจังหวัดสระบุรี ตำบลตะกุด อำเภอเมืองสระบุรี นายบัญชา เชาวรินทร์ ผู้ว่าราชการจังหวัดสระบุรี เป็นประธานพิธีถวายเครื่องราชสักการะและวางพานพุ่ม และพิธีจุดเทียนถวายพระพรชัยมงคล เนื่องในโอกาสวันเฉลิมพระชนมพรรษา สมเด็จพระนางเจ้าสิริกิติ์พระบรมราชินีนาถ พระบรมราชชนนีพันปีหลวง 12 สิงหาคม 2567 โดยมี นางจิตตินันท์ เชาวรินทร์ นายกเหล่ากาชาดจังหวัดสระบุรี/ประธานแม่บ้านมหาดไทยจังหวัดสระบุรี รองผู้ว่าราชการจังหวัดสระบุรี ข้าราชการ ศาล ทหาร ตำรวจ หัวหน้าส่วนราชการจังหวัดสระบุรี ผู้บริหารองค์กรภาคเอกชน รัฐวิสาหกิจ ร่วมพิธี
7. จังหวัดเพชรบุรี ที่ลานรัฐพิธี หน้าศาลากลางจังหวัดเพชรบุรี นายณัฏฐชัย นำพูลสุขสันติ์ ผู้ว่าราชการจังหวัดเพชรบุรี เป็นประธานพิธีถวายเครื่องราชสักการะและวางพานพุ่ม และพิธีจุดเทียนถวายพระพรชัยมงคล เนื่องในโอกาสวันเฉลิมพระชนมพรรษา สมเด็จพระนางเจ้าสิริกิติ์พระบรมราชินีนาถ พระบรมราชชนนีพันปีหลวง 12 สิงหาคม 2567 โดยมี นางพัณณ์ชิตา นำพูลสุขสันติ์ นายกเหล่ากาชาดจังหวัดเพชรบุรี ศาล ทหาร ตำรวจ สมาชิกวุฒิสภา หัวหน้าส่วนราชการ พนักงานรัฐวิสาหกิจ สถาบันการศึกษา สมาชิกองค์กรปกครองส่วนท้องถิ่น และพสกนิกรชาวจังหวัดเพชรบุรี ร่วมพิธี
8. จังหวัดสระแก้ว ที่หอประชุมปางสีดา ชั้น 2 ศาลากลางจังหวัดสระแก้ว นายปริญญา โพธิสัตย์ ผู้ว่าราชการจังหวัดสระแก้ว เป็นประธานพิธีถวายเครื่องราชสักการะและวางพานพุ่ม และพิธีจุดเทียนถวายพระพรชัยมงคล เนื่องในโอกาสวันเฉลิมพระชนมพรรษา สมเด็จพระนางเจ้าสิริกิติ์พระบรมราชินีนาถ พระบรมราชชนนีพันปีหลวง 12 สิงหาคม 2567 โดยมี นางเยาวรัตน์ โพธิสัตย์ ประธานแม่บ้านมหาดไทยจังหวัดสระแก้ว หัวหน้าส่วนราชการ ตุลาการ อัยการ ทหาร ตำรวจ ข้าราชการพลเรือน และประชาชนทุกหมู่เหล่า ร่วมพิธี
9. จังหวัดระนอง ที่หอประชุมคอซู้เจียง ชั้น 2 ศูนย์ราชการจังหวัดระนอง นายนริศ นิรามัยวงศ์ ผู้ว่าราชการจังหวัดระนอง เป็นประธานพิธีถวายเครื่องราชสักการะและวางพานพุ่ม และพิธีจุดเทียนถวายพระพรชัยมงคล เนื่องในโอกาสวันเฉลิมพระชนมพรรษา สมเด็จพระนางเจ้าสิริกิติ์พระบรมราชินีนาถ พระบรมราชชนนีพันปีหลวง 12 สิงหาคม 2567 โดยมี นางสุพิณญา นิรามัยวงศ์ ประธานแม่บ้านมหาดไทยจังหวัดระนอง รองผู้ว่าราชการจังหวัดระนอง หัวหน้าส่วนราชการ ข้าราชการ ทหาร ตำรวจ และประชาชนชาวจังหวัดระนอง ร่วมพิธี
10. จังหวัดพิจิตร ที่หอประชุมจังหวัดพิจิตร ศูนย์ราชการจังหวัดพิจิตร นายอดิเทพ กมลเวชช์ ผู้ว่าราชการจังหวัดพิจิตร เป็นประธานพิธีถวายเครื่องราชสักการะและวางพานพุ่ม และพิธีจุดเทียนถวายพระพรชัยมงคล เนื่องในโอกาสวันเฉลิมพระชนมพรรษา สมเด็จพระนางเจ้าสิริกิติ์พระบรมราชินีนาถ พระบรมราชชนนีพันปีหลวง 12 สิงหาคม 2567 โดยมี หัวหน้าส่วนราชการ อัยการ ศาล ทหาร ตำรวจ เหล่ากาชาดจังหวัดพิจิตร หน่วยงานภาครัฐ รัฐวิสาหกิจ ภาคเอกชน และพสกนิกรทุกหมู่เหล่า ร่วมพิธี
11. จังหวัดนราธิวาส ที่หอประชุมเฉลิมพระเกียรติ 7 รอบพระชนมพรรษา ศาลากลางจังหวัดนราธิวาส แห่งที่ 1 อำเภอเมืองนราธิวาส ว่าที่ร้อยตรี ตระกูล โทธรรม ผู้ว่าราชการจังหวัดนราธิวาส เป็นประธานพิธีถวายเครื่องราชสักการะและวางพานพุ่ม และพิธีจุดเทียนถวายพระพรชัยมงคล เนื่องในโอกาสวันเฉลิมพระชนมพรรษา สมเด็จพระนางเจ้าสิริกิติ์พระบรมราชินีนาถ พระบรมราชชนนีพันปีหลวง 12 สิงหาคม 2567 โดยมี นางพนาวรรณ์ โทธรรม นายกเหล่ากาชาดจังหวัดนราธิวาส พร้อมด้วยรองผู้ว่าราชการจังหวัดนราธิวาส หัวหน้าส่วนราชการ ศาล ทหาร ตำรวจ หน่วยงานรัฐวิสาหกิจ ผู้บริหารองค์กรปกครองส่วนท้องถิ่น ภาคเอกชน และประชาชน ร่วมพิธี
12. จังหวัดชัยภูมิ ที่บริเวณสนามหน้าศาลากลางจังหวัดชัยภูมิ นายอนันต์ นาคนิยม ผู้ว่าราชการจังหวัดชัยภูมิ เป็นประธานในพิธีถวายเครื่องราชสักการะและวางพานพุ่ม และพิธีจุดเทียนถวายพระพรชัยมงคล เนื่องในโอกาสวันเฉลิมพระชนมพรรษา สมเด็จพระนางเจ้าสิริกิติ์พระบรมราชินีนาถ พระบรมราชชนนีพันปีหลวง 12 สิงหาคม 2567 โดยมี หัวหน้าราชการ ภาคเอกชน ประชาชน มูลนิธิ องค์กรสาธารณกุศล เหล่ากาชาด คณะครู อาจารย์ นักเรียนนักศึกษา และประชาชนทั่วไป ร่วมพิธี
13. จังหวัดนครสวรรค์ ที่มหาวิทยาลัยราชภัฎนครสวรรค์ อำเภอเมืองนครสวรรค์ นายทวี เสริมภักดีกุล ผู้ว่าราชการจังหวัดนครสวรรค์ เป็นประธานพิธีถวายเครื่องราชสักการะและวางพานพุ่ม และพิธีจุดเทียนถวายพระพรชัยมงคล เนื่องในโอกาสวันเฉลิมพระชนมพรรษา สมเด็จพระนางเจ้าสิริกิติ์พระบรมราชินีนาถ พระบรมราชชนนีพันปีหลวง 12 สิงหาคม 2567 โดยมี นางวราภรณ์ เสริมภักดีกุล ประธานแม่บ้านมหาดไทยจังหวัดนครสวรรค์ พร้อมด้วย หัวหน้าส่วนราชการ ข้าราชการ ศาล ทหาร ตำรวจ ผู้บริหารองค์กรปกครองส่วนท้องถิ่น จิตอาสาพระราชทาน และประชาชน ร่วมพิธี
14. จังหวัดเชียงราย ที่ศาลากลางจังหวัดเชียงราย นายพุฒิพงศ์ ศิริมาตย์ ผู้ว่าราชการจังหวัดเชียงราย เป็นประธานพิธีถวายเครื่องราชสักการะและวางพานพุ่ม และพิธีจุดเทียนถวายพระพรชัยมงคล เนื่องในโอกาสวันเฉลิมพระชนมพรรษา สมเด็จพระนางเจ้าสิริกิติ์พระบรมราชินีนาถ พระบรมราชชนนีพันปีหลวง 12 สิงหาคม 2567 โดยมี รองผู้ว่าราชการจังหวัดเชียงราย หัวหน้าส่วนราชการ หัวหน้าหน่วยงานรัฐวิสาหกิจ ผู้บริหารองค์กรปกครองส่วนท้องถิ่น ภาคเอกชน และประชาชน ร่วมพิธี
นายสุทธิพงษ์ จุลเจริญ ปลัดกระทรวงมหาดไทย กล่าวในช่วงท้ายว่า ขอเชิญชวนพี่น้องประชาชนร่วมกันถวายความจงรักภักดี ด้วยการทำความดี บำเพ็ญสาธารณประโยชน์ร่วมกัน เพื่อเป็นการปฏิบัติบูชาถวายเป็นพระราชกุศล และขอเชิญร่วมลงนามถวายพระพร สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสวันเฉลิมพระชนมพรรษา 12 สิงหาคม 2566 ผ่านระบบออนไลน์ ที่เว็บไซต์หน่วยราชการในพระองค์ www.royaloffice.th ตั้งเเต่วันนี้ - 13 สิงหาคม 2567 หรือ สถานที่ราชการทั่วประเทศ

ที่มา : https://www.thaigov.go.th/news/contents/details/87053