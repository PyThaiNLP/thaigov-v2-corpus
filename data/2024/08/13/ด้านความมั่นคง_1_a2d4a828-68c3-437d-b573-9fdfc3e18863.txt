รัฐบาลไทย-ข่าวทำเนียบรัฐบาล-ผู้ว่าฯ นราธิวาส มอบบ้านให้แก่ผู้ยากไร้และด้อยโอกาส เฉลิมพระเกียรติสมเด็จพระบรมราชชนนีพันปีหลวง สภานายิกาสภากาชาดไทย ทรงเจริญพระชนมายุ 92 พรรษา  12 สิงหาคม 2567


วันจันทร์ที่ 12 สิงหาคม 2567
12/08/2567
พิมพ์
ผู้ว่าฯ นราธิวาส มอบบ้านให้แก่ผู้ยากไร้และด้อยโอกาส เฉลิมพระเกียรติสมเด็จพระบรมราชชนนีพันปีหลวง สภานายิกาสภากาชาดไทย ทรงเจริญพระชนมายุ 92 พรรษา  12 สิงหาคม 2567
ผู้ว่าฯ นราธิวาส มอบบ้านให้แก่ผู้ยากไร้และด้อยโอกาส เฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง สภานายิกาสภากาชาดไทย ทรงเจริญพระชนมายุ 92 พรรษา 12 สิงหาคม 2567
วันนี้ (12 ส.ค. 67) ว่าที่ร้อยตรี ตระกูล โทธรรม ผู้ว่าราชการจังหวัดนราธิวาส เปิดเผยว่า จังหวัดนราธิวาสดำเนินโครงการซ่อมแซมบ้านให้ผู้ยากไร้และด้อยโอกาส เฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง สภานายิกาสภากาชาดไทย ทรงเจริญพระชนมายุ 92 พรรษา 12 สิงหาคม 2567 ซึ่งตนได้เป็นประธานมอบบ้านให้แก่ผู้ยากไร้และด้อยโอกาส เฉลิมพระเกียรติฯ ในพื้นที่อำเภอสุไหงปาดี และอำเภอแว้ง รวมจำนวน 2 หลังคาเรือน โดยมี นายสังคม เกิดก่อ ปลัดจังหวัดนราธิวาส นายพงศ์เพชร มากเกื้อ นายอำเภอสุไหงปาดี นายประยุทธ ทองพุ่ม นายอำเภอแว้ง นางปรียา เกิดก่อ รองนายกเหล่ากาชาดจังหวัดนราธิวาส สมาชิกเหล่ากาชาดจังหวัดนราธิวาส หัวหน้าส่วนราชการ กำนัน ผู้ใหญ่บ้าน ผู้บริหารองค์กรปกครองส่วนท้องถิ่น ตลอดจนพี่น้องประชาชนในพื้นที่ เข้าร่วมกิจกรรมดังกล่าว
ว่าที่ร้อยตรี ตระกูล โทธรรม ผู้ว่าราชการจังหวัดนราธิวาส กล่าวว่า การจัดกิจกรรมในครั้งนี้ ได้ส่งมอบบ้านให้แก่ผู้ยากไร้และด้อยโอกาส เฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง สภานายิกาสภากาชาดไทย ทรงเจริญพระชนมายุ 92 พรรษา 12 สิงหาคม 2567 จำนวน 2 หลังคาเรือน ได้แก่ 1) พื้นที่อำเภอสุไหงปาดี ส่งมอบบ้านให้กับนายฟาดือลา แดเมาะ ณ บ้านเลขที่ 236 หมู่ที่ 7 ตำบลปะลุรู อำเภอสุไหงปาดี จังหวัดนราธิวาส ซึ่งเป็นผู้ที่ประสบความเดือดร้อนในด้านที่อยู่อาศัย เป็นผู้พิการทางสมอง เป็นผู้ยากไร้ และมีฐานะยากจน ประกอบกับบ้านพักอาศัยมีสภาพชำรุดทรุดโทรม 2) พื้นที่อำเภอแว้ง ส่งมอบบ้านให้กับ นายฮามีดีน หะมะ ณ บ้านเลขที่ 195 หมู่ที่ 2 ตำบลแว้ง อำเภอแว้ง จังหวัดนราธิวาส ซึ่งเป็นผู้ที่ประสบความเดือดร้อนในด้านที่อยู่อาศัยเป็นผู้ยากไร้ และมีฐานะยากจน ประกอบกับบ้านพักอาศัยมีสภาพชำรุดทรุดโทรม พร้อมทั้ง ได้มอบสิ่งของที่จำเป็นในครัวเรือนแก่นายฟาดือลา แดเมาะ และนายฮามีดีน หะมะ และครอบครัว เพื่อเป็นขวัญและกำลังใจในการดำรงชีวิตต่อไป
ว่าที่ร้อยตรี ตระกูล โทธรรม ผู้ว่าราชการจังหวัดนราธิวาส กล่าวเพิ่มเติมว่า สำหรับทางอำเภอสุไหงปาดี และอำเภอแว้ง ได้รับงบประมาณจากสำนักงานเหล่ากาชาดจังหวัดนราธิวาส เพื่อยกระดับคุณภาพชีวิตและความเป็นอยู่ของประชาชน โดยได้นำงบประมาณมาปรับปรุงซ่อมแซมบ้านให้กับผู้ที่ประสบความเดือดร้อนในด้านที่อยู่อาศัย เป็นผู้ยากไร้ และมีฐานะยากจน ทั้งนี้ ในการดำเนินการได้รับความร่วมมือร่วมใจ จาก หน่วยงานราชการ กำนัน ผู้ใหญ่บ้าน ผู้นำท้องถิ่นและประชาชนจิตอาสา ที่ร่วมด้วยช่วยกันปรับปรุงซ่อมแซมบ้านจนเป็นผลสำเร็จ เพื่อยกระดับ และพัฒนาคุณภาพชีวิตของผู้อาศัยอย่างมีความสุข
ว่าที่ร้อยตรี ตระกูล โทธรรม ผู้ว่าราชการจังหวัดนราธิวาส กล่าวในช่วงท้ายว่า ขอขอบคุณและขอชื่นชมองค์กรภาคีเครือข่ายทุกภาคส่วนทั้งภาครัฐ ภาคเอกชน และภาคประชาสังคม ที่บูรณาการความร่วมมือในการดำเนินโครงการซ่อมแซมบ้านให้ผู้ยากไร้และด้อยโอกาส เฉลิมพระเกียรติ สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง สภานายิกาสภากาชาดไทย ทรงเจริญพระชนมายุ 92 พรรษา 12 สิงหาคม 2567 รวมทั้งร่วมกันสนองพระราชปณิธานของพระบาทสมเด็จพระเจ้าอยู่หัว การทำความ ดี ด้วยหัวใจ ด้วยการรวมพลังจิตอาสา มุ่งมั่นตั้งใจที่จะพัฒนาชุมชนของเราให้ดีขึ้น และแก้ปัญหาความเดือดร้อนทำให้ครอบครัวผู้ยากไร้ผู้ด้อยโอกาสได้มีที่อยู่อาศัย โดยไม่ทิ้งใครไว้ข้างหลัง ซึ่งเป็นไปตามแนวทางการเป็นหมู่บ้านยั่งยืน (Sustainable Village) ที่ทุกคนในชุมชนได้รับโอกาสในการพัฒนาคุณภาพชีวิตให้ดีขึ้นอย่างยั่งยืน
#กระทรวงมหาดไทย #บำบัดทุกข์บำรุงสุข #MOI

ที่มา : https://www.thaigov.go.th/news/contents/details/87028