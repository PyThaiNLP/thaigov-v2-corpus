รัฐบาลไทย-ข่าวทำเนียบรัฐบาล-นายกฯ ระบุไม่มีปัญหาพรรคภูมิใจไทยไม่เห็นด้วยร่าง พ.ร.บ.สถานบันเทิงครบวงจร มองเห็นต่างได้ ตามระบอบประชาธิปไตย พร้อมรับฟังความเห็นพรรคร่วม ยึดประโยชน์ของสังคมเป็นหลัก


วันอังคารที่ 13 สิงหาคม 2567
13/08/2567
พิมพ์
นายกฯ ระบุไม่มีปัญหาพรรคภูมิใจไทยไม่เห็นด้วยร่าง พ.ร.บ.สถานบันเทิงครบวงจร มองเห็นต่างได้ ตามระบอบประชาธิปไตย พร้อมรับฟังความเห็นพรรคร่วม ยึดประโยชน์ของสังคมเป็นหลัก
นายกฯ ระบุไม่มีปัญหาพรรคภูมิใจไทยไม่เห็นด้วยร่าง พ.ร.บ.สถานบันเทิงครบวงจร มองเห็นต่างได้ ตามระบอบประชาธิปไตย พร้อมรับฟังความเห็นพรรคร่วม ยึดประโยชน์ของสังคมเป็นหลัก
วันนี้ (13 ส.ค. 67)  เวลา 18.10 น. ณ ทำเนียบรัฐบาล กรุงเทพฯ นายเศรษฐา ทวีสิน นายกรัฐมนตรี  กล่าวถึงกรณีพรรคภูมิใจไทย มีมติไม่เห็นด้วยกับร่าง พ.ร.บ.สถานบันเทิงครบวงจรฯ หรือ กฎหมายเอนเตอร์เทนเม้นท์คอมเพล็กซ์ ว่า ขณะนี้อยู่ในช่วงของการรับฟังความคิดเห็น การทำประชาพิจารณ์ เป็นช่วงที่ทุกคนสามารถแสดงความคิดเห็นได้ รวมถึงพรรคร่วมรัฐบาล เพราะเราเป็นประชาธิปไตย เรื่องนี้เป็นเรื่องที่ดี จะได้ออกมาแสดงความเห็น เพราะเป็นเรื่องที่ค่อนข้างละเอียดอ่อน พรรคภูมิใจไทยมี สส. 70 คน และเป็นตัวแทนของประชาชนหลายจังหวัด “ผมว่าเราต้องมาพูดคุยกัน เป็นเรื่องที่ดีครับ ไม่มีอะไร”
ส่วนจะสามารถพูดคุยทำความเข้าใจกับพรรคภูมิใจไทย ได้หรือไม่นั้น นายกรัฐมนตรี กล่าวว่า “ได้แน่นอนไม่มีปัญหาเลยครับ เป็นช่วงต้นเฉย ๆ ไม่ได้จะเร่งอะไร เป็นเรื่องที่รับฟังความคิดเห็น เพราะค่อนข้างจะเซนซิทีฟ และเป็นเรื่องดีที่มีความคิดเห็นที่หลากหลาย แล้วเราก็มานั่งคุยกันว่าตรงไหนที่เหมาะสม เป็นประโยชน์สูงสุดกับสังคมไทย“
ส่วนที่หลายฝ่ายมองว่า แค่ทำประชาพิจารณ์อาจจะไม่เพียงพอ อาจจะต้องทำประชามติด้วยนั้น นายกรัฐมนตรี ระบุว่าเดี๋ยวค่อยมาคุยกัน อย่างที่บอกเรื่องเอนเตอร์เทนเมนท์คอมเพล็กซ์ เป็นเรื่องที่เราพูดกันมานานมากแล้วหลายสิบปี เรื่องการพนันอย่างที่ใช้คำพูดกันว่า  “สังคมอีแอบ” ก่อนหน้านี้มีการพูดกันว่าจะยกขึ้นมาบนดิน ผมเชื่อว่าพรรคภูมิใจไทยเห็นด้วย แต่จะยกขึ้นมาอย่างไร เป็นอย่างไร โครงสร้างอย่างไร จะมีกี่เจ้า จะเป็นอย่างไร ยืนยันพร้อมรับฟังทุกพรรค ไม่ใช่เพราะพรรคภูมิใจไทยเป็นพรรคใหญ่อันดับ 2 แล้วเราฟังเขาคนเดียว ตนเองเชื่อว่าพรรคภูมิใจไทยก็อยากให้พรรคพลังประชารัฐเสนอลความคิดเห็นออกมา หรือพรรครวมไทยสร้างชาติ หรือพรรคชาติไทยพัฒนาของนายวราวุธ ศิลปอาชา  หรือพรรคของท่านทวี สอดส่อง (พรรคประชาชาติ) ก็เหมือนกัน ไม่ต้องห่วง
ผู้สื่อข่าวถามถึงการประชุม ครม.วันนี้ (13 ส.ค. 67) ที่มีวาระจรของกระทรวงยุติธรรม เกี่ยวกับหลักเกณฑ์และเงื่อนไขการขอพระราชทานอภัยโทษ สำหรับบุคคลบางกรณี นั้น นายกรัฐมนตรี
กล่าว ปฏิเสธที่จะแสดงความ  เพียงแต่ระบุสั้น ๆ ว่า “ไม่ทราบ ไม่มี” ก่อนที่นายกรัฐมนตรีจะเดินไปขึ้นรถ

ที่มา : https://www.thaigov.go.th/news/contents/details/87106