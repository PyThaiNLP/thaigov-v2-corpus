รัฐบาลไทย-ข่าวทำเนียบรัฐบาล-ปลัดฯ ณัฐพล รับมอบสิ่งของอุปโภค บริโภค เตรียมแพค “ถุงยิ้มพิมพ์ใจ MIND ไม่ทิ้งกัน” เพื่อช่วยเหลือผู้ประสบภัยน้ำท่วม


วันเสาร์ที่ 3 สิงหาคม 2567
03/08/2567
พิมพ์
ปลัดฯ ณัฐพล รับมอบสิ่งของอุปโภค บริโภค เตรียมแพค “ถุงยิ้มพิมพ์ใจ MIND ไม่ทิ้งกัน” เพื่อช่วยเหลือผู้ประสบภัยน้ำท่วม
ปลัดฯ ณัฐพล รับมอบสิ่งของอุปโภค บริโภค เตรียมแพค “ถุงยิ้มพิมพ์ใจ MIND ไม่ทิ้งกัน” เพื่อช่วยเหลือผู้ประสบภัยน้ำท่วม
ด้วยในปัจจุบัน ประเทศไทยได้เข้าสู่ช่วงฤดูฝนอย่างเป็นทางการ ทำให้เกิดมรสุม มีฝนตกหนักถึงหนักมากในบางพื้นที่ ซึ่งอาจเกิดน้ำท่วมฉับพลันและน้ำป่าไหลหลาก โดยเฉพาะพื้นที่ลาดเชิงเขาใกล้ทางน้ำไหลผ่านและพื้นที่ลุ่ม อาจเป็นสาเหตุให้เกิดอุทกภัย สร้างความเสียหายต่อการดำรงชีวิตและทรัพย์สินของพี่น้องประชาชนและสถานประกอบการอุตสาหกรรมในพื้นที่
กระทรวงอุตสาหกรรม จึงได้ร่วมมือกับหน่วยงานภาครัฐ เอกชน ผู้ประกอบการโรงงานอุตสาหกรรมทั่วประเทศ เพื่อรวมใจส่งมอบรอยยิ้ม ให้กับประชาชน ภายใต้โครงการ “อุตสาหกรรมรวมใจ ช่วยพี่น้องชาวไทย” โดยในวันที่ 2 สิงหาคม 2567 ดร.ณัฐพล รังสิตพล ปลัดกระทรวงอุตสาหกรรม ได้รับมอบสิ่งของอุปโภค บริโภค และของใช้ที่จำเป็น เพื่อเตรียมแพคเป็น “ถุงยิ้มพิมพ์ใจ MIND ไม่ทิ้งกัน” เพื่อเป็นกำลังใจให้กับผู้ประสบอุทกภัย โดยได้รับการสนับสนุน ดังนี้
1.สำนักงานอุตสาหกรรมจังหวัดนครนายก ได้รับความอนุเคราะห์ ข้าวสาร ปลากระป๋อง และบะหมี่กึ่งสําเร็จรูป จาก บริษัท ปูนซีเมนต์นครหลวงมหาชนจำกัด
2.สำนักงานอุตสาหกรรมจังหวัดสุพรรณบุรี ได้รับความอนุเคราะห์ ข้าวสาร และน้ำดื่ม จาก ห้างหุ้นส่วนจำกัด เอ็น.พี.เอส ไรซ์ และผู้ประกอบการเหมืองแร่ กลุ่มจระเข้สามพัน
3.สำนักงานอุตสาหกรรมจังหวัดสุรินทร์ ได้รับความอนุเคราะห์ ข้าวสาร และเครื่องดื่ม จาก บริษัท สะเร็น ออแกนิค จำกัด วิสาหกิจชุมชนกลุ่มเกษตรอินทรีย์ตำบลบุฤาษี และน้ำดื่ม พี.ซี.อาร์ จำกัด
4.สำนักงานอุตสาหกรรมจังหวัดนครปฐม ได้รับความอนุเคราะห์ ข้าวสาร น้ำดื่ม เครื่องดื่ม และบะหมี่กึ่งสำเร็จรูป จาก บริษัท โรงงานผลิตภัณฑ์อาหารไทย จำกัด บริษัท แฟชั่นฟู้ด จำกัด บริษัท น้ำมันพืชไทย จำกัด (มหาชน) บริษัท วรภัทร จำกัด บริษัท ไทยวา จำกัด (มหาชน) บริษัท ซิตี้ฟู้ด จำกัด และบริษัท ฟู้ดสตาร์ จำกัด
5.สำนักงานอุตสาหกรรมจังหวัดนนทบุรี ได้รับความอนุเคราะห์ น้ำดื่ม น้ำมันพืช และเครื่องปรุงรส จาก บริษัท ไทย อควาเฟรช จำกัด บริษัท น้องพร ฟู้ด อินดัสตรี้ส์ จำกัด และบริษัท เอสดี กัทธรี  อินเตอเนชั่นแนล นนทบุรี จำกัด
6. สำนักงานอุตสาหกรรมจังหวัดชัยนาท ได้รับความอนุเคราะห์ ข้าวสาร บะหมี่กึ่งสำเร็จรูป และเครื่องดื่ม จาก บริษัท ธนกรรวมผล จำกัด บริษัท สรรรวมผล 999 จำกัด บริษัท ศรีธนะ จำกัด บริษัท รุ่งเรืองผลศิลา จำกัด และบริษัท ทรูสโตน จำกัด
7.สำนักงานอุตสาหกรรมจังหวัดสมุทรสาคร ได้รับความอนุเคราะห์ ข้าวสาร บะหมี่กึ่งสำเร็จรูป ปลากระป๋อง เครื่องปรุงรส และเครื่องดื่ม จาก บริษัทศรีนานาพร มาเก็ตติ้ง จำกัด บริษัทเดอะจูซ คอร์เปอเรชั่น จำกัด บริษัท เหม่ยเว่ย ฟู้ดส์ (ไทยแลนด์) จำกัด บริษัท หิรัญ โปรดักชั่น จำกัด บริษัท เอราวัณ อินเตอร์ฟู้ดส์ จำกัด บริษัท ทีเค อลูมิเนียม 1985 จำกัด บริษัท ทีเอ็นเค อลูมิเนียม จำกัด บริษัท แอลเอ อลูมิเนียม 2015  จำกัด บริษัท โชคสำราญ 2018 จำกัด บริษัทกัลยาณมิตร แมนูแฟคเจอริ่ง จำกัด บริษัท เจิ้นเหอ ฟู้ดส์ แอนด์ เบรด จำกัด บริษัท บางกอก หมิ่น หัว ฟู้ดส์ จำกัด บริษัท บู้ฮวด ฟู้ดส์โปรดักส์ จำกัด บริษัท ห้างหุ้นส่วนจํากัด ชุมพรวาริน บริษัท วิริยามาริน ฟู้ดส์ จำกัด และบริษัท ไทยยูไนเต็ด จำกัด
ทั้งนี้ การดำเนินการโครงการอุตสาหกรรมรวมใจ ช่วยพี่น้องชาวไทย เพื่อจัดทำถุงยิ้มพิมพ์​ใจ MIND ไม่ทิ้งกัน ซึ่งภายในจะบรรจุเครื่องอุปโภค​บริโภค​และสิ่งของจำเป็น เป็นถุงยังชีพที่ได้รับการสนับสนุนจากหน่วยงานรัฐ ภาคเอกชน ผู้ประกอบการโรงงานอุตสาหกรรม​ทั่วประเทศ​ที่รวมใจส่งมอบรอยยิ้ม เพื่อเป็นกำลังใจให้กับผู้ประสบอุทกภัย​ในการก้าวข้ามช่วงเวลาที่ยากลำบากไปได้

ที่มา : https://www.thaigov.go.th/news/contents/details/86652