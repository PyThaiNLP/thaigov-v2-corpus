รัฐบาลไทย-ข่าวทำเนียบรัฐบาล-นายกฯ ตอบคำถามสื่อมวลชน ย้ำการพูดคุยประเด็นความมั่นคงกับฝ่ายมาเลเซีย 


วันเสาร์ที่ 3 สิงหาคม 2567
03/08/2567
พิมพ์
นายกฯ ตอบคำถามสื่อมวลชน ย้ำการพูดคุยประเด็นความมั่นคงกับฝ่ายมาเลเซีย
สำหรับประเด็นสินค้าจีน เป็นไปตามกฎหมาย หากทำธุรกิจต้องจ่ายภาษี มั่นใจทำงานเต็มที่ ให้ประชาชนเป็นผู้ตัดสิน
วันนี้ (3 สิงหาคม 2567) เวลา 15.45 น. นายเศรษฐา ทวีสิน นายกรัฐมนตรี ตอบคำถามสื่อมวลชน โดยนายกรัฐมนตรีตอบว่าได้พูดคุยกับผู้อำนวยความสะดวกของฝ่ายมาเลเซียคนใหม่ ซึ่งแต่งตั้งขึ้นมาเพื่ออำนวยความสะดวกด้านการแก้ไขปัญหาด้านความมั่นคง
สำหรับประเด็นสินค้าจีน นายกรัฐมนตรีกล่าวว่าได้สั่งการทุกหน่วยงานที่เกี่ยวข้อง ศุลกากร DE ตำรวจ โดยหากมีการกระทำผิดต้องว่าไปตามกฎหมาย และหากมีการทำธุรกิจในประเทศไทยต้องจ่ายภาษี
โดยนายกรัฐมนตรีได้ตอบคำถามเกี่ยวกับการลงทะเบียนโครงการดิจิทัลวอลเล็ต ว่าเป็นที่พอใจตามที่ตั้งความคาดหวังไว้ ขอให้ประชาชนระมัดระวังในการลงทะเบียน ตามช่องทางที่ถูกต้อง และยังมีเวลาลงทะเบียน อย่าหลงเชื่อข่าวลือ รวมทั้งอยากให้ประชาชนทุกคนได้รับสิทธิ์
นอกจากนี้ นายกรัฐมนตรีได้กล่าวถึงประเด็นที่มีการพูดคุยเรื่องนายกฯ สำรอง ว่าสนิทสนมกับท่านอนุทินดี ไม่มีปัญหา ไม่น้อยใจอะไร เป็นมิตรภาพระหว่างกันที่ดี ทุกอย่างมีกติกา มารยาท นายกฯ ทำงานเต็มที่แม้วันนี้จะเป็นวันเสาร์ เมื่อครบวาระ ก็ถึงเวลาแถลงนโยบายให้ประชาชนตัดสินใจ

ที่มา : https://www.thaigov.go.th/news/contents/details/86648