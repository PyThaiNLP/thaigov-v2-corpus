รัฐบาลไทย-ข่าวทำเนียบรัฐบาล-​นายกฯ ให้สัมภาษณ์สื่อมวลชนบนเครื่องบินขากลับจากลงพื้นที่นราธิวาส


วันเสาร์ที่ 3 สิงหาคม 2567
​นายกฯ ให้สัมภาษณ์สื่อมวลชนบนเครื่องบินขากลับจากลงพื้นที่นราธิวาส
​นายกฯ ให้สัมภาษณ์สื่อมวลชนบนเครื่องบินขากลับจากลงพื้นที่นราธิวาส
วันนี้ (3 สิงหาคม 2567) เวลา 15.40 น. นายเศรษฐา ทวีสิน นายกรัฐมนตรี ให้สัมภาษณ์สื่อมวลชนเกี่ยวกับการลงพื้นที่นราธิวาสในวันนี้
โดยนายกรัฐมนตรีกล่าวว่า การเดินทางมาสุไหงโก-ลกวันนี้ตั้งใจมาแก้ไขปัญหาพัฒนาความร่วมมือด้านเศรษฐกิจ ความมั่นคง โดยมี นายอนุทิน ชาญวีรกูล รองนายกรัฐมนตรีร่วมคณะมาด้วย โดยเป็นโอกาสที่ดีในการทำงานวันนี้ เพราะถือว่าได้แก้ไขปัญหาในเชิงลึก ตอนเหนือของประเทศมาเลเซียและตอนใต้ของไทย ซึ่งมีทรัพยากรธรรมชาติมาก แต่มีความเจริญเติบโตไม่เต็มที่เนื่องจากปัญหาความมั่นคง ซึ่งนายกฯไทยและมาเลเซียได้พบกันหลายครั้งแล้ว โดยการหารือในวันนี้เป็นไปอย่างเป็นกันเอง โดยได้พูดคุยกันในหลายประเด็นสำคัญ ได้แก่ ความมั่นคง ยกระดับการเจรจาระหว่างกัน การก่อสร้างสะพานข้ามแม่น้ำโก-ลก
เพื่อย่นเวลาการเดินทางระหว่างกัน อำนวยความสะดวกให้ประชาชน ทำให้การค้าระหว่างทั้งสองประเทศดีขึ้น การขุดแม่น้ำสุไหงโก-ลก ซึ่งตื้นเขินการระบายไม่ดี และความร่วมมือเพื่อพัฒนาเขตอุตสาหกรรมพิเศษ พัฒนาความร่วมมือเพื่อการค้าสินค้าฮาลาล และยางพารา
ทั้งนี้ นายกรัฐมนตรียินดีกับความสำเร็จของการเดินทางในวันนี้ ซึ่งถือว่ามีประสิทธิภาพมาก ได้พูดคุยในเรื่องราวเชิงลึก โดยรัฐมนตรีว่าการกระทรวงการต่างประเทศของทั้งสองประเทศจะได้พูดคุยหารือกันในการหารือทวิภาคี โดยจะได้หารือกันเพื่อพัฒนาด้านการท่องเที่ยว six countries one destination

ที่มา : https://www.thaigov.go.th/news/contents/details/86647