รัฐบาลไทย-ข่าวทำเนียบรัฐบาล-ฝ่ายปกครอง จ.กระบี่ สนธิกำลังตำรวจ ร่วม “ยุทธการเด็ดปีกผู้ค้ารายย่อย” บุกจับกุมผู้ต้องหาคดียาเสพติด 2 ราย พร้อมของกลางยาบ้ากว่า 2 พันเม็ด พ่อเมืองเน้นย้ำ เจ้าหน้าที่มุ่ง Re X-ray


วันอาทิตย์ที่ 11 สิงหาคม 2567
11/08/2567
พิมพ์
ฝ่ายปกครอง จ.กระบี่ สนธิกำลังตำรวจ ร่วม “ยุทธการเด็ดปีกผู้ค้ารายย่อย” บุกจับกุมผู้ต้องหาคดียาเสพติด 2 ราย พร้อมของกลางยาบ้ากว่า 2 พันเม็ด พ่อเมืองเน้นย้ำ เจ้าหน้าที่มุ่ง Re X-ray
ฝ่ายปกครอง จ.กระบี่ สนธิกำลังตำรวจ ร่วม “ยุทธการเด็ดปีกผู้ค้ารายย่อย” บุกจับกุมผู้ต้องหาคดียาเสพติด 2 ราย พร้อมของกลางยาบ้ากว่า 2 พันเม็ด พ่อเมืองเน้นย้ำ เจ้าหน้าที่มุ่ง Re X-ray ต่อเนื่อง และขอความร่วมมือพี่น้องประชาชนหากพบเบาะแส แจ้งสายด่วน 1567
ฝ่ายปกครอง จ.กระบี่ สนธิกำลังตำรวจ ร่วม “ยุทธการเด็ดปีกผู้ค้ารายย่อย” บุกจับกุมผู้ต้องหาคดียาเสพติด 2 ราย พร้อมของกลางยาบ้ากว่า 2 พันเม็ด ด้านพ่อเมืองเน้นย้ำ เจ้าหน้าที่มุ่ง Re X-ray ต่อเนื่อง และขอความร่วมมือพี่น้องประชาชนหากพบเบาะแส แจ้งสายด่วนศูนย์ดำรงธรรม 1567 ทันที
วันนี้ (11 ส.ค. 67) นายสมชาย หาญภักดีปฏิมา ผู้ว่าราชการจังหวัดกระบี่ เปิดเผยว่า ตนได้มอบหมายให้ นายวิชญุตม์ ทองแป้น นายอำเภอเหนือคลอง สั่งการชุดปฏิบัติการพิเศษฝ่ายปกครอง นำโดย นายสมโชค หนูเชื้อ ปลัดอำเภอหัวหน้าฝ่ายความมั่นคง และ นายจักรี พันธุ์สุวรรณ์ ปลัดอำเภอฝ่ายความมั่นคง บูรณาการกำลังกับ กองร้อย อส.จ.กระบี่ เจ้าหน้าที่ ป.ป.ส.ภาค 8 ร่วมกันดำเนินการ โครงการ “ยุทธการเด็ดปีกผู้ค้ารายย่อย จังหวัดกระบี่” ปฏิบัติการปิดล้อมตรวจค้นตามแนวทางป้องกันและแก้ไขปัญหายาเสพติดในระยะเร่งด่วน 3 เดือน บุกจับกุมผู้ต้องหาคดียาเสพติด 2 ราย พร้อมของกลางยาบ้า 2,094 เม็ด ทั้งนี้ ได้นำตัวผู้ต้องหาพร้อมของกลาง ส่งพนักงานสอบสวนเพื่อดำเนินคดีตามกฎหมายเป็นที่เรียบร้อยแล้ว
นายสมชาย หาญภักดีปฏิมา ผู้ว่าราชการจังหวัดกระบี่ กล่าวว่า จังหวัดกระบี่ ได้ดำเนินการขับเคลื่อนตามนโยบายของกระทรวงมหาดไทยในการจัดระเบียบสังคม ปราบปรามผู้มีอิทธิพล การป้องกันแก้ไขปัญหายาเสพติด และสิ่งผิดกฎหมายอย่างต่อเนื่อง ซึ่งยุทธการเด็ดปีกผู้ค้าฯ ในครั้งนี้ เจ้าหน้าที่สามารถจับกุมผู้กระทำผิดได้ 2 ราย ดังนี้ 1. นายอดิศักดิ์ฯ พร้อมของกลาง ยาบ้า จำนวน 2,000 เม็ด และยังตรวจยึดทรัพย์สินได้อีกจำนวนมากประกอบด้วย รถยนต์กระบะ ยี่ห้อ อีซูซุ ดีแม็กซ์ 4 ประตู สีส้ม จำนวน 1 คัน, รถจักรยานยนต์ ยี่ห้อ Kavazaki รุ่น ZX6r ขนาด 636 CC สีดำ จำนวน 1 คัน อาวุธปืนพกสั้น ขนาด 9 มม. จำนวน 1 กระบอก และเงินสดจำนวน 8,000 บาท และ 2. นายประภาศฯ พร้อมของกลางยาบ้า จำนวน 94 เม็ด
นายสมชาย หาญภักดีปฏิมา ผู้ว่าราชการจังหวัดกระบี่ กล่าวในช่วงท้ายว่า จังหวัดกระบี่ได้บูรณาการทุกภาคส่วนดำเนินการขับเคลื่อนตามนโยบายของกระทรวงมหาดไทยที่มุ่งมั่นในการจัดระเบียบสังคม ปราบปรามผู้มีอิทธิพล การป้องกันแก้ไขปัญหายาเสพติด รวมถึงสิ่งผิดกฎหมายทุกชนิดอย่างต่อเนื่อง และขอกำชับให้เจ้าหน้าที่ฝ่ายปกครอง บูรณาการร่วมกับหน่วยงานอื่น ๆ ที่เกี่ยวข้อง Re X-ray ค้นหาเบาะแสการกระทำผิด และสิ่งผิดกฎหมายอย่างต่อเนื่อง เพื่อให้พี่น้องประชาชนได้ใช้ชีวิตอย่างเป็นปกติสุข บ้านเมืองมีความมั่นคงสงบเรียบร้อย ประชาชนได้รับความปลอดภัยในชีวิตและทรัพย์สิน ทั้งนี้ หากพบเบาะแสการกระทำผิด สามารถแจ้งข้อมูล หรือ ร้องเรียน ร้องทุกข์ได้ที่ศูนย์ดำรงธรรมจังหวัด ศูนย์ดำรงธรรมอำเภอ สายด่วน 1567 ฟรี ตลอด 24 ชั่วโมง

ที่มา : https://www.thaigov.go.th/news/contents/details/87003