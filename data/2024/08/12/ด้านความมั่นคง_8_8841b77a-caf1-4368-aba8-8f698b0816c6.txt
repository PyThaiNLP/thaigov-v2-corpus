รัฐบาลไทย-ข่าวทำเนียบรัฐบาล-พสกนิกรไทยทั่วประเทศ ร่วมทำบุญตักบาตรถวายพระราชกุศล เนื่องในโอกาสวันเฉลิมพระชนมพรรษา สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง 12 สิงหาคม 2567


วันจันทร์ที่ 12 สิงหาคม 2567
12/08/2567
พิมพ์
พสกนิกรไทยทั่วประเทศ ร่วมทำบุญตักบาตรถวายพระราชกุศล เนื่องในโอกาสวันเฉลิมพระชนมพรรษา สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง 12 สิงหาคม 2567
พสกนิกรไทยทั่วประเทศ ร่วมทำบุญตักบาตรถวายพระราชกุศล เนื่องในโอกาสวันเฉลิมพระชนมพรรษา สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง 12 สิงหาคม 2567
วันนี้ (12 ส.ค. 67) นายสุทธิพงษ์ จุลเจริญ ปลัดกระทรวงมหาดไทย เปิดเผยว่า เนื่องในโอกาสอันเป็นมหามงคลในวันเฉลิมพระชนมพรรษา สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง 12 สิงหาคม 2567 ตลอดช่วงเช้าวันนี้ พสกนิกรไทยทั่วประเทศ ภายใต้การนำของท่านผู้ว่าราชการจังหวัดทุกจังหวัด ได้ร่วมกันจัดพิธีทำบุญตักบาตรถวายพระราชกุศลและเฉลิมพระเกียรติ เพื่อแสดงความจงรักภักดีและสำนึกในพระมหากรุณาธิคุณอันหาที่สุดมิได้ อาทิ
1. จังหวัดลำพูน ที่วัดพระธาตุหริภุญชัย วรมหาวิหาร อำเภอเมืองลำพูน นายสันติธร ยิ้มละมัย ผู้ว่าราชการจังหวัดลำพูน เป็นประธานประกอบพิธีเจริญพระพุทธมนต์และพิธีทำบุญตักบาตรแด่พระภิกษุสงฆ์ เพื่อถวายพระราชกุศลและเฉลิมพระเกียรติ สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสวันเฉลิมพระชนมพรรษา 12 สิงหาคม 2567 โดยได้รับเมตตาจาก พระเทพรัตนนายก เจ้าคณะจังหวัดลำพูน เจ้าอาวาสวัดพระธาตุหริภุญชัย วรมหาวิหาร เป็นประธานฝ่ายสงฆ์ โดยมี นางดวงกมล ยิ้มละมัย ประธานแม่บ้านมหาดไทยจังหวัดลำพูน นายอนุพงษ์ วาวงศ์มูล นายโยธิน ประสงค์ความดี รองผู้ว่าราชการจังหวัดลำพูน หัวหน้าส่วนราชการ ข้าราชการ ศาล ทหาร ตำรวจ จิตอาสาพระราชทาน และประชาชนชาวจังหวัดลำพูน ร่วมพิธี
2. จังหวัดบุรีรัมย์ ที่ลานด้านหน้าศาลากลางจังหวัดบุรีรัมย์ (หลังเดิม) อำเภอเมืองบุรีรัมย์ นายนฤชา โฆษาศิวิไลซ์ ผู้ว่าราชการจังหวัดบุรีรัมย์ เป็นประธานประกอบพิธีเจริญพระพุทธมนต์และพิธีทำบุญตักบาตรแด่พระภิกษุสงฆ์ เพื่อถวายพระราชกุศลและเฉลิมพระเกียรติ สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสวันเฉลิมพระชนมพรรษา 12 สิงหาคม 2567 โดยมี นางวาทิณี โฆษาศิวิไลซ์ นายกเหล่ากาชาดจังหวัดบุรีรัมย์ รองผู้ว่าราชการจังหวัดลำพูน หัวหน้าส่วนราชการ ข้าราชการ ศาล ทหาร ตำรวจ ผู้บริหารองค์กรปกครองส่วนท้องถิ่น สมาชิกแม่บ้านมหาดไทยจังหวัดบุรีรัมย์ และประชาชนทุกหมู่เหล่า ร่วมพิธี
3. จังหวัดพระนครศรีอยุธยา ที่วัดพนัญเชิงวรวิหาร ตำบลกะมัง อำเภอพระนครศรีอยุธยา นายนิวัฒน์ รุ่งสาคร ผู้ว่าราชการจังหวัดพระนครศรีอยุธยา เป็นประธานประกอบพิธีเจริญพระพุทธมนต์และพิธีทำบุญตักบาตรแด่พระภิกษุสงฆ์ เพื่อถวายพระราชกุศลและเฉลิมพระเกียรติ สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสวันเฉลิมพระชนมพรรษา 12 สิงหาคม 2567 โดยมี หัวหน้าส่วนราชการ ข้าราชการ ศาล ทหาร ตำรวจ ผู้บริหารองค์กรปกครองส่วนท้องถิ่น จิตอาสาพระราชทาน และประชาชน ร่วมพิธี
4. จังหวัดสระบุรี ที่หอประชุมศูนย์ราชการจังหวัดสระบุรี ตำบลตะกุด อำเภอเมืองสระบุรี นายบัญชา เชาวรินทร์ ผู้ว่าราชการจังหวัดสระบุรี เป็นประธานประกอบพิธีเจริญพระพุทธมนต์และพิธีทำบุญตักบาตรแด่พระภิกษุสงฆ์ เพื่อถวายพระราชกุศลและเฉลิมพระเกียรติ สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสวันเฉลิมพระชนมพรรษา 12 สิงหาคม 2567 โดยได้รับเมตตาจากพระราชวัชรญาณรังษี เจ้าคณะจังหวัดสระบุรี เจ้าอาวาสวัดพระพุทธแสงธรรม เป็นประธานฝ่ายสงฆ์ โดยมี นางจิตตินันท์ เชาวรินทร์ นายกเหล่ากาชาดจังหวัดสระบุรีและประธานแม่บ้านมหาดไทยจังหวัดสระบุรี ข้าราชการ ศาล ทหาร ตำรวจ หัวหน้าส่วนราชการจังหวัดสระบุรี องค์กรภาคเอกชน รัฐวิสาหกิจ และประชาชนในพื้นที่ ร่วมพิธี
5. จังหวัดลำปาง ที่หอประชุมจังหวัดลำปาง ศาลากลางจังหวัดลำปาง นายชัชวาลย์ ฉายะบุตร ผู้ว่าราชการจังหวัดลำปาง เป็นประธานประกอบพิธีเจริญพระพุทธมนต์และพิธีทำบุญตักบาตรแด่พระภิกษุสงฆ์ เพื่อถวายพระราชกุศลและเฉลิมพระเกียรติ สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสวันเฉลิมพระชนมพรรษา 12 สิงหาคม 2567 โดยมี นางสุพรรณี ฉายะบุตร นายกเหล่ากาชาดจังหวัดลำปาง หัวหน้าส่วนราชการ ข้าราชการ ศาล ทหาร ตำรวจ ผู้บริหารองค์กรปกครองส่วนท้องถิ่น จิตอาสาพระราชทาน และประชาชน ร่วมพิธี
6. จังหวัดนครพนม ที่ศาลาการเปรียญวัดมหาธาตุ ตำบลในเมือง อำเภอเมืองนครพนม นายวันชัย จันทร์พร ผู้ว่าราชการจังหวัดนครพนม เป็นประธานประกอบพิธีเจริญพระพุทธมนต์และพิธีทำบุญตักบาตรแด่พระภิกษุสงฆ์ เพื่อถวายพระราชกุศลและเฉลิมพระเกียรติ สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสวันเฉลิมพระชนมพรรษา 12 สิงหาคม 2567 โดยมี หัวหน้าส่วนราชการ ข้าราชการ พนักงาน เจ้าหน้าที่ ผู้แทนส่วนราชการ หน่วยงานต่างๆ ทั้งภาครัฐ ภาคเอกชน และพี่น้องประชาชนชาวจังหวัดนครพนม ร่วมพิธี
7. จังหวัดนครสวรรค์ ที่มหาวิทยาลัยราชภัฎนครสวรรค์ อำเภอเมืองนครสวรรค์ นายทวี เสริมภักดีกุล ผู้ว่าราชการจังหวัดนครสวรรค์ เป็นประธานประกอบพิธีเจริญพระพุทธมนต์และพิธีทำบุญตักบาตรแด่พระภิกษุสงฆ์ เพื่อถวายพระราชกุศลและเฉลิมพระเกียรติ สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสวันเฉลิมพระชนมพรรษา 12 สิงหาคม 2567 โดยมี นางวราภรณ์ เสริมภักดีกุล ประธานแม่บ้านมหาดไทยจังหวัดนครสวรรค์ พร้อมด้วย หัวหน้าส่วนราชการ ข้าราชการ ศาล ทหาร ตำรวจ ผู้บริหารองค์กรปกครองส่วนท้องถิ่น จิตอาสาพระราชทาน และประชาชน ร่วมพิธี
8. จังหวัดชัยภูมิ ที่บริเวณหน้าศาลากลางจังหวัดชัยภูมิ อำเภอเมืองชัยภูมิ นายอนันต์ นาคนิยม ผู้ว่าราชการจังหวัดชัยภูมิ เป็นประธานประกอบพิธีเจริญพระพุทธมนต์และพิธีทำบุญตักบาตรแด่พระภิกษุสงฆ์ เพื่อถวายพระราชกุศลและเฉลิมพระเกียรติ สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสวันเฉลิมพระชนมพรรษา 12 สิงหาคม 2567 โดยมี หัวหน้าส่วนราชการ ข้าราชการ ศาล ทหาร ตำรวจ ผู้บริหารองค์กรปกครองส่วนท้องถิ่น จิตอาสาพระราชทาน และประชาชน ร่วมพิธี
9. จังหวัดร้อยเอ็ด ที่หอประชุมจังหวัดร้อยเอ็ด อำเภอเมืองร้อยเอ็ด นายทรงพล ใจกริ่ม ผู้ว่าราชการจังหวัดร้อยเอ็ด เป็นประธานประกอบพิธีเจริญพระพุทธมนต์และพิธีทำบุญตักบาตรแด่พระภิกษุสงฆ์ เพื่อถวายพระราชกุศลและเฉลิมพระเกียรติ สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสวันเฉลิมพระชนมพรรษา 12 สิงหาคม 2567 โดยมี หัวหน้าส่วนราชการ ศาล ทหาร ตำรวจ นักเรียน นักศึกษา และประชาชนจิตอาสา ร่วมพิธี
10. จังหวัดสงขลา ที่บริเวณลานหน้าเสาธง ศาลากลางจังหวัดสงขลา (หลังใหม่) นายสมนึก พรหมเขียว ผู้ว่าราชการจังหวัดสงขลา เป็นประธานประกอบพิธีเจริญพระพุทธมนต์และพิธีทำบุญตักบาตรแด่พระภิกษุสงฆ์ เพื่อถวายพระราชกุศลและเฉลิมพระเกียรติ สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสวันเฉลิมพระชนมพรรษา 12 สิงหาคม 2567 โดยมี นายอำนวย พิณสุวรรณ รองผู้ว่าราชการจังหวัดสงขลา นายเศวต เพชรนุ้ย รองผู้ว่าราชการจังหวัดสงขลา ผศ.ศุภรัตน์ พิณสุวรรณ รองนายกเหล่ากาชาดและรองประธานแม่บ้านมหาดไทยจังหวัดสงขลา ดร.กรรณิกา เพชรนุ้ย รองนายกเหล่ากาชาด/รองประธานแม่บ้านมหาดไทยจังหวัดสงขลา หัวหน้าส่วนราชการ ศาล ทหาร ตำรวจ และประชาชนชาวสงขลาเข้าร่วม
11. จังหวัดกำแพงเพชร ที่ลานอนุรักษ์วัฒนธรรมไทยสิริจิตอุทยาน ริมแม่น้ำปิง นายชาธิป รุจนเสรี ผู้ว่าราชการจังหวัดกำแพงเพชร เป็นประธานประกอบพิธีเจริญพระพุทธมนต์และพิธีทำบุญตักบาตรแด่พระภิกษุสงฆ์ เพื่อถวายพระราชกุศลและเฉลิมพระเกียรติ สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสวันเฉลิมพระชนมพรรษา 12 สิงหาคม 2567 โดยได้รับเมตตาจาก พระสุนทรวชิราจารย์ เจ้าคณะจังหวัดกำแพงเพชร-พิจิตร (ธ) เจ้าอาวาสวัดไพรสณฑ์รัตนาราม เป็นประธานสงฆ์ โดยมี นางกาญจนี รุจนเสรี ประธานแม่บ้านมหาดไทยจังหวัดกำแพงเพชรและนายกเหล่ากาชาดจังหวัดกำแพงเพชร นายอนุชา พัสถาน รองผู้ว่าราชการจังหวัดกำแพงเพชร หัวหน้าส่วนราชการ ตุลาการ ศาล ทหาร ตำรวจ เหล่ากาชาด และประชาชน ร่วมพิธี
12. จังหวัดชลบุรี ที่หอพระพุทธสิหิงค์ฯ อำเภอเมืองชลบุรี นายธวัชชัย ศรีทอง ผู้ว่าราชการจังหวัดชลบุรี เป็นประธานประกอบพิธีเจริญพระพุทธมนต์และพิธีทำบุญตักบาตรแด่พระภิกษุสงฆ์ เพื่อถวายพระราชกุศลและเฉลิมพระเกียรติ สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสวันเฉลิมพระชนมพรรษา 12 สิงหาคม 2567 โดยได้รับเมตตาจาก พระเดชพระคุณพระมหาสมพงษ์ กิตฺติคุโณ รองเจ้าคณะจังหวัดชลบุรี รูปที่ 2 เจ้าอาวาสวัดตาลล้อม เป็นประธานฝ่ายสงฆ์ โดยมี นางสาวประภัสรา ศรีทอง นายกเหล่ากาชาดจังหวัดชลบุรี พร้อมด้วยข้าราชการตุลาการ ทหาร ตำรวจ หัวหน้าส่วนราชการ หน่วยงานรัฐวิสาหกิจ องค์กรปกครองส่วนท้องถิ่น คณะกรรมการเหล่ากาชาดจังหวัดชลบุรี และพ่อค้าประชาชนทุกหมู่เหล่า ร่วมพิธี
นายสุทธิพงษ์ จุลเจริญ ปลัดกระทรวงมหาดไทย กล่าวเพิ่มเติมว่า ขอเชิญชวนพี่น้องประชาชนร่วมกันถวายความจงรักภักดี ด้วยการทำความดี บำเพ็ญสาธารณประโยชน์ร่วมกันในครอบครัว ในชุมชน เพื่อเป็นการปฏิบัติบูชาถวายเป็นพระราชกุศล และในช่วงค่ำวันนี้ ขอเชิญชวนพี่น้องประชาชนทุกหมู่เหล่าได้ร่วมพิธีจุดเทียนถวายพระพรชัยมงคล เนื่องในโอกาสวันเฉลิมพระชนมพรรษา สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ในเวลา 19.19 น. ณ ศาลากลางจังหวัด ที่ว่าการอำเภอ หรือสถานที่ที่จังหวัดและอำเภอกำหนด โดยพร้อมเพรียงกันทั่วประเทศ ทั้งนี้ ขอเชิญร่วมลงนามถวายพระพร สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสวันเฉลิมพระชนมพรรษา 12 สิงหาคม 2567 ผ่านระบบออนไลน์ ที่เว็บไซต์หน่วยราชการในพระองค์ www.royaloffice.th ระหว่างวันที่ 11-13 สิงหาคม 2567 หรือสถานที่ราชการทั่วประเทศ
#กระทรวงมหาดไทย #บำบัดทุกข์บำรุงสุข #MOI

ที่มา : https://www.thaigov.go.th/news/contents/details/87020