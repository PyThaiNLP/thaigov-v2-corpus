รัฐบาลไทย-ข่าวทำเนียบรัฐบาล-มท.1 และคณะรัฐมนตรี ร่วมพิธีเจริญพระพุทธมนต์และทำบุญตักบาตรข้าวสาร อาหารแห้งแด่พระสงฆ์และสามเณร และร่วมลงนามถวายพระพร เนื่องในโอกาสวันเฉลิมพระชนมพรรษาสมเด็จพระบรมราชชนนีพันปีหลวง


วันจันทร์ที่ 12 สิงหาคม 2567
12/08/2567
พิมพ์
มท.1 และคณะรัฐมนตรี ร่วมพิธีเจริญพระพุทธมนต์และทำบุญตักบาตรข้าวสาร อาหารแห้งแด่พระสงฆ์และสามเณร และร่วมลงนามถวายพระพร เนื่องในโอกาสวันเฉลิมพระชนมพรรษาสมเด็จพระบรมราชชนนีพันปีหลวง
มท.1 และคณะรัฐมนตรี ร่วมพิธีเจริญพระพุทธมนต์และทำบุญตักบาตรข้าวสาร อาหารแห้งแด่พระสงฆ์และสามเณร และร่วมลงนามถวายพระพร เนื่องในโอกาสวันเฉลิมพระชนมพรรษาสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง 12 สิงหาคม 2567
วันนี้ (12 ส.ค. 67) เวลา 07.30 น. ที่บริเวณท้องสนามหลวง กรุงเทพมหานคร นายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงมหาดไทย (มท.1) พร้อมด้วย นายทรงศักดิ์ ทองศรี รัฐมนตรีช่วยว่าการกระทรวงมหาดไทย และนายเกรียง กัลป์ตินันท์ รัฐมนตรีช่วยว่าการกระทรวงมหาดไทย ร่วมพิธีเจริญพระพุทธมนต์และทำบุญตักบาตรข้าวสาร อาหารแห้งแด่พระสงฆ์และสามเณร 193 รูป เนื่องในโอกาสวันเฉลิมพระชนมพรรษาสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง 12 สิงหาคม 2567 เพื่อน้อมสำนึกในพระมหากรุณาธิคุณของสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ที่ทรงปฏิบัติพระราชกรณียกิจนานัปการเพื่อประโยชน์สุขของประชาชนชาวไทย
จากนั้นในเวลา 08.30 น. ที่ห้องแดง อาคารหน่วยราชการในพระองค์ 904 ในพระบรมมหาราชวัง นายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงมหาดไทย ร่วมลงนามถวายพระพรชัยมงคล เนื่องในโอกาสวันเฉลิมพระชนมพรรษา 12 สิงหาคม 2567 ด้วยความจงรักภักดีและสำนึกในพระมหากรุณาธิคุณ
"ขอเชิญชวนประชาชนร่วมลงนามถวายพระพรชัยมงคล สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสวันเฉลิมพระชนมพรรษา วันที่ 12 สิงหาคม 2567 ผ่านระบบออนไลน์ ที่เว็บไซต์หน่วยราชการในพระองค์ www.royaloffice.th ระหว่างวันที่ 11 – 13 สิงหาคม 2567"

ที่มา : https://www.thaigov.go.th/news/contents/details/87018