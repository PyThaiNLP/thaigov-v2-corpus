รัฐบาลไทย-ข่าวทำเนียบรัฐบาล-ปลัด ดีอี เปิดการประชุม ASEAN WG-AS ครั้งที่ 3 ร่วมแก้ไขการหลอกลวงออนไลน์ 


วันอังคารที่ 27 สิงหาคม 2567
ปลัด ดีอี เปิดการประชุม ASEAN WG-AS ครั้งที่ 3 ร่วมแก้ไขการหลอกลวงออนไลน์
ปลัด ดีอี เปิดการประชุม ASEAN WG-AS ครั้งที่ 3 ร่วมแก้ไขการหลอกลวงออนไลน์
วันที่ 27 สิงหาคม 2567 ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอี) เป็นประธานการประชุม คณะทำงานอาเซียน ด้านการป้องกันปัญหาการหลอกลวงผ่านสื่อออนไลน์ ครั้งที่ 3 (The 3rd ASEAN Working Group on Anti-Online Scam : WG-AS) โดยมีนายเอกพงษ์ หริ่มเจริญ ผู้ตรวจราชการกระทรวง ดีอี และหน่วยงานที่เกี่ยวข้องเข้าร่วมการประชุม ณ โรงแรม The Athenee Hotel, a Luxury Collection Hotel กรุงเทพฯ
สำหรับวาระสำคัญของการประชุม ประกอบด้วย การพิจารณาร่างรายงานข้อมูลการหลอกลวงผ่านสื่อออนไลน์ในอาเซียน (ปี 2566 - 2567) ซึ่งประเทศไทย เป็นผู้ดำเนินการ รวมถึงแนวทางข้อเสนอแนะสำหรับอาเซียน เพื่อนำไปสู่การพัฒนาวิธีการที่ครอบคลุม เพื่อต่อสู้กับการหลอกลวงออนไลน์ภายในอาเซียน และยกระดับการบูรณาการการดำเนินงานด้านการป้องกันปัญหาการหลอกลวงผ่านสื่อออนไลน์ของอาเซียน เพื่อบรรเทาความเสียหายแก่ประชาชน เป็นต้น
#กระทรวงดิจิทัล #กระทรวงดีอี #DE #ปลัดวิศิษฏ์ #WGAS

ที่มา : https://www.thaigov.go.th/news/contents/details/87509