รัฐบาลไทย-ข่าวทำเนียบรัฐบาล-ปลัดฯ ณัฐพล รับมอบสิ่งของอุปโภค บริโภค เตรียมแพค “ถุงยิ้มพิมพ์ใจ MIND ไม่ทิ้งกัน” เพื่อช่วยเหลือผู้ประสบภัยน้ำท่วม 


วันอังคารที่ 27 สิงหาคม 2567
27/08/2567
พิมพ์
ปลัดฯ ณัฐพล รับมอบสิ่งของอุปโภค บริโภค เตรียมแพค “ถุงยิ้มพิมพ์ใจ MIND ไม่ทิ้งกัน” เพื่อช่วยเหลือผู้ประสบภัยน้ำท่วม
ปลัดฯ ณัฐพล รับมอบสิ่งของอุปโภค บริโภค เตรียมแพค “ถุงยิ้มพิมพ์ใจ MIND ไม่ทิ้งกัน” เพื่อช่วยเหลือผู้ประสบภัยน้ำท่วม
ด้วยในปัจจุบัน ประเทศไทยได้เข้าสู่ช่วงฤดูฝนอย่างเป็นทางการ ทำให้เกิดมรสุม มีฝนตกหนักถึงหนักมากในบางพื้นที่ ซึ่งอาจเกิดน้ำท่วมฉับพลันและน้ำป่าไหลหลาก โดยเฉพาะพื้นที่ลาดเชิงเขาใกล้ทางน้ำไหลผ่านและพื้นที่ลุ่ม อาจเป็นสาเหตุให้เกิดอุทกภัย สร้างความเสียหายต่อการดำรงชีวิตและทรัพย์สินของพี่น้องประชาชนและสถานประกอบการอุตสาหกรรมในพื้นที่
กระทรวงอุตสาหกรรม จึงได้ร่วมมือกับหน่วยงานภาครัฐ เอกชน ผู้ประกอบการโรงงานอุตสาหกรรมทั่วประเทศ เพื่อรวมใจส่งมอบรอยยิ้ม ให้กับประชาชน ภายใต้โครงการ “อุตสาหกรรมรวมใจ ช่วยพี่น้องชาวไทย” โดยในวันที่ 26 สิงหาคม 2567 ดร.ณัฐพล รังสิตพล ปลัดกระทรวงอุตสาหกรรม ได้รับมอบสิ่งของอุปโภค บริโภค และของใช้ที่จำเป็น เพื่อเตรียมแพคเป็น “ถุงยิ้มพิมพ์ใจ MIND ไม่ทิ้งกัน” เพื่อเป็นกำลังใจให้กับผู้ประสบอุทกภัย โดยได้รับการสนับสนุน ดังนี้
1. สำนักงานคณะกรรมการอ้อยและน้ำตาลทราย ได้รับความอนุเคราะห์ น้ำตาลทราย จากสมาคมโรงงานน้ำตาลทราย
2.สำนักงานอุตสาหกรรมจังหวัดสมุทรสาคร ได้รับความอนุเคราะห์ บะหมี่กึ่งสําเร็จรูป ปลากระป๋อง อาหารพร้อมทาน และยากันยุง จากผู้ประกอบการ ได้แก่ บริษัท ไทยรวมสินพัฒนาอุตสาหกรรมมา จำกัด บริษัท ณัฐวรรณ จำกัด บริษัท กิจรุ่งเรืองถาวร จำกัด และบริษัท โกลเด้นไพร้ซ์ แคนนิ่ง จำกัด
3. สำนักงาน​อุตสาหกรรม​จังหวัด​ลพบุรี ได้รับความอนุเคราะห์ บะหมี่กึ่ง​สำเร็จรูป​ ข้าวสาร ยากันยุง
ถุงขยะ กระดาษทิชชู่​ น้ำตาลทราย ปลากระป๋อง​ และขนม จากผู้ประกอบการ ได้แก่ บริษัท สุรินทร์  ออมย่า เคมิคอล (ประเทศไทย) จำกัด บริษัท เคดีดี เอ็น​เตอร์ไพรส์​ จำกัด และบริษัท น้ำดื่ม 224 จำกัด
4. สำนักงานอุตสาหกรรมจังหวัดปทุมธานี ได้รับความอนุเคราะห์ ปลากระป๋อง บะหมี่กึ่งสําเร็จรูป และขนม จากผู้ประกอบการ บริษัท สยาม มอดิฟายด์ สตาร์ช จำกัด
5.สำนักงานอุตสาหกรรมจังหวัดสมุทรปราการ ได้รับความอนุเคราะห์ ข้าวสาร น้ำตาลทราย น้ำมันพืช และเครื่องดื่ม จากผู้ประกอบการ ได้แก่ บริษัท ยูไนเต็ด แสตนดาร์ด เทอร์มินัล จำกัด (มหาชน) บริษัท โตโยต้า มอเตอร์ ประเทศไทย จำกัด บริษัท เอสดี กัทธรี อินเตอร์ เนชั่นแนล มรกต จำกัด (มหาชน) และบริษัท ไทยอกริฟู้ดส์ จำกัด (มหาชน)
ทั้งนี้ การดำเนินการโครงการอุตสาหกรรมรวมใจ ช่วยพี่น้องชาวไทย เพื่อจัดทำถุงยิ้มพิมพ์​ใจ MIND ไม่ทิ้งกัน ซึ่งภายในจะบรรจุเครื่องอุปโภค​บริโภค​และสิ่งของจำเป็น เป็นถุงยังชีพที่ได้รับการสนับสนุนจากหน่วยงานรัฐ ภาคเอกชน ผู้ประกอบการโรงงานอุตสาหกรรม​ทั่วประเทศ​ที่รวมใจส่งมอบรอยยิ้ม เพื่อเป็นกำลังใจให้กับผู้ประสบอุทกภัย​ในการก้าวข้ามช่วงเวลาที่ยากลำบากไปได้

ที่มา : https://www.thaigov.go.th/news/contents/details/87478