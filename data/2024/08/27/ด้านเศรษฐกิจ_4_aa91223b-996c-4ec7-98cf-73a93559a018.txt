รัฐบาลไทย-ข่าวทำเนียบรัฐบาล-SME D Bank ช่วยเหลือเร่งด่วนบรรเทาความเดือดร้อนประชาชนและเอสเอ็มอีภาคเหนือประสบอุทกภัย


วันอังคารที่ 27 สิงหาคม 2567
27/08/2567
พิมพ์
SME D Bank ช่วยเหลือเร่งด่วนบรรเทาความเดือดร้อนประชาชนและเอสเอ็มอีภาคเหนือประสบอุทกภัย
SME D Bank มีความห่วงใยประชาชนและผู้ประกอบการเอสเอ็มอีในพื้นที่เป็นอย่างยิ่ง จึงได้ดำเนินการช่วยเหลืออย่างเร่งด่วน โดยเบื้องต้นผู้บริหารสาขาธนาคารในพื้นที่ เยี่ยมให้กำลังใจพร้อมมอบสิ่งของจำเป็นต่อการดำรงชีวิตให้แก่ผู้ประสบภัยในพื้นที่ต่างๆ
นายพิชิต มิทราวงศ์ กรรมการผู้จัดการ ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank  กล่าวว่า ตามที่หลายจังหวัดพื้นที่ภาคเหนือ ได้รับผลกระทบจากภัยพิบัติทางธรรมชาติ ฝนตกหนัก น้ำท่วมฉับพลัน น้ำป่าไหลหลาก ดินโคลนถล่ม ส่งผลให้ประชาชน และผู้ประกอบธุรกิจประสบปัญหาทางตรงและทางอ้อมต่อการใช้ชีวิต และการประกอบอาชีพ ธนาคารมีความห่วงใยประชาชนและผู้ประกอบการเอสเอ็มอีในพื้นที่เป็นอย่างยิ่ง จึงได้ดำเนินการช่วยเหลืออย่างเร่งด่วน โดยเบื้องต้นผู้บริหารสาขาธนาคารในพื้นที่ เข้าเยี่ยมให้กำลังใจ พร้อมมอบสิ่งของจำเป็นต่อการดำรงชีวิตให้แก่ผู้ประสบภัยในพื้นที่ต่างๆ ทั้ง จ.น่าน และ จ.แพร่ เพื่อบรรเทาความเดือดร้อน รวมถึงสำรวจความเสียหายและความต้องการของผู้ประกอบการเอสเอ็มอีที่ได้รับผลกระทบ สำหรับเร่งดำเนินการให้ความช่วยเหลืออย่างเหมาะสมด้วยมาตรการที่ธนาคารมีไว้รองรับอยู่แล้ว ทั้งมาตรการพักชำระหนี้ และมาตรการสินเชื่อเติมทุนสำหรับซ่อมแซมฟื้นฟูกิจการ สอบถามข้อมูลเพิ่มเติม Call Center 1357

ที่มา : https://www.thaigov.go.th/news/contents/details/87481