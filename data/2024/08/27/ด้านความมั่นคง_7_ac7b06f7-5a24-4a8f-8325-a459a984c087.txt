รัฐบาลไทย-ข่าวทำเนียบรัฐบาล-พระราชินี ทรงฝึกซ้อมกีฬาเรือใบ เพื่อทรงร่วมแข่งขันเรือรายการ  TP 52 Super Series 2024


วันอังคารที่ 27 สิงหาคม 2567
พระราชินี ทรงฝึกซ้อมกีฬาเรือใบ เพื่อทรงร่วมแข่งขันเรือรายการ  TP 52 Super Series 2024
การฝึกซ้อมวันนี้ เน้นเรื่องการประเมินแรงลม และแรงต้านของลม เพื่อให้ได้ตำแหน่งของลมที่ถูกต้องเหมาะสมตามเส้นทางการแข่งขัน และกำหนดตำแหน่งที่ถูกต้องของสมาชิก ทั้ง 15 คนบนเรือใบ
การฝึกซ้อมวันนี้ เน้นเรื่องการประเมินแรงลม และแรงต้านของลม เพื่อให้ได้ตำแหน่งของลมที่ถูกต้องเหมาะสมตามเส้นทางการแข่งขัน และกำหนดตำแหน่งที่ถูกต้องของสมาชิก ทั้ง 15 คนบนเรือใบ โดยใช้เรือใบTP 52 หมายเลข THA27 ในการฝึกซ้อม และเป็นเรือที่จะใช้แข่งขันจริงในระหว่างวันที่ 28 สิงหาคม ถึง 1 กันยายนนี้
โดยการแข่งขันครั้งนี้ สมเด็จพระนางเจ้าฯ พระบรมราชินี จะทรงลงแข่งขันในตำแหน่ง Strategist ซึ่งเป็นตำแหน่งที่สำคัญ ต้องใช้ทักษะพิเศษในการวางแผนและความเชี่ยวชาญในการกำหนดทิศทางลม เพื่อให้ปรับใบเรือได้ตรงกับตำแหน่งลม ซึ่งจะส่งผลให้เรือแล่นไปในทิศทางที่ต้องการ และถึงจุดหมายโดยเร็วที่สุด
สำหรับการแข่งขันเรือใบรายการ Puerto Portals 52 Super Series Sailing Week ณ เมือง Puerto Portals หรือ TP 52 Super Series 2024 เป็นสนามที่ 4 จากทั้งหมด 5 สนาม อันเป็นการแข่งขันระดับเอลิทของกีฬาเรือใบที่มีคนติดตามจํานวนมากและมีผู้เข้าแข่งขันที่มีชื่อเสียงเข้าร่วมแข่งขัน โดยในปีนี้มีทีมเข้าแข่งขันทั้งหมด 13 ทีมจาก 9 ประเทศ อาทิ อาทิ สหราชอาณาจักร เขตบริหารพิเศษฮ่องกง สหรัฐอเมริกาสาธารณรัฐฝรั่งเศส สาธารณรัฐแอฟริกาใต้ สหพันธ์สาธารณรัฐเยอรมนี สาธารณรัฐตุรกี สหพันธ์สาธารณรัฐบราซิล และ ประเทศไทย

ที่มา : https://www.thaigov.go.th/news/contents/details/87501