รัฐบาลไทย-ข่าวทำเนียบรัฐบาล-มท.1 ร่วมคณะราชเลขานุการในพระองค์พระบาทสมเด็จพระเจ้าอยู่หัว ตรวจติดตามการพัฒนาและการบริหารจัดการน้ำในแม่น้ำเจ้าพระยา พื้นที่จังหวัดพระนครศรีอยุธยา และจังหวัดปทุมธานี


วันพฤหัสบดีที่ 15 สิงหาคม 2567
15/08/2567
พิมพ์
มท.1 ร่วมคณะราชเลขานุการในพระองค์พระบาทสมเด็จพระเจ้าอยู่หัว ตรวจติดตามการพัฒนาและการบริหารจัดการน้ำในแม่น้ำเจ้าพระยา พื้นที่จังหวัดพระนครศรีอยุธยา และจังหวัดปทุมธานี
มท.1 ร่วมคณะราชเลขานุการในพระองค์พระบาทสมเด็จพระเจ้าอยู่หัว ตรวจติดตามการพัฒนาและการบริหารจัดการน้ำในแม่น้ำเจ้าพระยา พื้นที่จังหวัดพระนครศรีอยุธยา และจังหวัดปทุมธานี
เมื่อวานนี้ (14 ส.ค. 67) พลอากาศเอก สถิตย์พงษ์ สุขวิมล ราชเลขานุการในพระองค์พระบาทสมเด็จพระเจ้าอยู่หัว ลงพื้นที่ติดตามการบริหารจัดการน้ำในแม่น้ำเจ้าพระยา ในพื้นที่จังหวัดพระนครศรีอยุธยา และจังหวัดปทุมธานี โดยมี นายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงมหาดไทย (มท.1) นายสุทธิพงษ์ จุลเจริญ ปลัดกระทรวงมหาดไทย นายพงศ์รัตน์ ภิรมย์รัตน์ อธิบดีกรมโยธาธิการและผังเมือง นายอรรษิษฐ์ สัมพันธรัตน์ อธิบดีกรมการปกครอง นายนิวัฒน์ รุ่งสาคร ผู้ว่าราชการจังหวัดพระนครศรีอยุธยา นายภาสกร บุญญลักษม์ ผู้ว่าราชการจังหวัดปทุมธานี หัวหน้าส่วนราชการ และหน่วยงานที่เกี่ยวข้อง ร่วมลงพื้นที่
การลงพื้นที่ครั้งนี้ คณะฯ ได้ลงเรือจากบริเวณท่าน้ำวัดพนัญเชิง วรวิหาร อ.พระนครศรีอยุธยา จ.พระนครศรีอยุธยา ไปยังวัดโบสถ์ อ.สามโคก จ.ปทุมธานี โดยได้กราบสักการะรูปหล่อ สมเด็จพระพุฒาจารย์ (โต พฺรหฺมรํสี) บริเวณวัดโบสถ์ พร้อมทั้งเข้าถวายสักการะพระเดชพระคุณ พระราชวรเมธาจารย์ (วิชาญ ถิรสีโล) เจ้าคณะจังหวัดปทุมธานี (ธ) เจ้าอาวาสวัดโบสถ์ และติดตามความคืบหน้าการพัฒนาและการบริหารจัดการน้ำในลุ่มน้ำเจ้าพระยา

ที่มา : https://www.thaigov.go.th/news/contents/details/87159