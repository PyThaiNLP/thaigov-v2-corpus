รัฐบาลไทย-ข่าวทำเนียบรัฐบาล-สรุปข่าวการประชุมคณะรัฐมนตรี 15 สิงหาคม 2567


วันพฤหัสบดีที่ 15 สิงหาคม 2567
15/08/2567
พิมพ์
สรุปข่าวการประชุมคณะรัฐมนตรี 15 สิงหาคม 2567
นายภูมิธรรม เวชยชัย รองนายกรัฐมนตรีปฏิบัติหน้าที่แทนนายกรัฐมนตรี เป็นประธานการประชุมคณะรัฐมนตรี ณ ห้องประชุม 501 ตึกบัญชาการ 1 ทำเนียบรัฐบาล
http://www.thaigov.go.th
(โปรดตรวจสอบมติคณะรัฐมนตรีที่เป็นทางการจากสำนักเลขาธิการคณะรัฐมนตรีอีกครั้ง)
วันนี้ (15 สิงหาคม 2567)  เวลา 14.00 น.   นายภูมิธรรม เวชยชัย รองนายกรัฐมนตรีปฏิบัติหน้าที่แทนนายกรัฐมนตรี เป็นประธานการประชุมคณะรัฐมนตรี ณ ห้องประชุม 501 ตึกบัญชาการ 1 ทำเนียบรัฐบาล  ซึ่งสรุปสาระสำคัญดังนี้
เรื่อง         การประชุมสภาผู้แทนราษฎรตามที่สำนักงานเลขาธิการสภาผู้แทนราษฎร
************
1. เรื่อง การประชุมสภาผู้แทนราษฎรตามที่สำนักงานเลขาธิการสภาผู้แทนราษฎร
คณะรัฐมนตรีมีมติรับทราบเรื่อง การประชุมสภาผู้แทนราษฎรตามที่สำนักงานเลขาธิการสภาผู้แทนราษฎร เสนอ สรุปสาระสำคัญ ดังนี้
ด้วยประธานสภาผู้แทนราษฎรได้มีคำสั่งให้ยกเลิกการนัดประชุมสภาผู้แทนราษฎร ชุดที่ 26 ปีที่ 2 ครั้งที่ 15 (สมัยสามัญประจำปีครั้งที่หนึ่ง) เป็นพิเศษ ในวันศุกร์ที่ 16 สิงหาคม 2567 และมีคำสั่งให้นัดประชุมสภาผู้แทนราษฎร ชุดที่ 26 ปีที่ 2 ครั้งที่ 15 (สมัยสามัญประจำปีครั้งที่หนึ่ง) เป็นพิเศษ ในวันศุกร์ที่ 16 สิงหาคม 2567 เวลา 10.00 นาฬิกา เป็นต้นไป เพื่อพิจารณาให้ความเห็นชอบบุคคลซึ่งสมควรได้รับแต่งตั้งเป็นนายกรัฐมนตรี  ตามมาตรา 159 ของรัฐธรรมนูญแห่งราชอาณาจักรไทย ณ ห้องประชุมสภาผู้แทนราษฎร ชั้น 2 อาคารรัฐสภา ถนนสามเสน แขวงถนนนครไชยศรี เขตดุสิต กรุงเทพมหานคร และขอเชิญสมาชิกสภาผู้แทนราษฎรไปประชุมตามกำหนดวันและเวลาดังกล่าวข้างต้น
***********

ที่มา : https://www.thaigov.go.th/news/contents/details/87166