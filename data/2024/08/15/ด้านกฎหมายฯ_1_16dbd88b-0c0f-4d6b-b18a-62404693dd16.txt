รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม ประชุมคณะที่ปรึกษาฯ หาแนวทางช่วยเหลือประชาชนอย่างเป็นรูปธรรม 


วันพุธที่ 14 สิงหาคม 2567
14/08/2567
พิมพ์
รัฐมนตรีว่าการกระทรวงยุติธรรม ประชุมคณะที่ปรึกษาฯ หาแนวทางช่วยเหลือประชาชนอย่างเป็นรูปธรรม
รัฐมนตรีว่าการกระทรวงยุติธรรม ประชุมคณะที่ปรึกษาฯ หาแนวทางช่วยเหลือประชาชนอย่างเป็นรูปธรรม
ในวันพุธที่ ๑๔ สิงหาคม ๒๕๖๗ เวลา ๑๓.๓๐ น. พันตำรวจเอก ทวี สอดส่อง รัฐมนตรีว่าการกระทรวงยุติธรรม เป็นประธานการประชุมคณะที่ปรึกษารัฐมนตรีว่าการกระทรวงยุติธรรม ครั้งที่ ๓/๒๕๖๗ โดยมี​ พลเอก นิพัทธ์ ทองเล็ก ที่ปรึกษานายกรัฐมนตรี นายวรวีร์ มะกูดี รองหัวหน้าพรรคประชาชาติ นายสมบูรณ์ ม่วงกล่ำ ที่ปรึกษารัฐมนตรีว่าการกระทรวงยุติธรรม นายกูเฮง ยาวอหะซัน เลขานุการรัฐมนตรีว่าการกระทรวงยุติธรรม นายยู่สิน จินตภากร ผู้ช่วยรัฐมนตรีประจำกระทรวงยุติธรรม นายนิยม เติมศรีสุข ผู้ช่วยรัฐมนตรีประจำกระทรวงยุติธรรม พร้อมด้วยคณะที่ปรึกษารัฐมนตรีว่าการกระทรวงยุติธรรม และผู้แทนหน่วยงานในสังกัดกระทรวงยุติธรรมที่เกี่ยวข้อง เข้าร่วมฯ ณ ห้องประชุมกระทรวงยุติธรรม ๑๐-๐๑ อาคารกระทรวงยุติธรรม และผ่านระบบการประชุมทางไกล (Video Conference)
ในการนี้ รัฐมนตรีว่าการกระทรวงยุติธรรม กล่าวว่า บทบาทของกระทรวงยุติธรรมมีหลากหลายด้าน เราจะหาแนวทางให้กระทรวงยุติธรรมเป็นหน่วยงานที่ช่วยเหลือประชาชนได้อย่างเป็นรูปธรรม สามารถจับต้องได้ ทำให้ประชาชนมีความเชื่อมั่น พึงพอใจ และที่สำคัญคือให้ประชาชนพ้นทุกข์ โดยเฉพาะในมิติของความเป็นธรรม และกระทรวงยุติธรรมต้องเป็นกระทรวงที่เปิดเผยกับประชาชน ต้องรายงานให้ประชาชนได้รู้ถึงสถานภาพและความเป็นจริงในเรื่องความเป็นธรรม และเป็นกระทรวงที่จะทำให้คนไทยทุกคนได้รับการช่วยเหลือและได้รับความเป็นธรรมจากรัฐบาล
ทั้งนี้ ที่ประชุมได้ร่วมกันพิจารณาความเคลื่อนไหวและสภาวะทางกิจการยุติธรรม รวมถึงแผนแม่บทการบริหารงานยุติธรรมแห่งชาติ และแผนแม่บทเทคโนโลยีกระบวนการยุติธรรม

ที่มา : https://www.thaigov.go.th/news/contents/details/87150