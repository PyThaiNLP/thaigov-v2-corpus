รัฐบาลไทย-ข่าวทำเนียบรัฐบาล-ไฟเขียว ตั้ง “ศูนย์อำนวยการสถานการณ์อุทกภัย” แก้ปัญหาน้ำท่วมเบ็ดเสร็จ


วันพฤหัสบดีที่ 29 สิงหาคม 2567
ไฟเขียว ตั้ง “ศูนย์อำนวยการสถานการณ์อุทกภัย” แก้ปัญหาน้ำท่วมเบ็ดเสร็จ
......
ไฟเขียว ตั้ง “ศูนย์อำนวยการสถานการณ์อุทกภัย” แก้ปัญหาน้ำท่วมเบ็ดเสร็จ
.
ที่ประชุม ครม. (27 ส.ค. 67) เห็นชอบจัดตั้งศูนย์อำนวยการสถานการณ์อุทกภัย โดยมี นายภูมิธรรม เวชยชัย รองนายกรัฐมนตรี และรัฐมนตรีว่าการกระทรวงพาณิชย์ ปฏิบัติหน้าที่แทนนายกรัฐมนตรี เป็นประธาน โดยลักษณะการบริหารเป็นรูปแบบซิงเกิลคอมมานด์ เพื่อให้เป็นเอกภาพในการแก้ปัญหาเพื่อบริหารจัดการน้ำ การใช้งบประมาณช่วยเหลือประชาชน รวมถึงการเยียวยาในพื้นที่ที่ได้รับผลกระทบ ส่วนจังหวัดที่น้ำยังมาไม่ถึงต้องหามาตรการป้องกันแก้ไข
.
สำหรับการแก้ปัญหาสถานการณ์น้ำท่วมแบ่งเป็น 3 ระยะ
.
1. ปัญหาเฉพาะหน้า จะบริหารจัดการน้ำอย่างไรไม่ให้ลุกลามไปมากกว่านี้
.
2. หลังสถานการณ์น้ำท่วมคลี่คลายแล้ว จะช่วยเหลือเยียวยาประชาชนอย่างไร
.
3. การแก้ปัญหาในระยะยาว จำเป็นต้องจัดตั้งเป็นวาระแห่งชาติในเรื่องของการจัดการน้ำ ซึ่งเมื่อมีคณะรัฐมนตรีชุดใหม่เข้ามาบริหารประเทศแล้ว จะนำเรื่องดังกล่าวเข้าบรรจุเป็นวาระเร่งด่วน เพื่อที่จะได้ดำเนินการเพื่อรับสถานการณ์ได้ต่อไป
.
ส่วนงบประมาณที่ใช้รองรับเหตุการณ์น้ำท่วมในครั้งนี้ ซึ่งบางจังหวัดมีการที่ประกาศเป็นพื้นที่ภัยพิบัติสามารถใช้เงินทดลองราชการฯ กรณีฉุกเฉิน (วงเงิน 20 ล้านบาท) เพื่อใช้แก้ปัญหาในส่วนนี้ก่อน หากไม่เพียงพอให้เสนอคำขออนุมัติใช้งบกลางฯ มาที่ส่วนกลางเพื่อไปดำเนินการตามขั้นตอนได้ทันที
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/87552