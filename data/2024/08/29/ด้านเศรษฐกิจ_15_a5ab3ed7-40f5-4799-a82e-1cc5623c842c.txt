รัฐบาลไทย-ข่าวทำเนียบรัฐบาล-ปลัดฯ ณัฐพล รวมพลังทีม MIND ส่งความช่วยเหลือถึงผู้ประสบอุทกภัยพื้นที่ภาคเหนือโดยเร่งด่วน


วันพฤหัสบดีที่ 29 สิงหาคม 2567
29/08/2567
พิมพ์
ปลัดฯ ณัฐพล รวมพลังทีม MIND ส่งความช่วยเหลือถึงผู้ประสบอุทกภัยพื้นที่ภาคเหนือโดยเร่งด่วน
ปลัดฯ ณัฐพล รวมพลังทีม MIND ส่งความช่วยเหลือถึงผู้ประสบอุทกภัยพื้นที่ภาคเหนือโดยเร่งด่วน
วันที่ 28 สิงหาคม 2567 ดร.ณัฐพล รังสิตพล ปลัดกระทรวงอุตสาหกรรม พร้อมด้วย นางสาวณัฏฐิญา เนตยสุภา รองปลัดกระทรวงอุตสาหกรรม นายเอกนิติ รมยานนท์ ผู้ตรวจราชการกระทรวงอุตสาหกรรม นางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรม และคณะผู้บริหาร ข้าราชการ กระทรวงอุตสาหกรรม ร่วมแพค “ถุงยิ้มพิมพ์ใจ MIND ไม่ทิ้งกัน” เพื่อส่งกำลังใจนำไปช่วยเหลือ และบรรเทาความเดือดร้อนในเบื้องต้นให้กับผู้ประสบอุทกภัยต่อไป ณ ห้องโถง ชั้น 1 อาคารสำนักงานปลัดกระทรวงอุตสาหกรรม
จากนั้น ปลัดฯ ณัฐพล ได้นำคณะผู้บริหาร ข้าราชการ เจ้าหน้าที่กระทรวงอุตสาหกรรม ส่งมอบรอยยิ้ม ให้กับประชาชน ภายใต้โครงการ “อุตสาหกรรมรวมใจ ช่วยพี่น้องชาวไทย” โดยส่งมอบสิ่งของอุปโภค บริโภค และของใช้ที่จำเป็น เพื่อส่งความช่วยเหลือถึงผู้ประสบอุทกภัยพื้นที่ภาคเหนือโดยเร่งด่วน
โดยกระทรวงอุตสาหกรรม ได้ร่วมมือกับหน่วยงานภาครัฐ เอกชน ผู้ประกอบการโรงงานอุตสาหกรรมทั่วประเทศ ให้ความอนุเคราะห์ มอบสิ่งของอุปโภค บริโภค และของใช้ที่จำเป็น เพื่อรวมใจส่งมอบรอยยิ้ม ให้กับประชาชน ภายใต้โครงการ “อุตสาหกรรมรวมใจ ช่วยพี่น้องชาวไทย” แพคเป็น “ถุงยิ้มพิมพ์ใจ MIND ไม่ทิ้งกัน” เพื่อเป็นกำลังใจให้กับผู้ประสบอุทกภัย ซึ่งภายในจะบรรจุเครื่องอุปโภค​บริโภค​และสิ่งของจำเป็น อาทิ ข้าวสาร น้ำดื่ม ปลากระป๋อง บะหมี่กึ่งสำเร็จรูป และยารักษาโรค เป็นต้น เพื่อส่งมอบรอยยิ้ม และเป็นกำลังใจให้กับผู้ประสบอุทกภัย​ในการก้าวข้ามช่วงเวลาที่ยากลำบากไปได้

ที่มา : https://www.thaigov.go.th/news/contents/details/87575