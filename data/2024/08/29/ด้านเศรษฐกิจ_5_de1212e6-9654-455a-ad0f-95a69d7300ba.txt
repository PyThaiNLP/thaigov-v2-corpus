รัฐบาลไทย-ข่าวทำเนียบรัฐบาล-กรุงไทยห่วงใยผู้ประสบอุทกภัย ชวนคนไทยร่วมบริจาค ลงพื้นที่มอบถุงยังชีพในจังหวัดแพร่และน่าน


วันพฤหัสบดีที่ 29 สิงหาคม 2567
29/08/2567
พิมพ์
กรุงไทยห่วงใยผู้ประสบอุทกภัย ชวนคนไทยร่วมบริจาค ลงพื้นที่มอบถุงยังชีพในจังหวัดแพร่และน่าน
ธ.กรุงไทยร่วมกับมูลนิธิอาสาเพื่อนพึ่ง (ภาฯ) ยามยาก สภากาชาดไทย เปิดรับบริจาคเงิน เพื่อนำไปช่วยเหลือผู้ประสบอุทกภัยในพื้นที่จังหวัดภาคเหนือ ผ่านบัญชีออมทรัพย์ มูลนิธิอาสาเพื่อนพึ่ง (ภาฯ) ยามยาก สภากาชาดไทย เลขที่ 000-0-601-28-4 ธ.กรุงไทย สาขานานาเหนือ
ธนาคารกรุงไทย มีความห่วงใยผู้ประสบอุทกภัยในพื้นที่จังหวัดภาคเหนือ โดยร่วมกับ มูลนิธิอาสาเพื่อนพึ่ง (ภาฯ) ยามยาก สภากาชาดไทย เปิดรับบริจาคเงิน เพื่อนำไปช่วยเหลือผู้ประสบภัย ผ่านบัญชีออมทรัพย์ มูลนิธิอาสาเพื่อนพึ่ง (ภาฯ) ยามยาก สภากาชาดไทย เลขที่ 000-0-601-28-4 ธนาคารกรุงไทย สาขานานาเหนือ มีผู้มีจิตศรัทธา ร่วมบริจาคอย่างต่อเนื่องกว่า 30,000 รายการ ยอดบริจาค ณ วันที่ 28 สิงหาคม 2567 รวมทั้งสิ้น 8,569,270.41 ล้านบาท
นอกจากนี้ ผู้บริหารและพนักงานธนาคาร ได้ร่วมจัดทำถุงยังชีพ จำนวน 5,000 ชุด ภายในถุงยังชีพ ประกอบด้วย ข้าวสาร และอาหารแห้ง เพื่อมอบให้กับผู้ประสบอุทกภัย ล่าสุด ได้ลงพื้นที่จังหวัดแพร่และจังหวัดน่าน เพื่อมอบถุงยังชีพช่วยเหลือบรรเทาความเดือดร้อนในเบื้องต้น พร้อมจัดเตรียมถุงยังชีพอย่างต่อเนื่อง เพื่อช่วยเหลือประชาชนในพื้นที่ประสบอุทกภัยเพิ่มเติม ตามวิสัยทัศน์ “กรุงไทย เคียงข้างไทย สู่ความยั่งยืน”
ทั้งนี้ ผู้มีจิตศรัทธาสามารถร่วมบริจาค เพื่อส่งต่อความช่วยเหลือให้แก่ผู้ประสบอุทกภัย ผ่านมูลนิธิอาสาเพื่อนพึ่ง (ภาฯ) ยามยาก สภากาชาดไทย ด้วยการสแกน QR Code E-Donation ผ่านแอปพลิเคชันของทุกธนาคาร ซึ่งข้อมูลการบริจาคจะส่งเข้าระบบลดหย่อนภาษีของกรมสรรพากรอัตโนมัติ หรือบริจาคผ่านบัญชี ออมทรัพย์ ชื่อบัญชี มูลนิธิอาสาเพื่อนพึ่ง (ภาฯ) ยามยาก สภากาชาดไทย ธนาคารกรุงไทย สาขานานาเหนือ เลขที่ 000-0-601-28-4 หรือดูรายละเอียดเพิ่มเติมได้ที่ https://krungthai.com/link/edonation-flood2024-fb

ที่มา : https://www.thaigov.go.th/news/contents/details/87545