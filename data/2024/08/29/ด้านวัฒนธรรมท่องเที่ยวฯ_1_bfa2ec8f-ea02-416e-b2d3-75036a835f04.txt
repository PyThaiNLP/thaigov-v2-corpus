รัฐบาลไทย-ข่าวทำเนียบรัฐบาล-“สุดาวรรณ” เผยกรมศิลป์แจ้งเหตุฝนตกหนักจ.พะเยาติดต่อหลายวัน ส่งผลให้อิฐฐานเจดีย์พระธาตุคีรีศรีเวียงลอ (วัดหนองห้า) ร่วงหล่น ตรวจสอบแล้วยืนยันไม่ส่งผลกระทบต่อความมั่นคงของเจดีย์ 


วันพฤหัสบดีที่ 29 สิงหาคม 2567
“สุดาวรรณ” เผยกรมศิลป์แจ้งเหตุฝนตกหนักจ.พะเยาติดต่อหลายวัน ส่งผลให้อิฐฐานเจดีย์พระธาตุคีรีศรีเวียงลอ (วัดหนองห้า) ร่วงหล่น ตรวจสอบแล้วยืนยันไม่ส่งผลกระทบต่อความมั่นคงของเจดีย์
“สุดาวรรณ” เผยกรมศิลป์แจ้งเหตุฝนตกหนักจ.พะเยาติดต่อหลายวัน ส่งผลให้อิฐฐานเจดีย์พระธาตุคีรีศรีเวียงลอ (วัดหนองห้า) ร่วงหล่น ตรวจสอบแล้วยืนยันไม่ส่งผลกระทบต่อความมั่นคงของเจดีย์ เร่งค้ำยันเสริมความมั่นคง พร้อมมอบหมายให้กรมศิลปากรทำแผนบูรณะ
“สุดาวรรณ” เผยกรมศิลป์แจ้งเหตุฝนตกหนักจ.พะเยาติดต่อหลายวัน ส่งผลให้อิฐฐานเจดีย์พระธาตุคีรีศรีเวียงลอ (วัดหนองห้า) ร่วงหล่น ตรวจสอบแล้วยืนยันไม่ส่งผลกระทบต่อความมั่นคงของเจดีย์ เร่งค้ำยันเสริมความมั่นคง พร้อมมอบหมายให้กรมศิลปากรทำแผนบูรณะ
วันที่ 28 สิงหาคม 2567 นางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม (รมว.วธ.) กล่าวว่า จากการที่ได้ติดตามผลกระทบจากสถานการณ์อุทกภัยของโบราณสถานในพื้นที่ภาคเหนืออย่างใกล้ชิด ซึ่งกรมศิลปากรได้รายงานว่าได้รับแจ้งจากอาสาสมัครดูแลมรดกศิลปวัฒนธรรม (อส. มศ) เวียงลอ จังหวัดพะเยาว่า เมื่อช่วงเช้าวันที่ 28 สิงหาคม 2567 พบว่าจากสถานการณ์ฝนตกหนักในพื้นที่หลายวันต่อเนื่องติดต่อมาหลายวัน ส่งผลให้พระธาตุคีรีศรีเวียงลอ (วัดหนองห้า) เมืองเวียงลอ จังหวัดพะเยา ทำให้อิฐบางส่วนบริเวณฐานเจดีย์ ร่วงหล่นลงมาแต่ไม่ส่งผลกระทบต่อความมั่นคงของเจดีย์ จากการตรวจสอบความเสียหายเบื้องต้น พบว่าส่วนฐานมีรอยร้าว ซึ่งสันนิษฐานว่า เดิมมีรอยร้าวอยู่บ้างแล้วจึงเป็นช่องทางให้น้ำฝนไหลเข้าไปสะสมภายในจนรับน้ำหนักส่วนนี้ไม่ไหวและร่วงหล่นลงมา
รัฐมนตรีว่าการกระทรวงวัฒนธรรม กล่าวว่า กรมศิลปากรได้รายงานว่าขณะนี้ได้จัดส่งเจ้าหน้าที่เข้าไปสำรวจความเสียหาย โดยในเบื้องต้นกำลังดำเนินการค้ำยันเสริมความมั่นคงโดยด่วน และหลังจากนี้ได้มอบหมายให้กรมศิลปากรดำเนินการจัดสรรงบฉุกเฉินในการบูรณะโบราณสถานให้ดำเนินการอนุรักษ์ตามรูปแบบเดิมต่อไป
อย่างไรก็ตามได้มอบนโยบายให้กรมศิลปากรและหน่วยงานที่ดูแลติดตามและเฝ้าระวังสถานการณ์น้ำตลอด 24 ชั่วโมง รวมถึงกำชับให้กรมศิลปากร ดำเนินการตามแนวทางการแก้ไขปัญหาที่ได้กำหนดไว้ ดังนี้ 1.ติดตามสถานการณ์อย่างใกล้ชิด 2.รับฟังข้อมูลจากอาสาสมัครฯ ของกรมศิลปากรที่อยู่ในพื้นที่อย่างต่อเนื่อง 3.หลังจากน้ำลดให้เข้าพื้นที่สำรวจตรวจสอบสภาพและความเสียหายโดยด่วน โดยเฉพาะงานศิลปกรรมที่ได้รับความเสียหายต้องได้รับการอนุรักษ์อย่างเร่งด่วน 4.วางมาตรการลดความเสี่ยงของโบราณสถานในช่วงฤดูฝนนี้ หากมีฝนตกหนักอย่างต่อเนื่องครั้งต่อไป เช่น ปกป้องน้ำไม่ให้ท่วมเข้าไปในอาคารโบราณสถานอีก หรืออื่น ๆ ที่เหมาะสมกับสภาพพื้นที่ และ 5.หากพบความเสียหายต่ออาคารโบราณสถานให้รีบแจ้งกรมศิลปากรเพื่อดำเนินการฉุกเฉินเร่งด่วน
อย่างไรก็ตาม ภาพรวมในส่วนกระทรวงวัฒนธรรม รู้สึกเป็นห่วงและขอเป็นกำลังใจให้กับข้าราชการและเจ้าหน้าที่ทุกคน จึงได้ สั่งการให้จัดตั้งศูนย์ประสานงานโบราณสถานที่ได้รับผลกระทบจากสถานการณ์อุทกภัย โดยใช้สายด่วนวัฒนธรรม 1765 ในการรับแจ้งข้อมูลและรวบรวมข้อมูลหน่วยงานในสังกัด สำนักงานวัฒนธรรมจังหวัด และกองพิธีการศพที่ได้รับพระราชทาน  รวมไปถึงแหล่งโบราณสถานที่ได้รับผลกระทบจากสถานการณ์อุทกภัย เพื่อสรุปข้อมูลสำหรับลงพื้นที่สำรวจและตรวจสอบสภาพความเสียหายหลังจากสถานการณ์คลี่คลาย รวมถึงจัดทำแผนช่วยเหลือเบื้องต้น และบูรณะซ่อมแซมในอนาคตต่อไป

ที่มา : https://www.thaigov.go.th/news/contents/details/87568