รัฐบาลไทย-ข่าวทำเนียบรัฐบาล-รองปลัดนวนิตย์ฯ เป็นประธานพิธีปิดการอบรมหลักสูตร นักบริหารการพัฒนาการเกษตรและสหกรณ์ ระดับสูง รุ่นที่ 88


วันพฤหัสบดีที่ 29 สิงหาคม 2567
รองปลัดนวนิตย์ฯ เป็นประธานพิธีปิดการอบรมหลักสูตร นักบริหารการพัฒนาการเกษตรและสหกรณ์ ระดับสูง รุ่นที่ 88
รองปลัดนวนิตย์ฯ เป็นประธานพิธีปิดการอบรมหลักสูตร นักบริหารการพัฒนาการเกษตรและสหกรณ์ ระดับสูง รุ่นที่ 88
นายนวนิตย์ พลเคน รองปลัดกระทรวงเกษตรและสหกรณ์ เปิดเผยภายหลังเป็นประธานพิธีปิดการอบรมหลักสูตร นักบริหารการพัฒนาการเกษตรและสหกรณ์ ระดับสูง รุ่นที่ 88 พร้อมด้วย นางสาวภัทราภรณ์ โสเจยยะ รองปลัดกระทรวงเกษตรและสหกรณ์ และผู้แทนหน่วยงานในสังกัดกระทรวงเกษตรและสหกรณ์เข้าร่วม ณ ห้องประชุมอาคารอำนวยการพิพิธภัณฑ์ ชั้น 2 (ห้องประชุมศาสตร์พระราชา) สำนักงานพิพิธภัณฑ์เกษตรเฉลิมพระเกียรติพระบาทสมเด็จพระเจ้าอยู่หัว (องค์การมหาชน) ตำบลคลองหนึ่ง อำเภอคลองหลวง จังหวัดปทุมธานี ว่า กระทรวงเกษตรและสหกรณ์ โดย สถาบันเกษตราธิการ จัดอบรมหลักสูตรนักบริหารการพัฒนาการเกษตรและสหกรณ์ ระดับสูง รุ่นที่ 88  ระหว่างวันที่ 23 กรกฎาคม – 30 สิงหาคม 2567  มีผู้เข้าร่วมอบรมทั้งหมด 150 คน จากหน่วยงานในสังกัดกระทรวงเกษตรและสหกรณ์ ด้วยรูปแบบการเรียนรู้แบบผสมผสาน (Blended Learning) โดยมีวัตถุประสงค์เพื่อให้ผู้เข้ารับการฝึกอบรมมีภาวะผู้นำ เพื่อเตรียมพร้อมรับภารกิจหน้าที่มีความท้าทายมากขึ้น  และสามารถพัฒนาองค์กรในการขับเคลื่อนยุทธศาสตร์ให้สอดคล้องนโยบายของรัฐบาลได้อย่างมีประสิทธิภาพ
สำหรับพิธีปิดการอบรมในวันนี้ ยังมีการนำเสนอผลงานการส่งออกสินค้าเกษตรของผู้เข้าร่วม เพื่อแสดงถึงเอกลักษณ์ของสินค้าเกษตรไทย พร้อมยกระดับสินค้าเกษตรไทยส่งออกไปยังต่างประเทศ รวมถึงการเพิ่มมูลค่าสินค้าเกษตรมูลค่าสูง เพื่อให้สอดคล้องกับนโยบายสำคัญของกระทรวงเกษตรและสหกรณ์ เพิ่มรายได้ 3 เท่า ใน 4 ปี อีกด้วย

ที่มา : https://www.thaigov.go.th/news/contents/details/87573