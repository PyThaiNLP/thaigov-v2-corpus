รัฐบาลไทย-ข่าวทำเนียบรัฐบาล-ดีอี ร่วมเปิดตัว Digital Lifelong Learning Solutions for all “Chula MOOC Flexi”


วันพฤหัสบดีที่ 29 สิงหาคม 2567
ดีอี ร่วมเปิดตัว Digital Lifelong Learning Solutions for all “Chula MOOC Flexi”
ดีอี ร่วมเปิดตัว Digital Lifelong Learning Solutions for all “Chula MOOC Flexi”
วันที่ 29 สิงหาคม 2567 นายณัฐพล ณัฏฐสมบูรณ์ รองปลัดกระทรวงดิจิทัลเพื่อเศรษฐกิจและสังคม (ดีอี)  ร่วมกิจกรรมและกล่าวแสดงความยินดีในงานแถลงข่าวเปิดตัว “Digital Lifelong Learning Solutions for all” โซลูชันการเรียนรู้ตลอดชีวิตแบบดิจิทัล หลักสูตรคอร์สเรียนออนไลน์ “Chula MOOC Flexi” จุฬาฯ-มุก-เฟล็กซิ การเรียนรู้แบบยืดหยุ่น สะสมทักษะตลอดชีวิตแบบดิจิทัลอย่างครบวงจร เพื่อให้ผู้ที่สนใจสามารถเข้าถึงความรู้ และทักษะที่สำคัญได้ ไม่ว่าจะอยู่ในพื้นที่ใด และมุ่งส่งเสริมการพัฒนาศักยภาพกำลังคนด้านดิจิทัล ให้มีประสบการณ์การเรียนรู้ด้วยตนเอง สร้างความรู้ความเข้าใจที่ถูกต้องเกี่ยวกับเทคโนโลยีดิจิทัลที่สำคัญต่อการพัฒนาประเทศ ณ ห้องประชุม 801 อาคารเฉลิมราชกุมารี 60 พรรษา (อาคารจามจุรี 10) จุฬาลงกรณ์มหาวิทยาลัย
สำหรับโครงการนี้ กระทรวงดีอี โดยกองทุนพัฒนาดิจิทัลเพื่อเศรษฐกิจและสังคม สำนักงานคณะกรรมการดิจิทัลเพื่อเศรษฐกิจและสังคมแห่งชาติ ได้ให้การสนับสนุน โดยได้เล็งเห็นถึงความสำคัญของการพัฒนาศักยภาพของประชาชนไทยให้มีความรู้และทักษะทางด้านเทคโนโลยีดิจิทัล ซึ่งเป็นปัจจัยสำคัญในการขับเคลื่อนประเทศ ให้ก้าวไปข้างหน้าอย่างมั่นคง
---------------------------------------------------------

ที่มา : https://www.thaigov.go.th/news/contents/details/87562