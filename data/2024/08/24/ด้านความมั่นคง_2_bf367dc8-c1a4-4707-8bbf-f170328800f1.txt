รัฐบาลไทย-ข่าวทำเนียบรัฐบาล-นายกสมาคมแม่บ้านมหาดไทย มอบหนังสือสุดยอดผ้าจังหวัด ประจำปี 2567 ให้กับอุปนายกสมาคมแม่บ้านมหาดไทย ที่ปรึกษานายกสมาคมแม่บ้านมหาดไทย และประธานแม่บ้านมหาดไทย ทั้ง 76 จังหวัด


วันศุกร์ที่ 23 สิงหาคม 2567
23/08/2567
พิมพ์
นายกสมาคมแม่บ้านมหาดไทย มอบหนังสือสุดยอดผ้าจังหวัด ประจำปี 2567 ให้กับอุปนายกสมาคมแม่บ้านมหาดไทย ที่ปรึกษานายกสมาคมแม่บ้านมหาดไทย และประธานแม่บ้านมหาดไทย ทั้ง 76 จังหวัด
นายกสมาคมแม่บ้านมหาดไทย มอบหนังสือสุดยอดผ้าจังหวัด ประจำปี 2567 ให้กับอุปนายกสมาคมแม่บ้านมหาดไทย ที่ปรึกษานายกสมาคมแม่บ้านมหาดไทย และประธานแม่บ้านมหาดไทย ทั้ง 76 จังหวัด เน้นย้ำ เป็นหนังสืออันทรงคุณค่าเพื่อความภาคภูมิใจของช่างทอผ้าและคนมหาดไทย
นายกสมาคมแม่บ้านมหาดไทย มอบหนังสือสุดยอดผ้าจังหวัด ประจำปี 2567 ให้กับอุปนายกสมาคมแม่บ้านมหาดไทย ที่ปรึกษานายกสมาคมแม่บ้านมหาดไทย และประธานแม่บ้านมหาดไทย ทั้ง 76 จังหวัด เน้นย้ำ เป็นหนังสืออันทรงคุณค่าเพื่อความภาคภูมิใจของช่างทอผ้าและคนมหาดไทยในการสืบสาน รักษา และต่อยอดพระราชปณิธานหัตถศิลป์หัตถกรรมให้คงอยู่คู่แผ่นดินอย่างยั่งยืน
วันนี้ (23 ส.ค. 67) เวลา 14.00 น. ที่ห้องประชุมราชบพิธ ชั้น 5 อาคารดำรงราชานุสรณ์ กระทรวงมหาดไทย ดร.วันดี กุญชรยาคง จุลเจริญ นายกสมาคมแม่บ้านมหาดไทย เป็นประธานมอบหนังสือ "สุดยอดผ้าจังหวัด ประจำปี 2567" โดยมี นางประเสริฐสุข เพฑูรย์สิทธิชัย นางสุจิตรา ศรีนาม ที่ปรึกษานายกสมาคมแม่บ้านมหาดไทย นางปวีณ์ริศา เกิดสม นางจิราภรณณ์ โมสิกรัตน์ นางนงลักษณ์ ซุ้นหั้ว นางกัญญา จุนถิระพงศ์ อุปนายกสมาคมแม่บ้านมหาดไทย ประธานแม่บ้านมหาดไทยจังหวัด และผู้แทนประธานแม่บ้านมหาดไทยทั้ง 76 จังหวัด ร่วมพิธี
ดร.วันดี กล่าวว่า วันนี้นับเป็นวันอันเป็นสิริมงคลของพวกเราสมาคมแม่บ้านมหาดไทยที่ได้รับพระมหากรุณาธิคุณโปรดเกล้าโปรดกระหม่อมจากพระบาทสมเด็จพระเจ้าอยู่หัว และสมเด็จพระนางเจ้า ฯ พระบรมราชินี เข้าเฝ้าทูลละอองธุลีพระบาทถวายผ้าจากการประกวด "สุดยอดผ้าจังหวัด ประจำปี 2567" จำนวน 78 ผืน เนื่องในโอกาสวันเฉลิมพระชนมพรรษา สมเด็จพระนางเจ้า ฯ พระบรมราชินี 3 มิถุนายน 2567 นำโดย คุณธนนนท์ นิรามิษ สมาชิกกิตติมศักดิ์สมาคมแม่บ้านมหาดไทย จำนวน 1 ผืน ผ้าทูลเกล้าฯ โดยนายกสมาคมแม่บ้านมหาดไทย จำนวน 1 ผืน และผ้าทูลเกล้าฯ โดยประธานแม่บ้านมหาดไทยจังหวัด จำนวน 76 ผืน ซึ่งผืนผ้าทุกผืนได้ผ่านการเฟ้นหาสุดยอดผ้าประกวดผ้าพื้นถิ่นตามอัตลักษณ์จากทุกจังหวัด
"กระทรวงมหาดไทย และสมาคมแม่บ้านมหาดไทย น้อมเกล้าน้อมกระหม่อมสำนึกในพระมหากรุณาธิคุณอันหาที่สุดมิได้ของพระบาทสมเด็จพระเจ้าอยู่หัว และสมเด็จพระนางเจ้า ฯ พระบรมราชินี ด้วยการหลอมรวมพลังโดยพร้อมเพรียงกันขับเคลื่อนทุกกิจการงานเพื่อสืบสาน รักษา และต่อยอด สนองพระราชปณิธาน ผ่านการประกวด “สุดยอดผ้าจังหวัด ประจำปี 2567” โดยน้อมนำแนวทางศิลปาชีพและงานหัตถกรรมไทยของสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง มาเป็นแรงบันดาลใจในการจัดการประกวดสุดยอดผ้าจังหวัด โดยผู้ทอผ้าทุกผืนได้ร่วมรังสรรค์ผืนผ้าด้วยความวิจิตรสวยงามด้วยความจงรักภักดี และรักษาไว้ซึ่งศิลปวัฒนธรรมอันทรงคุณค่าของไทย เพื่อทูลเกล้าทูลกระหม่อมเนื่องในโอกาสวันเฉลิมพระชนมพรรษา 3 มิถุนายน พุทธศักราช 2567 สนองกตัญญุตาแด่สมเด็จพระนางเจ้า ฯ พระบรมราชินี จำนวน 78 ผืน เพื่อความเป็นสิริมงคล" ดร.วันดี กล่าวเน้นย้ำ
ดร.วันดี กล่าวเพิ่มเติมว่า นายสุทธิพงษ์ จุลเจริญ ปลัดกระทรวงมหาดไทย ได้สนับสนุนให้จัดพิมพ์หนังสือสุดยอดผ้าจังหวัด ประจำปี 2567 เพื่อแสดงความจงรักภักดี และเฉลิมพระเกียรติเนื่องในโอกาสมหามงคลดังกล่าว โดยได้รับความกรุณาจากทีมคณะทำงานผู้เชี่ยวชาญโครงการ “ผ้าไทยใส่ให้สนุก” ในพระราชดำริสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ร่วมในการสร้างสรรค์หนังสือเล่มนี้ โดยมีเนื้อหารายละเอียด ประกอบด้วย การบอกเล่าเรื่องราว ความเป็นมาของผ้า (Story telling) ที่ผ่านกระบวนการและวิธีผลิตผ้า การย้อมสีธรรมชาติ การผสมผสานของลายพระราชทาน ซึ่งผู้ทอผ้าทุกผืนได้ร่วมรังสรรค์ผืนผ้าด้วยความวิจิตรสวยงาม และที่สำคัญ คือ ความจงรักภักดี และรักษาไว้ซึ่งศิลปวัฒนธรรมอันทรงคุณค่าของไทย รวมทั้งระบุเครื่องหมาย “Sustainable Fashion” ที่ได้รับพระราชทานจากสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ผู้ทรงมุ่งมั่นแน่วแน่ในการ “สืบสาน รักษา และต่อยอด” พระราชปณิธานสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ในการอนุรักษ์งานหัตถกรรมและหัตถศิลป์ การส่งเสริมผ้าไทยที่สร้างรายได้ให้กับคนไทย ซึ่งพระองค์ได้พระราชทานลายผ้าพระราชทานต่าง ๆ ให้ผู้ผลิตผู้ทอผ้า เพื่อนำไปต่อยอดเพิ่มมูลค่าสินค้า ทั้งทรงคำนึงถึงกระบวนการผลิตที่เป็นมิตรกับสิ่งแวดล้อม ซึ่งการจัดทำหนังสือในปีนี้ผ่านการถ่ายภาพแบบพิเศษที่ทำให้ภาพผืนผ้ามีความสวยสดงดงาม รวมทั้งมีรายละเอียด ทั้งผู้ทอ ชื่อกลุ่ม ขนาดของผ้า รวมไปถึงนามของผู้ทูลเกล้าทูลกระหม่อมถวาย ซึ่งจะเป็นหนังสืออันทรงคุณค่าเพื่อความภาคภูมิใจของช่างทอผ้าและคนมหาดไทยในการสืบสาน รักษา และต่อยอดพระราชปณิธานด้านหัตถศิลป์หัตถกรรมให้คงอยู่คู่แผ่นดินอย่างยั่งยืน
สำหรับสุดยอดผ้าจังหวัดประจำปี 2567 จำนวน 78 ผืน ที่นำขึ้นทูลเกล้าฯ ถวาย ในครั้งนี้ ประกอบด้วย 1) สมาคมแม่บ้านมหาดไทย ผ้าไหมแพรวา ลายสิริวชิราภรณ์ 2) สมาคมแม่บ้านมหาดไทย ผ้าไหมบาติก ลายนกยููงเทิดไท้องค์ราชัน จังหวัดกระบี่ 3) ผ้าไหมบาติก ลายวิถีศิลป์ถิ่นกระบี่ 4) จังหวัดกาญจนบุรี ผ้าทอกะเหรี่ยง รวมลวดลายดั้งเดิม 5) จังหวัดกาฬสินธุ์ ผ้าไหมแพรวา พิเศษ 11 ลาย 6) จังหวัดกำแพงเพชร ผ้าไหมมัดหมี่ ลายบายศรี 7) จังหวัดขอนแก่น ผ้าไหมมัดหมี่ ลายขันหมากเบ็งพิธีผูกเสี่ยว 8) จังหวัดจันทบุุรี ผ้าไหมยกดอกทอมือ ลายปัญจจันทบููร 9) จังหวัดฉะเชิงเทรา ผ้าไหมมัดหมี่ 4 ตะกอ ลายหนามเตย 10) จังหวัดชลบุรี ผ้าไหมบาติก ลายสิริรักษ์วชิรชล 11) จังหวัดชัยนาท ผ้าไหมมัดหมี่ลายหมี่รวง 12) จังหวัดชัยภูมิ ผ้าไหมมัดหมี่ ลายขอน้อยนาคคู่ 13) จังหวัดชุมพร ผ้าไหมมัดหมี่ ลายสมอพรพุุทธภักดี 14) จังหวัดเชียงราย ผ้าซิ่น ไทลื้อ ลายไทลื้อโบราณผสมลายพระราชทาน 15) จังหวัดเชียงใหม่ ผ้ายกดอก ลายดวงฤทัย 16) จังหวัดตรัง ผ้าไหมทอจก ลายพัสรดา 17) จังหวัดตราด ผ้าไหมมัดหมี่ 2 ตะกอ ลายสิริวชิราภรณ์ 18) จังหวัดตาก ผ้าทอปกาเกอะญอ ลายนิพอ 19) จังหวัดนครนายก ผ้าไหมมัดหมี่ ลายวชิรภักดิ์ ชนขะม้า 20) จังหวัดนครปฐม ผ้าไหมยกขิด ลายปูรณฆฏาศรีทวารวดีใหญ่ 21) จังหวัดนครพนม ผ้าไหมมัดหมี่ ลายสิริวชิราภรณ์ 22) จังหวัดนครราชสีมา ผ้าไหมปั่นเกลียว ลายหางกระรอก 23) จังหวัดนครศรีธรรมราช ผ้าบาติก ลายเทียนร้อยใจ 24) จังหวัดนครสวรรค์ ผ้าไหมมัดหมี่ ลายทุ่งหินเทินแห่งความรัก 25) จังหวัดนนทบุรี ผ้าไหมมัดย้อม ลายพลังแห่งสีธรรมชาติ 26) จังหวัดนราธิวาส ผ้าบาติก ลายนรารวมใจ 27) จังหวัดน่าน ผ้าซิ่น เทคนิคผสม ลายวิจิติ ราภููษานครน่าน 28) จังหวัดบึงกาฬ ผ้าไหมมัดหมี่่ 2 ตะกอ ลายรอยเทพ รอยธรรม 29) จังหวัดบุรีรัมย์ ผ้าไหมมััดหมี่่ ลายโบว์รัก (บันไดน้อย) 30) จังหวัดปทุมธานี ผ้าทอใยบัวหลวง ลายริ้ว สายน้ำ เจ้าพระยา 31) จังหวัดประจวบคีรีขันธ์ ผ้าทอยกดอก ลายขิดเต่า 32) จังหวัดปราจีนบุรี ผ้าไหมมัดหมี่ ลายฉัตร 33) จังหวัดปัตตานี ผ้าบาติก ลายชบาตีนอ 34) จังหวัดพระนครศรีอยุธยา ผ้าบาติก ลายดอกรักมัจฉา 35) จัังหวัดพะเยา ผ้าฝ้าย ลายสวามิภักดิ์ รักวชิราภรณ์ 36) จังหวัดพังงา ผ้าบาติก ลายดวงใจทวยราษฎร์ 37) จังหวัดพัทลุง ผ้าบาติก ลายมงคลพัทลุง 38) จังหวัดพิจิตร ผ้าขิดไหม ลายพันมหา 39) จังหวัดพิษณุุโลก ผ้าไหมมัดหมี่ ลายดอกรักราชกัญญา 40) จังหวัดเพชรบุรี ผ้าฝ้ายไทยทรงดำ ลายแตงโมสายฝน 41) จังหวัดเพชรบูรณ์ ผ้าไหมมัดหมี่คั่นน้อย ลายโบราณ 42) จังหวัดแพร่ ผ้าถุงเจ้านาง ลายไก่ฟ้าทิพย์อาภา 43) จังหวัดภูเก็ต ผ้าบาติก ลาย Phuket Golden Pineapple 44) จังหวัดมหาสารคาม ผ้าไหมมัดหมี่ ลายปักตูฝน 45) จังหวัดมุกดาหาร ผ้าไหมมัดหมี่ ลายดอกกระบวน 46) จังหวัดแม่ฮ่องสอน ผ้าฝ้ายทอมือ ลายดอกไม้แห่งความภักดี 47) จังหวัดยโสธร ผ้าไหมมัดหมี่ ลายสิริวชิราภรณ์ 48) จังหวัดยะลา ผ้าบาติก ลายดอกพิกุลเทิดทูนลายผ้าพระราชทาน 49) จังหวัดร้อยเอ็ด ผ้าไหมมัดหมี่ ลายสาเกต 50) จังหวัดระนอง ผ้าบาติก ลายผ้ารวมพรรณพฤกษาระนอง 51) จังหวัดระยอง ผ้าใยลักกะตา ลายกะหมุุก 52) จังหวัดราชบุรี ผ้าจกไหม ลายขิดนารีรัตน ราชกัญญา 53) จังหวัดลพบุรี ผ้ามัดหมี่ ลายดอกพิกุลเฟื่องอุบะ 54) จังหวัดลำปาง ผ้าซิ่นมัดก่านเชียงแสนต่อตีนจก ลายหงส์กาบ 55) จังหวัดลำพูน ผ้าไหมยกดอก ลายพิกุลก้านแย่ง 56) จังหวัดเลย ผ้าไหมมัดหมี่ขิด ลายคมห้า 57) จังหวัดศรีสะเกษ ผ้ามัดหมี่ ลายศรีพฤทเธศวร 58) จังหวัดสกลนคร ผ้าไหมมัดหมี่ ลายนาคไต่เครือ 59) จังหวัดสงขลา ผ้าทอเกาะยอ ลายสุวรรณราชวัตร 60) จังหวัดสตูล ผ้าบาติก ลายสไตลิสต์ 61) จังหวัดสมุทรปราการ ผ้าไหมมัดหมี่ ลายดอกดาวเรือง 62) จังหวัดสมุทรสงคราม ผ้าไหมมัดหมี่ ลายโคมหอยหลอด 63) จังหวัดสมุทรสาคร ผ้าฝ้ายพิมพ์โบราณ ลายเดซี่ ศรีสาคร 64) จังหวัดสระแก้ว ผ้าไหมมัดหมี่ ลายสระแก้ว 65) จังหวัดสระบุรี ผ้าทอยกมุก ลายดอกแก้ว 66) จังหวัดสิงห์บุรี ผ้าฝ้ายยกดอก ลายพรหมสี่ทิศริ้วทอง 67) จังหวัดสุโขทัย ผ้าซิ่นตีนจก ลายนางพญารักร้อย 68) จังหวัดสุพรรณบุรี ผ้าซิ่นตีนจก ลายแมงกระบี้ช้างดอกแก้ว 69) จังหวัดสุราษฎร์ธานี ผ้ายกไหม ลายขิดนารีรัตนราชกัญญา 70) จังหวัดสุรินทร์ ผ้าไหมมัดหมี่่ ลายโฮลแสร็ย (โฮลสตรี) 71) จังหวัดหนองคาย ผ้าไหม 3 ตะกอ ลายนาคเล่นน้ำ 72) จังหวัดหนองบัวลำภู ผ้าไหมทอขิดยกลายมัดหมี่ ลายแก้วปทุม 73) จังหวัดอ่างทอง ผ้าบาติก ลายรวงทองร้อยรัก 74) จังหวัดอำนาจเจริญ ผ้าขิดไหม ลายหมากหวายน้อย 75) จังหวัดอุดรธานี ผ้าขิดไหม ลายมรดกอีสาน 76) จังหวัดอุตรดิตถ์ ผ้าซิ่นตีนจก ลายสองวัฒนธรรมไท-ยวนล้านช้าง 77) จังหวัดอุทัยธานี ผ้าไหมมัดหมี่ ลายขอคันชั่ง และ 78) จังหวัดอุบลราชธานี ผ้าไหมกาบบัว ลายปราสาทผึ้ง

ที่มา : https://www.thaigov.go.th/news/contents/details/87389