รัฐบาลไทย-ข่าวทำเนียบรัฐบาล-ปลัดฯ ณัฐพล เปิดอาคารสำนักงานอุตสาหกรรมจังหวัดอุบลราชธานีหลังใหม่ รองรับการให้บริการผู้ประกอบการอุบลฯ อย่างเต็มศักยภาพ


วันเสาร์ที่ 24 สิงหาคม 2567
24/08/2567
พิมพ์
ปลัดฯ ณัฐพล เปิดอาคารสำนักงานอุตสาหกรรมจังหวัดอุบลราชธานีหลังใหม่ รองรับการให้บริการผู้ประกอบการอุบลฯ อย่างเต็มศักยภาพ
ปลัดฯ ณัฐพล เปิดอาคารสำนักงานอุตสาหกรรมจังหวัดอุบลราชธานีหลังใหม่ รองรับการให้บริการผู้ประกอบการอุบลฯ อย่างเต็มศักยภาพ
วันที่ 23 สิงหาคม 2567 ดร.ณัฐพล รังสิตพล ปลัดกระทรวงอุตสาหกรรม เป็นประธานในพิธีเปิดอาคารสำนักงานอุตสาหกรรมจังหวัดอุบลราชธานีหลังใหม่ พร้อมด้วย นางสาวณัฏฐิญา เนตยสุภา รองปลัดกระทรวงอุตสาหกรรม นายเอกนิติ รมยานนท์ ผู้ตรวจราชการกระทรวงอุตสาหกรรม นายตรีพงษ์ กรันทปุระ อุตสาหกรรมจังหวัดอุบลราชธานี​ โดยมี นายปิยะ ท้วมเกร็ด อุตสาหกรรมจังหวัดอำนาจเจริญ นายณัฐ อารีกุล อุตสาหกรรมจังหวัดศรีสะเกษ นายชาติศักดิ์ จันทร์สุคนธ์ อุตสาหกรรมจังหวัดยโสธร พร้อมด้วยคณะเจ้าหน้าที่สำนักงานอุตสาหกรรม​จังหวัด หน่วยงานภาครัฐ และหน่วยงานภาคเอกชน เข้าร่วมแสดงความยินดี ณ สำนักงานอุตสาหกรรมจังหวัดอุบลราชธานี​ ถนนพโลชัย ตำบลในเมือง อำเภอเมืองอุบลราชธานี จังหวัดอุบลราชธานี โดยสำนักงานอุตสาหกรรมจังหวัดอุบลราชบุรี ได้รับการจัดสรรงบประมาณในการก่อสร้างสำนักงานหลังใหม่ ในปีงบประมาณ พ.ศ 2566 เพื่อทดแทนสำนักงานเดิมที่อยู่บริเวณศูนย์ราชการจังหวัด ซึ่งมีความคับแคบ ไม่สามารถรองรับผู้ประกอบการที่มาขอรับบริการได้อย่างมีประสิทธิภาพ​เพียงพอ ปัจจุบันสำนักงานแห่งใหม่ก่อสร้างแล้วเสร็จ พร้อมที่จะย้ายสำนักงานมาปฏิบัติงาน ณ สำนักงานแห่งใหม่ เพื่อรองรับการให้บริการแก่ผู้ประกอบการที่จะเข้ามาขอรับบริการได้อย่างเต็มรูปแบบต่อไป
โอกาสนี้ ปลัดฯ ณัฐพล ได้ติดตามผลการดำเนินงานด้านการพัฒนาอุตสาหกรรมจังหวัดอุบลราชธานีในปีงบประมาณ พ.ศ 2567 พร้อมมอบนโยบาย โดยเน้นย้ำการส่งเสริมและพัฒนาการประกอบในพื้นที่และเป็นไปตามกฎหมายรวมถึงตรวจติดตามผ่านระบบอิเล็กทรอนิกส์ การเบิกจ่ายงบประมาณ และส่งเสริมการประกอบกิจการเหมืองแร่ เพื่อให้การดำเนินงานให้สอดคล้องกับนโยบาย MIND ของกระทรวงอุตสาหกรรม ให้ทำงานเชิงรุก ทั้งการพิจารณาอนุมัติ อนุญาต (e-License) การตรวจกำกับดูแลโรงงานผ่านระบบ I- Auditor พร้อมเน้นย้ำให้ทำงานเชิงบูรณาการร่วมกับหน่วยงานอื่นที่มีบทบาทต่างกันในระดับพื้นที่เพื่อให้เกิดผลสัมฤทธิ์อย่างเป็นรูปธรรม ตลอดจนด้านการส่งเสริม ซึ่งจังหวัดอุบลราชธานี​มีชื่อเสียงในเรื่องของผ้า ต้องดึงอัตลักษณ์เด่นของจังหวัดออกมาสร้างจุดขาย สร้าง Soft Power ให้กับจังหวัด นอกจากนี้ การให้ความสำคัญต่อการรับผิดชอบต่อสังคมและสิ่งแวดล้อมของภาคอุตสาหกรรม ต้องตรวจสอบข้อร้องเรียนของประชาชน เพื่อภาคอุตสาหกรรม ทำงานร่วมกันระหว่างหน่วยงานภาครัฐ ภาคอุตสาหกรรม และชุมชน ภายใต้นโยบาย ใช้ “หัว” และ “ใจ” ในการทำงานเป็นไปตามนโยบาย MIND

ที่มา : https://www.thaigov.go.th/news/contents/details/87395