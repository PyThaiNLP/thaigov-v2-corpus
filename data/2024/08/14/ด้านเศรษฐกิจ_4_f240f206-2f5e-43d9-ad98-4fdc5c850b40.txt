รัฐบาลไทย-ข่าวทำเนียบรัฐบาล-กรุงไทย ผนึกกลุ่มเซ็นทรัล หนุนนักท่องเที่ยวต่างชาติใช้จ่ายข้ามพรมแดน QR Cross Border Payment


วันพุธที่ 14 สิงหาคม 2567
14/08/2567
พิมพ์
กรุงไทย ผนึกกลุ่มเซ็นทรัล หนุนนักท่องเที่ยวต่างชาติใช้จ่ายข้ามพรมแดน QR Cross Border Payment
ธ.กรุงไทย กลุ่มเซ็นทรัล และ ธปท. ร่วมกันอำนวยความสะดวกชำระค่าสินค้าและบริการข้ามพรมแดน Cross-Border QR Payment ให้กับนักท่องเที่ยวต่างชาติ
นายกิติพงศ์ มุตตามระ ผู้ช่วยกรรมการผู้จัดการใหญ่ ธนาคารกรุงไทย นายมนตรี สิทธิญาวณิชย์ รองกรรมการผู้จัดการใหญ่ ฝ่ายผลิตภัณฑ์และบริการทางการเงิน กลุ่มเซ็นทรัล และนางสาวดารณี แซ่จู ผู้ช่วยผู้ว่าการ สายกำกับระบบการชำระเงินและคุ้มครองผู้ใช้บริการทางการเงิน ธนาคารแห่งประเทศไทย (ธปท.) ร่วมกันอำนวยความสะดวกชำระค่าสินค้าและบริการข้ามพรมแดน Cross-Border QR Payment ให้กับนักท่องเที่ยวต่างชาติ
ธนาคารกรุงไทย ในฐานะธนาคารพาณิชย์ชั้นนำของประเทศ และเป็นธนาคารที่เชื่อมต่อ Cross-Border QR Payment ระหว่างประเทศไทยและสิงคโปร์สำเร็จเป็นรายแรก ตั้งแต่ปี 2564 เพื่อเติมเต็มโครงสร้างพื้นฐานทางการเงินระหว่างประเทศ ให้สามารถเชื่อมโยงภายใต้มาตรฐานเดียวกันทั่วทั้งภูมิภาค ล่าสุด จับมือกลุ่มเซ็นทรัลและธนาคารแห่งประเทศไทย (ธปท.) เพื่อประชาสัมพันธ์โครงการ Cross-Border QR Payment โดยอำนวยความสะดวกนักท่องเที่ยวต่างชาติในการชำระค่าสินค้าและบริการด้วย QR Code ผ่าน Mobile Banking Application ของผู้ให้บริการต่างประเทศผ่านธนาคารกรุงไทย ได้สะดวก รวดเร็ว ปลอดภัย และคุ้มค่าด้วยอัตราแลกเปลี่ยนที่ดีที่สุด ณ ร้านค้าในเครือกลุ่มเซ็นทรัล และร้านค้าถุงเงินทั่วประเทศ ตอบโจทย์ความต้องการในยุคดิจิทัล รวมถึงสร้างโอกาสเพิ่มยอดขายให้ผู้ประกอบการ และเป็นกลไกสำคัญในการกระตุ้นการท่องเที่ยว ทั้งนี้ ธนาคารกรุงไทย มุ่งมั่น นำนวัตกรรมและเทคโนโลยี มาพัฒนาบริการทางการเงินที่ทันสมัย ตอบโจทย์ลูกค้าทุกกลุ่มในทุกมิติ สอดคล้องกับการดำเนินงานของธนาคาร ที่มุ่งขับเคลื่อน “นวัตกรรม สร้างคุณค่า ตอบโจทย์ลูกค้าอย่างยั่งยืน”
นอกจากนี้ ผู้ใช้แอปพลิเคชัน Krungthai NEXT สามารถสแกนจ่ายสินค้า และบริการ ผ่าน QR Code ในต่างประเทศ ได้สะดวก ปลอดภัย ไม่มีค่าธรรมเนียม ครอบคลุมหลายประเทศ อาทิ สิงคโปร์ อินโดนีเซีย เวียดนาม มาเลเซีย กัมพูชา ฮ่องกง สำหรับการใช้จ่ายในประเทศญี่ปุ่น ร้านค้าจะสแกน QR รับเงินที่เปิดจากแอป Krungthai NEXTเพื่อรับชำระค่าสินค้าและบริการ
ธนาคารกรุงไทย มอบประสบการณ์ที่ดียิ่งขึ้น ให้ลูกค้าคุ้มค่าด้วยอัตราแลกเปลี่ยนพิเศษ เมื่อสแกนชำระค่าสินค้า และบริการผ่าน Inter Wallet  หรือ Krungthai Travel Card ด้วยแอป Krungthai NEXT ที่ประเทศสิงคโปร์
สอบถามรายละเอียดเพิ่มเติมได้ที่ Krungthai Contact Center โทร. 02-111-1111 หรือ https://krungthai.com/link/qrcode-cross-border

ที่มา : https://www.thaigov.go.th/news/contents/details/87117