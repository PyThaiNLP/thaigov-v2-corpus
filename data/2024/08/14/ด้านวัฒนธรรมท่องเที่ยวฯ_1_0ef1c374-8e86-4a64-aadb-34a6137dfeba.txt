รัฐบาลไทย-ข่าวทำเนียบรัฐบาล-14 สิงหาคม นี้ ยามเย็นชวนแม่เที่ยวงาน “แพรพัสตรา บรมราชินีนาถ” ดูการแสดงพื้นบ้าน 4 ภาค ฟังซอล้านนา ม่วนซื่นหมอลำอีสาน ชมโนรา-ลิเก-งิ้ว ณ พาร์ค พารากอน ศูนย์การค้าสยามพารากอน 


วันพุธที่ 14 สิงหาคม 2567
14 สิงหาคม นี้ ยามเย็นชวนแม่เที่ยวงาน “แพรพัสตรา บรมราชินีนาถ” ดูการแสดงพื้นบ้าน 4 ภาค ฟังซอล้านนา ม่วนซื่นหมอลำอีสาน ชมโนรา-ลิเก-งิ้ว ณ พาร์ค พารากอน ศูนย์การค้าสยามพารากอน
14 สิงหาคม นี้ ยามเย็นชวนแม่เที่ยวงาน “แพรพัสตรา บรมราชินีนาถ” ดูการแสดงพื้นบ้าน 4 ภาค ฟังซอล้านนา ม่วนซื่นหมอลำอีสาน ชมโนรา-หนังตะลุงปักษ์ใต้-ลิเก-งิ้ว ทำอาลัวพวงมาลัย-เย็บหมอนผ้าปักชาดูดกลิ่น ณ พาร์ค พารากอน ศูนย์การค้าสยามพารากอน
14 สิงหาคม นี้ ยามเย็นชวนแม่เที่ยวงาน “แพรพัสตรา บรมราชินีนาถ” ดูการแสดงพื้นบ้าน 4 ภาค ฟังซอล้านนา ม่วนซื่นหมอลำอีสาน ชมโนรา-หนังตะลุงปักษ์ใต้-ลิเก-งิ้ว ทำอาลัวพวงมาลัย-เย็บหมอนผ้าปักชาดูดกลิ่น ณ พาร์ค พารากอน ศูนย์การค้าสยามพารากอน
วันที่ 14 สิงหาคม 2567 นางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม กล่าวว่า เนื่องในโอกาสวันเฉลิมพระชนมพรรษาสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง 12 สิงหาคม 2567 และวันผ้าไทยแห่งชาติ กระทรวงวัฒนธรรม (วธ.) ร่วมกับภาคีเครือข่ายทางวัฒนธรรม ภาคเอกชน และชุมชน จัดงาน “แพรพัสตรา บรมราชินีนาถ” เพื่อเฉลิมพระเกียรติและน้อมสำนึกในพระมหากรุณาธิคุณของสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวงที่ทรงปฏิบัติพระราชกรณียกิจนานัปการเพื่อประโยชน์สุขของพสกนิกรชาวไทย ทรงอนุรักษ์ ฟื้นฟูศิลปวัฒนธรรมของชาติ ส่งเสริมงานหัตถศิลป์ และงานหัตถกรรมของไทย รวมถึงทรงอนุรักษ์ ส่งเสริมมรดกภูมิปัญญา “ผ้าไทย” ยกระดับผ้าไทยให้มีความโดดเด่นจนเป็นที่ประจักษ์แก่สายตานานาชาติ ระหว่างวันที่ 12 - 18 สิงหาคม 2567 เวลา 11.00 – 21.00 น. ณ พาร์ค พารากอน ชั้นเอ็ม ศูนย์การค้าสยามพารากอน พร้อมกิจกรรมมากมาย อาทิ นิทรรศการเฉลิมพระเกียรติ  นิทรรศการวันผ้าไทยแห่งชาติ การจำหน่ายผลิตภัณฑ์วัฒนธรรมไทย การสาธิตงานศิลปวัฒนธรรม การแสดงศิลปวัฒนธรรม และการเดินแบบแฟชั่นโชว์เครื่องแต่งกายผ้าไทยร่วมสมัย
นางสาวสุดาวรรณ กล่าวอีกว่า สำหรับกิจกรรมไฮไลท์ของวันที่ 14 สิงหาคม 2567 กระทรวงวัฒนธรรม โดยกรมส่งเสริมวัฒนธรรม นำการแสดงสมาคมศิลปินพื้นบ้าน 9 สมาคม มาแสดงแบบจัดเต็ม ตั้งแต่เวลา 17.00 – 21.00 น. ได้แก่ ภาคเหนือ จากสมาคมศิลปินขับซอล้านนา เล่าเรื่องราวของมารดาในความเป็นพรหมของบุตร ทั้งด้านการเป็นครูคนแรก และการอบรมบ่มเพาะให้บุตร เป็นคนดี และสมาคมกลองและศิลปะการแสดงล้านนา มาแสดงกลองเซิงและการฟ้อนเมือง โดยได้ประดิษฐ์ท่ารำขึ้นใหม่ ใช้การผสมผสานระหว่างการฟ้อนก๋ายลายและการฟ้อนหางนกยูง โดยมีวงกลอง มองเซิงแสดงประกอบเป็นเครื่องดนตรีหลัก ด้านภาคตะวันออกเฉียงเหนือ มีสมาคมหมอลำอีสาน และสมาคมศิลปินพื้นบ้านอีสานใต้ มาสร้างความสนุกสนานด้วยการขับร้องและบรรเลงดนตรี โดยเครื่องดนตรีพื้นบ้าน
ภาคใต้ มีสหพันธ์สมาคมโนราแห่งประเทศไทย รำโนราผสมสิบสองท่า และสมาคมหนังตะลุงปักษ์ใต้ โชว์อัตลักษณ์ศิลปวัฒนธรรมของชาวภาคใต้ ภาคกลาง เป็นการแสดงภาคกลาง 3 สมาคม ได้แก่ สมาคมเพลงพื้นบ้านภาคกลางประเทศไทย สมาคมลิเกประเทศไทย สมาคมอุปรากรจีน พร้อมด้วยนายชัยชนะ บุญนะโชติ ศิลปินแห่งชาติ 2541 มาเล่นละครเพลงพื้นบ้าน ลิเก และงิ้ว เป็นเรื่องราวเกี่ยวกับพ่อแม่คิดถึงลูกๆ ที่ไปทำงานต่างถิ่น และลูกๆ กลับบ้านมาฉลองวันเกิดแม่รำลึกความหลังและพระคุณของแม่ รวมถึงมีการแสดงงิ้วเปลี่ยนหน้า และรำถวายพระพรพระพันปีหลวง นอกจากนี้ ยังมีการแสดงการขับร้องประสานเสียง การขับร้องเพลงไทยสากล รำลึกถึงพระคุณของแม่ โดยนายชรัส เฟื่องอารมณ์ การแสดงบรรเลงปี่ใน โดยนายควน ทวนยก ศิลปินแห่งชาติ ปี 2553 และการแสดงรำประกอบเพลงจากคณะนักแสดงศิลปินพื้นบ้านร่วมสมัยอีกหลากหลายชุดการแสดง
นางสาวสุดาวรรณ กล่าวด้วยว่า นอกจากเวทีการแสดง ยังมีกิจกรรมการสาธิตงานศิลปวัฒนธรรมเรียนรู้การทำขนมไทยและงานประดิษฐ์ ได้แก่ การสาธิตทำขนมอาลัว “พวงมาลัยและดอกมะลิ” โดย งามศิลป์ ขนมไทย และการเย็บหมอนผ้าปักชาดูดกลิ่น โดย ชุมชนคุณธรรมบ้านสันทางหลวง (เชียงราย) รวมถึงการจำหน่ายสินค้าวัฒนธรรมไทย CPOT กว่า 30 ร้านค้า การจัดนิทรรศการเฉลิมพระเกียรติฯ และนิทรรศการผ้าไทย ด้วยบรรยากาศอบอุ่น และงานดังกล่าวจัดต่อเนื่องจนถึง 18 สิงหาคม 2567 สนใจสอบถามรายละเอียดได้ที่ สายด่วนวัฒนธรรม 1765

ที่มา : https://www.thaigov.go.th/news/contents/details/87139