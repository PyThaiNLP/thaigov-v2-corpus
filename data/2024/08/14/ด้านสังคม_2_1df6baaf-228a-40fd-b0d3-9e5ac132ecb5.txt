รัฐบาลไทย-ข่าวทำเนียบรัฐบาล-ปลัดดีอี กล่าวเปิดงาน AI Summit for Public Sector หนุนใช้ AI พัฒนาเศรษฐกิจและสังคม 


วันพุธที่ 14 สิงหาคม 2567
ปลัดดีอี กล่าวเปิดงาน AI Summit for Public Sector หนุนใช้ AI พัฒนาเศรษฐกิจและสังคม
ปลัดดีอี กล่าวเปิดงาน AI Summit for Public Sector หนุนใช้ AI พัฒนาเศรษฐกิจและสังคม
วันนี้ (14 สิงหาคม 2567) ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอี) กล่าวเปิดงาน AI Summit for Public Sector ในหัวข้อ “Digital Transformation with AI” โดยมี ดร.ชัยชนะ มิตรพันธ์ ผู้อำนวยการสำนักงานพัฒนาธุรกรรมทางอิเล็กทรอนิกส์ รศ. ดร.ธีรณี อจลากุล ผู้อำนวยการสถาบันข้อมูลขนาดใหญ่ และผู้ที่เกี่ยวข้องเข้าร่วม ณ ห้อง Grand Hall 1 ชั้น 2 โรงแรม Athenee Hotel Bangkok
ปลัด ดีอี กล่าวถึงภารกิจสำคัญของกระทรวงฯ ว่า  ดีอี มุ่งมั่นที่จะสนับสนุนการพัฒนาและการใช้ AI เพื่อประโยชน์ทางเศรษฐกิจและสังคม พร้อมทั้งรับมือกับความท้าทายที่อาจเกิดขึ้น
สำหรับงาน AI Summit for Public Sector จัดโดย บริษัท ไมโครซอฟต์ (ประเทศไทย) โดยได้ระดมแนวคิดจากผู้นำหลายภาคส่วน ทั้งจากภาครัฐ ภาคเอกชน สตาร์ทอัพ และผู้เชี่ยวชาญทั้งภายใน และภายนอกประเทศ พร้อมนวัตกรรมใหม่ล่าสุดในโลกของปัญญาประดิษฐ์ (AI) รวมถึงเทคโนโลยีไมโครซอฟท์อีกมากมาย เพื่อช่วยยกระดับในการขับเคลื่อนองค์กรของภาครัฐ รัฐวิสาหกิจ และภาคการศึกษา ได้อย่างมีประสิทธิภาพ
-------------------------------------------------

ที่มา : https://www.thaigov.go.th/news/contents/details/87135