รัฐบาลไทย-ข่าวทำเนียบรัฐบาล-​“พิพัฒน์” ลงนาม MOU จัดส่งแรงงานไทยทำงานเกาหลี เพิ่มโควตาจ้างงานด้านการผลิต เกษตร ปศุสัตว์ ก่อสร้างและงานบริการ


วันพุธที่ 14 สิงหาคม 2567
14/08/2567
พิมพ์
​“พิพัฒน์” ลงนาม MOU จัดส่งแรงงานไทยทำงานเกาหลี เพิ่มโควตาจ้างงานด้านการผลิต เกษตร ปศุสัตว์ ก่อสร้างและงานบริการ
นายพิพัฒน์ รัชกิจประการ รัฐมนตรีว่าการกระทรวงแรงงาน เปิดเผยว่า ด้วยคณะรัฐมนตรีได้มีมติ เมื่อวันที่ 23 กรกฎาคม 2567 เห็นชอบให้กระทรวงแรงงานจัดทำบันทึกความเข้าใจว่าด้วยการจัดส่งแรงงานไทยไปสาธารณรัฐเกาหลี ภายใต้ระบบการจ้างแรงงานต่างชาติ (Employment Perm
ระหว่างกระทรวงแรงงานแห่งราชอาณาจักรไทย กับกระทรวงแรงงานและการจ้างงานแห่งสาธารณรัฐเกาหลี และ
ให้รัฐมนตรีว่าการกระทรวงแรงงานเป็นผู้ลงนามในบันทึกความเข้าใจฯ ดังกล่าว ในวันที่ 14 สิงหาคม 2567 เวลา 10.00 น. โดยมีวัตถุประสงค์ เพื่อให้ทั้งสองฝ่ายมีกรอบความร่วมมือที่ชัดเจน ในการจัดส่งแรงงานไทยไปทำงานสาธารณรัฐเกาหลี ให้มีประสิทธิภาพ ตั้งแต่กระบวนการสรรหาแรงงาน การทดสอบภาษาและการทดสอบฝีมือแรงงาน การกำหนดค่าธรรมเนียมหรือค่าใช้จ่ายในการเดินทางไปทำงาน การตรวจลงตราและการเข้าเมือง
การทำงานและการพำนักในสาธารณรัฐเกาหลี ตลอดจนการเดินทางกลับประเทศไทยเมื่อทำงานครบระยะเวลา
ที่กำหนด เพื่อเป็นการป้องกันการอยู่ในสาธารณรัฐเกาหลีอย่างผิดกฎหมาย และเพื่อส่งเสริมความร่วมมือ
ด้านแรงงานอย่างเป็นรูปธรรม ให้การจัดส่งแรงงานไทยไปทำงานในสาธารณรัฐเกาหลีเป็นไปอย่างถูกต้อง
ตามกฎหมาย โปร่งใส โดยคำนึงถึงประโยชน์ร่วมกันของทั้งสองฝ่าย
นายพิพัฒน์ กล่าวต่อว่า บันทึกความเข้าใจฯ มีกำหนดระยะเวลา 2 ปี และจะมีผลบังคับใช้จนกว่า
จะมีการลงนามในบันทึกความเข้าใจฯ ฉบับใหม่ โดยฉบับใหม่นี้มีการเพิ่มมาตรการในการช่วยเหลือแรงงานกรณีเกิดภัยพิบัติ และลดระยะเวลาในการกลับไปทำงานในสาธารณรัฐเกาหลี สำหรับแรงงานที่ทำงานครบ 4 ปี
10 เดือน โดยไม่ได้ย้ายงาน เหลือ 1 เดือน จากเดิม 3 เดือน ซึ่งในปี 2567 ประเทศไทยได้รับการจัดสรรโควตาแรงงานวีซ่า E – 9 ในประเภทงานอุตสาหกรรมการผลิต งานเกษตรและปศุสัตว์ งานก่อสร้าง และงานบริการ จำนวน 8,688 คน มากกว่าปี 2566 จำนวน 3,888 คน ปัจจุบันมีการจัดส่งแรงงานไปแล้ว 3,270 คน และคาดว่าจะสามารถจัดส่งได้ตามโควตาที่ได้รับจัดสรร
ด้านนายสมชาย มรกตศรีวรรณ อธิบดีกรมการจัดหางาน กล่าวว่า การจ้างแรงงานต่างชาติ (Employment Permit System for Foreign Workers: EPS) กำหนดให้กรมการจัดหางานเป็นหน่วยงานผู้ส่ง ทำหน้าที่รับสมัคร โดยคนหางานที่จะไปทำงานตามโครงการต้องผ่านการทดสอบภาษาเกาหลี (EPS-TOPIK) และทักษะการทำงานผู้ที่ประสงค์จะสมัครไปทำงานสาธารณรัฐเกาหลี สามารถสมัครสอบได้ที่เว็บไซต์ toea.doe.go.th ลงทะเบียนอิเล็กทรอนิกส์การบริหารแรงงานไทยไปต่างประเทศ กรอกข้อมูลเพื่อลงทะเบียนคนหางาน โดยศึกษาวิธีการลงทะเบียน คุณสมบัติผู้สมัครและเอกสารที่เกี่ยวข้อง ที่เมนูข่าวประกาศรับสมัคร หัวข้อ ประกาศรับสมัครทดสอบภาษาเกาหลีและทักษะการทำงาน
ทั้งนี้ ผู้สนใจสอบถามรายละเอียดเพิ่มเติมได้ที่ สำนักงานจัดหางานกรุงเทพมหานครพื้นที่ 1-10 สำนักงานจัดหางานจังหวัดทุกจังหวัด หรือที่สายด่วนกระทรวงแรงงาน โทร.1506 กด 2 กรมการจัดหางาน หรือสายด่วนกรมการจัดหางาน โทร. 1694

ที่มา : https://www.thaigov.go.th/news/contents/details/87144