รัฐบาลไทย-ข่าวทำเนียบรัฐบาล-ปลัดฯ ณัฐพล นั่งหัวโต๊ะเตรียมความพร้อมการประชุมคณะรัฐมนตรีอย่างเป็นทางการนอกสถานที่ ครั้งที่ 5/2567 กลุ่มจังหวัดภาคกลางตอนบน 


วันพุธที่ 14 สิงหาคม 2567
14/08/2567
พิมพ์
ปลัดฯ ณัฐพล นั่งหัวโต๊ะเตรียมความพร้อมการประชุมคณะรัฐมนตรีอย่างเป็นทางการนอกสถานที่ ครั้งที่ 5/2567 กลุ่มจังหวัดภาคกลางตอนบน
ปลัดฯ ณัฐพล นั่งหัวโต๊ะเตรียมความพร้อมการประชุมคณะรัฐมนตรีอย่างเป็นทางการนอกสถานที่ ครั้งที่ 5/2567 กลุ่มจังหวัดภาคกลางตอนบน
13 สิงหาคม 2567 ดร.ณัฐพล รังสิตพล ปลัดกระทรวงอุตสาหกรรม เป็นประธานเตรียมความพร้อมการประชุมคณะรัฐมนตรีอย่างเป็นทางการนอกสถานที่ ครั้งที่ 5/2567 กลุ่มจังหวัดภาคกลางตอนบน (จังหวัดพระนครศรีอยุธยา ชัยนาท ลพบุรี สระบุรี สิงห์บุรี และอ่างทอง) โดยมีนายเอกภัทร วังสุวรรณ นางสาวณัฏฐิญา เนตยสุภา รองปลัดกระทรวงอุตสาหกรรม นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม นายศุภกิจ บุญศิริ ผู้ตรวจราชการกระทรวงอุตสาหกรรม นายจุลพงษ์ ทวีศรี อธิบดีกรมโรงงานอุตสาหกรรม นายอดิทัต วะสีนนท์ อธิบดีกรมอุตสาหกรรมพื้นฐานและการเหมืองแร่ นายวิฤทธิ์ วิเศษสินธุ์ เลขาธิการคณะกรรมการอ้อยและน้ำตาลทราย นางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรม นายวาที พีระวรานุพงศ์ รองอธิบดีกรมส่งเสริมอุตสาหกรรม นายกฤศ จันทร์สุวรรณ รองผู้อำนวยสำนักงานเศรษฐกิจอุตสาหกรรม นายวีรพงศ์ เอี่ยมเจริญชัย รองเลขาธิการสำนักงานมาตรฐานผลิตภัณฑ์อุตสาหกรรม นางอุบลรัตน์ ท่าแพง ผู้ช่วยกรรมการผู้จัดการธนาคารพัฒนาวิสาหกิจขนาดกลางและขนาดย่อมแห่งประเทศไทย อุตสาหกรรมจังหวัดกลุ่มจังหวัดภาคกลางตอนบน ร่วมประชุม ณ ห้องประชุมชุณหะวัณ ชั้น 3 อาคารสำนักงานปลัดกระทรวงอุตสาหกรรม
ที่ประชุมได้แจ้งประเด็นการตรวจราชการสำคัญของคณะรัฐมนตรีอย่างเป็นทางการนอกสถานที่ ครั้งที่ 5/2567 กลุ่มจังหวัดภาคกลางตอนบน (จังหวัดพระนครศรีอยุธยา ชัยนาท ลพบุรี สระบุรี สิงห์บุรี และอ่างทอง) ที่จะมีขึ้นในวันที่ 19-20 สิงหาคม 2567 ณ จังหวัดพระนครศรีอยุธยา  ดังนี้ 1) การสร้างฐานการผลิตสินค้าเกษตร อาหาร เพื่อสุขภาพมูลค่าสูงที่เป็นมิตรกับสิ่งแวดล้อม 2) การยกระดับการท่องเที่ยวมูลค่าสูงด้วยเทคโนโลยีและนวัตกรรมบนพื้นฐานของการท่องเที่ยวอย่างรับผิดชอบ 3) การเพิ่มมูลค่าห่วงโซ่อุปทานอุตสาหกรรมและบริการในอนาคต 4) การจัดการทรัพยากรธรรมชาติ สิ่งแวดล้อม และพลังงาน แบบมีส่วนร่วมอย่างยั่งยืน 5) การส่งเสริมการพัฒนาภาคอุตสาหกรรมในพื้นที่ 6 ) การบริหารจัดการน้ำอย่างเป็นระบบเพื่อแก้ไขปัญหาอุทกภัยและภัยแล้ง และได้นำเสนอร่างกำหนดการเดินทางไปตรวจราชการและตรวจเยี่ยมของกระทรวงอุตสาหกรรม และสถานที่ นำเสนอรัฐมนตรีว่าการกระทรวงอุตสาหกรรมพิจารณาต่อไป
ทั้งนี้ ที่ประชุมได้มอบหมายให้กรมโรงงานอุตสาหกรรม เตรียมข้อมูลโรงงานอุตสาหกรรม ผังเมืองในพื้นที่จังหวัดพระนครศรีอยุธยา และพื้นที่ใกล้เคียง ส่วนข้อมูลด้านอุตสาหกรรมจีนที่มาทุ่มตลาดไทย ให้ทางสำนักงานมาตรฐานผลิตภัณฑ์อุตสาหกรรม เตรียมข้อมูลเรื่องดังกล่าว นอกจากนี้ได้มอบหมายอุตสาหกรรมจังหวัดของกลุ่มจังหวัดภาคกลางตอนบน เตรียมข้อมูลเรื่องการบริหารจัดการน้ำในพื้นที่ และการมีส่วนร่วมของภาคอุตสาหกรรม ภายใต้อุตสาหกรรมรวมใจ ช่วยพี่น้องชาวไทย ที่ได้รับความร่วมมือจากหน่วยงานภาครัฐ เอกชน ผู้ประกอบการโรงงานอุตสาหกรรมทั่วประเทศ รวมใจส่งมอบรอยยิ้มให้กับประชาชน มอบสิ่งของอุปโภค บริโภค และของใช้ที่จำเป็น เพื่อเตรียมแพคเป็น “ถุงยิ้มพิมพ์ใจ MIND ไม่ทิ้งกัน” เพื่อเป็นกำลังใจให้กับผู้ประสบอุทกภัย

ที่มา : https://www.thaigov.go.th/news/contents/details/87115