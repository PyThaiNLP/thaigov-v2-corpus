รัฐบาลไทย-ข่าวทำเนียบรัฐบาล-จับตาน้ำท่วม! ‘รมว.ธรรมนัส’ มอบ ‘รมช.อรรถกร‘ ปักหลักสุโขทัย ติดตามสถานการณ์น้ำอย่างใกล้ชิด


วันเสาร์ที่ 24 สิงหาคม 2567
จับตาน้ำท่วม! ‘รมว.ธรรมนัส’ มอบ ‘รมช.อรรถกร‘ ปักหลักสุโขทัย ติดตามสถานการณ์น้ำอย่างใกล้ชิด
จับตาน้ำท่วม! ‘รมว.ธรรมนัส’ มอบ ‘รมช.อรรถกร‘ ปักหลักสุโขทัย ติดตามสถานการณ์น้ำอย่างใกล้ชิด
วันนี้ 24 ส.ค.67 เวลา 16.00 น. นายอรรถกร ศิริลัทธยากร รัฐมนตรีช่วยว่าการกระทรวงเกษตรและสหกรณ์ ได้รับมอบหมายจาก ร้อยเอก ธรรมนัส พรหมเผ่า รัฐมนตรีว่าการกระทรวงเกษตรและสหกรณ์ ลงพื้นที่ด่วนจังหวัดสุโขทัย โดยเดินทางไปยังบริเวณประตูระบายน้ำหาดสะพานจันทร์ อ.สวรรคโลก จ.สุโขทัย ร่วมกับ นายสุริยพล นุชอนงค์ รองอธิบดีกรมชลประทาน และหัวหน้าส่วนราชการกระทรวงเกษตรและสหกรณ์ โดยได้ร่วมกันพิจารณาแนวทางการจัดการมวลน้ำในลำน้ำยมซึ่งจะรับน้ำต่อจากจังหวัดแพร่ เพื่อตัดยอดน้ำ ตามประตูระบายน้ำ (ปตร.) ต่างๆ ป้องกันไม่ให้น้ำเข้าในตัวเมืองสุโขทัย พร้อมกันนี้ได้กำชับให้กรมชลประทานเร่งสำรวจความพร้อมของ ปตร.หกบาท, ปตร.ตะคร้อ, ปตร.ยมเก่า, ปคร.คลองน้ำไหล, ปตร.คอรุม เพื่อระบายน้ำลงสู่แม่น้ำน่าน ต่อไป
นอกจากนี้ รมช.อรรถกร ยังได้สั่งการให้ขจัดสิ่งกีดขวางในลำน้ำ สำรวจ ปตร.ทุกบานให้สามารถใช้การได้ รวมทั้งให้ใช้โดรนบินสำรวจการไหลของน้ำและเฝ้าระวัง โดยเตรียมรายงาน ร.อ.ธรรมนัส พรหมเผ่า รมว.เกษตร ซึ่งจะลงพื้นที่จังหวัดสุโขทัยในวันพรุ่งนี้ (25 ส.ค.67) ต่อไป

ที่มา : https://www.thaigov.go.th/news/contents/details/87401