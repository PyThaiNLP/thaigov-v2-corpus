รัฐบาลไทย-ข่าวทำเนียบรัฐบาล-ธอส. เตือนภัย!! กลุ่มมิจฉาชีพตัดต่อคลิปวิดีโอธนาคาร หวังหลอกลวงประชาชน ยืนยันไม่มีส่วนเกี่ยวข้อง ขอทุกคนอย่าหลงเชื่อ


วันอาทิตย์ที่ 25 สิงหาคม 2567
25/08/2567
พิมพ์
ธอส. เตือนภัย!! กลุ่มมิจฉาชีพตัดต่อคลิปวิดีโอธนาคาร หวังหลอกลวงประชาชน ยืนยันไม่มีส่วนเกี่ยวข้อง ขอทุกคนอย่าหลงเชื่อ
ธอส. แจ้งเตือนภัยกรณีมีกลุ่มมิจฉาชีพแอบอ้างใช้บัญชีปลอมและตัดต่อคลิปวิดีโอประชาสัมพันธ์การขอสินเชื่อของธนาคาร เพื่อใช้ในการโฆษณาเงินกู้นอกระบบ บนแพลตฟอร์มออนไลน์ต่างๆ
ธนาคารอาคารสงเคราะห์ (ธอส.) ขอแจ้งเตือนภัยกรณีมีกลุ่มมิจฉาชีพแอบอ้างใช้บัญชีปลอมและตัดต่อคลิปวิดีโอประชาสัมพันธ์การขอสินเชื่อของธนาคาร เพื่อใช้ในการโฆษณาเงินกู้นอกระบบ บนแพลตฟอร์มออนไลน์ต่าง ๆ โดย ธอส. ขอยืนยันว่า ไม่มีนโยบายในการปล่อยสินเชื่อนอกระบบ ดังนั้น จึงไม่มีส่วนเกี่ยวข้องกับการดำเนินการทั้งหมดนี้ อย่างไรก็ตาม ธนาคารอยู่ระหว่างดำเนินการทางกฎหมายกับกลุ่มมิจฉาชีพที่ตัดต่อคลิปวิดีโอดังกล่าว โดยธนาคารขอเตือนไปยังผู้ที่พบเห็นคลิปวิดีโอนี้ อย่าหลงเชื่อกลโกงหรือดำเนินการตามที่มิจฉาชีพแจ้งอย่างเด็ดขาด และขอความร่วมมือไม่ส่ง หรือแชร์ข้อมูลดังกล่าวต่อในช่องทางสื่อสังคมออนไลน์ ทั้งนี้ เพื่อให้ประชาชนได้รับข้อมูลข่าวสารที่ถูกต้องของธนาคารอาคารสงเคราะห์ สามารถติดตามได้ที่ www.ghbank.co.th หรือ G H Bank Call Center โทร 0-2645-9000 และ Facebook Fanpage ธนาคารอาคารสงเคราะห์

ที่มา : https://www.thaigov.go.th/news/contents/details/87417