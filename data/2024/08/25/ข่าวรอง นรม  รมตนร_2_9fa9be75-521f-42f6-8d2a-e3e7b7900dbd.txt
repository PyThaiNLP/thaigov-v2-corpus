รัฐบาลไทย-ข่าวทำเนียบรัฐบาล-“ภูมิธรรม” นำความห่วงใยจากนายกรัฐมนตรี “แพทองธาร” ลงพื้นที่ช่วยเหลือความเดือดร้อนจากปัญหาน้ำท่วมของประชาชนเชียงราย น่าน ย้ำบูรณาการการทำงานร่วมกับทุกส่วน มหาดไทย และเกษตรและสหกรณ์


วันอาทิตย์ที่ 25 สิงหาคม 2567
25/08/2567
พิมพ์
“ภูมิธรรม” นำความห่วงใยจากนายกรัฐมนตรี “แพทองธาร” ลงพื้นที่ช่วยเหลือความเดือดร้อนจากปัญหาน้ำท่วมของประชาชนเชียงราย น่าน ย้ำบูรณาการการทำงานร่วมกับทุกส่วน มหาดไทย และเกษตรและสหกรณ์
“ภูมิธรรม” นำความห่วงใยจากนายกรัฐมนตรี “แพทองธาร” ลงพื้นที่ช่วยเหลือความเดือดร้อนจากปัญหาน้ำท่วมของประชาชนเชียงราย น่าน ย้ำบูรณาการการทำงานร่วมกับทุกส่วน มหาดไทย และเกษตรและสหกรณ์
วันนี้ (25 สิงหาคม 2567) นายภูมิธรรม เวชยชัย รองนายกรัฐมนตรีปฎิบัติหน้าที่นายกรัฐมนตรี ได้ไปตรวจเยี่ยมสถานที่ที่เกิดภัยพิบัติน้ำท่วมซึ่งสร้างความเดือดร้อนต่อพี่น้องประชาชนในพื้นที่ จ.เชียงราย และ จ.น่าน
โดยในจุดแรกเดินทางไปติดตามสถานการณ์อุทกภัย ณ วัดอัมพวัน (ม่วงใต้) ตำบลศรีภูมิ อำเภอท่าวังผา จังหวัดน่าน โดยติดตามตรวจสถานการณ์น้ำผ่านรถ Mobile War Room พบปะและให้กำลังใจ พร้อมมอบถุงยังชีพแก่ประชาชนที่ได้รับผลกระทบ
ช่วงบ่าย ติดตามสถานการณ์อุทกภัย ณ ศาลาอเนกประสงค์บ้านหนองบัว ตำบลสันทรายงาม อำเภอเทิง จังหวัดเชียงราย และพบปะและให้กำลังใจ พร้อมมอบถุงยังชีพแก่ประชาชนที่ได้รับผลกระทบ และเดินทางต่อไปโรงเรียนเวียงแก่นพิทยาคม บ้านหล่ายงาว อำเภอเวียงแก่น จังหวัดเชียงราย เพื่อพบปะและให้กำลังใจ พร้อมมอบถุงยังชีพแก่ประชาชนที่ได้รับผลกระทบ ก่อนเดินทางถึงท่าอากาศยานทหาร 2 กองบิน 6 (บน.6) ดอนเมือง กรุงเทพฯ ในค่ำวันเดียวกัน
นอกจากนี้ เฟซบุ๊ค Phumtham Wechayachai  ยังรายงานความห่วงใยนายกฯ แพทองธาร และได้บอกกล่าวถึงความห่วงใยพี่น้องประชาชนที่กำลังประสบอุทกภัยใน จ.แพร่ ซึ่งท่านไม่สามารถเดินทางไปพบได้ตามกำหนดการเดิม และขณะนี้ยังไม่สามารถใช้อำนาจในการสั่งการใดๆ ได้เนื่องจากยังไม่ได้เข้าเฝ้าถวายสัตย์และแถลงนโยบายต่อสภา
โดยวานนี้ ทั้งรองนายกรัฐมนตรี รองนายกฯ อนุทิน หารือกันตัดสินใจเดินทางไป จ. แพร่โดยใช้ ฮ. ของตำรวจ บินไปเยี่ยมพี่น้อง เมื่อไปถึงได้เจอกับท่านร้อยเอกธรรมนัส พรหมเผ่า รมว. กระทรวงเกษตรและสหกรณ์ ก็ได้ร่วมกันเข้าไปมอบถุงยังชีพและความห่วงใยในจุดที่พี่น้องประชาชนประสบภัยน้ำท่วมสูง
วันนี้ รองนายกรัฐมนตรี และผู้บริหารหน่วยงานที่เกี่ยวข้อง เดินทางไปเยี่ยมพี่น้องประชาชน และดูแลแก้ไขความเดือดร้อนใน อ.ท่าวังผา จ.น่าน และ อ.เทิง อ.เวียงแก่น จ.เชียงราย
ในโอกาสนี้รองนายกรัฐมนตรี ขอส่งความห่วงใยพี่น้องที่ประสบภัย และขอให้กำลังใจทุกคน พวกเราทุกคนจะทำงานกันเต็มที่ บูรณาการการทำงานร่วมกัน เพื่อบรรเทาทุกข์ให้พี่น้องประชาชนอย่างเต็มที่

ที่มา : https://www.thaigov.go.th/news/contents/details/87407