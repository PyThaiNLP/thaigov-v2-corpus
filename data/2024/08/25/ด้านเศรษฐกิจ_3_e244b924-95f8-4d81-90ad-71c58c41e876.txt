รัฐบาลไทย-ข่าวทำเนียบรัฐบาล-ปลัดฯ ณัฐพล รวมพลังทีม MIND ส่งความช่วยเหลือถึงผู้ประสบอุทกภัยพื้นที่ภาคเหนือโดยเร่งด่วน


วันเสาร์ที่ 24 สิงหาคม 2567
24/08/2567
พิมพ์
ปลัดฯ ณัฐพล รวมพลังทีม MIND ส่งความช่วยเหลือถึงผู้ประสบอุทกภัยพื้นที่ภาคเหนือโดยเร่งด่วน
ปลัดฯ ณัฐพล รวมพลังทีม MIND ส่งความช่วยเหลือถึงผู้ประสบอุทกภัยพื้นที่ภาคเหนือโดยเร่งด่วน
วันที่ 24 สิงหาคม 2567 ดร.ณัฐพล รังสิตพล ปลัดกระทรวงอุตสาหกรรม รวมพลังจิตอาสากระทรวงอุตสาหกรรม ส่งมอบรอยยิ้ม ให้กับประชาชน ภายใต้โครงการ “อุตสาหกรรมรวมใจ ช่วยพี่น้องชาวไทย” ส่งมอบสิ่งของอุปโภค บริโภค และของใช้ที่จำเป็น เพื่อช่วยเหลือผู้ประสบอุทกภัยในพื้นที่ภาคเหนือโดยเร่งด่วน โดยมี นางสาวณัฏฐิญา เนตยสุภา รองปลัดกระทรวงอุตสาหกรรม นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม นายอดิทัต วะสีนนท์ อธิบดีกรมอุตสาหกรรมพื้นฐานและการเหมืองแร่ นางสุชาดา โพธิ์เจริญ ที่ปรึกษาปลัดกระทรวงอุตสาหกรรม และคณะผู้บริหาร ข้าราชการ กระทรวงอุตสาหกรรม เข้าร่วม ณ บริเวณห้องโถง ชั้น 1 สำนักงานปลัดกระทรวงอุตสาหกรรม
ทั้งนี้ กระทรวงอุตสาหกรรม ได้ร่วมมือกับหน่วยงานภาครัฐ เอกชน ผู้ประกอบการโรงงานอุตสาหกรรมทั่วประเทศ ดำเนินการโครงการอุตสาหกรรมรวมใจ ช่วยพี่น้องชาวไทย จัดทำถุงยังชีพซึ่งภายในบรรจุเครื่องอุปโภค​บริโภค​และสิ่งของจำเป็น ที่ได้รับการสนับสนุนจากหน่วยงานรัฐ ภาคเอกชน ผู้ประกอบการโรงงานอุตสาหกรรม​ทั่วประเทศ​ที่รวมใจส่งมอบรอยยิ้ม เพื่อเป็นกำลังใจให้กับผู้ประสบอุทกภัย​ในการก้าวข้ามช่วงเวลาที่ยากลำบากไปได้

ที่มา : https://www.thaigov.go.th/news/contents/details/87402