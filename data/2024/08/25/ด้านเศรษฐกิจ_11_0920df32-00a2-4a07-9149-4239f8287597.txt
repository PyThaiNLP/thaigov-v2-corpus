รัฐบาลไทย-ข่าวทำเนียบรัฐบาล-ทปษ. ลงพื้นที่เยี่ยมให้กำลังใจและตรวจสอบพื้นที่ที่ได้รับผลกระทบจากอุทกภัย 


วันอาทิตย์ที่ 25 สิงหาคม 2567
ทปษ. ลงพื้นที่เยี่ยมให้กำลังใจและตรวจสอบพื้นที่ที่ได้รับผลกระทบจากอุทกภัย
ทปษ. ลงพื้นที่เยี่ยมให้กำลังใจและตรวจสอบพื้นที่ที่ได้รับผลกระทบจากอุทกภัย เพื่อหามาตรการแนวทางในการช่วยเหลือในการซ่อมแซมฟื้นฟูที่อยู่อาศัยให้กับพี่น้องประชาชนอย่างเร่งด่วน
นายบุญสิงห์ วรินทร์รักษ์ ที่ปรึกษารักษาการรัฐมนตรีว่าการกระทรวงเกษตรและสหกรณ์ พร้อมด้วย นายสยาม นนท์คำจันทร์ คณะทำงานที่ปรึกษารักษาการรัฐมนตรีว่าการกระทรวงเกษตรและสหกรณ์ นางกัญาณัฐ สุทธวงศ์ นายเทศมนตรีตำบลงิม นายเกรียงไกร ฝีปากเพราะ นายอำเภอปง และนางนิภาวรรณ์ หายทุกข์ ปลัดเทศบาลตำบลงิม ได้ลงพื้นที่เยี่ยมให้กำลังใจและตรวจสอบพื้นที่ที่ได้รับผลกระทบจากอุทกภัย เพื่อหามาตรการแนวทางในการช่วยเหลือในการซ่อมแซมฟื้นฟูที่อยู่อาศัยให้กับพี่น้องประชาชนอย่างเร่งด่วนตามมาตรการและแนวทางของสถาบันพัฒนาองค์กรชุมชน สำหรับตำบลงิม เป็นหมู่บ้านที่อยู่ในลุ่มน้ำยมตอนบนต้นกำเนิดแม่น้ำ มีหมู่บ้านที่ได้รับน้ำท่วม และดินสไลด์  จำนวน 3 หมู่บ้านมีผู้เสียหายในที่อาศัยที่เป็นผู้สูงอายุและผู้ป่วยที่จะต้องเร่งดำเนินการซ่อมแซมจไม่้อยกว่า 5 หลัง โดยนายสุรชาติ มาลาศรี ผู้อำนวยการสำนักบริหารโครงการ กรมชลประทาน ได้ให้การสนับสนุนช่วยเหลือพี่น้องประชาชนร่วมกับทีมที่ลงพื้นที่ด้วย
สำหรับพื้นที่จังหวัดพะเยาสถานการณ์ในปัจจุบัน ในพื้นที่อำเภอปง อำเภอเชียงม่วนและอำเภอเชียงคำซึ่งที่ผ่านมาประสบปัญหาน้ำป่าไหลหลากท่วมที่พักอาศัยและที่ดินทำกิน สะพานมีความเสียหาย ถนนขาดและชำรุด ตอนนี้สถานการณ์น้ำลดแล้วมีเพียงความเสียหายจากที่อาศัยจากการพัดของกระแสน้ำมีดินโคลนไหลเข้าที่พักอาศัย ขณะนี้ ทางเทศบาลตำบลงิมกำลังซ่อมแซมถนนคอสะพานและช่วยกันทำความสะอาดดินโคลนภายในบ้าน และรอการซ่อมแซมที่อยู่อาศัยของพี่น้องประชาชน  และสถานการณ์น้ำท่วมแช่แข็งยังอยู่ในบริเวณอำเภอเมืองริมกว๊านพะเยา เท่านั่น ซึ่งจะร่วมกับขบวนจังหวัดพะเยาสำรวจความเสียหายจากที่อาศัยหลังจากน้ำลดต่อไปร่วมกับสภาองค์กรชุมชนตำบลในพื้นที่

ที่มา : https://www.thaigov.go.th/news/contents/details/87423