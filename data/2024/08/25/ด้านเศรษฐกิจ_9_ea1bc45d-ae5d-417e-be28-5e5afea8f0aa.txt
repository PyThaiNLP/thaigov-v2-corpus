รัฐบาลไทย-ข่าวทำเนียบรัฐบาล-​“รมว.พิมพ์ภัทรา” สั่ง SME D Bank ลงพื้นที่เร่งช่วยเอสเอ็มอีที่เดือดร้อนจากอุทกภัยภาคเหนือ


วันอาทิตย์ที่ 25 สิงหาคม 2567
25/08/2567
พิมพ์
​“รมว.พิมพ์ภัทรา” สั่ง SME D Bank ลงพื้นที่เร่งช่วยเอสเอ็มอีที่เดือดร้อนจากอุทกภัยภาคเหนือ
​“รมว.พิมพ์ภัทรา” สั่ง SME D Bank ลงพื้นที่เร่งช่วยเอสเอ็มอีที่เดือดร้อนจากอุทกภัยภาคเหนือ
นางสาวพิมพ์ภัทรา วิชัยกุล รัฐมนตรีว่าการกระทรวงอุตสาหกรรม กล่าวว่า จากเหตุอุทกภัยในพื้นที่หลายจังหวัดภาคเหนือ ส่งผลให้ประชาชนและผู้ประกอบการธุรกิจประสบปัญหาต่อการใช้ชีวิต และการประกอบอาชีพ ตนจึงได้สั่งการให้ ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank ลงพื้นที่ และดำเนินการช่วยเหลืออย่างเร่งด่วน
ทั้งนี้ในเบื้องต้นผู้บริหารสาขาธนาคารในพื้นที่ เข้าเยี่ยมให้กำลังใจ พร้อมมอบสิ่งของจำเป็นต่อการดำรงชีวิตให้แก่ผู้ประสบภัยในพื้นที่ต่างๆ ทั้ง จ.น่าน และ จ.แพร่ เพื่อบรรเทาความเดือดร้อน รวมถึง สำรวจความเสียหายและความต้องการของผู้ประกอบการเอสเอ็มอีที่ได้รับผลกระทบ สำหรับเร่งดำเนินการให้ความช่วยเหลืออย่างเหมาะสมด้วยมาตรการที่ธนาคารมีไว้รองรับอยู่แล้ว ทั้งมาตรการพักชำระหนี้ และมาตรการสินเชื่อเติมทุนสำหรับซ่อมแซมฟื้นฟูกิจการ สอบถามข้อมูลเพิ่มเติม Call Center 1357

ที่มา : https://www.thaigov.go.th/news/contents/details/87420