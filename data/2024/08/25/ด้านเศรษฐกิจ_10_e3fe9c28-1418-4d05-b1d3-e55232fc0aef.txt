รัฐบาลไทย-ข่าวทำเนียบรัฐบาล-“รองปลัดเศรษฐเกียรติฯ” ลุยเชียงราย มอบถุงยังชีพ-หญ้าอาหารสัตว์ ช่วยผู้ประสบภัยน้ำท่วม


วันอาทิตย์ที่ 25 สิงหาคม 2567
“รองปลัดเศรษฐเกียรติฯ” ลุยเชียงราย มอบถุงยังชีพ-หญ้าอาหารสัตว์ ช่วยผู้ประสบภัยน้ำท่วม
“รองปลัดเศรษฐเกียรติฯ” ลุยเชียงราย มอบถุงยังชีพ-หญ้าอาหารสัตว์ ช่วยผู้ประสบภัยน้ำท่วม
นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ ได้รับมอบหมายจากปลัดกระทรวงเกษตรและสหกรณ์ ให้เป็นหัวหน้าทีมในการติดตามสถานการณ์อุทกภัยพื้นที่ภาคเหนือในพื้นที่จังหวัดเชียงราย และได้ติดตามการลงพื้นที่ของนายภูมิธรรม เวชยชัย รองนายกรัฐมนตรี ปฏิบัติหน้าที่แทนนายกรัฐมนตรี โดยมีผู้บริหารสังกัดกระทรวงเกษตรและสหกรณ์ร่วมลงพื้นที่ ณ ตำบลสันทรายงาม อำเภอเทิง จังหวัดเชียงราย
โดยจังหวัดเชียงราย มีพื้นที่ประสบภัยทั้งสิ้น 15 อำเภอ (รุนแรง 5 อำเภอ ได้แก่ เทิง เวียงแก่น ขุนตาล พญาเม็งราย และเชียงของ) เกษตรกรได้รับผลกระทบด้านพืช 6,674 ราย พื้นที่ 53,290 ไร่ ด้านประมง 1,411 ราย พื้นที่ 864.50 ไร่ และปศุสัตว์ 45 ราย โดยในขณะนี้ระดับน้ำลดลงแล้ว หากไม่มีฝนตกลงมาเพิ่มคาดว่าจะกลับเข้าสู่ภาวะปกติภายใน 3 - 4 วัน
กระทรวงเกษตรฯ ได้ดำเนินการช่วยเหลือผู้ประสบภัยน้ำท่วม ได้แก่ สำนักงานเกษตรและสหกรณ์จังหวัดลงพื้นที่แจกข้าวกล่องร่วมกับมูลนิธิธรรมนัส พรหมเผ่า จัดตั้งโรงครัวเพื่อช่วยเหลือผู้ประสบอุทกภัย 2,100 กล่องในพื้นที่ 5 อำเภอ และแจกจ่ายถุงยังชีพ 1,7000 ชุด /กรมปศุสัตว์ แจกจ่ายเสบียงอาหารสัตว์  23,400 ชุด (พืชอาหารสัตว์ พร้อมเวชภัณฑ์)
ทั้งนี้ กรมชลประทาน เตรียมเครื่องผลักดันน้ำ (ลงแม่น้ำโขง) 10 เครื่อง ตั้งอยู่ที่บ้านเต็ง ต.สถาน อ.เชียงแสน โดยหลังน้ำลด กสก.จะเร่งสำรวจความเสียหายด้านการเกษตรเพื่อช่วยเหลือเกษตรกรผู้ประสบภัย ตามระเบียบกระทรวงการคลัง ว่าด้วยเงินทดรองราชการเพื่อช่วยเหลือผู้ประสบภัยพิบัติกรณีฉุกเฉิน พ.ศ. 2562 ต่อไป

ที่มา : https://www.thaigov.go.th/news/contents/details/87422