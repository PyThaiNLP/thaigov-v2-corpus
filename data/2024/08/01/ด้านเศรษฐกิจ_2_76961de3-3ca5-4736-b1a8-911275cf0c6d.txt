รัฐบาลไทย-ข่าวทำเนียบรัฐบาล-ปลัดฯ ณัฐพล รับมอบสิ่งของอุปโภค บริโภค เตรียมแพค “ถุงยิ้มพิมพ์ใจ MIND ไม่ทิ้งกัน” เพื่อช่วยเหลือผู้ประสบภัยน้ำท่วม 


วันพฤหัสบดีที่ 1 สิงหาคม 2567
01/08/2567
พิมพ์
ปลัดฯ ณัฐพล รับมอบสิ่งของอุปโภค บริโภค เตรียมแพค “ถุงยิ้มพิมพ์ใจ MIND ไม่ทิ้งกัน” เพื่อช่วยเหลือผู้ประสบภัยน้ำท่วม
ปลัดฯ ณัฐพล รับมอบสิ่งของอุปโภค บริโภค เตรียมแพค “ถุงยิ้มพิมพ์ใจ MIND ไม่ทิ้งกัน” เพื่อช่วยเหลือผู้ประสบภัยน้ำท่วม
ด้วยในปัจจุบัน ประเทศไทยได้เข้าสู่ช่วงฤดูฝนอย่างเป็นทางการ ทำให้เกิดมรสุม มีฝนตกหนักถึงหนักมากในบางพื้นที่ ซึ่งอาจเกิดน้ำท่วมฉับพลันและน้ำป่าไหลหลาก โดยเฉพาะพื้นที่ลาดเชิงเขาใกล้ทางน้ำไหลผ่านและพื้นที่ลุ่ม อาจเป็นสาเหตุให้เกิดอุทกภัย สร้างความเสียหายต่อการดำรงชีวิตและทรัพย์สินของพี่น้องประชาชนและสถานประกอบการอุตสาหกรรมในพื้นที่
กระทรวงอุตสาหกรรม จึงได้ร่วมมือกับหน่วยงานภาครัฐ เอกชน ผู้ประกอบการโรงงานอุตสาหกรรมทั่วประเทศ เพื่อรวมใจส่งมอบรอยยิ้ม ให้กับประชาชน ภายใต้โครงการ “อุตสาหกรรมรวมใจ ช่วยพี่น้องชาวไทย” โดยในวันที่ 31 กรกฎาคม 2567 ดร.ณัฐพล รังสิตพล ปลัดกระทรวงอุตสาหกรรม ได้รับมอบสิ่งของอุปโภค บริโภค และของใช้ที่จำเป็น เพื่อเตรียมแพคเป็น “ถุงยิ้มพิมพ์ใจ MIND ไม่ทิ้งกัน” เพื่อเป็นกำลังใจให้กับผู้ประสบอุทกภัย โดยได้รับการสนับสนุน ดังนี้
1.สำนักงานอุตสาหกรรมจังหวัดสมุทรปราการ ได้รับความอนุเคราะห์สิ่งจำเป็นทั้งเครื่องอุปโภคและบริโภค จากผู้ประกอบการ ได้แก่ บริษัท ทิพย์โฮลดิ้ง จำกัด บริษัท ดนุเดชอุตสาหกรรม จำกัด บริษัท โตโยต้า มอเตอร์ (ประเทศไทย) จำกัด
2.สำนักงานอุตสาหกรรมจังหวัดพระนครศรีอยุธยา ได้รับความอนุเคราะห์สิ่งจำเป็นทั้งเครื่องอุปโภคและบริโภค จากผู้ประกอบการ ได้แก่ บริษัท วังน้อย เบเวลเรซ จำกัด บริษัท เหลียงฮวกไรซ์ อินเตอร์เทรด จำกัด และบริษัทนานาพรรณเกษตรอุตสาหกรรม จำกัด
3.สำนักงานอุตสาหกรรมจังหวัดปทุมธานี ได้รับความอนุเคราะห์สิ่งจำเป็นทั้งเครื่องอุปโภคและบริโภค จากผู้ประกอบการ ได้แก่ สภาอุต ชมรมอุตสาหกรรมลาดหลุมแก้ว บริษัท ทีทีซีน้ำดื่มสยาม จำกัด บริษัท ซีพีเอส จำกัด บริษัท สยามโมดิฟายสตาร์ช จำกัด
ทั้งนี้ การดำเนินการโครงการอุตสาหกรรมรวมใจ ช่วยพี่น้องชาวไทย เพื่อจัดทำถุงยิ้มพิมพ์​ใจ MIND ไม่ทิ้งกัน ซึ่งภายในจะบรรจุเครื่องอุปโภค​บริโภค​และสิ่งของจำเป็น เป็นถุงยังชีพที่ได้รับการสนับสนุนจากหน่วยงานรัฐ ภาคเอกชน ผู้ประกอบการโรงงานอุตสาหกรรม​ทั่วประเทศ​ที่รวมใจส่งมอบรอยยิ้ม เพื่อเป็นกำลังใจให้กับผู้ประสบอุทกภัย​ในการก้าวข้ามช่วงเวลาที่ยากลำบากไปได้

ที่มา : https://www.thaigov.go.th/news/contents/details/86562