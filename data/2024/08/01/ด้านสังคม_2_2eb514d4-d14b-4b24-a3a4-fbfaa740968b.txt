รัฐบาลไทย-ข่าวทำเนียบรัฐบาล-รมว.ประเสริฐ ตรวจลงทะเบียน Digital Wallet วันแรก จุดบริการปณท.ท่าอากาศยานดอนเมือง


วันพฤหัสบดีที่ 1 สิงหาคม 2567
รมว.ประเสริฐ ตรวจลงทะเบียน Digital Wallet วันแรก จุดบริการปณท.ท่าอากาศยานดอนเมือง
รมว.ประเสริฐ ตรวจลงทะเบียน Digital Wallet วันแรก จุดบริการปณท.ท่าอากาศยานดอนเมือง
วันนี้ (1 สิงหาคม 2567) นายประเสริฐ จันทรรวงทอง รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) พร้อมด้วย นายสุทธิเกียรติ วีระกิจพานิช ที่ปรึกษารัฐมนตรีว่าการกระทรวงดีอี ลงพื้นที่ตรวจเยี่ยมการลงทะเบียน Digital Wallet โดยให้ที่ทำการไปรษณีย์ จำนวน 1,200 แห่ง ทั่วประเทศ (ยกเว้น ไปรษณีย์อนุญาต (เอกชน) และร้านค้าให้บริการ) เปิดเป็นจุดให้บริการ (Walk – in) สอบถามข้อมูล และให้บริการรับลงทะเบียนเข้าร่วมโครงการฯ สำหรับผู้ที่มีสมาร์ตโฟน โดยมี ดร.ดนันท์ สุภัทรพันธุ์ กรรมการผู้จัดการใหญ่ บริษัท ไปรษณีย์ไทย จำกัด และเจ้าหน้าที่ให้การต้อนรับ ณ ที่ทำการไปรษณีย์ ท่าอากาศยานดอนเมือง
สำหรับประชาชนที่สนใจสามารถติดตามข้อมูลข่าวสารเกี่ยวกับการเตรียมการลงทะเบียนเข้าร่วมโครงการฯ ได้ ในเว็บไซต์ www.digitalwallet.go.th หรือ
www.กระเป๋าเงินดิจิทัล.รัฐบาล.ไทย และสามารถสอบถามรายละเอียดเพิ่มเติมผ่านสายด่วน Digital Wallet 1111 ตลอด 24 ชั่วโมง
-----------------------------------------------------------------

ที่มา : https://www.thaigov.go.th/news/contents/details/86591