รัฐบาลไทย-ข่าวทำเนียบรัฐบาล-คลังเปิดให้ย้ายทะเบียนบ้าน ก่อนลงทะเบียนรับสิทธิดิจิทัลวอลเล็ตได้ เพื่อใช้ง่ายได้สะดวกยิ่งขึ้น


วันพฤหัสบดีที่ 1 สิงหาคม 2567
คลังเปิดให้ย้ายทะเบียนบ้าน ก่อนลงทะเบียนรับสิทธิดิจิทัลวอลเล็ตได้ เพื่อใช้ง่ายได้สะดวกยิ่งขึ้น
......
คลังเปิดให้ย้ายทะเบียนบ้าน ก่อนลงทะเบียนรับสิทธิดิจิทัลวอลเล็ตได้ เพื่อใช้ง่ายได้สะดวกยิ่งขึ้น
.
1 ส.ค. 67 จะเป็นวันแรกของการลงทะเบียนโครงการเติมเงิน 10,000 บาท ผ่านดิจิทัลวอลเล็ต ซึ่งหนึ่งในเงื่อนไขของการใช้จ่ายคือ ต้องซื้อสินค้ากับร้านค้าในพื้นที่เขตหรืออำเภอตามที่อยู่ในทะเบียนบ้านเท่านั้น และต้องใช้จ่ายกับร้านค้าขนาดเล็ก ไม่รวมห้างสรรพสินค้า ห้างค้าปลีก-ค้าส่งขนาดใหญ่ระดับประเทศและระดับท้องถิ่น
.
อย่างไรก็ตาม ปัญหาที่ใครหลายคนอาจจะเจอ คือ ชื่อที่อยู่ในทะเบียนบ้านกับที่อยู่จริง ๆ ณ ปัจจุบัน เป็นคนละที่กัน ทำให้การซื้อของใช้จ่ายอาจทำได้ลำบาก
.
ล่าสุด นายจุลพันธ์ อมรวิวัฒน์ รมช. คลัง เผยถึงการเปิดให้ประชาชนสามารถย้ายที่อยู่ในทะเบียนบ้านได้ เพื่อให้สามารถใช้จ่ายเงินดิจิทัลวอลเล็ตได้สะดวกขึ้น
.
สามารถไปแจ้งย้ายทะเบียนบ้าน ได้ที่อำเภอ หรือสำนักงานเขต ก่อนที่จะลงทะเบียนสมัครดิจิทัลวอลเล็ต 1 วัน เช่น จะลงทะเบียนวันที่ 1 ก.ย. 67 ต้องย้ายทะเบียนบ้านให้เสร็จก่อนวันที่ 31 ส.ค. 67 เป็นต้น ซึ่งปัจจุบัน วิธีการย้ายทะเบียนบ้านสามารถทำได้ง่าย โดยแจ้งย้ายปลายทางได้เลย
- ต้องย้ายก่อนลงทะเบียนเท่านั้น เพราะระบบจะล็อกที่อยู่ตอนลงทะเบียน
- ส่วนการย้ายที่อยู่หลังลงทะเบียนทำได้ แต่ไม่เปลี่ยนโลเคชันการใช้งาน
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/86567