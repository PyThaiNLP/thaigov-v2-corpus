รัฐบาลไทย-ข่าวทำเนียบรัฐบาล-เปิดจุด Walk-in ช่วยลงทะเบียน ‘ดิจิทัลวอลเล็ต’ กว่า 5,000 แห่ง อำนวยความสะดวกปชช.


วันพฤหัสบดีที่ 1 สิงหาคม 2567
เปิดจุด Walk-in ช่วยลงทะเบียน ‘ดิจิทัลวอลเล็ต’ กว่า 5,000 แห่ง อำนวยความสะดวกปชช.
......
เปิดจุด Walk-in ช่วยลงทะเบียน ‘ดิจิทัลวอลเล็ต’ กว่า 5,000 แห่ง อำนวยความสะดวกปชช.
.
วันนี้แล้ว (1 ส.ค. 67) กับการคิกออฟลงทะเบียน “โครงการเติมเงิน 10,000 บาท ผ่าน Digital Wallet” สำหรับผู้ที่มีสมาร์ทโฟน สามารถดาวน์โหลดแอปพลิเคชัน “ทางรัฐ” สมัครใช้งานและยืนยันตัวตน ได้ทั้งระบบไอโอเอส (iOS) และ แอนดรอยด์ (Android)
.
รัฐบาลและหน่วยงานที่เกี่ยวข้องได้เตรียมพร้อมอำนวยความสะดวกประชาชนลงทะเบียนโครงการฯ สำหรับผู้ที่มีสมาร์ทโฟน โดยตั้งจุดให้บริการ (Walk-in) ช่วยลงทะเบียน และสอบถามข้อมูลต่าง ๆ ใน 4 สถานที่หลักทั่วประเทศ รวม 5,199 แห่ง ตั้งแต่ 1 ส.ค. - 15 ก.ย.67 นี้
จุด Walk-in ช่วยลงทะเบียน
ศูนย์ดิจิทัลชุมชน 1,722 ศูนย์ทั่วประเทศ
ที่ทำการไปรษณีย์ 1,200 แห่ง ทั่วประเทศ
ธนาคารออมสิน 1,047 แห่ง ทั่วประเทศ
ธ.ก.ส. 1,238 แห่ง ทั่วประเทศ
.
สำหรับผู้ที่ไม่มีสมาร์ทโฟน จะเปิดให้ลงทะเบียนในรอบถัดไป ตั้งแต่วันที่ 16 ก.ย. - 15 ต.ค. 67 ณ สถานที่ที่รัฐบาลกำหนด ซึ่งจะแจ้งระบุสถานที่อีกครั้ง
.
ประชาชนที่สนใจสามารถติดตามข่าวสารของโครงการฯ ซึ่งเป็นข้อมูลโดยตรงจากรัฐบาล ได้ที่เว็บไซต์ www.digitalwallet.go.th หรือ www.กระเป๋าเงินดิจิทัล.รัฐบาล.ไทย
.
สอบถามข้อมูลเพิ่มเติมโครงการฯ โทร. สายด่วน Digital Wallet 1111 (24 ชั่วโมง)
#ไทยคู่ฟ้า #สื่อสารรัฐบาลไทย #ดิจิทัลวอลเล็ต
-------------------

ที่มา : https://www.thaigov.go.th/news/contents/details/86568