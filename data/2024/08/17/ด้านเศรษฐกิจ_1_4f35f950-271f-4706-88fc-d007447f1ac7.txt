รัฐบาลไทย-ข่าวทำเนียบรัฐบาล-บีโอไอมอบบัตรส่งเสริมให้กับบริษัท ฮุนได โมบิลิตี้ (ประเทศไทย) จำกัด


วันศุกร์ที่ 16 สิงหาคม 2567
บีโอไอมอบบัตรส่งเสริมให้กับบริษัท ฮุนได โมบิลิตี้ (ประเทศไทย) จำกัด
บีโอไอมอบบัตรส่งเสริมให้กับบริษัท ฮุนได โมบิลิตี้ (ประเทศไทย) จำกัด
บีโอไอมอบบัตรส่งเสริมให้กับบริษัท ฮุนได โมบิลิตี้ (ประเทศไทย) จำกัด
เมื่อเร็ว ๆ นี้นายนฤตม์ เทอดสถีรศักดิ์ เลขาธิการคณะกรรมการส่งเสริมการลงทุน (บีโอไอ) (ที่ 2 จากขวา) มอบบัตรส่งเสริมให้กับนาย แจ กยู ชอง ประธานเจ้าหน้าที่บริหาร (ที่ 2 จากซ้าย) และนายจุน โฮ ลี ประธานเจ้าหน้าที่บริหารฝ่ายการเงิน บริษัท ฮุนได โมบิลิตี้แมนูแฟคเจอริ่ง (ประเทศไทย) จำกัด (ที่ 1 จากซ้าย) พร้อมด้วย นายวัลลภ เฉลิมวงศาเวช กรรมการผู้จัดการ บริษัท ฮุนได โมบิลิตี้ (ประเทศไทย) จำกัด (ที่ 1 จากขวา) ในโอกาสที่บริษัท ได้รับการส่งเสริมการลงทุนเพื่อผลิตรถยนต์ไฟฟ้าในประเทศไทย
บริษัท ฮุนได โมบิลิตี้ แมนูแฟคเจอริ่ง (ประเทศไทย) จำกัด ผู้ผลิตรถยนต์อันดับหนึ่งจากประเทศเกาหลีใต้ ได้รับการส่งเสริมการลงทุนเพื่อผลิตรถยนต์ไฟฟ้า (BEV) และแบตเตอรี่ รวมมูลค่าเงินลงทุนกว่า 1,000 ล้านบาท คาดว่าจะเริ่มผลิตต้นปี 2569 การลงทุนสร้างฐานการผลิตรถยนต์ EV ของค่ายเกาหลีในครั้งนี้ สะท้อนถึงความเชื่อมั่นในศักยภาพของไทยเพื่อมุ่งสู่ศูนย์กลางการผลิตยานยนต์ไฟฟ้าและนโยบายสนับสนุนอุตสาหกรรมยานยนต์ไฟฟ้าของรัฐบาลไทยโดยบริษัทมีความร่วมมือกับบริษัทไทยตั้งแต่การประกอบรถยนต์และแบตเตอรี่ จนถึงการใช้ชิ้นส่วนในประเทศ รวมถึงการสร้างความแข็งแกร่งด้านโครงสร้างพื้นฐาน (Charging Station) ของไทย

ที่มา : https://www.thaigov.go.th/news/contents/details/87198