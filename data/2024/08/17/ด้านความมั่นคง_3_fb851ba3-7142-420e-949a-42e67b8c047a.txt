รัฐบาลไทย-ข่าวทำเนียบรัฐบาล-จ.ขอนแก่น เดินหน้าปราบปรามยาเสพติดต่อเนื่อง สั่งการฝ่ายปกครองสนธิกำลังเจ้าหน้าที่ตำรวจ ร่วมปฏิบัติการ “ยุทธการพิทักษ์ขอนแก่น” และ “ปฏิบัติการไล่ล่า (เด็ดปีก) นักค้าอีสานเหนือ 252


วันเสาร์ที่ 17 สิงหาคม 2567
17/08/2567
พิมพ์
จ.ขอนแก่น เดินหน้าปราบปรามยาเสพติดต่อเนื่อง สั่งการฝ่ายปกครองสนธิกำลังเจ้าหน้าที่ตำรวจ ร่วมปฏิบัติการ “ยุทธการพิทักษ์ขอนแก่น” และ “ปฏิบัติการไล่ล่า (เด็ดปีก) นักค้าอีสานเหนือ 252
จังหวัดขอนแก่น เดินหน้าปราบปรามยาเสพติดต่อเนื่อง สั่งการฝ่ายปกครองสนธิกำลังเจ้าหน้าที่ตำรวจ ร่วมปฏิบัติการ “ยุทธการพิทักษ์ขอนแก่น” และ “ปฏิบัติการไล่ล่า (เด็ดปีก) นักค้าอีสานเหนือ 252” ตรวจค้นพื้นที่เป้าหมาย รวบตัวผู้มีส่วนเกี่ยวข้องกับยาเสพติด ผู้เส
เมื่อวันที่ 16 ก.ค. 67 นายไกรสร กองฉลาด ผู้ว่าราชการจังหวัดขอนแก่น เปิดเผยว่า จังหวัดขอนแก่น ได้ดำเนินการขับเคลื่อนตามนโยบายของรัฐบาลและกระทรวงมหาดไทยในการจัดระเบียบสังคม ปราบปรามผู้มีอิทธิพล และการป้องกันแก้ไขปัญหายาเสพติด ซึ่งที่ผ่านมาจังหวัดขอนแก่นได้บูรณาการทุกภาคส่วนดำเนินมาตรการเข้มงวดกวดขันเกี่ยวกับยาเสพติดและสิ่งผิดกฎหมายทุกชนิดอย่างจริงจังและต่อเนื่อง โดยล่าสุดตนในฐานะผู้อำนวยการศูนย์อำนวยการป้องกันและปราบปรามยาเสพติดจังหวัดขอนแก่น พร้อมด้วย พล.ต.ต.อนุวัตร สุวรรณภูมิ ผู้บังคับการตำรวจภูธรจังหวัดขอนแก่น ผู้แทน ผอ.ปปส. ภาค 4 และ ผู้แทนนายแพทย์สาธารณสุขจังหวัดขอนแก่น ร่วมปฏิบัติการเร่งรัดการดำเนินงานป้องกัน ปราบปราม และแก้ไขปัญหายาเสพติด ระยะเร่งด่วน 3 เดือน และตามที่สำนักงาน ป.ป.ส. กำหนดให้ จังหวัดขอนแก่น เป็นพื้นที่เป้าหมายดำเนินการใน 25 จังหวัดเร่งด่วน โดยปฏิบัติการภายใต้ “ยุทธการพิทักษ์ขอนแก่น” และ “ปฏิบัติการไล่ล่า (เด็ดปีก) นักค้าอีสานเหนือ 252”
นายไกรสร กองฉลาด ผู้ว่าราชการจังหวัดขอนแก่น กล่าวว่า การปฏิบัติการในครั้งนี้ เป็นการร่วมมือร่วมใจกันของจังหวัดขอนแก่น สถานีตำรวจภูธรจังหวัดขอนแก่น สำนักงานคณะกรรมการป้องกันและปราบปรามยาเสพติด และสาธารณสุขจังหวัดขอนแก่น ในการร่วมปฏิบัติการพิเศษ “ยุทธการพิทักษ์ขอนแก่น” และ “ปฏิบัติการไล่ล่า (เด็ดปีก) นักค้าอีสานเหนือ 252 โดยเริ่มปฏิบัติการปล่อยแถวกำลังพลปฏิบัติการปิดล้อมตรวจค้น จับกุมผู้กระทำผิดเกี่ยวกับยาเสพติด และยึด อายัดทรัพย์สินคดียาเสพติด โดยดำเนินการกับกลุ่มเป้าหมายตามบัญชีรายชื่อผู้เกี่ยวข้องกับยาเสพติดจากปฏิบัติการ Re X-ray ตามข้อสั่งการกระทรวงมหาดไทย ณ ลานรวมพล สภ.มัญจาคีรี อ.มัญจาคีรี โดยมี กำลังพลจากชุดปฏิบัติการพิเศษฝ่ายปกครองจังหวัดขอนแก่น กก.สส.ภ.จว.ขก. อำเภอมัญจาคีรี เจ้าหน้าที่ตำรวจ สภ.มัญจาคีรี ร่วมปฏิบัติการ จำนวน 100 นาย หลังจากนั้นได้ปฏิบัติการต่อทันที โดยการเข้าปิดล้อมตรวจค้นหมู่บ้านเป้าหมายยาเสพติดในเขตพื้นที่ สภ.มัญจาคีรี อ.มัญจาคีรี จำนวน 8 เป้าหมาย ผลปรากฏว่าพบผู้กระทำความผิด ในข้อหาผู้เสพ จำนวน 8 ราย ของกลางยาบ้า 4 เม็ด โดยเจ้าหน้าที่ได้นำตัวผู้ต้องหาส่งพนักงานสอบสวนเพื่อดำเนินคดีต่อไป ในส่วนของผู้เสพจะนำตัวส่งโรงพยาบาลเพื่อดำเนินการคัดกรองและบำบัดรักษา และนำเข้าสู่ศูนย์พักคอยผู้ผ่านการบำบัดยาเสพติด (CI) ณ กองร้อย อส.ของอำเภอ ก่อนที่จะส่งตัวกลับสู่ชุมชนและครอบครัว
“นอกจากนี้ ตนได้มอบหมายให้นายประจวบ รักแพทย์ ปลัดจังหวัดขอนแก่น พร้อมด้วย รองผู้บังคับการตำรวจภูธรจังหวัดขอนแก่น และผู้แทนสำนักงาน ปปส. ภาค 4 ร่วมแถลงผลปฏิบัติการเร่งรัดการดำเนินงานป้องกัน ปราบปราม และแก้ไขปัญหายาเสพติด ระยะเร่งด่วน 3 เดือน ครั้งที่ 12 โดยบูรณาการร่วมกันระหว่างเจ้าหน้าที่ฝ่ายปกครอง ตำรวจ และหน่วยงานภาคีที่เกี่ยวข้อง จากการปฏิบัติการปิดล้อมตรวจค้น พร้อมกันทั่วทั้งจังหวัดในพื้นที่ 26 อำเภอ 30 สถานีตำรวจภูธร ใน 30 หมู่บ้าน รวม 98 เป้าหมายของจังหวัดขอนแก่น โดยมีผลการดำเนินการ ดังนี้ 1) จับกุมผู้เสพ 157 ราย จับกุมผู้ค้า 109 ราย 3) ยึดของกลางยาบ้า 27,413 เม็ด ไอซ์ 0.5 กรัม อาวุธปืน 10 กระบอก และเครื่องกระสุนปืน 20 นัด และ 4) อายัดทรัพย์ ประกอบด้วย รถยนต์ รถจักรยานยนต์ โทรศัพท์ อาวุธปืน ลำกล้องปืน และเครื่องกระสุนปืน รวมมูลค่าประมาณ 2,616,439 บาท” นายไกรสรฯ กล่าวเพิ่มเติม
นายไกรสร กองฉลาด ผู้ว่าราชการจังหวัดขอนแก่น กล่าวในช่วงท้ายว่า จังหวัดขอนแก่นได้บูรณาการทุกภาคส่วนดำเนินการขับเคลื่อนตามนโยบายของกระทรวงมหาดไทยที่มุ่งมั่นในการจัดระเบียบสังคม ปราบปรามผู้มีอิทธิพล การป้องกันแก้ไขปัญหายาเสพติด รวมถึงสิ่งผิดกฎหมายทุกชนิดอย่างต่อเนื่อง และขอกำชับให้เจ้าหน้าที่ฝ่ายปกครองหรือหน่วยงานอื่นๆที่เกี่ยวข้อง เร่งยกระดับความเข้มข้นในการลาดตระเวนเสาะหาสิ่งผิดกฎหมายอย่างต่อเนื่อง เพื่อให้พี่น้องประชาชนได้ใช้ชีวิตอย่างเป็นปกติสุข มีชุมชนที่น่าอยู่ มีสังคมที่มีความสุข บ้านเมืองมีความมั่นคงสงบเรียบร้อย ประชาชนได้รับความปลอดภัยในชีวิตและทรัพย์สิน ปลอดจากสิ่งผิดกฎหมายทุกชนิด จึงขอให้ทุกภาคส่วนร่วมกันป้องกันและแก้ไขอย่างต่อเนื่องต่อไป ทั้งนี้ หากพี่น้องประชาชนพบเบาะแสการกระทำผิด สามารถแจ้งข้อมูล หรือ ร้องเรียน ร้องทุกข์ได้ที่ศูนย์ดำรงธรรมจังหวัด ศูนย์ดำรงธรรมอำเภอ สายด่วน 1567 ฟรี ตลอด 24 ชั่วโมง
#กระทรวงมหาดไทย #บำบัดทุกข์บำรุงสุข

ที่มา : https://www.thaigov.go.th/news/contents/details/87202