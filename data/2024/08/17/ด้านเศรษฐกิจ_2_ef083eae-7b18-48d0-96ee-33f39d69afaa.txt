รัฐบาลไทย-ข่าวทำเนียบรัฐบาล-ปลัดฯ ณัฐพล นำทีมผู้บริหารร่วมแพค “ถุงยิ้มพิมพ์ใจ MIND ไม่ทิ้งกัน” เตรียมมอบรอยยิ้มให้ผู้ประสบอุทกภัย 


วันศุกร์ที่ 16 สิงหาคม 2567
16/08/2567
พิมพ์
ปลัดฯ ณัฐพล นำทีมผู้บริหารร่วมแพค “ถุงยิ้มพิมพ์ใจ MIND ไม่ทิ้งกัน” เตรียมมอบรอยยิ้มให้ผู้ประสบอุทกภัย
ปลัดฯ ณัฐพล นำทีมผู้บริหารร่วมแพค “ถุงยิ้มพิมพ์ใจ MIND ไม่ทิ้งกัน” เตรียมมอบรอยยิ้มให้ผู้ประสบอุทกภัย
วันที่ 15 สิงหาคม 2567 ดร.ณัฐพล รังสิตพล ปลัดกระทรวงอุตสาหกรรม พร้อมด้วย นายบรรจง สุกรีฑา  นางสาวณัฏฐิญา เนตยสุภา รองปลัดกระทรวงอุตสาหกรรม นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม นายศุภกิจ บุญศิริ ผู้ตรวจราชการกระทรวงอุตสาหกรรม นางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรม และผู้บริหาร ข้าราชการ เจ้าหน้าที่กระทรวงอุตสาหกรรม ร่วมแพค “ถุงยิ้มพิมพ์ใจ MIND ไม่ทิ้งกัน” เพื่อส่งกำลังใจนำไปช่วยเหลือ และบรรเทาความเดือดร้อนในเบื้องต้นให้กับผู้ประสบอุทกภัย ณ ห้องโถง ชั้น 1 อาคารสำนักงานปลัดกระทรวงอุตสาหกรรม
โดยกระทรวงอุตสาหกรรม ได้ร่วมมือกับหน่วยงานภาครัฐ เอกชน ผู้ประกอบการโรงงานอุตสาหกรรมทั่วประเทศ ให้ความอนุเคราะห์ มอบสิ่งของอุปโภค บริโภค และของใช้ที่จำเป็น เพื่อรวมใจส่งมอบรอยยิ้ม ให้กับประชาชน ภายใต้โครงการ “อุตสาหกรรมรวมใจ ช่วยพี่น้องชาวไทย” แพคเป็น “ถุงยิ้มพิมพ์ใจ MIND ไม่ทิ้งกัน” ซึ่งภายในจะบรรจุเครื่องอุปโภคบริโภคและสิ่งของจำเป็น อาทิ ข้าวสาร น้ำดื่ม ปลากระป๋อง บะหมี่กึ่งสำเร็จรูป และยารักษาโรค เป็นต้น เพื่อส่งมอบรอยยิ้ม และเป็นกำลังใจให้กับผู้ประสบอุทกภัยในการก้าวข้ามช่วงเวลาที่ยากลำบากไปได้

ที่มา : https://www.thaigov.go.th/news/contents/details/87199