รัฐบาลไทย-ข่าวทำเนียบรัฐบาล-“คารม” เตือน ปชช. อย่าหลงเชื่อไลน์ปลอมชื่อ  “สำนักงาน ปปง. ” อ้างเป็นสำนักงาน ปปง. รับปรึกษาปัญหา ย้ำ ปปง. มีบัญชีไลน์บัญชีเดียว ชื่อ @insideamlo


วันอาทิตย์ที่ 11 สิงหาคม 2567
11/08/2567
พิมพ์
“คารม” เตือน ปชช. อย่าหลงเชื่อไลน์ปลอมชื่อ  “สำนักงาน ปปง. ” อ้างเป็นสำนักงาน ปปง. รับปรึกษาปัญหา ย้ำ ปปง. มีบัญชีไลน์บัญชีเดียว ชื่อ @insideamlo
“คารม” เตือน ปชช. อย่าหลงเชื่อไลน์ปลอมชื่อ  “สำนักงาน ปปง. ” อ้างเป็นสำนักงาน ปปง. รับปรึกษาปัญหา ย้ำ ปปง. มีบัญชีไลน์บัญชีเดียว ชื่อ @insideamlo
วันนี้ (11 ส.ค.67) นายคารม พลพรกลาง รองโฆษกประจำสำนักนายกรัฐมนตรี เปิดเผยถึงการส่งต่อข้อมูลแอบอ้างว่า สำนักงาน ปปง. รับปรึกษาปัญหาไม่มีค่าใช้จ่าย ผ่านไลน์ชื่อ “สำนักงาน ปปง. ” ทางสำนักงานป้องกันและปราบปรามการฟอกเงิน ได้ตรวจสอบข้อมูลและชี้แจงว่า บัญชีไลน์ดังกล่าว ไม่ใช่ไลน์ของสำนักงาน ปปง. แต่เป็นไลน์ปลอมที่คนร้ายสร้างขึ้นโดยใช้ภาพตราสัญลักษณ์ของสำนักงาน ปปง. เป็นภาพโปรไฟล์
นายคารม ย้ำ สำนักงาน ปปง. มีบัญชีไลน์บัญชีเดียว ชื่อ Inside AMLO ประชาชนสามารถเพิ่มบัญชีไลน์ของสำนักงาน ปปง. โดยเพิ่มเพื่อนด้วยไอดี @insideamlo เพื่อติดตามข้อมูลข่าวสาร หรือสอบถามเกี่ยวกับการปฏิบัติตาม
กฎหมายฟอกเงินได้ทางช่องทางบัญชีไลน์ชื่อนี้เท่านั้น และสามารถรับข้อมูลข่าวสารจากสำนักงานป้องกันและปราบปรามการฟอกเงิน ได้ที่เว็บไซต์ https://www.amlo.go.th/index.php/th/ หรือ โทร. 02-219-3600
“เตือนประชาชนอย่าหลงเชื่อไลน์ชื่อ “สำนักงาน ปปง. ” และขอความร่วมมือไม่ส่ง หรือแชร์ข้อมูลดังกล่าวต่อในช่องทางสื่อสังคมออนไลน์ต่าง ๆ ยืนยัน บัญชีไลน์ ชื่อ “สำนักงาน ปปง.” เป็นไลน์ปลอมที่คนร้ายสร้างขึ้นโดยใช้ภาพตราสัญลักษณ์ของสำนักงาน ปปง. เป็นภาพโปรไฟล์ “ นายคารม ย้ำ

ที่มา : https://www.thaigov.go.th/news/contents/details/86984