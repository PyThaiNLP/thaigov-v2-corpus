รัฐบาลไทย-ข่าวทำเนียบรัฐบาล-ทส. ร่วมเฝ้าฯ รับเสด็จ สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี ในพิธีเปิดงาน "สีสรรพรรณไม้ เทิดไท้บรมราชินีนาถ 2567"


วันอาทิตย์ที่ 11 สิงหาคม 2567
ทส. ร่วมเฝ้าฯ รับเสด็จ สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี ในพิธีเปิดงาน "สีสรรพรรณไม้ เทิดไท้บรมราชินีนาถ 2567"
ทส. ร่วมเฝ้าฯ รับเสด็จ สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี ในพิธีเปิดงาน "สีสรรพรรณไม้ เทิดไท้บรมราชินีนาถ 2567"
ทส. ร่วมเฝ้าฯ รับเสด็จ สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี ในพิธีเปิดงาน "สีสรรพรรณไม้ เทิดไท้บรมราชินีนาถ 2567"
วันที่ 10 สิงหาคม 2567 เวลา 17.00 น. นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม พร้อมด้วยผู้บริหารหน่วยงานในสังกัดกระทรวงฯ ร่วมเฝ้าทูลละอองพระบาทรับเสด็จสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี ในโอกาสเสด็จพระราชดำเนินทรงเปิดงาน สีสรรพรรณไม้ เทิดไท้บรมราชินีนาถ ประจำปี 2567 ณ สวนสมเด็จพระนางเจ้าสิริกิติ์ฯ เขตจตุจักร กรุงเทพฯ โอกาสนี้ สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี เสด็จฯ ทอดพระเนตรนิทรรศการของหน่วยงานต่าง ๆ ภายในบูทของกระทรวงฯ พร้อมพระราชทานกล้าต้นพลองใหญ่ให้แก่นายจตุพร บุรุษพัฒน์ ปลัด ทส. และหน่วยงานต่าง ๆ นำไปปลูกตามโครงการ "พระราชทานต้นพลองใหญ่คืนสู่ถิ่นกำเนิด"
งานสีสรรพรรณไม้ เทิดไท้บรมราชินีนาถ ครั้งที่ 16 จัดขึ้นระหว่างวันที่ 9 - 14 สิงหาคม 2567 ภายใต้แนวคิดสืบสาน รักษา และต่อยอด เพื่อเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 และในโอกาสเฉลิมพระชนมพรรษาสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง 12 สิงหาคม 2567 โดยกระทรวงทรัพยากรธรรมชาติและสิ่งแวดล้อม (ทส.) ได้เข้าร่วมจัดแสดงนิทรรศการภายใต้แนวคิด “พระมหากรุณาธิคุณแผ่ผืนป่า สู่พฤกษานานาพรรณ“ นำเสนอโครงการเฉลิมพระเกียรติฯ จาก 8 หน่วยงานภายใต้สังกัดกระทรวงฯ ได้แก่ กรมป่าไม้ ในหัวข้อ “ต้นไม้ทรงปลูก” กรมอุทยานแห่งชาติ สัตว์ป่า และพันธุ์พืช ในหัวข้อ “ดอกไม้นามพระราชทาน” กรมทรัพยากรทางทะเลและชายฝั่ง ในหัวข้อ “สีสรรพรรณไม้ในป่าชายเลน” กรมทรัพยากรธรณี ในหัวข้อ “ทรัพยากรธรณีไทย ใต้ร่มพระบารมี พระมารดาแห่งการคุ้มครองความหลากหลายทางชีวภาพ” องค์การสวนสัตว์แห่งประเทศไทย ในหัวข้อ “พญาแร้งคืนถิ่น” องค์การสวนพฤกษศาสตร์ ในหัวข้อ “สีสรรสารพัน(ธุ์)ขิง-ข่า” องค์การอุตสาหกรรมป่าไม้ ในหัวข้อ “พระมหากรุณาธิคุณที่ทรงมีต่อช้างไทย” และสำนักงานพัฒนาเศรษฐกิจจากฐานชีวภาพ ในหัวข้อ “สีสรรแห่งความหลากหลายทางชีวภาพ”

ที่มา : https://www.thaigov.go.th/news/contents/details/86988