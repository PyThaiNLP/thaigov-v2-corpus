รัฐบาลไทย-ข่าวทำเนียบรัฐบาล-"รัดเกล้า" ชวนเฮ! เด็กไทยเข้ารอบ 16 ทีม เป็นลำดับที่ 3 ของสาย C ในการแข่งขันฟุตบอลโลกของเด็กจากสถานสงเคราะห์ทั่วโลก ครั้งที่ 9 ชวนชมไลฟ์สด นัดแข่ง 17:15 น. วันนี้!


วันอาทิตย์ที่ 11 สิงหาคม 2567
11/08/2567
พิมพ์
"รัดเกล้า" ชวนเฮ! เด็กไทยเข้ารอบ 16 ทีม เป็นลำดับที่ 3 ของสาย C ในการแข่งขันฟุตบอลโลกของเด็กจากสถานสงเคราะห์ทั่วโลก ครั้งที่ 9 ชวนชมไลฟ์สด นัดแข่ง 17:15 น. วันนี้!
"รัดเกล้า" ชวนเฮ! เด็กไทยเข้ารอบ 16 ทีม เป็นลำดับที่ 3 ของสาย C ในการแข่งขันฟุตบอลโลกของเด็กจากสถานสงเคราะห์ทั่วโลก ครั้งที่ 9 ชวนชมไลฟ์สด นัดแข่ง 17:15 น. วันนี้!
วันนี้ (11 สิงหาคม 2567) นางรัดเกล้า อินทวงศ์ สุวรรณคีรี รองโฆษกประจำสำนักนายกรัฐมนตรี เผยว่า เด็กไทย ทีม DCY Football Academy ที่รัฐบาล โดยกรมกิจการเด็กและเยาวชน กระทรวงการพัฒนาสังคมและความมั่นคงของมนุษย์ (พม.) ส่งเข้าร่วมการแข่งขันฟุตบอลโลกของเด็กจากสถานสงเคราะห์ทั่วโลก ครั้งที่ 9 (9th World Cup of Children from Care Home) ระหว่างวันที่ 10-11 สิงหาคม 2567 ณ กรุงวอร์ซอ สาธารณรัฐโปแลนด์นั้น มีผลการแข่งขันรอบแรกแข่ง 5 นัด ชนะ 3 นัดแพ้ 2  ซึ่งเข้ารอบ 16 ทีม และเป็นลำดับที่ 3 ของสาย C
การแข่งรอบ 16 ทีมสุดท้ายจะมีขึ้น ในวันอาทิตย์ที่ 11 สิงหาคม 2567 นี้ เวลา 17.15 น. ตามเวลาในประเทศไทย ขอเชิญชวนให้ร่วมส่งแรงใจ ด้วยการรับชมสดผ่านเพจเฟสบุ๊ค DCY Football Academy ได้ตามลิงก์นี้
https://www.facebook.com/share/v/TLZ1qFfLoeiKr657/?mibextid=qi2Omg

ที่มา : https://www.thaigov.go.th/news/contents/details/86994