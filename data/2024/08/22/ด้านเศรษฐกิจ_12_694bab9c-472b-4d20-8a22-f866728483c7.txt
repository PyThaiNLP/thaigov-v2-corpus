รัฐบาลไทย-ข่าวทำเนียบรัฐบาล-กรมทางหลวง สรุปสถานการณ์น้ำท่วมประจำวันที่ 22 สิงหาคม 2567 พบทางหลวงผ่านไม่ได้  14 แห่ง สอบถามเส้นทางโทร 1586 


วันพฤหัสบดีที่ 22 สิงหาคม 2567
กรมทางหลวง สรุปสถานการณ์น้ำท่วมประจำวันที่ 22 สิงหาคม 2567 พบทางหลวงผ่านไม่ได้  14 แห่ง สอบถามเส้นทางโทร 1586
.....
กรมทางหลวง (ทล.) กระทรวงคมนาคม สรุปสถานการณ์อุทกภัยและดินสไลด์บนทางหลวง ประจำวันที่ 22 สิงหาคม 2567 พบว่าทางหลวงถูกน้ำท่วม 4 จังหวัด ได้แก่ จังหวัดน่าน พะเยา เชียงราย และแพร่ (รวม 12 สายทาง 22 แห่ง) การจราจรผ่านไม่ได้ 14 แห่ง ดังนี้
1. จังหวัดน่าน 3 แห่ง ได้แก่
- ทล.1081 บ่อเกลือ - เฉลิมพระเกียรติ ช่วง กม. ที่ 122+525 - 122+625 ในพื้นที่อำเภอเฉลิมพระเกียรติ เกิดเหตุดินสไลด์ปิดทับผิวจราจร ไม่มีเส้นทางเลี่ยงทดแทน
- ทล.1081 บ่อเกลือ - เฉลิมพระเกียรติ ช่วง กม. ที่ 134+650 - 134+700 ในพื้นที่อำเภอเฉลิมพระเกียรติ เกิดเหตุดินสไลด์ปิดทับผิวจราจร ไม่มีเส้นทางเลี่ยงทดแทน
- ทล.1169 บ่อเกลือ - เฉลิมพระเกียรติ ช่วง กม. ที่ 10+225 - 10+825 ในพื้นที่อำเภอภูเพียง ระดับน้ำสูง 70 - 80 เซนติเมตร
2. จังหวัดพะเยา 6 แห่ง ได้แก่
- ทล.1093 สบบง - ขุนห้วยไคร้ ช่วง กม. ที่ 31+000 - 40+000 ในพื้นที่อำเภอภูขาง เกิดเหตุดินสไลด์ปิดทับผิวจราจร ไม่มีเส้นทางเลี่ยงทดแทน
- ทล.1091 ป่าแดง - ปงสนุก ช่วง กม. ที่ 59+283 - 59+823 ในพื้นที่อำเภอเชียงม่วน       เกิดเหตุตอม่อสะพานชำรุด ไม่มีเส้นทางเลี่ยงทดแทน
- ทล.1091 ป่าแดง - ปงสนุก ช่วง กม. ที่ 48+300 - 48+450 ในพื้นที่อำเภอปง ระดับน้ำสูง 70 เซนติเมตร
- ทล.1251 ดอกคำใต้ - บ้านถ้ำ ช่วง กม. ที่ 0+100 - 1+300 ในพื้นที่อำเภอดอกคำใต้ ระดับน้ำสูง    35 - 40 เซนติเมตร
- ทล.1251 ดอกคำใต้ - บ้านถ้ำ ช่วง กม. ที่ 4+100 - 4+300 ในพื้นที่อำเภอดอกคำใต้ ระดับน้ำสูง    40 เซนติเมตร
- ทล.1251 ดอกคำใต้ - บ้านถ้ำ ช่วง กม. ที่ 4+900 - 5+500 ในพื้นที่อำเภอดอกคำใต้ ระดับน้ำสูง 40 เซนติเมตร
3. จังหวัดเชียงราย 4 แห่ง ได้แก่
- ทล.1093 ขุนห้วยไคร้ - ผาตั้ง ช่วง กม. ที่ 81+084 ในพื้นที่อำเภอเวียงแก่น เกิดเหตุสะพานขาด
- ทล.1155 ทรายกาด - บ้านลุง ช่วง กม. ที่ 5+500 - 5+530 ในพื้นที่อำเภอเทิง เกิดเหตุสะพานขาด
- ทล.1155 ทรายกาด - บ้านลุง ช่วง กม. ที่ 16+000 - 16+100 ในพื้นที่อำเภอเทิง เกิดเหตุสะพานขาด
- ทล.1155 ทรายกาด - บ้านลุง ช่วง กม. ที่ 27+400 - 27+500 ในพื้นที่อำเภอเทิง ดินสไลด์ทำให้คันทางทรุดตัว
4. จังหวัดแพร่ ได้แก่ ทล.1154 สอง - แก่งเสือเต้น ช่วง กม.ที่ 20+275 - 21+200 ในพื้นที่อำเภอสอง ระดับน้ำสูง 80 เซนติเมตร แนะนำใช้ ทล.103 แทน
ทั้งนี้ ขอให้ประชาชนเดินทางด้วยความระมัดระวัง ปฏิบัติตามป้ายเตือน ป้ายแนะนำ และคำแนะนำของเจ้าหน้าที่อย่างเคร่งครัด เพื่อความปลอดภัยในการเดินทาง พร้อมช่วยเหลือผู้ประสบภัยและเฝ้าระวังสถานการณ์ตลอดเวลา หากประชาชนต้องการสอบถามสภาพเส้นทาง สภาพการจราจร หรือต้องการความช่วยเหลือสามารถติดต่อได้ที่สำนักงานทางหลวง แขวงทางหลวง หมวดทางหลวงในพื้นที่ และสายด่วน ทล. โทร. 1586  (โทรฟรีทุกเครือข่ายตลอด 24 ชั่วโมง)

ที่มา : https://www.thaigov.go.th/news/contents/details/87337