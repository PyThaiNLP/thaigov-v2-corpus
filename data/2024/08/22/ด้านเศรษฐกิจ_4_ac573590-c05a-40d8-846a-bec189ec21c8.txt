รัฐบาลไทย-ข่าวทำเนียบรัฐบาล-ธ.ก.ส. จัดแคมเปญสุด Exclusive ลงภาคใต้ พร้อมแจกมังแมว สุดคิวท์ ในงาน Thailand Smart Money สุราษฎร์ธานี


วันพฤหัสบดีที่ 22 สิงหาคม 2567
22/08/2567
พิมพ์
ธ.ก.ส. จัดแคมเปญสุด Exclusive ลงภาคใต้ พร้อมแจกมังแมว สุดคิวท์ ในงาน Thailand Smart Money สุราษฎร์ธานี
ธ.ก.ส. พบพี่น้องชาวใต้ในงาน Thailand Smart Money สุราษฎร์ธานี ที่บูธ ธ.ก.ส. ณ ศูนย์การค้าเซ็นทรัล สุราษฎร์ธานี 23 - 25 สิงหาคมนี้
ธ.ก.ส. พบพี่น้องชาวใต้ในงาน Thailand Smart Money สุราษฎร์ธานี เปิดตัวสลากออมทรัพย์ทวีสิน ชุดมรกต หน่วยละ 500 บาท มอบโชคแบบรวยเหลือแจกทุกเดือน มูลค่า 20 ล้านบาท และรางวัลอื่นๆ รวม 159 ล้านบาท จำนวน 24 ครั้ง พร้อมจัดโปรฯ สุด Exclusive เมื่อฝากสลาก ธ.ก.ส. ชุดขวัญถุง ชุดถุงเงิน ชุดมรกต และสลากดิจิทัล ธ.ก.ส. ตามเงื่อนไข รับเลย! กระปุก A-Pigeon กระปุกคุณ ME กึ๋น หรืออาร์ตทอยมังแมว ทั้ง 4 แบบ และฝากเงิน 58,000 บาทขึ้นไป คงยอดไว้ 3 เดือน หรือเปิดบัญชี A-Savings พร้อมบัตรอิเล็กทรอนิกส์บนแอปฯ BAAC Mobile รับสิทธิ์จุ่มมังแมว 1 สิทธิ์ และเมื่อทำธุรกรรมสะสมสูงสุดบน BAAC Mobile ตั้งแต่วันนี้จนถึง 31 ต.ค. นี้ เป็น 50 ลำดับแรก รับฟรี Gift Card Lotus 100 บาท แล้วพบกับผลิตภัณฑ์และบริการทางการเงินแบบครบวงจรและเลือกช็อปผลิตภัณฑ์ A-Product จากลูกค้า ธ.ก.ส. อีกมากมายได้ที่บูธ ธ.ก.ส. ณ ศูนย์การค้าเซ็นทรัล สุราษฎร์ธานี 23 - 25 สิงหาคมนี้
นายไพศาล หงษ์ทอง ผู้ช่วยผู้จัดการธนาคารเพื่อการเกษตรและสหกรณ์การเกษตร (ธ.ก.ส.) เปิดเผยว่า ธ.ก.ส.  ยกทัพผลิตภัณท์และบริการทางการเงินแบบครบวงจรมาให้บริการพี่น้องภาคใต้ในงาน Thailand Smart Money สุราษฎร์ธานี ครั้งที่ 10 จัดใหญ่เปิดตัวสลากออมทรัพย์ทวีสิน ชุดมรกต หน่วยละ 500 บาท วงเงินรวม 1.5 แสนล้านบาท มอบโชคแบบรวยเหลือแจกทุกเดือน มูลค่า 20 ล้านบาท และรางวัลอื่นๆ รวมมูลค่า 159 ล้านบาท จำนวน 24 ครั้ง ฝากครบรับผลตอบแทน ร้อยละ 0.30 ต่อปี และเมื่อฝากสลากฯ 500,000 บาทขึ้นไป การันตีผลตอบแทน 400 บาทต่อเดือน ผลตอบแทนรวมเมื่อครบกำหนด 12,600 บาท เปิดรับฝากผ่านแอปพลิเคชัน BAAC Mobile และ ธ.ก.ส. ทุกสาขาแล้วตั้งแต่บัดนี้เป็นต้นไป พร้อมจัดโปรโมชันพิเศษมาให้บริการลูกค้าถึงที่ ได้แก่ ผลิตภัณฑ์เงินฝากที่ให้ทั้งผลตอบแทนและการลุ้นโชค ทั้งสลากออมทรัพย์ ธ.ก.ส.  ชุดถุงเงิน ราคาหน่วยละ 100 บาท อายุรับฝาก 3 ปี เมื่อฝากครบกำหนดจะได้รับดอกเบี้ยหน่วยละ 1.90 บาท คิดเป็นอัตราดอกเบี้ย ร้อยละ 0.633 ต่อปี พร้อมลุ้นรางวัลมูลค่า 100,000 บาท จำนวน 900 รางวัล ทุกเดือน จำนวน 36 ครั้ง และสิทธิ์ลุ้นรางวัลพิเศษ มูลค่ารางวัลละ 1,000,000 บาท ปีละ 1 ครั้ง ในเดือนพฤศจิกายน รวมทั้งหมด 3 ครั้ง รวมมูลค่ารางวัลทั้งสิ้น 3,243 ล้านบาท สลากออมทรัพย์ ธ.ก.ส. ชุดขวัญถุง สำหรับเยาวชนอายุ 7-18 ปี หน่วยละ 20 บาท อายุรับฝาก 6 ปี เมื่อฝากครบกำหนดรับดอกเบี้ยทันที 2.50% ต่อปี พร้อมลุ้นรับทุนการศึกษาทุกงวด มูลค่า 10,000 บาท จำนวน 100 รางวัล และรางวัลพิเศษ ปีละ 2 ครั้ง ในเดือนมกราคมและเดือนกันยายน มูลค่ารางวัลละ 100,000 บาท ฝากได้เลยผ่านสาขา ธ.ก.ส. หรือแอปพลิเคชัน BAAC Mobile และสลากดิจิทัล ธ.ก.ส. ราคาหน่วยละ 50 บาท อายุสลาก 2 ปี เมื่อครบกำหนดจะได้รับดอกเบี้ยหน่วยละ 0.07 บาท พร้อมลุ้นรางวัลที่ 1 มูลค่า 5,000,000 บาท และรางวัลอื่นๆ อีกมากมายทุกเดือน รวมเงินรางวัล 15 ล้าน บาทต่อเดือน พิเศษ! เมื่อฝากสลาก ชุดมรกต ชุดถุงเงิน ชุดขวัญถุง และสลากดิจิทัล ธ.ก.ส. ตั้งแต่ 2,000 บาทขึ้นไป แต่ไม่เกิน 100,000 บาท รับฟรี กระปุก A-Pigeon เมื่อฝากสลากฯ 100,000 – 500,000 บาท รับฟรี กระปุก คุณ ME กึ๋น และฝากเกิน 500,000 บาทขึ้นไป รับฟรี อาร์ตทอยมังแมวสุดน่ารัก 4 ตัว
นอกจากนี้ เมื่อฝากเงินบัญชีออมทรัพย์หรือออมทรัพย์ทวีโชค ตั้งแต่ 58,000 บาทขึ้นไป และคงยอดเงินไว้ 3 เดือน หรือเปิดบัญชี A-Savings คู่กับบัตรอิเล็กทรอนิกส์บนแอปพลิเคชัน BAAC Mobile รับสิทธิ์จุ่ม มังแมว 1 ตัว หรือเมื่อฝากเงิน 1,000,000 บาทขึ้นไป และคงยอดไว้ 3 เดือน รับเลย มังแมวครบชุดทั้ง 4 ตัว หรือเมื่อสะสมยอดการทำธุรกรรมบนแอปพลิเคชัน BAAC Mobile สะสมสูงสุด 50 ลำดับแรก ตั้งแต่วันนี้จนถึง 31 ตุลาคม 2567 รับฟรี! บัตรของขวัญโลตัส มูลค่า 100 บาท (เงื่อนไขเป็นไปตามที่ธนาคารกำหนด)
สำหรับผู้ที่กำลังมองหาผลิตภัณฑ์เงินฝากที่ให้ทั้งการออมเงิน การลดหย่อนภาษีและความคุ้มครอง สามารถเลือกผลิตภัณฑ์เงินฝากสงเคราะห์ชีวิตที่มาพร้อมโปรโมชันพิเศษมากมาย โดยสมัครกรมธรรม์ ธกส รักคุณ Easy Life และชำระยอด 1,197 บาทต่อปี รับฟรี กระบอกน้ำเก็บความร้อน – เย็น หรือชำระยอด 798 บาทต่อปี รับฟรี กระเป๋าผ้าแคนวาส หรือเมื่อสมัครกรมธรรม์ ธกส เพิ่มรัก3 12/10 และชำระล่วงหน้า 1 ปี (11,520 บาท) รับเลยกระเป๋าเดินทางแบบ 4 ล้อลาก ขนาด 20 นิ้ว จำนวน 1 ใบ/กรมธรรม์ หรือเลือกชำระรายเดือน 2,000 บาท และชำระล่วงหน้า 1 ปี จำนวน 23,040 บาท ต่อที่ 1 รับกระปุก คุณ ME กึ๋น และต่อที่ 2 เมื่อกรมธรรม์อนุมัติ รับเลยกระเป๋าเดินทางแม่-ลูก จำนวน 1 เซ็ต
นายไพศาล กล่าวเพิ่มเติมว่า ด้านสินเชื่อ ธ.ก.ส. ได้นำผลิตภัณฑ์สินเชื่อเงินด่วนคนดี สำหรับสมาชิก อสม. และ อสส. ในอัตราดอกเบี้ยต่ำ วงเงินรายละไม่เกิน 20,000 บาท อัตราดอกเบี้ยร้อยละ 0.67 ต่อเดือน กำหนดผ่อนชำระคืนต้นเงินและดอกเบี้ย เพียงเดือนละ 500 บาท สูงสุดไม่เกิน 48 เดือน และสินเชื่อแทนคุณ สำหรับเกษตรกรลูกค้าที่อายุตั้งแต่ 60 ปีขึ้นไป ที่มีหนี้อันเป็นภาระและประสงค์จะโอนทรัพย์สินหลักประกันให้กับทายาท โดยให้ทายาทเข้ามามีส่วนร่วมในการลดภาระหนี้และรักษาทรัพย์สินให้คงอยู่กับครอบครัว อัตราดอกเบี้ย MRR (ปัจจุบัน MRR เท่ากับร้อยละ 6.95) ต่อปี นอกจากนี้ ยังมีสินเชื่อที่สนับสนุนการดำเนินงานและต่อยอดธุรกิจสำหรับผู้ประกอบการธุรกิจเกษตร SME และเกษตรกรรุ่นใหม่ (Smart Farmer) ที่เป็นหัวขบวนธุรกิจชุมชน ได้แก่ สินเชื่อ BCG Model วงเงินรวม 35,000 ล้านบาท ประกอบด้วย 1) สินเชื่อเพื่อเศรษฐกิจชีวภาพ (Bio Economy Credit) 2) สินเชื่อเพื่อเศรษฐกิจหมุนเวียน (Circular Economy Credit) และ 3) สินเชื่อสีเขียว (Green Credit) และสินเชื่อธุรกิจชุมชนสร้างไทย ระยะที่ 2 ที่มุ่งสนับสนุนหัวขบวนให้เป็นกลไกในการขับเคลื่อนธุรกิจชุมชน การเชื่อมโยงธุรกิจตลอดห่วงโซ่สินค้าเกษตร และการสร้างมูลค่าเพิ่มให้ผลผลิตไปสู่เกษตรมูลค่าสูง พร้อมเปิดบูธให้คำปรึกษาการแก้ไขปัญหาหนี้ ทั้งในและนอกระบบอย่างครบวงจร
นอกจากนี้ ภายในบูธยังมีการจัดจำหน่ายสินค้าเกษตรมาตรฐาน A-Product และสินค้าจากลูกค้าโครงการ New Gen Hug บ้านเกิด Season 2 ที่ขนมาให้เลือกซื้อกันอย่างเต็มที่กว่า 30 รายการ เช่น ข้าว A-Rice กาแฟ เครื่องจักสาน อาหาร  แปรรูป และเครื่องดื่มสมุนไพรนานาชนิด เป็นต้น และกิจกรรมพิเศษเฉพาะในบูธ ธ.ก.ส. อีกมากมาย อาทิ เมื่อร่วมตอบแบบสอบถามภายในงาน รับของที่ระลึกเป็นพวงกุญแจอะคริลิก มังแมว Dragon Cats ทั้ง 4 แบบ และเมื่อร่วมสมทบทุนการศึกษาบุตรเกษตรกรผ่านมูลนิธิอาจารย์จำเนียร สาระนาค 100 บาทขึ้นไป รับกระเป๋าระบายสี จำนวน 1 ใบ แล้วพบกับกิจกรรมดีๆ และสิทธิประโยชน์มากมายได้ที่บูธ ธ.ก.ส. ในงาน Thailand Smart Money สุราษฎร์ธานี ณ ลานโปรโมชัน ชั้น 1 ศูนย์การค้าเซ็นทรัล สุราษฎร์ธานี จังหวัดสุราษฎร์ธานี

ที่มา : https://www.thaigov.go.th/news/contents/details/87313