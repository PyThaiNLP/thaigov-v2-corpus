รัฐบาลไทย-ข่าวทำเนียบรัฐบาล-ครม. เห็นชอบ แผนปฏิบัติการแก้ปัญหาการแพร่ระบาดของปลาหมอคางดำ


วันพฤหัสบดีที่ 22 สิงหาคม 2567
22/08/2567
พิมพ์
ครม. เห็นชอบ แผนปฏิบัติการแก้ปัญหาการแพร่ระบาดของปลาหมอคางดำ
วันพฤหัสบดี ที่ 22 ส.ค.67
ต่อจากนี้ไป ขอเชิญรับฟังไทยคู่ฟ้า
คณะรัฐมนตรี เห็นชอบแผนปฏิบัติการแก้ไขปัญหาการแพร่ระบาดของปลาหมอคางดำ พ.ศ.2567 –
2570 ซึ่งประกอบด้วย การควบคุมและกำจัดในทุกแหล่งน้ำที่พบการแพร่ระบาดด้วยการจับออก
ด้วยการปล่อยปลาผู้ล่า การเพิ่มแหล่งรับซื้อและหาแนวทางการใช้ประโยชน์
เปิดช่องทางรับแจ้งการแพร่ระบาด เฝ้าระวังและป้องกันแหล่งน้ำที่ยังไม่พบการระบาด
สร้างความตระหนักรู้และการมีส่วนร่วมของสังคมทุกภาคส่วน พัฒนางานวิจัยและนวัตกรรมเพื่อแก้ปัญหา
ฟื้นฟูความหลากหลายและความสมบูรณ์ของระบบนิเวศ ตั้งเป้าหมาย กำจัดปลาหมอคางดำไม่น้อยกว่า 5
พันตัน เพิ่มสัตว์น้ำประจำถิ่นไม่น้อยกว่า 20 ล้านตัว โดยมีระยะเวลาดำเนินการตั้งแต่เดือน กรกฎาคม 2567
– กันยายน 2570
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/87329