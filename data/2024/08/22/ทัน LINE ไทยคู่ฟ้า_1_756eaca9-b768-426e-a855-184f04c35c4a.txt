รัฐบาลไทย-ข่าวทำเนียบรัฐบาล-ดันแก้ปัญหาปลาหมอคางดำระบาด เป็นวาระแห่งชาติ! ตั้งเป้าจบภายในปี 70


วันพฤหัสบดีที่ 22 สิงหาคม 2567
ดันแก้ปัญหาปลาหมอคางดำระบาด เป็นวาระแห่งชาติ! ตั้งเป้าจบภายในปี 70
......
ดันแก้ปัญหาปลาหมอคางดำระบาด เป็นวาระแห่งชาติ! ตั้งเป้าจบภายในปี 70
.
ที่ประชุม ครม. (20 ส.ค. 67) เห็นชอบแผนปฏิบัติการแก้ไขปัญหาการแพร่ระบาดของปลาหมอคางดำ ปี 67 – 70 ผ่าน 7 มาตรการ 14 กิจกรรม ภายใต้งบประมาณ 450 ล้านบาท ของกรมประมง โดยมีระยะเวลาดำเนินการตั้งแต่ ก.ค. – ก.ย. 70 พร้อมยกแผนปฏิบัติการปลาหมอคางดำฯ ขึ้นเป็นวาระแห่งชาติ
.
สำหรับแผนปฏิบัติการนี้ มีวัตถุประสงค์เพื่อควบคุม กำจัด และลดจำนวนปลาหมอคางดำที่แพร่ระบาดในทุกพื้นที่ของประเทศไทย โดยมีเป้าหมายกำจัดปลาหมอคางดำออกจากแหล่งน้ำไม่น้อยกว่า 5,000 ตัน รวมทั้งส่งเสริมให้ใช้ประโยชน์จากปลาหมอคางดำ และฟื้นฟูความหลากหลายทางชีวภาพของแหล่งน้ำที่ได้รับผลกระทบจากการแพร่ระบาดดังกล่าว เช่น การปล่อยพันธุ์สัตว์น้ำอื่น ๆ ตามความเหมาะของแหล่งน้ำ ไม่น้อยกว่า 20 ล้านตัว
.
ตลอดจนประชาสัมพันธ์และการสร้างความตระหนักรู้แก่ประชาชน ให้ทราบถึงผลกระทบและร่วมแก้ไขปัญหาการแพร่ระบาดของปลาหมอคางดำ และป้องกันสัตว์น้ำต่างถิ่นรุกราน
.
อ่านเพิ่มเติม คลิก https://www.thaigov.go.th/news/contents/details/87267
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/87326