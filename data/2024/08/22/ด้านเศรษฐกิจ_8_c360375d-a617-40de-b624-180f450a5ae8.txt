รัฐบาลไทย-ข่าวทำเนียบรัฐบาล-​ปลัดฯ ณัฐพล รับมอบสิ่งของอุปโภค บริโภค เตรียมแพค “ถุงยิ้มพิมพ์ใจ MIND ไม่ทิ้งกัน” เพื่อช่วยเหลือผู้ประสบภัยน้ำท่วม 


วันพฤหัสบดีที่ 22 สิงหาคม 2567
22/08/2567
พิมพ์
​ปลัดฯ ณัฐพล รับมอบสิ่งของอุปโภค บริโภค เตรียมแพค “ถุงยิ้มพิมพ์ใจ MIND ไม่ทิ้งกัน” เพื่อช่วยเหลือผู้ประสบภัยน้ำท่วม
​ปลัดฯ ณัฐพล รับมอบสิ่งของอุปโภค บริโภค เตรียมแพค “ถุงยิ้มพิมพ์ใจ MIND ไม่ทิ้งกัน” เพื่อช่วยเหลือผู้ประสบภัยน้ำท่วม
ด้วยในปัจจุบัน ประเทศไทยได้เข้าสู่ช่วงฤดูฝนอย่างเป็นทางการ ทำให้เกิดมรสุม มีฝนตกหนักถึงหนักมากในบางพื้นที่ ซึ่งอาจเกิดน้ำท่วมฉับพลันและน้ำป่าไหลหลาก โดยเฉพาะพื้นที่ลาดเชิงเขาใกล้ทางน้ำไหลผ่านและพื้นที่ลุ่ม อาจเป็นสาเหตุให้เกิดอุทกภัย สร้างความเสียหายต่อการดำรงชีวิตและทรัพย์สินของพี่น้องประชาชนและสถานประกอบการอุตสาหกรรมในพื้นที่
กระทรวงอุตสาหกรรม จึงได้ร่วมมือกับหน่วยงานภาครัฐ เอกชน ผู้ประกอบการโรงงานอุตสาหกรรมทั่วประเทศ เพื่อรวมใจส่งมอบรอยยิ้ม ให้กับประชาชน ภายใต้โครงการ “อุตสาหกรรมรวมใจ ช่วยพี่น้องชาวไทย” โดยในวันที่ 21 สิงหาคม 2567 ดร.ณัฐพล รังสิตพล ปลัดกระทรวงอุตสาหกรรม ได้รับมอบสิ่งของอุปโภค บริโภค และของใช้ที่จำเป็น เพื่อเตรียมแพคเป็น “ถุงยิ้มพิมพ์ใจ MIND ไม่ทิ้งกัน” เพื่อเป็นกำลังใจให้กับผู้ประสบอุทกภัย โดยได้รับการสนับสนุน ดังนี้
1.สำนักงานอุตสาหกรรมจังหวัดยโสธร ได้รับความอนุเคราะห์ ข้าวสาร และบะหมี่กึ่งสําเร็จรูป จากผู้ประกอบการ ได้แก่ บริษัท กิมมน จำกัด บริษัท โรงสีพงษ์นิธิทิพ จำกัด บริษัท โรงสีพงษ์เจริญ จำกัด บริษัท สหพืขผล จำกัด และโรงงานผลิตคอนกรีตผสมเสร็จ cyy ยโสธร โดย บริษัท ปูนซิเมนต์ไทย (แก่งคอย) จำกัด
2.สำนักงานอุตสาหกรรมจังหวัดสระบุรี ได้รับความอนุเคราะห์ บะหมี่กึ่งสําเร็จรูป น้ำตาลทราย และน้ำดื่ม จากผู้ประกอบการ ได้แก่ บริษัท มากอตโต จำกัด บริษัท วี วิสดอม วินเนอร์ (ประเทศไทย) จำกัด บริษัท น้ำตาลสระบุรี จำกัด บริษัท ทีพีไอ โพลีน เพาเวอร์ จำกัด (มหาชน) และบริษัท ทีพีไอ รักษ์สุขภาพ จำกัด
3.สถาบันไทย-เยอรมัน ให้ความอนุเคราะห์มอบ ข้าวสาร และปลากระป๋อง
4.สำนักงานมาตรฐานผลิตภัณฑ์อุตสาหกรรม ให้ความอนุเคราะห์มอบ ถุงยังชีพ จำนวน 400 ชุด
ทั้งนี้ การดำเนินการโครงการอุตสาหกรรมรวมใจ ช่วยพี่น้องชาวไทย เพื่อจัดทำถุงยิ้มพิมพ์​ใจ MIND ไม่ทิ้งกัน ซึ่งภายในจะบรรจุเครื่องอุปโภค​บริโภค​และสิ่งของจำเป็น เป็นถุงยังชีพที่ได้รับการสนับสนุนจากหน่วยงานรัฐ ภาคเอกชน ผู้ประกอบการโรงงานอุตสาหกรรม​ทั่วประเทศ​ที่รวมใจส่งมอบรอยยิ้ม เพื่อเป็นกำลังใจให้กับผู้ประสบอุทกภัย​ในการก้าวข้ามช่วงเวลาที่ยากลำบากไปได้

ที่มา : https://www.thaigov.go.th/news/contents/details/87318