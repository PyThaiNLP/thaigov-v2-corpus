รัฐบาลไทย-ข่าวทำเนียบรัฐบาล-ธอส. จัดโปรเด็ด เอาใจพี่น้องชาวใต้ ในงาน Thailand  Smart  Money สุราษฎร์ธานี ครั้งที่ 10 ระหว่างวันที่ 23 – 25 สิงหาคม 2567 ณ เซ็นทรัล สุราษฎร์ธานี


วันพฤหัสบดีที่ 22 สิงหาคม 2567
22/08/2567
พิมพ์
ธอส. จัดโปรเด็ด เอาใจพี่น้องชาวใต้ ในงาน Thailand  Smart  Money สุราษฎร์ธานี ครั้งที่ 10 ระหว่างวันที่ 23 – 25 สิงหาคม 2567 ณ เซ็นทรัล สุราษฎร์ธานี
ธอส. ร่วมงาน “Thailand Smart Money สุราษฎร์ธานีครั้งที่ 10” ระหว่างวันที่ 23 – 25 สิงหาคม 2567 ณ เซ็นทรัล สุราษฎร์ธานี มีทั้งผลิตภัณฑ์และบริการทางการเงิน
ธนาคารอาคารสงเคราะห์ (ธอส.) ในฐานะสถาบันการเงินของรัฐ ที่มีพันธกิจ “ทำให้คนไทยมีบ้าน” เอาใจพี่น้องชาวภาคใต้ให้มีที่อยู่อาศัยเป็นของตนเองง่ายขึ้น ในงาน “Thailand Smart Money สุราษฎร์ธานีครั้งที่ 10” ระหว่างวันที่ 23 – 25 สิงหาคม 2567 ณ เซ็นทรัล สุราษฎร์ธานี มีทั้งผลิตภัณฑ์และบริการทางการเงิน นำโดย (1) สินเชื่อบ้านอัตราดอกเบี้ยพิเศษ อัตราดอกเบี้ยเดือนที่ 1 - 6 คงที่เท่ากับ 1.99% ต่อปี, เดือนที่ 7 - 36 คงที่เท่ากับ 3.19% ต่อปี (อัตราดอกเบี้ยเฉลี่ย 3 ปีแรกเท่ากับ 2.99% เท่านั้น) และปีที่ 4 จนถึงตลอดอายุสัญญา กรณีลูกค้าสวัสดิการ เท่ากับ MRR-1.00% ต่อปี, ลูกค้ารายย่อย เท่ากับ MRR-0.50% ต่อปี และการกู้ชำระหนี้เกี่ยวกับที่อยู่อาศัย เท่ากับ MRR (อัตราดอกเบี้ย MRR ธอส. ในปัจจุบัน เท่ากับ 6.545% ต่อปี) ผ่อนชำระนานสูงสุดถึง 40 ปี ให้กู้ครอบคลุมทุกวัตถุประสงค์หลัก อาทิ ซื้อบ้าน/คอนโดมิเนียม ปลูกสร้าง ต่อเติม ซ่อมแซม รีไฟแนนซ์ และชำระหนี้เกี่ยวกับที่อยู่อาศัย (หลักประกันในการยื่นกู้ต้องอยู่ในเขตพื้นที่จังหวัดสุราษฎร์ธานี ภูเก็ต พังงา กระบี่ นครศรีธรรมราช ตรัง สตูล พัทลุง สงขลา ยะลา ปัตตานี และนราธิวาส เท่านั้น) โดยสามารถจองสิทธิ์ผ่าน Line GHB Buddy ยื่นคำขอกู้ได้ตั้งแต่วันที่ 23 สิงหาคม – 30 กันยายน 2567 และทำนิติกรรมภายในวันที่ 31 ตุลาคม 2567 โดยผู้กู้จะได้สิทธิ์ค่าประเมินราคาหลักประกันอัตราพิเศษอีกด้วย และพิเศษสุด ๆ สำหรับลูกค้าภายในงานเท่านั้น!! จะได้พบกับช่วง Golden Minute  อัตราดอกเบี้ยปีแรกเพียง 1.99% ต่อปี เปิดจองสิทธิ์ผ่าน Mobile Application : GHB ALL GEN ในวันอาทิตย์ที่ 25 สิงหาคม 2567 ระหว่างเวลา 15.00-15.15 น. จองก่อนได้ก่อน กรอบวงเงินจำกัด และเงื่อนไขตามที่ธนาคารกำหนด ทั้งนี้ สำหรับลูกค้าที่มีวงเงินทำนิติกรรมสูงสุด 5 อันดับแรก โดยอันดับที่ 1-3 รับเครื่องฟอกอากาศ (อันดับละ 1 สิทธิ์) และอันดับที่ 4-5 รับชุดเครื่องครัว ยี่ห้อ CUSINO รุ่น TERRACO 8 ชิ้น / ชุด  (อันดับละ 1 สิทธิ์)
(2) สลากออมทรัพย์ ธอส. ชุดนาคราช หน่วยละ 1,000 บาท อายุสลาก 3 ปี ผลตอบแทนหน้าสลาก 1.00% ต่อปี ออกรางวัลทุกเดือน รวม 36 ครั้ง โดยมี รางวัลที่ 1 มูลค่ารางวัลสูงถึง 2 ล้านบาท จำนวน 1 รางวัล รางวัลที่ 2 มูลค่ารางวัลละ 50,000 บาท จำนวน 4 รางวัล รางวัลที่ 3 มูลค่ารางวัลละ 5,000 บาท จำนวน 40 รางวัล โดยมีโอกาสในการถูกรางวัลใหญ่สูงถึง 0.00045% ขณะที่รางวัลเลขท้าย 3 ตัว หมุน 1 ครั้ง รางวัลละ 100 บาท และรางวัลเลขท้าย 2 ตัว หมุน 1 ครั้ง รางวัลละ 30 บาท และยังได้ลุ้นรางวัลเลขท้าย 2 ตัว ของรางวัลที่ 1 รางวัลละ 30 บาท ซึ่งเป็นรางวัลที่ไม่มีในสลากออมทรัพย์ชุดอื่น จะทำให้การออมเงินของลูกค้ามีสิทธิ์ได้ลุ้นรางวัลรวมถึงได้รับผลตอบแทนมากขึ้น หากลงทุนเพียง 100,000 บาท จะได้รับผลตอบแทนขั้นต่ำ 1.72% ต่อปี และ หากลงทุน 1 ล้านบาท จะได้รับผลตอบแทนขั้นต่ำ 1.84% ต่อปี เพียงจองสิทธิ์ผ่าน LINE GHB Buddy ตั้งแต่วันที่ 23 สิงหาคม – 1 กันยายน 2567 และซื้อสลากออมทรัพย์ ธอส. ชุดนาคราชหรือซื้อสลากออมทรัพย์ชุดอื่น ๆ ของ ธอส. ได้ตั้งแต่วันที่ 23 สิงหาคม - 25 กันยายน 2567 ทุกสาขาทั่วประเทศ หรือ Mobile Application : GHB ALL GEN พิเศษ! สำหรับลูกค้าที่ซื้อสลากออมทรัพย์จำนวนเงินตั้งแต่ 200,000 บาท ขึ้นไป/รายการ จะได้รับกระเป๋าสะพายใบเล็ก มูลค่า 350 บาท ท่านละ 1 ราย ต่อ 1 ใบ ต่อผลิตภัณฑ์ หรือจนกว่าของสมนาคุณจะหมด
(3) บ้านมือสอง ธอส.  คัดพิเศษกว่า 400 รายการ คุณภาพดี ทำเลเด่น หลากหลายประเภท ทั้งบ้านเดี่ยว บ้านแฝด ทาวน์เฮาส์ ห้องชุด อาคารพาณิชย์ และที่ดินเปล่า จำหน่ายพร้อมส่วนลดสูงสุด 50% จากราคาปกติ โดยมีทรัพย์ที่น่าสนใจ ได้แก่ ทรัพย์ประเภท อาคารพาณิชย์ ขนาดเนื้อที่ 19.90 ตารางวา ในอำเภอเมืองสุราษฎร์ธานี จังหวัดสุราษฎร์ธานี มีราคาจำหน่าย  2,450,000 บาท โดยผู้ซื้อทรัพย์ในงานยังมีโอกาสรับสิทธิ์สินเชื่ออัตราดอกเบี้ยต่ำสุด นานสูงสุดถึง 24 เดือน เพียงทำสัญญาจะซื้อจะขายระหว่างวันที่ 23 – 30 สิงหาคม  2567 (เงื่อนไขเป็นไปตามที่ธนาคารกำหนด) ผู้ที่สนใจสามารถวางเงินประกันการซื้อทรัพย์ภายในงาน รายการละ 5,000 บาท พิเศษ!! สำหรับลูกค้า 10 ท่านแรกที่ทำสัญญาจะซื้อจะขายภายใน 5 วันทำการ รับฟรีบัตรกำนัลแทนเงินสด มูลค่า 2,000 บาท
ทั้งนี้ ลูกค้าที่ใช้บริการผลิตภัณฑ์การเงินของ ธอส. ตามเงื่อนไขและระยะเวลาที่ธนาคารกำหนด จะได้รับของที่ระลึกฟรีอีกมากมาย โดยงาน Thailand Smart Money สุราษฎร์ธานี ครั้งที่ 10 กำหนดจัดขึ้นระหว่างวันที่ 23 – 25 สิงหาคม 2567 ณ เซ็นทรัล สุราษฎร์ธานี โดยสอบถามรายละเอียดเพิ่มเติมได้ที่ ธอส.ทุกสาขาทั่วประเทศ G H Bank Call Center โทร.0-2645-9000 หรือ Facebook Fanpage ธนาคารอาคารสงเคราะห์ และติดตามข่าวสารของธนาคารได้ที่ Application : GHB ALL GEN และ www.ghbank.co.th

ที่มา : https://www.thaigov.go.th/news/contents/details/87336