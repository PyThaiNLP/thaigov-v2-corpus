รัฐบาลไทย-ข่าวทำเนียบรัฐบาล-ประกาศห้ามครอบครองปลาหมอสีคางดำนอกพื้นที่ระบาด


วันพฤหัสบดีที่ 22 สิงหาคม 2567
22/08/2567
พิมพ์
ประกาศห้ามครอบครองปลาหมอสีคางดำนอกพื้นที่ระบาด
วันพุธ ที่ 21 ส.ค.67
ต่อจากนี้ไป ขอเชิญรับฟังไทยคู่ฟ้า
ราชกิจจานุเบกษาเผยแพร่ประกาศกระทรวงเกษตรและสหกรณ์ ห้ามครอบครองปลาหมอสีคางดำ
หรือ ปลาหมอคางดำ ทั้งแบบมีชีวิตและไม่มีชีวิตนอกพื้นที่การแพร่ระบาดตามประกาศของกรมประมง
ยกเว้นในกรณี เคลื่อนย้ายแบบไม่มีชีวิตในลักษณะแช่เย็นด้วยน้ำแข็งในภาชนะบรรจุมิดชิด แบบแช่แข็ง
แบบที่แปรรูปเบื้องต้นแล้ว เช่น มีการตัดหัว ควักไส้ แล่เป็นชิ้น หมักเกลือ เป็นต้น
กรณีเคลื่อนย้ายแบบไม่มีชีวิตเพื่อนำไปแปรรูปเป็นปลาป่น หรือเป็นวัตถุดิบตามโครงการของรัฐ
ต้องเคลื่อนย้ายแบบแห้งและอยู่ในภาชนะบรรจุมิดชิดเท่านั้น ทั้งนี้
เพื่อป้องกันไม่ให้มีการแพร่ระบาดของปลาหมอสีคางดำไปภายนอกพื้นที่
โดยกฎหมายฉบับนี้มีผลใช้บังคับแล้วตั้งแต่วันที่ 15 สิงหาคม 2567 เป็นต้นมา
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/87327