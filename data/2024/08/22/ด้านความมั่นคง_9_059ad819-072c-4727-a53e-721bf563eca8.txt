รัฐบาลไทย-ข่าวทำเนียบรัฐบาล-ผู้ว่าฯ อุบลฯ สั่งการฝ่ายความมั่นคงอำเภอเดชอุดม ปฏิบัติภารกิจ “ยุทธการเด็ดปีกพ่อค้ารายย่อย” บุกรวบตัวพ่อค้ายาเสพติด พร้อมของกลางยาบ้ากว่า 1.5 พันเม็ด 


วันพฤหัสบดีที่ 22 สิงหาคม 2567
22/08/2567
พิมพ์
ผู้ว่าฯ อุบลฯ สั่งการฝ่ายความมั่นคงอำเภอเดชอุดม ปฏิบัติภารกิจ “ยุทธการเด็ดปีกพ่อค้ารายย่อย” บุกรวบตัวพ่อค้ายาเสพติด พร้อมของกลางยาบ้ากว่า 1.5 พันเม็ด
ผู้ว่าฯ อุบลฯ สั่งการฝ่ายความมั่นคงอำเภอเดชอุดม ปฏิบัติภารกิจ “ยุทธการเด็ดปีกพ่อค้ารายย่อย” บุกรวบตัวพ่อค้ายาเสพติด พร้อมของกลางยาบ้ากว่า 1.5 พันเม็ด พร้อมเน้นย้ำพี่น้องประชาชนหากพบเบาะแสยาเสพติด และการกระทำผิดกฎหมายทุกรูปแบบ แจ้งสายด่วน 1567 ทันที
ผู้ว่าฯ อุบลฯ สั่งการฝ่ายความมั่นคงอำเภอเดชอุดม ปฏิบัติภารกิจ “ยุทธการเด็ดปีกพ่อค้ารายย่อย” บุกรวบตัวพ่อค้ายาเสพติด พร้อมของกลางยาบ้ากว่า 1.5 พันเม็ด พร้อมเน้นย้ำพี่น้องประชาชนหากพบเบาะแสยาเสพติด และการกระทำผิดกฎหมายทุกรูปแบบ แจ้งสายด่วนศูนย์ดำรงธรรม 1567 ทันที
วันนี้ (22 ส.ค. 67) นายศุภศิษย์ กอเจริญยศ ผู้ว่าราชการจังหวัดอุบลราชธานี เปิดเผยว่า ตนได้มอบหมายให้ นายสะอาด วงศ์รักษ์ นายอำเภอเดชอุดม สั่งการ นายราเยส ราย ปลัดอำเภอหัวหน้ากลุ่มงานความมั่นคงอำเภอเดชอุดม สนธิกำลังกับ สมาชิกกองอาสารักษาดินแดนอำเภอเดชอุดมที่ 5 ร่วมกันดำเนินการขับเคลื่อนตามนโยบายของกระทรวงมหาดไทยในการจัดระเบียบสังคม ปราบปรามผู้มีอิทธิพล การป้องกันแก้ไขปัญหายาเสพติด และมาตรการเข้มงวดกวดขันเกี่ยวกับยาเสพติดและสิ่งผิดกฎหมายทุกชนิด ร่วมปฏิบัติภารกิจ “ยุทธการเด็ดปีกพ่อค้ารายย่อย” ลงพื้นที่ตรวจสอบข้อเท็จจริง หลังจากรับแจ้งจากสายลับว่ามีการซื้อขายยาบ้าในเขตพื้นที่ตำบลบัวงาม อำเภอเดชอุดม โดยสามารถจับกุมผู้กระทำผิดได้ 1 ราย พร้อมของกลางยาบ้า 1,564 เม็ด ซึ่งได้นำตัวผู้กระทำผิดส่งพนักงานสอบสวน สภ.เดชอุดม เพื่อดำเนินคดีตามกฎหมายเป็นที่เรียบร้อยแล้ว
“การปฏิบัติการในครั้งนี้สืบเนื่องมาจากอำเภอเดชอุดม ได้รับแจ้งจากสายลับว่ามีการซื้อขายยาบ้าในเขตพื้นที่ตำบลบัวงาม อำเภอเดชอุดม จึงได้ส่งเจ้าหน้าที่ฝ่ายปกครองเข้าตรวจสอบข้อเท็จจริง ซึ่งสามารถจับกุมตัวผู้กระทำผิดได้ 1 ราย คือ นายวันเฉลิมฯ อายุ 35 ปี ที่อยู่ 60 หมู่ 12 ตำบลบัวงาม อำเภอเดชอุดม พร้อมของกลางยาบ้า 1,564 เม็ด โดยได้แจ้งข้อกล่าวหากับนายวันเฉลิมฯ ดังนี้ ร่วมกันจำหน่ายยาเสพติดให้โทษประเภท 1 เมทแอมเฟตามีน (ยาบ้า) โดยมีไว้เพื่อจำหน่ายอันเป็นการกระทำเพื่อการค้า และก่อให้เกิดการแพร่ระบาดในหมู่ประชาชน โดยไม่ได้รับอนุญาต ก่อนที่จะนำตัวนายวันเฉลิมฯ ตรวจปัสสาวะจากห้องแล็บโรงพยาบาลสมเด็จพระยุพราช เดชอุดม ซึ่งมีผลปัสสาวะเป็นบวก ทั้งนี้ เจ้าหน้าที่ได้นำตัวผู้ต้องหาพร้อมของกลางทั้งหมด ส่งพนักงานสอบสวน สภ.เดชอุดม เพื่อดำเนินคดีตามกฎหมายต่อไป” นายศุภศิษย์ฯ กล่าว
นายศุภศิษย์ กอเจริญยศ ผู้ว่าราชการจังหวัดอุบลราชธานี กล่าวในช่วงท้ายว่า จังหวัดอุบลราชธานีได้บูรณาการทุกภาคส่วนดำเนินการขับเคลื่อนตามนโยบายของกระทรวงมหาดไทยที่มุ่งมั่นในการจัดระเบียบสังคม ปราบปรามผู้มีอิทธิพล การป้องกันแก้ไขปัญหายาเสพติด รวมถึงสิ่งผิดกฎหมายทุกชนิดอย่างต่อเนื่อง และขอกำชับให้เจ้าหน้าที่ฝ่ายปกครองหรือหน่วยงานอื่น ๆ ที่เกี่ยวข้อง เร่งยกระดับความเข้มข้นในการลาดตระเวน เดินหน้าพุ่งเป้า Re X-Ray เสาะหาสิ่งผิดกฎหมายอย่างต่อเนื่อง เพื่อให้พี่น้องประชาชนได้ใช้ชีวิตอย่างเป็นปกติสุข มีชุมชนที่น่าอยู่ มีสังคมที่มีความสุข บ้านเมืองมีความมั่นคงสงบเรียบร้อย ประชาชนได้รับความปลอดภัยในชีวิตและทรัพย์สิน ปลอดจากสิ่งผิดกฎหมายทุกชนิด จึงขอให้ทุกภาคส่วนร่วมกันป้องกันและแก้ไขอย่างต่อเนื่องต่อไป ทั้งนี้ หากพี่น้องประชาชนพบเบาะแสการกระทำผิด สามารถแจ้งข้อมูล หรือ ร้องเรียน ร้องทุกข์ได้ที่ศูนย์ดำรงธรรมจังหวัด ศูนย์ดำรงธรรมอำเภอ สายด่วน 1567 ฟรี ตลอด 24 ชั่วโมง
#กระทรวงมหาดไทย #บำบัดทุกข์บำรุงสุข

ที่มา : https://www.thaigov.go.th/news/contents/details/87349