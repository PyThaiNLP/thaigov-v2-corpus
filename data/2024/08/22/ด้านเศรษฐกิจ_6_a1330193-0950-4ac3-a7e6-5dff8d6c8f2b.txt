รัฐบาลไทย-ข่าวทำเนียบรัฐบาล-ปลัดฯ ณัฐพล ประชุมสรุปภาพรวมโครงการเพื่อขับเคลื่อนการบรรลุเป้าหมายตามยุทธศาสตร์ชาติของกระทรวงอุตสาหกรรม ประจำปีงบประมาณ พ.ศ. 2569 


วันพฤหัสบดีที่ 22 สิงหาคม 2567
22/08/2567
พิมพ์
ปลัดฯ ณัฐพล ประชุมสรุปภาพรวมโครงการเพื่อขับเคลื่อนการบรรลุเป้าหมายตามยุทธศาสตร์ชาติของกระทรวงอุตสาหกรรม ประจำปีงบประมาณ พ.ศ. 2569
ปลัดฯ ณัฐพล ประชุมสรุปภาพรวมโครงการเพื่อขับเคลื่อนการบรรลุเป้าหมายตามยุทธศาสตร์ชาติของกระทรวงอุตสาหกรรม ประจำปีงบประมาณ พ.ศ. 2569
21 สิงหาคม 2567 ดร.ณัฐพล รังสิตพล ปลัดกระทรวงอุตสาหกรรม เป็นประธานการประชุมสรุปภาพรวมโครงการเพื่อขับเคลื่อนการบรรลุเป้าหมายตามยุทธศาสตร์ชาติของกระทรวงอุตสาหกรรม ประจำปีงบประมาณ พ.ศ.2569 โดยมีนายบรรจง สุกรีฑา นายใบน้อย สุวรรณชาตรี นางสาวณัฏฐิญา เนตยสุภา รองปลัดกระทรวงอุตสาหกรรม นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม นายเอกนิติ รมยานนท์ ผู้ตรวจราชการกระทรวงอุตสาหกรรม นางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรม นายอดิทัต วะสีนนท์ อธิบดีกรมอุตสาหกรรมพื้นฐานและการเหมืองแร่ นายวิฤทธิ์ วิเศษสินธุ์ เลขาธิการคณะกรรมการอ้อยและน้ำตาลทราย และผู้บริหารระดับสูงของกระทรวงอุตสาหกรรม ร่วมประชุม ณ ห้องประชุม อก.1 ชั้น 2 อาคารสำนักงานปลัดกระทรวงอุตสาหกรรม
ปลัดกระทรวงอุตสาหกรรม กล่าวว่า สำนักงานสภาพัฒนาการเศรษฐกิจและสังคมแห่งชาติ (สศช.) ได้แจ้งขยายเวลาการนำส่งโครงการเข้าระบบ eMENSCR ใหม่ เป็นภายในวันที่ 1 กันยายน 2567 จึงขอให้แต่ละหน่วยงานหากมีการปรับหรือแก้ไขโครงการเพิ่มเติมภายหลังการประชุมสามารถดำเนินการและนำเข้าระบบ eMENSCR เพื่อให้หัวหน้าส่วนราชการ และรองปลัดกระทรวงอุตสาหกรรม ที่กำกับดูแลอนุมัติ (M7) ให้กองยุทธศาสตร์และแผนงาน สำนักงานปลัดกระทรวงอุตสาหกรรม ภายในวันที่ 26 สิงหาคม 2567 และได้เสนอแนะให้แต่ละหน่วยงานนำเสนอที่มีการปรับโครงการฯ ให้เป็นไปตามตัวชี้วัดร่างแผนปฏิบัติราชการของ อก. และให้เป็นไปตามกรอบยุทธศาสตร์ชาติ แผนระดับต่างๆ โดยมุ่งเน้นบูรณาการและขับเคลื่อนนโยบายและภารกิจไปสู่การปฏิบัติ โดยในส่วนของกรมโรงงานอุตสาหกรรม ขอให้นำเสนอโครงการให้ครอบคลุมกับสถานการณ์ เพื่อแก้ไขปัญหาต่างๆ ที่เกิดขึ้น โดยให้คำนึงถึงความคุ้มค่าและเกิดประโยชน์ต่อส่วนรวมมากที่สุด
นอกจากนี้ที่ประชุมได้นำเสนอภาพรวมการส่งข้อเสนอฯ ประจำปี 2567 – 2569 โครงการเพื่อขับเคลื่อนการบรรลุเป้าหมายตามยุทธศาสตร์ จำนวน 58 โครงการ งบประมาณรวม 3.4 พันล้าน แบ่งเป็น 1) การต่างประเทศ จำนวน 2 โครงการ 12 ล้านบาท 2) การเกษตร จำนวน 4 โครงการ 485 ล้านบาท 3) อุตสาหกรรมและบริการแห่งอนาคต จำนวน 8 โครงการ 255 ล้านบาท 4) โครงสร้างพื้นฐาน ระบบโลจิสติกส์ จำนวน 1 โครงการ 400 ล้านบาท 5) ผู้ประกอบการและวิสาหกิจขนาดกลางและขนาดย่อมยุคใหม่ จำนวน 9 โครงการ 1,078 ล้านบาท 6) เขตเศรษฐกิจพิเศษ จำนวน 3 โครงการ 137 ล้านบาท 7) เศรษฐกิจฐานราก จำนวน 3 โครงการ 94 ล้านบาท 8 )การเติบโตอย่างยั่งยืน จำนวน 22 โครงการ 820 ล้านบาท 9 )การบริการประชาชนและประสิทธิภาพภาครัฐ จำนวน 6 โครงการ 195 ล้านบาท และแต่ละหน่วยงานได้นำเสนอการจัดทำ (ร่าง) ข้อเสนอโครงการเพื่อขับเคลื่อนการบรรลุเป้าหมายตามยุทธศาสตร์ชาติ ประจำปีงบประมาณ พ.ศ.2569

ที่มา : https://www.thaigov.go.th/news/contents/details/87316