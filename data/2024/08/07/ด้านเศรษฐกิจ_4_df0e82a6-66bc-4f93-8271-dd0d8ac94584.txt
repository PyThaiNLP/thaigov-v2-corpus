รัฐบาลไทย-ข่าวทำเนียบรัฐบาล-การปฏิบัติงานด้วยความรู้ความสามารถของวิชาชีพตามจรรยาบรรณของผู้ตรวจสอบและรับรองบัญชี


วันพุธที่ 7 สิงหาคม 2567
07/08/2567
พิมพ์
การปฏิบัติงานด้วยความรู้ความสามารถของวิชาชีพตามจรรยาบรรณของผู้ตรวจสอบและรับรองบัญชี
กรมสรรพากรได้ตรวจสอบการปฏิบัติงานของผู้ตรวจสอบและรับรองบัญชีตามมาตรา 3 สัตต แห่งประมวลรัษฎากร (ผู้สอบบัญชีภาษีอากร และ ผู้สอบบัญชีรับอนุญาต) พบว่า การจัดทำกระดาษทำการการรวบรวมหลักฐานการสอบบัญชีไม่สอดคล้องหรือไม่เพียงพอต่อการแสดงความเห็นในรายงานการตรว
กรมสรรพากรได้ตรวจสอบการปฏิบัติงานของผู้ตรวจสอบและรับรองบัญชีตามมาตรา 3 สัตต แห่งประมวลรัษฎากร (ผู้สอบบัญชีภาษีอากร และ ผู้สอบบัญชีรับอนุญาต) พบว่า การจัดทำกระดาษทำการการรวบรวมหลักฐานการสอบบัญชีไม่สอดคล้องหรือไม่เพียงพอต่อการแสดงความเห็นในรายงานการตรวจสอบและรับรองบัญชี หรือรายงานของผู้สอบบัญชีรับอนุญาต เป็นเหตุให้งบการเงินแสดงรายการและข้อมูลไม่สะท้อนข้อเท็จจริง ดังนั้น ผู้ตรวจสอบและรับรองบัญชีควรระมัดระวังในการปฏิบัติงานให้เป็นไปตามหลักเกณฑ์ วิธีการและเงื่อนไขที่อธิบดีกรมสรรพากรกำหนด และมาตรฐานการสอบบัญชีที่เกี่ยวข้อง เช่น
1) การตรวจสอบรายการทางบัญชีที่มีสาระสำคัญต่องบการเงิน ควรจัดทำหลักฐานที่แสดงถึง
- การตรวจสอบบัญชีรับ - จ่าย
- การตรวจสอบการยืนยันยอดเจ้าหนี้ - ลูกหนี้ หรือการขอข้อมูลธนาคาร
- การเข้าสังเกตการณ์การตรวจนับสินค้าคงเหลือ หรือวิธีการอื่นที่เหมาะสม
2) การตรวจสอบทางด้านภาษีอากรที่มีสาระสำคัญ ควรจัดทำหลักฐานที่แสดงถึง
- การทดสอบรายการตามแบบแจ้งข้อความของกรรมการ หรือผู้เป็นหุ้นส่วน หรือผู้จัดการ
- การตรวจสอบการจัดทำบัญชีพิเศษ และการจัดทำรายงานภาษีต่างๆ
- การตรวจสอบการปรับปรุงกำไรสุทธิ/ขาดทุนสุทธิทางบัญชีเป็นกำไรสุทธิขาดทุนสุทธิเพื่อเสียภาษีอากร
3) การจัดทำกระดาษทำการควรสอดคล้องกับการตรวจสอบตามหลักการบัญชีและการคำนวณกำไรสุทธิตามประมวลรัษฎากร
ทั้งนี้ สามารถศึกษาข้อกฎหมายที่เกี่ยวข้องเพิ่มเติมได้จาก
1. มาตรา 3 สัตต แห่งประมวลรัษฎากร
2. ประกาศอธิบดีกรมสรรพากรเกี่ยวกับการตรวจสอบและรับรองบัญชี เรื่อง กำหนดระเบียบเกี่ยวกับการตรวจสอบและรับรองบัญชีตามมาตรา 3 สัตต แห่งประมวลรัษฎากร ลงวันที่ 12 มีนาคม พ.ศ. 2544
3. ประกาศอธิบดีกรมสรรพากร เรื่อง กำหนดแนวทางการปฏิบัติงานตามมาตรฐานการปฏิบัติงานการตรวจสอบและรับรองบัญชีของผู้สอบบัญชีภาษีอากร ลงวันที่ 30 ธันวาคม พ.ศ. 2548
4. คำสั่งกรมสรรพากร ที่ ท.ป. 122/2545 เรื่อง กำหนดหลักเกณฑ์การปฏิบัติงาน และการรายงานการตรวจสอบและรับรองบัญชีของผู้สอบบัญชีภาษีอากร ตามมาตรา 3 สัตต แห่งประมวลรัษฎากรลงวันที่ 19 พฤศจิกายน พ.ศ. 2545
5. คำสั่งกรมสรรพากร ที่ ท.ป. 123/2545 เรื่อง กำหนดจรรยาบรรณของผู้ตรวจสอบและรับรองบัญชี ตามมาตรา 3 สัตต แห่งประมวลรัษฎากร ลงวันที่ 19 พฤศจิกายน พ.ศ. 2545
หากมีข้อสงสัยสามารถสอบถามข้อมูลเพิ่มเติมได้ที่กองมาตรฐานการสอบบัญชีภาษีอากร โทร. 0 2272 91720 2272 9174 และ 0 2272 9816 หรือสำนักงานสรรพากรทุกแห่งทั่วประเทศ

ที่มา : https://www.thaigov.go.th/news/contents/details/86795