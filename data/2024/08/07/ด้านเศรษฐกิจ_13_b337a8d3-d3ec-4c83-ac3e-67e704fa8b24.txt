รัฐบาลไทย-ข่าวทำเนียบรัฐบาล-​เลขารัฐมนตรีฯ ไพลิน เป็นประธานเปิดตัวรถยนต์ไฟฟ้า OMODA C5 EV และ JAECOO 6 EV ในไทยอย่างเป็นทางการ


วันพุธที่ 7 สิงหาคม 2567
07/08/2567
พิมพ์
​เลขารัฐมนตรีฯ ไพลิน เป็นประธานเปิดตัวรถยนต์ไฟฟ้า OMODA C5 EV และ JAECOO 6 EV ในไทยอย่างเป็นทางการ
​เลขารัฐมนตรีฯ ไพลิน เป็นประธานเปิดตัวรถยนต์ไฟฟ้า OMODA C5 EV และ JAECOO 6 EV ในไทยอย่างเป็นทางการ
วันที่ 6 สิงหาคม 2567 นางสาวไพลิน เทียนสุวรรณ เลขานุการรัฐมนตรีว่าการกระทรวงอุตสาหกรรม เป็นประธานเปิดตัวรถยนต์ไฟฟ้า OMODA C5 EV และ JAECOO 6 EV ในไทยอย่างเป็นทางการ ณ ห้อง Planery Hall 1-2 ศูนย์ประชุมแห่งชาติสิริกิติ์
เลขารัฐมนตรีฯ ไพลิน กล่าวว่ารัฐบาลไทยได้ให้ความสำคัญกับอุตสาหกรรมยานยนต์ไฟฟ้า ซึ่งเป็นส่วนสำคัญในการขับเคลื่อนเศรษฐกิจสีเขียว โดยการแต่งตั้งคณะกรรมการนโยบายยานยนต์ไฟฟ้าแห่งชาติ ซึ่งมีนายกรัฐมนตรีเป็นประธาน และรัฐมนตรีว่าการกระทรวงอุตสาหกรรม และหน่วยงานสำคัญด้านเศรษฐกิจที่เกี่ยวข้องเป็นกรรมการ ได้กำหนดวิสัยทัศน์และแผนงานเพื่อให้ประเทศไทยเป็นฐานการผลิตยานยนต์ไฟฟ้าและชิ้นส่วนที่สำคัญของโลก และขอขอบคุณผู้ที่มีส่วนร่วมกับความสำเร็จในวันนี้ คือสำนักงานคณะกรรมการส่งเสริมการลงทุน และสถานทูตจีนประจำประเทศไทยที่มีความสำคัญในการเสริมสร้างความสัมพันธ์อันดีระหว่างประเทศ และสร้างบรรยากาศที่ดีในการลงทุน ตลอดจนหน่วยงานภาครัฐ ภาคเอกชน และสื่อมวลชน ที่มีส่วนร่วมในความสำเร็จวันนี้ และเชื่อมั่นว่าการเปิดตัวรถยนต์ไฟฟ้า OMODA C5 EV และ JAECOO 6 ในวันนี้ จะเป็นจุดเริ่มต้นที่ดีในการต่อยอดการพัฒนาอุตสาหกรรมยานยนต์สมัยใหม่ระหว่างทั้งสองประเทศในด้านการถ่ายทอดเทคโนโลยี นวัตกรรม มาตรฐาน และการพัฒนาบุคลากรเพื่อขับเคลื่อนการพัฒนาเศรษฐกิจสีเขียวให้เติบโตอย่างยั่งยืนไปสู่รุ่นต่อไป

ที่มา : https://www.thaigov.go.th/news/contents/details/86809