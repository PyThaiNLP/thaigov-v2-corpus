รัฐบาลไทย-ข่าวทำเนียบรัฐบาล-จังหวัดสิงห์บุรี จัดการแข่งขันจักรยานขาไถ (Balance Bike) เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567


วันพุธที่ 7 สิงหาคม 2567
07/08/2567
พิมพ์
จังหวัดสิงห์บุรี จัดการแข่งขันจักรยานขาไถ (Balance Bike) เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567
จังหวัดสิงห์บุรี จัดการแข่งขันจักรยานขาไถ (Balance Bike) เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567
เมื่อวันที่ 6 ส.ค. 67 นายสุเมธ ธีรนิติ ผู้ว่าราชการจังหวัดสิงห์บุรี เปิดเผยว่า จังหวัดสิงห์บุรี ได้ร่วมกับสำนักงานส่งเสริมการปกครองท้องถิ่นจังหวัดสิงห์บุรี และภาคีเครือข่าย เปิดโครงการจัดการแข่งขันจักรยานขาไถ (Balance Bike) เฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 จังหวัดสิงห์บุรี โดยมีหัวหน้าส่วนราชการ ผู้บริหารองค์กรปกครองส่วนท้องถิ่น คณะครู นักเรียนผู้เข้าการแข่งขัน ผู้ปกครอง เจ้าหน้าที่และหน่วยงานที่เกี่ยวข้อง เข้าร่วมกิจกรรมเป็นจำนวนมาก
นายสุเมธ ธีรนิติ ผู้ว่าราชการจังหวัดสิงห์บุรี กล่าวว่า จังหวัดสิงห์บุรีจัดการแข่งขันจักรยานขาไถ (Balance Bike) เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 เพื่อส่งเสริมสนับสนุนให้เด็กปฐมวัยได้ออกกำลังกาย เสริมสร้างพัฒนาการที่สมวัยรอบด้าน ให้มีสุขภาพสมบูรณ์แข็งแรง และใช้เวลาว่างให้เกิดประโยชน์ อีกทั้ง เป็นการรณรงค์ให้หน่วยงานที่เกี่ยวข้อง ศูนย์พัฒนาเด็กเล็ก โรงเรียน ที่จัดการศึกษาระดับปฐมวัย และผู้ปกครองส่งเสริมการนำจักรยานขาไถ มาใช้ในการเสริมสร้างพัฒนาการของเด็กปฐมวัย
"สำหรับกิจกรรมในวันนี้จัดขึ้นตามที่กระทรวงมหาดไทย โดยกรมส่งเสริมการปกครองท้องถิ่น ได้จัดทำโครงการจัดการแข่งขันจักรยานขาไถ (Balance Bike) เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 เพื่อน้อมสำนึกในพระมหากรุณาธิคุณ พระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ซึ่งจังหวัดสิงห์บุรี โดยสำนักงานส่งเสริมการปกครองท้องถิ่นจังหวัดสิงห์บุรี และองค์การบริหารส่วนจังหวัดสิงห์บุรี จึงได้ร่วมกันดำเนินโครงการดังกล่าวในวันนี้ เพื่อที่จะสามารถเปิดพื้นที่ให้ลูกหลานของพี่น้องประชาชน ตลอดจนท่านผู้ปกครองได้เข้ามาทำกิจกรรมดี ๆ ร่วมกันกับภาคีเครือข่าย ช่วยกันสร้างพื้นแห่งการเรียนรู้ เปิดประสบการณ์เสริมพัฒนาการที่ดีต่อเด็กและเยาวชนให้มากยิ่งขึ้น" นายสุเมธฯ กล่าวเพิ่มเติม
นายสุเมธ ธีรนิติ ผู้ว่าราชการจังหวัดสิงห์บุรี กล่าวต่ออีกว่า สำหรับบรรยากาศการแข่งขัน ถือว่าเป็นไปด้วยความสนุกสนาน มีนักกีฬาจักรยานขาไถตัวน้อย จากศูนย์พัฒนาเด็กเล็กขององค์กรปกครองส่วนท้องถิ่นในจังหวัดสิงห์บุรี เข้าร่วมการแข่งเป็นจำนวนมาก สามารถสร้างรอยยิ้มและความสนุกสนานให้แก่บรรดาผู้ที่มาร่วมเชียร์และให้กำลังใจลูกหลานที่ลงแข่งขัน โดยการแข่งขันแบ่งเป็น 8 รุ่น ได้แก่ ​1) รุ่นอายุ 3 ปี ชาย​ มีผู้สมัครเข้าแข่งขัน​จำนวน 35 คน ​2) รุ่นอายุ 3 ปี หญิง ​มีผู้สมัครเข้าแข่งขัน​จำนวน 27 คน 3) รุ่นอายุ 4 ปี ชาย ​มีผู้สมัครเข้าแข่งขัน​จำนวน 46 คน 4) รุ่นอายุ 4 ปี หญิง ​มีผู้สมัครเข้าแข่งขัน​จำนวน 28 คน 5) รุ่นอายุ 5 ปี ชาย ​มีผู้สมัครเข้าแข่งขัน​จำนวน 8 คน 6) รุ่นอายุ 5 ปี หญิง ​มีผู้สมัครเข้าแข่งขัน​จำนวน 3 คน 7) รุ่นอายุ 6 ปี ชาย ​มีผู้สมัครเข้าแข่งขัน​จำนวน 4 คน และ 8) รุ่นอายุ 6 ปี หญิง มีผู้สมัครเข้าแข่งขัน​จำนวน 2 คน โดยมีตัวแทนส่วนราชการที่จัดการศึกษาระดับปฐมวัย และศูนย์พัฒนาเด็กเล็กในสังกัดองค์กรปกครองส่วนท้องถิ่น สมัครเข้าร่วมการแข่งขัน จำนวนรวม 153 ราย ซึ่งผู้เข้าแข่งขันที่เป็นผู้ชนะเลิศลำดับที่ 1 ของแต่ละรุ่น จะได้เป็นตัวแทนระดับจังหวัดไปแข่งขันระดับประเทศต่อไป
นายสุเมธ ธีรนิติ ผู้ว่าราชการจังหวัดสิงห์บุรี กล่าวในช่วงท้ายว่า การจัดกิจกรรมในครั้งนี้ ถือเป็นจุดเริ่มต้นของการสร้างสรรค์สิ่งดี ๆ หรือการ Change for Good เพื่อสังคมโดยรวม ทำให้เด็กได้มีพัฒนาการที่ดี ส่งเสริมความเข้มเเข็งของสถาบันครอบครัว ทำให้มีความรัก ความอบอุ่น และมีกิจกรรมด้วยกัน เกิดความเเน่นเเฟ้นกันยิ่งขึ้น ซึ่งเป็นโอกาสที่ดีในการส่งเสริมกิจกรรมกีฬาให้เป็นที่สนใจแก่คนทุกเพศทุกวัย นำไปสู่ความเป็นเลิศหรือการสร้างชื่อเสียงให้กับประเทศชาติ ต่อไปในอนาคต
"ขอขอบคุณการสนับสนุนการจัดการแข่งขัน และของที่ระลึกจากส่วนราชการ องค์กรปกครองส่วนท้องถิ่น และภาคเอกชนในพื้นที่จังหวัดสิงห์บุรี และขอขอบคุณผู้ปกครองของลูกหลานทุกคนที่ท่านมีส่วนร่วมกับลูกหลานของท่านในการสร้างความรักความอบอุ่น และส่งเสริมให้ลูกหลานของท่านมีสุขภาพร่างกายและจิตใจที่แข็งแรง ดีงาม และเติบใหญ่เป็นผู้ใหญ่ที่ดี เป็นกำลังสำคัญของประเทศชาติต่อไป" นายสุเมธฯ กล่าวทิ้งท้าย
#กระทรวงมหาดไทย #บำบัดทุกข์บำรุงสุข

ที่มา : https://www.thaigov.go.th/news/contents/details/86796