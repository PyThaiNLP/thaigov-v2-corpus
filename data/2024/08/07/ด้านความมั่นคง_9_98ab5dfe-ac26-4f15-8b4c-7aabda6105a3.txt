รัฐบาลไทย-ข่าวทำเนียบรัฐบาล-“พัชรวาท” นำ ทส. จับมือ ปตท.สผ. ร่วมบริหารจัดการสิ่งแวดล้อมให้สมดุลและยั่งยืน มั่นใจเกิดผลสัมฤทธิ์ที่ดีขึ้นกับประเทศ 


วันพุธที่ 7 สิงหาคม 2567
“พัชรวาท” นำ ทส. จับมือ ปตท.สผ. ร่วมบริหารจัดการสิ่งแวดล้อมให้สมดุลและยั่งยืน มั่นใจเกิดผลสัมฤทธิ์ที่ดีขึ้นกับประเทศ
“พัชรวาท” นำ ทส. จับมือ ปตท.สผ. ร่วมบริหารจัดการสิ่งแวดล้อมให้สมดุลและยั่งยืน มั่นใจเกิดผลสัมฤทธิ์ที่ดีขึ้นกับประเทศ
“พัชรวาท” นำ ทส. จับมือ ปตท.สผ. ร่วมบริหารจัดการสิ่งแวดล้อมให้สมดุลและยั่งยืน มั่นใจเกิดผลสัมฤทธิ์ที่ดีขึ้นกับประเทศ
วันนี้ (7 สิงหาคม 2567) เวลา 10.00 น. พล.ต.อ.พัชรวาท วงษ์สุวรรณ รองนายกรัฐมนตรี และรัฐมนตรีว่าการกระทรวงทรัพยากรธรรมชาติและสิ่งแวดล้อม เป็นประธานในพิธีลงนามบันทึกความเข้าใจว่าด้วยความร่วมมือการบริหารจัดการทรัพยากรธรรมชาติและสิ่งแวดล้อม ให้เกิดความสมดุลและยั่งยืน ระหว่างกระทรวงทรัพยากรธรรมชาติและสิ่งแวดล้อม โดย นายจตุพร บุรุษพัฒน์ ปลัดกระทรวงฯ และ บริษัท ปตท.สำรวจและผลิตปิโตรเลียม จำกัด (มหาชน) หรือ ปตท.สผ. โดย นายมนตรี ลาวัลย์ชัยกุล ประธานเจ้าหน้าที่บริหาร ปตท.สผ. โดยมี ร.อ.รชฏ พิสิษฐบรรณกร ผู้ช่วยรัฐมนตรีประจำกระทรวงฯ และนางสาวคณิตา ศาศวัตายุ รองกรรมการผู้จัดการใหญ่ กลุ่มงานโครงการผลิตในประเทศ ปตท.สผ. ร่วมลงนามเป็นสักขีพยาน และมีผู้บริหารระดับสูงของทั้ง 2 หน่วยงาน ร่วมเป็นสักขีพยานการลงนามบันทึกความร่วมมือ ณ ห้องแถลงข่าว ชั้น 1 กระทรวงทรัพยากรธรรใชาติและสิ่งแวดล้อม
พล.ต.อ.พัชรวาท ได้กล่าวแสดงความยินดีกับการลงนามความร่วมมือระหว่างกันในครั้งนี้ว่า การรักษาสิ่งแวดล้อม เป็นเรื่องที่รัฐบาล โดยกระทรวงทรัพยากรธรรมชาติและสิ่งแวดล้อม ได้ดำเนินการมาอย่างต่อเนื่อง และได้วางแนวทางให้ทุกภาคส่วน ได้ตระหนักถึงปัญหาและแก้ปัญหาร่วมกัน ทั้งภาครัฐ ภาคเอกชน และภาคประชาชน โดยที่ผ่านมา กระทรวงฯ ได้ดำเนินการอย่างเต็มที่ โดยอาศัยความร่วมมือจากทุกภาคส่วน ทั้งระดับชุมชน และธุรกิจในทุกระดับ ให้มีพลังในการจัดการทรัพยากรธรรมชาติและสิ่งแวดล้อมอย่างสมดุลและยั่งยืน การลงนามในครั้งนี้ จะมีความร่วมมือในหลายมิติ ทั้งการอนุรักษ์ ฟื้นฟู ทรัพยากรธรรมชาติและสิ่งแวดล้อม และความหลากหลายทางชีวภาพ การประยุกต์ใช้เทคโนโลยีเพื่อสนับสนุนการอนุรักษ์ ฟื้นฟู พร้อมกับสนับสนุนเด็กและเยาวชนในการส่งเสริมและให้การศึกษาเกี่ยวกับการอนุรักษ์สิ่งแวดล้อม รวมทั้งกิจกรรมอื่น ๆ ที่เกี่ยวข้องกับการอนุรักษ์และรักษาสิ่งแวดล้อม โดย ปตท.สผ. พร้อมให้การสนับสนุนงบประมาณที่สำคัญเป็นระยะเวลา 3 ปี ทั้งในเรื่องการนำเทคโนโลยีอันทันสมัยมาประยุกต์ใช้ในการสนับสนุนการดำเนินงานดังกล่าว การสนับสนุนโครงการหรือกิจกรรมต่าง ๆ เพื่อให้การบริหารจัดการทรัพยากรธรรมชาติและสิ่งแวดล้อมของประเทศไทยเกิดความสมดุลและยั่งยืน

ที่มา : https://www.thaigov.go.th/news/contents/details/86822