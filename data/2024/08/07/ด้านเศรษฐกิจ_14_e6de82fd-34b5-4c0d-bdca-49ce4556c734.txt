รัฐบาลไทย-ข่าวทำเนียบรัฐบาล-ธอส. ฉลองครบรอบ 71 ปี จัดสินเชื่อบ้านอัตราดอกเบี้ยต่ำ 6 เดือนแรกเพียง 0.71% ต่อปี กู้ 1 ล้านบาท ผ่อนชำระเริ่มต้น 2,400 บาท/เดือน เท่านั้น!!   


วันพุธที่ 7 สิงหาคม 2567
07/08/2567
พิมพ์
ธอส. ฉลองครบรอบ 71 ปี จัดสินเชื่อบ้านอัตราดอกเบี้ยต่ำ 6 เดือนแรกเพียง 0.71% ต่อปี กู้ 1 ล้านบาท ผ่อนชำระเริ่มต้น 2,400 บาท/เดือน เท่านั้น!!
ธอส. มอบโปรโมชันสินเชื่อบ้านอัตราดอกเบี้ยต่ำ กรอบวงเงินรวม 50,000 ล้านบาท กับ “สินเชื่อบ้าน 71 ปี ธอส.” เฉลี่ย 3 ปีแรก 2.71% ต่อปี เท่านั้น! ผ่อนชำระนานสูงสุด 40 ปี กรณีกู้ 1 ล้านบาท ผ่อนชำระเริ่มต้นเพียง 2,400 บาท/เดือน
ธนาคารอาคารสงเคราะห์ (ธอส.) ฉลองวันสถาปนาครบรอบ 71 ปี ตอบแทนลูกค้าด้วยการมอบโปรโมชันสินเชื่อบ้านอัตราดอกเบี้ยต่ำ กรอบวงเงินรวม 50,000 ล้านบาท กับ “สินเชื่อบ้าน 71 ปี ธอส.” สำหรับลูกค้าที่ต้องการสินเชื่อ เพื่อซื้อ ปลูกสร้าง ต่อเติม ซ่อมแซม และไถ่ถอนจำนองจากสถาบันการเงินอื่น อัตราดอกเบี้ย 6 เดือนแรกเพียง 0.71% ต่อปี, เดือนที่ 7 – 24 เท่ากับ 2.71% ต่อปี, ปีที่ 3 เท่ากับ 3.71% ต่อปี เฉลี่ย 3 ปีแรก 2.71% ต่อปี เท่านั้น! ผ่อนชำระนานสูงสุด 40 ปี กรณีกู้ 1 ล้านบาท ผ่อนชำระเริ่มต้นเพียง 2,400 บาท/เดือน ยื่นคำขอกู้ ณ สาขาธนาคารทั่วประเทศได้แล้วตั้งแต่วันนี้ และทำนิติกรรมภายในวันที่ 30 ธันวาคม 2567
นายกมลภพ วีระพละ กรรมการผู้จัดการ ธนาคารอาคารสงเคราะห์ (ธอส.) เปิดเผยว่า เนื่องในโอกาสวันสถาปนาครบรอบ 71 ปี ธอส. ในวันที่ 24 กันยายน 2567 ธอส.  ในฐานะสถาบันการเงินของรัฐ พร้อมสนับสนุนนโยบายรัฐบาลของนายเศรษฐา ทวีสิน นายกรัฐมนตรี และนายพิชัย ชุณหวชิร รองนายกรัฐมนตรี และรัฐมนตรีว่าการกระทรวงการคลัง โดยสร้างโอกาสให้คนไทยมีที่อยู่อาศัยเป็นของตนเองมาแล้วมากกว่า 4.4 ล้านครอบครัว และมอบของขวัญให้กับผู้ที่ต้องการมีที่อยู่อาศัยเป็นของตนเอง จึงจัดกรอบวงเงิน 50,000 ล้านบาท จัดทำโปรโมชัน “สินเชื่อบ้าน 71 ปี ธอส.” สำหรับลูกค้าที่ต้องการสินเชื่อ เพื่อซื้อ ปลูกสร้าง ต่อเติม ซ่อมแซม และไถ่ถอนจำนองจากสถาบันการเงินอื่น อัตราดอกเบี้ยต่ำ 6 เดือนแรก เพียง 0.71% ต่อปี, เดือนที่ 7 – 24 เท่ากับ 2.71% ต่อปี, ปีที่ 3 เท่ากับ 3.71% ต่อปี (อัตราดอกเบี้ยเฉลี่ย 3 ปีแรก เท่ากับ 2.71%) ปีที่ 4 จนถึงตลอดอายุสัญญา กรณีลูกค้าสวัสดิการ เท่ากับ MRR-1.00% ต่อปี และกรณีลูกค้ารายย่อย เท่ากับ เท่ากับ MRR-0.50% ต่อปี กรณีชำระหนี้ เท่ากับ MRR (อัตราดอกเบี้ย MRR  ของ ธอส. ในปัจจุบันเท่ากับ 6.545% ต่อปี) ผ่อนชำระนานสูงสุด 40 ปี กรณีกู้ 1 ล้านบาท ผ่อนชำระเริ่มต้นเพียง 2,400 บาท/เดือน เท่านั้น!
“ธอส. มีความภาคภูมิใจ ที่ได้เป็นส่วนหนึ่งในการทำให้คนไทยมีบ้าน โดยเฉพาะผู้มีรายได้น้อยและปานกลาง ให้มีคุณภาพชีวิตที่ดีขึ้น ซึ่งในโอกาสที่ ธอส. ครบรอบ 71 ปี และกำลังก้าวเข้าสู่ปีที่ 72 ธอส. จึงจัดทำสินเชื่ออัตราดอกเบี้ยต่ำ 6 เดือนแรกเพียง 0.71% ผ่อนเริ่มต้นเพียง 2,400 บาทต่อเดือน เท่านั้น ทำให้ลูกค้าสามารถมีโอกาสมีบ้านเป็นของตนเองได้มากขึ้น” นายกมลภพ กล่าว
ทั้งนี้ ผู้ที่สนใจสินเชื่อบ้าน 71 ปี ธอส. สามารถสอบถามรายละเอียดเพิ่มเติมได้ที่ ธอส.ทุกสาขาทั่วประเทศ G H Bank Call Center โทร.0-2645-9000 หรือ Facebook Fanpage ธนาคารอาคารสงเคราะห์ และติดตามข่าวสารของธนาคารได้ที่ Application : GHB ALL GEN และ  www.ghbank.co.th

ที่มา : https://www.thaigov.go.th/news/contents/details/86812