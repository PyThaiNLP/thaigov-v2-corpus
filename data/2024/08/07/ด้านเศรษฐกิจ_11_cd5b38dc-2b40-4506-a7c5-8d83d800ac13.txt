รัฐบาลไทย-ข่าวทำเนียบรัฐบาล-ผู้ตรวจฯ ศุภกิจ นั่งหัวโต๊ะ ติดตามความคืบหน้าการแก้ไขปัญหาการลักลอบทิ้งกากอุตสาหกรรม  เอกอุทัย (สาขากลางดง)


วันพุธที่ 7 สิงหาคม 2567
07/08/2567
พิมพ์
ผู้ตรวจฯ ศุภกิจ นั่งหัวโต๊ะ ติดตามความคืบหน้าการแก้ไขปัญหาการลักลอบทิ้งกากอุตสาหกรรม  เอกอุทัย (สาขากลางดง)
ผู้ตรวจฯ ศุภกิจ นั่งหัวโต๊ะ ติดตามความคืบหน้าการแก้ไขปัญหาการลักลอบทิ้งกากอุตสาหกรรม  เอกอุทัย (สาขากลางดง)
วันที่ 2 สิงหาคม 2567 นายศุภกิจ บุญศิริ ผู้ตรวจราชการกระทรวงอุตสาหกรรม พร้อมด้วย นายวีระ นันทเศรษฐ์ อุตสาหกรรมจังหวัดนครราชสีมา เข้าพบพลตำรวจตรี ณรงค์ฤทธิ์ ด่านสุวรรณ์ ผู้บังคับการตำรวจภูธรจังหวัดนครราชสีมา เพื่อหารือข้อราชการ กรณีการดำเนินการบริษัท เอกอุทัย จำกัด (สาขากลางดง) และ ได้นำทีมเจ้าหน้าที่ ร่วมกับอำเภอปากช่อง สำนักงานเทศบาลตำบลสีมามงคล สำนักงานทรัพยากรธรรมชาติและสิ่งแวดล้อมจังหวัดนครราชสีมา หน่วยป้องกันรักษาป่าที่ นม.1 (ปากช่อง) สถานีตำรวจภูธรกลางดง และกองบังคับการปราบปรามการกระทำความผิดเกี่ยวกับทรัพยากรธรรมชาติและสิ่งแวดล้อม (บก.ปทส) ลงพื้นที่ตรวจสอบข้อเท็จจริง บริเวณหน้าถ้ำที่ตรวจพบการลักลอบฝังกลบของเสียอันตราย อาคารโกดังที่เก็บสารเคมีอันตราย และบริเวณพื้นที่ใต้สายพานลำเลียงเดิมวัตถุดิบของบริษัท ในพื้นที่ป่าที่อยู่ในการควบคุมของกรมป่าไม้ ตามพระราชบัญญัติป่าไม้ พ.ศ. 2484 บริเวณด้านหลังโรงงานบริษัท เอกอุทัย จำกัด (สาขากลางดง) ตำบลกลางดง อำเภอปากช่อง จังหวัดนครราชสีมา ภายหลังการลงพื้นที่ตรวจสอบ ได้ประชุม ณ ห้องประชุมสำนักงานเทศบาลตำบลสีมามงคล อำเภอปากช่อง จังหวัดนครราชสีมา เพื่อติดตามความคืบหน้าการดำเนินการของแต่ละหน่วยงานพร้อมทั้งการดำเนินคดีกับบริษัท ทั้งนี้ ผู้ตรวจราชการฯ ได้กำชับให้สำนักงานอุตสาหกรรมจังหวัดนครราชสีมา ตรวจเฝ้าระวังเหตุฉุกเฉินในพื้นดังกล่าว เพื่อป้องกันและแก้ไขปัญหาสารเคมีรั่วไหล ตามมติคณะรัฐมนตรี เมื่อวันที่ 11 มิถุนายน 2567 อย่างใกล้ชิด

ที่มา : https://www.thaigov.go.th/news/contents/details/86807