รัฐบาลไทย-ข่าวทำเนียบรัฐบาล-รมว.ยุติธรรม ร่วมงานเลี้ยงเฉลิมฉลองเนื่องในโอกาสครบรอบ ๕๙ ปี แห่งวันชาติสาธารณรัฐสิงคโปร์ 


วันพุธที่ 7 สิงหาคม 2567
07/08/2567
พิมพ์
รมว.ยุติธรรม ร่วมงานเลี้ยงเฉลิมฉลองเนื่องในโอกาสครบรอบ ๕๙ ปี แห่งวันชาติสาธารณรัฐสิงคโปร์
รมว.ยุติธรรม ร่วมงานเลี้ยงเฉลิมฉลองเนื่องในโอกาสครบรอบ ๕๙ ปี แห่งวันชาติสาธารณรัฐสิงคโปร์
ในวันอังคารที่ ๖ สิงหาคม ๒๕๖๗ เวลา ๑๘.๓๐ น. พันตำรวจเอก ทวี สอดส่อง รัฐมนตรีว่าการกระทรวงยุติธรรม ได้เข้าร่วมงานเลี้ยงเฉลิมฉลองเนื่องในโอกาสครบรอบ ๕๙ ปี แห่งวันชาติสาธารณรัฐสิงคโปร์ โดยมี ฯพณฯ หว่อง เสี่ยว ผิง แคเทอริน (H.E. Wong Siow Ping Catherine) เอกอัครราชทูตสิงคโปร์ประจำประเทศไทยให้การต้อนรับ ณ โรงแรมแชงกรี - ลา กรุงเทพฯ
ในการนี้ เอกอัครราชทูตสิงคโปร์ประจำประเทศไทยได้ขึ้นกล่าวสุนทรพจน์ โดยได้กล่าวถึงความสำคัญของไทยและสิงคโปร์ในการเสริมสร้างความสัมพันธ์ระหว่างกันเพื่ออนาคตที่ดี ซึ่งไทยและสิงคโปร์ต่างมีความสัมพันธ์ที่แน่นแฟ้นกันหลายด้าน ทั้งด้านการเมือง เศรษฐกิจ การทหาร ความมั่นคง การท่องเที่ยว และความเชื่อมโยงระหว่างประชาชนสู่ประชาชน และสิงคโปร์จะยังคงเสริมสร้างความร่วมมือกับประเทศไทยต่อไป โดยเฉพาะอย่างยิ่งความร่วมมือด้านด้านเศรษฐกิจสีเขียว พลังงานสะอาด และความยั่งยืน นอกจากนี้ เอกอัครราชทูตฯ ยังได้เน้นย้ำความสำคัญของการแลกเปลี่ยนการเยือนระดับสูงระหว่างไทย - สิงคโปร์ การครบรอบ ๖๐ ปี การสถาปนาความสัมพันธ์ทางการทูตในปี ๒๕๖๘ รวมถึงความร่วมมืออย่างใกล้ชิดเพื่อความเจริญรุ่งเรืองของประชาชนทั้งสองประเทศต่อไป

ที่มา : https://www.thaigov.go.th/news/contents/details/86813