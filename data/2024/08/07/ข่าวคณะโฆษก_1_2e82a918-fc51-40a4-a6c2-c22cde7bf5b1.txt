รัฐบาลไทย-ข่าวทำเนียบรัฐบาล-นายกฯ ชื่นชม “บี” จันทร์แจ่ม นักมวยหญิงชาวไทย คว้าเหรียญทองแดง เหรียญที่ 2 ของไทย ในการแข่งขัน Olympics Paris 2024 ได้สำเร็จ


วันพุธที่ 7 สิงหาคม 2567
07/08/2567
พิมพ์
นายกฯ ชื่นชม “บี” จันทร์แจ่ม นักมวยหญิงชาวไทย คว้าเหรียญทองแดง เหรียญที่ 2 ของไทย ในการแข่งขัน Olympics Paris 2024 ได้สำเร็จ
นายกฯ ชื่นชม “บี” จันทร์แจ่ม นักมวยหญิงชาวไทย คว้าเหรียญทองแดง เหรียญที่ 2 ของไทย ในการแข่งขัน Olympics Paris 2024 ได้สำเร็จ
วันที่ 7 สิงหาคม 2567 นายชัย วัชรงค์ โฆษกประจำสำนักนายกรัฐมนตรี เปิดเผยว่า นายเศรษฐา ทวีสิน นายกรัฐมนตรี ชื่นชมความสำเร็จของ “บี” จันทร์แจ่ม สุวรรณเพ็ง นักมวยสากลทีมชาติไทย ทำผลงานได้ยอดเยี่ยม สามารถคว้าเหรียญทองแดง ในการแข่งขันมวยสากล รอบรองชนะเลิศ ใน Olympics Paris 2024 ณ กรุงปารีส ประเทศฝรั่งเศส สร้างชื่อเสียงและความภาคภูมิใจให้ประเทศไทย
โฆษกประจำสำนักนายกรัฐมนตรี กล่าวว่า การแข่งขันมวยสากล ในรุ่นน้ำหนัก 66 กิโลกรัมหญิง รอบรองชนะเลิศ “บี” จันทร์แจ่ม สุวรรณเพ็ง จากประเทศไทย พบกับ อิมาเน เคลิฟ จากแอลจีเรีย “บี” จันทร์แจ่ม สุวรรณเพ็ง ทำการแข่งขันอย่างเต็มที่ สมศักดิ์ศรี ถึงแม้จะไม่สามารถเอาชนะในการแข่งขันครั้งสุดท้าย ท่ามกลางแรงเชียร์แฟนกีฬาชาวไทย
“นายกรัฐมนตรีชื่นชมความสามารถและความทุ่มเทของ “บี” จันทร์แจ่ม สุวรรณเพ็ง นักมวยหญิงชาวไทย ที่สามารถคว้าเหรียญทองแดงโอลิมปิก 2024 ได้สำเร็จ ถือเป็นเหรียญแห่งความภาคภูมิใจ ทั้งตนเอง และพี่น้องคนไทยทุกคน และขอบคุณไปถึงทีมงานผู้ฝึกสอนทุกท่าน ที่อยู่เบื้องหลังการสนับสนุน การฝึกซ้อม ผลักดันนักกีฬาให้ประสบความสำเร็จตามเป้าหมาย” นายชัย กล่าว

ที่มา : https://www.thaigov.go.th/news/contents/details/86783