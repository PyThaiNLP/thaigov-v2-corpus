รัฐบาลไทย-ข่าวทำเนียบรัฐบาล-ผู้ตรวจราชการฯ เอกนิติฯ ลงพื้นที่สตูล ตรวจราชการรอบ 2 พร้อมเน้นย้ำให้ตรวจสอบ ติดตาม และกำกับดูแลโรงงานผ่านระบบฯ I-Auditor  การรับคำขอรับใบอนุญาตประกอบกิจการโรงงานผ่านระบบ e-License


วันพุธที่ 7 สิงหาคม 2567
07/08/2567
พิมพ์
ผู้ตรวจราชการฯ เอกนิติฯ ลงพื้นที่สตูล ตรวจราชการรอบ 2 พร้อมเน้นย้ำให้ตรวจสอบ ติดตาม และกำกับดูแลโรงงานผ่านระบบฯ I-Auditor  การรับคำขอรับใบอนุญาตประกอบกิจการโรงงานผ่านระบบ e-License
ผู้ตรวจราชการฯ เอกนิติฯ ลงพื้นที่สตูล ตรวจราชการรอบ 2 พร้อมเน้นย้ำให้ตรวจสอบ ติดตาม และกำกับดูแลโรงงานผ่านระบบฯ I-Auditor  การรับคำขอรับใบอนุญาตประกอบกิจการโรงงานผ่านระบบ e-License
วันที่ 2 สิงหาคม 2567 นายเอกนิติ รมยานนท์ ผู้ตรวจราชการกระทรวงอุตสาหกรรม ลงพื้นที่สตูล ตรวจราชการกรณีปกติ รอบที่ 2 โดยมีนายคณบดี  สัมพัชนี อุตสาหกรรมจังหวัดสตูล และเจ้าหน้าที่เข้าร่วมรับการตรวจราชการพร้อมรายงานตามประเด็นการตรวจราชการกรณีการตรวจกำกับ เร่งรัด ติดตาม เพื่อขับเคลื่อนการดำเนินงานและโครงการสำคัญของกระทรวงอุตสาหกรรม (อก.)
ทั้งนี้ ผู้ตรวจราชการฯ เอกนิติ ได้เน้นย้ำให้เจ้าหน้าที่ทุกคนดำเนินการตาม MIND ของกระทรวงอุตสาหกรรม ใช้หัวและใจขับเคลื่อนแผนงานปี 2567 มุ่งยกระดับ “ปั้นอุตสาหกรรมคู่ชุมชน” 4 มิติ ส่งเสริมธุรกิจ ดูแลชุมชน รักษาสิ่งแวดล้อม และการกระจายรายได้เพื่อคุณภาพชีวิตที่สมดุลกับสิ่งแวดล้อม พร้อมข้อเสนอแนะในการปฏิบัติงาน รวมทั้งแนวทางปฏิบัติงานตามข้อสั่งการที่จะต้องปฏิบัติอย่างเคร่งครัด อาทิ เร่งรัดการเบิกจ่ายงบประมาณให้เป็นไปตามมติ ครม. รวมทั้งจัดสรรและบริหารจัดการการใช้จ่ายงบประมาณอย่างรอบคอบ ตรวจกำกับดูแลสถานประกอบการในพื้นที่ให้เป็นไปตามกฎหมาย และแก้ไขปัญหาเรื่องร้องเรียนอย่างเร่งด่วน มีการตรวจตามแผนการตรวจและมีบันทึกการตรวจสอบทุกครั้ง และเน้นย้ำให้ปฏิบัติงานผ่านระบบสารสนเทศ โดยใช้ระบบตรวจกำกับโรงงาน (i-Auditor)  โรงงานและเหมืองแร่ค้างชำระค่าธรรมเนียม จะต้องติดตามเร่งรัดดำเนินการให้เป็นที่สิ้นสุด การบริหารจัดการกากอุตสาหกรรม กำกับดูแลให้เป็นไปตามกฎหมาย และรายงานข้อมูลกากอุตสาหกรรมผ่านระบบสารสนเทศฯ ให้ดำเนินการภายในระยะเวลาที่กำหนด การรายงานข้อมูลกลางของ อก. (I-Single Form) ให้ติดตามสถานประกอบการรายงานข้อมูลในระบบให้ครบถ้วน
นอกจากนี้ ได้เน้นย้ำให้ตรวจสอบ ติดตาม และกำกับดูแลการรายงานการตรวจกำกับโรงงานผ่านระบบฯ I-Auditor  การรับคำขอรับใบอนุญาตประกอบกิจการโรงงาน e-License และระบบรับเรื่องร้องเรียนกลาง อก. (I-Dee Pro) พร้อมให้กำลังใจเจ้าหน้าที่ในการปฏิบัติงาน และขอให้ปฏิบัติงานอย่างเต็มความสามารถในทุกด้าน เพื่อผู้ประกอบการ ประชาชน และ อก.

ที่มา : https://www.thaigov.go.th/news/contents/details/86802