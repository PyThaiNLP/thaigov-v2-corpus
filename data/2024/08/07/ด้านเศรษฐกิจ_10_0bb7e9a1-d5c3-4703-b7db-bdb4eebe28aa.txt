รัฐบาลไทย-ข่าวทำเนียบรัฐบาล-ผู้ตรวจฯ ศุภกิจ ลงตรวจราชการกำชับนโยบาย  MIND เร่งรัดการดำเนินงาน สอจ.พระนครศรีอยุธยา 


วันพุธที่ 7 สิงหาคม 2567
07/08/2567
พิมพ์
ผู้ตรวจฯ ศุภกิจ ลงตรวจราชการกำชับนโยบาย  MIND เร่งรัดการดำเนินงาน สอจ.พระนครศรีอยุธยา
ผู้ตรวจฯ ศุภกิจ ลงตรวจราชการกำชับนโยบาย  MIND เร่งรัดการดำเนินงาน สอจ.พระนครศรีอยุธยา
วันที่ 1 สิงหาคม 2567 นายศุภกิจ บุญศิริ  ผู้ตรวจราชการกระทรวงอุตสาหกรรม ตรวจราชการ กรณีปกติ รอบที่ 2 ประจำปีงบประมาณ พ.ศ.2567 ณ สำนักงานอุตสาหกรรมจังหวัดพระนครศรีอยุธยา โดยมีนายธีระ แก้วพิมล อุตสาหกรรมจังหวัดพระนครศรีอยุธยาและเจ้าหน้าที่ รายงานผลการปฏิบัติตามนโยบายและแผนงานต่าง ๆ โดยผู้ตรวจราชการฯ ได้ตรวจและกำกับ เร่งรัด ติดตาม การขับเคลื่อนการดำเนินงานที่สำคัญ อาทิ ตรวจกำกับดูแลโรงงานในพื้นที่ให้เป็นไปตามกฎหมาย โดยนำระบบ i-Auditor มาใช้ในการตรวจกำกับ การขอรับใบอนุญาตผ่านระบบ e-License รวมถึงการติดตามการแก้ไขปัญหาเรื่องร้องเรียน และสารเคมีรั่วไหลในพื้นที่จังหวัดพระนครศรีอยุธยาอย่างเร่งด่วน  และได้ลงพื้นที่ตรวจติดตามการแก้ไขปัญหาสารเคมีรั่วไหล ณ บริษัท เอกอุทัย จำกัด สาขาอุทัย ทั้งนี้ได้กำชับให้ มีการติดตามเฝ้าระวังการเกิดเหตุฉุกเฉิน หามาตรการป้องกัน โดยเฉพาะโรงงานเก็บกากอุตสาหกรรมที่เป็นสารเคมีหรือวัตถุอันตรายที่ต้องให้ความสำคัญเป็นลำดับต้น ๆ และให้รายงานผลการดำเนินงานเป็นระยะพร้อมให้กำลังใจในการปฏิบัติงานของ สอจ.พระนครศรีอยุธยา และขอให้ปฏิบัติงานอย่างบูรณาการกับทุกภาคส่วน เพื่อให้เกิดประสิทธิภาพประสิทธิผลในการปฏิบัติหน้าที่ในการให้บริการแก่ผู้ประกอบการ ประชาชน ต่อไป

ที่มา : https://www.thaigov.go.th/news/contents/details/86805