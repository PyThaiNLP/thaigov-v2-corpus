รัฐบาลไทย-ข่าวทำเนียบรัฐบาล-​“คารม” เผย สถิติแจ้งความออนไลน์ 1 – 31  กรกฎาคม 67 มูลค่าความเสียหายรวม 3,471,379,963 บาท เฉลี่ย 111,979,999 บาทต่อวัน ยอดขออายัด จำนวน 13,538,325,287 บาท 


วันพุธที่ 7 สิงหาคม 2567
07/08/2567
พิมพ์
​“คารม” เผย สถิติแจ้งความออนไลน์ 1 – 31  กรกฎาคม 67 มูลค่าความเสียหายรวม 3,471,379,963 บาท เฉลี่ย 111,979,999 บาทต่อวัน ยอดขออายัด จำนวน 13,538,325,287 บาท
​“คารม” เผย สถิติแจ้งความออนไลน์ 1 – 31  กรกฎาคม 67 มูลค่าความเสียหายรวม 3,471,379,963 บาท เฉลี่ย 111,979,999 บาทต่อวัน ยอดขออายัด จำนวน 13,538,325,287 บาท อายัดได้จำนวน 1,491,864,525 บาท
วันที่ 7 สิงหาคม 2567 นายคารม พลพรกลาง รองโฆษกประจำสำนักนายกรัฐมนตรี เปิดเผยว่า ตั้งแต่วันที่  1 – 31  กรกฎาคม 2567 ผลการแจ้งความออนไลน์ ผ่าน https://www.thaipoliceonline.com รวม 34,989 เรื่อง มูลค่าความเสียหายรวม 3,471,379,963 บาท เฉลี่ย 111,979,999 บาทต่อวัน ผลการอายัดบัญชี จำนวน 44,215 บัญชี ยอดขออายัด จำนวน 13,538,325,287 บาท ยอดอายัดได้ จำนวน 1,491,864,525 บาท
สำหรับประเภทคดีออนไลน์ที่มีการแจ้งความมากที่สุด 5 อันดับแรก ดังนี้ 1. หลอกลวงซื้อขายสินค้าหรือบริการ (ไม่เป็นขบวนการ) มูลค่าความเสียหาย 149,775,304 บาท 2. หลอกให้โอนเงินเพื่อทำงานหารายได้พิเศษ มูลค่าความเสียหาย 689,422,342 บาท  3.หลอกให้กู้เงิน มูลค่าความเสียหาย 142,209,237 บาท   4.หลอกให้ลงทุนผ่านระบบคอมพิวเตอร์ มูลค่าความเสียหาย 1,285,748,641 บาท และ 5. หลอกให้โอนเงินเพื่อรับรางวัลหรือวัตถุประสงค์อื่น มูลค่าความเสียหาย 257,674,244 บาท
ทั้งนี้ จากรายงานข้อมูลดังข้างต้น ยังมีประชาชนหลงกลตกเป็นเหยื่อมิจฉาชีพ ขอประชาชนระมัดระวังอย่าหลงเชื่อมิจฉาชีพ ที่เชิญชวน ชักชวนโดยวิธีการต่างๆ  หากถูกหลอก สามารถแจ้งความออนไลน์ที่ https://www.thaipoliceonline.com หรือสอบถามที่เบอร์ 1441 หรือ 081-866-3000

ที่มา : https://www.thaigov.go.th/news/contents/details/86788