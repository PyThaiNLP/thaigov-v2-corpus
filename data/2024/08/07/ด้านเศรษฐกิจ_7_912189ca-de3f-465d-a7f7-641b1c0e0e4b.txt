รัฐบาลไทย-ข่าวทำเนียบรัฐบาล-​ผู้ตรวจราชการฯ เอกนิติฯ และคณะเยี่ยมชมสถานประกอบการอุตสาหกรรม ผลิตและจำหน่ายสินค้าชุมชนในพื้นที่ จ.ตรัง 


วันพุธที่ 7 สิงหาคม 2567
07/08/2567
พิมพ์
​ผู้ตรวจราชการฯ เอกนิติฯ และคณะเยี่ยมชมสถานประกอบการอุตสาหกรรม ผลิตและจำหน่ายสินค้าชุมชนในพื้นที่ จ.ตรัง
​ผู้ตรวจราชการฯ เอกนิติฯ และคณะเยี่ยมชมสถานประกอบการอุตสาหกรรม ผลิตและจำหน่ายสินค้าชุมชนในพื้นที่ จ.ตรัง
วันที่ 1 สิงหาคม 2567 เวลา 13.00 น. นายเอกนิติ รมยานนท์ ผู้ตรวจราชการกระทรวงอุตสาหกรรม พร้อมด้วย
นางพรทิพา  อัครสุต อุตสาหกรรมจังหวัดตรัง และคณะเจ้าหน้าที่ ได้ลงพื้นที่ตรวจเยี่ยมสถานประกอบการอุตสาหกรรมในพื้นที่ จังหวัดตรัง ณ Kuanito patisserie ประกอบกิจการ ผลิตและจำหน่ายสินค้าชุมชน โดยผู้ตรวจราชการฯ นายเอกนิติ ได้แจ้งนโยบาย MIND ของกระทรวงอุตสาหกรรม (อก.) ซึ่งมุ่งยกระดับ “อุตสาหกรรมดีอยู่คู่กับชุมชนอย่างยั่งยืน” ทั้ง 4 มิติ ซึ่งการประกอบกิจการได้ดำเนินการตามนโยบาย MIND ใน 4 มิติ มิติที่ 1 ความสำเร็จทางธุรกิจ คือได้รับการส่งเสริมให้ได้รับการรับรอง มอก.เอส ซึ่งเป็นมาตรฐานด้านการบริการ เป็นอีกหนึ่งความสำเร็จของภาคธุรกิจที่สร้างความเชื่อมั่น และสร้างความพึงพอใจให้กับผู้รับบริการ ตรงตามนโยบายของร้านกาแฟ มิติที่ 2 การดูแลสังคมโดยรอบโรงงาน โดยเป็นศูนย์จำหน่ายสินค้าจากชุมชนต่างๆ มีการจ้างช่างตัดเย็บในชุมชน และใช้วัตถุดิบในชุมชน เช่น มัลเบอร์รี่ โกโก้ เป็นต้น  มิติที่ 3 การดูแลรักษาสิ่งแวดล้อม โดยเป็นร้านกาแฟดำเนินกิจการให้สอดรับกับด้านสิ่งแวดล้อม โดยการนำกาบกล้วยมาทำถุงบรรจุภัณฑ์ ซึ่งวัสดุในท้องถิ่นที่ย่อยสลายได้ มีความแข็งแรงและสามารถนำกลับมาใช้ซ้ำได้ นำเศษวัสดุเหลือใช้จากการก่อสร้างอย่างอิฐมวลเบา มาทำผลิตภัณฑ์ตกแต่งบ้าน เช่น โคมไฟ กระถางต้นไม้ และกิจกรรม “ศีลปัดเศษ” เป็นการใช้เศษผ้าทอที่เหลือจากการตัดเย็บมาต่อกันเป็นกระเป๋าผ้า ทำให้เกิดชิ้นงานใหม่  มิติที่ 4 การกระจายรายได้ให้กับประชาชน มีการเชื่อมโยงสินค้าชุมชนกับกลุ่มผู้ผลิตชุมชนในจังหวัดตรัง เช่น วิสาหกิจชุมชนผ้าทอนาหมื่นศรี วิสาหกิจชุมชนผลิตภัณฑ์เตยปาหนันบ้านดุหุน กลุ่มจักสานก้านจากบ้านนายอดทอง และกลุ่มครามคูน โดยมีการรวมตัวกันเพื่อสร้างตลาดจำหน่ายสินค้าจากชุมชนด้วยกัน แยกออกเป็น 2 กลุ่มสินค้า คือ กลุ่มสินค้าทำมือ และกลุ่มสินค้าท้องถิ่นขึ้นชื่อ  พร้อมเน้นย้ำให้นำนโยบายดังกล่าวไปสู่การปฏิบัติอย่างต่อเนื่อง สถานประกอบการมีการบริหารจัดการสิ่งแวดล้อมและชุมชนมีความเข้มแข็ง วัตถุประสงค์เพื่อให้สถานประกอบการอยู่ร่วมกันกับชุมชน

ที่มา : https://www.thaigov.go.th/news/contents/details/86801