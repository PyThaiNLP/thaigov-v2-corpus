รัฐบาลไทย-ข่าวทำเนียบรัฐบาล-นายกรัฐมนตรี เชื่อทุกฝ่ายเคารพการตัดสินของศาล 


วันพุธที่ 7 สิงหาคม 2567
07/08/2567
พิมพ์
นายกรัฐมนตรี เชื่อทุกฝ่ายเคารพการตัดสินของศาล
นายกรัฐมนตรี เชื่อทุกฝ่ายเคารพการตัดสินของศาล
วันนี้ (7 สิงหาคม 2567) เวลา 16.15 น. ณ ศูนย์การค้าเซ็นทรัลเวิลด์ เขตปทุมวัน กรุงเทพมหานคร นายเศรษฐา ทวีสิน นายกรัฐมนตรี ให้สัมภาษณ์สื่อมวลชนกรณีการยุบพรรคก้าวไกลว่า ได้รับรายงานเรื่อง คดีการยุบพรรคก้าวไกลแล้ว เชื่อว่าทุกฝ่ายจะเคารพการตัดสินของศาล เชื่อว่าพรรคก้าวไกลมีเส้นทางทางการเมืองต่อไป สำหรับมาตรการด้านความปลอดภัย ฝ่ายความมั่นคงก็ดูแลเรื่องความมั่นคงอยู่แล้ว โอกาสนี้ นายกรัฐมนตรียืนยันรัฐบาลทำงานเหมือนเดิม ไม่มีอะไรง่ายขึ้น เพราะปัญหาของประชาชนไม่ได้หายไปหรือเพิ่มมากขึ้น
นายกรัฐมนตรีกล่าวอีกว่า ระบบการตรวจสอบมีความเข้มข้น ทั้งนี้ มั่นใจในการทำงานว่าเดินในทิศทางที่ควรเป็น แต่เมื่อฝ่ายใดไม่เห็นชอบ ไม่ว่าจะเป็นฝ่ายค้านหรือองค์กรอิสระ ตนเองพร้อมที่จะเข้าสู่กระบวนการตรวจสอบ

ที่มา : https://www.thaigov.go.th/news/contents/details/86832