รัฐบาลไทย-ข่าวทำเนียบรัฐบาล-“พัชรวาท” ปลุกพลังเครือข่าย ทสม. ร่วมลดโลกร้อน แก้ปัญหาการเปลี่ยนแปลงสภาพภูมิอากาศและสิ่งแวดล้อมของไทย


วันอังคารที่ 6 สิงหาคม 2567
“พัชรวาท” ปลุกพลังเครือข่าย ทสม. ร่วมลดโลกร้อน แก้ปัญหาการเปลี่ยนแปลงสภาพภูมิอากาศและสิ่งแวดล้อมของไทย
“พัชรวาท” ปลุกพลังเครือข่าย ทสม. ร่วมลดโลกร้อน แก้ปัญหาการเปลี่ยนแปลงสภาพภูมิอากาศและสิ่งแวดล้อมของไทย
“พัชรวาท” ปลุกพลังเครือข่าย ทสม. ร่วมลดโลกร้อน แก้ปัญหาการเปลี่ยนแปลงสภาพภูมิอากาศและสิ่งแวดล้อมของไทย
วันที่ 5 สิงหาคม 2567 เวลา 10.00 น. พล.ต.อ.พัชรวาท วงษ์สุวรรณ รองนายกรัฐมนตรี และรัฐมนตรีว่าการกระทรวงทรัพยากรธรรมชาติและสิ่งแวดล้อม เป็นประธานมอบนโยบายการส่งเสริมและสนับสนุนเครือข่ายอาสาสมัครพิทักษ์ทรัพยากรธรรมชาติและสิ่งแวดล้อมหมู่บ้าน (ทสม.) และภาคีเครือข่ายด้านทรัพยากรธรรมชาติและสิ่งแวดล้อมต่อการเปลี่ยนแปลงสภาพภูมิอากาศและสิ่งแวดล้อม พร้อมพบปะทักทายสมาชิกเครือข่าย ทสม. ประธานคณะกรรมการเครือข่าย ทสม. ระดับจังหวัด ที่เข้าร่วมรับฟังการมอบนโยบาย ตลอดจนคณะผู้บริหารหน่วยงานในสังกัด ทส. ณ ห้องประชุมอารีย์สัมพันธ์ กรมการเปลี่ยนแปลงสภาพภูมิอากาศและสิ่งแวดล้อม และผ่านระบบ Video Conference และ facebook live กรมการเปลี่ยนแปลงสภาพภูมิอากาศและสิ่งแวดล้อม ย้ำ "ทสม. ทุกท่าน คือ หัวใจของกระทรวงทรัพยากรธรรมชาติและสิ่งแวดล้อมและของประเทศ"
พล.ต.อ.พัชรวาท ได้กล่าวกับพี่น้องเครือข่าย ทสม. ว่า ปัญหาด้านการเปลี่ยนแปลงสภาพภูมิอากาศ เป็นปัญหาสำคัญของประเทศในปัจจุบัน ต้องอาศัยความร่วมมือจากทุกภาคส่วนในการแก้ไขปัญหา โดยเฉพาะภาคประชาชนซึ่งเป็นภาคส่วนหลักในการขับเคลื่อนการแก้ไขปัญหาด้านการเปลี่ยนแปลงสภาพภูมิอากาศ ดังนั้น "อาสาสมัครพิทักษ์ทรัพยากรธรรมชาติและสิ่งแวดล้อมหมู่บ้าน หรือ ทสม." จึงเป็นแรงสำคัญจากภาคประชาชน ที่เสียสละและมุ่งมั่นในการอนุรักษ์และฟื้นฟูทรัพยากรธรรมชาติและสิ่งแวดล้อมในพื้นที่ และเพื่อให้พี่น้อง ทสม. สามารถดำเนินงานให้สอดคล้องกับสถานการณ์ในปัจจุบัน กระทรวงฯ จึงมีแนวทางในการส่งเสริม และสนับสนุนเครือข่าย ทสม. ทั้งในด้านการดำเนินงาน และการพัฒนาบทบาทเครือข่าย ทสม. ให้มีความเข้มแข็ง สามารถเป็นกลไกความร่วมมือเชิงพื้นที่ การพัฒนาศักยภาพ ส่งเสริมองค์ความรู้ของ ทสม. ในทุกมิติ เพื่อนำไปปรับใช้ในการทำงานระดับพื้นที่ รวมทั้งการให้ความสำคัญกับเยาวชนเพื่อเป็นรากฐานในการสนับสนุนการดำเนินงานของเครือข่าย ทสม. ให้เกิดความเข้มแข็งมากยิ่งขึ้น และการสนับสนุนการจัดทำแผนยุทธศาสตร์เครือข่าย ทสม. เพื่อเป็นเข็มทิศและเครื่องมือในการทำงานไปสู่ทิศทางเดียวกัน ทั้งในระดับพื้นที่และระดับประเทศ เพื่อมุ่งสู่การเป็นชุมชนคาร์บอนต่ำต่อไป

ที่มา : https://www.thaigov.go.th/news/contents/details/86736