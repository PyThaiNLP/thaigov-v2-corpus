รัฐบาลไทย-ข่าวทำเนียบรัฐบาล-ปลัดฯ ณัฐพล ประชุมคณะอนุกรรมการส่งเสริมคุณธรรม อก. ประเมินองค์กรคุณธรรม และคัดเลือกองค์กรคุณธรรมต้นแบบโดดเด่น 


วันอังคารที่ 6 สิงหาคม 2567
06/08/2567
พิมพ์
ปลัดฯ ณัฐพล ประชุมคณะอนุกรรมการส่งเสริมคุณธรรม อก. ประเมินองค์กรคุณธรรม และคัดเลือกองค์กรคุณธรรมต้นแบบโดดเด่น
ปลัดฯ ณัฐพล ประชุมคณะอนุกรรมการส่งเสริมคุณธรรม อก. ประเมินองค์กรคุณธรรม และคัดเลือกองค์กรคุณธรรมต้นแบบโดดเด่น
2 สิงหาคม 2567 นายณัฐพล รังสิตพล ปลัดกระทรวงอุตสาหกรรม เป็นประธานการประชุมคณะอนุกรรมการส่งเสริมคุณธรรม กระทรวงอุตสาหกรรม ครั้งที่ 1/2567 โดยมีนายอาทิตย์ วุฒิคะโร นางสาวณัฏฐิญา เนตยสุภา รองปลัดกระทรวงอุตสาหกรรม นายวันชัย พนมชัย เลขาธิการสำนักงานมาตรฐานผลิตภัณฑ์อุตสาหกรรม นายจุลพงษ์ ทวีศรี อธิบดีกรมโรงงานอุตสาหกรรม นางวรวรรณ ชิตอรุณ ผู้อำนวยการสำนักงานเศรษฐกิจอุตสาหกรรม นายภาสกร ชัยรัตน์ อธิบดีกรมส่งเสริมอุตสาหกรรม นายวิฤทธิ์ วิเศษสินธุ์ เลขาธิการคณะกรรมการอ้อยและน้ำตาลทราย นายอดิทัต วะสีนนท์ อธิบดีกรมอุตสาหกรรมพื้นฐานและการเหมืองแร่ ผู้บริหาร อก. และผู้แทนกรมการศาสนา นายประภาส แก้วสวรรค์ ผู้อำนวยการกองพัฒนามาตรฐานการส่งเสริมคุณธรรม ร่วมประชุม ณ ห้องประชุม อก. 1 ชั้น 2 อาคารสำนักงานปลัดกระทรวงอุตสาหกรรม
โดยที่ประชุมได้แจ้งผลประเมิน ITA กระทรวงอุตสาหกรรม ประจำปีงบประมาณ พ.ศ. 2567 โดยมีผลการประเมิน 93.85 คะแนน จัดอยู่อันดับที่ 1 จาก 21 กระทรวง และคณะอนุกรรมการฯ ได้ร่วมกันพิจารณาการประเมินองค์กรคุณธรรมของหน่วยงานระดับกองหรือเทียบเท่าในสังกัดส่วนราชการ/รัฐวิสาหกิจในกำกับกระทรวงอุตสาหกรรม ประจำปีงบประมาณ พ.ศ. 2567 พร้อมทั้งคัดเลือกองค์กรคุณธรรมต้นแบบโดดเด่นของหน่วยงานระดับกรมหรือเทียบเท่าในกำกับกระทรวงอุตสาหกรรม โดยสำนักงานเศรษฐกิจอุตสาหกรรมได้รับการคัดเลือกเป็นองค์กรคุณธรรมต้นแบบโดดเด่นประจำปีงบประมาณ พ.ศ. 2567 และร่วมกันพิจารณาเกณฑ์การคัดเลือกองค์กรคุณธรรมต้นแบบโดดเด่น รวมทั้ง "ร่าง" แผนปฏิบัติการด้านส่งเสริมคุณธรรม ประจำปีงบประมาณ พ.ศ. 2568 ของกระทรวงอุตสาหกรรม โดยมุ่งเน้นให้บุคลากรน้อมนำหลักธรรมทางศาสนา หลักปรัชญาของเศรษฐกิจพอเพียง และรักษาสืบสานวิถีวัฒนธรรมไทยที่ดีงาม ตลอดจนปฏิบัติตนตามคุณธรรมที่พึงประสงค์สำหรับสังคมไทย “พอเพียง วินัย สุจริต จิตอาสา กตัญญู” เพื่อนำไปสู่ความเป็นมนุษย์ที่สมบูรณ์ "เป็นคนดี คนเก่ง และมีคุณภาพ” ร่วมสร้างสังคมไทยเป็นสังคมคุณธรรมอย่างยั่งยืน

ที่มา : https://www.thaigov.go.th/news/contents/details/86782