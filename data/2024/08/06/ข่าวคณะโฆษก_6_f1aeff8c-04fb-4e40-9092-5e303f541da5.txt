รัฐบาลไทย-ข่าวทำเนียบรัฐบาล-​ครม. อนุมัติแต่งตั้ง ขรก. พลเรือนสามัญให้ดำรงตำแหน่งประเภทนักบริหารระดับสูงของ อว. และ มท.


วันอังคารที่ 6 สิงหาคม 2567
06/08/2567
พิมพ์
​ครม. อนุมัติแต่งตั้ง ขรก. พลเรือนสามัญให้ดำรงตำแหน่งประเภทนักบริหารระดับสูงของ อว. และ มท.
​ครม. อนุมัติแต่งตั้ง ขรก. พลเรือนสามัญให้ดำรงตำแหน่งประเภทนักบริหารระดับสูงของ อว. และ มท.
วันนี้ (6 สิงหาคม 2567) นายชัย วัชรงค์ โฆษกประจำสำนักนายกรัฐมนตรี เปิดเผยว่า ที่ประชุมคณะรัฐมนตรี (6 สิงหาคม 2567) มีมติอนุมัติแต่งตั้งข้าราชการพลเรือนสามัญให้ดำรงตำแหน่งประเภทนักบริหารระดับสูงของกระทรวงการอุดมศึกษา วิทยาศาสตร์ วิจัยและนวัตกรรม (อว.) และกระทรวงมหาดไทย (มท.) ดังนี้
1. คณะรัฐมนตรีมีมติอนุมัติตามที่กระทรวงการอุดมศึกษา วิทยาศาสตร์ วิจัยและนวัตกรรม เสนอแต่งตั้ง นายศุภชัย ปทุมนากุล ข้าราชการพลเรือนสามัญ ตำแหน่ง รองปลัดกระทรวง สำนักงานปลัดกระทรวง ให้ดำรงตำแหน่ง ปลัดกระทรวง สำนักงานปลัดกระทรวง กระทรวงการอุดมศึกษา วิทยาศาสตร์ วิจัยและนวัตกรรม เพื่อทดแทนผู้ดำรงตำแหน่งที่จะเกษียณอายุราชการ ตั้งแต่วันที่ 1 ตุลาคม 2567 เป็นต้นไป ทั้งนี้ ตั้งแต่วันที่ทรงพระกรุณาโปรดเกล้าโปรดกระหม่อมแต่งตั้ง
2. คณะรัฐมนตรีมีมติเห็นชอบตามที่กระทรวงมหาดไทย เสนอแต่งตั้ง นายอรรษิษฐ์ สัมพันธรัตน์ ข้าราชการพลเรือนสามัญ ตำแหน่ง อธิบดีกรมการปกครอง ให้ดำรงตำแหน่ง ปลัดกระทรวง สำนักงานปลัดกระทรวง กระทรวงมหาดไทย เพื่อทดแทนผู้ดำรงตำแหน่งที่จะเกษียณอายุราชการ ตั้งแต่วันที่ 1 ตุลาคม 2567 เป็นต้นไป ทั้งนี้ ตั้งแต่วันที่ทรงพระกรุณาโปรดเกล้าโปรดกระหม่อมแต่งตั้ง

ที่มา : https://www.thaigov.go.th/news/contents/details/86758