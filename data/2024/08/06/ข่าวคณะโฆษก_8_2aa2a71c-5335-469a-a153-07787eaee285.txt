รัฐบาลไทย-ข่าวทำเนียบรัฐบาล-ครม. อนุมัติหลักการร่างกฎกระทรวงกําหนดให้ผลิตภัณฑ์อุตสาหกรรมลวดชุบแข็งและอบคืนตัวสําหรับคอนกรีตอัดแรงต้องเป็นไปตามมาตรฐาน 


วันอังคารที่ 6 สิงหาคม 2567
06/08/2567
พิมพ์
ครม. อนุมัติหลักการร่างกฎกระทรวงกําหนดให้ผลิตภัณฑ์อุตสาหกรรมลวดชุบแข็งและอบคืนตัวสําหรับคอนกรีตอัดแรงต้องเป็นไปตามมาตรฐาน
ครม.อนุมัติหลักการร่างกฎกระทรวงกําหนดให้ผลิตภัณฑ์อุตสาหกรรมลวดชุบแข็งและอบคืนตัวสําหรับคอนกรีตอัดแรงต้องเป็นไปตามมาตรฐาน
วันนี้ (6 สิงหาคม 2567) นายคารม พลพรกลาง รองโฆษกประจำสำนักนายกรัฐมนตรี เปิดเผยว่า คณะรัฐมนตรีอนุมัติหลักการร่างกฎกระทรวงกําหนดให้ผลิตภัณฑ์อุตสาหกรรมลวดชุบแข็งและอบคืนตัวสําหรับคอนกรีต อัดแรงต้องเป็นไปตามมาตรฐาน พ.ศ. .... ตามที่กระทรวงอุตสาหกรรม (อก.) เสนอ โดยเป็นการกําหนดให้ผลิตภัณฑ์อุตสาหกรรมลวดชุบแข็ง และอบคืนตัวสําหรับคอนกรีตอัดแรงต้องเป็นไปตามมาตรฐาน โดยเป็นการกําหนดมาตรฐานผลิตภัณฑ์อุตสาหกรรมบังคับขึ้นใหม่ เนื่องจากปัจจุบันมีการใช้ผลิตภัณฑ์อุตสาหกรรมลวดชุบแข็ง และอบคืนตัวสําหรับคอนกรีตอัดแรงอย่างแพร่หลาย เพื่อให้ผลิตภัณฑ์กล่าวมีคุณภาพ และเป็นการส่งเสริมอุตสาหกรรมประเภทนี้ โดยร่างกฎกระทรวง ฯ มีสาระสําคัญ ดังนี้
1. กําหนดให้ผลิตภัณฑ์อุตสาหกรรมลวดชุบแข็งและอบคืบตัว สําหรับคอนกรีตอัดแรงต้องเป็นไปตามมาตรฐานเลขที่ มอก. 3286 – 2564 ตามประกาศ กระทรวงอุตสาหกรรม ฉบับที่ 6991 (พ.ศ. 2566) ออกตามความในพระราชบัญญัติมาตรฐาน ผลิตภัณฑ์อุตสาหกรรม พ.ศ. 2511 เรื่อง กําหนดมาตรฐานผลิตภัณฑ์อุตสาหกรรมลวดชุบแข็ง และอบกับตัวสําหรับคอนกรีตอัดแรง ลงวันที่ 21 กุมภาพันธ์ พ.ศ. 2566 และ 2. กําหนดให้มีผลใช้บังคับเมื่อพ้นกําหนด 180 วันนับแต่วันประกาศในราชกิจจานุเบกษาเป็นต้นไป
“การกําหนดให้ผลิตภัณฑ์อุตสาหกรรมลวดชุบแข็งและอบคืบตัวสําหรับคอนกรีตอัดแรงต้องเป็นไปตามมาตรฐานเลขที่ มอก. 3286 – 2564 เพื่อให้ผลิตภัณฑ์ ดังกล่าวมีคุณภาพดี และเป็นการส่งเสริมอุตสาหกรรมประเภทนี้ รวมทั้งเป็นการคุ้มครองผู้บริโภคให้มีความปลอดภัยในการใช้ผลิตภัณฑ์อุตสาหกรรมดังกล่าว ทั้งนี้ ผู้ทํา หรือ ผู้นําเข้า ผลิตภัณฑ์อุตสาหกรรม จะต้องได้รับใบอนุญาตทําหรือนําเข้าผลิตภัณฑ์อุตสาหกรรมดังกล่าว ตามมาตรา 20 หรือมาตรา 21 แห่งพระราชบัญญัติมาตรฐานผลิตภัณฑ์อุตสาหกรรม พ.ศ. 2511 ซึ่งแก้ไขเพิ่มเติมโดยพระราชบัญญัติมาตรฐานผลิตภัณฑ์อุตสาหกรรม (ฉบับที่ 4) พ.ศ. 2562 และผู้จําหน่ายจะต้องจําหน่ายผลิตภัณฑ์อุตสาหกรรมดังกล่าวที่ได้รับใบอนุญาต และเป็นไปตามมาตรฐาน” นายคารม กล่าว

ที่มา : https://www.thaigov.go.th/news/contents/details/86760