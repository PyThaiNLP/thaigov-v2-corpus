รัฐบาลไทย-ข่าวทำเนียบรัฐบาล-กรุงไทย จัดใหญ่ขนโปรฯ การเงินบุกอีสาน ในงาน Money Expo โคราช


วันอังคารที่ 6 สิงหาคม 2567
06/08/2567
พิมพ์
กรุงไทย จัดใหญ่ขนโปรฯ การเงินบุกอีสาน ในงาน Money Expo โคราช
ธนาคารกรุงไทยบุกภาคอีสาน ในงานมหกรรมการเงินโคราช ครั้งที่ 18 (Money Expo KORAT 2024) ภายใต้แนวคิด “Empowering Tomorrow พลิกการเงินดิจิทัล สู่อนาคต” ณ เอ็มซีซี ฮอลล์ เดอะมอลล์โคราช ระหว่างวันที่ 9 -11 สิงหาคม 2567
ธนาคารกรุงไทย มุ่งมั่นพัฒนาผลิตภัณฑ์และบริการทางการเงิน ยกระดับคุณภาพชีวิตของลูกค้าทุกกลุ่ม เดินหน้าคัดสรรผลิตภัณฑ์ทางการเงิน พร้อมโปรโมชันสุดพิเศษ บุกภาคอีสาน ในงานมหกรรมการเงินโคราช ครั้งที่ 18 (Money Expo KORAT 2024) ภายใต้แนวคิด “Empowering Tomorrow พลิกการเงินดิจิทัล สู่อนาคต” ณ เอ็มซีซี ฮอลล์ เดอะมอลล์โคราช ระหว่างวันที่ 9 -11 สิงหาคม 2567 เพื่อให้ลูกค้า ประชาชนและผู้ประกอบธุรกิจในพื้นที่และจังหวัดใกล้เคียงเข้าถึงบริการทางการเงินอย่างครบวงจร
ภายในงาน ธนาคารสนับสนุนการออมเพื่อสร้างความมั่นคงทางการเงิน ด้วย เงินฝาก Krungthai NEXT Savings ฝากตั้งแต่บาทแรกถึง 2 ล้านบาท รับดอกเบี้ยสูง 1.5% ต่อปี เมื่อเปิดบัญชีผ่านแอปพลิเคชัน Krungthai NEXT สมัครบัตรเดบิตกรุงไทย รับส่วนลดค่าธรรมเนียมการออกบัตร สูงสุด 600 บาท พิเศษบัตรเดบิตกรุงไทย อัลตร้า แคร์ นครราชสีมา เอาใจคนในพื้นที่ด้วยลวดลายอัตลักษณ์ประจำจังหวัด
ส่งเสริมการสร้างความมั่นคงในชีวิต ด้วย สินเชื่อที่อยู่อาศัย สินเชื่อบ้านดอกโดนใจ อัตราดอกเบี้ยพิเศษ คงที่ 3 ปี เริ่มต้นปีแรก 1.99% ต่อปี* วงเงินกู้สูงสุด 100% กู้ได้นานสูงสุด 40 ปี (อัตราดอกเบี้ยที่แท้จริงตลอดอายุสัญญาอยู่ระหว่าง 5.24% - 5.43% ต่อปี)  สินเชื่อกรุงไทยบ้านแลกเงิน เปลี่ยนบ้านเป็นเงิน ช่วยแบ่งเบาภาระ ดอกเบี้ยพิเศษ คงที่ 3 ปี เริ่มต้นปีแรก 4.50% ต่อปี* วงเงินกู้สูงสุด 20 ล้านบาท กู้ได้นานสูงสุด 30 ปี (อัตราดอกเบี้ยที่แท้จริงตลอดอายุสัญญาอยู่ระหว่าง 6.34% - 6.66% ต่อปี) โดยอัตราดอกเบี้ย MLR อยู่ที่ 7.05% ต่อปี (ณ วันที่ 20 พ.ย. 66) อัตราดอกเบี้ยลอยตัวสามารถเปลี่ยนแปลงเพิ่มขึ้นหรือลดลงได้ ดูรายละเอียดเพิ่มเติมและการคำนวณได้ที่ www.krungthai.com เงื่อนไขและเกณฑ์การพิจารณาสินเชื่อเป็นไปตามที่ธนาคารกำหนด
เสริมสภาพคล่องผู้ประกอบการ ด้วย สินเชื่อ SME วงเงินสูง x3 ให้วงเงินสูงถึง 3 เท่า ของมูลค่าหลักประกัน กรณีไม่มีหลักประกันกู้ได้สูงสุด 3 ล้านบาท สินเชื่อ SME ไซส์เล็ก สำหรับร้านค้ารายย่อย ให้วงเงินสูงสุด 3 ล้านบาท ไม่ใช้หลักทรัพย์ค้ำประกัน
ทรัพย์สินพร้อมขาย Krungthai NPA Mid Year Sale จัดลดราคาครั้งใหญ่ สูงสุด 55% กว่า 3,000 รายการ มูลค่ารวมกว่า 12,000 ล้านบาท ตั้งแต่วันนี้ถึง 15 กันยายน 2567 และ Krungthai NPA เหมาเหมา ซื้อสินทรัพย์ราคาพิเศษ เมื่อเหมาทรัพย์ตั้งแต่ 3 รายการขึ้นไป ซื้อที่อยู่อาศัย ราคาไม่เกิน 3 ล้านบาท รับสิทธิลดค่าธรรมเนียมโอนบ้าน เหลือ 1% พร้อมลดค่าจดจำนองเหลือ 0.01% เงื่อนไขตามมาตรการภาครัฐ
ด้านการวางแผนเพื่อสุขภาพและการลงทุน ภายในงานยังมี บูธตรวจสุขภาพกรุงไทย-แอกซ่า ประกันชีวิต   และสิทธิพิเศษ เมื่อซื้อผลิตภัณฑ์ประกันชีวิตภายในงาน กรมธรรม์ที่นำส่งและอนุมัติภายในวันที่ 9-11 สิงหาคม 2567 รับของที่ระลึกร่มพับ 1 คัน เมื่อซื้อประกันภัยรถยนต์ Car Protect ประกันภัยทรัพย์สินสบายใจ หรือ ประกันภัยบ้าน  Home Beyond ของบมจ.ชับบ์สามัคคีประกันภัย เบี้ยประกันภัย 5,000 บาทขึ้นไป รับบัตร Starbucks E-Coupon มูลค่า 150 บาท เมื่อซื้อประกันภัย ออฟฟิศซินโดรม สมาร์ทแคร์ เบี้ยประกันภัย 5,000 บาทขึ้นไป ซื้อผลิตภัณฑ์ประกันวินาศภัยของ บมจ.ทิพยประกันภัย เบี้ยประกันภัย 5,000 บาทขึ้นไป รับ TIP Shopping Bag โปรโมชันเปิดบัญชีซื้อขายหลักทรัพย์ KTX ผ่านแอปพลิเคชัน Krungthai NEXT และมียอดเทรดครบ 50,000 บาท ภายใน 30 วัน รับ Tops e-Voucher มูลค่า 200 บาท ลงทุนภายในงาน ตั้งแต่ 400,000 บาทขึ้นไป  รับกระเป๋าถืออเนกประสงค์ เปิดบัญชีเงินฝาก Krungthai Care Savings ขั้นต่ำ 1,000 บาท คุ้มครองอุบัติเหตุ 24 ชั่วโมงทั่วโลก 25 เท่า ของยอดเงินฝากคงเหลือ สูงสุด 2.5 ล้านบาท รับประกันภัยโดย บมจ.กรุงไทยพานิชประกันภัย สมัครบัตรเครดิต KTC รับบัตรกำนัล Starbucks มูลค่า 200 บาท
ธนาคารกรุงไทย ดำเนินการตามมาตรการการให้สินเชื่ออย่างรับผิดชอบและเป็นธรรม (Responsible Lending)  ของธนาคารแห่งประเทศไทย พร้อมให้ความรู้สร้างวินัยทางการเงิน กู้เท่าที่จำเป็นและชำระคืนไหว เพื่อเสริมสร้าง ภูมิคุ้มกันทางการเงินอย่างยั่งยืน

ที่มา : https://www.thaigov.go.th/news/contents/details/86774