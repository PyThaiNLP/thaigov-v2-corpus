รัฐบาลไทย-ข่าวทำเนียบรัฐบาล-รมว.ประเสริฐ นำคณะผู้บริหารกระทรวงดีอี ร่วมพิธีวางพานพุ่มฯ พระบรมราชานุสาวรีย์พระบาทสมเด็จพระจุลจอมเกล้าเจ้าอยู่หัว เนื่องในวันสื่อสารแห่งชาติ 2567


วันอาทิตย์ที่ 4 สิงหาคม 2567
รมว.ประเสริฐ นำคณะผู้บริหารกระทรวงดีอี ร่วมพิธีวางพานพุ่มฯ พระบรมราชานุสาวรีย์พระบาทสมเด็จพระจุลจอมเกล้าเจ้าอยู่หัว เนื่องในวันสื่อสารแห่งชาติ 2567
รมว.ประเสริฐ นำคณะผู้บริหารกระทรวงดีอี ร่วมพิธีวางพานพุ่มฯ พระบรมราชานุสาวรีย์พระบาทสมเด็จพระจุลจอมเกล้าเจ้าอยู่หัว เนื่องในวันสื่อสารแห่งชาติ 2567
วันนี้ (4 สิงหาคม 2567) นายประเสริฐ จันทรรวงทอง รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เป็นประธานในพิธีวางพานพุ่มถวายราชสักการะ พระบรมราชานุสาวรีย์ พระบาทสมเด็จพระปรมินทรมหาจุฬาลงกรณ์ พระจุลจอมเกล้าเจ้าอยู่หัว เนื่องในวันสื่อสารแห่งชาติ ประจำปี 2567 เพื่อน้อมรำลึกถึงพระกรุณาธิคุณของพระองค์ท่านที่ทรงประกอบพระราชกรณียกิจที่สำคัญอันเป็นประโยชน์ต่อประเทศชาติ โดยเฉพาะด้านสื่อสาร โดยมี ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดีอี คณะผู้บริหาร หัวหน้าหน่วยงานในสังกัด และเจ้าหน้าที่กระทรวงดีอี พร้อมด้วย ศาสตราจารย์คลินิก นพ.สรณ บุญใบชัยพฤกษ์ ประธานกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.) เป็นประธานร่วม และผู้บริหารพร้อมพนักงานสำนักงาน กสทช. เข้าร่วมพิธี ณ บริเวณลานหน้าอาคารอำนวยการ กสทช.
ทั้งนี้หน่วยงานในสังกัดที่เข้าร่วมพิธี ได้แก่ กรมอุตุนิยมวิทยา, สำนักงานสถิติแห่งชาติ, สำนักงานคณะกรรมการดิจิทัลเพื่อเศรษฐกิจและสังคมแห่งชาติ, บริษัท โทรคมนาคมแห่งชาติ จำกัด (มหาชน), บริษัท ไปรษณีย์ไทย จำกัด, สำนักงานส่งเสริมเศรษฐกิจดิจิทัล, สำนักงานพัฒนาธุรกรรมทางอิเล็กทรอนิกส์, สำนักงานคณะกรรมการคุ้มครองข้อมูลส่วนบุคคล, สถาบันข้อมูลขนาดใหญ่ (องค์การมหาชน), กองบังคับการปราบปรามการกระทำความผิดเกี่ยวกับอาชญากรรมทางเทคโนโลยี เป็นต้น
------------------------------------------------------

ที่มา : https://www.thaigov.go.th/news/contents/details/86670