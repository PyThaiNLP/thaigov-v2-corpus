รัฐบาลไทย-ข่าวทำเนียบรัฐบาล-นายกฯ ขอบคุณทุกความร่วมมือในการช่วยอำนวยความสะดวกประชาชนลงทะเบียนรับสิทธิ์ Digital Wallet ซึ่งมียอด จุดบริการอำนวยความสะดวก ถึงกว่า 6000 แห่งทั่วประเทศ 


วันอาทิตย์ที่ 4 สิงหาคม 2567
04/08/2567
พิมพ์
นายกฯ ขอบคุณทุกความร่วมมือในการช่วยอำนวยความสะดวกประชาชนลงทะเบียนรับสิทธิ์ Digital Wallet ซึ่งมียอด จุดบริการอำนวยความสะดวก ถึงกว่า 6000 แห่งทั่วประเทศ
นายกฯ ขอบคุณทุกความร่วมมือในการช่วยอำนวยความสะดวกประชาชนลงทะเบียนรับสิทธิ์ Digital Wallet ซึ่งมียอด จุดบริการอำนวยความสะดวก ถึงกว่า 6000 แห่งทั่วประเทศ
วันนี้ (4 สิงหาคม 2567) นายชัย วัชรงค์ โฆษกประจำสำนักนายกรัฐมนตรี เปิดเผยว่า นายเศรษฐา ทวีสิน นายกรัฐมนตรี ขอบคุณความร่วมมือของทุกหน่วยงาน รวมทั้งภาคเอกชน ช่วยอำนวยความสะดวกประชาชนในการลงทะเบียนรับสิทธิ์ Digital Wallet โดยข้อมูลล่าสุดมีคนลงทะเบียนตรวจสอบตัวตนแล้วกว่า 24 ล้านคน (สถานะ ) รวมทั้ง โฆษกรัฐบาลกล่าวว่า กระแสตอบรับยอดลงทะเบียนของประชาชนเป็นกำลังใจในการเดินหน้าทำงาน สู้กับเสียงคัดค้าน ด้อยค่า หวังผลทางการเมือง แต่ไม่ได้ทำให้กำลังใจของรัฐบาลลดลงเพราะมีเสียงสะท้อนที่มีค่าจากประชาชน ซึ่งขอให้ประชาชนรับฟังการประชาสัมพันธ์จากหน่วยงานรัฐบาล อย่าหลงเชื่อข่าวลวงสร้างความสับสน
โฆษกประจำสำนักนายกรัฐมนตรีระบุว่า ขณะนี้หน่วยงานจากทุกภาคส่วนร่วมอำนวยความสะดวกในการลงทะเบียนให้กับประชาชนกลุ่มผู้ที่มีสมาร์ทโฟน ที่อาจประสบปัญหา และไม่ได้รับความสะดวกเท่าที่ควร หรือต้องการความช่วยเหลือจากเดิมมีกว่า 5,000 จุด ปัจจุบัน เพิ่มเติมที่ธนาคารกรุงไทย 900 จุด รวมเป็นกว่า 6000 จุด
โดยรัฐบาลได้ร่วมกับหน่วยงานที่เกี่ยวข้อง อำนวยความสะดวกในการลงทะเบียนฯ ให้กับประชาชน โดยโฆษกประจำสำนักนายกรัฐมนตรีประชาสัมพันธ์สถานที่จุดให้บริการ (Walk – in) สอบถามข้อมูล และให้บริการรับลงทะเบียนเข้าร่วมโครงการฯ ดังนี้
- ศูนย์ดิจิทัลชุมชน จำนวน 1,722 ศูนย์ทั่วประเทศ
- ที่ทำการไปรษณีย์ จำนวน 1,200 แห่ง ทั่วประเทศ (ยกเว้น ไปรษณีย์อนุญาต (เอกชน) และร้านค้าให้บริการ)
- ธนาคารออมสิน 1,047 แห่ง ทั่วประเทศ
- ธนาคารเพื่อการเกษตรและสหกรณ์การเกษตร (ธ.ก.ส.) จำนวน 1,238 แห่งทั่วประเทศ
- ธนาคารกรุงไทย จำนวน 900 แห่ง ทั่วประเทศ
ทั้งนี้ กระทรวงดิจิทัลเพื่อเศรษฐกิจและสังคท (ดีอี) กระทรวงการคลัง และหน่วยงานที่เกี่ยวข้อง ได้จัดเตรียมเจ้าหน้าที่ให้บริการอำนวยความสะดวกประชาชนตลอดเวลาทำการ ส่วนพี่น้องประชาชนกลุ่มผู้ที่ไม่มีสมาร์ทโฟน ซึ่งจะเปิดให้ลงทะเบียนเข้าร่วมโครงการฯ ตั้งแต่วันที่ 15 กันยายน – 1 ตุลาคม 2567 โดยรัฐบาลจะมีการแจ้งวิธีการลงทะเบียนและจุดให้บริการอย่างเป็นทางการต่อไป

ที่มา : https://www.thaigov.go.th/news/contents/details/86666