รัฐบาลไทย-ข่าวทำเนียบรัฐบาล-ดร.ณมาณิตา ผู้ช่วย รมว.กษ. ตรวจเยี่ยมจุดรับซื้อปลาหมอคางดำ จ.สมุทรสาคร 2วัน รับซื้อแล้ว 21,000 กก. 


วันเสาร์ที่ 3 สิงหาคม 2567
ดร.ณมาณิตา ผู้ช่วย รมว.กษ. ตรวจเยี่ยมจุดรับซื้อปลาหมอคางดำ จ.สมุทรสาคร 2วัน รับซื้อแล้ว 21,000 กก.
ดร.ณมาณิตา ผู้ช่วย รมว.กษ. ตรวจเยี่ยมจุดรับซื้อปลาหมอคางดำ จ.สมุทรสาคร 2วัน รับซื้อแล้ว 21,000 กก. ส่วนใหญ่เป็นปลาไซส์เล็กจากบ่อเลี้ยงมากกว่าปลาจากแหล่งน้ำสาธารณะ
ดร.ณมาณิตา กลับบ้านเกาะ ผู้ช่วยรัฐมนตรีว่าการกระทรวงเกษตรและสหกรณ์ พร้อมด้วยนายเผดิม รอดอินทร์ ประมงจังหวัดสมุทรสาคร และเจ้าหน้าที่สำนักงานประมงจังหวัดสมุทรสาคร ลงพื้นที่ตรวจเยี่ยมจุดรวบรวมปลาหมอคางดำ ในพื้นที่จังหวัดสมุทรสาคร  ณ บริเวณแพนายวิชาญ เหล็กดี ม.2 ริมคลองพิยาลงกรณ์ ต.บางหญ้าแพรก อ.เมืองสมุทรสาคร จ.สมุทรสาคร
ดร.ณมาณิตา กล่าวว่า ร้อยเอก ธรรมนัส พรหมเผ่า รัฐมนตรีว่าการกระทรวงเกษตรและสหกรณ์ ได้มอบหมายให้ติดตามการปฏิบัติการกำจัดปลาหมอคางดำเร่งด่วน ตามที่กรมประมงได้มีการจัดตั้งจุดรับซื้อขึ้นทุกจังหวัดที่มีการแพร่ระบาดของปลาหมอคางดำ จํานวน 73 จุด กำหนดราคารับซื้อที่กิโลกรัมละ 15 บาท รวบรวมไปให้สถานีพัฒนาที่ดินแต่ละพื้นที่ผลิตเป็นน้ําหมักชีวภาพ ส่งมอบให้การยางแห่งประเทศไทยนําไปแจกจ่ายแก่เกษตรกรในโครงการแปลงใหญ่ใช้ในพื้นที่สวนยางกว่า 200,000 ไร่ โดยเปิดจุดรับซื้อปลาหมอคางดํา ตั้งแต่วันที่ 1 สิงหาคม 2567 เป็นต้นมา ในพื้นที่จังหวัดสมุทรสาคร มีผู้สมัครเข้าร่วมเป็นผู้รวบรวมปลาหมอคางดำ ตั้งจุดรับซื้อ จำนวน 10 ราย  เริ่มดำเนินการแล้ว 4 ราย ได้แก่ แพธนูทอง ม.2 ต.บางหญ้าแพรก อ.เมืองสมุทรสาคร, แพนายวิชาญ เหล็กดี ม.2 ต.บางหญ้าแพรก อ.เมืองสมุทรสาคร, แพมิตร (นางจารุจันทร์ จารวิไพบูลย์)  ม.2 ต.บางหญ้าแพรก อ.เมืองสมุทรสาคร และ แพนางสาวสุจิตรา จินดาวา (ผึ้งกะปิมหาชัย)  ม.1 ต.บางกระเจ้า อ.เมืองสมุทรสาคร
ผลการดำเนินงานวันแรก (1 ส.ค.67) แพรับซื้อราคากิโลกรัมละ 15 บาท  รวบรวมปลาหมอคางดำได้จำนวน 5,000 กิโลกรัม  ในวันที่สอง (2 ส.ค.67) รวบรวมปลาหมอคางดำได้ จำนวน 16,000 กิโลกรัม  โดยมีเจ้าหน้าที่จากสำนักงานประมงจังหวัดสมุทรสาครมาตรวจสอบการชั่งน้ำหนักที่ต้นทาง ออกเอกสารรับรองให้กับแพก่อนจะลำเลียงขนส่งไปให้สถานีพัฒนาที่ดินสมุทรสาคร และโรงงานผลิตน้ำหมักชีวภาพของการยางแห่งประเทศไทย ที่จังหวัดกาญจนบุรี  ซึ่งมีข้อสังเกตุว่า ปลาหมอคางดำที่รวบรวมได้ในสองวันนี้ มีปลาหมอคางดำจากนอกพื้นที่/เขตติดต่อ นำมาขายที่จุดรับซื้อในจังหวัดสมุทรสาคร และส่วนใหญ่เป็นปลาขนาดเล็กที่ได้มาจากบ่อเลี้ยงกุ้งเลี้ยงปลาธรรมชาติของเกษตรกรเป็นจำนวนมากกว่าปลาหมอคางดำจากแหล่งน้ำสาธารณะอีกด้วย

ที่มา : https://www.thaigov.go.th/news/contents/details/86659