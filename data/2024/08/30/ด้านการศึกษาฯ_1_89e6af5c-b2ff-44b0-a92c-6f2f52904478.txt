รัฐบาลไทย-ข่าวทำเนียบรัฐบาล-พิธีเปิดการประชุมรัฐมนตรีศึกษาอาเซียนฯ สุดยิ่งใหญ่ โชว์พลิกโฉมสู่ดิจิทัล แปลก อลังการ มาตรฐานสากล 


วันศุกร์ที่ 30 สิงหาคม 2567
30/08/2567
พิมพ์
พิธีเปิดการประชุมรัฐมนตรีศึกษาอาเซียนฯ สุดยิ่งใหญ่ โชว์พลิกโฉมสู่ดิจิทัล แปลก อลังการ มาตรฐานสากล
ศธ. จัดพิธีเปิดการประชุมรัฐมนตรีด้านการศึกษาอาเซียน ครั้งที่ 13 โดยนำเหล่าคณะ รมว.ศธ. หัวหน้าคณะผู้แทน เจ้าหน้าที่อาวุโส จากประเทศสมาชิกอาเซียนและภาคีเครือข่าย รองเลขาธิการอาเซียนฯ และผู้ชมนับหมื่น สัมผัสประสบการณ์อลังการ ณ สนามช้างอารีน่า บุรีรัมย์
กระทรวงศึกษาธิการไทย จัดพิธีเปิดการประชุมรัฐมนตรีด้านการศึกษาอาเซียน ครั้งที่ 13 และการประชุมที่เกี่ยวข้อง สุดยิ่งใหญ่ โดยนำเหล่าคณะรัฐมนตรีว่าการกระทรวงศึกษาธิการ หัวหน้าคณะผู้แทน เจ้าหน้าที่อาวุโส จากประเทศสมาชิกอาเซียนและประเทศภาคีเครือข่าย ตลอดจนนายเอกภาพ พันธวงศ์ รองเลขาธิการอาเซียนฯ และผู้ชมบนอัฒจันทร์ที่สวมเสื้อเหลืองนับหมื่นคน มาสัมผัสประสบการณ์ แปลก อลังการ มาตรฐานสากล ณ สนามช้างอารีน่า จังหวัดบุรีรัมย์
โดยการแสดงเปิดด้วยเพลงประจำภูมิภาคอาเซียน ต่อด้วย เพลงชาติไทย จากนั้นเปิดวีดีทัศน์โชว์ภาพความร่วมมือและการผนึกกำลัง สู่ การพลิกโฉมการศึกษาสู่ยุคดิจิทัล และอนาคตที่ยั่งยืน พร้อมเข้าสู่การแสดงชุด "Welcome to Thailand” โดยโรงเรียนประโคนชัย การบรรเลงเพลง ASEAN ร่วมใจ และที่นี่บุรีรัมย์ โดยวงออเครสต้าคนบุรีรัมย์ ตามมาด้วย พลตำรวจเอก เพิ่มพูน ชิดชอบ รัฐมนตรีว่าการกระทรวงศึกษาธิการ กล่าวเปิดการประชุมอย่างเป็นทางการ ก่อนที่จะปิดท้ายด้วยการถ่ายภาพหมู่การจับมือโดยการไขว้มือแบบอาเซียน (ASEAN WAY)

ที่มา : https://www.thaigov.go.th/news/contents/details/87593