รัฐบาลไทย-ข่าวทำเนียบรัฐบาล-“ทปษ.บุญสิงห์” เป็นประธานการประชุมหารือร่วมกับชุมนุมสหกรณ์ออมทรัพย์รัฐวิสาหกิจ เพื่อหาแนวทางส่งเสริมการสร้างความเข้มแข็งกลุ่มสหกรณ์


วันศุกร์ที่ 30 สิงหาคม 2567
“ทปษ.บุญสิงห์” เป็นประธานการประชุมหารือร่วมกับชุมนุมสหกรณ์ออมทรัพย์รัฐวิสาหกิจ เพื่อหาแนวทางส่งเสริมการสร้างความเข้มแข็งกลุ่มสหกรณ์
“ทปษ.บุญสิงห์” เป็นประธานการประชุมหารือร่วมกับชุมนุมสหกรณ์ออมทรัพย์รัฐวิสาหกิจ เพื่อหาแนวทางส่งเสริมการสร้างความเข้มแข็งกลุ่มสหกรณ์
นายบุญสิงห์ วรินทร์รักษ์ ที่ปรึกษารัฐมนตรีว่าการกระทรวงเกษตรและสหกรณ์ ได้รับมอบจากร้อยเอก ธรรมนัส พรหมเผ่า รัฐมนตรีว่าการกระทรวงเกษตรและสหกรณ์ เป็นประธานการประชุมหารือและรับฟังข้อเรียกร้องชะลอการนำร่างกฎกระทรวงเสนอต่อคณะรัฐมนตรีร่วมกับชุมนุมสหกรณ์ออมทรัพย์รัฐวิสาหกิจ จำกัด (ชสร.) โดยมี นายประวัติ แดงบรรจง รองอธิบดีกรมส่งเสริมสหกรณ์ และผู้ที่เกี่ยวข้องเข้าร่วมการประชุม ณ ห้องประชุมกระทรวงเกษตรและสหกรณ์ 123
ในโอกาสนี้ ทปษ.บุญสิงห์ ได้มอบหมายกรมส่งเสริมสหกรณ์ให้มีการทบทวนหลักเกณฑ์และระเบียบการให้เงินกู้แก่สมาชิกสหกรณ์ รวมถึง (ร่าง) กฎกระทรวงการฝากเงินและการลงทุนของสหกรณ์ออมทรัพย์และสหกรณ์เครดิตยูเนี่ยน และ (ร่าง) กฎกระทรวงการฝากเงินและการลงทุนของสหกรณ์ออมทรัพย์และสหกรณ์เครดิตยูเนี่ยน ตามข้อชี้แจงความคิดเห็นของชุมนุมสหกรณ์ออมทรัพย์รัฐวิสาหกิจ จำกัด (ชสร.) เพื่อหาแนวทางการดำเนินงานด้านสหกรณ์ให้บรรลุวัตถุประสงค์ อีกทั้งเพื่อส่งเสริมการสร้างความเข้มแข็งให้แก่กลุ่มสหกรณ์อย่างแท้จริง

ที่มา : https://www.thaigov.go.th/news/contents/details/87602