รัฐบาลไทย-ข่าวทำเนียบรัฐบาล-“ปลัด พม.”  นำคณะผู้บริหาร - ขรก. - จนท.พม.  ร่วมกิจกรรมจิตอาสาบำเพ็ญประโยชน์ ปลูกต้นไม้เฉลิมพระเกียรติ "สมเด็จพระบรมราชชนนีพันปีหลวง"


วันศุกร์ที่ 30 สิงหาคม 2567
“ปลัด พม.”  นำคณะผู้บริหาร - ขรก. - จนท.พม.  ร่วมกิจกรรมจิตอาสาบำเพ็ญประโยชน์ ปลูกต้นไม้เฉลิมพระเกียรติ "สมเด็จพระบรมราชชนนีพันปีหลวง"
“ปลัด พม.”  นำคณะผู้บริหาร - ขรก. - จนท.พม.  ร่วมกิจกรรมจิตอาสาบำเพ็ญประโยชน์ ปลูกต้นไม้เฉลิมพระเกียรติ "สมเด็จพระบรมราชชนนีพันปีหลวง"
วันที่ 30 สิงหาคม 2567  นายอนุกูล ปีดแก้ว ปลัดกระทรวงการพัฒนาสังคมและความมั่นคงของมนุษย์ (ปลัด พม.) นำคณะผู้บริหาร ข้าราชการ และเจ้าหน้าที่ในสังกัดสำนักงานปลัดกระทรวงการพัฒนาสังคมและความมั่นคงของมนุษย์ และหน่วยงานทีม พม.หนึ่งเดียว จังหวัดปทุมธานี ร่วมกิจกรรมจิตอาสาบำเพ็ญประโยชน์ การปลูกต้นไม้เฉลิมพระเกียรติ เนื่องในโอกาสวันเฉลิมพระชนมพรรษา สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง 12 สิงหาคม 2567 เพื่อถวายเป็นพระราชกุศล และสืบสานพระราชปณิธานอันแน่วแน่ ของใต้ฝ่าละอองธุลีพระบาท ณ สถาบันพระประชาบดี อำเภอธัญบุรี จังหวัดปทุมธานี
นายอนุกูล กล่าวว่า ข้าพระพุทธเจ้า นายอนุกูล ปีดแก้ว ปลัดกระทรวงการพัฒนาสังคมและความมั่นคงของมนุษย์ (ปลัด พม.) พร้อมด้วย ผู้บริหาร บุคลากรจิตอาสาพระราชทาน และบุคลากรทั่วไป ในสังกัดสำนักงานปลัดกระทรวงการพัฒนาสังคมและความมั่นคงของมนุษย์ และหน่วยงาน พม.หนึ่งเดียว ในเขตพื้นที่จังหวัดปทุมธานี ที่มาร่วมชุมนุมโดยพร้อมเพรียงกัน ณ ที่นี้ ล้วนสำนึกและซาบซึ้งในพระมหากรุณาธิคุณอย่างหาที่สุดมิได้ของใต้ฝ่าละอองธุลีพระบาท ที่ทรงพระราชวิริยะอุตสาหะ ปฏิบัติบำเพ็ญพระราชกรณียกิจนานัปการ เพื่อบำบัดทุกข์บำรุงสุขแก่อาณาประชาราษฎร์ ด้วยพระปรีชาสามารถ และด้วยสายพระเนตรอันยาวไกล ได้ทรงพระกรุณาริเริ่มโครงการต่างๆ หลากหลาย อาทิ โครงการส่งเสริมศิลปาชีพ อันเป็นการส่งเสริมอาชีพให้แก่ประชาชนในพื้นที่ต่างๆ เพื่อสร้างรายได้และความมั่นคงให้กับประชาชนทุกพื้นที่ ซึ่งล้วนเป็นประโยชน์เกื้อกูลทุกสรรพสิ่งบนผืนแผ่นดินไทย รวมทั้งการอนุรักษ์และสืบทอดมรดกศิลปวัฒนธรรม อันเป็นภูมิปัญญาที่ล้ำค่าในท้องถิ่นต่างๆ ของไทย ให้ดำรงอยู่อย่างยั่งยืน ตกทอดถึงอนุชนในชาติสืบต่อไป
นายอนุกูล กล่าวเพิ่มเติมว่า สำหรับกิจกรรมวันนี้ สำนักงานปลัดกระทรวงการพัฒนาสังคมและความมั่นคงของมนุษย์ และหน่วยงาน พม.หนึ่งเดียว ในเขตพื้นที่จังหวัดปทุมธานี ได้น้อมนำแนวพระราโชบายของพระบาทสมเด็จพระเจ้าอยู่หัว โดยนำกำลังพลจิตอาสาพระราชทาน และบุคลากรทั่วไปในสังกัด ร่วมกิจกรรมจิตอาสาบำเพ็ญประโยชน์ ด้วยการปลูกต้นไม้เฉลิมพระเกียรติ เนื่องในโอกาสวันเฉลิมพระชนมพรรษา สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง 12 สิงหาคม 2567 เพื่อถวายเป็นพระราชกุศล และสืบสานพระราชปณิธานอันแน่วแน่ของใต้ฝ่าละอองธุลีพระบาท ที่ทรงมีพระราชปรารถนาให้พสกนิกร มีวิถีการดำเนินชีวิตที่ดีและมีความสุขสืบไป
#ข่าวพม #พม #ศรส #esshelpme #1300  #พมพอใจให้ทุกวัยพึงพอใจในพม #พมหนึ่งเดียว #ปลูกต้นไม้ #เฉลิมพระเกียรติ #12สิงหาคม2567

ที่มา : https://www.thaigov.go.th/news/contents/details/87606