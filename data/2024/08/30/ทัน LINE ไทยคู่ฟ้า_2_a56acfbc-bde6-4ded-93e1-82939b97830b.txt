รัฐบาลไทย-ข่าวทำเนียบรัฐบาล-ปรับเพดานช่วยค่าครองชีพ ยกระดับรายได้เจ้าหน้าที่รัฐ-ทหารกองประจำการ


วันศุกร์ที่ 30 สิงหาคม 2567
ปรับเพดานช่วยค่าครองชีพ ยกระดับรายได้เจ้าหน้าที่รัฐ-ทหารกองประจำการ
......
ปรับเพดานช่วยค่าครองชีพ ยกระดับรายได้เจ้าหน้าที่รัฐ-ทหารกองประจำการ
.
เว็บไซต์ราชกิจจานุเบกษา เผยแพร่ ระเบียบกระทรวงการคลังว่าด้วยการเบิกจ่ายเงินเพิ่มการครองชีพชั่วคราวของข้าราชการและลูกจ้างประจำของส่วนราชการ พ.ศ. 2567 โดยมีสาระสำคัญ เป็นการ "ปรับเพดาน" อัตราเงินเดือนที่ได้รับการช่วยค่าครองชีพ ดังนี้
- เงินเดือน หรือ ค่าจ้างขั้นสูง ที่มีสิทธิได้รับเงินเพิ่มการครองชีพชั่วคราว
จากเดิม เงินเดือนหรือค่าจ้างไม่ถึงเดือนละ 13,285 บาท เป็น ไม่ถึงเดือนละ 14,600 บาท
- เงินเดือนหรือค่าจ้างขั้นต่ำรวมกับเงินเพิ่มการครองชีพชั่วคราว
จากเดิม เงินเดือนหรือค่าจ้างเดือนละ 10,000 บาท เป็น เดือนละ 11,000 บาท
.
มีผลตั้งแต่ 1 พฤษภาคม 2567 เป็นต้นไป โดยจะมีการจ่ายย้อนหลัง
.
ทั้งนี้ เพื่อยกระดับรายได้ให้ข้าราชการ ลูกจ้างประจำ ลูกจ้างชั่วคราว และทหารกองประจำการ สามารถดำรงชีพอยู่ได้ในสภาวะเศรษฐกิจและค่าครองชีพที่เพิ่มสูงขึ้นในปัจจุบัน และเพื่อให้สอดคล้องกับการปรับอัตราเงินเดือนแรกบรรจุและการปรับเงินเดือนชดเชยผู้ได้รับผลกระทบ
.
อ่านเพิ่มเติม >> https://www.thaigov.go.th/news/contents/details/87538
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/87609