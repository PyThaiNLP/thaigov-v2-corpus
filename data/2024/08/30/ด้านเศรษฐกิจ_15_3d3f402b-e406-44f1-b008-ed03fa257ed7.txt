รัฐบาลไทย-ข่าวทำเนียบรัฐบาล-​“รองปลัดเศรษฐเกียรติฯ” เป็นประธานการประชุมเตรียมการฝ่ายไทยสำหรับการประชุมหารือด้านเกษตร สหราชอาณาจักร-ไทย ครั้งที่ 2


วันศุกร์ที่ 30 สิงหาคม 2567
​“รองปลัดเศรษฐเกียรติฯ” เป็นประธานการประชุมเตรียมการฝ่ายไทยสำหรับการประชุมหารือด้านเกษตร สหราชอาณาจักร-ไทย ครั้งที่ 2
​“รองปลัดเศรษฐเกียรติฯ” เป็นประธานการประชุมเตรียมการฝ่ายไทยสำหรับการประชุมหารือด้านเกษตร สหราชอาณาจักร-ไทย ครั้งที่ 2
นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ เป็นประธานการประชุมเตรียมการฝ่ายไทยสำหรับการประชุมหารือด้านเกษตร สหราชอาณาจักร-ไทย ครั้งที่ 2 (The 2nd Agriculture Dialogue between the United Kingdom and Thailand) โดยมีผู้แทนจากกรมปศุสัตว์ กรมประมง กรมวิชาการเกษตร สำนักงานมาตรฐานสินค้าเกษตรและอาหารแห่งชาติ และสำนักการเกษตรต่างประเทศ เข้าร่วม ณ ห้องประชุมสำนักการเกษตรต่างประเทศ และผ่านระบบทางไกล โดยที่ประชุมได้ร่วมกันพิจารณาจัดทำประเด็นหารือฝ่ายไทย ทั้งประเด็นในด้านการค้าและด้านวิชาการ ระหว่างสหราชอาณาจักรและไทย โดยมีหัวข้อการหารือ ได้แก่ การแลกเปลี่ยนนโยบาย (Policy Exchange Update) ความคืบหน้าการเปิดตลาด (Market Access Issues) ความร่วมมือด้านวิชาการ และประเด็นที่หน่วยงานที่เกี่ยวข้องประสงค์ให้เสนอดำเนินการภายใต้กรอบความร่วมมือสหราชอาณาจักร – ไทย
ทั้งนี้ การประชุมหารือด้านการเกษตร ครั้งที่ 2 ระหว่าง สหราชอาณาจักร – ไทย มีกำหนดจัดขึ้นในวันที่ 5 กันยายน 2567 เวลา 14.30 น. ณ สถานเอกอัครราชทูตสหราชอาณาจักร ประจำประเทศไทย

ที่มา : https://www.thaigov.go.th/news/contents/details/87624