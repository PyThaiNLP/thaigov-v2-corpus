รัฐบาลไทย-ข่าวทำเนียบรัฐบาล-กระทรวง​ยุติธรรม​ โดยกรมราชทัณฑ์ จับมือ สมาพันธ์เอสเอ็มอีไทย สถาบันคุณวุฒิวิชาชีพ และ บริษัท ทีวีดี โฮลดิ้งส์ จำกัด MOU การพัฒนาผู้ต้องราชทัณฑ์ด้วยระบบคุณวุฒิวิชาชีพเพื่อการมีงานทำ


วันพฤหัสบดีที่ 29 สิงหาคม 2567
29/08/2567
พิมพ์
กระทรวง​ยุติธรรม​ โดยกรมราชทัณฑ์ จับมือ สมาพันธ์เอสเอ็มอีไทย สถาบันคุณวุฒิวิชาชีพ และ บริษัท ทีวีดี โฮลดิ้งส์ จำกัด MOU การพัฒนาผู้ต้องราชทัณฑ์ด้วยระบบคุณวุฒิวิชาชีพเพื่อการมีงานทำ
กระทรวง​ยุติธรรม​ โดยกรมราชทัณฑ์ จับมือ สมาพันธ์เอสเอ็มอีไทย สถาบันคุณวุฒิวิชาชีพ และ บริษัท ทีวีดี โฮลดิ้งส์ จำกัด จัดทำ MOU “การพัฒนาผู้ต้องราชทัณฑ์ด้วยระบบคุณวุฒิวิชาชีพเพื่อการมีงานทำ” พร้อมเปิดโครงการ “เปิดบ้านสร้างงานสร้างอาชีพ”
ในวันพฤหัสบดีที่ ๒๙ สิงหาคม ๒๕๖๗ เวลา ๐๙.๓๐ น. รัฐมนตรี​ว่าการ​กระทรวง​ยุติธรรม​ มอบหมาย​ให้ นายสมบูรณ์ ม่วงกล่ำ ที่ปรึกษารัฐมนตรีว่าการกระทรวงยุติธรรม เป็นประธานในพิธีลงนามบันทึกข้อตกลงความร่วมมือ “การพัฒนาผู้ต้องราชทัณฑ์ด้วยระบบคุณวุฒิวิชาชีพเพื่อการมีงานทำ” พร้อมเปิดโครงการ “เปิดบ้านสร้างงานสร้างอาชีพ” โดยมี นางจิรภา สินธุนาวา รองปลัดกระทรวงยุติธรรม และเจ้าหน้าที่ที่เกี่ยวข้อง เข้าร่วม ณ โรงแรม Best Western Plus Wanda Grand จังหวัดนนทบุรี
โดยนายสหการณ์ เพ็ชรนรินทร์ อธิบดีกรมราชทัณฑ์ และนายชาญ วชิรเดช รองอธิบดีกรมราชทัณฑ์ ฝ่ายพัฒนา ได้ร่วมลงนามกับ นายวรสิทธิ์ ลีลาบูรณพงศ์ ประธานเจ้าหน้าที่บริหารกลุ่มบริษัท ทีวีดี โฮลดิ้งส์ จำกัด (มหาชน) นางสาวจุลลดา มีจุล ผู้อำนวยการสถาบันคุณวุฒิวิชาชีพ นายแสงชัย ธีรกุลวาณิช ประธานสมาพันธ์เอสเอ็มอีไทย นางสาวณฐา จันทนู รองผู้อำนวยการสถาบันคุณวุฒิวิชาชีพ นายนรเทพ บุญเก็บ เลขาธิการสมาพันธ์เอสเอ็มอีไทย ในบันทึกข้อตกลงความร่วมมือฯ ดังกล่าว ซึ่งเป็นนโยบายของพันตำรวจเอก ทวี สอดส่อง รัฐมนตรีว่าการกระทรวงยุติธรรม ในเรื่อง“ความร่วมมือระหว่างภาครัฐและธุรกิจในการสนับสนุนโอกาสของผู้ก้าวพลาด” ภายในงานมีการปาฐกถาพิเศษ หัวข้อ “พลังของผู้ประกอบการไทยกับการสร้างโอกาส ทาง SME และ Start-up สำหรับผู้ก้าวพลาดเพื่อความยั่งยืนของสังคมไทย” โดย นายวิชัย ทองแตง ประธานที่ ปรึกษา บริษัท ทีวีดีโฮลดิ้งส์จำกัด (มหาชน) รวมถึงมีกิจกรรม Brainstorm ของผู้ร่วมงานระหว่างภาครัฐและ ภาคเอกชน เพื่อหาแนวทางในการสร้างงาน สร้างอาชีพให้กับผู้ต้องขังภายหลังพ้นโทษอย่างยั่งยืนอีกด้วย

ที่มา : https://www.thaigov.go.th/news/contents/details/87579