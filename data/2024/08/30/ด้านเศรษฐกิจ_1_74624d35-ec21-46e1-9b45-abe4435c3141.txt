รัฐบาลไทย-ข่าวทำเนียบรัฐบาล-“รองปลัดเศรษฐเกียรติฯ” ลงพื้นที่ให้กำลังใจพี่น้องผู้ประสบภัยน้ำท่วม จ.สุโขทัย


วันศุกร์ที่ 30 สิงหาคม 2567
“รองปลัดเศรษฐเกียรติฯ” ลงพื้นที่ให้กำลังใจพี่น้องผู้ประสบภัยน้ำท่วม จ.สุโขทัย
“รองปลัดเศรษฐเกียรติฯ” ลงพื้นที่ให้กำลังใจพี่น้องผู้ประสบภัยน้ำท่วม จ.สุโขทัย
เมื่อวันที่ 29 ส.ค. 67 นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ ในฐานะผู้อำนวยการศูนย์ติดตามและแก้ไขปัญหาภัยพิบัติด้านการเกษตร พร้อมด้วย นายธิติ โลหะปิยะพรรณ ผู้ช่วยปลัดกระทรวงเกษตรและสหกรณ์ ในฐานะรองผู้อำนวยการศูนย์ติดตามฯ และหัวหน้าส่วนราชการสังกัดกระทรวงเกษตรและสหกรณ์ ลงพื้นที่ติดตามสถานการณ์น้ำท่วมและให้กำลังใจเกษตรกรผู้ประสบภัย ณ จังหวัดสุโขทัย ดังต่อไปนี้
1. ประชุมรับฟังการสรุปสถานการณ์น้ำ ณ สำนักงาน อ.ส.ค. ภาคเหนือตอนล่างสุโขทัย อ.ศรีนคร โดยจังหวัดสุโขทัย มีพื้นที่ประสบภัยทั้งสิ้น 6 อำเภอ ได้แก่ อ.เมือง อ.สวรรคโลก อ.ศรีนคร อ.ศรีสัชนาลัย อ.ศรีสำโรง และ อ.กงไกรลาส เกษตรกรได้รับผลกระทบด้านพืช 6,857 ครัวเรือน พื้นที่ 49,539 ไร่ ด้านประมง 35 ราย พื้นที่ 34 ไร่ และปศุสัตว์ 3,021 ราย โดยกระทรวงเกษตรฯ ได้ดำเนินการช่วยเหลือแล้ว ได้แก่ ร่วมบรรจุถุงยังชีพจากมูลนิธิราชประชานุเคราะห์ 2,000 ชุด พร้อมทั้งร่วมบรรจุอาหารใส่กล่อง ทั้งนี้ โครงการชลประทานสุโขทัย ได้ติดตั้งเครื่องสูบน้ำ 15 เครื่อง ติดตั้งเครื่องผลักดันน้ำ 12 เครื่องกระสอบทราย ถุงบิ๊กแบ็คเพิ่มการป้องกัน และรถแบคโฮเข้าตักสวะเพื่อช่วยระบายน้ำ
สำหรับแนวทางการช่วยเหลือภายหลังน้ำลด ได้แก่ กรมวิชาการเกษตรได้สำรองพันธุ์พืช (กล้วยน้ำว้า 500 ต้น มะม่วง 100 ต้น ถั่วเขียวและข้าวโพด 2.5 ตัน) / พด.เตรียม พด.6 เพื่อบำบัดน้ำเสีย ทั้งนี้ กษ. จะจัดสรรงบประมาณเพิ่มเติมกรณีพิเศษในพื้นที่ประสบภัยฯ ต่อไป
2. ลงพื้นที่ติดตามสถานการณ์น้ำ ได้แก่ สะพานคลองน้ำไหลพื้นที่เสี่ยงอุทกภัยเกษตรกรฟาร์มโคเนื้อ ฟาร์มโคนม และได้มอบเวชภัณฑ์และคลังเสบียงอาหารสัตว์ 250 ฟ่อนให้แก่เกษตรกร หลังจากนั้นได้ลงพื้นทึ่เยี่ยมเยียนและให้กำลังใจเกษตรกรผู้ประสบอุทกภัย หมู่ 11 บ้านป่าสัก ต.คลองยาง อ.สวรรคโลก โดยมีพื้นที่ประสบภัย 70 ครัวเรือน ทั้งนี้ ได้ขอให้สหกรณ์จังหวัดทบทวนการปรับโครงสร้างหนี้ให้แก่เกษตรกรที่เลี้ยงโคนม เพื่อให้เกิดความยั่งยืนต่อไป

ที่มา : https://www.thaigov.go.th/news/contents/details/87581