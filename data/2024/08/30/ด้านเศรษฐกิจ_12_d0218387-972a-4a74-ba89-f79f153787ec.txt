รัฐบาลไทย-ข่าวทำเนียบรัฐบาล-ผู้ตรวจราชการฯ เอกนิติ ลงพื้นที่สุพรรณบุรี ตรวจราชการรอบ 2 ย้ำให้ตรวจกำกับโรงงาน รับคำขอรับใบอนุญาตประกอบกิจการโรงงานและรับเรื่องร้องเรียนผ่านระบบดิจิทัล


วันศุกร์ที่ 30 สิงหาคม 2567
30/08/2567
พิมพ์
ผู้ตรวจราชการฯ เอกนิติ ลงพื้นที่สุพรรณบุรี ตรวจราชการรอบ 2 ย้ำให้ตรวจกำกับโรงงาน รับคำขอรับใบอนุญาตประกอบกิจการโรงงานและรับเรื่องร้องเรียนผ่านระบบดิจิทัล
ผู้ตรวจราชการฯ เอกนิติ ลงพื้นที่สุพรรณบุรี ตรวจราชการรอบ 2 ย้ำให้ตรวจกำกับโรงงาน รับคำขอรับใบอนุญาตประกอบกิจการโรงงานและรับเรื่องร้องเรียนผ่านระบบดิจิทัล
วันที่ 29 สิงหาคม 2567 นายเอกนิติ รมยานนท์ ผู้ตรวจราชการกระทรวงอุตสาหกรรม ลงพื้นที่สุพรรณบุรี ตรวจราชการกรณีปกติ รอบที่ 2 โดยมีนายสมบูรณ์ สุนทรศาสตร์ อุตสาหกรรมจังหวัดสุพรรณบุรี และเจ้าหน้าที่เข้าร่วมรับการตรวจราชการและรายงานตามประเด็นการตรวจราชการกรณีการตรวจกำกับ เร่งรัด ติดตาม เพื่อขับเคลื่อนการดำเนินงานและโครงการสำคัญของกระทรวงอุตสาหกรรม
ทั้งนี้ ผู้ตรวจราชการฯ  ได้เน้นย้ำให้เจ้าหน้าที่ดำเนินการตาม MIND  ใช้หัวและใจขับเคลื่อนแผนงานปี 2567 มุ่งยกระดับ “ปั้นอุตสาหกรรมคู่ชุมชน” 4 มิติ ส่งเสริมธุรกิจ ดูแลชุมชน รักษาสิ่งแวดล้อม และการกระจายรายได้เพื่อคุณภาพชีวิตที่สมดุลกับสิ่งแวดล้อม พร้อมข้อเสนอแนะในการปฏิบัติงาน รวมทั้งแนวทางปฏิบัติงานตามข้อสั่งการที่จะต้องปฏิบัติอย่างเคร่งครัด อาทิ การเบิกจ่ายงบประมาณให้เป็นไปตามแผนที่กำหนดและเป็นไปตามมาตรการเร่งรัดการเบิกจ่ายงบประมาณ ตามมติ ครม. รวมทั้งจะต้องจัดสรรและบริหารจัดการการใช้จ่ายงบประมาณอย่างรอบคอบ
ตรวจกำกับดูแลสถานประกอบการในพื้นที่ให้เป็นไปตามกฎหมาย และแก้ไขปัญหาเรื่องร้องเรียนอย่างเร่งด่วน มีการตรวจตามแผนการตรวจและมีบันทึกการตรวจสอบทุกครั้ง และเน้นย้ำให้ปฏิบัติงานผ่านระบบสารสนเทศ โดยใช้ระบบตรวจกำกับโรงงาน (i-Auditor) โรงงานค้างชำระค่าธรรมเนียม จะต้องติดตามเร่งรัดดำเนินการให้เป็นที่สิ้นสุด การบริหารจัดการกากอุตสาหกรรม กำกับดูแลให้เป็นไปตามกฎหมาย และรายงานข้อมูลกากอุตสาหกรรมผ่านระบบสารสนเทศฯ ให้ดำเนินการภายในระยะเวลาที่กำหนด การรายงานข้อมูลกลางของกระทรวงอุตสาหกรรม (I-Single Form) ให้ติดตามสถานประกอบการรายงานข้อมูลในระบบให้ครบถ้วน  การรับคำขอรับใบอนุญาตประกอบกิจการโรงงาน ผ่านระบบ e-License และการรับเรื่องร้องเรียนกลาง กระทรวงอุตสาหกรรม (I-Dee Pro)
สุดท้าย ได้ให้กำลังใจในการปฏิบัติงาน และขอให้ปฏิบัติงานอย่างเต็มความสามารถในทุกด้าน เพื่อผู้ประกอบการ ประชาชน และกระทรวงอุตสาหกรรม

ที่มา : https://www.thaigov.go.th/news/contents/details/87615