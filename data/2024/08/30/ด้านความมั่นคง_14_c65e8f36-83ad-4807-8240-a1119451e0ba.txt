รัฐบาลไทย-ข่าวทำเนียบรัฐบาล-ม.แม่ฟ้าหลวง นำคณะแพทย์ต่างประเทศ ศึกษาดูงานการน้อมนำหลักปรัชญาของเศรษฐกิจพอเพียงสู่การปฏิบัติด้วยวิถีตามแบบอารยเกษตร ณ ศูนย์เรียนรู้ต้นแบบการพัฒนาคุณภาพชีวิตตามหลักทฤษฎีใหม่


วันศุกร์ที่ 30 สิงหาคม 2567
30/08/2567
พิมพ์
ม.แม่ฟ้าหลวง นำคณะแพทย์ต่างประเทศ ศึกษาดูงานการน้อมนำหลักปรัชญาของเศรษฐกิจพอเพียงสู่การปฏิบัติด้วยวิถีตามแบบอารยเกษตร ณ ศูนย์เรียนรู้ต้นแบบการพัฒนาคุณภาพชีวิตตามหลักทฤษฎีใหม่
ม.แม่ฟ้าหลวง นำคณะแพทย์ต่างประเทศ ศึกษาดูงานการน้อมนำหลักปรัชญาของเศรษฐกิจพอเพียงสู่การปฏิบัติด้วยวิถีตามแบบอารยเกษตร ณ ศูนย์เรียนรู้ต้นแบบการพัฒนาคุณภาพชีวิตตามหลักทฤษฎีใหม่ ประยุกต์สู่ “โคก หนอง นา” ครัวเรือน นายธนกร โชคชัดชาญพัฒนา บ้านสันธาตุ ม.9
มหาวิทยาลัยแม่ฟ้าหลวง นำคณะแพทย์ต่างประเทศ ศึกษาดูงานการน้อมนำหลักปรัชญาของเศรษฐกิจพอเพียงสู่การปฏิบัติด้วยวิถีตามแบบอารยเกษตร ณ ศูนย์เรียนรู้ต้นแบบการพัฒนาคุณภาพชีวิตตามหลักทฤษฎีใหม่ ประยุกต์สู่ “โคก หนอง นา” ครัวเรือน นายธนกร โชคชัดชาญพัฒนา บ้านสันธาตุ หมู่ที่ 9 ตำบลแม่คำ อำเภอแม่จัน จังหวัดเชียงราย
วันนี้ (30 ส.ค. 67) นายพุฒิพงศ์ ศิริมาตย์ ผู้ว่าราชการจังหวัดเชียงราย เปิดเผยว่า คณะสาธารณสุขศาสตร์ มหาวิทยาลัยแม่ฟ้าหลวง ได้นำคณะแพทย์ประเทศพม่า ลาว กัมพูชา ภูฏาน มาเลเซีย เข้าศึกษาดูงานการน้อมนำหลักปรัชญาของเศรษฐกิจพอเพียงสู่การปฏิบัติด้วยวิถี ตามแบบอารยเกษตร ณ ศูนย์เรียนรู้ต้นแบบการพัฒนาคุณภาพชีวิตตามหลักทฤษฎีใหม่ ประยุกต์สู่ “โคก หนอง นา” ครัวเรือน นายธนกร โชคชัดชาญพัฒนา บ้านสันธาตุ หมู่ที่ 9 ตำบลแม่คำ อำเภอแม่จัน จังหวัดเชียงราย
นายพุฒิพงศ์ ศิริมาตย์ ผู้ว่าราชการจังหวัดเชียงราย กล่าวว่า จังหวัดเชียงราย ได้ขับเคลื่อนโครงการพัฒนาพื้นที่ต้นแบบการพัฒนาคุณภาพชีวิตตามหลักทฤษฎีใหม่ ประยุกต์สู่ “โคก หนอง นา โมเดล” ให้เห็นผลอย่างเป็นรูปธรรมและต่อเนื่อง เพื่อให้เป็นศูนย์เรียนรู้หรือแหล่งเรียนรู้ที่มีชีวิต มีศักยภาพและความสามารถในการส่งเสริมการเรียนรู้ของประชาชนเพื่อการพัฒนาคุณภาพชีวิตที่ดี ด้วยการน้อมนำหลักปรัชญาของเศรษฐกิจพอเพียงและหลักทฤษฎีใหม่สู่การปฏิบัติเพื่อการพึ่งพาตนเองได้อย่างยั่งยืน
นายพุฒิพงศ์ ศิริมาตย์ ผู้ว่าราชการจังหวัดเชียงราย กล่าวต่อว่า พื้นที่ศูนย์เรียนรู้ต้นแบบการพัฒนาคุณภาพชีวิตตามหลักทฤษฎีใหม่ ประยุกต์สู่ “โคก หนอง นา” ครัวเรือน นายธนกร โชคชัดชาญพัฒนา บ้านสันธาตุ หมู่ที่ 9 ตำบลแม่คำ อำเภอแม่จัน จังหวัดเชียงราย เป็นพื้นที่ที่ได้เข้าร่วมเป็นพื้นที่ต้นแบบการพัฒนาคุณภาพชีวิตตามหลักทฤษฎีใหม่ ประยุกต์สู่ “โคก หนอง นา” ตามโครงการพัฒนาหมู่บ้านเศรษฐกิจพอเพียง ปีงบประมาณ พ.ศ. 2564 โดยมีขนาดพื้นที่ 3 ไร่ ซึ่งเครือข่ายโคก หนอง นา อำเภอแม่จัน ได้มีการจัดทำแผนขับเคลื่อนตามองค์ประกอบ 5 ด้าน ได้แก่ ด้านที่ 1 สถานที่ (Place) ด้านที่ 2 วิทยากร/บุคลากร (People) ด้านที่ 3 ผลผลิต และผลิตภัณฑ์ (Product) ด้านที่ 4 การตลาด และการประชาสัมพันธ์ (Promotion) ด้านที่ 5 การบริหารจัดการการบริการ (Service Management) จนเกิดผลสัมฤทธิ์ เป็นรูปธรรม เกิดความคุ้มค่าของการดำเนินโครงการฯ และมีผลการประเมินศักยภาพอยู่ในระดับ A
นายพุฒิพงศ์ ศิริมาตย์ ผู้ว่าราชการจังหวัดเชียงราย กล่าวเพิ่มเติมว่า จุดเด่นของศูนย์เรียนรู้แห่งนี้ คือ เป็นศูนย์เรียนรู้ที่สร้างเยาวชนคนรุ่นใหม่สืบทอดแนวคิดและภูมิปัญญาการพัฒนาพื้นที่ต้นแบบการพัฒนาคุณภาพชีวิตตามหลักทฤษฎีใหม่ ในรูปแบบ โคก หนอง นา ให้มีความสนใจ ชื่นชอบและเข้าใจการน้อมนำหลักปรัชญาของเศรษฐกิจพอเพียงและหลักทฤษฎีใหม่ไปประยุกต์ใช้ในการดำรงชีวิต ด้วยการสร้างเครือข่ายทีมเยาวชน คน “โคก หนอง นา” เพื่อแลกเปลี่ยนเรียนรู้และต่อยอดขยายผล นำนวัตกรรมมาพัฒนาพื้นที่ ผลผลิต พัฒนาในรูปแบบอุสาหกรรม นำความทันสมัยแนวคิดคนรุ่นใหม่มาสร้างแบรนด์ (คุณค่า) ของผลิตภัณฑ์ออกสู่ตลาด ซึ่งกระบวนการขับเคลื่อนเช่นนี้ถือเป็นการสร้างคนรุ่นใหม่ให้เกิดความสำนึกรักและเกิดความต้องการพัฒนาบ้านเกิดของตนเองตามความสามารถและความถนัดที่อาจจะไม่ใช่การทำเกษตรเพียงอย่างเดียว รวมทั้ง ยังมีผลผลิตที่เป็นออร์แกนิค ซึ่งเป็นความต้องการและกระแสสำหรับคนรักสุขภาพในปัจจุบัน ดังนั้น เมื่อสามารถตอบโจทย์ในเรื่องของ BCG, Value Chain, Brand Value แล้ว การนำนวัตกรรมมาพัฒนาผลผลิตสู่ผลิตภัณฑ์ที่ตรงตามความต้องการของกลุ่มลูกค้ามากยิ่งขึ้น เช่น ข้าวที่ไม่ต้องหุงต้มที่ใช้เวลานาน อาจจะใช้เพียงความร้อนเพียงไม่กี่นาทีแล้วสามารถรับประทานได้ทันที การพัฒนาบรรจุภัณฑ์ให้สวยงาม ทันสมัย เป็นต้น
นายพุฒิพงศ์ ศิริมาตย์ ผู้ว่าราชการจังหวัดเชียงราย กล่าวในช่วงท้ายว่า ศูนย์เรียนรู้ต้นแบบที่ได้เปิดให้คณะแพทย์ต่างประเทศมาศึกษาในครั้งนี้ ได้มีการพัฒนาพื้นที่อย่างต่อเนื่อง ทั้งการเลี้ยงปลา ปลูกต้นไม้ ปลูกไม้ยืนต้น ปลูกไม้ผล และพืชผักสวนครัว อันส่งผลให้สามารถลดรายจ่ายในครัวเรือน และเพิ่มรายได้จากการนำผลผลิตภายในแปลงออกจำหน่ายสู่ตลาด อีกทั้งยังเป็นศูนย์การเรียนรู้ของชุมชน เพื่อให้เกษตรกรในพื้นที่สามารถใช้เป็นต้นแบบในการทำการเกษตร โดยนำหลักปรัชญาเศรษฐกิจพอเพียงเข้ามาประยุกต์ใช้ในพื้นที่ของตนเอง พร้อมทั้งเชิญชวนผู้ที่สนใจสามารถมาเรียนรู้ ศึกษาดูงาน เพื่อนำไปปรับใช้ในชีวิตประจำวัน ให้มีคุณภาพชีวิตที่ดี สามารถพึ่งพาตนเอง พึ่งพากันและกัน ด้วยวิถีพอเพียงได้อย่างยั่งยืน

ที่มา : https://www.thaigov.go.th/news/contents/details/87620