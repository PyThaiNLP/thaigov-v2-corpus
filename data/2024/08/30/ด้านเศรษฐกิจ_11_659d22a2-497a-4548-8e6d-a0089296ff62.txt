รัฐบาลไทย-ข่าวทำเนียบรัฐบาล-หน.ผู้ตรวจวิษณุ ลงพื้นที่ชลบุรี เน้นย้ำตรวจกำกับกิจการโรงงานและกิจการเหมืองแร่  ผ่านระบบ I -Auditor


วันศุกร์ที่ 30 สิงหาคม 2567
30/08/2567
พิมพ์
หน.ผู้ตรวจวิษณุ ลงพื้นที่ชลบุรี เน้นย้ำตรวจกำกับกิจการโรงงานและกิจการเหมืองแร่  ผ่านระบบ I -Auditor
หน.ผู้ตรวจวิษณุ ลงพื้นที่ชลบุรี เน้นย้ำตรวจกำกับกิจการโรงงานและกิจการเหมืองแร่  ผ่านระบบ I -Auditor
วันที่ 28 สิงหาคม  2567 นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม (หน.ผตร.อก.) ลงพื้นที่ชลบุรีตรวจราชการรอบ 2 พร้อมติดตามและรับฟังการรายงานผลการดำเนินงานโครงการเหมืองแร่ดีเพื่อชุมชนประจำปี 2567 โดยนางสาวอังศุมาลิน ฉัตรสุวรรณวารี อุตสาหกรรมจังหวัดชลบุรี รายงานผลการดำเนินงาน
นอกจากนี้ หน.ผตร.อก ได้ถ่ายทอดนโยบายมุ่งเน้นการใช้ "หัว และใจ" ในการทำงาน นำนโยบาย MIND ถ่ายทอดให้โรงงานในพื้นที่ มุ่งยกระดับภาคอุตสาหกรรมให้สามารถอยู่กับชุมชนได้ สร้างภาพลักษณ์และคุณค่าใหม่ของภาคอุตสาหกรรมตามแนวอุตสาหกรรมวิถีใหม่ 4 มิติ และเน้นย้ำให้สำนักงานอุตสาหกรรมจังหวัด ดำเนินงานโครงการ "เหมืองแร่ดีคู่ชุมชน" ให้เป็นไปตามวัตถุประสงค์ของโครงการ และกำกับดูแล และส่งเสริม การรักษาคุณภาพสิ่งแวดล้อม จากการประกอบการอุตสาหกรรมเหมืองแร่และอุตสาหกรรมพื้นฐานเกิดประโยชน์ต่อชุมชนและประชาชน เพื่อสร้างภาพลักษณ์ที่ดีให้แก่อุตสาหกรรมเหมืองแร่และอุตสาหกรรมพื้นฐาน สามารถอยู่กับชุมชนได้อย่างยั่งยืน
และให้ข้อเสนอแนะการตรวจราชการ อาทิ เน้นย้ำการตรวจ กำกับกิจการโรงงานและกิจการเหมืองแร่ โรงงานประกอบโลหกรรม ให้ประกอบกิจการให้ถูกต้องตามกฎหมายอย่างเคร่งครัด
ตามแผนงานที่ได้กำหนดไว้ให้ครบถ้วน (ตรวจกำกับ 100%) โดยมุ่งเน้นให้ใช้การตรวจผ่านระบบ I -Auditor ของกระทรวงอุตสาหกรรมให้ได้ผลงานตามเป้าหมาย ให้ สอจ. ติดตามให้โรงงานในพื้นที่เข้าลงทะเบียนในระบบ i-industry และเข้ารายงานผลการประกอบกิจการตามแบบฟอร์ม (i-single form) ที่กำหนดทุกเดือน ตรวจกำกับโรงงาน มุ่งเน้นการป้องกันปัญหาที่อาจจะเกิดขึ้นจากการประกอบ ติดตามสถานะภาพปัจจุบันของผู้ประกอบการที่กู้เงินกองทุนต่างๆ ของ อก. อย่างต่อเนื่อง กรณีพบปัญหาในการประกอบกิจการจะได้เข้าไปช่วยแก้ไขปัญหาได้อย่างรวดเร็ว ป้องกันการเกิดหนี้สูญ (NPL) ให้เจ้าหน้าที่ สอจ. ศึกษาการใช้ระบบ e license (ระบบการขออนุญาตประกอบกิจการโรงงานและขยายโรงงาน) ของกระทรวงอุตสาหกรรมให้มีความชำนาญและสามารถให้คำแนะนำพร้อมทั้งเป็นที่ปรึกษาให้กับผู้ประกอบการในการเข้าใช้งานระบบ
สุดท้าย ได้ให้กำลังใจในการปฏิบัติงานของ สอจ.และขอให้ปฏิบัติงานอย่างบูรณาการกับทุกภาคส่วน เพื่อให้เกิดประสิทธิภาพประสิทธิผลในการปฏิบัติหน้าที่ในการให้บริการแก่ผู้ประกอบการ ประชาชน ต่อไป

ที่มา : https://www.thaigov.go.th/news/contents/details/87614