รัฐบาลไทย-ข่าวทำเนียบรัฐบาล-ชุดปฏิบัติการพิเศษฝ่ายปกครองจังหวัดกระบี่ ร่วมกับอำเภออ่าวลึก รวบตัวผู้ค้ายาเสพติดพร้อมของกลางยาบ้า 1,837 เม็ด ด้านผู้ว่าฯ เน้นย้ำ เดินหน้าพุ่งเป้า Re X-ray อย่างต่อเนื่อง ปราบปราม


วันศุกร์ที่ 30 สิงหาคม 2567
30/08/2567
พิมพ์
ชุดปฏิบัติการพิเศษฝ่ายปกครองจังหวัดกระบี่ ร่วมกับอำเภออ่าวลึก รวบตัวผู้ค้ายาเสพติดพร้อมของกลางยาบ้า 1,837 เม็ด ด้านผู้ว่าฯ เน้นย้ำ เดินหน้าพุ่งเป้า Re X-ray อย่างต่อเนื่อง ปราบปราม
ชุดปฏิบัติการพิเศษฝ่ายปกครอง จ.กระบี่ ร่วมกับ อ.อ่าวลึก รวบตัวผู้ค้ายาเสพติดพร้อมของกลางยาบ้า 1,837 เม็ด ผู้ว่าฯ เน้นย้ำ เดินหน้าพุ่งเป้า Re X-ray อย่างต่อเนื่อง ปราบปรามยาเสพติดและสิ่งผิดกฎหมาย พร้อมประชาสัมพันธ์หากพบเบาะแสกระทำความผิด แจ้ง 1567
ชุดปฏิบัติการพิเศษฝ่ายปกครองจังหวัดกระบี่ ร่วมกับอำเภออ่าวลึก รวบตัวผู้ค้ายาเสพติดพร้อมของกลางยาบ้า 1,837 เม็ด ด้านผู้ว่าฯ เน้นย้ำ เดินหน้าพุ่งเป้า Re X-ray อย่างต่อเนื่อง ปราบปรามยาเสพติดและสิ่งผิดกฎหมาย พร้อมประชาสัมพันธ์หากพบเบาะแสกระทำความผิด แจ้งสายด่วนศูนย์ดำรงธรรม 1567 ทันที
วันนี้ (30 ส.ค. 67) นายสมชาย หาญภักดีปฏิมา ผู้ว่าราชการจังหวัดกระบี่ เปิดเผยว่า ตนได้มอบหมายให้ นายธานี หะยีมะสาและ ปลัดจังหวัดกระบี่ สั่งการให้ชุดปฏิบัติการพิเศษฝ่ายปกครองจังหวัดกระบี่ นำโดยนายภูเมศ ไกรทอง ป้องกันจังหวัดกระบี่ นายกถาพงศ์ ทองพิมย์ รอง ผบ.ร้อย อส.จ.กบ.ที่ 1 ร่วมกับ นายกชภูมิ สำลี นายอำเภออ่าวลึก และชุดปฏิบัติการพิเศษฝ่ายปกครองอำเภออ่าวลึก นำโดย นายชนะพล เที่ยงธรรม ปลัดอำเภอฝ่ายความมั่นคงอำเภออ่าวลึก นำสมาชิก อส.สังกัดร้อย อส.จ.กบ.ที่ 1 สมาชิก อส.สังกัดร้อย อส.อ.อ่าวลึก 7 ร่วมปฏิบัติการปิดล้อมตรวจค้นตามแนวทางป้องกันและแก้ไขปัญหายาเสพติดในระยะเร่งด่วน 3 เดือน บุกจับกุมผู้ต้องหาคดีค้ายาเสพติด 1 ราย พร้อมของกลางยาบ้า โดยนำตัวผู้ต้องหาส่งพนักงานสอบสวนเพื่อดำเนินคดีตามกฎหมาย
นายสมชาย หาญภักดีปฏิมา ผู้ว่าราชการจังหวัดกระบี่ กล่าวว่า จังหวัดกระบี่ ได้ดำเนินการขับเคลื่อนตามนโยบายของกระทรวงมหาดไทยในการจัดระเบียบสังคม ปราบปรามผู้มีอิทธิพล การป้องกันแก้ไขปัญหายาเสพติด และนโยบายป้องกันและปราบปรามยาเสพติดในระยะเร่งด่วน 3 เดือน ของรัฐบาลและกระทรวงมหาดไทย ซึ่งล่าสุดที่ทำการปกครองจังหวัดกระบี่ ได้รับแจ้งจากสายลับว่าพบกลุ่มผู้ค้ายาเสพติดในพื้นที่ จึงได้บูรณาการวางแผนล่อซื้อและจับกุมโดยทันที
“ผลการปฏิบัติการในครั้งนี้ เจ้าหน้าที่ฝ่ายปกครองสามารถจับกุมตัวผู้ต้องหายาเสพติดได้ 1 ราย ชื่อนายมะโน อายุ 39 ปี ซึ่งจับกุมได้ในที่เกิดเหตุ บริเวณสะพาน ม.2 ต.อ่าวลึกน้อย อ.อ่าวลึก จ.กระบี่ พร้อมด้วยของกลาง ยาเสพติดให้โทษประเภท 1 (เมทแอมเฟตามีนหรือยาบ้า) จำนวน 1,837 เม็ด โดยแจ้งข้อกล่าวหาจำหน่ายยาเสพติดให้โทษประเภท 1 โดยการกระทำเพื่อการค้า และการก่อให้เกิดการแพร่กระจายในกลุ่มประชาชน ก่อนนำตัวผู้ต้องหาส่งพนักงานสอบสวน สภ.อ่าวลึก เพื่อดำเนินคดีตามกฎหมายต่อไป” นายสมชายฯ กล่าวเพิ่มเติม
นายสมชาย หาญภักดีปฏิมา ผู้ว่าราชการจังหวัดกระบี่ กล่าวในช่วงท้ายว่า จังหวัดกระบี่ได้บูรณาการทุกภาคส่วนดำเนินการขับเคลื่อนตามนโยบายของกระทรวงมหาดไทยที่มุ่งมั่นในการจัดระเบียบสังคม ปราบปรามผู้มีอิทธิพล การป้องกันแก้ไขปัญหายาเสพติด รวมถึงสิ่งผิดกฎหมายทุกชนิดอย่างต่อเนื่อง ทั้งนี้ ขอขอบคุณเจ้าหน้าที่ทุกหน่วยงานที่เกี่ยวข้อง ที่ร่วมกันปฏิบัติภารกิจอย่างเคร่งครัดและผ่านพ้นไปได้ด้วยดี และขอกำชับให้เจ้าหน้าที่ฝ่ายปกครอง หรือ หน่วยงานอื่น ๆ ที่เกี่ยวข้อง เร่งยกระดับความเข้มข้นในการลาดตระเวน เดินหน้าพุ่งเป้า Re X-ray เสาะหาสิ่งผิดกฎหมายในพื้นที่ เพื่อให้พี่น้องประชาชนได้ใช้ชีวิตอย่างเป็นปกติสุข มีชุมชนที่น่าอยู่ มีสังคมที่มีความสุข บ้านเมืองมีความมั่นคงสงบเรียบร้อย ประชาชนได้รับความปลอดภัยในชีวิตและทรัพย์สิน ปลอดจากสิ่งผิดกฎหมายทุกชนิด จึงขอให้ทุกภาคส่วนร่วมกันป้องกันและแก้ไขอย่างต่อเนื่อง ทั้งนี้ หากพี่น้องประชาชนพบเบาะแสการกระทำผิด สามารถแจ้งข้อมูล หรือ ร้องเรียน ร้องทุกข์ได้ที่ศูนย์ดำรงธรรมจังหวัด ศูนย์ดำรงธรรมอำเภอ สายด่วน 1567 ฟรี ตลอด 24 ชั่วโมง
#กระทรวงมหาดไทย #บำบัดทุกข์บำรุงสุข

ที่มา : https://www.thaigov.go.th/news/contents/details/87627