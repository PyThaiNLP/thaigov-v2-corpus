รัฐบาลไทย-ข่าวทำเนียบรัฐบาล-พ่อเมืองลพบุรี จับมือประธานแม่บ้านมหาดไทยลพบุรี ลงพื้นที่เยี่ยมนักเรียนทุนการศึกษามูลนิธิร่วมจิตต์น้อมเกล้าฯ ในพื้นที่ อ.โคกสำโรง มุ่งมั่นเพิ่มโอกาส ให้เด็กและเยาวชน


วันศุกร์ที่ 30 สิงหาคม 2567
30/08/2567
พิมพ์
พ่อเมืองลพบุรี จับมือประธานแม่บ้านมหาดไทยลพบุรี ลงพื้นที่เยี่ยมนักเรียนทุนการศึกษามูลนิธิร่วมจิตต์น้อมเกล้าฯ ในพื้นที่ อ.โคกสำโรง มุ่งมั่นเพิ่มโอกาส ให้เด็กและเยาวชน
พ่อเมืองลพบุรี จับมือประธานแม่บ้านมหาดไทยลพบุรี ลงพื้นที่เยี่ยมนักเรียนทุนการศึกษามูลนิธิร่วมจิตต์น้อมเกล้าฯ ในพื้นที่ อ.โคกสำโรง มุ่งมั่นเพิ่มโอกาส ให้เด็กและเยาวชน พร้อมด้วยพัฒนาคนทุกช่วงวัยโดยไม่ทิ้งใครไว้ข้างหลัง ขับเคลื่อนตามเป้าหมายการพัฒนา
พ่อเมืองลพบุรี จับมือประธานแม่บ้านมหาดไทยลพบุรี ลงพื้นที่เยี่ยมนักเรียนทุนการศึกษามูลนิธิร่วมจิตต์น้อมเกล้าฯ ในพื้นที่ อ.โคกสำโรง มุ่งมั่นเพิ่มโอกาส ให้เด็กและเยาวชน พร้อมด้วยพัฒนาคนทุกช่วงวัยโดยไม่ทิ้งใครไว้ข้างหลัง ขับเคลื่อนตามเป้าหมายการพัฒนาที่ยั่งยืน (SDGs)
เมื่อวันที่ 29 ส.ค. 67 นายอำพล อังคภากรณ์กุล ผู้ว่าราชการจังหวัดลพบุรี เปิดเผยว่า จังหวัดลพบุรี ได้จัดกิจกรรมลงพื้นที่เพื่อติดตามประเมินผลเกี่ยวกับการศึกษา สภาพครอบครัว ความเป็นอยู่ ความประพฤติ ปัญหาอุปสรรค พร้อมให้คำปรึกษาแนะนำ มอบทุนการศึกษา และเป็นกำลังใจแก่เยาวชนผู้ได้รับทุนมูลนิธิร่วมจิตต์น้อมเกล้าฯ เพื่อเยาวชนในพระบรมราชินูปถัมภ์ ประจำปีการศึกษา 2567 จำนวน 6 ราย ในเขตพื้นที่อำเภอโคกสำโรง จังหวัดลพบุรี โดยมี นางสวุจี ศิริปัญโญ นายกเหล่ากาชาดจังหวัดลพบุรีและประธานแม่บ้านมหาดไทยจังหวัดลพบุรี พร้อมด้วยคณะกรรมการส่วนราชการที่เกี่ยวข้องระดับจังหวัด สมาชิกเหล่ากาชาดจังหวัดลพบุรี นายเจตน์พงษ์ โชคสวัสดิ์วรกุล นายอำเภอโคกสำโร กิ่งกาชาดอำเภอโคกสำโรง กำนัน ผู้ใหญ่บ้าน และหน่วยงานที่เกี่ยวข้อง ร่วมลงพื้นที่
นายอำพล อังคภากรณ์กุล ผู้ว่าราชการจังหวัดลพบุรี กล่าวว่า จังหวัดลพบุรี ร่วมกับสมาชิกเหล่ากาชาดจังหวัดลพบุรีและชมรมแม่บ้านมหาดไทยจังหวัดลพบุรี ได้ขับเคลื่อนตามนโยบายของกระทรวงมหาดไทย ในการดำเนินการขจัดความยากจนและพัฒนาคนทุกช่วงวัยอย่างยั่งยืน ตามที่ได้ร่วมประกาศเจตนารมณ์ “76 จังหวัด 76 คำมั่นสัญญา เพื่อการพัฒนา เพื่อความเท่าเทียม เพื่อความยั่งยืน โลกนี้เพื่อเรา” โดยมี ผู้ว่าราชการจังหวัด 76 จังหวัด และกรุงเทพมหานคร ร่วมกับผู้แทนองค์การสหประชาชาติประจำประเทศไทย ร่วมกันแสดงเจตนารมณ์มุ่งสู่การบรรลุเป้าหมาย 17 เป้าหมายการพัฒนาที่ยั่งยืน (Sustainable Development Goal : SDGs) สอดคล้องกับพันธกิจของกระทรวงมหาดไทย ในการ "บำบัดทุกข์ บำรุงสุข" ให้กับพี่น้องประชาชน
“มูลนิธิร่วมจิตต์น้อมเกล้าฯ เพื่อเยาวชน ในพระบรมราชินูปถัมภ์ มุ่งช่วยเด็กและเยาวชนผู้มีความประพฤติดี แต่ขาดแคลนทุนทรัพย์ปัจจัยในการศึกษาเล่าเรียนในทุกพื้นที่ทั่วประเทศ ให้ได้มีโอกาสรับการศึกษาและการอบรมคุณธรรมอย่างต่อเนื่อง จนสามารถประกอบอาชีพที่สุจริตได้ตามอัตภาพของตน เพื่อจะได้เป็นกำลังสำคัญช่วยกันรับช่วงสืบทอดรักษาเอกราช วัฒนธรรม และพัฒนาประเทศชาติให้เจริญรุ่งเรืองสืบไปในอนาคต โดยมูลนิธิฯ ได้รับพระมหากรุณาธิคุณจากพระบาทสมเด็จพระเจ้าอยู่หัว และพระบรมวงศานุวงศ์ เป็นหลักชัยและเป็นแรงบันดาลใจในการมุ่งมั่นขับเคลื่อนงานเพื่อสืบสาน รักษา และต่อยอด พระราชดำริด้านการศึกษาเด็กและเยาวชน ของพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร และสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เพื่อเสริมสร้างโอกาสทางการศึกษาให้กับลูกหลานคนไทยให้ได้มีชีวิตความเป็นอยู่ที่ดี” นายอำพลฯ กล่าว
นายอำพล อังคภากรณ์กุล ผู้ว่าราชการจังหวัดลพบุรี กล่าวต่ออีกว่า การลงพื้นที่เยี่ยมเยียนในครั้งนี้ ตนและประธานแม่บ้านมหาดไทยจังหวัดลพบุรีได้ให้โอวาทแก่เยาวชนที่ได้รับทุนการศึกษาจากมูลนิธิร่วมจิตต์น้อมเกล้าฯ ทุกคน เป็นเด็กดี เป็นเยาวชนที่ดี มีความซื่อสัตย์ มีความจงรักภักดีต่อชาติ ศาสนา พระมหากษัตริย์ กตัญญูต่อบรรพบุรุษ บุพการี และผู้มีพระคุณผู้ที่ได้สนับสนุนทุนการศึกษา ผ่านมูลนิธิร่วมจิตต์น้อมเกล้าฯ อีกทั้งขอให้ตระหนักถึงความจำเป็นและใช้ทุนการศึกษาที่ได้รับ ให้เกิดประโยชน์สูงสุด และขอให้เยาวชนทุกคนหลีกหนีห่างไกลจากอบายมุข ตลอดจนสิ่งเสพติดต่างๆ  ที่ก่อให้เกิดปัญหากับครอบครัวและสังคมอีกด้วย โดยจังหวัดลพบุรี มีกำหนดการลงพื้นที่ไปเยี่ยมเยียนเยาวชนผู้ได้รับทุนฯ ของจังหวัดลพบุรี รวมทั้งสิ้น 33 ราย โดยคณะมีกำหนดจะลงพื้นที่อีกครั้ง ในวันที่  30 สิงหาคม 2567 ในพื้นที่ อำเภอท่าหลวง  จำนวน 3 ราย ซึ่งเป็นวันสุดท้ายของการลงพื้นที่
“ขอขอบคุณหัวหน้าส่วนราชการ กำนัน ผู้ใหญ่บ้าน และภาคีเครือข่ายทุกภาคส่วน ร่วมสร้างพลังภาคีเครือข่าย ส่งเสริมให้เกิดการมีส่วนร่วม เพื่อพัฒนาคุณภาพชีวิตและดูแลสภาพความเป็นอยู่ของประชาชนในทุกมิติ โดยมีการบูรณาการ 7 ภาคีเครือข่าย เข้าร่วมดำเนินการให้ความช่วยเหลือในด้านสิ่งของเครื่องใช้ เครื่องครัว และเครื่องอุปโภคบริโภค ซึ่งดำเนินตามแนวทางการดำเนินโครงการหมู่บ้านยั่งยืน "Sustainable Village" เพื่อเฉลิมพระเกียรติ พระบาทสมเด็จพระเจ้าอยู่หัวเนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567 ซึ่งจังหวัดลพบุรี มุ่งมั่นในการช่วยเหลือประชาชนกลุ่มเปราะบางให้มีคุณภาพชีวิตที่ดียิ่งขึ้น ลดความเหลื่อมล้ำ สร้างความมั่นคงทางอาหาร ขับเคลื่อนเป้าหมายการพัฒนาที่ยั่งยืน พร้อมทั้งการน้อมนำหลักปรัชญาของเศรษฐกิจพอเพียงมาประยุกต์ใช้ สร้างความยั่งยืนให้กับชุมชนในทุกมิติ ทั้งสังคม เศรษฐกิจ และสิ่งแวดล้อม สู่การทำสิ่งที่ดีให้เกิดขึ้น "Change for Good" เพื่อประชาชนทุกคนมีคุณภาพชีวิตที่ดีและความสุขอย่างยั่งยืน โดยไม่ทิ้งใครไว้ข้างหลัง” นายอำพลฯ กล่าวในช่วงท้าย

ที่มา : https://www.thaigov.go.th/news/contents/details/87600