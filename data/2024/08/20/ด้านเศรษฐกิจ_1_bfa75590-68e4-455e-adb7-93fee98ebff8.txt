รัฐบาลไทย-ข่าวทำเนียบรัฐบาล-รองปลัดเกษตรฯ เปิดฉากการประชุมคณะทำงานร่วมด้านการเกษตร ไทย-บราซิล ครั้งที่ 1


วันอังคารที่ 20 สิงหาคม 2567
รองปลัดเกษตรฯ เปิดฉากการประชุมคณะทำงานร่วมด้านการเกษตร ไทย-บราซิล ครั้งที่ 1
รองปลัดเกษตรฯ เปิดฉากการประชุมคณะทำงานร่วมด้านการเกษตร ไทย-บราซิล ครั้งที่ 1
นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ ในฐานะหัวหน้าคณะฝ่ายไทย และ
นาย Lucas Fiuza de Moraes ตำแหน่ง Coordinator of International Cooperation - Secretariat of Trade and International Relation ในฐานะหัวหน้าคณะฝ่ายบราซิล เข้าร่วมการประชุมคณะทำงานร่วมด้านการเกษตร ไทย-บราซิล ครั้งที่ 1 (The 1st Joint Agricultural Working Group between Thailand – Brazil) โดยมี นางสาววนิดา กำเนิดเพ็ชร์ ผู้อำนวยการสำนักการเกษตรต่างประเทศ และเจ้าหน้าที่ที่เกี่ยวข้องเข้าร่วม ณ ห้องประชุม นานา ชั้น 5 โรงแรมอีสติน แกรนด์ พญาไท กรุงเทพฯ
สำหรับการประชุมคณะทำงานความร่วมมือด้านการเกษตรภายใต้บันทึกความเข้าใจว่าด้วยความร่วมมือทางการเกษตรระหว่างไทยและบราซิลในครั้งนี้ ทั้งสองฝ่ายมุ่งมั่นที่จะแลกเปลี่ยนนโยบายที่สำคัญระหว่างกันภายใต้กรอบความร่วมมือในด้านการเกษตร ส่งเสริมการพัฒนาเทคโนโลยีและนวัตกรรมทางการเกษตร การบริหารจัดการความร่วมมือเพื่อเพิ่มมูลค่าผลิตภัณฑ์ทางการเกษตร ตลอดจนการทำเกษตรกรรมอย่างยั่งยืน ซึ่งนับเป็นความท้าทายในภาคการเกษตรยุคใหม่ พร้อมเปิดทางนำไปสู่ความร่วมมือและการอำนวยความสะดวกทางการค้าระหว่างกันในอนาคตต่อไป

ที่มา : https://www.thaigov.go.th/news/contents/details/87265