รัฐบาลไทย-ข่าวทำเนียบรัฐบาล-ธอส. เผยผลการประมูลบ้านมือสองออนไลน์ ประจำเดือนสิงหาคม 2567 สามารถจำหน่ายได้ 198 รายการ มูลค่ารวมกว่า 258 ล้านบาท


วันอังคารที่ 20 สิงหาคม 2567
20/08/2567
พิมพ์
ธอส. เผยผลการประมูลบ้านมือสองออนไลน์ ประจำเดือนสิงหาคม 2567 สามารถจำหน่ายได้ 198 รายการ มูลค่ารวมกว่า 258 ล้านบาท
ธอส. ผยผลการจัดงาน “ประมูลบ้านมือสองออนไลน์ : GHB’S NPA Online Auction 2024” ประจำเดือนสิงหาคม 2567 สามารถจำหน่ายบ้านมือสองได้จำนวน 198 รายการ คิดเป็นมูลค่า 258 ล้านบาท
ธนาคารอาคารสงเคราะห์ (ธอส.) เปิดเผยผลการจัดงาน “ประมูลบ้านมือสองออนไลน์ : GHB’S NPA Online Auction 2024” ประจำเดือนสิงหาคม 2567 ซึ่งจัดขึ้นพร้อมกันทั่วประเทศ ผ่าน  Application : GHB ALL HOME เมื่อวันพฤหัสบดีที่ 15 สิงหาคม 2567 และเนื่องจากมีประชาชนให้ความสนใจจำนวนมาก ทำให้ธนาคารต้องขยายระยะเวลาการประมูลออกไป ระหว่างเวลา  12.00 - 14.00 น. โดยสามารถจำหน่ายบ้านมือสองได้จำนวน 198 รายการ คิดเป็นมูลค่า 258 ล้านบาท แบ่งเป็น ทรัพย์ที่ตั้งอยู่ในพื้นที่กรุงเทพฯ และปริมณฑล จำนวน 59 รายการ มูลค่ารวม 83 ล้านบาท และในส่วนภูมิภาค 139 รายการ มูลค่ารวม 175 ล้านบาท โดยรายการทรัพย์ที่ประมูลได้ในราคาต่ำที่สุดเพียง 265,000  บาท ได้แก่ ทรัพย์ประเภทบ้านเดี่ยว ขนาดเนื้อที่ 40 ตารางวา ในพื้นที่อำเภอกันทรวิชัย จังหวัดมหาสารคาม และทรัพย์ที่ประมูลในราคาสูงสุด ได้แก่ ทรัพย์ประเภทบ้านเดี่ยว ขนาดเนื้อที่ 50.3 ตารางวา ในพื้นที่อำเภอบางกรวย จังหวัด กรุงเทพ ฯ โดยประมูลได้ในราคา 6,460,000 บาท พิเศษ! ผู้ชนะการประมูลหากทำสัญญาจะซื้อจะขายภายในวันที่ 26 สิงหาคม 2567 สามารถใช้ “ผลิตภัณฑ์สินเชื่อสำหรับซื้อทรัพย์ NPA พร้อมขายของธนาคาร” (เงื่อนไขเป็นไปตามหลักเกณฑ์ที่ธนาคารกำหนด) และหากทำนิติกรรมและโอนกรรมสิทธิ์ภายในวันที่ 15 ตุลาคม 2567 จะได้รับส่วนลด On Top เพิ่มอีก 15%* จากราคาที่ปิดประมูล โดยสอบถามข้อมูลเพิ่มเติมได้ที่ G H Bank Call Center โทร.0-2645-9000  กด 5 หรือ Facebook Fanpage ธนาคารอาคารสงเคราะห์ หรือดูข้อมูลบ้านมือสอง ธอส. ได้ที่ www.ghbhomecenter.com และ Mobile Application : GHB ALL HOME

ที่มา : https://www.thaigov.go.th/news/contents/details/87268