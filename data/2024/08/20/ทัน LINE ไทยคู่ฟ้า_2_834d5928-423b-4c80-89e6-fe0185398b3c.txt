รัฐบาลไทย-ข่าวทำเนียบรัฐบาล-‘TAT Connex’ ส่งเสริมการตลาดท่องเที่ยวไทย ผ่านอินฟลูเอนเซอร์


วันอังคารที่ 20 สิงหาคม 2567
‘TAT Connex’ ส่งเสริมการตลาดท่องเที่ยวไทย ผ่านอินฟลูเอนเซอร์
.......
‘TAT Connex’ ส่งเสริมการตลาดท่องเที่ยวไทย ผ่านอินฟลูเอนเซอร์
.
การท่องเที่ยวแห่งประเทศไทย (ททท.) เปิดตัวโครงการ ‘TAT Connex’ แพลตฟอร์มที่จะช่วยเป็นสื่อกลางเชื่อมโยงระหว่างผู้ประกอบการและอินฟลูเอนเซอร์ให้สามารถร่วมกันพัฒนาธุรกิจให้เติบโตได้อย่างเต็มศักยภาพ เพิ่มโอกาสในการประชาสัมพันธ์แคมเปญของผู้ประกอบการด้านการท่องเที่ยว ผ่านสื่อมวลชน KOL และอินฟลูเอนเซอร์ ให้สร้างสรรค์เนื้อหาที่น่าสนใจ สู่กลุ่มนักท่องเที่ยวเป้าหมายได้อย่างมีประสิทธิภาพ ซึ่งจะก่อให้เกิดการใช้จ่ายทางการท่องเที่ยวและสร้างการเติบโตทางเศรษฐกิจต่อไป
.
โดยแพลตฟอร์ม TAT Connex รองรับการทำงานทั้งในรูปแบบแอปพลิเคชัน (ดาวน์โหลดได้ทั้งระบบ Android และ IOS) และเว็บไซต์ทั้งภาษาไทยและภาษาอังกฤษ มีฟังก์ชันการใช้งาน 4 ขั้นตอน ได้แก่ การสร้างโปรไฟล์ การสร้างแคมเปญและค้นหาแคมเปญ การสร้างเงื่อนไขการทำงานร่วมกัน และการส่งมอบงาน พร้อมทั้งให้คะแนนความพึงพอใจของทั้งสองฝ่าย ซึ่งปัจจุบันมีผู้ประกอบการและอินฟลูเอนเซอร์เข้าร่วมลงทะเบียนใช้งานแล้วกว่า 500 ราย
.
อ่านเพิ่มเติม >> https://tatnewsthai.org/news_detail.php?newsID=5748
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/87261