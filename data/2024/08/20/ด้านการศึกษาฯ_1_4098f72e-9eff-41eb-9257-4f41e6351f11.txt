รัฐบาลไทย-ข่าวทำเนียบรัฐบาล-ศุภมาส มอบรางวัล Prime Minister’s Science Award 2024 เชิดชูเกียรติเยาวชนและครูวิทยาศาสตร์ในงาน “มหกรรมวิทย์ฯ 67”


วันอังคารที่ 20 สิงหาคม 2567
ศุภมาส มอบรางวัล Prime Minister’s Science Award 2024 เชิดชูเกียรติเยาวชนและครูวิทยาศาสตร์ในงาน “มหกรรมวิทย์ฯ 67”
17 สิงหาคม 2567 - นางสาวศุภมาส อิศรภักดี รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม เป็นประธานเปิดงาน “มหกรรมวิทยาศาสตร์และเทคโนโลยีแห่งชาติ ประจำปี 2567” และให้เกียรติเป็นประธานในพิธีมอบรางวัล Prime Minister’s Science Awar
น.ส.ศุภมาส ได้กล่าวว่า ขอแสดงความยินดีแก่ผู้ที่ได้รับรางวัลในครั้งนี้ เพราะวิทยาศาสตร์เป็นพื้นฐานที่สำคัญต่อการพัฒนาประเทศให้เจริญก้าวหน้าและเป็นหลักการพื้นฐานในการพัฒนากำลังคนให้มีคุณภาพเพื่อรองรับการเปลี่ยนแปลงที่เกิดขึ้นของโลก กระทรวงการอุดมศึกษา วิทยาศาสตร์ วิจัยและนวัตกรรม (อว.) สมาคมวิทยาศาสตร์แห่งประเทศไทยในพระบรมราชูปถัมภ์ สำนักงานพัฒนาวิทยาศาสตร์และเทคโนโลยีแห่งชาติ และองค์การพิพิธภัณฑ์วิทยาศาสตร์แห่งชาติ ได้เล็งเห็นถึงความสำคัญของโครงงานด้านวิทยาศาสตร์ของเยาวชนไทย รวมทั้งโอกาสในการสร้างเครือข่ายเยาวชนและครูที่มีส่วนร่วมสนับสนุนเยาวชนด้านการจัดทำโครงงานวิทยาศาสตร์ จึงได้ดำเนินการงานโครงการ Prime Minister’s Science Award ขึ้นอย่างต่อเนื่องเป็นปีที่ 8 เพื่อคัดเลือกโครงงานเยาวชนและผลงานครูวิทยาศาสตร์ผู้ส่งเสริมเยาวชน เข้ารับรางวัลอันทรงเกียรติจากนายกรัฐมนตรี โดยมีวัตถุประสงค์เพื่อยกย่องและเชิดชูเกียรติการเป็นต้นแบบ เยาวชนและครู ที่ได้ทำคุณประโยชน์และเป็นตัวอย่างอันดีด้านวิทยาศาสตร์ รวมถึงสนับสนุน ส่งเสริม สร้างแรงบันดาลใจให้ เยาวชนและครู สนใจและให้ความสำคัญกับวิทยาศาสตร์และเทคโนโลยี ซึ่งนำไปสู่การเป็นนักวิทยาศาสตร์และนักวิจัยที่สามารถพัฒนาประเทศได้ในอนาคต
โครงการ Prime Minister’s Science Award 2024 ประกอบด้วยรางวัล Prime Minister’s Science Project Award 2024 มอบให้กับเยาวชนที่สร้างสรรค์ผลงานโครงงานวิทยาศาสตร์ที่มีความโดดเด่น และ รางวัล Prime Minister’s Science Teacher Award 2024 มอบให้กับคุณครูที่เป็นตัวอย่างอันดีด้านวิทยาศาสตร์
ผู้ที่ได้รับรางวัล Prime Minister’s Science Project Award 2024 ได้แก่
1. รางวัล Prime Minister’s Science Project Award 2024 ระดับมัธยมศึกษาตอนต้น
ชื่อโครงงาน : การลดคาร์บอนฟุตพริ้นท์และการผลิตไบโอดีเซลจากการย่อยสลายและการเปลี่ยนขยะทางการเกษตร โดย หนอนแมลงวันลาย (Reducing Carbon Footprint and Producing Biofuel from Waste Degradation and Conversion by Black Soldier Fly)
โรงเรียน: โรงเรียนกรุงเทพคริสเตียนวิทยาลัย
เยาวชน: 1. นายณภูดล ศรีรัตนา 2. นายปพนพัชร์ วิรุฬห์ไววุฒิ
ครูที่ปรึกษาหลัก: นางสาววนิดา ภู่เอี่ยม
ที่ปรึกษาพิเศษ: นายชนันท์ เกียรติสิริสาสน์
2. รางวัล Prime Minister’s Science Project Award 2024 ระดับมัธยมศึกษาตอนปลาย สาขาวิทยาศาสตร์กายภาพ
ชื่อโครงงาน: การศึกษาผลของมุมยอดของวัตถุรูปทรงปริซึมสามเหลี่ยมที่สั่นในของไหลต่อรูปเเบบการไหลเเบบ Acoustic Streaming
โรงเรียน: โรงเรียนกำเนิดวิทย์
เยาวชน: 1. นายกรกฤต ต้นพงษ์พันธุ์ 2. นายเวโรจน์บุญราช
ครูที่ปรึกษาหลัก: ดร.ปริญญา ศิริมาจันทร์
3. รางวัล Prime Minister’s Science Project Award 2024 ระดับมัธยมศึกษาตอนปลาย สาขาวิทยาศาสตร์ชีวภาพ
ชื่อโครงงาน: Bee’s Spa: แหล่งแอ่งโคลนเทียมสำหรับให้แร่ธาตุในการเพาะเลี้ยงผึ้ง (Apis mellifera) บนพื้นที่สูงเพื่อ ลดการตายในฤดูแล้ง
โรงเรียน: โรงเรียนดำรงราษฎร์สงเคราะห์
เยาวชน: 1. นายวิษณุชัย หัตถกอง 2. นายรัตนโกสินทร์ ภิราษร 3. นายธนภัทร สมญาพรเจริญชัย
ครูที่ปรึกษาหลัก: นายเกียรติศักดิ์ อินราษฎร
ที่ปรึกษาพิเศษ: นายสุธิพงษ์ ใจแก้ว
4. รางวัล Prime Minister’s Science Project Award 2024 ระดับมัธยมศึกษาตอนปลาย
สาขาวิทยาศาสตร์ประยุกต์
ชื่อโครงงาน: EiPCA: Portable 12-Lead ECG, Rapid CVD Screening
โรงเรียน: โรงเรียนปรินส์รอยแยลส์วิทยาลัย
เยาวชน: 1. นางสาวพัชรดา เทวาดิเทพ 2. นายคุณาสิน สุขศรี 3. นายพีรพัฒน์ วัฒนกิจ
ครูที่ปรึกษาหลัก: ดร.ขัติยา ปิยะรังษี
ที่ปรึกษาพิเศษ: นายกัมพล กันทะแก้ว
5. รางวัล Prime Minister’s Science Project Award 2024 ระดับมัธยมศึกษาตอนปลาย สาขาวิทยาการคอมพิวเตอร์และปัญญาประดิษฐ์
ชื่อโครงงาน: VannameiVision : ระบบตรวจวิเคราะห์คุณภาพลูกกุ้งความแม่นยำสูงด้วยเทคโนโลยีปัญญาประดิษฐ์
สำหรับอุตสาหกรรมการเพาะเลี้ยงกุ้งขาวแวนนาไม
โรงเรียน: โรงเรียนวิทยาศาสตร์จุฬาภรณราชวิทยาลัย ปทุมธานี
เยาวชน: 1. นายปฏิพนธ์ติยะปัญจนิตย์ 2. นายทินภัทร เสียมไหม
ครูที่ปรึกษาหลัก: นายขุนทอง คล้ายทอง
ที่ปรึกษาพิเศษ: นายกอบชัย ดวงรัตนเลิศ
ผู้ที่ได้รับรางวัล Prime Minister’s Science Teacher Award 2024 ได้แก่
1. รางวัล Prime Minister’s Science Teacher Award ระดับมัธยมศึกษาตอนต้น
นายสุขธนัท พรมจิต โรงเรียนเบญจมเทพอุทิศ จังหวัดเพชรบุรี
ตำแหน่ง : ครูชำนาญการ
วิชาที่สอนปัจจุบัน : โครงงานวิทยาศาสตร์ ชั้น ม. 2 / วิชาวิทยาศาสตร์ ชั้น ม. 2 / วิชาชีววิทยา ชั้น ม. 2 และ ม 5-6
2. รางวัล Prime Minister’s Science Teacher Award ระดับมัธยมศึกษาตอนปลาย
นายปริญญา ศิริมาจันทร์ โรงเรียนกำเนิดวิทย์ จังหวัดระยอง
ตำแหน่ง : ครูชำนาญการ
วิชาที่สอนปัจจุบัน: ฟิสิกส์, ดาราศาสตร์, ทรัพย์สินทางปัญญา ฟิสิกส์อนุภาค และทฤษฎีสนามแบบคลาสสิกเบื้องต้น

ที่มา : https://www.thaigov.go.th/news/contents/details/87264