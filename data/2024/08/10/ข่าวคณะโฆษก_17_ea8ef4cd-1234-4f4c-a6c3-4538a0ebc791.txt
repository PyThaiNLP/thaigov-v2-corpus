รัฐบาลไทย-ข่าวทำเนียบรัฐบาล-นายกฯ ห่วงใย เตือนชาวไทยในญี่ปุ่นอย่าเพิ่งวางใจ ติดตามสถานการณ์และประกาศแจ้งเตือนจากทางการญี่ปุ่นอย่างต่อเนื่องกรณีอาจเกิดคลื่นสึนามิ


วันศุกร์ที่ 9 สิงหาคม 2567
นายกฯ ห่วงใย เตือนชาวไทยในญี่ปุ่นอย่าเพิ่งวางใจ ติดตามสถานการณ์และประกาศแจ้งเตือนจากทางการญี่ปุ่นอย่างต่อเนื่องกรณีอาจเกิดคลื่นสึนามิ
นายกฯ ห่วงใย เตือนชาวไทยในญี่ปุ่นอย่าเพิ่งวางใจ ติดตามสถานการณ์และประกาศแจ้งเตือนจากทางการญี่ปุ่นอย่างต่อเนื่องกรณีอาจเกิดคลื่นสึนามิ
วันนี้ (9 ส.ค. 2567) นายเศรษฐา ทวีสิน นายกรัฐมนตรี เตือนชาวไทยที่อยู่ในพื้นที่ประเทศญี่ปุ่นให้ติดตามสถานการณ์ต่อกรณีที่เกิดแผ่นดินไหวขนาด 5.3 ริกเตอร์ ที่กรุงโตเกียวและพื้นที่โดยรอบ เมื่อช่วงหัวค่ำวันนี้ (เวลา 19.57 น. ตามเวลาท้องถิ่นประเทศญี่ปุ่น ซึ่งเร็วกว่าประเทศไทย 2 ชั่วโมง) โดยมีศูนย์กลางในเมืองหลวงและจังหวัดคานากาวะไซตามะยามานาชิ และชิซูโอกะ ซึ่งขณะนี้ยังไม่มีการแจ้งเตือนภัยสึนามิ
นายชัย วัชรงค์ โฆษกประจำสำนักนายกรัฐมนตรีกล่าวว่า อย่างไรก็ดี นายกรัฐมนตรีสั่งการให้ กระทรวงการต่างประเทศ และหน่วยงานที่เกี่ยวข้อง เฝ้าระวังสถานการณ์ ประเมินเหตุการณ์อย่างต่อเนื่อง หากต้องให้ให้ความช่วยเหลือชาวไทยในพื้นที่ พร้อมให้ประชาสัมพันธ์เตือนชาวไทยให้ ติดตามข่าวสารและประกาศแจ้งเตือน  จากทางการญี่ปุ่น และสถานเอกอัครราชทูต ณ กรุงโตเกียว
ทั้งนี้ หากต้องการความช่วยเหลือ หรือกรณีฉุกเฉิน สามารถติดต่อสถานเอกอัครราชทูต ณ กรุงโตเกียว ที่ Hotline 090-4435-7812

ที่มา : https://www.thaigov.go.th/news/contents/details/86957