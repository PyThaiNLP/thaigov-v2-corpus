รัฐบาลไทย-ข่าวทำเนียบรัฐบาล-นายกรัฐมนตรีกราบสักการะหลวงพ่อแช่ม วัดฉลอง จ. ภูเก็ต เพื่อความเป็นสิริมงคล


วันพฤหัสบดีที่ 8 สิงหาคม 2567
08/08/2567
พิมพ์
นายกรัฐมนตรีกราบสักการะหลวงพ่อแช่ม วัดฉลอง จ. ภูเก็ต เพื่อความเป็นสิริมงคล
นายกรัฐมนตรีกราบสักการะหลวงพ่อแช่ม วัดฉลอง จ. ภูเก็ต เพื่อความเป็นสิริมงคล
วันนี้ (8 สิงหาคม 2567) เวลา 13.00 น. ณ วัดไชยธาราราม (วัดฉลอง) ตำบลฉลอง อำเภอเมืองภูเก็ต จังหวัดภูเก็ต นายเศรษฐา ทวีสิน นายกรัฐมนตรีกราบสักการะหลวงพ่อแช่ม โดยมีนายเกรียง กัลป์ตินันท์ รัฐมนตรีช่วยว่าการกระทรวงมหาดไทยและคณะร่วมกราบสักการะด้วย
จากนั้น นายกรัฐมนตรีกราบนมัสการและสนทนาธรรมกับพระมหาพงษ์ศักดิ์ เตชวณฺโณ เจ้าอาวาสวัดไชยธาราราม (วัดฉลอง)  ซึ่งเจ้าอาวาสได้เล่าว่า วัดแห่งนี้มีนักท่องเที่ยวเดินทางมาเที่ยวเยอะ และมีอาสาตำรวจท่องเที่ยวชาวต่างชาติมาเป็นจิตอาสาคอยแนะนำนักท่องเที่ยวชาวต่างชาติ ด้วย
โอกาสนี้ นายกรัฐมนตรีได้จุดประทัดถวายหลวงพ่อแช่มเพื่อความเป็นสิริมงคล จำนวน 6,000 นัด จากนั้นก่อนออกเดินทางเพื่อไปปฏิบัติภารกิจต่อไป นายกรัฐมนตรีได้ทักทายตำรวจท่องเที่ยวจากประเทศต่าง ๆ พร้อมขอบคุณตำรวจท่องเที่ยวอาสาจากต่างประเทศที่มาเป็นไกด์คอยแนะนำให้ชาวต่างชาติ  นอกจากนี้ นักท่องเที่ยวยังขอถ่ายรูปกับนายกรัฐมนตรีโดยหนึ่งในนักท่องเที่ยวแสดงความดีใจ ถือเป็นความโชคดีที่ได้เจอนายกรัฐมนตรีในวันนี้

ที่มา : https://www.thaigov.go.th/news/contents/details/86870