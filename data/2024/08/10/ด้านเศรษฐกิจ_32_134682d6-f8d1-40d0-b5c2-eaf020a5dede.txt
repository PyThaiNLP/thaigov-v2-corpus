รัฐบาลไทย-ข่าวทำเนียบรัฐบาล-ที่ปรึกษาฯ ดนัยณัฏฐ์ หารือกับประธานสมาพันธ์สมานฉันท์แรงงานไทย กรณีปัญหาโรงงานวินโพรเสส


วันเสาร์ที่ 10 สิงหาคม 2567
10/08/2567
พิมพ์
ที่ปรึกษาฯ ดนัยณัฏฐ์ หารือกับประธานสมาพันธ์สมานฉันท์แรงงานไทย กรณีปัญหาโรงงานวินโพรเสส
ที่ปรึกษาฯ ดนัยณัฏฐ์ หารือกับประธานสมาพันธ์สมานฉันท์แรงงานไทย กรณีปัญหาโรงงานวินโพรเสส
วันที่ 8 สิงหาคม 2567 นายดนัยณัฏฐ์ โชคอำนวย ที่ปรึกษารัฐมนตรีว่าการกระทรวงอุตสาหกรรม เป็นประธานในการหารือข้อห่วงใยการแก้ไขปัญหากรณีโรงงานวินโพเสสระเบิดที่บ้านหนองพะวา ร่วมกับนายสาวิทย์ แก้วหวาน ประธานสมาพันธ์สมานฉันท์แรงงาน และคณะ และมีนายเอกภัทร วังสุวรรณ รองปลัดกระทรวงอุตสาหกรรม นายวิเชียร ทองด้วง อุตสาหกรรมจังหวัดระยอง นายสมชัย เอมบำรุง ผู้อำนวยการกองกฎหมาย สนักงานปลัดกระทรวงอุตสาหกรรม นางสาวศิรกาญจน์ เหลืองสกุล ผู้อำนวยการกองบริหารจัดการอุตสาหกรรม กรมโรงงานอุตสาหกรรม ร่วมด้วย ณ ห้องประชุม อก.1 ชั้น 2 อาคารสำนักงานปลัดกระทรวงอุตสาหกรรม
นายดนัยณัฏฐ์ กล่าวว่า กระทรวงอุตสาหกรรมไม่ได้นิ่งนอนใจกับปัญหาที่เกิดขึ้น โดยได้ลงพื้นที่ติดตามประเมินสถานการณ์ เพื่อวางแผนบริหารจัดการของเสียและวัตถุอันตรายในพื้นที่อย่างต่อเนื่อง ตั้งแต่เริ่มเกิดเหตุเพลิงไหม้จนถึงปัจจุบัน โดยตอนนี้ได้มีการดำเนินการกำจัดบำบัดของเสียและผิวดิน ที่ปนเปื้อนวัตถุอันตรายทั้งหมด และได้ร่วมกับหน่วยงานที่เกี่ยวข้องบริหารจัดการน้ำในช่วงฤดูฝนเพื่อบรรเทาเหตุและลดความเสี่ยงให้แก่ชาวบ้านในชุมชนข้างเคียง โดยการผันน้ำฝนภายนอกไม่ให้ไหลผ่านพื้นที่โรงงานซึ่งเป็นพื้นที่ปนเปื้อน โดยใช้พื้นที่แก้มลิงเป็นจุดรวบรวมน้ำและทำการเบี่ยงทำงน้ำฝน (Bypass) ที่ไม่ปนเปื้อนระบายไปสู่ลำรางสาธารณะ พร้อมกับป้องกันไม่ให้น้ำปนเปื้อนในพื้นที่โรงงานรั่วไหลออกสู่ภายนอก โดยองค์การบริหารส่วนจังหวัดระยองได้เสริมคันดินรอบบ่อ 1 และขุดลอกลำรางในโรงงานพร้อมกับใช้หินปูนปรับลดความเป็นกรดของน้ำเสียในเบื้องต้น ควบคู่ไปกับการจัดการของเสียและกากอุตสาหกรรมในพื้นที่ที่ถูกเพลิงไหม้เพื่อป้องกันการชะล้างจากน้ำฝนเพื่อลดปริมาณน้ำเสียปนเปื้อนที่จะเกิดขึ้นเพิ่มเติม โดยกระทรวงอุตสาหกรรมกำลังเร่งรัดการดำเนินการดังกล่าว อีกทั้ง จะเร่งดำเนินการบำบัดน้ำเสียในพื้นที่ทั้งหมดเพื่อบรรเทาเหตุการณ์และลดผลกระทบให้ชุมชนโดยรอบโรงงานโดยเร็วที่สุด

ที่มา : https://www.thaigov.go.th/news/contents/details/86968