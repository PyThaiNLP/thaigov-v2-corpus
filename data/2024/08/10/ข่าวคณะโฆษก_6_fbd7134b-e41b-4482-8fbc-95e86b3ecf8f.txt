รัฐบาลไทย-ข่าวทำเนียบรัฐบาล-​นายกฯ ห่วงใยประชาชนไทยในญี่ปุ่น กรณีเกิดเหตุเตือนภัยแผ่นดินไหวและสึนามิ ขอให้ติดตามข่าวสารจากทางการและปฏิบัติตนตามคำแนะนำอย่างเคร่งครัด


วันพฤหัสบดีที่ 8 สิงหาคม 2567
​นายกฯ ห่วงใยประชาชนไทยในญี่ปุ่น กรณีเกิดเหตุเตือนภัยแผ่นดินไหวและสึนามิ ขอให้ติดตามข่าวสารจากทางการและปฏิบัติตนตามคำแนะนำอย่างเคร่งครัด
​นายกฯ ห่วงใยประชาชนไทยในญี่ปุ่น กรณีเกิดเหตุเตือนภัยแผ่นดินไหวและสึนามิ ขอให้ติดตามข่าวสารจากทางการและปฏิบัติตนตามคำแนะนำอย่างเคร่งครัด
วันนี้ (8 สิงหาคม 2567) นายเศรษฐา ทวีสิน นายกรัฐมนตรี ห่วงใยประชาชนในประเทศญี่ปุ่น กรณีมีรายงานการเกิดเหตุแผ่นดินไหวขนาด 6.9 แมกนิจูด และปรับเป็น 7.1 แมกนิจูด ที่ จ. มิยาซากิ โดยพบแรงสั่นสะเทือนสูงสุดระดับ -6 ที่ จ. มิยาซากิ และพบแรงสั่นสะเทือนระดับ 4 ขึ้นไปที่ จ. มิยาซากิ คาโกชิมะ ฟูกูโอกะ ซากะ คูมาโมโตะ และโออิตะ ซึ่งทางกรมอุตุนิยมวิทยาญี่ปุ่นได้ออกประกาศเตือนภัยสึนามิ ในพื้นที่ จ. มิยาซากิ กับ จ. โคจิ โดยขอให้ประชาชนอพยพทันที
ทั้งนี้ นายชัย วัชรงค์ โฆษกประจำสำนักนายกรัฐมนตรีประชาสัมพันธ์ช่องทางการติดต่อสถานเอกอัครราชทูตไทย พร้อมขอให้ประชาชนคนไทยในพื้นที่ดังกล่าวและพื้นที่ใกล้เคียง โปรดปฏิบัติตามคำแนะนำของทางการท้องถิ่นอย่างเคร่งครัด จนกว่าจะมีประกาศยกเลิกเตือนภัย และติดตามข่าวสารของทางการญี่ปุ่นอย่างใกล้ชิด โดยกรณีฉุกเฉินสามารถติดต่อสถานกงสุลใหญ่ ณ เมืองฟูกูโอกะ ได้ที่หมายเลขโทรศัพท์ฉุกเฉิน 090-9572-1515 หรือ 090-2585-3027 และติดตามสถานการณ์ผ่านช่องทางโซเชียลมีเดียได้ที่ เพจเฟสบุ๊ก สถานเอกอัครราชทูต ณ กรุงโตเกียว ประเทศญี่ปุ่น - 在東京タイ王国大使館 (https://www.facebook.com/rtejapan) และสถานกงสุลใหญ่ ณ เมืองฟูกูโอกะ Royal Thai Consulate-General in Fukuoka (https://www.facebook.com/RTCGFukuoka)

ที่มา : https://www.thaigov.go.th/news/contents/details/86889