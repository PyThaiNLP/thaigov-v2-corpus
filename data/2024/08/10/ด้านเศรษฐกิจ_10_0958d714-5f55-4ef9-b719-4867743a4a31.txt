รัฐบาลไทย-ข่าวทำเนียบรัฐบาล-“ธนดล” หารือแนวทางแก้ไขปัญหาที่ดินทำกิน และรับฟังสภาพปัญหาจากเกษตรกรจังหวัดกระบี่


วันพฤหัสบดีที่ 8 สิงหาคม 2567
“ธนดล” หารือแนวทางแก้ไขปัญหาที่ดินทำกิน และรับฟังสภาพปัญหาจากเกษตรกรจังหวัดกระบี่
“ธนดล” หารือแนวทางแก้ไขปัญหาที่ดินทำกิน และรับฟังสภาพปัญหาจากเกษตรกรจังหวัดกระบี่
นายธนดล สุวัณณะฤทธิ์ คณะที่ปรึกษารัฐมนตรีว่าการกระทรวงเกษตรและสหกรณ์ เป็นประธานการประชุมรับฟังสภาพปัญหาและข้อเรียกร้องของกลุ่มเกษตรกรก้าวหน้า โดยมี นายอนุวรรตน์ โหมดพริ้ง รองผู้ว่าราชการจังหวัดกระบี่ หัวหน้าส่วนราชการกระทรวงเกษตรและสหกรณ์ภายในจังหวัด และผู้แทนจากกลุ่มเกษตรกร เข้าร่วม ณ ศาลากลางจังหวัดกระบี่ ซึ่งที่ประชุมมีมติเห็นชอบให้ตั้งคณะทำงานแก้ไขปัญหาที่ดินทำกินในพื้นที่นิคมสหกรณ์ท้องที่อำเภอปลายพระยา จังหวัดกระบี่ โดยบูรณาการร่วมกันระหว่างหน่วยงานภาครัฐ และภาคประชาชน เพื่อการแก้ไขปัญหาและบรรเทาความเดือดร้อนของพี่น้องเกษตรกรได้อย่างตรงจุดและยั่งยืนต่อไป
ทั้งนี้ ที่ประชุมได้หารือแนวทางการขับเคลื่อนข้อสั่งการตามนโยบายรัฐมนตรีว่าการกระทรวงเกษตรและสหกรณ์ (ร้อยเอก ธรรมนัส พรหมเผ่า) และรับฟังสภาพปัญหาจากทุกภาคส่วนที่เกี่ยวข้อง เพื่อวางแผนการขับเคลื่อนงานให้บรรลุตามวัตถุประสงค์อีกด้วย

ที่มา : https://www.thaigov.go.th/news/contents/details/86865