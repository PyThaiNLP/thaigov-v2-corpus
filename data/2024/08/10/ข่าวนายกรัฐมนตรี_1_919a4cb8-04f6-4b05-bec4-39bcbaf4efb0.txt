รัฐบาลไทย-ข่าวทำเนียบรัฐบาล-​นายกรัฐมนตรี กำชับหน่วยงานที่เกี่ยวข้อง คุมเข้มติดตามแก๊งคอลเซ็นเตอร์ที่แทรกซึมจากตะเข็บชายแดนเข้ามาสู่พื้นที่ชั้นใน 


วันพฤหัสบดีที่ 8 สิงหาคม 2567
08/08/2567
พิมพ์
​นายกรัฐมนตรี กำชับหน่วยงานที่เกี่ยวข้อง คุมเข้มติดตามแก๊งคอลเซ็นเตอร์ที่แทรกซึมจากตะเข็บชายแดนเข้ามาสู่พื้นที่ชั้นใน
​นายกรัฐมนตรี กำชับหน่วยงานที่เกี่ยวข้อง คุมเข้มติดตามแก๊งคอลเซ็นเตอร์ที่แทรกซึมจากตะเข็บชายแดนเข้ามาสู่พื้นที่ชั้นใน
วันนี้ (8 สิงหาคม 2567) เวลา 08.30 น. ณ ท่าอากาศยานทหาร 2 กองบิน 6 (บน.6) ดอนเมือง กรุงเทพฯ นายเศรษฐา ทวีสิน นายกรัฐมนตรีให้สัมภาษณ์สื่อมวลชนถึงกรณีการบุกจับแก๊งคอลเซ็นเตอร์ ที่เข้ามาปักหลักใช้พื้นที่ในประเทศไทยซึ่งก่อนหน้านี้ส่วนใหญ่อยู่ในประเทศเพื่อนบ้านว่า มีการแทรกซึมอยู่แล้ว และติดตามจับกุมอย่างต่อเนื่อง ซึ่งนายประเสริฐ จันทรรวงทอง รัฐมนตรีว่าการกระทรวงดีอี ได้เดินทางลงพื้นที่และโทรมารายงาน จึงได้สั่งให้ไปดูพื้นที่อำเภอเชียงแสนจังหวัดเชียงรายด้วย ซึ่งมีการตัดสายและท่อส่งสัญญาณอย่างต่อเนื่อง
โดยเจ้าหน้าที่ก็จะลงพื้นที่และทำงานอย่างต่อเนื่องเช่นกันเพราะเป็นเรื่องสำคัญ แม้ว่าการเคลื่อนไหวส่วนใหญ่จะอยู่ตามแนวชายแดน แต่เชื่อว่าภายในประเทศก็ยังมีอยู่ ซึ่งเย็นวานนี้ ได้ไปพูดคุยกับพลตำรวจเอก กิตติ์รัฐ พันธุ์เพ็ชร์ รองผู้บัญชาการตำรวจแห่งชาติ และได้สั่งการเรื่องนี้ไปด้วย รวมถึงกำชับให้ติดตามการชุมนุมแสดงออกเชิงสัญลักษณ์ของมวลชน หลังกรณียุบพรรคก้าวไกล ซึ่งเป็นไปด้วยความสงบ

ที่มา : https://www.thaigov.go.th/news/contents/details/86851