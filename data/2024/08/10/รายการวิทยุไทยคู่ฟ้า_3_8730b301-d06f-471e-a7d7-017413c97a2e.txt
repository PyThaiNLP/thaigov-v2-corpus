รัฐบาลไทย-ข่าวทำเนียบรัฐบาล-เห็นชอบ 2 มาตรการกระตุ้นเที่ยวไทยระยะเร่งด่วน


วันศุกร์ที่ 9 สิงหาคม 2567
09/08/2567
พิมพ์
เห็นชอบ 2 มาตรการกระตุ้นเที่ยวไทยระยะเร่งด่วน
วันพฤหัสบดี ที่ 8 ส.ค.67
ต่อจากนี้ไป ขอเชิญรับฟังไทยคู่ฟ้า
คณะรัฐมนตรีเห็นชอบมาตรการกระตุ้นการท่องเที่ยวระยะเร่งด่วน จำนวน 2 โครงการ ประกอบด้วย
โครงการทำตลาดการท่องเที่ยวแพลตฟอร์มออนไลน์ และ
โครงการส่งเสริมการท่องเที่ยวกลุ่มจังหวัดด้วยการจัดกิจกรรมบนอัตลักษณ์ถิ่น “มหกรรม เสน่ห์ไทย” จำนวน
5 กิจกรรม ได้แก่ งานมหกรรมเสน่ห์ไทย@เชียงใหม่ มหกรรมสายน้ำแห่งกาญจน์เวลา จ.กาญจนบุรี
เทศกาลดนตรี Chonburi International Music Festival in Rain งานเสน่ห์เมืองนคร จ.นครศรีธรรมราช
และ งานเสน่ห์อีสานม่วนซื่น จ.ขอนแก่น เพื่อกระตุ้นให้เกิดการเดินทางท่องเที่ยวไทยในช่วงเดือน สิงหาคม –
กันยายน 2567 คาดการณ์ว่าจะมีนักท่องเที่ยวต่างชาติเดินทางเข้ามาในประเทศไทยมากกว่า 350,000 คน
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/86920