รัฐบาลไทย-ข่าวทำเนียบรัฐบาล-ครม. ไฟเขียว งบฯกลาง 433 ล้าน เดินหน้าโครงการกระตุ้นการท่องเที่ยวช่วงโลว์ซีซั่น


วันศุกร์ที่ 9 สิงหาคม 2567
ครม. ไฟเขียว งบฯกลาง 433 ล้าน เดินหน้าโครงการกระตุ้นการท่องเที่ยวช่วงโลว์ซีซั่น
......
ครม. ไฟเขียว งบฯกลาง 433 ล้าน เดินหน้าโครงการกระตุ้นการท่องเที่ยวช่วงโลว์ซีซั่น
.
ที่ประชุม ครม. (6 ส.ค.67) รับทราบมาตรการกระตุ้นการท่องเที่ยวระยะเร่งด่วน (Quick Win) จำนวน 9 โครงการ ของกระทรวงการท่องเที่ยวและกีฬา และอนุมัติงบประมาณเพื่อเป็นค่าใช้จ่ายเพิ่มเติมสำหรับ 2 โครงการ ในวงเงินรวมทั้งสิ้น จำนวน 433,199,300 บาท ได้แก่
1. โครงการการทำตลาดการท่องเที่ยวแพลตฟอร์มออนไลน์ เป็นเงิน 280,000,000 บาท
2. โครงการส่งเสริมการท่องเที่ยวกลุ่มจังหวัดด้วยการจัดกิจกรรมบนอัตลักษณ์ถิ่น “มหกรรม เสน่ห์ไทย” เป็นเงิน 153,119,300 บาท (5 กิจกรรม) ได้แก่ งานมหกรรมเสน่ห์ไทย@เชียงใหม่ : Chiang Mai Art and Music Festival งานมหกรรมสายน้ำแห่งกาญจน์เวลา (The River of Time) เทศกาลดนตรี Chonburi International Music Festival in Rain งานเสน่ห์เมืองนคร: Khanom Mindfulness Territory และงานเสน่ห์อีสานม่วนซื่น ณ ขอนแก่น
.
โดยมาตรการกระตุ้นการท่องเที่ยวระยะเร่งด่วน (Quick Win) จัดขึ้นโดยการท่องเที่ยวแห่งประเทศไทย (ททท.) กระทรวงการท่องเที่ยวและกีฬา ซึ่งจะดำเนินการให้แล้วเสร็จภายในปีงบประมาณ 2567 จำนวน 9 โครงการ เพื่อกระตุ้นให้เกิดการเดินทางท่องเที่ยวภายในประเทศของนักท่องเที่ยวชาวต่างชาติในช่วงเดือนสิงหาคมถึงกันยายน 2567 รวมถึงยกระดับการท่องเที่ยวของประเทศไทยตามวิสัยทัศน์ Ignite Thailand ของนายกรัฐมนตรี และนโยบาย Ignite Tourism Thailand ซึ่งคาดการณ์จำนวนนักท่องเที่ยวต่างชาติเดินทางเข้าประเทศไทยมากกว่า 350,000 คน และนักท่องเที่ยวที่ร่วมกิจกรรมที่จัดขึ้นทั้ง 5 ภูมิภาคมากกว่า 250,000 คน
.
อ่านเพิ่มเติม คลิก >> https://www.thaigov.go.th/news/contents/details/86756
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/86925