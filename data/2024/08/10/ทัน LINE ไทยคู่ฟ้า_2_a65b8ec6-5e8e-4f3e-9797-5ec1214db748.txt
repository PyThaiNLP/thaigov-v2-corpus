รัฐบาลไทย-ข่าวทำเนียบรัฐบาล-เตรียม Kick Off 30 บาทรักษาทุกที่ ในพื้นที่ กรุงเทพฯ


วันศุกร์ที่ 9 สิงหาคม 2567
เตรียม Kick Off 30 บาทรักษาทุกที่ ในพื้นที่ กรุงเทพฯ
......
เตรียม Kick Off 30 บาทรักษาทุกที่ ในพื้นที่ กรุงเทพฯ
.
คณะกรรมการหลักประกันสุขภาพแห่งชาติ หรือ บอร์ด สปสช. เตรียม Kick Off โครงการ 30 บาทรักษาทุกที่ ในพื้นที่ กรุงเทพมหานคร เป็นจังหวัดนำร่องที่ 46 ในวันจันทร์ที่ 26 สิงหาคม 2567 หลังได้รับความร่วมมือจากทุกหน่วยงานที่เกี่ยวข้อง ทำให้เกิดความพร้อมที่จะให้บริการในพื้นที่ กทม. ได้
.
หลังจากเริ่มโครงการฯ แล้ว ประชาชนสามารถเข้ารับบริการที่หน่วยบริการปฐมภูมิ/ประจำตามสิทธิ และหน่วยบริการนวัตกรรมอีกราว 1,500 แห่ง ที่มีสัญลักษณ์ ร้านยาคุณภาพ คลินิกเวชกรรมชุมชนอบอุ่น คลินิกทันตกรรมชุมชนอบอุ่น คลินิกพยาบาลชุมชนอบอุ่น คลินิกเทคนิคการแพทย์ชุมชนอบอุ่น คลินิกกายภาพบำบัดชุมชนอบอุ่น และคลินิกแพทย์แผนไทยชุมชนอบอุ่น นอกจากนี้ ยังมีบริการแพทย์ทางไกล เจาะเลือดที่บ้าน รถรับส่งผู้ป่วย รถทันตกรรมเคลื่อนที่ ตู้เทเลเมดดูแลสุขภาพคนในชุมชน โดยมี รพ.รัฐ เป็นหน่วยบริการรับส่งต่อผู้ป่วย ด้วย
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/86923