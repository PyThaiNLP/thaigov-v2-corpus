รัฐบาลไทย-ข่าวทำเนียบรัฐบาล-ศูนย์คุณธรรมร่วมกับกรมการศาสนา จัดงานสมัชชาคุณธรรมอย่างยิ่งใหญ่ พร้อมประชุมติดตามผลการดำเนินงาน ภายใต้แผนปฏิบัติการด้านการส่งเสริมคุณธรรมแห่งชาติ ระยะที่ 2 (พ.ศ. 2566-2570) ภาคกลาง


วันพฤหัสบดีที่ 8 สิงหาคม 2567
ศูนย์คุณธรรมร่วมกับกรมการศาสนา จัดงานสมัชชาคุณธรรมอย่างยิ่งใหญ่ พร้อมประชุมติดตามผลการดำเนินงาน ภายใต้แผนปฏิบัติการด้านการส่งเสริมคุณธรรมแห่งชาติ ระยะที่ 2 (พ.ศ. 2566-2570) ภาคกลาง
กระทรวงวัฒนธรรม โดยศูนย์คุณธรรมร่วมกับกรมการศาสนา จัดงานสมัชชาคุณธรรมอย่างยิ่งใหญ่ พร้อมประชุมติดตามผลการดำเนินงาน ภายใต้แผนปฏิบัติการด้านการส่งเสริมคุณธรรมแห่งชาติ ระยะที่ 2 (พ.ศ. 2566 - 2570) ภาคกลาง
กระทรวงวัฒนธรรม โดยศูนย์คุณธรรมร่วมกับกรมการศาสนา จัดงานสมัชชาคุณธรรมอย่างยิ่งใหญ่ พร้อมประชุมติดตามผลการดำเนินงาน ภายใต้แผนปฏิบัติการด้านการส่งเสริมคุณธรรมแห่งชาติ ระยะที่ 2 (พ.ศ. 2566 - 2570) ภาคกลาง
วันที่ 5 สิงหาคม 2567 นางสาวพลอย ธนิกุล ผู้ช่วยรัฐมนตรีประจำกระทรวงวัฒนธรรม เป็นประธานพิธีเปิด งานสมัชชาคุณธรรมและตลาดนัดคุณธรรมและการประชุมติดตามผลการดำเนินงานตามตัวชี้วัดภายใต้แผนปฏิบัติการด้านการส่งเสริมคุณธรรมแห่งชาติ ระยะที่ 2 (พ.ศ.2566 - 2570) ภาคกลาง ณ โรงแรมโกลเด้น ซิตี้ อำเภอเมืองระยอง จังหวัดระยอง พร้อมด้วย นายชัยพล สุขเอี่ยม อธิบดีกรมการศาสนา รองศาสตราจารย์นายแพทย์สุริยเดว ทรีปาตี ผู้อำนวยการศูนย์คุณธรรม (องค์การมหาชน) นางสาวสลารีวรรณ ทัพทวี รองผู้ว่าราชการจังหวัดระยอง นางรักชนก โคจรานนท์ ผู้ตรวจราชการกระทรวงวัฒนธรรม ผู้บริหารหน่วยงาน และผู้แทนภาคีเครือข่ายวัฒนธรรมในพื้นที่จังหวัดภาคกลาง เข้าร่วม
นางสาวพลอย ธนิกุล ผู้ช่วยรัฐมนตรีประจำกระทรวงวัฒนธรรม กล่าวว่า คณะรัฐมนตรีได้มีมติเห็นชอบแผนปฏิบัติการด้านการส่งเสริมคุณธรรมแห่งชาติ ระยะที่ 2 (พ.ศ. 2566 – 2570) เมื่อวันที่ 29 พฤศจิกายน 2565 กำหนดเป้าหมายให้คนไทยมีพฤติกรรมที่สะท้อนการมีคุณธรรมเพิ่มขึ้น มุ่งสู่สังคมคุณธรรมที่คนไทยอยู่ร่วมกันด้วยความสมานฉันท์ ภายใต้หลักธรรมทางศาสนา หลักปรัชญาของเศรษฐกิจพอเพียง วิถีวัฒนธรรมไทยที่ดีงาม และประเทศไทยปลอดทุจริตและประพฤติมิชอบ ซึ่งมีการกำหนดตัวชี้วัดหลักจำนวน 2 ตัวชี้วัด ประกอบด้วย ตัวชี้วัดดัชนีคุณธรรม 5 ประการ “พอเพียง วินัย สุจริต จิตอาสา กตัญญู” และตัวชี้วัดหน่วยงานภาครัฐน้อมนำหลักปรัชญาของเศรษฐกิจพอเพียงในการบริหารงาน มีค่า ITA เพิ่มขึ้น โดยกรมการศาสนา และศูนย์คุณธรรม (องค์การมหาชน) ในฐานะฝ่ายเลขานุการคณะกรรมการส่งเสริมคุณธรรมแห่งชาติ ได้ร่วมกันขับเคลื่อนและส่งเสริมให้เกิดเครือข่ายคุณธรรมในทั่วทุกพื้นที่ เพื่อมุ่งเน้นการมีส่วนร่วมของทุกภาคส่วน เพื่อให้การขับเคลื่อนคุณธรรมตามแผนปฏิบัติการด้านการส่งเสริมคุณธรรมแห่งชาติ ระยะที่ 2 (พ.ศ. 2566 - 2570) ประจำปีงบประมาณ พ.ศ. 2567 บรรลุผลสำเร็จตามเป้าหมาย กรมการศาสนา และศูนย์คุณธรรม (องค์การมหาชน) กำหนดจัดงานสมัชชาคุณธรรมและการประชุมติดตามผลการดำเนินงานตามตัวชี้วัด ภายใต้แผนปฏิบัติการด้านการส่งเสริมคุณธรรมแห่งชาติ ระยะที่ 2 (พ.ศ. 2566 – 2570) เพื่อติดตามผลสำเร็จของการดำเนินงาน และขยายเครือข่ายส่งเสริมคุณธรรมไปสู่มาตรฐานด้านคุณธรรม ที่มีขีดความสามารถในการให้คำปรึกษาและถ่ายทอดองค์ความรู้ต่อสังคมให้เกิดการแพร่หลาย โดยการจัดงานระดับภูมิภาค 4 ภูมิภาค มีกลุ่มเป้าหมาย ประกอบด้วย วัฒนธรรมจังหวัด ผู้แทนหน่วยงาน/ภาคส่วนที่เกี่ยวข้อง รวมจำนวน 2,000 คน ในส่วนของภาคใต้ ระหว่างวันที่ 21 – 22 สิงหาคม 2567 ณ โรงแรมนานาบุรี อำเภอเมืองชุมพร จังหวัดชุมพร ภาคตะวันออกเฉียงเหนือ จัดขึ้นเมื่อวันที่ 6 - 7 มิถุนายน 2567 ที่ผ่านมา ณ โรงแรมริมปาว อำเภอเมืองกาฬสินธุ์ จังหวัดกาฬสินธุ์ และภาคเหนือ จัดขึ้นเมื่อวันที่ 24 - 25 มิถุนายน 2567 ณ โรงเรียนอัสสัมชัญ อำเภอเมืองลำปาง จังหวัดลำปาง
ทั้งนี้ การจัดงานฯ ประกอบไปด้วยกิจกรรมส่งเสริมคุณธรรม อาทิ การบรรยายพิเศษเกี่ยวกับคุณธรรมในโลกวิถีใหม่ และก้าวย่างแผนปฏิบัติการด้านการส่งเสริมคุณธรรมแห่งชาติ ระยะที่ 2 ความท้าทายและทางออก การจัดนิทรรศการตลาดนัดคุณธรรม ชม แชร์ เชียร์ จากภาคีเครือข่าย องค์กร อำเภอ และจังหวัดคุณธรรม การแสดงกิจกรรมของภาคีเครือข่ายคุณธรรม การร่วมพูดคุยกับบุคคลผู้สร้างแรงบันดาลใจและผู้นำเครือข่าย รวมทั้งจัดกิจกรรมฐานการเรียนรู้ในประเด็นการส่งเสริมและขับเคลื่อนคุณธรรมของสังคมไทย เพื่อแลกเปลี่ยนความคิดเห็น ความรู้ และประสบการณ์ในการส่งเสริมคุณธรรม เพื่อนำไปสู่การพัฒนาองค์ความรู้ด้านการขับเคลื่อนคุณธรรม การเสริมสร้างพลังเครือข่ายคุณธรรมให้มีความเข้มแข็ง มั่นคง และเป็นฐานรากในการต่อยอดคุณธรรมให้เจริญเติบโตครอบคลุมทุกพื้นที่ต่อไป

ที่มา : https://www.thaigov.go.th/news/contents/details/86881