รัฐบาลไทย-ข่าวทำเนียบรัฐบาล-ครม. เคาะบำเหน็จความชอบกรณีพิเศษ สร้างขวัญกำลังใจให้จนท. ด้านยาเสพติด ทั่วประเทศ


วันศุกร์ที่ 9 สิงหาคม 2567
09/08/2567
พิมพ์
ครม. เคาะบำเหน็จความชอบกรณีพิเศษ สร้างขวัญกำลังใจให้จนท. ด้านยาเสพติด ทั่วประเทศ
.....
ครม. เคาะบำเหน็จความชอบกรณีพิเศษ สร้างขวัญกำลังใจให้จนท. ด้านยาเสพติด ทั่วประเทศ
.
ที่ประชุม ครม. (6 ส.ค. 67) เห็นชอบพิจารณาบำเหน็จความชอบกรณีพิเศษแก่เจ้าหน้าที่ผู้ปฏิบัติการด้านยาเสพติด ไม่เกิน 13,047 อัตรา จากหน่วยงานต่าง ๆ ทั่วประเทศ โดยใช้งบประมาณทั้งสิ้น 85,718,790 บาท ซึ่งเป็นงบประมาณของต้นสังกัดที่ได้จัดสรรไว้แล้ว
.
การคำนวณกรอบโควตาบำเหน็จความชอบกรณีพิเศษฯ ปีงบฯ 2567 ใช้วิธีการคำนวณจากจำนวนพลเจ้าหน้าที่ผู้ปฏิบัติงานด้านยาเสพติดเช่นเดียวกับปีงบฯ 2566
.
ซึ่งจากจำนวนบำเหน็จ 13,047 อัตรา เมื่อแบ่งตามภารกิจจะเป็นการให้บำเหน็จกรณีพิเศษแก่เจ้าหน้าที่ปฏิบัติงานด้านยาเสพติดโดยตรงไม่เกิน 9,316 อัตรา (ร้อยละ 2.5 ของเจ้าหน้าที่ปฏิบัติงานฯ ทั้งหมด 372,658 อัตรา) และ เจ้าหน้าที่ผู้ปฏิบัติงานเกื้อกูลต่อการแก้ไขปัญหายาเสพติด ไม่เกิน 3,731 อัตรา (ร้อยละ 1.5 ของเจ้าหน้าที่ผู้ปฏิบัติงานเกื้อกูลฯ ทั้งหมด 248,715 อัตรา)
.
บำเหน็จกรณีพิเศษนี้ จะเป็นขวัญและกำลังใจให้กับเจ้าหน้าที่ที่ทุ่มเทเสียสละในการปฏิบัติงานทั่วประเทศ ซึ่งสอดคล้องกับวาระแห่งชาติที่รัฐบาลเร่งส่งผลให้สังคมไทยปลอดภัยจากภัยคุกคามจากยาเสพติด
.
อ่านเพิ่มเติม คลิก https://www.thaigov.go.th/news/contents/details/86766
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/86924