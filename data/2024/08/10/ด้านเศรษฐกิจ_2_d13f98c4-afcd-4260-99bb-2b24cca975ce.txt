รัฐบาลไทย-ข่าวทำเนียบรัฐบาล-SME D Bank รับเกียรติบัตรระดับสูงสุด “ดีเยี่ยม” จากสำนักงาน ป.ป.ท. ผลการประเมินบริหารจัดการความเสี่ยงทุจริต โปร่งใส ตรวจสอบได้


วันพฤหัสบดีที่ 8 สิงหาคม 2567
08/08/2567
พิมพ์
SME D Bank รับเกียรติบัตรระดับสูงสุด “ดีเยี่ยม” จากสำนักงาน ป.ป.ท. ผลการประเมินบริหารจัดการความเสี่ยงทุจริต โปร่งใส ตรวจสอบได้
SME D Bank รับมอบเกียรติบัตรผลการประเมินความเสี่ยงการทุจริตตามเกณฑ์ประเมินเชิงคุณภาพ “ระบบการบริหารจัดการความเสี่ยงทุจริต” Corruption Risk Management Systems (CRMS) ประจำปีงบประมาณ พ.ศ.2566 ได้รับผลการประเมินระดับสูงสุด “ดีเยี่ยม” (Excellent)
ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank รับมอบเกียรติบัตร ผลการประเมินความเสี่ยงการทุจริต ตามเกณฑ์ประเมินเชิงคุณภาพ “ระบบการบริหารจัดการความเสี่ยงทุจริต” Corruption Risk Management Systems (CRMS) ประจำปีงบประมาณ พ.ศ.2566 โดย สำนักงานคณะกรรมการป้องกันและปราบปรามการทุจริตในภาครัฐ (สำนักงาน ป.ป.ท.) ประเมินจากโครงการที่ใช้จ่ายงบประมาณ ผ่านการจัดซื้อจัดจ้างที่มีมูลค่าสูงสุดขององค์กร ในโครงการ “การจัดหาผู้ให้บริการเช่าเครื่องคอมพิวเตอร์” โดย SME D Bank ได้รับผลการประเมินระดับสูงสุด “ดีเยี่ยม” (Excellent) จากตัวชี้วัดต่างๆ ได้แก่ แผนบริหารจัดการความเสี่ยงทุจริต ที่มีการกำหนดเกณฑ์ความเสี่ยง การจัดการความเสี่ยง และการเปิดข้อมูล กับผลการดำเนินการตามแผนบริหารจัดการความเสี่ยงการทุจริต ที่มีการรายงานผล การเปิดเผยข้อมูล และการบริหารจัดการเสี่ยงการทุจริต ทั้งนี้ การได้รับเกียรติบัตรระดับดีเยี่ยมดังกล่าว สะท้อนถึงการทำงานของ SME D Bank  โดยเฉพาะการใช้จ่ายงบประมาณที่มีความโปร่งใส ตรวจสอบได้ อันเกิดจากคณะกรรมการ ผู้บริหาร และเจ้าหน้าที่ ร่วมใจกันขับเคลื่อนองค์กรและดำเนินงานภายใต้หลักธรรมาภิบาล

ที่มา : https://www.thaigov.go.th/news/contents/details/86845