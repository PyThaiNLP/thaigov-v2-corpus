รัฐบาลไทย-ข่าวทำเนียบรัฐบาล-นายกฯ ส่งเสริมศักยภาพบุคลากรไทย ผลักดันไทยเป็นศูนย์กลางอุตสาหกรรม นวัตกรรม และการขนส่งในภูมิภาค


วันศุกร์ที่ 9 สิงหาคม 2567
นายกฯ ส่งเสริมศักยภาพบุคลากรไทย ผลักดันไทยเป็นศูนย์กลางอุตสาหกรรม นวัตกรรม และการขนส่งในภูมิภาค
.......
นายกฯ ส่งเสริมศักยภาพบุคลากรไทย ผลักดันไทยเป็นศูนย์กลางอุตสาหกรรม นวัตกรรม และการขนส่งในภูมิภาค
.
นายกรัฐมนตรี ให้ความสำคัญกับการพัฒนาบุคลากรไทยให้มีศักยภาพ ในฐานะกำลังสำคัญของการขับเคลื่อนเศรษฐกิจประเทศ ซึ่งเป็นก้าวสำคัญในการยกระดับภาคอุตสาหกรรมไทยให้มีความแข็งแกร่ง ทัดเทียมกับนานาชาติ สามารถส่งเสริมการแข่งขันให้ไทยเป็นศูนย์กลางอุตสาหกรรม นวัตกรรม และศูนย์กลางขนส่งในภูมิภาคตามวิสัยทัศน์ Ignite Thailand
.
ล่าสุด กระทรวงอุตสาหกรรมและหน่วยงานที่เกี่ยวข้อง ได้ร่วมดำเนินการเพื่อพัฒนาศักยภาพของบุคลากรในภาคอุตสาหกรรมและภาคการขนส่งให้มีความรู้และทักษะตามมาตรฐานสากล อาทิ การร่วมมือระหว่างการนิคมอุตสาหกรรมแห่งประเทศไทยกับมหาวิทยาลัยธรรมศาสตร์ เพื่อพัฒนาทักษะและความรู้ที่สอดคล้องกับความต้องการของภาคอุตสาหกรรมให้แก่นักศึกษา การพัฒนาศักยภาพผู้ประกอบการด้านการบริหารจัดการโลจิสติกส์ โดยกรมส่งเสริมอุตสาหกรรม หรือ ดีพร้อม (DIPROM) ซึ่งคาดการณ์ว่าในปี 2568 จะดำเนินการส่งเสริมและพัฒนาสถานประกอบการได้เป็นจำนวน 350 กิจการ คิดเป็นมูลค่าทางเศรษฐกิจ 2,100 ล้านบาท
.
อ่านเพิ่มเติม คลิก >> https://www.thaigov.go.th/news/contents/details/86638
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/86922