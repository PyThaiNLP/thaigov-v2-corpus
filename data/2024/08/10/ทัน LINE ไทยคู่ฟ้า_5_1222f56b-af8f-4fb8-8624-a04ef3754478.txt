รัฐบาลไทย-ข่าวทำเนียบรัฐบาล-ครม. เห็นชอบกำหนดสิ่งอำนวยความสะดวกในทุกมิติของการเดินทาง เพื่อความปลอดภัยของคนพิการ


วันศุกร์ที่ 9 สิงหาคม 2567
ครม. เห็นชอบกำหนดสิ่งอำนวยความสะดวกในทุกมิติของการเดินทาง เพื่อความปลอดภัยของคนพิการ
......
ครม. เห็นชอบกำหนดสิ่งอำนวยความสะดวกในทุกมิติของการเดินทาง เพื่อความปลอดภัยของคนพิการ
.
ที่ประชุม ครม. (6 ส.ค. 67) อนุมัติแก้ไขร่างกฎกระทรวงกำหนดลักษณะ หรือการจัดให้มีอุปกรณ์ สิ่งอำนวยความสะดวก หรือบริการในอาคาร สถานที่ ยานพาหนะ และบริการขนส่งทั้งทางน้ำ ทางบก และทางราง เพื่อให้คนพิการสามารถเข้าถึงและใช้ประโยชน์ได้
.
มีสาระสำคัญ กำหนดให้ยานพาหนะประเภทรถโดยสาร เครื่องบิน เรือโดยสาร ต้องจัดให้มีอุปกรณ์สิ่งอำนวยความสะดวกหรือบริการ เช่น ประตูรถ อุปกรณ์นำพาคนพิการหรืออุปกรณ์ยกรถเข็นคนพิการขึ้นและลงจากรถ/ ที่นั่ง ห้องส้วมและห้องนอนสำหรับคนพิการ /การเพิ่มสัญญาณเสียงและสัญญาณไฟในการแจ้งชื่อสถานี
.
สำหรับเรือโดยสารที่มีห้องนอน ต้องมีห้องนอนสำหรับคนพิการ และเจ้าหน้าที่ประจำเรือซึ่งผ่านการฝึกอบรมและมีคุณสมบัติตรงกับความต้องการของคนพิการแต่ละประเภทอย่างน้อยหนึ่งคน เพื่อให้บริการในการขึ้นและลงเรือ
.
ส่วนสถานีขนส่งผู้โดยสาร สถานีรถไฟและสถานีรถไฟฟ้าท่าเทียบเรือและท่าอากาศยาน บริเวณประตู ต้องมีพื้นผิวต่างสัมผัสสำหรับคนพิการทางการเห็นที่นั่งสำหรับคนพิการ หรือพื้นที่สำหรับจอดรถเข็นสำหรับคนพิการ แผนผังที่ตั้งสิ่งอำนวยความสะดวกในสถานี บันไดและราวจับ
.
อ่านเพิ่มเติม คลิก https://www.thaigov.go.th/news/contents/details/86759
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/86926