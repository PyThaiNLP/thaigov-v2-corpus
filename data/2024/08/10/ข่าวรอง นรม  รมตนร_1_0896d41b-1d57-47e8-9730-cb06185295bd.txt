รัฐบาลไทย-ข่าวทำเนียบรัฐบาล-รอง นรม.นายพิชัยฯ เป็นประธานการประชุมคณะกรรมการสำนักงานพัฒนารัฐบาลดิจิทัล  เร่งขับเคลื่อนแผนพัฒนารัฐบาลดิจิทัลของประเทศไทย พ.ศ. 2566 – 2570 ยกระดับขีดความสามารถในการแข่งขัน


วันพฤหัสบดีที่ 8 สิงหาคม 2567
07/08/2567
พิมพ์
รอง นรม.นายพิชัยฯ เป็นประธานการประชุมคณะกรรมการสำนักงานพัฒนารัฐบาลดิจิทัล  เร่งขับเคลื่อนแผนพัฒนารัฐบาลดิจิทัลของประเทศไทย พ.ศ. 2566 – 2570 ยกระดับขีดความสามารถในการแข่งขัน
รอง นรม.นายพิชัยฯ เป็นประธานการประชุมคณะกรรมการสำนักงานพัฒนารัฐบาลดิจิทัล  เร่งขับเคลื่อนแผนพัฒนารัฐบาลดิจิทัลของประเทศไทย พ.ศ. 2566 – 2570 ยกระดับขีดความสามารถในการแข่งขัน
วันนี้ (7 สิงหาคม 2567) เวลา 09.30 น. ณ ห้องประชุม 301 ตึกบัญชาการ 1 ทำเนียบรัฐบาล นายพิชัย ชุณหวชิร รองนายกรัฐมนตรีและรัฐมนตรีว่าการกระทรวงการคลัง เป็นประธานการประชุมคณะกรรมการสำนักงานพัฒนารัฐบาลดิจิทัล (องค์การมหาชน) (สพร.) ครั้งที่ 1/2567  โดยมีวาระหารือสำคัญเกี่ยวกับความก้าวหน้าการพัฒนารัฐบาลดิจิทัลและขับเคลื่อนตามนโยบายการใช้คลาวด์เป็นหลัก (Cloud First Policy) เพื่อยกอันดับการพัฒนารัฐบาลดิจิทัลเพิ่มสูงขึ้น  สรุปสาระสำคัญ ดังนี้
รองนายกรัฐมนตรีและรัฐมนตรีว่าการกระทรวงการคลัง เปิดการประชุมว่า คณะกรรมการต้องเห็นภาพนโยบายเป็นภาพเดียวกัน เพื่อให้เกิด Success factor  ในการพัฒนารัฐบาลดิจิทัล 5 ด้าน คือ 1. ผลักดันการใช้แอปพลิเคชันทางรัฐ โดยให้เจ้าหน้าที่รัฐติดตั้ง “ทางรัฐ” และใช้งาน เพื่อให้คำแนะนำแก่ประชาชน ภายในปี 2567   2. ติดตาม เร่งรัด และสนับสนุนให้หน่วยงานรัฐร้อยละ 40 ดำเนินการตาม พ.ร.บ. การปฏิบัติราชการทางอิเล็กทรอนิกส์  3. เร่งผลักดันประกาศ ชุดข้อมูล Master Data ที่สำคัญ 4. ขับเคลื่อนการพัฒนาโดเมนสำคัญภายใต้แผนฯ 10 ด้าน และ 5. เร่งรัดยกระดับทักษะด้านดิจิทัลของบุคลากร IT และผู้ปฏิบัติงานด้านดิจิทัลของรัฐ ให้ได้รับการอบรม 60%  ในส่วนของการขับเคลื่อนการดำเนินงานตามแผนพัฒนารัฐบาลดิจิทัลของประเทศไทย พ.ศ. 2566 – 2570 ประกอบด้วย ระบบแจ้งเตือนสิทธิ์และช่วยเหลือในการรับสวัสดิการของประชาชนตลอดช่วงชีวิต โครงการแพลตฟอร์มระบบสุขภาพดิจิทัลแห่งชาติ (National Digital Health Platform) โครงการพัฒนาระบบฐานข้อมูลการเกษตร โครงการหนึ่งรหัส หนึ่งผู้ประกอบการ รัฐบาลมุ่งหวังยกอันดับการพัฒนารัฐบาลดิจิทัลเพิ่มสูงขึ้น
ที่ประชุมมีมติรับทราบผลการขับเคลื่อนตามนโยบายการใช้คลาวด์เป็นหลัก (Cloud First Policy) มอบหมายให้คณะกรรมการพัฒนารัฐบาลดิจิทัลเป็นผู้ดำเนินการกำหนดรายละเอียดที่เกี่ยวข้องกับนโยบายการใช้คลาวด์ การออกประกาศเพื่อกำหนดหลักเกณฑ์และมาตรฐาน ประสานงานกับหน่วยงานที่เกี่ยวข้อง พัฒนาระบบบริหารจัดการความต้องการและจัดหาคลาวด์ กำกับดูแล สร้างระบบนิเวศน์และจัดซื้อจัดจ้าง ตามกรอบนโยบายที่ได้รับอนุมัติจากคณะกรรมการพัฒนาดิจิทัลเพื่อเศรษฐกิจและสังคมแห่งชาติ รวมทั้งกรอบกฎหมายของหน่วยงานรัฐที่เกี่ยวข้องต่อไป และ
ที่ประชุมมีมติเห็นชอบการขึ้นทะเบียนแพลตฟอร์มกลาง : ระบบกลางการเชื่อมโยงข้อมูลอิเล็กทรอนิกส์ ณ จุดเดียว (National Single Window หรือ NSW) ขึ้นเป็นทะเบียนแพลตฟอร์มดิจิทัลกลางภาครัฐ สำหรับการนำเข้า – ส่งออก โลจิสติกส์ในการค้าระหว่างประเทศ และเห็นชอบให้ฝ่ายเลขานุการ นำเสนอประกาศคณะกรรมการพัฒนารัฐบาลดิจิทัล กำหนดให้ระบบกลางการการเชื่อมโยงข้อมูลอิเล็กทรอนิกส์ ณ จุดเดียว เป็นแพลตฟอร์มการของงานบริการภาครัฐสำหรับภาคธุรกิจและประชาชน ตามอำนาจในพระราชบัญญัติการบริหารงานและการให้บริการภาครัฐผ่านระบบดิจิทัลพ.ศ. 2562 ตามมาตรา 7 (3) และ (9)
ที่ประชุมมีมติเห็นชอบรายการชุดข้อมูลหลัก (Master Data) เพิ่มเติมจำนวน 22 ชุดข้อมูลประจำปีงบประมาณพ.ศ. 2567 มอบหมายให้ฝ่ายเลขานุการจัดทำประกาศรายการชุดข้อมูลหลักเพิ่มเติมประจำปีงบประมาณ พ.ศ. 2567 และนำเสนอประธานกรรมการลงนามเพื่อประกาศลงราชกิจจานุเบกษาต่อไป พร้อมทั้งแจ้งเวียนหน่วยงานที่เกี่ยวข้องรับทราบและปฏิบัติตามประกาศดังกล่าว ซึ่งประโยชน์จาก Master Data เป็นการเปิดเผยข้อมูลจากหน่วยงานรัฐให้แก่ประชาชน  ในลักษณะการพัฒนาระบบบริการในด้านต่าง ๆ ต่อไป

ที่มา : https://www.thaigov.go.th/news/contents/details/86835