รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม ประชุมคณะกรรมการติดตาม เร่งรัดการดำเนินงานป้องกัน ปราบปราม และแก้ไขปัญหายาเสพติด เผยภาพรวม ๒๕ จังหวัด


วันศุกร์ที่ 9 สิงหาคม 2567
09/08/2567
พิมพ์
รัฐมนตรีว่าการกระทรวงยุติธรรม ประชุมคณะกรรมการติดตาม เร่งรัดการดำเนินงานป้องกัน ปราบปราม และแก้ไขปัญหายาเสพติด เผยภาพรวม ๒๕ จังหวัด
รัฐมนตรีว่าการกระทรวงยุติธรรม ประชุมคณะกรรมการติดตาม เร่งรัดการดำเนินงานป้องกัน ปราบปราม และแก้ไขปัญหายาเสพติด เผยภาพรวม ๒๕ จังหวัด เกินค่าเป้าหมาย ๒-๓ เท่า พร้อมดำเนินการต่อให้ครบ ๗๗ จังหวัดและเตรียมจัดทำฐานข้อมูลโดยบูรณาการหน่วยงานที่เกี่ยวข้องเพื่
ในวันศุกร์ที่ ๙ สิงหาคม ๒๕๖๗ เวลา ๑๐.๐๐ น. พันตำรวจเอก ทวี สอดส่อง รัฐมนตรีว่าการกระทรวงยุติธรรม เป็นประธานการประชุมคณะกรรมการติดตาม เร่งรัดการดำเนินงานป้องกัน ปราบปราม และแก้ไขปัญหายาเสพติด ครั้งที่ ๓/๒๕๖๗ โดยมี นายสมคิด เชื้อคง รองเลขาธิการนายกรัฐมนตรี ฝ่ายการเมือง นายชำนาญวิทย์ เตรัตน์ รองปลัดกระทรวงมหาดไทย พล.ต.ท.ภาณุรัตน์ หลักบุญ เลขาธิการ ป.ป.ส. พร้อมด้วยคณะกรรมการฯ เข้าร่วม ณ ห้องประชุมราชสีห์ ชั้น ๒ อาคารศาลาว่าการกระทรวงมหาดไทย
ในการนี้ รัฐมนตรีว่าการกระทรวงยุติธรรม กล่าวว่า วันนี้เป็นการติดตาม เร่งรัดการดำเนินงานป้องกัน ปราบปราม และแก้ไขปัญหายาเสพติด ครั้งที่ ๓ ซึ่งในนโยบายของนายกรัฐมนตรีต้องให้เห็นผลภายใน ๓ เดือน ซึ่งเหลือเวลาอีก ๑ เดือน โดยในระหว่างทางเลขาธิการ ป.ป.ส.ได้ประชุมทุกสัปดาห์ และได้เร่งรัดการดำเนินงานต่าง ๆ ในภาพรวมตัวเลขทางสถิติค่าเป้าหมายที่เราตั้งไว้ไม่ว่าจะเป็นการป้องกันปราบปราม การบำบัดรักษา การฟื้นฟู บางส่วนตัวเลขจะเกินจากเป้าที่ตั้งไว้ ๒-๓ เท่า โดยเฉพาะใน ๒๕ จังหวัด จึงขอให้จังหวัดที่เหลือปฏิบัติตามให้ครบ ๗๗ จังหวัด นอกจากนี้ ควรจัดทำฐานข้อมูลโดยการบูรณาการหน่วยงานที่เกี่ยวข้อง โดยอย่างน้อยใช้เลข ๑๓ หลัก เป็นฐานในการจัดทำข้อมูลด้วยกัน ซึ่งเมื่อมีฐานข้อมูลเดียวกันการตัดสินใจและการดำเนินนโยบายจะมีความชัดเจน
ทั้งนี้ ที่ประชุมได้รับทราบผลการดำเนินงานปฏิบัติการเร่งรัดการดำเนินงานป้องกัน ปราบปราม และแก้ไขปัญหายาเสพติด ระยะเร่งด่วน ๓ เดือน ในพื้นที่ ๒๕ จังหวัดเร่งด่วน การนำผู้เสพในระบบคุมประพฤติเข้าสู่กระบวนการบำบัด การดำเนินงานของศูนย์ฟื้นฟูสภาพทางสังคม การจัดระเบียบสังคมและการมีส่วนร่วมของภาคประชาชน สรุปผลการดำเนินงานตามตัวชี้วัดภาพรวม ๒๕ จังหวัด และสรุปผลการดำเนินงานภาพรวม ๗๗ จังหวัด ตามปฏิบัติการเร่งรัด การดำเนินงานป้องกัน ปราบปราม และแก้ไขปัญหายาเสพติด ระยะเร่งด่วน ๓ เดือน (๑ มิถุนายน - ๓๑ สิงหาคม ๒๕๖๗) พร้อมกันนี้ที่ประชุมได้พิจารณาการสำรวจหมู่บ้าน/ชุมชน (Re X-ray) เพื่อกำหนดเป็นพื้นที่เป้าหมาย ในปีงบประมาณ พ.ศ. ๒๕๖๘ ตามแนวทาง “ธวัชบุรีโมเดล”

ที่มา : https://www.thaigov.go.th/news/contents/details/86953