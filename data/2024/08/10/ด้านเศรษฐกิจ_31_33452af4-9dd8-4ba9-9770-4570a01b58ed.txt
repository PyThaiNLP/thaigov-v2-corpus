รัฐบาลไทย-ข่าวทำเนียบรัฐบาล-ผู้ตรวจฯ เศรษฐรัชต์ ลงพื้นที่นครนายก  ตรวจราชการรอบ 2 เน้นย้ำให้ตรวจกำกับโรงงาน ให้เป็นไปตามกฎหมาย


วันเสาร์ที่ 10 สิงหาคม 2567
10/08/2567
พิมพ์
ผู้ตรวจฯ เศรษฐรัชต์ ลงพื้นที่นครนายก  ตรวจราชการรอบ 2 เน้นย้ำให้ตรวจกำกับโรงงาน ให้เป็นไปตามกฎหมาย
ผู้ตรวจฯ เศรษฐรัชต์ ลงพื้นที่นครนายก  ตรวจราชการรอบ 2 เน้นย้ำให้ตรวจกำกับโรงงาน ให้เป็นไปตามกฎหมาย
วันที่ 7 สิงหาคม 2567 ผู้ตรวจฯ เศรษฐรัชต์ ตรวจราชการกรณีปกติ รอบที่ 2 ณ สำนักงานอุตสาหกรรมจังหวัดนครนายก  โดยมี นายบุญรวย เลิศวนิชย์ทิพย์ อุตสาหกรรมจังหวัดนครนายก  พร้อมคณะเจ้าหน้าที่ เข้าร่วมประชุมรายงานผลการดำเนินการตามประเด็นการตรวจราชการ การตรวจกำกับ เร่งรัด ติดตาม เพื่อขับเคลื่อนการดำเนินงานและโครงการสำคัญของ อก.
ทั้งนี้ ผู้ตรวจฯ ได้เน้นย้ำให้เจ้าหน้าที่ดำเนินการตามนโยบาย MIND ใช้หัวและใจ ปั้นอุตสาหกรรมคู่ชุมชน ดำเนินนโยบาย 4 มิติ และใช้มาตรการ 4 ด้าน ดิน น้ำ ลม ไฟ คุมเข้มด้านสิ่งแวดล้อมรอบโรงงานทั่วประเทศ พร้อมให้ข้อเสนอแนะในการปฏิบัติงาน อาทิ เร่งรัดการเบิกจ่ายงบประมาณให้เป็นไปตามแผน รวมทั้งบริหารจัดการการใช้จ่ายงบประมาณอย่างรอบคอบ ตรวจกำกับดูแลโรงงานในพื้นที่ให้เป็นไปตามกฎหมาย แก้ไขปัญหาเรื่องร้องเรียนอย่างเร่งด่วน เน้นย้ำให้เจ้าหน้าที่ใช้ระบบสารสารสนเทศ ติดตาม กำกับดูแลโรงงานโดยใช้ระบบ i-Auditor แนะนำให้ผู้ประกอบการยื่นคำขอรับใบอนุญาตผ่านระบบ e-License รับและรายงานเรื่องร้องเรียนผ่านระบบ I-Dee Pro ติดตามเร่งรัดผู้ประกอบการที่ยังไม่สมัครระบบทะเบียนลูกค้า อก. (i-Industry) และที่ยังรายงานข้อมูลกลางของ อก. (I-Single Form) ไม่ครบถ้วน เชิญชวนโรงงานให้ยื่นขอการรับรอง Green Industry หลังจากนั้นได้ตรวจเยี่ยมอาคารสำนักงานฯ และบ้านพักข้าราชการ
ต่อมา วันที่ 8 สิงหาคม 2567 คณะผู้ตรวจฯ ได้ลงพื้นที่ตรวจเยี่ยมบริษัท ไทยซัมมิท โกลด์ เพรส จำกัด ประกอบกิจการผลิตส่วนประกอบหรืออุปกรณ์ของเครื่องยนต์ และร่วมทำกิจกรรม CSR กับทางบริษัทฯ ขับเคลื่อนนโยบาย MIND เพื่อการอยู่ร่วมกันในสังคมชุมนุมและสิ่งแวดล้อม

ที่มา : https://www.thaigov.go.th/news/contents/details/86967