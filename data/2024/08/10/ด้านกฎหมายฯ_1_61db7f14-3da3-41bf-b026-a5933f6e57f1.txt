รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม ประชุมคณะกรรมการป้องกันและปราบปรามการทรมานและการกระทำให้บุคคลสูญหาย ครั้งที่ ๒/๒๕๖๗ 


วันพฤหัสบดีที่ 8 สิงหาคม 2567
08/08/2567
พิมพ์
รัฐมนตรีว่าการกระทรวงยุติธรรม ประชุมคณะกรรมการป้องกันและปราบปรามการทรมานและการกระทำให้บุคคลสูญหาย ครั้งที่ ๒/๒๕๖๗
รัฐมนตรีว่าการกระทรวงยุติธรรม ประชุมคณะกรรมการป้องกันและปราบปรามการทรมานและการกระทำให้บุคคลสูญหาย ครั้งที่ ๒/๒๕๖๗
ในวันพุธที่ ๗ สิงหาคม ๒๕๖๗ เวลา ๑๓.๓๐ น. พันตำรวจเอก ทวี สอดส่อง รัฐมนตรีว่าการกระทรวงยุติธรรม เป็นประธานการประชุมคณะกรรมการป้องกันและปราบปรามการทรมานและการกระทำให้บุคคลสูญหาย ครั้งที่ ๒/๒๕๖๗ โดยมี นายสมบูรณ์ ม่วงกล่ำ ที่ปรึกษารัฐมนตรีว่าการกระทรวงยุติธรรม นายไตรยฤทธิ์ เตมหิวงศ์ รองปลัดกระทรวงยุติธรรม นางสาวเอมอร เสียงใหญ่ อธิบดีกรมคุ้มครองสิทธิและเสรีภาพ คณะกรรมการ และเจ้าหน้าที่ที่เกี่ยวข้อง เข้าร่วมประชุม ณ ห้องประชุมชั้น ๖ อาคารสำนักงานปลัดกระทรวงกลาโหม (ศรีสมาน) ตำบลบ้านใหม่ อำเภอปากเกร็ด จังหวัดนนทบุรี
โดยที่ประชุมได้รับทราบรายงานสถิติผลการดำเนินการตามพระราชบัญญัติป้องกันและปราบปรามการทรมานและการกระทำให้บุคคลสูญหาย พ.ศ. ๒๕๖๕ รายงานความคืบหน้าร่างระเบียบคณะกรรมการฯ ว่าด้วยการช่วยเหลือเยียวยาและฟื้นฟูผู้เสียหาย พ.ศ. .... และรายงานผลการลงพื้นที่สถานกักกันคนต่างด้าว กองกำกับการ ๓ กองบังคับการสืบสวนสอบสวน สำนักงานตรวจคนเข้าเมือง (ซอยสวนพลู) อีกทั้งได้พิจารณาแนวทางการติดตามและตรวจสอบกรณีการกระทำให้บุคคลสูญหายในต่างประเทศ การจัดทำระบบเชื่อมโยงข้อมูลตามพระราชบัญญัติฯ แนวทางการดำเนินงานตามมาตรา ๓๑ วรรค ๔ และให้ความเห็นชอบต่อร่างระเบียบคณะกรรมการฯ ว่าด้วยค่าใช้จ่ายในการปฏิบัติหน้าที่และค่าใช้จ่ายอื่น พ.ศ. .... พร้อมทั้งได้กำหนดกรอบการประชุมคณะกรรมการฯ อีกครั้งในเดือนกันยายนนี้ เพื่อเร่งรัดติดตามการดำเนินงานตามพระราชบัญญัติฯ อย่างใกล้ชิดต่อไป

ที่มา : https://www.thaigov.go.th/news/contents/details/86849