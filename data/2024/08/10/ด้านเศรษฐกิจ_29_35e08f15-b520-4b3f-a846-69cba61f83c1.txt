รัฐบาลไทย-ข่าวทำเนียบรัฐบาล-​"ทปษ.บุญสิงห์" เป็นประธานการประชุมเพื่อหารือแนวทางการแก้ไขปัญหาราคาโคเนื้อตกต่ำ


วันศุกร์ที่ 9 สิงหาคม 2567
​"ทปษ.บุญสิงห์" เป็นประธานการประชุมเพื่อหารือแนวทางการแก้ไขปัญหาราคาโคเนื้อตกต่ำ
​"ทปษ.บุญสิงห์" เป็นประธานการประชุมเพื่อหารือแนวทางการแก้ไขปัญหาราคาโคเนื้อตกต่ำ
นายบุญสิงห์ วรินทร์รักษ์ ที่ปรึกษารัฐมนตรีว่าการกระทรวงเกษตรและสหกรณ์ เป็นประธานการประชุมหารือแนวทางการแก้ไขปัญหาราคาเนื้อโคตกต่ำ โดยมี นายอภัย สุทธิสังข์ รองปลัดกระทรวงเกษตรและสหกรณ์ นายสัตวแพทย์ประภาส ภิญโญชีพ รองอธิบดีกรมปศุสัตว์ ส่วนราชการในสังกัดกระทรวงเกษตรและสหกรณ์ และภาคเอกชน เข้าร่วม ณ ห้องประชุมสำนักพัฒนาพันธุ์สัตว์ ศูนย์ราชการกรมปศุสัตว์จังหวัดปทุมธานี ตำบลบางกะดี อำเภอเมืองปทุมธานี จังหวัดปทุมธานี และผ่านระบบ Zoom Cloud Meeting โดยมีวัตถุประสงค์เพื่อหารือแนวทางการแก้ปัญหาราคาโคเนื้อร่วมกับภาคเอกชน อาทิ การส่งเสริมให้เกษตรกรลดการใช้สารเร่งเนื้อแดง การส่งเสริมให้เกิดการบริโภคเนื้อโคภายในประเทศให้มากขึ้น และขอความร่วมมือภาคเอกชนสนับสนุนผู้ประกอบการรายย่อย (SMEs) ที่มีสินค้าคุณภาพดีมาจำหน่ายในพื้นที่โมเดิร์นเทรด เพื่อช่วยสร้างรายได้ให้กับเกษตรกร และบูรณาการร่วมกับภาครัฐในการฟื้นฟูราคาโคเนื้อในประเทศไทยให้กลับมาดียิ่งขึ้น อีกด้วย
จากนั้นที่ปรึกษารัฐมนตรีว่าการกระทรวงเกษตรและสหกรณ์ ได้มอบนโยบายด้านการผลิตอาหารสัตว์และพันธุ์สัตว์ แนวทางการส่งเสริมเกษตรกรด้วยเทคโนโลยีและนวัตกรรมโดยใช้หลักการ “การตลาดนำการผลิต” การลดต้นทุนการผลิตที่เป็นรูปธรรม การสร้างระบบฐานข้อมูลรายชนิดสัตว์ และสร้างเครือข่ายโดยภาครัฐเป็นผู้ขับเคลื่อนการจัดโซนนิ่งพื้นที่เพื่อส่งเสริมด้านพันธุ์สัตว์ การจัดตั้งกองทุนฯ การวิจัยและขยายผลต่อยอดโดยนำองค์ความรู้ที่มีอยู่ไปเสริมสร้างให้เกษตรกรที่อยู่ในพื้นที่มีชีวิตที่ดีขึ้น มีอาชีพที่มั่นคง ณ ห้องประชุม สำนักพัฒนาพันธุ์สัตว์ ตรวจเยี่ยมการดำเนินงานดำเนินงานด้านการตรวจสอบสินค้าปศุสัตว์ สำนักตรวจสอบคุณภาพสินค้าปศุสัตว์ ศูนย์ราชการกรมปศุสัตว์จังหวัดปทุมธานี

ที่มา : https://www.thaigov.go.th/news/contents/details/86958