รัฐบาลไทย-ข่าวทำเนียบรัฐบาล-บขส. ชวนร่วมกิจกรรม “สิงหา...พาแม่เดินทางกับ บขส.” ณ สถานีขนส่งหมอชิต 2 ลูกค้า บขส. โชว์ตั๋วหรือสมัครสมาชิก บขส. Card รับกล่องข้าวสุดพรีเมี่ยมฟรี


วันพฤหัสบดีที่ 8 สิงหาคม 2567
บขส. ชวนร่วมกิจกรรม “สิงหา...พาแม่เดินทางกับ บขส.” ณ สถานีขนส่งหมอชิต 2 ลูกค้า บขส. โชว์ตั๋วหรือสมัครสมาชิก บขส. Card รับกล่องข้าวสุดพรีเมี่ยมฟรี
....
นายอรรถวิท รักจำรูญ กรรมการฯ รักษาการแทนกรรมการผู้จัดการใหญ่ บริษัท ขนส่ง จำกัด (บขส.) กระทรวงคมนาคม เปิดเผยว่า เนื่องในโอกาสเฉลิมพระชนมพรรษาสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง 92 พรรษา 12 สิงหาคม 2567 หรือวันแม่แห่งชาติ บขส. ได้จัดกิจกรรม “สิงหา...พาแม่เดินทางกับ บขส.” เพื่อส่งเสริมการเดินทางในช่วงวันหยุดยาววันแม่แห่งชาติ และกระตุ้นให้ประชาชนเดินทางด้วยรถโดยสาร บขส. มากยิ่งขึ้น
ทั้งนี้ กิจกรรมฯ จะจัดขึ้นในวันที่ 9 สิงหาคม 2567 เวลา 10.00 - 16.30 น. ณ สถานีขนส่งผู้โดยสารกรุงเทพ (จตุจักร) หรือหมอชิต 2 โดยผู้โดยสารสามารถแสดงบัตรโดยสารของ บขส. (มูลค่าบัตรโดยสารไม่ต่ำกว่า 500 บาท) หรือสมัครสมาชิก บขส. Card ในบูธกิจกรรมฯ เพื่อรับของที่ระลึกหรือของสมนาคุณ อาทิ กล่องข้าวสุดพรีเมี่ยม กับ บขส. ฟรีทันที สอบถามข้อมูลเพิ่มเติมได้ที่งานการตลาดและลูกค้าสัมพันธ์ โทร. 0 2537 8737

ที่มา : https://www.thaigov.go.th/news/contents/details/86876