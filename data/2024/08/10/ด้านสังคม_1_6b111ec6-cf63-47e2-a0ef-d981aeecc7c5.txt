รัฐบาลไทย-ข่าวทำเนียบรัฐบาล-“วราวุธ” เชิญชมนิทรรศการศิลปะจากศิลปินอิสระชื่อดังของไทย “10 Artists for charity” 8-22 สิงหาคม นี้ ที่ไอคอนสยาม


วันพฤหัสบดีที่ 8 สิงหาคม 2567
“วราวุธ” เชิญชมนิทรรศการศิลปะจากศิลปินอิสระชื่อดังของไทย “10 Artists for charity” 8-22 สิงหาคม นี้ ที่ไอคอนสยาม
“วราวุธ” เชิญชมนิทรรศการศิลปะจากศิลปินอิสระชื่อดังของไทย “10 Artists for charity” 8-22 สิงหาคม นี้ ที่ไอคอนสยาม
วันที่ 7 สิงหาคม 2567 นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) เป็นประธานเปิดงานนิทรรศการศิลปะ “10 Artists for charityW โดยมี ผู้ช่วยศาสตราจารย์สิทธิชัย ปรัชญารัติกุล ผู้รับผิดชอบโครงการนิทรรศการศิลปะฯ กล่าวรายงาน จัดโดย ไอคอนสยาม ร่วมกับคณาจารย์มหาวิทยาลัยต่างๆ ในประเทศไทย และศิลปินอิสระที่มีชื่อเสียงของประเทศไทย จำนวน 10 ท่าน ได้แก่ เทพศักดิ์ ทองนพคุณ, วัฒนโชติ ตุงคะเตชะ, นุกูล ปัญญาดี, กมล คงทอง, จิรวัฒน์ พิระสันต์, สิทธิชัย ปรัชญารัติกุล, สาธิต เทศนา, ณัฏฐพล สุวรรณกุศลส่ง, เอกกมล โรจน์จิรนันท์ และ สุรพงศ์ สุทัศน์ ณ อยุธยา โดยมี ดร.สุวรรณา ศิลปอาชา กรรมาธิการสหพันธ์สเก็ตน้ำแข็งนานาชาติ ร่วมงาน ณ ICON Art & Culture Space ชั้น 8 ไอคอนสยาม
นายวราวุธ กล่าวว่า นิทรรศการศิลปะ “10 Artists for charity" เป็นการจัดแสดงผลงานศิลปะ จำนวน 52 ผลงานของศิลปินอิสระที่มีชื่อเสียงของประเทศไทย จำนวน 10 ท่าน เพื่อจัดแสดงและจำหน่ายผลงานศิลปะของศิลปินทั้ง 10 ท่าน โดยรายได้ส่วนหนึ่งจากการจำหน่ายผลงานจะมอบให้กับองค์กรการกุศลตามความตั้งใจของศิลปินต่อไป สำหรับผลงานศิลปะที่นำมาจัดแสดงในครั้งนี้ ประกอบด้วย ผลงานจิตรกรรมเทคนิคสีน้ำมัน สีอะคลีลิค และเทคนิคผสม โดยถ่ายทอดแนวคิด ความคิดจากเรื่องราวที่หลากหลาย แตกต่างกันออกไปตามประสบการณ์และความเชี่ยวชาญของศิลปิน ทั้งนี้ ขอเชิญชวนพี่น้องประชาชนร่วมชมนิทรรศการศิลปะ "10 Artists for charity" ตั้งแต่วันที่ 8-22 สิงหาคม 2567 ณ ICON Art & Culture Space ชั้น 8 ไอคอนสยาม
#ข่าวพม #พม #ศรส #esshelpme #1300 #วราวุธศิลปอาชา #วราวุธรับฟังทำจริง
#พมพอใจให้ทุกวัยพึงพอใจในพม #พมหนึ่งเดียว #ไอคอนสยาม #10Artistsforcharity

ที่มา : https://www.thaigov.go.th/news/contents/details/86858