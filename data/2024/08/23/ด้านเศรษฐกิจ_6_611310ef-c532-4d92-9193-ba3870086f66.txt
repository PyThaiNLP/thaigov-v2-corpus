รัฐบาลไทย-ข่าวทำเนียบรัฐบาล-ที่ปรึกษา รมว.เกษตรฯ มอบถุงยังชีพเพื่อใช้ในการดำรงชีพ เป็นขวัญและกำลังใจในการช่วยเหลือเบื้องต้นสำหรับผู้ประสบภัยน้ำท่วม


วันศุกร์ที่ 23 สิงหาคม 2567
ที่ปรึกษา รมว.เกษตรฯ มอบถุงยังชีพเพื่อใช้ในการดำรงชีพ เป็นขวัญและกำลังใจในการช่วยเหลือเบื้องต้นสำหรับผู้ประสบภัยน้ำท่วม
ที่ปรึกษา รมว.เกษตรฯ มอบถุงยังชีพเพื่อใช้ในการดำรงชีพ เป็นขวัญและกำลังใจในการช่วยเหลือเบื้องต้นสำหรับผู้ประสบภัยน้ำท่วม
นายบุญสิงห์ วรินทร์รักษ์ ที่ปรึกษารักษาการรัฐมนตรีว่าการกระทรวงเกษตรและสหกรณ์ มอบถุงยังชีพเพื่อใช้ในการดำรงชีพ เป็นขวัญและกำลังใจในการช่วยเหลือเบื้องต้นสำหรับผู้ประสบภัยน้ำท่วม ณ ศาลาประชาคมอำเภอปง แก่ผู้ประสบภัยในเขตเทศบาลตำบลปง และเขตเทศบาลตำบลแม่ยม อำเภอปง จังหวัดพะเยา
จากนั้นได้เดินทางไปมอบถุงยังชีพ เพื่อใช้ในการดำรงชีพ เป็นขวัญและกำลังใจในการช่วยเหลือเบื้องต้นสำหรับ ผู้ประสบภัยน้ำท่วม ณ หอประชุมเทศบาลตำบลงิม แก่ผู้ประสบภัยในเขตเทศบาลตำบลงิมและ เขต อบต.ออย และ อบต.ผาช้างน้อย
ทั้งนี้ มอบถุงยังชีพให้กับเทศบาลตำบลปง 461 ชุด / ข้าวสาร 222 ชุด รวมทั้งสิ้นจำนวน 683 ชุด และมอบถุงยังชีพให้เทศบาลตำบลแม่ยม 30 ชุด / ข้าวสาร 400 ชุด รวมทั้งสิ้นจำนวน 430 ชุด รวมทั้ง 2 หน่วยงาน จำนวน 1,113 ชุด

ที่มา : https://www.thaigov.go.th/news/contents/details/87380