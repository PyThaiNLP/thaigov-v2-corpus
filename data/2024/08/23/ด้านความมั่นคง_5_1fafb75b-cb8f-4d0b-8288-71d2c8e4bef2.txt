รัฐบาลไทย-ข่าวทำเนียบรัฐบาล-ผู้ว่าฯ ยโสธร เผยผลปฏิบัติการปราบปรามแก้ไขปัญหายาเสพติด ตามนโยบาย มท. ห้วงเดือนสิงหาคม 67 จับกุมคดียาเสพติด 55 คดี ยาบ้า 15,913 เม็ด คดีอาวุธปืนผิดกฎหมาย 10 คดี 


วันศุกร์ที่ 23 สิงหาคม 2567
23/08/2567
พิมพ์
ผู้ว่าฯ ยโสธร เผยผลปฏิบัติการปราบปรามแก้ไขปัญหายาเสพติด ตามนโยบาย มท. ห้วงเดือนสิงหาคม 67 จับกุมคดียาเสพติด 55 คดี ยาบ้า 15,913 เม็ด คดีอาวุธปืนผิดกฎหมาย 10 คดี
ผู้ว่าฯ ยโสธร เผยผลปฏิบัติการปราบปรามแก้ไขปัญหายาเสพติด ตามนโยบาย มท. ห้วงเดือนสิงหาคม 67 จับกุมคดียาเสพติด 55 คดี ยาบ้า 15,913 เม็ด คดีอาวุธปืนผิดกฎหมาย 10 คดี สั่งเข้มมุ่งสนองนโยบายเร่งด่วนกระทรวงมหาดไทย (Quick win) เดินหน้า Re X-ray อย่างต่อเนื่อง
ผู้ว่าฯ ยโสธร เผยผลปฏิบัติการปราบปรามแก้ไขปัญหายาเสพติด ตามนโยบาย มท. ห้วงเดือนสิงหาคม 67 จับกุมคดียาเสพติด 55 คดี ยาบ้า 15,913 เม็ด คดีอาวุธปืนผิดกฎหมาย 10 คดี สั่งเข้มมุ่งสนองนโยบายเร่งด่วนกระทรวงมหาดไทย (Quick win) เดินหน้า Re X-ray อย่างต่อเนื่อง เพื่อความปลอดภัยและความมั่นคงของสังคม
เมื่อวันที่ 22 ส.ค. 67 นายชรินทร์ ทองสุข ผู้ว่าราชการจังหวัดยโสธร เปิดเผยว่า จังหวัดยโสธร ได้ดำเนินการขับเคลื่อนตามนโยบายของกระทรวงมหาดไทยในการปราบปรามและแก้ไขปัญหายาเสพติด ระยะเร่งด่วน 3 เดือน เพื่อจัดระเบียบสังคม ปราบปรามผู้มีอิทธิพล ดำเนินมาตรการเข้มงวดกวดขันเกี่ยวกับยาเสพติดและสิ่งผิดกฎหมายทุกชนิดอย่างจริงจังและต่อเนื่อง ตามนโยบายของรัฐบาล และกระทรวงมหาดไทย เพื่อรักษาความสงบเรียบร้อยของสังคม ทำให้พี่น้องประชาชนได้รับความปลอดภัยในทุกพื้นที่
นายชรินทร์ ทองสุข ผู้ว่าราชการจังหวัดยโสธร กล่าวว่า ในห้วงเดือนสิงหาคมที่ผ่านมา ตั้งแต่วันที่ 13 - 19 สิงหาคม 2567 จังหวัดยโสธร โดยศูนย์อำนวยการป้องกันและปราบปรามยาเสพติดจังหวัดยโสธร (ศอ.ปส.จ.ยส.) ได้บูรณาการร่วมกับหน่วยงานความมั่นคงในพื้นที่ ปฏิบัติการจัดระเบียบสังคมและปราบปรามผู้มีอิทธิพล ดำเนินงานป้องกัน ปราบปรามและแก้ไขปัญหายาเสพติด ระยะเร่งด่วน 3 เดือน จังหวัดยโสธร โดยมีผลการปฏิบัติงานในจับกุมคดียาเสพติด 55 คดี และคดีอาวุธปืนผิดกฎหมาย 10 คดี
“จังหวัดยโสธร ได้ดำเนินการตั้งจุดตรวจ/จุดสกัด จำนวน 46 แห่ง ในพื้นที่ 9 อำเภอ สามารถจับกุมคดียาเสพติด จำนวน 55 คดี จำนวนผู้ต้องหา ทั้งสิ้น 35 ราย เป็นผู้เสพ 20 ราย ของกลางยาบ้า 15,913 เม็ด แบ่งออกเป็น 1) อำเภอเมืองยโสธร จับกุมผู้ต้องหา 4 ราย ผู้เสพ 9 ราย ของกลางยาบ้า 1,299 เม็ด 2) อำเภอเลิงนกทา จับกุมผู้ต้องหา 7 ราย ของกลางยาบ้า 166 เม็ด 3) อำเภอคำเขื่อนแก้ว จับกุมผู้ต้องหา 5 ราย ของกลางยาบ้า 14,053 เม็ด 4) อำเภอกุดชุม จับกุมผู้ต้องหา 5 ราย ผู้เสพ 1 ราย ของกลางยาบ้า 111 เม็ด 5) อำเภอมหาชนะชัย จับกุมผู้ต้องหา 7 ราย ผู้เสพ 3 ราย ของกลางยาบ้า 215 เม็ด 6) อำเภอป่าติ้ว จับกุมผู้ต้องหา 3 ราย ของกลางยาบ้า 26 เม็ด 7) อำเภอทรายมูล จับกุมผู้ต้องหา 1 ราย ผู้เสพ 5 ราย ของกลางยาบ้า 7 เม็ด 8) อำเภอไทยเจริญ จับกุมผู้ต้องหา 1 ราย ผู้เสพ 2 ราย ของกลางยาบ้า 7 เม็ด 9) อำเภอค้อวัง จับกุมผู้ต้องหา 2 ราย ของกลางยาบ้า 34 เม็ด” นายชรินทร์ฯ กล่าวในช่วงต้น
นายชรินทร์ ทองสุข ผู้ว่าราชการจังหวัดยโสธร กล่าวต่อไปอีกว่า นอกจากนี้ จังหวัดยโสธร สามารถจับกุมคดีอาวุธปืน พร้อมของกลาง จำนวน 10 คดี ผู้ต้องหา 10 ราย แบ่งออกเป็น 1) อำเภอเมืองยโสธร จับกุมผู้ต้องหา 1 ราย ของกลางอาวุธปืนไทยประดิษฐ์ (ปืนแก็ป) จำนวน 1 กระบอก 2) อำเภอเลิงนกทา จับกุมผู้ต้องหา 1 ราย ของกลางอาวุธปืนไทยประดิษฐ์ (ปืนแก็ป) จำนวน 1 กระบอก 3) อำเภอคำเขื่อนแก้ว จับกุมผู้ต้องหา 1 ราย ของกลางอาวุธปืนยาวอัดลม จำนวน 1 กระบอก 4) อำเภอกุดชุม จับกุมผู้ต้องหา 3 ราย ของกลางอาวุธปืนยาวอัดลม จำนวน 3 กระบอก 5) อำเภอมหาชนะชัย จับกุมผู้ต้องหา 2 ราย ของกลางอาวุธปืนยาวอัดลม จำนวน 2 กระบอก 6) อำเภอป่าติ้ว จับกุมผู้ต้องหา 1 ราย ของกลางอาวุธปืนไทยประดิษฐ์ (ปืนแก็ป) จำนวน 1 กระบอก 7) อำเภอไทยเจริญ จับกุมผู้ต้องหา 1 ราย ของกลางอาวุธปืนไทยประดิษฐ์ (ปืนแก็ป) จำนวน 1 กระบอก
“ทั้งนี้ ตนได้สั่งการให้ฝ่ายปกครองบูรณาการร่วมกับฝ่ายความมั่นคงในพื้นที่ ดำเนินการพุ่งเป้า Re X-ray อย่างต่อเนื่อง เพื่อกวาดล้างสิ่งผิดกฎหมาย อันจะทำให้สังคมมีความสงบเรียบร้อย เกิดสวัสดิภาพ พี่น้องประชาชนมีความปลอดภัยในชีวิตและทรัพย์สิน พร้อมทั้งมีการจัดประชุมติดตามเพื่อขับเคลื่อนนโยบายเร่งด่วน (Quick win) ของกระทรวงมหาดไทยทุกสัปดาห์ เพื่อติดตามและดำเนินการอย่างใกล้ชิด โดยมีเป้าหมายในการรักษาความมั่นคงและความสงบเรียบร้อย เพื่อให้ทุกคนในสังคมได้ใช้ชีวิตอย่างมีความสุข ทั้งนี้ ขอให้พี่น้องประชาชนทุกท่านช่วยเป็นหูเป็นตา ระแวดระวังบ้านเมืองของเรา หากพบเห็นเบาะแสการกระทำความผิดทุกรูปแบบ สามารถแจ้งข้อมูล และร้องเรียนร้องทุกข์ได้ที่ศูนย์ดำรงธรรมจังหวัด ศูนย์ดำรงธรรมอำเภอ สายด่วน 1567 โทรฟรีตลอด 24 ชั่วโมง” นายชรินทร์ฯ กล่าวในช่วงท้าย

ที่มา : https://www.thaigov.go.th/news/contents/details/87369