รัฐบาลไทย-ข่าวทำเนียบรัฐบาล-“ภูมิธรรม“​ เผยกระบวนการได้มาซึ่งรัฐบาล​ แพทองธาร​ 1 คาด​แล้วเสร็จภายใน 15 ก.ย.​ บวกลบไม่เกิน​ 3 วัน​ ไม่หวั่นกองเชียร์​ “แดง- ฟ้า​” ทำภาพลักษณ์​รัฐบาลเสีย​ 


วันเสาร์ที่ 31 สิงหาคม 2567
31/08/2567
พิมพ์
“ภูมิธรรม“​ เผยกระบวนการได้มาซึ่งรัฐบาล​ แพทองธาร​ 1 คาด​แล้วเสร็จภายใน 15 ก.ย.​ บวกลบไม่เกิน​ 3 วัน​ ไม่หวั่นกองเชียร์​ “แดง- ฟ้า​” ทำภาพลักษณ์​รัฐบาลเสีย​
“ภูมิธรรม“​ เผยกระบวนการได้มาซึ่งรัฐบาล​ แพทองธาร​ 1 คาด​แล้วเสร็จภายใน 15 ก.ย.​ บวกลบไม่เกิน​ 3 วัน​ ไม่หวั่นกองเชียร์​ “แดง- ฟ้า​” ทำภาพลักษณ์​รัฐบาลเสีย​ ระบุ ปชช.อยากให้เร่งเดินหน้าทำงาน
วันนี้ (31 สิงหาคม 2567) ณ ท่าอากาศยานทหาร 2 กองบิน 6 ดินเมือง กรุงเทพฯ นายภูมิ​ธรรม​  เวชย​ชัย​ รองนายก​รัฐมนตรี​ ปฏิบัติ​หน้าที่
แทนนายกรัฐมนตรี เปิดเผยก่อนการลงพื้นที่อุทกภัยภาคเหนือ​ ถึงความคืบหน้าการตรวจสอบคุณสมบัติ ว่าที่รัฐมนตรี ครม. แพรทองธาร 1 หลังคณะกรรมการป้องกันและปราบปรามการทุจริตแห่งชาติ หรือ​ป.ป.ช. ระบุว่าได้ส่งเอกสารให้เลขาธิการ​คณะคณะรัฐมนตรี​ถึงรายชื่อที่มีความสุ่มเสี่ยง​ว่า​ พูดยากว่าสุ่มเสี่ยงหรือไม่สุ่มเสี่ยง เพราะเราไม่ได้เห็นรายละเอียด เป็นเรื่องของสำนักเลขาธิการคณะรัฐมนตรี และคณะกรรมการกฤษฎีกา ที่จะได้ตรวจสอบหลังการรับเรื่องทั้งหมด ซึ่งต้องรอดูว่าผลจะเป็นอย่างไร ตนเองคิดว่าน่าจะเรียบร้อยได้โดยเร็วที่สุด
ส่วน ป.ป.ช.จะส่งเอกสารเพียงเฉพาะว่าที่รัฐมนตรีมีคดี แต่ไม่ใช่การชี้ว่าถูกผิดใช่หรือไม่​ นายภูมิธรรม​ กล่าวว่า​ เ​อกสารที่ทุกหน่วยส่งมาให้​ จะบอกว่ามีคดีอะไร​ และเกี่ยวกับอะไรบ้าง​ ซึ่งเป็นหน้าที่ของกฤษฎีกาและเลขา ครม.​ที่จะต้องไปตรวจสอบ ว่าใช่หรือไม่​  ป.ป.ช.ก็จะส่งกลับมาในลักษณะ​นี้เช่นเดียวกับ
ทั้งนี้ นายภูมิธรรมฯ ​ ระบุว่า​ ไม่สามารถบอกได้ว่า  ว่าที่รัฐมนตรีคนใดมีคดีบ้าง เนื่องจากยังไม่เห็นรายละเอียด เป็นเรื่องที่แต่ละหน่วยงานจะส่งข้อมูลมา ซึ่งเข้าใจว่าแต่ละหน่วยงานน่าจะส่งมาครบหมดแล้ว​ และคงจะอยู่ในดุลยพินิจไม่เช่นนั้น เราก็จะล่าช้า จึงเร่งให้มีการส่งเอกสารตั้งแต่แรกแล้ว เมื่อทยอยส่งมาก็จะทยอยส่งไปตรวจสอบ
นาย​ภูมิธรรม​ ฯ  ยังคาดการณ์​ว่า จะให้ขั้นตอนกระบวนการทั้งหมดแล้วเสร็จ ภายในวันที่ 15 กันยายน บวกลบไม่เกิน 3 วัน การโปรดเกล้าฯ ซึ่งไม่สามารถไปก้าวล่วงพระราชอำนาจของพระองค์ท่านได้ และหากโปรดเกล้าฯ ลงมาเร็วขั้นตอนอื่นก็จะเร็วตาม
ผู้สื่อข่าวถามย้ำว่า ในช่วงสัปดาห์หน้าจะสามารถนำรายชื่อ ครม.ขึ้นทูลเกล้าฯ ได้หรือไม่​ นายภูมิธรรม​ กล่าวว่า ต้องขึ้นอยู่กับ กระบวนการตรวจสอบแล้วเสร็จหรือไม่ ซึ่งอยากทำให้เร็วที่สุด
ส่วนการแต่งตั้งโยกย้าย ข้าราชการระดับสูง ประจำปี​ ที่จะเกษียณอายุราชการในวันที่ 30 กันยายนนี้ นายภูมิธรรม​ กล่าวว่า​ ถ้าเป็นเรื่องที่ไม่เร่งด่วน ก็ขอให้ครม.ใหม่​   ถ้าเป็นเรื่องเร่งด่วน​และมีความชัดเจนเสนอขึ้นมา​ ตนเองก็พร้อมเซ็นอนุมัติ​
ส่วนความคืบหน้าโครงการ​ดิจิทัล​วอล​เล็ต​ 10,000​ บาท​  จะถูกบรรจุลงไปในนโยบายที่จะแถลงร่วมต่อที่ประชุมรัฐสภาหรือไม่​   นายภูมิ​ธรรม​ กล่าว​ว่า​  ได้เริ่มทำตั้งแต่เริ่มจัดตั้งรัฐบาล​  ซึ่งเรื่องดิจิทัลวอ​ล​เล็ต​ชัดเจนอยู่แล้วว่าเป็นโครงการที่จะช่วยเหลือเรื่องเศรษฐกิจ​ รัฐบาลจึงย้ำมาตลอดว่าอย่างไรก็ต้องทำ​ เพราะเศรษฐกิจประเทศจะมีปัญหา​ ทันทีที่รัฐบาลใหม่ทำงานก็จะดำเนินการทันที​
นายภูมิ​ธรรม​ ยังกล่าวถึงการส่งรายชื่อรัฐมนตรีของพรรคประชา​ธิ​ปัตย์​ ว่า​ เป็นไปตามกระบวนการ​ของพรรค ถ้าชัดเจนสรุปก็เป็นไปตามที่เสนอมา​ ซึ่งรายชื่อน่าจะถึงสำนักเลขาธิการ ครม.แล้ว
ส่วนกระแสต่อต้านจากทั้งฝั่งพรรคประชา​ธิ​ปัตย์​และพรรคเพื่อไทย​ จะส่งผลกระทบกับความเชื่อมั่นของรัฐบาลใหม่หรือไม่​ นายภู​มิธรรม​ กล่าวว่า ขอให้ถามว่าความเชื่อมั่น​ หรือภาพลักษณ์​ของรัฐบาลใหม่นั้นอยู่ที่อะไร​   วันนี้เท่าที่ตนเองสำรวจและจากผลสำรวจต่างๆ​ ประชาชนต้องการมากที่สุดในขณะนี้​ คือ ให้รีบเข้ามาดำเนินการทันที​ ขอให้รัฐบาลจับมือร่วมกันและเป็นเอกภาพ​สูงสุด​ จึงควรให้โอกาสรัฐบาลเริ่ม​ดำเนินการ​ เรารู้อยู่อยู่ว่าการบริหารประเทศ​ในช่วงวิกฤติ​ จึงได้เตรียมการที่จะทำงานร่วมกันให้ดีและเร็วที่สุด
ส่วนพรรคประชา​ธิ​ปัตย์​ จะต้องมีรายชื่อสำรองด้วยหรือไม่​ นายภูมิธรรม​ กล่าวว่า​ แล้วแต่ละพรรค​ หากอยากเสนอก็เสนอมา​ ขึ้นอยู่กับแต่ละพรรค​ ซึ่งที่เสนอมาว่า มีทั้งที่มีรายขื่อสำรองและไม่มี​ ถือเป็นสิทธิของแต่ละพรรคในการตัดสินใจ​
ผู้สื่อข่าว​ถามย้ำว่า​หากนายเฉลิมชัย​ ศรีอ่อน​  และนายเดชอิศม์​ ขาวทอง​   คุณสมบัติ​มีปัญหา​ควรจะต้องมีรายชื่อสำรองไว้ใช่หรือไม่​ นายภูมิธรรม​ กล่าวว่า​ ตนเองไม่ทราบว่าพรรคประชาธิปัต​ย์​ส่งชื่อใคร​ แต่หากเขามั่นใจว่าส่งใครแล้ว  ไม่มีปัญหา​ ก็ส่งชื่อมา​ หลายคนที่ตัดสินใจยังไม่รู้ว่าได้กระทรวงไหน​  เขาก็ส่งได้​  มีหลายเหตุผล​

ที่มา : https://www.thaigov.go.th/news/contents/details/87632