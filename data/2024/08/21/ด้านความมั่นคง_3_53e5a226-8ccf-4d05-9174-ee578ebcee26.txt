รัฐบาลไทย-ข่าวทำเนียบรัฐบาล-กองกำลังบูรพา ตรึงแนวเข้ม สกัดขบวนการลักลอบทำผิดกฎหมายชายแดนสระแก้ว


วันพุธที่ 21 สิงหาคม 2567
กองกำลังบูรพา ตรึงแนวเข้ม สกัดขบวนการลักลอบทำผิดกฎหมายชายแดนสระแก้ว
วันที่ 19 ส.ค.67 กกล.บูรพา โดย ฉก.ร. 2 พร้อมด้วย ชค.ทพ.13, นฝด.11 ชปข.3 ร่วมกับเจ้าหน้าที่สรรพสามิตจังหวัดสระแก้ว ลาดตระเวนในพื้นที่รับผิดชอบ อ.คลองหาด จ.สระแก้ว ขณะปฏิบัติหน้าที่ตรวจพบบุคคลต้องสงสัย กำลังขนสิ่งของจากประเทศกัมพูชาเข้ามายังประเทศไทย
โดยใช้ช่องทางธรรมชาติบริเวณหลังตลาดบ้านเขาดิน ต.คลองหาด อ.คลองหาด จ.สระแก้ว ชุดปฏิบัติการร่วมจึงเข้าทำการตรวจสอบ ในระหว่างเข้าตรวจสอบบุคคลดังกล่าวได้ทิ้งสิ่ง หลบหนีข้ามไปยังประเทศกัมพูชา จากการตรวจสอบสิ่งของที่ทิ้งไว้พบเป็น บุหรี่ จำนวน 32,000 ซอง และเครื่องดื่มที่มีแอลกอฮอล์ จำนวน 1,944 รายการ เจ้าหน้าที่จึงทำการตรวจยึดของกลางส่งให้ เจ้าหน้าที่ สรรพสามิตจังหวัดสระแก้ว นำของกลางไปตรวจนับที สถานีตำรวจภูธร คลองหาด และนำไปส่งเก็บไว้ที่ สรรพสามิตจังหวัดสระแก้ว เพื่อดำเนินการตามกฎหมายต่อไป

ที่มา : https://www.thaigov.go.th/news/contents/details/87281