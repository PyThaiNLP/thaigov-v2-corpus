รัฐบาลไทย-ข่าวทำเนียบรัฐบาล-ปลัด พม. เปิดมหกรรม พม.สร้างสุข...ทุกช่วงวัย จ.อยุธยา พร้อมเปิดโรงเรียนครอบครัว-ปั้น อพม.จิ๋ว


วันพุธที่ 21 สิงหาคม 2567
ปลัด พม. เปิดมหกรรม พม.สร้างสุข...ทุกช่วงวัย จ.อยุธยา พร้อมเปิดโรงเรียนครอบครัว-ปั้น อพม.จิ๋ว
ปลัด พม. เปิดมหกรรม พม.สร้างสุข...ทุกช่วงวัย จ.อยุธยา พร้อมเปิดโรงเรียนครอบครัว-ปั้น อพม.จิ๋ว
เมื่อวันที่ 19 สิงหาคม 2567 นายอนุกูล ปีดแก้ว ปลัดกระทรวงการพัฒนาสังคมและความมั่นคงของมนุษย์ (ปลัด พม.) เป็นประธานเปิดโครงการมหกรรม "พม.สร้างสุข...ทุกช่วงวัย จังหวัดพระนครศรีอยุธยา" โดยมีนายฐานวัฒน์ พรนิธิดลวัฒน์ พัฒนาสังคมและความมั่นคงของมนุษย์จังหวัดพระนครศรีอยุธยา กล่าวรายงาน นางอมรรัตน์ กรึงไกร นายอำเภอเสนา และดร.พงศกร มงคลหมู่ นายกองค์การบริหารส่วนตำบลรางจรเข้ ให้การต้อนรับ พร้อมด้วยคณะผู้บริหารกระทรวง พม. หน่วยงานทีม พม.หนึ่งเดียว จังหวัดพระนครศรีอยุธยา ผู้แทนภาคีเครือข่าย และประชาชนทุกกลุ่มเป้าหมายในพื้นที่ เข้าร่วมงาน ณ องค์การบริหารส่วนตำบลรางจรเข้ อำเภอเสนา จังหวัดพระนครศรีอยุธยา
นายอนุกูล กล่าวว่า โครงการมหกรรม "พม.สร้างสุข...ทุกช่วงวัย จังหวัดพระนครศรีอยุธยา" เป็นการให้ความสำคัญในการส่งเสริมให้ประชาชนกลุ่มเป้าหมายของกระทรวงการพัฒนาสังคมและความมั่นคงของมนุษย์ ตั้งแต่เด็ก เยาวชน สตรี ผู้สูงอายุ คนพิการและผู้ด้อยโอกาส ได้เข้าถึงสิทธิและสวัสดิการสังคม และเสริมพลังเครือข่ายในการพัฒนาคุณภาพชีวิตของกลุ่มเป้าหมายทุกช่วงวัย โดยมีกิจกรรมสำคัญประกอบด้วย 1) การรายงานผลการดำเนินงาน นวัตกรรม “มีลูกมาก ไม่ยากจน” โดย ดร.พงศกร มงคลหมู่ นายกองค์การบริหารส่วนตำบลรางจรเข้ 2) การมอบเงินสวัสดิการตั้งต้นให้ครอบครัวเริ่มต้นชีวิตคู่ 3) การมอบเงินขวัญถุงให้หญิงตั้งครรภ์ที่เข้าร่วมโครงการ 4) การมอบเกียรติบัตรผู้ผ่านการอบรม หลักสูตร อพม.จิ๋ว 5) การมอบวีลแชร์ให้คนพิการ 6) การมอบเครื่องอุปโภคบริโภคให้แก่กลุ่มเปราะบาง 7) การส่งเสริมอาชีพและสร้างรายให้แก่กลุ่มเป้าหมายในพื้นที่ของกลุ่มวิสาหกิจชุมชน กลุ่มเกษตรกรตำบลรางจระเข้ ได้แก่ การสาธิตการแปรรูปฟางข้าว เพื่อลดการเผาฟางข้าวในนา ลดควันพิษ และเพิ่มมูลค่าสู่การสร้างอาชีพแก่ประชาชนในพื้นที่ และการสาธิตอาชีพจักสานและการทำกระเป๋า Hand Made โดย กลุ่มคลังปัญญาผู้สูงอายุ และการซ่อมวีลแชร์จากลุ่มคนพิการ และ 8) การส่งเสริมพัฒนาการเด็กปฐมวัย ได้แก่ พิธีเปิดป้าย "โรงเรียนครอบครัว" กิจกรรม"วาดเส้นละเลงสี" เสริมสร้างพัฒนาการและจินตนาการแก่เด็ก และการมอบสื่อส่งเสริมพัฒนาการเด็กในห้องเรียน ณ เนอสเซอรี่ตำบลรางจรเข้ ซึ่งจัดการเรียนการสอนแบบมอนเตสซอรี (Montesssori) ที่มุ่งเน้นให้เด็กเกิดการเรียนรู้ด้วยตนเองสู่การเจริญเติบโตตามธรรมชาติ
นายอนุกูล กล่าวเพิ่มเติมว่า กระทรวง พม. มีบทบาทสำคัญในการพัฒนาคุณภาพชีวิตของประชาชนทุกกลุ่มเป้าหมายทุกช่วงวัย ด้วยการสร้างความเป็นธรรมและความเสมอภาคในสังคม ซึ่งเป็นส่วนสำคัญในการสร้างความมั่นคงในชีวิตของประชากร โดยกระทรวง พม. กำลังเร่งขับเคลื่อนนโยบาย 5x5 ฝ่าวิกฤติประชากร ให้เห็นเป็นรูปธรรม ซึ่งจำเป็นต้องประสานความร่วมมือจากภาคีเครือข่ายทุกภาคส่วน ทั้งภาครัฐ ภาคเอกชน ภาคประชาสังคม รวมถึงภาคประชาชน ร่วมกันขับเคลื่อนการดำเนินงานต่างๆ ตามนโยบายและภารกิจของกระทรวง พม. โดยเฉพาะการช่วยเหลือ ดูแล คุ้มครองกลุ่มเปราะบาง จำเป็นที่ภาคีเครือข่ายทุกภาคส่วนต้องบูรณาการทำงานร่วมกันกับพี่น้องประชาชน ทั้งนี้ต้องขอบคุณภาคีเครือข่ายทุกภาคส่วน ที่ได้เข้าร่วมขับเคลื่อนในการสานพลังส่งเสริมให้ประชาชนเป้าหมายทุกกลุ่มเป้าหมายได้เข้าถึงสิทธิและสวัสดิการสังคม เสริมพลังเครือข่ายในการพัฒนาคุณภาพชีวิตของกลุ่มเป้าหมายทุกช่วงวัยอย่างมั่นคง
#ข่าวพม #พม #ศรส #esshelpme #1300 #วราวุธศิลปอาชา #วราวุธรับฟังทำจริง
#พมพอใจให้ทุกวัยพึงพอใจในพม #พมหนึ่งเดียว #พมสร้างสุขทุกช่วงวัย #พระนครศรีอยุธยา #อยุธยา

ที่มา : https://www.thaigov.go.th/news/contents/details/87290