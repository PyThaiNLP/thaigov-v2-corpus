รัฐบาลไทย-ข่าวทำเนียบรัฐบาล-ร่วมฉลอง 83 ปี วันศาสนูปถัมภ์ กรมการศาสนาเดินหน้าอุปถัมภ์คุ้มครองศาสนา ขับเคลื่อนนโยบาย 7 ส. สร้างคนดีมีคุณธรรม คว้ารางวัล ITA อันดับ 3 ของประเทศ สะท้อนความโปร่งใสในการทำงาน 


วันพุธที่ 21 สิงหาคม 2567
ร่วมฉลอง 83 ปี วันศาสนูปถัมภ์ กรมการศาสนาเดินหน้าอุปถัมภ์คุ้มครองศาสนา ขับเคลื่อนนโยบาย 7 ส. สร้างคนดีมีคุณธรรม คว้ารางวัล ITA อันดับ 3 ของประเทศ สะท้อนความโปร่งใสในการทำงาน
ร่วมฉลอง 83 ปี วันศาสนูปถัมภ์ กรมการศาสนาเดินหน้าอุปถัมภ์คุ้มครองศาสนา ขับเคลื่อนนโยบาย 7 ส. สร้างคนดีมีคุณธรรม คว้ารางวัล ITA อันดับ 3 ของประเทศ สะท้อนความโปร่งใสในการทำงาน ย้ำความเป็นองค์กรคุณธรรม
ร่วมฉลอง 83 ปี วันศาสนูปถัมภ์ กรมการศาสนาเดินหน้าอุปถัมภ์คุ้มครองศาสนา ขับเคลื่อนนโยบาย 7 ส. สร้างคนดีมีคุณธรรม คว้ารางวัล ITA อันดับ 3 ของประเทศ สะท้อนความโปร่งใสในการทำงาน ย้ำความเป็นองค์กรคุณธรรม
วันที่ 20 สิงหาคม 2567 เวลา 10.00 น. กรมการศาสนาจัดงาน “วันศาสนูปถัมภ์” เนื่องในโอกาสอันเป็นมงคลครบ 83 ปี แห่งการสถาปนากรมการศาสนา โดยสมเด็จพระมหาธีราจารย์ เป็นประธานฝ่ายสงฆ์ และนางยุพา ทวีวัฒนะกิจบวร ปลัดกระทรวงวัฒนธรรม เป็นประธานฝ่ายฆราวาส พร้อมด้วยผู้บริหารกระทรวงวัฒนธรรม ผู้แทนองค์การทางศาสนา อดีตผู้บริหาร ข้าราชการ และเจ้าหน้าที่กรมการศาสนาเข้าร่วมงาน ณ ห้องประชุมกรมการศาสนา ชั้น 2 อาคารวัฒนธรรมวิศิษฏ์ กระทรวงวัฒนธรรม เขตห้วยขวาง กรุงเทพมหานคร
นายชัยพล สุขเอี่ยม อธิบดีกรมการศาสนา กล่าวว่า “กรมการศาสนา” เป็นหน่วยงานที่มีวิวัฒนาการมาอย่างยาวนาน เดิมมีชื่อว่า กรมธรรมการ กรมสังฆการี  กรมธรรมการสังการี และเปลี่ยนมาใช้ชื่อกรมการศาสนา เมื่อวันที่ 20 สิงหาคม 2484 เป็นต้นมา และในปีพุทธศักราช 2567 นี้ จะครบรอบ 83 ปี ทั้งยังเป็นโอกาสอันเป็นมงคลในวาระ ครบรอบ 61 ปีแห่งวันศาสนูปถัมภ์ ที่มีการจัดงานครั้งแรกเมื่อวันที่ 26 กุมภาพันธ์ พ.ศ. 2507 เพื่ออุทิศแด่บรรพชนผู้ที่อุปถัมภ์บำรุงพระศาสนาที่ส่วนใหญ่เป็นพุทธศาสนิกชน ซึ่งบรรพชนเหล่านั้นเป็นผู้ทำให้พระพุทธศาสนาและศาสนาอื่นๆ อยู่ร่วมกันได้อย่างยั่งยืนผาสุก ปัจจุบันกรมการศาสนา เป็นหน่วยงานสังกัดกระทรวงวัฒนธรรม มีภารกิจเกี่ยวกับการดำเนินงานของรัฐด้านศาสนา โดยการทำนุบำรุง ส่งเสริมและให้ความอุปถัมภ์คุ้มครองกิจการด้านพระพุทธศาสนาและศาสนาอื่นๆ ตลอดจนส่งเสริมพัฒนาความรู้คู่คุณธรรม ส่งเสริมความเข้าใจอันดี และสร้างความสมานฉันท์ระหว่างศาสนิกชนของทุกศาสนา รวมทั้งดำเนินการเพื่อให้คนไทยนำหลักธรรมของศาสนามาใช้ในการพัฒนาคุณภาพชีวิตให้เป็นคนดีมีคุณธรรม โดยแบ่งส่วนราชการเป็น สำนักงานเลขานุการกรม กองศาสนูปถัมภ์ และสำนักพัฒนาคุณธรรมจริยธรรม
ตลอดระยะเวลาที่ผ่านมา กรมการศาสนาได้ดำเนินการขับเคลื่อนงานด้านศาสนา โดยได้นำนโยบายของรัฐบาล ตลอดจนอำนาจหน้าที่ตามกฎหมายที่ได้กำหนดไว้มาปฏิบัติหน้าที่ราชการด้วยหลักธรรมาภิบาลและการสร้างคุณค่าทางสังคม (Value Creation) และในปี พ.ศ. 2567 กรมการศาสนาได้รับรางวัลผลการประเมินคุณธรรมและความโปร่งใสในการดำเนินงานของหน่วยงานภาครัฐ (Integrity and Transparency Assessment: ITA) ประจำปีงบประมาณ พ.ศ. 2567 และพิธีมอบรางวัล ITA AWARDS 2024 (ITA DAY 2024 :Transparency with Quality)  ระดับผ่านดีเยี่ยม ด้วยคะแนน ITA 98.30 คะแนน นับเป็นอันดับที่ 3 จาก 160 หน่วยงาน ระดับกรมหรือเทียบเท่าระดับ AA สะท้อนถึงการเป็นองค์กรคุณธรรมและยึดหลักการบริหารจัดการภาครัฐที่ดีตามหลักธรรมาภิบาลมาโดยตลอด
อธิบดีกรมการศาสนา กล่าวต่อว่า สำหรับการขับเคลื่อนภารกิจของกรมการศาสนา ในปีงบประมาณ พ.ศ. 2568 ที่จะก้าวเข้าสู่ปีที่ 84 กรมการศาสนา จะดำเนินการส่งเสริมงานด้านศาสนาในทุกมิติ ผ่านการดำเนินการขับเคลื่อน *นโยบาย 7 ส. ดังนี้ 1) สู่ความเป็นเลิศด้านศาสนพิธี รัฐพิธี 2) ส่งเสริมคุณธรรมจริยธรรม 3) เสริมสร้างศาสนิกสัมพันธ์ 4) สนับสนุนเศรษฐกิจชุมชน 5) สุขใจได้บุญ 6) สมาธิ สร้างปัญญา และ 7) สะดวกใช้เทคโนโลยี* ทั้งนี้ นับเป็นการต่อยอดงานเดิม ขยายงานใหม่ ทั้งในด้านองค์ความรู้ การบริหารจัดการ การจัดทำแผนปฏิบัติการ ที่สอดคล้องความต้องการของประชาชนและประเทศชาติ ด้วยการนำทุนและหลักธรรมทางด้านศาสนามาพัฒนาคนให้มีคนดี คนเก่ง และคนมีคุณภาพ สิ่งสำคัญที่สุดในการขับเคลื่อนนโยบายให้ประสบความสำเร็จจำเป็นต้องได้รับความร่วมมือของหน่วยงานภาครัฐ ภาคเอกชน  ภาคประชาชน และองค์การทางศาสนา รวมถึง การสร้างความเข้มแข็งของ Soft Power ในมิติศาสนาเพื่อสร้างรายได้สู่ชุมชน จำเป็นต้องได้รับความร่วมมือจากทุกภาคส่วน  เพื่อให้เยาวชนและประชาชนคนรุ่นใหม่ใช้หลักธรรมในการดำเนินชีวิต และใช้ทุนทางศาสนาสร้างงาน สร้างรายได้ ทำให้มีคุณภาพชีวิตที่ดี ดำรงชีวิตอย่างมีความสุข ส่งผลให้สังคมและประเทศชาติมีความมั่นคงและยั่งยืนต่อไป

ที่มา : https://www.thaigov.go.th/news/contents/details/87283