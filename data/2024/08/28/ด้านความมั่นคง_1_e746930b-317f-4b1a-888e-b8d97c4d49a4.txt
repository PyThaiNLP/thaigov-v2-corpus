รัฐบาลไทย-ข่าวทำเนียบรัฐบาล-วันนี้ (27 สิงหาคม 2567) ณ ห้องประชุม ศบช.กห. ภายในศาลาว่าการกลาโหม นายสุทิน คลังแสง รมว.กห. ได้เป็นประธานในการประชุมติดตามสถานการณ์และการแก้ไขปัญหาอุทกภัย ในพื้นที่ภาคเหนือ


วันพุธที่ 28 สิงหาคม 2567
วันนี้ (27 สิงหาคม 2567) ณ ห้องประชุม ศบช.กห. ภายในศาลาว่าการกลาโหม นายสุทิน คลังแสง รมว.กห. ได้เป็นประธานในการประชุมติดตามสถานการณ์และการแก้ไขปัญหาอุทกภัย ในพื้นที่ภาคเหนือ
และผ่านสื่ออิเล็กทรอนิกส์ไปยังหน่วยงานต่างๆ ของกองทัพ โดยให้ ศบภ.สป., ศบภ.บก.ทท. และ ศบภ.เหล่าทัพ ดำเนินการช่วยเหลือประชาชนจากเหตุอุทกภัย สรุปได้ดังนี้
1) ติดตามสถานการณ์และวิเคราะห์ผลกระทบจากสถานการณ์อุทกภัยอย่างใกล้ชิด
2) จัดเตรียมความพร้อมของเครื่องมือ ยุทโธปกรณ์ ของหน่วยบรรเทาสาธารณภัยในทุกระดับ ให้ความช่วยเหลือผู้ประสบภัย โดยทันที
3) ประสานข้อมูลกับหน่วยงานที่เกี่ยวข้อง เตรียมการอพยพประชาชน รวมทั้งสัตว์เลี้ยงไปยังพื้นที่ปลอดภัย รวมทั้งการเคลื่อนย้ายสิ่งของไปในที่สูง
4) ขอให้หน่วยทหารประสานงานและติดตามสถานการณ์ร่วมกับหน่วยงานในพื้นที่ เพื่อให้การช่วยเหลือประชาชนอย่างทันท่วงที รวดเร็ว ทั่วถึง และต่อเนื่อง รวมทั้งทรัพย์สินข้าวของเครื่องใช้และสัตว์เลี้ยงในพื้นที่รับผิดชอบตามการแบ่งมอบตามแผนบรรเทาสาธารณภัย กห. ๒๕๖๔ รวมทั้งประสานการช่วยเหลือกับหน่วยงานในพื้นที่เพื่อลดความซ้ำช้อนในการเข้าให้การช่วยเหลือ
5) สนับสนุนฟื้นฟูสภาพแวดล้อมในการอยู่อาศัยให้กลับคืนสู่สภาพที่สามารถดำรงชีพได้อย่างปลอดภัย หรือกลับเข้าพักอาศัยในที่พักของตนได้ อาทิ ทำความสะอาดบ้านเรือน เพื่อเป็นขวัญและกำลังใจให้ประชาชน ตามพื้นที่รับผิดชอบที่ได้รับมอบหมาย
6) ให้ทุกหน่วยประชาสัมพันธ์ให้ประชาชนทราบในทุกช่องทาง
7) ให้ ผบ.ทุกหน่วยทุกระดับ ดูแลกำลังพลที่ลงไปปฏิบัติหน้าที่ช่วยเหลือ ทั้งด้านสุขภาพและความปลอดภัย
8) ให้ ศบภ.บก.ทท. และ ศบภ.เหล่าทัพ รวบรวมปัญหา อุปสรรค ข้อขัดข้อง รายงานต่อ ศบภ.กห. ต่อไป

ที่มา : https://www.thaigov.go.th/news/contents/details/87513