รัฐบาลไทย-ข่าวทำเนียบรัฐบาล-ผู้ว่าฯ สิงห์บุรี ลงพื้นที่ตรวจเยี่ยมการประกอบอาหารกลางวันของนักเรียนโรงเรียนอนุบาลสิงห์บุรี เน้นย้ำ เสริมสร้างความมั่นคงทางอาหาร การดูแลสุขภาพ และการรับประทานอาหารให้เด็กนักเรียน


วันพุธที่ 28 สิงหาคม 2567
28/08/2567
พิมพ์
ผู้ว่าฯ สิงห์บุรี ลงพื้นที่ตรวจเยี่ยมการประกอบอาหารกลางวันของนักเรียนโรงเรียนอนุบาลสิงห์บุรี เน้นย้ำ เสริมสร้างความมั่นคงทางอาหาร การดูแลสุขภาพ และการรับประทานอาหารให้เด็กนักเรียน
ผู้ว่าฯ สิงห์บุรี ลงพื้นที่ตรวจเยี่ยมการประกอบอาหารกลางวันของนักเรียนโรงเรียนอนุบาลสิงห์บุรี เน้นย้ำ เสริมสร้างความมั่นคงทางอาหาร การดูแลสุขภาพ และการรับประทานอาหารให้กับเด็กนักเรียน มุ่งมั่นขับเคลื่อนการพัฒนาคุณภาพชีวิตของประชาชนทุกช่วงวัย
ผู้ว่าฯ สิงห์บุรี ลงพื้นที่ตรวจเยี่ยมการประกอบอาหารกลางวันของนักเรียนโรงเรียนอนุบาลสิงห์บุรี เน้นย้ำ เสริมสร้างความมั่นคงทางอาหาร การดูแลสุขภาพ และการรับประทานอาหารให้กับเด็กนักเรียน มุ่งมั่นขับเคลื่อนการพัฒนาคุณภาพชีวิตของประชาชนทุกช่วงวัยอย่างยั่งยืน
เมื่อวันที่ 27 ส.ค. 67 นายสุเมธ ธีรนิติ ผู้ว่าราชการจังหวัดสิงห์บุรี เปิดเผยว่า ตนได้นำหัวหน้าส่วนราชการของจังหวัดสิงห์บุรี ลงพื้นที่ตรวจเยี่ยมให้กำลังใจสถานศึกษา พร้อมติดตามนโยบายด้านการส่งเสริมอาหารกลางวันของเด็กนักเรียน ณ โรงเรียนอนุบาลสิงห์บุรี ตำบลบางพุทรา อำเภอเมืองสิงห์บุรี โดยมี นางสาววีรวรรณ จันทนเสวี หัวหน้าสำนักงานจังหวัดสิงห์บุรี นายวิจิตร เลิศไพบูลย์วงศ์ ประธานบริษัทประชารัฐรักสามัคคีสิงห์บุรี วิสาหกิจเพื่อสังคม จำกัด/คณะกรรมการบริหารสถานศึกษา นางสาวอรพรรณ รักถนอม ประธานสมาพันธ์ SME ไทย จังหวัดสิงห์บุรี ร่วมลงพื้นที่ โดยมี นายอนุพงษ์ ทิพโรจน์ รองผู้อำนวยการโรงเรียนอนุบาลสิงห์บุรี รักษาการผู้อำนวยการโรงเรียนอนุบาลสิงห์บุรี คณะผู้บริหาร ครู นักเรียน ร่วมให้การต้อนรับ
นายสุเมธ ธีรนิติ ผู้ว่าราชการจังหวัดสิงห์บุรี กล่าวว่า การลงพื้นที่ตรวจติดตามการจัดโครงการอาหารกลางวันของโรงเรียนอนุบาลสิงห์บุรีในครั้งนี้ พบว่ามีการจัดอาหารกลางวัน ซึ่งเป็นไปตามมาตรฐานที่กำหนด มีสารอาหารที่ครบถ้วนทั้ง 5 หมู่ ตามโภชนาการถูกหลักอนามัย สะอาด ปลอดภัย มีคุณภาพ โดยนักเรียนได้รับประทานอาหารกลางวันอย่างมีความสุขทุกคน
“ขอชื่นชมผู้บริหารและครูโรงเรียนอนุบาลสิงห์บุรี ที่ส่งเสริมให้เด็กนักเรียนคัดแยกขวดน้ำดื่มพลาสติก ซึ่งนำไปรีไซเคิลหรือจำหน่ายมาเป็นสวัสดิการกับนักเรียน นอกจากนี้จุดคัดแยกขวดน้ำถูกวางในสถานที่และภาชนะอย่างเป็นระเบียบเรียบร้อย นอกจากนี้ มีการส่งเสริมการปลูกพืชผักสวนครัว ตามโครงการ “บ้านนี้มีรักปลูกผักกินเอง” และ “ทางนี้มีผลผู้คนรักกัน” ตามแนวพระราชดำริของสมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี ซึ่งจะช่วยในการสร้างความมั่นคงทางอาหาร สามารถนำพืชผักสวนครัวที่ปลูกเอง ปราศจากสารพิษ มาผลิตประกอบอาหารได้อีกด้วย” นายสุเมธฯ กล่าว
นายสุเมธ ธีรนิติ ผู้ว่าราชการจังหวัดสิงห์บุรี กล่าวเพิ่มเติมว่า สิ่งสำคัญของเด็กนักเรียน โดยเฉพาะในวัยอนุบาล จนถึงปฐมวัย คือความปลอดภัยของเครื่องใช้ไฟฟ้าในโรงเรียน จึงขอให้บุคลากรของโรงเรียนอนุบาลสิงห์บุรี ตรวจตราป้องกันกระแสไฟฟ้าลัดวงจรของอุปกรณ์ปั๊มน้ำไฟฟ้าในระบบกรองน้ำดื่มของโรงเรียนอย่างสม่ำเสมอ พร้อมทั้งสร้างวัฒนธรรมความปลอดภัยให้กับเด็กนักเรียน
“จังหวัดสิงห์บุรี ขับเคลื่อนตามนโยบายของกระทรวงมหาดไทย ในเรื่องพัฒนาคุณภาพชีวิตของประชาชนทุกช่วงวัย เริ่มจากการรับประทานอาหารที่มีประโยชน์ต่อสุขภาพ การรับประทานอาหารที่ถูกสุขลักษณะและครบทั้ง 5 หมู่ ซึ่งจังหวัดสิงห์บุรีได้นำนโยบายการส่งเสริมอาหารกลางวันมาขับเคลื่อน เพื่อให้เด็กนักเรียนได้รับประทานอาหารที่ครบถ้วน เพียงพอ สะอาด และถูกสุขลักษณะ ทำให้เด็กนักเรียนมีร่างกายที่แข็งแรง มีการพัฒนาทั้งร่างกายและจิตใจอย่างเหมาะสม เติบโตอย่างแข็งแรงและมีสุขภาพที่ดีตลอดไป” นายสุเมธฯ กล่าวในช่วงท้าย

ที่มา : https://www.thaigov.go.th/news/contents/details/87517