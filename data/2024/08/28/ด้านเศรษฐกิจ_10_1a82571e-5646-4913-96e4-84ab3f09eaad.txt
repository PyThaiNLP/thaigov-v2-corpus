รัฐบาลไทย-ข่าวทำเนียบรัฐบาล-‘รมช.เกษตรฯ’ รับฟังปัญหาความเดือดร้อนของสหกรณ์การเกษตรสร้างชาติตรัง จำกัด


วันพุธที่ 28 สิงหาคม 2567
‘รมช.เกษตรฯ’ รับฟังปัญหาความเดือดร้อนของสหกรณ์การเกษตรสร้างชาติตรัง จำกัด
‘รมช.เกษตรฯ’ รับฟังปัญหาความเดือดร้อนของสหกรณ์การเกษตรสร้างชาติตรัง จำกัด
นายอรรถกร ศิริลัทธยากร รัฐมนตรีช่วยว่าการกระทรวงเกษตรและสหกรณ์ ได้รับมอบหมายจาก  ร้อยเอก ธรรมนัส พรหมเผ่า รัฐมนตรีว่าการกระทรวงเกษตรและสหกรณ์ เป็นประธานประชุมหารือแนวทางแก้ไขปัญหาความเดือดร้อนของสหกรณ์การเกษตรสร้างชาติตรัง จำกัด ตั้งอยู่ หมู่8 ต.โคกยาง อ.กันตัง    จ.ตรัง พร้อมด้วย นายประวัติ แดงบรรจง รองอธิบดีกรมส่งเสริมสหกรณ์ นายไพฑูรย์ ชนะชู ผู้ตรวจราชการกรมส่งเสริมสหกรณ์ รักษาการผู้อำนวยการสำนักนายทะเบียนและกฎหมาย นายธนะวิทย์ ชูทอง ผู้ตรวจราชการกรมส่งเสริมสหกรณ์ ร่วมกับนายกิติศักดิ์ ล้อมคง ประธานกรรมการสหกรณ์การเกษตรสร้างชาติตรัง จำกัด และตัวแทนสมาชิกสหกรณ์ฯ ณ ห้องประชุม 134 – 135 กระทรวงเกษตรและสหกรณ์
ทั้งนี้ รมช.เกษตรฯ ได้มอบหมายให้กรมส่งเสริมสหกรณ์ และกรมตรวจบัญชีสหกรณ์ ทำงานร่วมกัน ในการลงพื้นที่ตรวจสอบข้อเท็จจริงให้เกิดความชัดเจน ให้เป็นไปตามระเบียบ ข้อบังคับของสหกรณ์ และร่วมกันหาแนวทางแก้ปัญหาในเบื้องต้น เพื่อประโยชน์สูงสุดแก่สมาชิกของสหกรณ์ฯ ต่อไป

ที่มา : https://www.thaigov.go.th/news/contents/details/87532