รัฐบาลไทย-ข่าวทำเนียบรัฐบาล-หลักเกณฑ์ราคากลางการจ้างที่ปรึกษาฉบับใหม่


วันพุธที่ 28 สิงหาคม 2567
28/08/2567
พิมพ์
หลักเกณฑ์ราคากลางการจ้างที่ปรึกษาฉบับใหม่
สบน.ดำเนินการกำหนดหลักเกณฑ์ราคากลางการจ้างที่ปรึกษา โดยให้หน่วยงานรัฐถือปฏิบัติ ตั้งแต่วันที่ 11 ส.ค.2556 เป็นต้นไป ซึ่ง สบน. จะพิจารณาทบทวนหลักเกณฑ์ราคากลางการจ้างที่ปรึกษาอย่างน้อยทุก 5 ปี ตามมติ ครม.เมื่อวันที่ 12 ก.พ.2556 และ 6 ส.ค.2556
นายพชร อนันตศิลป์ ผู้อำนวยการสำนักงานบริหารหนี้สาธารณะ ขอแจ้งว่า สำนักงานบริหารหนี้สาธารณะ (สบน.) ได้ดำเนินการกำหนดหลักเกณฑ์ราคากลางการจ้างที่ปรึกษา โดยให้หน่วยงานของรัฐถือปฏิบัติ ตั้งแต่วันที่ 11 สิงหาคม 2556 เป็นต้นไป ซึ่ง สบน. จะพิจารณาทบทวนหลักเกณฑ์ราคากลางการจ้างที่ปรึกษาอย่างน้อยทุก 5 ปี ตามมติคณะรัฐมนตรีเมื่อวันที่ 12 กุมภาพันธ์ 2556 และ 6 สิงหาคม 2556
โดยที่ขณะนี้ สบน. ได้ทบทวนและจัดทำหลักเกณฑ์ราคากลางการจ้างที่ปรึกษาฉบับใหม่ โดยใช้อัตราเงินเฟ้อทั่วไป (Headline Inflation) ในการปรับราคากลางการจ้างที่ปรึกษาเพื่อให้สอดคล้องเหมาะสมกับสภาวะทางเศรษฐกิจและสังคม รวมทั้งสะท้อนค่าครองชีพในปัจจุบัน ประกอบด้วย
1. อัตราเงินเดือนพื้นฐาน (Basic Salary) 10 กลุ่มวิชาชีพ
2. ตัวคูณอัตราค่าตอบแทน (Mark up Factor)
3. อัตราค่าตอบแทนบุคลากรที่ปรึกษาต่างประเทศ
ทั้งนี้ สบน. ได้แจ้งเวียนหลักเกณฑ์ดังกล่าวให้หน่วยงานของรัฐเพื่อใช้เป็นข้อมูลประกอบการคำนวณราคากลางในการจ้างที่ปรึกษาของหน่วยงานของรัฐ โดยให้ถือปฏิบัติตั้งแต่ปีงบประมาณ พ.ศ. 2569 เป็นต้นไป สำหรับรายละเอียดของหลักเกณฑ์ราคากลางการจ้างที่ปรึกษาฉบับใหม่ สามารถดาวน์โหลดได้ที่ www.consultant.pdmo.go.th

ที่มา : https://www.thaigov.go.th/news/contents/details/87529