รัฐบาลไทย-ข่าวทำเนียบรัฐบาล-​นายกฯ พร้อมพิจารณาปรับ ครม. ถ้าพรรค รทสช.เสนอ ชื่อมา เผยยังไม่เห็นหนังสือเสนอชื่อ 


วันจันทร์ที่ 5 สิงหาคม 2567
05/08/2567
พิมพ์
​นายกฯ พร้อมพิจารณาปรับ ครม. ถ้าพรรค รทสช.เสนอ ชื่อมา เผยยังไม่เห็นหนังสือเสนอชื่อ
​นายกฯ พร้อมพิจารณาปรับ ครม. ถ้าพรรค รทสช.เสนอ ชื่อมา เผยยังไม่เห็นหนังสือเสนอชื่อ
วันนี้ (5 สิงหาคม 2567) เวลา 10.00 น. ณ อาคาร 99 ปี หม่อมหลวงชูชาติ กำภู กรมชลประทาน ถนนสามเสน เขตดุสิต กรุงเทพฯ นายเศรษฐา ทวีสิน นายกรัฐมนตรี กล่าวภายหลังเป็นประธานการประชุมการบริหารจัดการน้ำถึงกระแสข่าวพรรครวมไทยสร้างชาติ (รทสช.) เสนอชื่อปรับ ครม.ในโควตาของพรรคที่ว่างอยู่ 1 ตำแหน่งว่า ตนเองได้อ่านจากหนังสือพิมพ์เมื่อเช้าวันเดียวกันนี้ แต่เรื่องยังไม่ถึงมือของตน ซึ่งเรื่องนี้ ตอนนี้ในเดือนสิงหาคม คิดว่ามีเหตุการณ์ที่เกี่ยวข้องกับระบบตุลาการเยอะไปหมด จริง ๆ แล้วต้องให้เกียรติตรงนั้นก่อนดีกว่า ให้หลายเรื่องมันจบไปก่อนดีกว่ามั้ง แต่แน่นอนถ้าเกิดพรรคร่วมรัฐบาลเสนอมาเราก็ต้องพิจารณา แต่ว่าคงไม่ใช่เร็ว ๆ นี้ เพราะยังมีเรื่องของศาลรัฐธรรมนูญ ต้องให้เกียรติตรงนั้นก่อน
ผู้สื่อข่าวถามว่า หากมีการยุบพรรคก้าวไกลเกิดขึ้นจะส่งผลกับสถานการณ์อะไรหรือไม่ นายกฯ กล่าวว่า ไม่เกี่ยวผู้สื่อข่าวถามต่อว่า ต้องมีการเตรียมความพร้อมดูแลเรื่องความสงบและความปลอดภัยด้วยหรือไม่ในช่วงดังกล่าว นายกฯ กล่าวว่า ตนเชื่อว่าฝ่ายความมั่นคงดูแลดีอยู่แล้ว

ที่มา : https://www.thaigov.go.th/news/contents/details/86705