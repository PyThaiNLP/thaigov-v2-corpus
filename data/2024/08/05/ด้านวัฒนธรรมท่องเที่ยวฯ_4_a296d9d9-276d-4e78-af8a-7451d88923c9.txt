รัฐบาลไทย-ข่าวทำเนียบรัฐบาล-​วธ.เชิญชวนพี่น้องประชาชนทุกจังหวัดทั่วประเทศ และชาวกรุงเทพมหาคร ร่วมโหวตเลือกเมนูอาหารถิ่น Thailand Best Local Food “รสชาติ..ที่หายไป The Lost Taste” ประจำปี 2567


วันจันทร์ที่ 5 สิงหาคม 2567
​วธ.เชิญชวนพี่น้องประชาชนทุกจังหวัดทั่วประเทศ และชาวกรุงเทพมหาคร ร่วมโหวตเลือกเมนูอาหารถิ่น Thailand Best Local Food “รสชาติ..ที่หายไป The Lost Taste” ประจำปี 2567
​วธ.เชิญชวนพี่น้องประชาชนทุกจังหวัดทั่วประเทศ และชาวกรุงเทพมหาคร ร่วมโหวตเลือกเมนูอาหารถิ่น Thailand Best Local Food “รสชาติ..ที่หายไป The Lost Taste” ประจำปี 2567
วธ.เชิญชวนพี่น้องประชาชนทุกจังหวัดทั่วประเทศ และชาวกรุงเทพมหาคร ร่วมโหวตเลือกเมนูอาหารถิ่น Thailand Best Local Food “รสชาติ..ที่หายไป The Lost Taste” ประจำปี 2567
นางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม (รมว.วธ.) กล่าวว่า ขณะนี้โครงการขับเคลื่อน Soft power ด้านอาหารที่สำคัญของประเทศ คือ โครงการส่งเสริมและพัฒนายกระดับอาหารถิ่นสู่มรดกทางวัฒนธรรมและอัตลักษณ์ความเป็นไทย (Thailand Best Local Food) “รสชาติ..ที่หายไป The Lost Taste” ประจำปีงบประมาณ พ.ศ. 2567  “1 จังหวัด 1 เมนู เชิดชูอาหารถิ่น” ในขณะนี้ ทั้ง 77 จังหวัดทั่วประเทศได้เมนูอาหารเบื้องต้นที่ผ่านเกณฑ์การคัดเลือกจากคณะกรรมการด้านอาหารของแต่ละจังหวัดแล้ว  และในตอนนี้ อยู่ระหว่างการเปิดให้ประชาชนในพื้นที่ของแต่ละจังหวัดและประชาชนในพื้นที่กรุงเทพมหานคร ใช้สิทธิ์โหวตเลือกเมนูที่แต่ละคนเห็นว่าเหมาะสม ควรได้รับเลือกเป็นเมนูอาหารถิ่นประจำปี และได้รับการเชิดชูเข้าสู่กระบวนการยกระดับให้เป็นอาหารยอดนิยมของแต่ละจังหวัด ต่อไป
นางสาวสุดาวรรณ กล่าวอีกว่า เพื่อให้เมนูอาหารถิ่น ได้รับการยอมรับอย่างกว้างขวางและประชาชนทุกพื้นที่ทั่วประเทศ มีส่วนร่วมในการเชิดชูอาหารของจังหวัดตนเอง จึงขอเชิญชวนพี่น้อง ประชาชนทั่วไปในทุกจังหวัดและกรุงเทพมหานคร ร่วมโหวตเลือกเมนูอาหาร โดยในส่วนจังหวัดต่างๆ โหวตได้ที่เพจสำนักงานวัฒนธรรมจังหวัด ส่วนกรุงเทพมหานครร่วมโหวตทาง เฟสบุ๊กกรมส่งเสริมวัฒนธรรม หรือทาง  https://forms.gle/gJkno9mpJMEBTYAWA ตั้งแต่วันนี้ ถึงวันที่ 9 สิงหาคม 2567 (ปิดโหวตเวลา 16.30 น.)
รมว.วธ.กล่าวทิ้งท้ายว่า “1 จังหวัด 1 เมนู เชิดชูอาหารถิ่น” หมายถึง เมนูอาหารถิ่นที่เสี่ยงต่อการสูญหาย หาทานได้เฉพาะถิ่น ไม่ได้มีการบริโภคอย่างแพร่หลายในปัจจุบัน ควรได้รับการรักษาและสืบทอด เพราะเป็นอาหารที่แสดงถึงภูมิปัญญา ความผูกพันในวิถีชีวิตและนำวัตถุดิบพื้นถิ่นมาประยุกต์ใช้เป็นส่วนประกอบ ภายใต้ความหลากหลายทางวัฒนธรรมและความหลากหลายทางชีวภาพ เป็นอาหารที่มีคุณค่า เป็นแบบอย่างที่ควรเชิดชูให้อยู่คู่ท้องถิ่น ทำให้เกิดการรักษาและฟื้นฟู พัฒนาไปสู่เมนูอาหารถิ่นที่สร้างมูลค่าทางเศรษฐกิจของชุมชน โดยเป็นเมนูที่มีองค์ประกอบ คือ (1) ด้านประวัติความเป็นมา/ภูมิปัญญา/ด้านวิธีการปรุง/เคล็ดลับ  (2) ด้านคุณค่าควรแก่การสืบสานและถ่ายทอด  (3) ด้านวัตถุดิบท้องถิ่นที่สำคัญของอาหาร  (4) ด้านการเผยแพร่และพัฒนาต่อยอดเพิ่มมูลค่าทางเศรษฐกิจสร้างสรรค์  (5) ด้านโภชนาการ และ (6) ด้านการอนุรักษ์สิ่งแวดล้อม นั่นเอง

ที่มา : https://www.thaigov.go.th/news/contents/details/86701