รัฐบาลไทย-ข่าวทำเนียบรัฐบาล-ครม. เห็นชอบโครงการสินเชื่อ SME green productivity วงเงิน 15,000 ล้านบาท


วันจันทร์ที่ 5 สิงหาคม 2567
05/08/2567
พิมพ์
ครม. เห็นชอบโครงการสินเชื่อ SME green productivity วงเงิน 15,000 ล้านบาท
......
ครม. เห็นชอบโครงการสินเชื่อ SME green productivity วงเงิน 15,000 ล้านบาท
.
ที่ประชุม ครม. (30 ก.ค. 67) เห็นชอบให้ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) ดำเนินโครงการสินเชื่อ SME green productivity วงเงิน 15,000 ล้านบาท เป็นโครงการสินเชื่อธุรกรรมนโยบายรัฐ (Public Service Account : PSA) เพื่อสนับสนุนให้ผู้ประกอบการเอสเอ็มอีเข้าถึงแหล่งเงินทุนต้นทุนต่ำ และมีสภาพคล่องเพียงพอที่จะสามารถฟื้น ปรับปรุงกิจการ ขยายธุรกิจ รวมถึงเปลี่ยนผ่านไปสู่อุตสาหกรรมสีเขียว และลดผลกระทบที่เกิดขึ้นกับสิ่งแวดล้อมจากการดำเนินกิจกรรม
.
วงเงินอนุมัติสินเชื่อสูงสุดต่อรายไม่เกิน 10 ล้านบาท อัตราดอกเบี้ยปีที่ 1 - 3 อัตรา 3% ต่อปี(รัฐบาลชดเชยให้ ธพว. 3% ใน 3 ปีแรก) โดยปีที่ 4 เป็นต้นไปให้เป็นไปตามที่ ธพว. กำหนด ระยะเวลากู้สูงสุดไม่เกิน 10 ปี (ปลอดชำระเงินต้นสูงสุดไม่เกิน 1 ปี) โดยจะสิ้นสุดรับคำขอกู้ภายใน 30 ธ.ค. 68
.
ขณะเดียวกัน ครม. ยังได้อนุมัติกรอบวงเงินงบประมาณชดเชยส่วนต่างอัตราดอกเบี้ยให้กับ ธพว. เพื่อดำเนินโครงการฯ ในกรอบวงเงิน 1,350 ล้านบาท เป็นระยะเวลา 3 ปี
.
อ่านเพิ่มเติม คลิก https://www.thaigov.go.th/news/contents/details/86441
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/86690