รัฐบาลไทย-ข่าวทำเนียบรัฐบาล-​นายกฯ ให้กำลัง “วิว-กุลวุฒิ” คว้าเหรียญทอง เหรียญแรก โอลิมปิก 2024 เผยพร้อมอัดฉีดเงินรางวัลเพิ่มเติม


วันจันทร์ที่ 5 สิงหาคม 2567
05/08/2567
พิมพ์
​นายกฯ ให้กำลัง “วิว-กุลวุฒิ” คว้าเหรียญทอง เหรียญแรก โอลิมปิก 2024 เผยพร้อมอัดฉีดเงินรางวัลเพิ่มเติม
​นายกฯ ให้กำลัง “วิว-กุลวุฒิ” คว้าเหรียญทอง เหรียญแรก โอลิมปิก 2024 เผยพร้อมอัดฉีดเงินรางวัลเพิ่มเติม
วันนี้ (5 สิงหาคม 2567) เวลา 10.00 น. ณ อาคาร 99 ปี หม่อมหลวงชูชาติ กำภู กรมชลประทาน ถนนสามเสน เขตดุสิต กรุงเทพฯ นายเศรษฐา ทวีสิน นายกรัฐมนตรี กล่าวภายหลังเป็นประธานการประชุมการบริหารจัดการน้ำถึงการแข่งขันกีฬาโอลิมปิกเกมส์ 2024 ที่กรุงปารีส ประเทศฝรั่งเศสว่า วันนี้ประเทศไทยมีลุ้นเหรียญทองเหรียญแรก จาก “วิว-กุลวุฒิ วิทิตศานต์” นักแบดมินตันชายเดี่ยวของไทย ที่ทะลุเข้ารองชิงชนะเลิศ พบกับ วิคเตอร์ อเซลเซน มือ 2 ของโลกชาวเดนมาร์ก ที่จะแข่งขันในวันนี้ เวลา 20.40 น. ขออวยพร และให้กำลังใจ เพราะก่อนหน้านี้ “วิว” กุลวุฒิ“ ได้ปราบ ฉี ยู่ฉี มือวางอันดับ 1 ของโลกมาแล้ว ซึ่งวันนี้เป็นการเจอกับมือวางอันดับ 2 ของโลก
ส่วนการอัดฉีดเงินรางวัลในส่วนของรัฐบาล เพราะสมาคมกีฬาแบดมินตันแห่งประเทศไทยได้อัดฉีดแบบไม่จำกัดวงเงิน นายกรัฐมนตรีได้ยิ้ม ก่อนบอกว่า เป็นเรื่องของสมาคมฯ แต่สำหรับของตนเองหากได้เหรียญทอง และเป็นเหรียญแบดมินตันเหรียญแรกก็คิดว่าก็จะมีการพูดคุย กับเอกชนบางเจ้าในการอัดฉีดเงินรางวัล

ที่มา : https://www.thaigov.go.th/news/contents/details/86704