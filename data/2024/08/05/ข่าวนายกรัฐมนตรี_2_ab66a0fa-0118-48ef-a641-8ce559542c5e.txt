รัฐบาลไทย-ข่าวทำเนียบรัฐบาล-​นายกฯ มั่นใจ ก.เกษตรฯ คุมปลาหมอคางดำได้ หลังหลายฝ่ายกังวล อาจแพร่กระจายไปพื้นที่อื่น


วันจันทร์ที่ 5 สิงหาคม 2567
05/08/2567
พิมพ์
​นายกฯ มั่นใจ ก.เกษตรฯ คุมปลาหมอคางดำได้ หลังหลายฝ่ายกังวล อาจแพร่กระจายไปพื้นที่อื่น
​นายกฯ มั่นใจ ก.เกษตรฯ คุมปลาหมอคางดำได้ หลังหลายฝ่ายกังวล อาจแพร่กระจายไปพื้นที่อื่น
วันนี้ (5 สิงหาคม 2567) เวลา 10.00 น. ณ อาคาร 99 ปี หม่อมหลวงชูชาติ กำภู กรมชลประทาน ถนนสามเสน เขตดุสิต กรุงเทพฯ นายเศรษฐา ทวีสิน นายกรัฐมนตรี กล่าวภายหลังเป็นประธานการประชุมการบริหารจัดการน้ำถึง การแพร่ขยายพันธุ์ของปลาหมอคางดำหากเกิดน้ำท่วมและน้ำหลากไปยังพื้นที่ต่าง ๆ ว่า ทางกระทรวงเกษตรและสหกรณ์ได้มีการเสนอมาตรการไป เรียบร้อยแล้วทั้งระยะสั้นระยะกลาง และระยะยาว  และเชื่อว่าทุกปัญหาที่เกิดขึ้น ไม่ว่าจะเป็นปัญหาเรื่องเรื่องน้ำ หรือปลาหมอคางดำ ได้มีการพัฒนาร่วมกัน ไม่ใช่แก้อย่างหนึ่งแล้วเกิดปัญหาอีกอย่างหนึ่ง มั่นใจว่ากระทรวงเกษตรฯ ดูแลดีอยู่แล้ว และมั่นใจว่า เรื่องปลาหมอคางดำจะบริหารจัดการได้

ที่มา : https://www.thaigov.go.th/news/contents/details/86703