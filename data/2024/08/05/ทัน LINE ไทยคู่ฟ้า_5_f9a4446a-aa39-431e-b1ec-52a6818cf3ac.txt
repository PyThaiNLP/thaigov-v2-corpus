รัฐบาลไทย-ข่าวทำเนียบรัฐบาล-เตือนภัย ! ยาอีโฉมใหม่ รูปอาร์ตทอย อันตรายถึงชีวิต


วันจันทร์ที่ 5 สิงหาคม 2567
เตือนภัย ! ยาอีโฉมใหม่ รูปอาร์ตทอย อันตรายถึงชีวิต
......
เตือนภัย ! ยาอีโฉมใหม่ รูปอาร์ตทอย อันตรายถึงชีวิต
.
กรมการแพทย์ เตือนภัย ยาอี โฉมใหม่มีลักษณะเป็นเม็ดรูปอาร์ตทอย ระบาดในสถานบันเทิงพื้นที่ภาคเหนือ เมื่อเสพเข้าสู่ร่างกายจะออกฤทธิ์ใน 45 นาที อยู่ได้นาน 6-8 ชั่วโมง โดยจะกระตุ้นประสาทระยะสั้น ๆ จากนั้นจะหลอนประสาทอย่างรุนแรง ผู้เสพจะร้อน เหงื่อออกมาก หัวใจเต้นเร็ว ความดันโลหิตสูง การได้ยินและมองเห็นผิดไปจากความเป็นจริง ควบคุมอารมณ์ไม่ได้อาจเป็นสาเหตุของการถูกคุกคามทางเพศ หากเสพพร้อมยาชนิดอื่น หรือแอลกอฮอล์อาจกดการหายใจทำให้ระบบหัวใจล้มเหลว ถึงขั้นเสียชีวิตได้
.
ยาอี ยังทำลายระบบภูมิคุ้มกันของร่างกายทำให้ผู้เสพติดเชื้อโรคต่าง ๆ ได้ง่าย ทำลายระบบประสาททำให้เซลล์สมองส่วนหน้าทำให้การควบคุมอารมณ์ทำงานผิดปกติ โดยระยะแรกจะสดชื่น อารมณ์ดี หลังจากนั้นจะเข้าสู่สภาวะเศร้าหมอง หดหู่ มีแนวโน้มฆ่าตัวตายสูงกว่าปกติ
.
หากประชาชนพบคนในครอบครัวมีพฤติกรรมเสี่ยง ต้องพูดคุยด้วยเหตุผลบอกกล่าวถึงผลเสียและอันตราย โดยไม่ใช้ความรุนแรง ขอรับคำปรึกษาได้ที่สายด่วนบำบัดยาเสพติด โทร.1165 สอบถามเพิ่มเติมได้ที่ www.pmnidat.go.th เข้ารับการบำบัดรักษาได้ที่ : สถาบันบำบัดรักษาและฟื้นฟูผู้ติดยาเสพติดแห่งชาติบรมราชชนนี (สบยช.) กรมการแพทย์ จ.ปทุมธานี โรงพยาบาลธัญญารักษ์ในส่วนภูมิภาคทั้ง 6 แห่ง ได้แก่ เชียงใหม่ แม่ฮ่องสอน ขอนแก่น อุดรธานี สงขลา และปัตตานี หรือโรงพยาบาลของรัฐทุกแห่ง
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/86694