รัฐบาลไทย-ข่าวทำเนียบรัฐบาล-ธอส. จัดผลิตภัณฑ์ทางการเงิน อัตราดอกเบี้ยพิเศษสุด เอาใจชาวภาคเหนือตอนบนในงานบ้าน ธอส. เอ็กซ์โป @เชียงใหม่ ณ เซ็นทรัล เชียงใหม่ ระหว่างวันที่ 9 – 11 ส.ค. 2567


วันจันทร์ที่ 5 สิงหาคม 2567
05/08/2567
พิมพ์
ธอส. จัดผลิตภัณฑ์ทางการเงิน อัตราดอกเบี้ยพิเศษสุด เอาใจชาวภาคเหนือตอนบนในงานบ้าน ธอส. เอ็กซ์โป @เชียงใหม่ ณ เซ็นทรัล เชียงใหม่ ระหว่างวันที่ 9 – 11 ส.ค. 2567
ธนาคารอาคารสงเคราะห์ (ธอส.) เอาใจชาวภาคเหนือตอนบน ให้มีที่อยู่อาศัยเป็นของตนเองง่ายขึ้น ด้วยการจัดงาน “บ้าน ธอส. เอ็กซ์โป @ เชียงใหม่” ระหว่างวันที่ 9-11 สิงหาคม 2567 ณ ศูนย์การค้าเซ็นทรัล เชียงใหม่ ทั้งผลิตภัณฑ์และบริการทางการเงิน
ธนาคารอาคารสงเคราะห์ (ธอส.) เอาใจชาวภาคเหนือตอนบน ให้มีที่อยู่อาศัยเป็นของตนเองง่ายขึ้น ด้วยการจัดงาน “บ้าน ธอส. เอ็กซ์โป @ เชียงใหม่” ระหว่างวันที่ 9-11 สิงหาคม 2567 ณ ศูนย์การค้าเซ็นทรัล เชียงใหม่ ทั้งผลิตภัณฑ์และบริการทางการเงิน นำโดย  (1) สินเชื่อบ้านอัตราดอกเบี้ยพิเศษ อัตราดอกเบี้ยเดือนที่ 1 - 6 คงที่เท่ากับ 1.99% ต่อปี, เดือนที่ 7 - 36 คงที่เท่ากับ 3.19% ต่อปี (อัตราดอกเบี้ยเฉลี่ย 3 ปีแรกเท่ากับ 2.99% เท่านั้น) และปีที่ 4 จนถึงตลอดอายุสัญญา กรณีลูกค้าสวัสดิการ เท่ากับ MRR-1.00% ต่อปี, ลูกค้ารายย่อย เท่ากับ MRR-0.50% ต่อปี และการกู้ชำระหนี้เกี่ยวกับที่อยู่อาศัย เท่ากับ MRR (อัตราดอกเบี้ย MRR ธอส. ปัจจุบัน เท่ากับ 6.545% ต่อปี) ผ่อนชำระนานสูงสุดถึง 40 ปี ให้กู้ครอบคลุมทุกวัตถุประสงค์หลัก อาทิ ซื้อบ้าน/คอนโดมิเนียม ปลูกสร้าง ต่อเติม ซ่อมแซม รีไฟแนนซ์ และชำระหนี้เกี่ยวกับที่อยู่อาศัย (หลักประกันในการยื่นกู้ต้องอยู่ในเขตพื้นที่จังหวัดเชียงใหม่ แม่ฮ่องสอน เชียงราย พะเยา น่าน ลำปาง ลำพูน แพร่ และตาก เท่านั้น) โดยสามารถจองสิทธิ์ผ่าน Line GHB Buddy ยื่นคำขอกู้ได้ตั้งแต่วันที่ 9 สิงหาคม – 30 กันยายน 2567 และทำนิติกรรมภายในวันที่ 31ตุลาคม 2567 ฟรีค่าประเมินราคาหลักประกัน และ รับ Gift Voucher จาก บิ๊กซี ซูเปอร์เซ็นเตอร์ มูลค่า 1,000 บาท (1 ใบต่อ 1 ราย) และพิเศษแบบสุด ๆ สำหรับลูกค้าภายในงานเท่านั้น!! จะได้พบกับช่วง Golden Minute อัตราดอกเบี้ยปีแรกเพียง 1.99% ต่อปี เปิดจองสิทธิ์ผ่าน Mobile Application : GHB ALL GEN ในวันอาทิตย์ที่ 11 สิงหาคม 2567 ระหว่างเวลา 15.00-15.15 น. จองก่อนได้ก่อน โดยมีกรอบวงเงินจำกัดและเงื่อนไขตามที่ธนาคารกำหนด และสำหรับลูกค้าที่มีวงเงินทำนิติกรรมสูงสุด 3 อันดับแรก รับเครื่องฟอกอากาศ 1 เครื่อง (อันดับละ 1 เครื่อง) อีกด้วย
(2) สลากออมทรัพย์ ธอส. ชุดนาคราช หน่วยละ 1,000 บาท อายุสลาก 3 ปี ผลตอบแทนหน้าสลาก 1.00% ต่อปี ออกรางวัลทุกเดือน รวม 36 ครั้ง โดยมี รางวัลที่ 1 มูลค่ารางวัลสูงถึง 2 ล้านบาท จำนวน 1 รางวัล รางวัลที่ 2 มูลค่ารางวัลละ 50,000 บาท จำนวน 4 รางวัล รางวัลที่ 3 มูลค่ารางวัลละ 5,000 บาท จำนวน 40 รางวัล
โดยโอกาสในการถูกรางวัลใหญ่สูงถึง 0.00045% ขณะที่รางวัลเลขท้าย 3 ตัว หมุน 1 ครั้ง รางวัลละ 100 บาท และรางวัลเลขท้าย 2 ตัว หมุน 1 ครั้ง รางวัลละ 30 บาท และพร้อมกันนี้ยังได้ลุ้นรางวัลเลขท้าย 2 ตัว ของรางวัลที่ 1 รางวัลละ 30 บาท ซึ่งเป็นรางวัลที่ไม่มีในสลากออมทรัพย์ชุดอื่น จะทำให้การออมเงินของลูกค้ามีสิทธิ์ได้ลุ้นรางวัลรวมถึงได้รับผลตอบแทนมากขึ้น หากลงทุนเพียง 100,000 บาท จะได้รับผลตอบแทนขั้นต่ำ 1.72% ต่อปี และหากลงทุน 1 ล้านบาท จะได้รับผลตอบแทนขั้นต่ำ 1.84% ต่อปี เพียงจองสิทธิ์ผ่าน LINE GHB Buddy ตั้งแต่วันที่ 9 – 11 สิงหาคม 2567 และซื้อสลากออมทรัพย์ ธอส. ชุดนาคราชหรือซื้อสลากออมทรัพย์ชุดอื่นๆ ของ ธอส. ได้ตั้งแต่วันที่ 9 – 18 สิงหาคม 2567 ทุกสาขาทั่วประเทศ หรือ Mobile Application : GHB ALL GEN พิเศษ! สำหรับลูกค้าที่ซื้อสลากออมทรัพย์ ธอส. จำนวนเงินตั้งแต่ 200,000 บาท ขึ้นไป/รายการ จะได้รับกระเป๋าสะพายใบเล็ก มูลค่า 350 บาท ท่านละ 1 ใบ ต่อผลิตภัณฑ์ หรือจนกว่าของสมนาคุณจะหมด
(3) บ้านมือสอง ธอส. ในเขตพื้นที่จังหวัดเชียงใหม่ แม่ฮ่องสอน ลำพูน ลำปาง ตาก เชียงราย พะเยา น่าน แพร่ พิษณุโลก อุตรดิตถ์ สุโขทัย กำแพงเพชร เพชรบูรณ์ นครสวรรค์ พิจิตร อุทัยธานี ชัยนาท และลพบุรี คัดพิเศษ คุณภาพดี ทำเลเด่น หลากหลายประเภท ทั้งบ้านเดี่ยว  บ้านแฝด ทาวน์เฮาส์ ห้องชุด อาคารพาณิชย์ และที่ดินเปล่า มาจำหน่าย โดยมีทรัพย์ที่น่าสนใจ ได้แก่ ทรัพย์ประเภทบ้านเดี่ยว 1 ชั้น ขนาดเนื้อที่ 223.90 ตารางวา ในอำเภอไชยปราการ จังหวัดเชียงใหม่ มีราคาจำหน่าย 2,460,000 บาท พร้อมกันนี้ ผู้ที่ซื้อทรัพย์ภายในงานยังมีโอกาสรับสิทธิ์สินเชื่ออัตราดอกเบี้ยต่ำสุด นานสูงสุดถึง 24 เดือน พิเศษ! สำหรับลูกค้า 10 ท่านแรกที่ทำสัญญาจะซื้อจะขายภายใน 5 วันทำการ รับฟรีบัตรกำนัลแทนเงินสด มูลค่า 2,000 บาท (เงื่อนไขเป็นไปตามที่ธนาคารกำหนด)
ทั้งนี้ ลูกค้าที่ใช้บริการผลิตภัณฑ์การเงินของ ธอส. ตามเงื่อนไขและระยะเวลาที่ธนาคารกำหนด จะได้รับของที่ระลึกฟรีอีกมากมาย โดยงานบ้าน ธอส. เอ็กซ์โป @เชียงใหม่ มีกำหนดจัดขึ้นระหว่างวันที่ 9 – 11 สิงหาคม 2567 ณ เซ็นทรัล เชียงใหม่ โดยสอบถามรายละเอียดเพิ่มเติมได้ที่ ธอส.ทุกสาขาทั่วประเทศ G H Bank Call Center โทร.0-2645-9000 หรือ Facebook Fanpage ธนาคารอาคารสงเคราะห์ และติดตามข่าวสารของธนาคารได้ที่ Application : GHB ALL GEN และ www.ghbank.co.th

ที่มา : https://www.thaigov.go.th/news/contents/details/86727