รัฐบาลไทย-ข่าวทำเนียบรัฐบาล-นายกฯ ปลื้ม ไทยแชมป์อนุรักษ์เสือโคร่งในเอเชียตะวันออกเฉียงใต้ ปี 67 ตั้งเป้าภายใน 10 ปี เป็นผู้นำอนุรักษ์เสือโคร่งในระดับภูมิภาค


วันจันทร์ที่ 5 สิงหาคม 2567
นายกฯ ปลื้ม ไทยแชมป์อนุรักษ์เสือโคร่งในเอเชียตะวันออกเฉียงใต้ ปี 67 ตั้งเป้าภายใน 10 ปี เป็นผู้นำอนุรักษ์เสือโคร่งในระดับภูมิภาค
......
นายกฯ ปลื้ม ไทยแชมป์อนุรักษ์เสือโคร่งในเอเชียตะวันออกเฉียงใต้ ปี 67 ตั้งเป้าภายใน 10 ปี เป็นผู้นำอนุรักษ์เสือโคร่งในระดับภูมิภาค
.
กระทรวงทรัพยากรธรรมชาติและสิ่งแวดล้อม เผยว่าประเทศไทยได้รับการยกย่องให้เป็น “แชมป์เปี้ยนของการอนุรักษ์เสือโคร่งในภูมิภาคเอเชียตะวันออกเฉียงใต้” จากการประชุมการเงินที่ยั่งยืนเพื่อการอนุรักษ์ภูมิทัศน์เสือโคร่ง ณ เมืองพาโร ราชอาณาจักรภูฏาน โดยรัฐบาลไทยได้สนับสนุนงบประมาณและทรัพยากรเพื่อการอนุรักษ์เสือโคร่งมาอย่างต่อเนื่อง ร่วมกับบูรณาการทำงานร่วมกับผู้เชี่ยวชาญและองค์กรพันธมิตรระหว่างประเทศ ส่งผลให้ในปี 2567 ไทยมีประชากรเสือโคร่งตัวเต็มวัยอยู่ประมาณ 179 – 223 ตัว เพิ่มขึ้นจากในปี 2565 ที่สำรวจพบ 148 – 149 ตัว
.
นายกรัฐมนตรีชื่นชมการทำงานของทุกภาคส่วน ที่สะท้อนความสำเร็จและการยอมรับจากนานาประเทศ โดยรัฐบาลและหน่วยงานที่เกี่ยวข้องพร้อมสนับสนุนการอนุรักษ์และฟื้นฟูประชากรเสือโคร่งอย่างต่อเนื่อง พร้อมตั้งเป้าผลักดันไทยเป็นผู้นำในการอนุรักษ์เสือโคร่งในระดับภูมิภาคเอเชียตะวันออกเฉียงใต้ ภายในปี พ.ศ. 2577 เชื่อมั่นว่าไทยจะก้าวสู่ความสำเร็จตามแผนฟื้นฟูประชากรเสือโคร่งได้อย่างมีประสิทธิภาพ สามารถเป็นผู้นำและเป็นต้นแบบในการอนุรักษ์เสือโคร่งในระดับภูมิภาคได้อย่างแข็งแกร่ง
.
อ่านเพิ่มเติม คลิก >> https://www.thaigov.go.th/news/contents/details/86523
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/86693