รัฐบาลไทย-ข่าวทำเนียบรัฐบาล-ไทยเป็นแชมป์อนุรักษ์เสือโคร่งในภูมิภาค บ่งชี้ความอุดมสมบูรณ์ของระบบนิเวศ


วันจันทร์ที่ 5 สิงหาคม 2567
05/08/2567
พิมพ์
ไทยเป็นแชมป์อนุรักษ์เสือโคร่งในภูมิภาค บ่งชี้ความอุดมสมบูรณ์ของระบบนิเวศ
วันจันทร์ ที่ 5 ส.ค.67
ต่อจากนี้ไป ขอเชิญรับฟังไทยคู่ฟ้า
รัฐบาลยินดีที่ปีนี้ประเทศไทยได้รับการยกย่องเป็น Champion
ด้านการอนุรักษ์เสือโคร่งในภูมิภาคเอเชียตะวันออกเฉียงใต้ โดยมีประชากรเสือโคร่งเต็มวัยประมาณ 179 –
223 ตัว เพิ่มขึ้นจากปี 2565 ที่พบ 149 ตัว
พร้อมตั้งเป้าหมายผลักดันไทยให้เป็นผู้นำด้านการอนุรักษ์เสือโคร่งในระดับภูมิภาคภายในปี พ.ศ.2577 ได้แก่
รักษาและยกระดับมาตรฐานการคุ้มครองพื้นที่กลุ่มป่าตะวันตก เสริมสร้างความเข้มแข็งในการจัดการพื้นที่
คุ้มครองป้องกันพื้นที่และเพิ่มศักยภาพของระบบการติดตามตรวจวัดประชากรในกลุ่มป่าดงพญาเย็น-เขาใหญ่
และเพิ่มประชากรเสือโคร่งในธรรมชาติในพื้นที่กลุ่มป่าแก่งกระจาน กลุ่มป่าภูเขียว-น้ำหนาว
และกลุ่มป่าคลองแสง-เขาสก เนื่องจากจำนวนของเสือโคร่งบ่งบอกความอุดมสมบูรณ์ของระบบนิเวศได้ดี
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/86689