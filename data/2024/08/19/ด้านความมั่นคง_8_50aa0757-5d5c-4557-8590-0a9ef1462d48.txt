รัฐบาลไทย-ข่าวทำเนียบรัฐบาล-ราชเลขานุการในพระองค์พระบาทสมเด็จพระเจ้าอยู่หัว พร้อมคณะผู้บริหาร มท. ตรวจติดตามความก้าวหน้าการพัฒนาตลาดสดริมแม่น้ำเพชรบุรี พร้อมหารือแนวทางการส่งเสริมการท่องเที่ยวในพื้นที่


วันจันทร์ที่ 19 สิงหาคม 2567
19/08/2567
พิมพ์
ราชเลขานุการในพระองค์พระบาทสมเด็จพระเจ้าอยู่หัว พร้อมคณะผู้บริหาร มท. ตรวจติดตามความก้าวหน้าการพัฒนาตลาดสดริมแม่น้ำเพชรบุรี พร้อมหารือแนวทางการส่งเสริมการท่องเที่ยวในพื้นที่
ราชเลขานุการในพระองค์พระบาทสมเด็จพระเจ้าอยู่หัว พร้อมคณะผู้บริหาร มท. ตรวจติดตามความก้าวหน้าการพัฒนาตลาดสดริมแม่น้ำเพชรบุรี พร้อมหารือแนวทางการส่งเสริมการท่องเที่ยวในพื้นที่
วันนี้ (19 สิงหาคม 67) เวลา 08.00 น. พลอากาศเอก สถิตย์พงษ์ สุขวิมล ราชเลขานุการในพระองค์พระบาทสมเด็จพระเจ้าอยู่หัว ลงพื้นที่ติดตามความก้าวหน้าการพัฒนาตลาดสดริมแม่น้ำเพชรบุรีและส่งเสริมการท่องเที่ยว จังหวัดเพชรบุรี โดยนายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงมหาดไทย พร้อมด้วยนายสุทธิพงษ์ จุลเจริญ ปลัดกระทรวงมหาดไทย นายพงศ์รัตน์ ภิรมย์รัตน์ อธิบดีกรมโยธาธิการและผังเมือง นายอรรษิษฐ์ สัมพันธรัตน์ อธิบดีกรมการปกครอง นายไชยวัฒน์ จุนถิระพงศ์ อธิบดีกรมป้องกันและบรรเทาสาธารณภัย หัวหน้าส่วนราชการ ผู้บริหารองค์กรปกครองส่วนท้องถิ่น และผู้ที่เกี่ยวข้อง ร่วมติดตามลงพื้นที่
ทั้งนี้ ราชเลขานุการในพระองค์ฯ พร้อมคณะฯ ได้เดินทางไปสักการะพระบรมราชานุสาวรีย์พระบาทสมเด็จพระจอมเกล้าเจ้าอยู่หัว ณ อุทยานเฉลิมพระเกียรติพระบาทสมเด็จพระจอมเกล้าเจ้าอยู่หัว อำเภอเมืองเพชรบุรี จากนั้น เวลา 09.00 น. ได้ลงพื้นที่รับฟังบรรยายรายงานความคืบหน้าโครงการต่าง ๆ บริเวณตลาดริมน้ำเพชรบุรี โดยมี นายณัฏฐชัย นำพูลสุขสันติ์ ผู้ว่าราชการจังหวัดเพชรบุรี ให้การต้อนรับ ซึ่งในที่ประชุมได้มีการติดตามความคืบหน้าการก่อสร้างสะพานข้ามแม่น้ำเพชรบุรีและการปรับภูมิทัศน์ลานอนุสาวรีย์สุนทรภู่ การบริหารความเชื่อมต่อระหว่างลานจอดรถ วัด สะพานข้ามแม่น้ำเพชรบุรี และตลาดริมน้ำเพชรบุรี การก่อสร้างเขื่อนป้องกันตลิ่งริมแม่น้ำเพชรบุรี การบริหารจัดการตลาดริมน้ำเพชรบุรีให้มีความยั่งยืน และการหารือถึงแนวทางการเชื่อมต่อวิถี อัตลักษณ์ การท่องเที่ยวของ จังหวัดเพชรบุรี ให้มีความยั่งยืน

ที่มา : https://www.thaigov.go.th/news/contents/details/87250