รัฐบาลไทย-ข่าวทำเนียบรัฐบาล-รมว.วธ.และประมุขบาทหลวงโรมันคาทอลิกแห่งประเทศไทย และคณะบาทหลวง หารือเกี่ยวกับแนวทางการอุปถัมภ์กิจการศาสนาคริสต์ในประเทศไทย การจัดตั้งและรับรองวัดคาทอลิก 


วันจันทร์ที่ 19 สิงหาคม 2567
รมว.วธ.และประมุขบาทหลวงโรมันคาทอลิกแห่งประเทศไทย และคณะบาทหลวง หารือเกี่ยวกับแนวทางการอุปถัมภ์กิจการศาสนาคริสต์ในประเทศไทย การจัดตั้งและรับรองวัดคาทอลิก
รัฐมนตรีว่าการกระทรวงวัฒนธรรม ให้การต้อนรับประธานสภาประมุขบาทหลวงโรมันคาทอลิกแห่งประเทศไทย และคณะบาทหลวง เพื่อหารือเกี่ยวกับแนวทางการอุปถัมภ์กิจการศาสนาคริสต์ในประเทศไทย การจัดตั้งและรับรองวัดคาทอลิก
รัฐมนตรีว่าการกระทรวงวัฒนธรรม ให้การต้อนรับประธานสภาประมุขบาทหลวงโรมันคาทอลิกแห่งประเทศไทย และคณะบาทหลวง เพื่อหารือเกี่ยวกับแนวทางการอุปถัมภ์กิจการศาสนาคริสต์ในประเทศไทย การจัดตั้งและรับรองวัดคาทอลิก รวมถึงบูรณาการความร่วมมือการทำงานระหว่างภาครัฐกับองค์การทางศาสนาคริสต์
วันที่ ๑๕ สิงหาคม ๒๕๖๗ เวลา ๑๓.๐๐ น. นางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม ให้การต้อนรับบิช็อปชูศักดิ์ สิริสุทธิ์ ประธานสภาประมุขบาทหลวงโรมันคาทอลิกแห่งประเทศไทย และบิช็อปวีระ อาภรณ์รัตน์  ประมุขมิซซังโรมันคาทอลิกเชียงใหม่ รักษาการแทนประมุขมิซซังโรมันคาทอลิกกรุงเทพฯพร้อมคณะผู้แทนสภาประมุขบาทหลวงโรมันคาทอลิกแห่งประเทศไทย เพื่อหารือเกี่ยวกับแนวทางการอุปถัมภ์กิจการศาสนาคริสต์ในประเทศไทย การจัดตั้งและรับรองวัดคาทอลิก รวมถึงบูรณาการความร่วมมือการทำงานระหว่างภาครัฐกับองค์การทางศาสนาคริสต์ ในการนี้ รัฐมนตรีว่าการกระทรวงวัฒนธรรมได้มอบประกาศรับรองวัดคาทอลิกที่คณะรัฐมนตรีมีมติเห็นชอบเป็นวัดคาทอลิกให้แก่ประมุขมิซซังที่เข้าร่วมการหารือ โดยมี นายธีทัต พิมพา รองอธิบดีกรมการศาสนา นายวิเชียร สุขสร้อย เลขานุการรัฐมนตรีว่าการกระทรวงวัฒนธรรม ดร.สมศักดิ์ ลีสวัสดิ์ตระกูล และนายสันติ สาทิพย์พงษ์ กรรมการผู้ทรงคุณวุฒิ ในคณะกรรมการพิจารณากลั่นกรองคำขอจัดตั้งวัดคาทอลิก ผู้บริหาร และเจ้าหน้าที่ผู้เกี่ยวข้อง เข้าร่วมการหารือ ณ ห้องรับรอง ชั้น ๗ กระทรวงวัฒนธรรม กรุงเทพมหานคร

ที่มา : https://www.thaigov.go.th/news/contents/details/87234