รัฐบาลไทย-ข่าวทำเนียบรัฐบาล-วธ. ชวนคุณลูกจับมือคุณแม่เต้นรำวง เซิ้งโปงลาง กลางสยามพารากอน ชวนทำขนมชั้นดอกไม้-ประดิษฐ์พวงกุญแจผ้าปัก สร้างสัมพันธ์แม่-ลูก ในงาน “แพรพัสตรา บรมราชินีนาถ” ณ พาร์ค พารากอน 


วันจันทร์ที่ 19 สิงหาคม 2567
วธ. ชวนคุณลูกจับมือคุณแม่เต้นรำวง เซิ้งโปงลาง กลางสยามพารากอน ชวนทำขนมชั้นดอกไม้-ประดิษฐ์พวงกุญแจผ้าปัก สร้างสัมพันธ์แม่-ลูก ในงาน “แพรพัสตรา บรมราชินีนาถ” ณ พาร์ค พารากอน
วธ. ชวนคุณลูกจับมือคุณแม่เต้นรำวง เซิ้งโปงลาง กลางสยามพารากอน ชวนทำขนมชั้นดอกไม้-ประดิษฐ์พวงกุญแจผ้าปัก สร้างสัมพันธ์แม่-ลูก ในงาน “แพรพัสตรา บรมราชินีนาถ” ณ พาร์ค พารากอน ศูนย์การค้าสยามพารากอน
วธ. ชวนคุณลูกจับมือคุณแม่เต้นรำวง เซิ้งโปงลาง กลางสยามพารากอน ชวนทำขนมชั้นดอกไม้-ประดิษฐ์พวงกุญแจผ้าปัก สร้างสัมพันธ์แม่-ลูก ในงาน “แพรพัสตรา บรมราชินีนาถ” ณ พาร์ค พารากอน ศูนย์การค้าสยามพารากอน
วันที่ 16 สิงหาคม 2567 นางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม กล่าวว่า จากการที่กระทรวงวัฒนธรรม (วธ.) ร่วมกับภาคีเครือข่ายทางวัฒนธรรม ภาคเอกชน และชุมชน จัดงาน “แพรพัสตรา บรมราชินีนาถ” เนื่องในโอกาสวันเฉลิมพระชนมพรรษาสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง 12 สิงหาคม 2567 และวันผ้าไทยแห่งชาติ เฉลิมพระเกียรติและน้อมสำนึกในพระมหากรุณาธิคุณของสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวงที่ทรงปฏิบัติพระราชกรณียกิจนานัปการเพื่อประโยชน์สุขของพสกนิกรชาวไทย ทรงอนุรักษ์ ฟื้นฟูศิลปวัฒนธรรมของชาติ ส่งเสริมงานหัตถศิลป์ และงานหัตถกรรมของไทย รวมถึงทรงอนุรักษ์ ส่งเสริมมรดกภูมิปัญญา “ผ้าไทย” ยกระดับผ้าไทยให้มีความโดดเด่นจนเป็นที่ประจักษ์แก่สายตานานาชาติ ระหว่างวันที่ 12 - 18 สิงหาคม 2567 เวลา 11.00 – 21.00 น. ณ พาร์ค พารากอน ชั้นเอ็ม ศูนย์การค้าสยามพารากอน นั้น มีประชาชนเข้าร่วมกิจกรรมอย่างต่อเนื่อง อาทิ นิทรรศการเฉลิมพระเกียรติ  นิทรรศการวันผ้าไทยแห่งชาติ การจำหน่ายผลิตภัณฑ์วัฒนธรรมไทย การสาธิตงานศิลปวัฒนธรรม การแสดงศิลปวัฒนธรรม และการเดินแบบแฟชั่นโชว์เครื่องแต่งกายผ้าไทยร่วมสมัย
นางสาวสุดาวรรณ กล่าวอีกว่า สำหรับกิจกรรมและการแสดงในวันที่ 16 สิงหาคม 2567 นักท่องเที่ยวทั้งชาวไทยและต่างชาติ สามารถเข้าร่วมงานดังกล่าวได้ตั้งแต่เวลา 11.00 น. โดยจะมีกิจกรรมการสาธิตงานศิลปวัฒนธรรมเรียนรู้การทำขนมไทยและงานประดิษฐ์ ได้แก่ สาธิตการทำขนมชั้นดอกไม้ โดย วิทยาลัยอาชีวศึกษาเสาวภา และการทำพวงกุญแจผ้าปัก โดย ชุมชนคุณธรรมบ้านสันทางหลวง (เชียงราย) รวมถึงการจำหน่ายสินค้าวัฒนธรรมไทย CPOT กว่า 30 ร้านค้า และการจัดแสดงนิทรรศการเฉลิมพระเกียรติฯ และนิทรรศการผ้าไทย เรียนรู้ความเป็นมาของวันผ้าไทยแห่งชาติ
นอกจากนี้ ในโซนของเวทีการแสดง เริ่มตั้งแต่เวลา 17.00 น. จะพบกับการแสดงวงโปงลางออนซอนอีสาน จากโรงเรียนศรีกระนวนวิทยาคม ที่ได้รับรางวัลชนะเลิศการประกวดวงโปงลาง กรมพลศึกษา เมื่อปี 2566 นำการแสดงสุดสนุก พร้อมส่งมอบความสุข กว่า 8 ชุดการแสดง อาทิ การแสดงเทิดพระเกียรติพระพันปีหลวง โชว์วง การแสดงชุดนารีศรีอีสาน เซิ้งกะโป๋ ฟ้อนเอ้ดอกคูน ฟ้อนแคน ลำเพลินกลองยาว และเต้ยลา และในเวลา 19.00 – 21.00 น. วงดนตรีกรมประชาสัมพันธ์ นำบทเพลงไพเราะกว่า 36 บทเพลง มาแสดงต่อเนื่องตลอด 2 ชั่วโมง พร้อมเชิญชวนนักท่องเที่ยวมาเต้นรำวง สนุกสนาน ครื้นเครง กลางสยามพารากอน ด้านกิจกรรมการสาธิตงานศิลปวัฒนธรรม เป็นการสอนทำขนมไทยและงานประดิษฐ์ ได้แก่ สาธิตการทำขนมชั้นดอกไม้ โดย วิทยาลัยอาชีวศึกษาเสาวภา และการทำพวงกุญแจผ้าปัก โดย ชุมชนคุณธรรมบ้านสันทางหลวง (เชียงราย)
ขอเชิญชวนร่วมงาน “แพรพัสตรา บรมราชินีนาถ” ได้ตั้งแต่วันนี้ – 18 สิงหาคม 2567 สนใจสอบถามรายละเอียดได้ที่ สายด่วนวัฒนธรรม 1765

ที่มา : https://www.thaigov.go.th/news/contents/details/87233