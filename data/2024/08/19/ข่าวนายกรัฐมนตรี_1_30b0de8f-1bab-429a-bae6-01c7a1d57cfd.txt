รัฐบาลไทย-ข่าวทำเนียบรัฐบาล-“แพทองธาร” ขอบคุณนายกฯ กัมพูชา-มาเลย์-สิงคโปร์ แสดงความยินดีโอกาสเข้ารับตำแหน่งนายกฯ คนที่ 31 – ยืนยันพร้อมเดินหน้าร่วมมือเพิ่มพูนมิตรภาพ เพื่อประโยชน์ของประเทศ-ภูมิภาคร่วมกัน


วันจันทร์ที่ 19 สิงหาคม 2567
“แพทองธาร” ขอบคุณนายกฯ กัมพูชา-มาเลย์-สิงคโปร์ แสดงความยินดีโอกาสเข้ารับตำแหน่งนายกฯ คนที่ 31 – ยืนยันพร้อมเดินหน้าร่วมมือเพิ่มพูนมิตรภาพ เพื่อประโยชน์ของประเทศ-ภูมิภาคร่วมกัน
“แพทองธาร” ขอบคุณนายกฯ กัมพูชา-มาเลย์-สิงคโปร์ แสดงความยินดีโอกาสเข้ารับตำแหน่งนายกฯ คนที่ 31 – ยืนยันพร้อมเดินหน้าร่วมมือเพิ่มพูนมิตรภาพ เพื่อประโยชน์ของประเทศ-ภูมิภาคร่วมกัน
นางสาวแพทองธาร ชินวัตร นายกรัฐมนตรี ตอบ Twitter (X) ถึงผู้นำ 3 ประเทศเพื่อนบ้าน ได้แก่ สมเด็จมหาบวรธิบดี ฮุน มาแนต (H.E. Samdech Moha Borvor Thipadei Hun Manet) นายกรัฐมนตรีราชอาณาจักรกัมพูชา ดาโตะ เซอรี อันวาร์ บิน อิบราฮิม (Dato’ Seri Anwar Bin Ibrahim) นายกรัฐมนตรีมาเลเซีย และ นายลอว์เรนซ์ หว่อง (H.E. Mr. Lawrence Wong) นายกรัฐมนตรีสิงคโปร์
โดยนายกรัฐมนตรีได้ขอบคุณสำหรับข้อความแสดงความยินดีจากสมเด็จมหาบวรธิบดี ฮุน มาแนต ซึ่งถือเป็นผู้นำประเทศแรกๆ ที่ได้รับภายหลังได้รับพระบรมราชโองการ โปรดเกล้าโปรดกระหม่อม แต่งตั้งให้ดิฉัน ดำรงตำแหน่งนายกรัฐมนตรี ยืนยันถึงความเป็นเพื่อนบ้านที่ใกล้ชิดและเป็นหุ้นส่วนทางยุทธศาสตร์ไทย-กัมพูชา ซึ่งจะฉลองโอกาสครบรอบ 75 ปี การสถาปนา ความสัมพันธ์ทางการทูตไทย - กัมพูชา ในปีหน้า รวมทั้ง มุ่งมั่นที่จะทำงานร่วมกันอย่างใกล้ชิดเพื่อยกระดับความสัมพันธ์ระหว่างกัน
https://x.com/ingshin/status/1825374041915756937
ในส่วนของนายกรัฐมนตรีมาเลเซีย ซึ่งได้โพสต์ X แสดงความยินดีกับนางสาวแพทองธาร ชินวัตร นายกรัฐมนตรี ในโอกาสดำรงตำแหน่ง สร้างประวัติศาสตร์ในฐานะนายกรัฐมนตรีที่อายุน้อยที่สุด และเป็นผู้หญิงคนที่ 2 ที่ดำรงตำแหน่งอันทรงเกียรตินี้ ในฐานะประเทศเพื่อนบ้านที่ใกล้ชิด มาเลเซียและไทยต่างเป็นหุ้นส่วนที่สำคัญและยั่งยืนร่วมกัน ความสัมพันธ์สร้างขึ้นจากการเชื่อมโยงทางประวัติศาสตร์ วัฒนธรรม และเศรษฐกิจที่มีมายาวนาน และหยั่งรากลึก ซึ่งการแสวงหาสันติภาพและการพัฒนาร่วมกันในภาคใต้ของไทยก่อให้เกิดประโยชน์อย่างมากต่อชุมชนทั้งสองฝั่งชายแดน นายกรัฐมนตรีมาเลเซีย หวังว่าจะได้ทำงานอย่างใกล้ชิดกับนายกรัฐมนตรี เพื่อส่งเสริมศักยภาพความสัมพันธ์ทวิภาคีของทั้งสองประเทศอย่างเต็มที่
นอกจากนี้ นายกรัฐมนตรีมาเลเซียยังแสดงความขอบคุณอย่างจริงใจต่อ นายเศรษฐา ทวีสิน อดีตนายกรัฐมนตรีสำหรับความเป็นผู้นำที่มีวิสัยทัศน์ในการกระชับความสัมพันธ์ระหว่างทั้งสองชาติ
ซึ่งนายกรัฐมนตรีได้ Repost ขอบคุณคำอวยพร และย้ำว่าไทยและมาเลเซียเป็นเพื่อนบ้านที่มีความสัมพันธ์อันดีมาอย่างยาวนาน ความร่วมมือที่ใกล้ชิดในช่วงที่ผ่านมาในการทำงานของอดีตนายกรัฐมนตรีและนายกรัฐมนตรีอันวาร์ ช่วยส่งเสริมให้ความสัมพันธ์ของทั้งสองประเทศก้าวหน้า นายกรัฐมนตรีหวังว่าจะทำงานร่วมกับนายกรัฐมนตรีอันวาร์เสริมสร้างมิตรภาพ ความร่วมมือระหว่างกันให้ใกล้ชิดเพื่อประโยชน์ของทั้งสองประเทศ
https://x.com/ingshin/status/1825374716485660714
และนายกรัฐมนตรีสิงคโปร์ได้แสดงความยินดีกับนายกรัฐมนตรี ในโอกาสดำรงตำแหน่งนายกรัฐมนตรีของประเทศไทย โดยสิงคโปร์และประเทศไทยต่างมีความสัมพันธ์อันยาวนานและหลากหลายมิติ ซึ่งความสัมพันธ์นี้สร้างขึ้นจากผู้นำรุ่นต่อรุ่นตลอดหลายปีที่ผ่านมา นายกรัฐมนตรีสิงคโปร์มั่นใจว่าความสัมพันธ์นี้จะเจริญรุ่งเรืองต่อไปในอนาคต ซึ่งนายกรัฐมนตรีได้ Repost ขอบคุณคำอวยพร และกล่าวว่า ไทยและสิงคโปร์เป็นมิตรประเทศ เป็นหุ้นส่วนที่ใกล้ชิด และในโอกาสที่ทั้งสองประเทศจะเฉลิมฉลองครบรอบ 60 ปีการสถาปนาความสัมพันธ์ทางการทูตในปี 2568 หวังว่าจะร่วมงานกับนายกรัฐมนตรีสิงคโปร์อย่างใกล้ชิดเพื่อส่งเสริมความร่วมมือ เพื่อประโยชน์ของประชาชนทั้งสองประเทศและภูมิภาคต่อไป
https://x.com/ingshin/status/1825375175921246282

ที่มา : https://www.thaigov.go.th/news/contents/details/87239