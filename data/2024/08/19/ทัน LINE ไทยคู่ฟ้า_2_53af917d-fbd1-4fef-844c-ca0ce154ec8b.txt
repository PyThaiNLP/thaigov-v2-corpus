รัฐบาลไทย-ข่าวทำเนียบรัฐบาล-พณ.เร่งหนุน “ชามไก่ลำปาง” พัฒนาสินค้าคู่การสร้างแบรนด์


วันจันทร์ที่ 19 สิงหาคม 2567
พณ.เร่งหนุน “ชามไก่ลำปาง” พัฒนาสินค้าคู่การสร้างแบรนด์
......
พณ.เร่งหนุน “ชามไก่ลำปาง” พัฒนาสินค้าคู่การสร้างแบรนด์
.
กระทรวงพาณิชย์ โดยกรมทรัพย์สินทางปัญญา เร่งสนับสนุนผู้ประกอบการ GI ชามไก่ลําปาง ซึ่งเป็นสินค้าสำคัญของจังหวัดลำปางที่มีประวัติศาสตร์มาอย่างยาวนาน และได้รับการขึ้นทะเบียนเป็นสินค้าสิ่งบ่งชี้ทางภูมิศาสตร์ (GI) เพื่อให้สามารถรับมือและปรับตัวต่อสถานการณ์ต่าง ๆ ในปัจจุบัน เช่น ทรัพยากรที่ขาดแคลน ส่งผลให้ผู้ประกอบการ GI ชามไก่ลำปางมีจำนวนลดน้อยลง รวมถึงทิศทางการค้าที่มีการแข่งขันสูงทั้งภายในและภายนอกประเทศ
.
โดยกรมทรัพย์สินทางปัญญา พร้อมสนับสนุนทั้งในการต่อยอดพัฒนาคุณภาพสินค้า ตลอดจนการสร้างแบรนด์สินค้าให้เข้มแข็ง ควบคู่ไปกับการบังคับใช้กฎหมายอย่างจริงจัง โดยใช้ชื่อ “ชามไก่ลำปาง” หรือชื่อสิ่งบ่งชี้ทางภูมิศาสตร์ที่ได้รับการขึ้นทะเบียนแล้ว เพื่อประกอบการจำหน่ายสินค้าโดยมิชอบ เข้าข่ายเป็นการละเมิดสิ่งบ่งชี้ทางภูมิศาสตร์ซึ่งมีโทษปรับไม่เกินสองแสนบาท
.
ทั้งนี้ หากประชาชนพบเห็นการจำหน่ายสินค้าละเมิดสิ่งบ่งชี้ ทางภูมิศาสตร์สามารถแจ้งเบาะแสผ่านทางเว็บไซต์ www.ipthailand.go.th หัวข้อบริการ “แจ้งเบาะแสการ ละเมิดทรัพย์สินทางปัญญา” หรือ โทรสายด่วน 1368
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/87225