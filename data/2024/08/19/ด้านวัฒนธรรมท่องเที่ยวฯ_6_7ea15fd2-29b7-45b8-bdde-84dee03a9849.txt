รัฐบาลไทย-ข่าวทำเนียบรัฐบาล-ปลัดกระทรวงวัฒนธรรม เยี่ยมชมพิพิธภัณฑสถานแห่งชาติ พระพุทธชินราช อำเภอเมืองพิษณุโลก จังหวัดพิษณุโลก


วันจันทร์ที่ 19 สิงหาคม 2567
ปลัดกระทรวงวัฒนธรรม เยี่ยมชมพิพิธภัณฑสถานแห่งชาติ พระพุทธชินราช อำเภอเมืองพิษณุโลก จังหวัดพิษณุโลก
ปลัดกระทรวงวัฒนธรรม เยี่ยมชมพิพิธภัณฑสถานแห่งชาติ พระพุทธชินราช อำเภอเมืองพิษณุโลก จังหวัดพิษณุโลก
ปลัดกระทรวงวัฒนธรรม เยี่ยมชมพิพิธภัณฑสถานแห่งชาติ พระพุทธชินราช อำเภอเมืองพิษณุโลก จังหวัดพิษณุโลก
เมื่อเร็วๆ นี้ นางยุพา ทวีวัฒนะกิจบวร ปลัดกระทรวงวัฒนธรรม เยี่ยมชมพิพิธภัณฑสถานแห่งชาติ พระพุทธชินราช อำเภอเมืองพิษณุโลก จังหวัดพิษณุโลก และการเสวนาทางวิชาการในงานมหกรรมวัฒนธรรมแห่งชาติ วิถีถิ่น วิถีไทย "ร่วมใจเทิดพระเกียรติสมเด็จพระบรมไตรโลกนาถ" โดยมี นายพนมบุตร จันทรโชติ อธิบดีกรมศิลปากร ให้การต้อนรับ และมีผู้บริหาร ข้าราชการ และเจ้าหน้าที่ที่เกี่ยวข้อง เข้าร่วม ณ พิพิธภัณฑสถานแห่งชาติ พระพุทธชินราช อำเภอเมืองพิษณุโลก จังหวัดพิษณุโลก
ทั้งนี้ การเสวนาทางวิชาการในงานมหกรรมวัฒนธรรมแห่งชาติ วิถีถิ่น วิถีไทย “ร่วมใจเทิดพระเกียรติสมเด็จพระบรมไตรโลกนาถ” จัดขึ้นระหว่างวันที่ 16 - 17 สิงหาคม 2567 ได้แก่ 1. หัวข้อ “กษัตริย์นักปราชญ์แห่งเมืองพิษณุโลก” โดย วิทยากร นายบุญเตือน ศรีวรพจน์ ผู้ทรงคุณวุฒิด้านอักษรศาสตร์ (ภาษาและวรรณกรรม) กรมศิลปากร และศิลปินแห่งชาติ 2. หัวข้อ  “จารึกเมืองพิษณุโลก” วิทยากร โดย ผู้ช่วยศาสตราจารย์ธนโชติ เกียรติณภัทธ อาจารย์ประจำภาควิชาภาษาไทย และภาษาตะวันออก คณะมนุษยศาสตร์ มหาวิทยาลัยรามคำแหง 3. หัวข้อ “เมืองพิษณุโลกกับสงครามเชียงชื่น” โดย วิทยากร รองศาสตราจารย์ ดร.ธัญญา สังขพันธานนท์ อาจารย์ประจำภาควิชาภาษาไทย คณะมนุษยศาสตร์ มหาวิทยาลัยนเรศวรและศิลปินแห่งชาติ และ 4. หัวข้อ “พระราชวังจันทน์ในฐานะราชสำนักเมืองเหนือ”  โดย วิทยากร นางสาวนาตยา ภูศรี ผู้อำนวยการอุทยานประวัติศาสตร์สุโขทัย กรมศิลปากร

ที่มา : https://www.thaigov.go.th/news/contents/details/87251