รัฐบาลไทย-ข่าวทำเนียบรัฐบาล-ฟัง“ผิงผิง The Golden Song -เต๋า ภูศิลป์- Pat Power Pat” ในงาน“แพรพัสตรา บรมราชินีนาถ” เฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง 12 สิงหาคม 67


วันจันทร์ที่ 19 สิงหาคม 2567
ฟัง“ผิงผิง The Golden Song -เต๋า ภูศิลป์- Pat Power Pat” ในงาน“แพรพัสตรา บรมราชินีนาถ” เฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง 12 สิงหาคม 67
ฟัง“ผิงผิง The Golden Song -เต๋า ภูศิลป์- Pat Power Pat” ในงาน“แพรพัสตรา บรมราชินีนาถ” เฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง 12 สิงหาคม 2567 วันที่ 12-18 ส.ค.นี้ ณ ศูนย์การค้าสยามพารากอน
ฟัง“ผิงผิง The Golden Song -เต๋า ภูศิลป์- Pat Power Pat” ขับขานบทเพลงไพเราะถ่ายทอดเรื่องราวของแม่และความรัก ชมหุ่นละครเล็ก ตอนนาฏยนารายณ์ถวายพระพรและพระรามตามกวางฉบับภาคใต้ ฝึกทำขนมไทย พวงกุญแจดอกไม้จากผ้านำไปฝากแม่ในงาน“แพรพัสตรา บรมราชินีนาถ” เฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง 12 สิงหาคม 2567 วันที่ 12-18 ส.ค.นี้ ณ ศูนย์การค้าสยามพารากอน
วันที่ 17 สิงหาคม 2567 นางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม กล่าวว่า กระทรวงวัฒนธรรม(วธ.) ร่วมกับศูนย์การค้าสยามพารากอนหน่วยงานรัฐ เอกชนและเครือข่ายทางวัฒนธรรม จัดงานเฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสวันเฉลิมพระชนมพรรษา 12 สิงหาคม 2567 ในชื่องาน“แพรพัสตรา บรมราชินีนาถ” ระหว่างวันที่ 12 - 18 สิงหาคม 2567 เวลา 11.00 – 20.30 น.  ณ พาร์ค พารากอน ชั้นเอ็ม ศูนย์การค้าสยามพารากอน กรุงเทพฯ เพื่อน้อมสำนึกในพระมหากรุณาธิคุณของสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวงที่ทรงปฏิบัติพระราชกรณียกิจนานัปการเพื่อประโยชน์สุขของพสกนิกรชาวไทย ทรงอนุรักษ์ ฟื้นฟูศิลปวัฒนธรรมของชาติ ส่งเสริมงานหัตถศิลป์และงานหัตถกรรมของไทย รวมถึงทรงอนุรักษ์ ส่งเสริมมรดกภูมิปัญญา“ผ้าไทย” ยกระดับผ้าไทยให้มีความโดดเด่นจน
เป็นที่ประจักษ์แก่สายตานานาชาติ
รัฐมนตรีว่าการกระทรวงวัฒนธรรม กล่าวอีกว่า  สำหรับกิจกรรมภายในงานมีนิทรรศการเฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง นิทรรศการ“วันผ้าไทยแห่งชาติ”  ซึ่งในวันที่ 17 สิงหาคม 2567 มีการแสดงการขับร้องเพลงโดยศิลปินชื่อดัง ได้แก่ ผิงผิง  The Golden Song รางวัลเพชรในเพลง ปี 2567 เต๋า ภูศิลป์และPat Power Pat  มาขับร้องบทเพลงไพเราะเกี่ยวกับแม่และความรัก เช่น คือหัตถาครองพิภพ อิ่มอุ่น เรารักแม่ วิมานดิน  ด้วยรักและผูกพัน เพียงแค่ใจเรารักกัน ยิ่งรู้จักยิ่งรักเธอ รักไม่ต้องการเวลา  อ้อมกอดเขมราฐ มนต์รักพระธาตุพนม  ฮักสาวชัยภูมิ เป็นต้น และการแสดงหุ่นละครเล็ก ตอนนาฏยนารายณ์ถวายพระพรและพระรามตามกวางฉบับภาคใต้โดยมหาวิทยาลัยราชภัฏพระนคร นอกจากนี้  มีการสาธิตงานศิลปวัฒนธรรม เช่น การทำขนมกล้วย ฟักทอง มันม่วง รูปดอกไม้ ขนมช่อผกากรอง การทำพวงกุญแจดอกไม้จากผ้า การทำมาลัยกลีบผ้า และการจำหน่ายผลิตภัณฑ์วัฒนธรรมไทย (CPOT) จาก 30 ชุมชน ทั้งนี้ สอบถามรายละเอียดเพิ่มเติมได้ที่สายด่วนวัฒนธรรม 1765
“ขอเชิญชวนประชาชนมาเที่ยวงานแพรพัสตรา บรมราชินีนาถ เพื่อร่วมน้อมสำนึกในพระมหากรุณาธิคุณของสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง  มาฟังเพลงไพเราะจากศิลปินชื่อดังที่มาร้องเพลงเกี่ยวกับแม่และความรัก  เรียนรู้การทำขนมไทย พวงกุญแจดอกไม้จากผ้าและมาลัยกลีบผ้านำไปเป็นของฝากให้แก่คุณแม่ที่บ้าน” นางสาวสุดาวรรณ กล่าว

ที่มา : https://www.thaigov.go.th/news/contents/details/87236