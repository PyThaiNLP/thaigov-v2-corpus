รัฐบาลไทย-ข่าวทำเนียบรัฐบาล-รองปลัด 'อภัย' ลงพื้นที่ตรวจเยี่ยมพบปะประชาชนที่ประสบอุทกภัยในพื้นที่บ้านดอนตัน หมู่ 12 ตำบลศรีภูมิ อำเภอท่าวังผา จังหวัดน่าน


วันจันทร์ที่ 26 สิงหาคม 2567
รองปลัด 'อภัย' ลงพื้นที่ตรวจเยี่ยมพบปะประชาชนที่ประสบอุทกภัยในพื้นที่บ้านดอนตัน หมู่ 12 ตำบลศรีภูมิ อำเภอท่าวังผา จังหวัดน่าน
รองปลัด 'อภัย' ลงพื้นที่ตรวจเยี่ยมพบปะประชาชนที่ประสบอุทกภัยในพื้นที่บ้านดอนตัน หมู่ 12 ตำบลศรีภูมิ อำเภอท่าวังผา จังหวัดน่าน
เมื่อวันที่ 25 สิงหาคม 2567 นายอภัย สุทธิสังข์ รองปลัดกระทรวงเกษตรและสหกรณ์ นายธิติ โลหะปิยะพรรณ ผู้ช่วยปลัดกระทรวงเกษตรและสหกรณ์ และผู้บริหารระดับสูงของกระทรวงเกษตรและสหกรณ์ พร้อมอาสาสมัครกระทรวงเกษตรและสหกรณ์ ร่วมกับมูลนิธิธรรมนัส พรหมเผ่า ได้ตรวจเยี่ยมพบปะประชาชนที่ประสบอุทกภัยในพื้นที่บ้านดอนตัน หมู่ 12 ตำบลศรีภูมิ อำเภอท่าวังผา จังหวัดน่าน โดยได้แจกอาหารกล่องพร้อมน้ำดื่มให้กับประชาชน จากนั้นได้เดินทางไปแจกอาหารกล่องพร้อมน้ำดื่มให้กับประชาชนตำบลศรีภูมิ ทั้งหมดจำนวน 300 ชุด ซึ่งเป็นการสร้างขวัญและกำลังใจให้กับประชาชนเป็นอย่างมาก
ทั้งนี้ ตำบลศรีภูมิ ได้รับผลกระทบน้ำท่วม โดยเป็นพื้นที่ทางการเกษตร คาดว่าเสียหาย 1,240 ไร่ เกษตร 420 ราย เกษตรกรส่วนใหญ่ทำนา

ที่มา : https://www.thaigov.go.th/news/contents/details/87474