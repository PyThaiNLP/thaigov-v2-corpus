รัฐบาลไทย-ข่าวทำเนียบรัฐบาล-ผู้ตรวจราชการฯ นายเอกนิติ ลงพื้นที่อำนาจเจริญ ตรวจราชการ รอบที่ 2  พร้อมเร่งรัด ติดตามการดำเนินงานและโครงการสำคัญของกระทรวงอุตสาหกรรม


วันจันทร์ที่ 26 สิงหาคม 2567
26/08/2567
พิมพ์
ผู้ตรวจราชการฯ นายเอกนิติ ลงพื้นที่อำนาจเจริญ ตรวจราชการ รอบที่ 2  พร้อมเร่งรัด ติดตามการดำเนินงานและโครงการสำคัญของกระทรวงอุตสาหกรรม
ผู้ตรวจราชการฯ นายเอกนิติ ลงพื้นที่อำนาจเจริญ ตรวจราชการ รอบที่ 2  พร้อมเร่งรัด ติดตามการดำเนินงานและโครงการสำคัญของกระทรวงอุตสาหกรรม
วันพฤหัสบดีที่ 22 สิงหาคม 2567  นายเอกนิติ รมยานนท์ ผู้ตรวจราชการกระทรวงอุตสาหกรรม ลงพื้นที่อำนาจเจริญ ตรวจราชการกรณีปกติ รอบที่ 2 โดยมี นายปิยะ ท้วมเกร็ด อุตสาหกรรมจังหวัดอำนาจเจริญ พร้อมเจ้าหน้าที่ เข้าร่วมรับการตรวจและรายงานตามประเด็นการตรวจราชการกรณีการตรวจกำกับ เร่งรัด ติดตาม เพื่อขับเคลื่อนการดำเนินงานและโครงการสำคัญของกระทรวงอุตสาหกรรม ทั้งนี้ ผู้ตรวจราชการฯ นายเอกนิติ  ได้เน้นย้ำให้เจ้าหน้าที่ดำเนินการตามนโยบาย MIND ใช้หัวและใจขับเคลื่อนงาน มุ่งยกระดับ “ปั้นอุตสาหกรรมคู่ชุมชน” พร้อมข้อเสนอแนะในการปฏิบัติงาน อาทิ เร่งรัดการเบิกจ่ายงบประมาณให้เป็นไปตามมติ ครม. รวมทั้งจะต้องจัดสรรและบริหารจัดการการใช้จ่ายงบประมาณอย่างรอบคอบ  ตรวจกำกับดูแลสถานประกอบการให้เป็นไปตามกฎหมาย และแก้ไขปัญหาเรื่องร้องเรียนอย่างเร่งด่วน มีการตรวจตามแผนการตรวจและมีบันทึกการตรวจสอบทุกครั้ง และเน้นย้ำให้ปฏิบัติงานผ่านระบบสารสนเทศ โดยใช้ระบบตรวจกำกับโรงงาน (i-Auditor) โรงงานและเหมืองแร่ค้างชำระค่าธรรมเนียม จะต้องติดตามเร่งรัดดำเนินการให้เป็นที่สิ้นสุด การบริหารจัดการกากอุตสาหกรรม กำกับดูแลให้เป็นไปตามกฎหมาย และรายงานข้อมูลกากอุตสาหกรรมผ่านระบบสารสนเทศฯ ให้ดำเนินการภายในระยะเวลาที่กำหนด การรายงานข้อมูลกลางของกระทรวงอุตสาหกรรม (I-Single Form) ให้ติดตามสถานะประกอบการรายงานข้อมูลในระบบให้ครบถ้วน การรับรองอุตสาหกรรมสีเขียว (GI) เน้นย้ำให้ติดตามเร่งรัดการดำเนินการให้เป็นไปตามเป้าหมายที่กำหนด ส่งเสริมและผลักดันให้สถานประกอบการได้รับการรับรองอุตสาหกรรมสีเขียวทั้งหมดภายในปีงบประมาณ พ.ศ. 2568 รวมทั้งประชาสัมพันธ์ ชี้แจงถึงความสำคัญของการเข้าร่วมโครงการ พร้อมเชิญชวนสมัครเข้าร่วมโครงการ
ทั้งนี้ ผู้ตรวจราชการฯ นายเอกนิติ ได้ติดตาม และการรายงานการตรวจกำกับโรงงานผ่านระบบฯ I-Auditor  การรับคำขอรับใบอนุญาตประกอบกิจการโรงงาน e-License และระบบรับเรื่องร้องเรียนกลาง กระทรวงอุตสาหกรรม (I-Dee Pro) พร้อมให้กำลังใจเจ้าหน้าที่ในการปฏิบัติงาน และขอให้ปฏิบัติงานอย่างเต็มความสามารถในทุกด้าน เพื่อผู้ประกอบการ ประชาชน และกระทรวงอุตสาหกรรม

ที่มา : https://www.thaigov.go.th/news/contents/details/87468