รัฐบาลไทย-ข่าวทำเนียบรัฐบาล-​“แพทองธาร” ขอบคุณ “นายกฯ จีน” แสดงความยินดีในโอกาสเข้าดำรงตำแหน่ง -ยืนยันพร้อมเสริมสร้างความสัมพันธ์หุ้นส่วนเชิงยุทธศาสตร์รอบด้านระหว่างไทย-จีนให้เจริญรุ่งเรือง-แข็งแกร่งยิ่งขึ้น


วันจันทร์ที่ 26 สิงหาคม 2567
26/08/2567
พิมพ์
​“แพทองธาร” ขอบคุณ “นายกฯ จีน” แสดงความยินดีในโอกาสเข้าดำรงตำแหน่ง -ยืนยันพร้อมเสริมสร้างความสัมพันธ์หุ้นส่วนเชิงยุทธศาสตร์รอบด้านระหว่างไทย-จีนให้เจริญรุ่งเรือง-แข็งแกร่งยิ่งขึ้น
​“แพทองธาร” ขอบคุณ “นายกฯ จีน” แสดงความยินดีในโอกาสเข้าดำรงตำแหน่ง -ยืนยันพร้อมเสริมสร้างความสัมพันธ์หุ้นส่วนเชิงยุทธศาสตร์รอบด้านระหว่างไทย-จีนให้เจริญรุ่งเรือง-แข็งแกร่งยิ่งขึ้น
วันนี้ (26 สิงหาคม 2567) นางสาวแพทองธาร ชินวัตร นายกรัฐมนตรี โพสต์ข้อความผ่าน Twitter (X) ขอบคุณนายหลี่ เฉียง (H.E. Mr. Li Qiang) นายกรัฐมนตรีสาธารณรัฐประชาชนจีน (Premier of the State Council of the People’s Republic of China) สำหรับคำอวยพรและแสดงความยินดีในโอกาสที่ได้รับพระบรมราชโองการโปรดเกล้าฯ แต่งตั้งให้ดำรงตำแหน่งนายกรัฐมนตรี
โดยนายกรัฐมนตรีระบุว่า ไทยและจีน มีมิตรภาพที่ใกล้ชิดกันบนพื้นฐานของความไว้วางใจ ความเคารพซึ่งกันและกัน และมีวิสัยทัศน์ร่วมกันในการสร้างความเจริญรุ่งเรืองและความก้าวหน้า ตลอดจนความสัมพันธ์ที่ใกล้ชิดดุจเครือญาติระหว่างประชาชนของทั้งสองประเทศ ซึ่งนายกรัฐมนตรี มุ่งมั่นที่จะเสริมสร้างความสัมพันธ์หุ้นส่วนเชิงยุทธศาสตร์อย่างรอบด้านระหว่างไทย-จีนให้แข็งแกร่งยิ่งขึ้น และพร้อมที่จะเฉลิมฉลองโอกาสครบรอบ 50 ปีการสถาปนาความสัมพันธ์ทางการทูตระหว่างสองประเทศร่วมกันในปี 2568
https://x.com/ingshin/status/1827883015302996452

ที่มา : https://www.thaigov.go.th/news/contents/details/87431