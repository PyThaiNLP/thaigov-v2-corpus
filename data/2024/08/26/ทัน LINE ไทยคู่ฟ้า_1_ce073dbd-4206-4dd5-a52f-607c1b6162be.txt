รัฐบาลไทย-ข่าวทำเนียบรัฐบาล-สั่ง ทุกจังหวัด ตั้ง “คกก.ส่งเสริมคุณภาพชีวิต ปชช.ทุกช่วงวัย”


วันจันทร์ที่ 26 สิงหาคม 2567
สั่ง ทุกจังหวัด ตั้ง “คกก.ส่งเสริมคุณภาพชีวิต ปชช.ทุกช่วงวัย”
......
สั่ง ทุกจังหวัด ตั้ง “คกก.ส่งเสริมคุณภาพชีวิต ปชช.ทุกช่วงวัย”
.
กระทรวงมหาดไทย สั่ง ผู้ว่าราชการจังหวัดทุกจังหวัด ตั้ง “คณะกรรมการส่งเสริมคุณภาพชีวิตประชาชนทุกช่วงวัย” ทำหน้าที่กำหนดแนวทาง และกำกับ การพัฒนาคุณภาพชีวิตของประชาชนทุกช่วงวัยให้มีประสิทธิภาพ บรรลุผลสัมฤทธิ์ ตาม 6 แนวทาง ได้แก่
1. ช่วงก่อนตั้งครรภ์ ระหว่างตั้งครรภ์ และวัยทารก
เช่น ตรวจสุขภาพคู่สมรส วางแผนการมีบุตร การฝากและบำรุงครรภ์ การเลี้ยงลูกด้วยนมแม่ การรับวัคซีนตามเกณฑ์
2. ช่วงเด็กเล็ก
เช่น ให้เด็กได้รับอาหารครบ 5 หมู่ เข้าถึงวัคซีน เรียนรู้กิจกรรมทางศาสนา ประเพณี วัฒนธรรม คุณธรรม จริยธรรม มีสนามเด็กเล่นส่งเสริมพัฒนาการ
3. ช่วงวัยเรียน
เช่น ได้เรียนวิชาประวัติศาสตร์ไทยและประวัติศาสตร์ท้องถิ่น หน้าที่พลเมือง ศีลธรรม ส่งเสริมการเรียนภาษาไทย เรียนรู้วิชาชีววิทยาผ่านการปฏิบัติจริง ร่วมดูแลรักษาสิ่งแวดล้อม
4. ช่วงวัยผู้ใหญ่และวัยผู้สูงอายุ
เช่น ส่งเสริมการรวมกลุ่มเพื่อถ่ายทอดองค์ความรู้ให้เด็กและเยาวชน รับประทานอาหารครบ 5 หมู่ มีพื้นที่และกิจกรรมส่งเสริมการออกกำลังกาย
5. ใช้แนวทางตามตัวชี้วัดการขับเคลื่อนโครงการหมู่บ้านยั่งยืน โดยเสริมสร้างความเข้มแข็งของทีมงาน
เช่น หมั่นพูดคุย ประชุม สร้างความรักความสามัคคีของคนในชุมชน มีระบบงานการข่าวในพื้นที่ส่งไปยังนายอำเภอ
6. ใช้แนวทางตามบันทึกข้อตกลงความร่วมมือระหว่างกระทรวงมหาดไทยกับมหาเถรสมาคม
เช่น โครงการวัด ประชา รัฐ สร้างสุข และ หมู่บ้านรักษาศีล 5
.
เพื่อเสริมสร้างภูมิคุ้มกันแก่เด็กและเยาวชนทุกคน ให้มีรากฐานที่เข้มแข็ง พร้อมเป็นกำลังในการขับเคลื่อนประเทศในอนาคต ให้ประเทศชาติมั่นคง ประชาชนมีความสุขอย่างยั่งยืน
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/87435