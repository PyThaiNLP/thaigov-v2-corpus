รัฐบาลไทย-ข่าวทำเนียบรัฐบาล-รองปลัด กษ. ติดตาม 'ภูมิธรรม' ติดตามสถานการณ์อุทกภัยและมอบสิ่งของให้แก่ผู้ประสบอุทกภัย ณ วัดอัมพวัน ตำบลศรีภูมิ อำเภอท่าวังผา จังหวัดน่าน และมอบถุงยังชีพให้กับประชาชนในพื้นที่จำนวน


วันจันทร์ที่ 26 สิงหาคม 2567
รองปลัด กษ. ติดตาม 'ภูมิธรรม' ติดตามสถานการณ์อุทกภัยและมอบสิ่งของให้แก่ผู้ประสบอุทกภัย ณ วัดอัมพวัน ตำบลศรีภูมิ อำเภอท่าวังผา จังหวัดน่าน และมอบถุงยังชีพให้กับประชาชนในพื้นที่จำนวน
รองปลัด กษ. ติดตาม 'ภูมิธรรม' ติดตามสถานการณ์อุทกภัยและมอบสิ่งของให้แก่ผู้ประสบอุทกภัย ณ วัดอัมพวัน ตำบลศรีภูมิ อำเภอท่าวังผา จังหวัดน่าน และมอบถุงยังชีพให้กับประชาชนในพื้นที่จำนวน 728 ชุด
วันที่ 25 สิงหาคม 2567 นายอภัย สุทธิสังข์ รองปลัดกระทรวงเกษตรและสหกรณ์ พร้อมด้วย นายธิติ โลหะปิยะพรรณ ผู้ช่วยปลัดกระทรวงเกษตรและสหกรณ์ และผู้บริหารระดับสูงของกระทรวงเกษตรและสหกรณ์ ร่วมติดตาม นายภูมิธรรม เวชยชัย รองนายกรัฐมนตรี ปฏิบัติหน้าที่แทนนายกรัฐมนตรี ลงพื้นที่ติดตามสถานการณ์อุทกภัยและมอบสิ่งของให้แก่ผู้ประสบอุทกภัย ณ วัดอัมพวัน ตำบลศรีภูมิ อำเภอท่าวังผา จังหวัดน่าน และมอบถุงยังชีพให้กับประชาชนในพื้นที่จำนวน 728 ชุด ทั้งนี้ เพื่อสร้างความมั่นใจให้กับพี่น้องประชาชน อีกทั้งรับทราบปัญหาและสถานการณ์ ซึ่งจังหวัดน่านขณะนี้น้ำร้อยละ 60 ได้ไหลเลยไปแล้วยังเหลืออีกประมาณร้อยละ 30 การพยากรณ์และคาดหมายลักษณะอากาศล่วงหน้ามีความแม่นยำ ระบบการแจ้งเตือนของทางจังหวัดได้ผล ประชาชนรับทราบข้อมูลข่าวสาร และมีการระวังป้องกัน แต่เหตุที่เกิดเป็นเหตุสุดวิสัยจากภัยธรรมชาติ ซึ่งต้องช่วยเหลือฟื้นฟูกันต่อไปจะเห็นได้ว่าภัยพิบัติต่างๆ เกิดมาจากความเปลี่ยนแปลงของภาวะโลกร้อนซึ่งต้องช่วยดูแลตั้งแต่ต้นน้ำและต้องมีการวางแผนดูแลทั้งระบบ โดยขอให้เรื่องน้ำเป็นวาระแห่งชาติและมอบหมายหน่วยงานที่เกี่ยวข้องเร่งดูแลฟื้นฟู วางแผนป้องกันปัญหาระยะยาว โดยมีนายชัยนรงค์ วงศ์ใหญ่ ผู้ว่าราชการจังหวัดน่าน นำคณะหัวหน้าส่วนราชการในพื้นที่จังหวัดน่านร่วมให้การต้อนรับและให้ข้อมูล

ที่มา : https://www.thaigov.go.th/news/contents/details/87475