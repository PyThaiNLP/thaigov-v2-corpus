รัฐบาลไทย-ข่าวทำเนียบรัฐบาล-สิทธิบัตรทองรับบริการทางทันตกรรมฟรี


วันจันทร์ที่ 26 สิงหาคม 2567
26/08/2567
พิมพ์
สิทธิบัตรทองรับบริการทางทันตกรรมฟรี
วันอาทิตย์ ที่ 25 ส.ค.67
ต่อจากนี้ไป ขอเชิญรับฟังไทยคู่ฟ้า
ประชาชนที่ใช้สิทธิบัตรทอง สามารถรับบริการด้านทันตกรรมประกอบด้วย ถอนฟัน อุดฟัน อุดคอฟัน
ขูดหินปูน รักษาโพรงประสาทฟันน้ำนม ใส่เพดานเทียมในเด็กปากแหว่งเพดานโหว่
ผ่าฟันคุดตามข้อบ่งชี้ของทันตแพทย์ รักษาโรคปริทันต์อักเสบ รักษารากฟันแท้ และการรักษาอื่น ๆ
ทางทันตกรรมที่จำเป็นต่อผู้ป่วย โดยไม่เสียค่าใช้จ่าย
เพียงนำบัตรประชาชนติดต่อเข้ารับบริการที่คลินิกทันตกรรมชุมชนอบอุ่นใกล้บ้าน
และทุกคลินิกในพื้นที่โครงการนำร่อง 30 บาทรักษาทุกที่ด้วยบัตรประชาชนใบเดียว นอกจากนี้
ยังมีบริการสำหรับคนไทยทุกสิทธิการรักษา เช่น ตรวจสุขภาพช่องปากสำหรับหญิงตั้งครรภ์
ทาหรือเคลือบฟลูออไรด์ เคลือบหลุมร่องฟัน สอบถามเพิ่มเติมโทรสายด่วน สปสช. 1330
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/87439