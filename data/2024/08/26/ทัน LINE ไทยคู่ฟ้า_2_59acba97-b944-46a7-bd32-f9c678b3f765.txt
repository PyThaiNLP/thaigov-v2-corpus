รัฐบาลไทย-ข่าวทำเนียบรัฐบาล-อย. พร้อมขึ้นทะเบียนชุดตรวจ "ฝีดาษลิง" เพิ่มประสิทธิภาพการควบคุมการแพร่ระบาด


วันจันทร์ที่ 26 สิงหาคม 2567
อย. พร้อมขึ้นทะเบียนชุดตรวจ "ฝีดาษลิง" เพิ่มประสิทธิภาพการควบคุมการแพร่ระบาด
......
อย. พร้อมขึ้นทะเบียนชุดตรวจ "ฝีดาษลิง" เพิ่มประสิทธิภาพการควบคุมการแพร่ระบาด
.
สำนักงานคณะกรรมการอาหารและยา (อย.) เตรียมความพร้อมในการขึ้นทะเบียนชุดตรวจวินิจฉัยการติดเชื้อฝีดาษวานร (MPOX) เพื่อรองรับสถานการณ์การแพร่ระบาดของโรคฝีดาษวานร ให้ประชาชนสามารถเข้าถึงการวินิจฉัยโรคได้อย่างทั่วถึงและรวดเร็ว โดยได้จัดทำแนวทางการประเมินด้านคุณภาพ มาตรฐาน และความปลอดภัยของชุดตรวจวินิจฉัยฝีดาษวานร เพื่อให้ผู้ผลิตและผู้นำเข้าชุดตรวจสามารถจัดเตรียมเอกสารที่จำเป็นได้อย่างถูกต้อง ช่วยให้กระบวนการขึ้นทะเบียนเป็นไปอย่างรวดเร็วและมีประสิทธิภาพ
.
รองเลขาธิการฯ อย. กล่าวเพิ่มเติมว่า การมีชุดตรวจที่มีคุณภาพมาตรฐานในประเทศ จะช่วยลดภาระด้านสาธารณสุขในระยะยาว โดยการควบคุมและยับยั้งการแพร่ระบาดได้ตั้งแต่ระยะเริ่มต้น จะช่วยลดจำนวนผู้ติดเชื้อใหม่ ป้องกันการแพร่กระจายของโรคสู่ชุมชน ทำให้ระบบสาธารณสุขของไทยมีความมั่นคงและพร้อมรับมือกับสถานการณ์โรคฝีดาษวานรในอนาคตได้อย่างมีประสิทธิภาพมากยิ่งขึ้น
.
ทั้งนี้ อย. ได้มีการขึ้นทะเบียนชุดตรวจการติดเชื้อฝีดาษวานรแล้ว โดยสามารถตรวจสอบผลิตภัณฑ์ได้ทาง https://medical.fda.moph.go.th/
.
อ่านเพิ่มเติม >> https://www.fda.moph.go.th/news/การติดเชื้อก่อโรคฝีดาษวานร/
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/87436