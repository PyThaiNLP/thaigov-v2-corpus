รัฐบาลไทย-ข่าวทำเนียบรัฐบาล-​“บอร์ดไทยแลนด์เบียนนาเล่ภูเก็ต”ไฟเขียวแผนประชาสัมพันธ์-กิจกรรมด้านศิลปะและวัฒนธรรมตั้งแต่ ปี 67-69 เตรียมเปิดตัวผอ.ฝ่ายศิลป์-ภัณฑารักษ์โครงการฯเดือนส.ค.นี้


วันศุกร์ที่ 2 สิงหาคม 2567
​“บอร์ดไทยแลนด์เบียนนาเล่ภูเก็ต”ไฟเขียวแผนประชาสัมพันธ์-กิจกรรมด้านศิลปะและวัฒนธรรมตั้งแต่ ปี 67-69 เตรียมเปิดตัวผอ.ฝ่ายศิลป์-ภัณฑารักษ์โครงการฯเดือนส.ค.นี้
​“บอร์ดไทยแลนด์เบียนนาเล่ภูเก็ต”ไฟเขียวแผนประชาสัมพันธ์-กิจกรรมด้านศิลปะและวัฒนธรรมตั้งแต่ ปี 67-69 เตรียมเปิดตัวผอ.ฝ่ายศิลป์-ภัณฑารักษ์โครงการฯเดือนส.ค.นี้ นำศิลปินไทยโชว์ในการแสดงศิลปะร่วมสมัยที่ในงานเวนิสเบียนนาเล่ ประชาสัมพันธ์ไปสู่ทั่วโลก
“บอร์ดไทยแลนด์เบียนนาเล่ภูเก็ต”ไฟเขียวแผนประชาสัมพันธ์-กิจกรรมด้านศิลปะและวัฒนธรรมตั้งแต่ ปี 67-69 เตรียมเปิดตัวผอ.ฝ่ายศิลป์-ภัณฑารักษ์โครงการฯเดือนส.ค.นี้  นำศิลปินไทยโชว์ในการแสดงศิลปะร่วมสมัยที่ในงานเวนิสเบียนนาเล่ เผยแพร่ประชาสัมพันธ์การจัดงานในประเทศไทยไปสู่ทั่วโลก
นางยุพา ทวีวัฒนะกิจบวร ปลัดกระทรวงวัฒนธรรม เปิดเผยว่า เมื่อเร็วๆนี้ได้รับมอบหมายจากนางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรมให้เป็นประธานการประชุมคณะกรรมการอำนวยการโครงการจัดมหกรรมศิลปะร่วมสมัยนานาชาติ Thailand Biennale,Phuket 2025  ครั้งที่ 2/2567 ซึ่งที่ประชุมเห็นชอบแผนงานประชาสัมพันธ์และการจัดกิจกรรมด้านศิลปวัฒนธรรมเพื่อสร้างการรับรู้การจัดงานมหกรรมศิลปะร่วมสมัยนานาชาติ Thailand Biennale,Phuket 2025 หรือไทยแลนด์เบียนนาเล่ ภูเก็ต ปี 2025 ทั้งในประเทศและต่างประเทศ  ซึ่งงานดังกล่าวจะจัดขึ้นระหว่างเดือนธันวาคม 2568 ถึงเดือนเมษายน 2569  เป็นการจัดงานไทยแลนด์เบียนนาเล่ ครั้งที่ 4 ต่อจากงานไทยแลนด์เบียนนาเล่ซึ่งจัดขึ้นมาแล้ว 3 ครั้งที่จังหวัดกระบี่ นครราชสีมาและเชียงราย เพื่อส่งเสริม Soft Power ด้านศิลปะและด้านการท่องเที่ยวของจังหวัดภูเก็ตไปสู่คนไทยและชาวต่างชาติทั่วโลก  สร้างงาน สร้างรายได้สู่ประชาชนและจังหวัดภูเก็ต ส่งเสริมเศรษฐกิจของประเทศ
ปลัดกระทรวงวัฒนธรรม กล่าวอีกว่า สำหรับแผนงานประชาสัมพันธ์และการจัดกิจกรรมด้านศิลปะและวัฒนธรรมเพื่อสร้างการรับรู้การจัดงานมหกรรมศิลปะร่วมสมัยนานาชาติ Thailand Biennale,Phuket 2025 ทั้งในไทยและต่างประเทศ  อาทิ เดือนสิงหาคม 2567 งานแถลงข่าวเปิดตัวผู้อำนวยการฝ่ายศิลป์และภัณฑารักษ์โครงการฯ กิจกรรมเยี่ยมชมพื้นที่จัดแสดงงานหลัก บ้านศิลปินและสตูดิโอศิลปิน การเสวนาร่วมกับเครือข่ายศิลปิน หน่วยงานรัฐ เอกชนและประชาชนในจังหวัดภูเก็ต เพื่อสร้างการรับรู้และความเข้าใจเกี่ยวกับการจัดแสดงงานศิลปะในรูปแบบศิลปะจัดวางเฉพาะพื้นที่ งานเคบาย่า การประชาสัมพันธ์โครงการฯด้วยสื่อประชาสัมพันธ์และการแสดงศิลปะร่วมสมัยในการที่ประเทศไทยโดยวธ.เข้าร่วมจัดแสดงนิทรรศการศิลปะร่วมสมัยในงานเวนิส เบียนนาเล่ วันที่ 31 สิงหาคม - 9 กันยายน 2567 ณ นครเวนิส สาธารณรัฐอิตาลีและค่ายยุวอัศวิน Thailand Biennale,Phuket 2025  เดือนกันยายน 2657 งาน Pre-Thailand Biennale,Phuket 2025 สร้างการรับรู้สู่มวลชน งาน Young Artist Thailand Biennale เพื่อเตรียมศิลปินเยาวชนและเตรียมผู้ช่วยภัณฑารักษ์ Gen Z รองรับงาน Thailand Biennale,Phuket 2025
นางยุพา กล่าวด้วยว่า หลังจากนั้นเดือนมกราคม-กันยายน 2568  โครงการมหกรรมศิลปะร่วมสมัยนานาชาติภูเก็ต มีกิจกรรมภูเก็ตเมืองศิลปะ เมืองสร้างสรรค์สู่มหกรรมศิลปะร่วมสมัยนานาชาติ จำนวน 3 ครั้ง ได้แก่ ครั้งที่ 1 สร้างประติมากรรมถาวร ครั้งที่ 2 สร้างสรรค์ประติมากรรมของเยาวชนและครั้งที่ 3 เวิร์คช็อปของศิลปินไทย 4 ภาค เดือนสิงหาคม 2568  งาน Welcome Opening Thailand Biennale,Phuket 2025  เดือนพฤศจิกายน 2568 งาน Grand Opening Thailand Biennale,Phuket 2025  และเดือนธันวาคม 2568 - เมษายน 2569 งาน Thailand Biennale,Phuket 2025 ซึ่งจัดแสดงงานศิลปะร่วมสมัยของศิลปินไทยและต่างชาติ และงานศิลปหัตถกรรมของกลุ่มชาวบ้านร่วมกับพาวิลเลียนของศิลปินและงานพิธีรับมอบธง Thailand Biennale 2027 ให้แก่เจ้าภาพปี 2570   นอกจากนี้ จังหวัดภูเก็ตและองค์กรปกครองส่วนท้องถิ่นจะประสานกับสถาบันการศึกษา เครือข่ายศิลปินและหน่วยงานต่างๆในจังหวัดภูเก็ตที่มีการจัดกิจกรรมด้านศิลปะและวัฒนธรรมในปี 2567-2569 ให้ผนวกเป็นกิจกรรมของงาน Thailand Biennale,Phuket 2025 เพื่อประชาสัมพันธ์และสร้างการรับรู้เกี่ยวกับงานนี้ไปสู่คนไทยและชาวต่างชาติ
“สำนักงานศิลปวัฒนธรรมร่วมสมัย(สศร.)รายงานต่อที่ประชุมถึงแผนงานเบื้องต้น จะเชิญศิลปินชาวไทยและต่างชาติ เข้าร่วมงานอย่างน้อย 60 คนจากประเทศต่างๆทั่วโลกร่วมสร้างสรรค์งานศิลปะร่วมสมัยที่จะจัดแสดง 60 ชิ้น ส่วนพื้นที่จัดงานแบ่งเป็น 4 พื้นที่หลักและกระจายออกเป็น 61 พื้นที่ย่อย  ได้แก่ อำเภอเมืองภูเก็ต 22 พื้นที่ย่อย เช่น หอศิลป์ภูเก็ต ธนาคารชาร์เตอร์ด สวนสาธารณะสะพานหิน เป็นต้น  อำเภอถลาง 9 พื้นที่ย่อย อาทิ   ทุ่งถลางชนะศึก ระเบียงกระจกหาดสุรินทร์ เป็นต้น  อำเภอกระทู้ 5 พื้นที่ย่อย เช่น พิพิธภัณฑ์เหมืองแร่ สวนสาธารณะลานกีฬาอำเภอกระทู้ (โรงเหล้าเก่า) มหาวิทยาลัยสงขลานครินทร์วิทยาเขตภูเก็ต เป็นต้น และบ้านศิลปิน 25 พื้นที่ย่อย อาทิ บ้านศิลป์เจ้าฟ้า ภูเก็ตอาร์ตคลับ ภูเก็ตอาร์ตวิลเลจ เป็นต้น” ปลัดกระทรวงวัฒนธรรม กล่าว

ที่มา : https://www.thaigov.go.th/news/contents/details/86612