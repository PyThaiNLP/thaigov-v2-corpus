รัฐบาลไทย-ข่าวทำเนียบรัฐบาล-นายกรัฐมนตรี ลงพื้นที่อำเภอ สุไหงโก-ลก จังหวัดนราธิวาส  และเมืองรันเตาปันยัง รัฐกลันตัน มาเลเซียร่วมกับนายกรัฐมนตรีมาเลเซีย


วันศุกร์ที่ 2 สิงหาคม 2567
02/08/2567
พิมพ์
นายกรัฐมนตรี ลงพื้นที่อำเภอ สุไหงโก-ลก จังหวัดนราธิวาส  และเมืองรันเตาปันยัง รัฐกลันตัน มาเลเซียร่วมกับนายกรัฐมนตรีมาเลเซีย
นายกรัฐมนตรี ลงพื้นที่อำเภอ สุไหงโก-ลก จังหวัดนราธิวาส
และเมืองรันเตาปันยัง รัฐกลันตัน มาเลเซียร่วมกับนายกรัฐมนตรีมาเลเซีย
วันที่ 2 สิงหาคม 2567 นายชัย วัชรงค์ โฆษกประจำสำนักนายกรัฐมนตรีเปิดเผยว่า นายเศรษฐา ทวีสิน นายกรัฐมนตรี มีกำหนดลงพื้นที่อำเภอ สุไหงโก-ลก จังหวัดนราธิวาส และเมืองรันเตาปันยัง รัฐกลันตัน มาเลเซีย เพื่อพบหารือกับดาโตะ เซอรี อันวาร์ บิน อิบราฮิม
นายกรัฐมนตรีมาเลเซีย ในวันที่ 3 สิงหาคม 2567
โดยในการพบหารือระหว่างนายกรัฐมนตรีทั้งสองประเทศครั้งนี้จะเป็นการต่อยอดการลงพื้นที่ร่วมกันที่ด่านอำเภอสะเดา จังหวัดสงขลา และด่านเมืองบูกิตกายูฮิตัม ของมาเลเซีย เมื่อเดือนพฤศจิกายน 2566 และการหารือทวิภาคีล่าสุด เมื่อวันที่ 23 พฤษภาคม 2567 ในช่วงการประชุม Nikkei Forum 29th Future of Asia ที่กรุงโตเกียว
วัตถุประสงค์ของการลงพื้นที่ร่วมกันของนายกรัฐมนตรีของสองประเทศครั้งนี้เพื่อแสดงเจตนารมณ์ร่วมกันที่จะผลักดันให้เกิดความสงบสุขและการพัฒนาพื้นที่จังหวัดชายแดนภาคใต้ของไทยและรัฐในภาคเหนือของมาเลเซีย เพื่อยกระดับความเป็นอยู่ของประชาชนของทั้งสองฝั่ง โดยผู้นำทั้งสองจะหารือกันเกี่ยวกับแนวทางที่จะเพิ่มปริมาณการค้าการลงทุน การท่องเที่ยว และความเชื่อมโยงระหว่างสองประเทศ โดยเฉพาะโครงการสะพานคู่ขนานข้ามแม่น้ำโก-ลก อำเภอสุไหงโก-ลก

ที่มา : https://www.thaigov.go.th/news/contents/details/86594