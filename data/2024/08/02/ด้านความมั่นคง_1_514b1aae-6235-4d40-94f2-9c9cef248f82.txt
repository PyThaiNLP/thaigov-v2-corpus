รัฐบาลไทย-ข่าวทำเนียบรัฐบาล-รัฐมนตรีว่าการกระทรวงกลาโหมให้การต้อนรับผู้บัญชาการทหารเรือสาธารณรัฐประชาชนจีนในโอกาสเดินทางเยือนประเทศไทยอย่างเป็นทางการในฐานะแขกของกองทัพเรือ


วันศุกร์ที่ 2 สิงหาคม 2567
รัฐมนตรีว่าการกระทรวงกลาโหมให้การต้อนรับผู้บัญชาการทหารเรือสาธารณรัฐประชาชนจีนในโอกาสเดินทางเยือนประเทศไทยอย่างเป็นทางการในฐานะแขกของกองทัพเรือ
วันพฤหัสบดีที่ 1 สิงหาคม 2567 เวลา 14.00 นาฬิกา นายสุทิน  คลังแสง รัฐมนตรีว่าการกระทรวงกลาโหม ได้ให้การต้อนรับ พลเรือเอก Hu Zhongming (หู จงหมิง) ผู้บัญชาการทหารเรือ สาธารณรัฐประชาชนจีน (สปจ.) และคณะ ในโอกาสเดินทางมาเยือนประเทศไทยอย่างเป็นทางการ
ในฐานะแขกของกองทัพเรือ ณ ห้องรับรองรัฐมนตรีว่าการกระทรวงกลาโหม โดยรัฐมนตรีว่าการกระทรวงกลาโหมได้แสดงความยินดีที่ผู้บัญชาการทหารเรือสาธารณรัฐประชาชนจีน ได้รับตำแหน่ง และกล่าวแสดงความชื่นชมความสัมพันธ์และความร่วมมืออันใกล้ชิดที่มีมาอย่างยาวนานของทั้งสองประเทศ โดยเฉพาะความร่วมมือด้านความมั่นคงทั้งในระดับทวิภาคีและพหุภาคี ซึ่งได้มีการพัฒนาความร่วมมือกันมาอย่างต่อเนื่อง อาทิ บันทึกความเข้าใจ การฝึกร่วม/ผสม และการแลกเปลี่ยนที่นั่งศึกษาด้านผู้บัญชาการทหารเรือสาธารณรัฐประชาชนจีน ได้กล่าวขอบคุณรัฐมนตรีว่าการกระทรวงกลาโหมที่กรุณาให้การต้อนรับอย่างอบอุ่นในวันนี้และยินดีที่ได้เดินทางเยือนประเทศไทยซึ่งมีความสัมพันธ์อันใกล้ชิด นอกจากนี้ยังยินดีที่จะได้เสริมสร้างความสัมพันธ์ระหว่างกองทัพเรือของทั้งสองประเทศให้แน่นแฟ้นและเป็นรูปธรรมมากยิ่งขึ้น

ที่มา : https://www.thaigov.go.th/news/contents/details/86604