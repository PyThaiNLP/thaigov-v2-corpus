รัฐบาลไทย-ข่าวทำเนียบรัฐบาล-กระทรวงวัฒนธรรม พลิกโฉม ละครเพลงเมืองไทย ปล่อยแม่ไม้มวยไทยใน The Musical  “ทัดมาลา” เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคล เฉลิมพระชนมพรรษา 6 รอบ 


วันศุกร์ที่ 2 สิงหาคม 2567
กระทรวงวัฒนธรรม พลิกโฉม ละครเพลงเมืองไทย ปล่อยแม่ไม้มวยไทยใน The Musical  “ทัดมาลา” เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคล เฉลิมพระชนมพรรษา 6 รอบ
กระทรวงวัฒนธรรม พลิกโฉม ละครเพลงเมืองไทย ปล่อยแม่ไม้มวยไทยใน The Musical  “ทัดมาลา” เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคล เฉลิมพระชนมพรรษา 6 รอบ 28 กรกฎาคม 2567 สำรองบัตรชมฟรีได้แล้ววันนี้
กระทรวงวัฒนธรรม พลิกโฉม ละครเพลงเมืองไทย ปล่อยแม่ไม้มวยไทยใน The Musical  “ทัดมาลา” เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคล เฉลิมพระชนมพรรษา 6 รอบ 28 กรกฎาคม 2567 สำรองบัตรชมฟรีได้แล้ววันนี้
นางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม (รมว.วธ.) เปิดเผยว่า เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 หนึ่งในกิจกรรมที่กระทรวงวัฒนธรรม ขอเชิญชวนให้ประชาชนผู้สนใจได้มีโอกาสเข้าร่วม คือ โครงการจัดการแสดงละครเพลง “ทัดมาลา” เพื่อเฉลิมพระเกียรติพระบาทสมเด็จพระเจ้าอยู่หัว งานนี้ วธ.โดยกรมส่งเสริมวัฒนธรรม ได้ร่วมกับมูลนิธธรรมไทย  ซึ่งความพิเศษของการแสดงละครเพลงในครั้งนี้ เป็นการผสมผสานศิลปะการต่อสู้มวยไทย อันเป็นเอกลักษณ์และความภาคภูมิใจของประเทศไทย บวกกับแรงบันดาลใจจากวรรณกรรมรักอมตะระดับโลกอย่างโรมิโอและจูเลียต (Romeo and Juliet) ของวิลเลียม เชกสเปีย ผสานเข้ากับ “มวยไทย” มรดกภูมิปัญญาของชาติ ด้านศิลปะการต่อสู้ป้องกันตัวที่สืบทอดจากบรรพบุรุษ  โดยการสร้างสรรค์บทประพันธ์คำร้อง ประพันธ์และเรียบเรียงบทเพลง เพื่อจัดแสดงในรูปแบบละครเพลง The Musical ซึ่งเป็นการแสดงที่ได้รับความนิยมทั่วโลก ทั้งนี้เพื่อให้คนรุ่นใหม่ได้เรียนรู้และตื่นตัวกับมวยไทยผ่านสื่อการแสดงที่เข้าถึงง่ายและน่าสนใจ
รมว.วธ. เผยอีกว่า ละครเพลง "ทัดมาลา" นี้ ยังได้นำดนตรีร่วมสมัยมาผสมผสานกับดนตรีไทยในการแสดง ถือเป็นการสร้างความหลากหลายและน่าตื่นตาตื่นใจให้กับผู้ชม วธ.และมูลนิธิธรรมไทย หวังเป็นอย่างยิ่งว่า โครงการนี้จะเป็นอีกหนึ่งทางเลือกที่ช่วยส่งเสริมศิลปะและวัฒนธรรม Soft power ของประเทศไทยสู่สายตาชาวโลก และสร้างความภาคภูมิใจใหกับคนไทยทุกคน  นำแสดงโดย พีค ภีมพล พาณิชย์ธำรง เอมิเลีย เลียน  ซาน อัศรัญ มะ  มาริลิน เคท การ์ดเนอร์  คอนเซปต์การแสดงโดย ภัสสร์ภวิศา จิวพัฒนกุล  ดนตรีโดย จารุณี หงส์จารุ บทละครโดย เกียรติภูมิ นันทานุกูล, เสฎฐวุฒิ อินบุญ คำร้องโดย ดนัย เมตไตรย์  เรียบเรียงบทโดย คานธี วสุวิชย์กิต, สิรดนัย เหลืองอรุณ  กำกับการแสดงโดย ประดิษฐ์ ประสาททอง  กำกับลีลาโดย นภัส รอดบุญ กำกับการต่อสู้โดย อรรถพ สุวรรณ ออกแบบฉากโดย  มนต์สุนทร สุราช  ออกแบบเครื่องแต่งกายโดย บรรดิษฐ์ วรานุยุตร ออกแบบแสงโดย สุพัตรา เครือครองสุข  อำนวยการแสดงโดย อรุณวดี ลีวะนันทเวช  อำนวยการบริหารโดย วิวรรณ กรรณสูต
เมื่อความรักที่งดงามของวัยหนุ่มสาวต้องถูกทดสอบโดยความชัง ความแค้น และกติการะหว่างครอบครัวที่ตนไม่ได้ร่วมสร้างขึ้น การฝ่าฟันอุปสรรคครั้งนี้จะเป็นอย่างไร กระทรวงวัฒนธรรม ขอเชิญชวนทุกท่านร่วมเป็นส่วนหนึ่งของละครเพลง ทัดมาลา เพื่อร่วมเฉลิมพระเกียรติในโอกาสมหามงคลนี้ กำหนดจัดการแสดงให้ ชมฟรี ระหว่างวันเสาร์ที่ 3 – อาทิตย์ที่ 4 สิงหาคม พ.ศ. 2567 รอบเวลา 14.00 และ 19.30 น. ณ หอประชุมใหญ่ ศูนย์วัฒนธรรมแห่งประเทศไทย สำรองที่นั่งได้ทาง www.ticketmelon.com ติดตามข้อมูลข่าวสารได้ที่ เฟสบุ๊กแฟนเพจ
กรมส่งเสริมวัฒนธรรม หรือ www.culture.go.th

ที่มา : https://www.thaigov.go.th/news/contents/details/86613