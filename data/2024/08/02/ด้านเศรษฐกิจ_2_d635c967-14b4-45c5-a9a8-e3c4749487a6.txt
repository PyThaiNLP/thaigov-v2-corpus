รัฐบาลไทย-ข่าวทำเนียบรัฐบาล-ปลัดฯ ณัฐพล รับมอบสิ่งของอุปโภค บริโภค เตรียมแพค “ถุงยิ้มพิมพ์ใจ MIND ไม่ทิ้งกัน” เพื่อช่วยเหลือผู้ประสบภัยน้ำท่วม 


วันศุกร์ที่ 2 สิงหาคม 2567
02/08/2567
พิมพ์
ปลัดฯ ณัฐพล รับมอบสิ่งของอุปโภค บริโภค เตรียมแพค “ถุงยิ้มพิมพ์ใจ MIND ไม่ทิ้งกัน” เพื่อช่วยเหลือผู้ประสบภัยน้ำท่วม
ปลัดฯ ณัฐพล รับมอบสิ่งของอุปโภค บริโภค เตรียมแพค “ถุงยิ้มพิมพ์ใจ MIND ไม่ทิ้งกัน” เพื่อช่วยเหลือผู้ประสบภัยน้ำท่วม
ด้วยในปัจจุบัน ประเทศไทยได้เข้าสู่ช่วงฤดูฝนอย่างเป็นทางการ ทำให้เกิดมรสุม มีฝนตกหนักถึงหนักมากในบางพื้นที่ ซึ่งอาจเกิดน้ำท่วมฉับพลันและน้ำป่าไหลหลาก โดยเฉพาะพื้นที่ลาดเชิงเขาใกล้ทางน้ำไหลผ่านและพื้นที่ลุ่ม อาจเป็นสาเหตุให้เกิดอุทกภัย สร้างความเสียหายต่อการดำรงชีวิตและทรัพย์สินของพี่น้องประชาชนและสถานประกอบการอุตสาหกรรมในพื้นที่
กระทรวงอุตสาหกรรม จึงได้ร่วมมือกับหน่วยงานภาครัฐ เอกชน ผู้ประกอบการโรงงานอุตสาหกรรมทั่วประเทศ เพื่อรวมใจส่งมอบรอยยิ้ม ให้กับประชาชน ภายใต้โครงการ “อุตสาหกรรมรวมใจ ช่วยพี่น้องชาวไทย” โดยในวันที่ 1 สิงหาคม 2567 ดร.ณัฐพล รังสิตพล ปลัดกระทรวงอุตสาหกรรม ได้รับมอบสิ่งของอุปโภค บริโภค และของใช้ที่จำเป็น เพื่อเตรียมแพคเป็น “ถุงยิ้มพิมพ์ใจ MIND ไม่ทิ้งกัน” เพื่อเป็นกำลังใจให้กับผู้ประสบอุทกภัย โดยได้รับการสนับสนุน ดังนี้
1.สำนักงานอุตสาหกรรมจังหวัดระยอง ได้รับความอนุเคราะห์ ข้าวสาร น้ำดื่ม เครื่องปรุงรส และบะหมี่กึ่งสําเร็จรูป จากผู้ประกอบการ ได้แก่ บริษัท อูเบะ เคมิคอลส์ (เอเชีย) จำกัด (มหาชน) บริษัท น้ำปลารุ่งโรจน์ จำกัด ห้างหุ้นส่วนจำกัดร่วมกำชัย บริษัท ไทยเพรซิเดนท์ฟู้ดส์ จำกัด (มหาชน)
2.สำนักงานอุตสาหกรรมจังหวัดชลบุรี ได้รับความอนุเคราะห์ บะหมี่กึ่งสําเร็จรูป และน้ำดื่ม จากผู้ประกอบการ ได้แก่ บริษัท สหพัฒนาอินเตอร์โฮดิ้ง จำกัด บริษัท อีสวอเตอร์ สวอน จำกัด และบริษัท ซีน่า วอเตอร์ จำกัด
3.สำนักงานอุตสาหกรรมจังหวัดปราจีนบุรี ได้รับความอนุเคราะห์ เครื่องดื่ม  ยารักษาโรค ปลากระป๋อง บะหมี่กึ่งสำเร็จรูป และกระดาษชำระ จากผู้ประกอบการ ได้แก่ บริษัทแลคตาซอย จำกัด บริษัทเบอร์ลี่ ยุคเกอร์ จำกัด (มหาชน)อุตสาหกรรม จำกัด บริษัท ที.ซี.ฟาร์มาซูติคอล อุตสาหกรรม จำกัด บริษัทสหพัฒน์อินเตอร์โฮลดิ้ง จำกัด(มหาชน) บริษัทษฎาน้ำตาลทรายขาว
4.สำนักงานอุตสาหกรรมจังหวัดสมุทรสาคร ได้รับความอนุเคราะห์ น้ำดื่ม เครื่องดื่ม และปลากระป๋อง จากผู้ประกอบการ ได้แก่ บริษัท โกลเด้นไพร้ซ์ แคนนิ่ง จำกัด บจก.วินวิน อินเตอร์กรุ๊ป บจก.ศรีนานาพร​ มาเก็ตติ้ง​ บริษัท เดอะจูซ คอร์ปอเรชั่น จำกัด บริษัท เหม่ยเว่ย ฟู้ดส์ (ไทยแลนด์) จำกัด บจก.ไทยรวมสินพัฒนาอุตสาหกรรม​ บจก.หิรัญ โปรดักชั่น และ บจก. เอราวัณอินเตอร์ฟูด
ทั้งนี้ การดำเนินการโครงการอุตสาหกรรมรวมใจ ช่วยพี่น้องชาวไทย เพื่อจัดทำถุงยิ้มพิมพ์​ใจ MIND ไม่ทิ้งกัน ซึ่งภายในจะบรรจุเครื่องอุปโภค​บริโภค​และสิ่งของจำเป็น เป็นถุงยังชีพที่ได้รับการสนับสนุนจากหน่วยงานรัฐ ภาคเอกชน ผู้ประกอบการโรงงานอุตสาหกรรม​ทั่วประเทศ​ที่รวมใจส่งมอบรอยยิ้ม เพื่อเป็นกำลังใจให้กับผู้ประสบอุทกภัย​ในการก้าวข้ามช่วงเวลาที่ยากลำบากไปได้

ที่มา : https://www.thaigov.go.th/news/contents/details/86601