รัฐบาลไทย-ข่าวทำเนียบรัฐบาล-​ก.อุตฯ ปังไม่ไหว!! คว้าอันดับ 1 ITA 2024 ของประเทศ จาก 21 กระทรวง ด้วยคะแนน 93.85


วันศุกร์ที่ 2 สิงหาคม 2567
02/08/2567
พิมพ์
​ก.อุตฯ ปังไม่ไหว!! คว้าอันดับ 1 ITA 2024 ของประเทศ จาก 21 กระทรวง ด้วยคะแนน 93.85
​ก.อุตฯ ปังไม่ไหว!! คว้าอันดับ 1 ITA 2024 ของประเทศ จาก 21 กระทรวง ด้วยคะแนน 93.85
สำนักงานคณะกรรมการป้องกันและปราบปรามการทุจริตแห่งชาติ (ป.ป.ช.) ประกาศผลการประเมินคุณธรรมและความโปร่งใสในการดำเนินงานของหน่วยงานภาครัฐ (Integrity and Transparency Assessment : ITA) ประจำปีงบประมาณ พ.ศ.2567 (ITA DAY & ITA AWARDS 2024) ภายใต้แนวคิด Transparency with Quality : โปร่งใสอย่างมีคุณภาพ (เมื่อวันที่ 30 กรกฎาคม 2567) โดยกระทรวงอุตสาหกรรม ได้รับผลการประเมินที่ 93.85 คะแนน ซึ่งเป็นอันดับที่ 1 ของประเทศ จาก 21 กระทรวง โดยอันดับที่ 2 กระทรวงแรงงาน ได้คะแนน 93.69 และอันดับ 3 กระทรวงการคลัง ได้คะแนน 93.29
กระทรวงอุตสาหกรรม ในฐานะหน่วยงานภาครัฐ ที่มุ่งเน้นการดำเนินงานด้วยความสุจริต โปร่งใส เป็นธรรม ถือเป็นขวัญและกำลังใจให้กับบุคลากรของกระทรวงอุตสาหกรรม ในการบริหารงานด้วยหลักคุณธรรมและความโปร่งใส ขอขอบคุณบุคลากรของกระทรวงอุตสาหกรรมทุกคน ที่ร่วมแรงร่วมใจในการปฏิบัติหน้าที่ด้วยความทุ่มเท เสียสละ ซื่อสัตย์สุจริต ตลอดจนการรักษาจริยธรรมในการปฏิบัติหน้าที่ เพื่อประโยชน์สุขของพี่น้องประชาชนและประเทศชาติ

ที่มา : https://www.thaigov.go.th/news/contents/details/86600