รัฐบาลไทย-ข่าวทำเนียบรัฐบาล-ไทย! ชาติแรกในอาเซียน เจ้าภาพ 74th FIFA Congress 2024 อิเวนต์นอกสนามที่ยิ่งใหญ่ที่สุดของโลกฟุตบอล


วันจันทร์ที่ 13 พฤษภาคม 2567
ไทย! ชาติแรกในอาเซียน เจ้าภาพ 74th FIFA Congress 2024 อิเวนต์นอกสนามที่ยิ่งใหญ่ที่สุดของโลกฟุตบอล
.....
ไทย! ชาติแรกในอาเซียน เจ้าภาพ 74th FIFA Congress 2024 อิเวนต์นอกสนามที่ยิ่งใหญ่ที่สุดของโลกฟุตบอล
.
นับเป็นความภาคภูมิใจ และความสำเร็จของประเทศไทย ซึ่งถือเป็นชาติแรกในอาเซียน ที่ได้รับเลือกจากสหพันธ์ฟุตบอลนานาชาติ (Fédération Internationale de Football Association) หรือ FIFA ให้เป็นเจ้าภาพจัดการประชุมใหญ่สามัญสหพันธ์ฟุตบอลนานาชาติ ครั้งที่ 74 (74th FIFA Congress 2024) ระหว่างวันที่ 13 - 17 พ.ค. 67 ณ ศูนย์การประชุมแห่งชาติสิริกิติ์
.
งานนี้เป็นอีเวนต์นอกสนามที่ใหญ่ที่สุดของ FIFA ซึ่งประเทศไทยถือเป็นประเทศแรกของภูมิภาคอาเซียน และเป็นประเทศที่ 5 ในทวีปเอเชีย ต่อจาก ญี่ปุ่น เกาหลีใต้ กาตาร์ และ ออสเตรเลีย โดยมีสมาชิกของ FIFA กว่า 211 ประเทศทั่วโลก และยังมีนักกีฬาฟุตบอลระดับตำนานเข้าร่วมกิจกรรมอีกด้วย
.
คาดการณ์ว่า จะมีผู้เดินทางเข้ามาในประเทศไทยกว่า 3,000 คน ช่วยนำรายได้เข้าประเทศ สร้างผลเชิงบวกทางเศรษฐกิจกว่า 228 ล้านบาท และเกิดการจ้างงานกว่า 160 อัตรา อีกทั้งยังมีการถ่ายทอดภาพกิจกรรมและการประชุมดังกล่าวไปทั่วโลก จึงถือเป็นโอกาสของประเทศไทยที่จะได้ประชาสัมพันธ์ประเทศในทุกมิติ
.
อ่านเพิ่มเติม คลิก https://www.thaigov.go.th/news/contents/details/82804
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/82946