รัฐบาลไทย-ข่าวทำเนียบรัฐบาล-กระทรวงเกษตรฯมุ่งส่งเสริมสินค้าฮาลาลผลักดันสินค้าแปรรูปวิสาหกิจชุมชนจ.เพชรบุรีตั้งเป้าในการเพิ่มช่องทางการจำหน่ายทั้งในและต่างประเทศให้เพิ่มมากขึ้น


วันจันทร์ที่ 13 พฤษภาคม 2567
กระทรวงเกษตรฯมุ่งส่งเสริมสินค้าฮาลาลผลักดันสินค้าแปรรูปวิสาหกิจชุมชนจ.เพชรบุรีตั้งเป้าในการเพิ่มช่องทางการจำหน่ายทั้งในและต่างประเทศให้เพิ่มมากขึ้น
กระทรวงเกษตรฯมุ่งส่งเสริมสินค้าฮาลาลผลักดันสินค้าแปรรูปวิสาหกิจชุมชนจ.เพชรบุรีตั้งเป้าในการเพิ่มช่องทางการจำหน่ายทั้งในและต่างประเทศให้เพิ่มมากขึ้น
ร้อยเอกธรรมนัส พรหมเผ่า รัฐมนตรีว่าการกระทรวงเกษตรและสหกรณ์ ติดตามผลการดำเนินงานของวิสาหกิจชุมชนกลุ่มแปรรูปอาหารฮาลาลเนื้อสัตว์เพชรบุรีพร้อมพบปะเกษตรกรและประชาชนและมอบกรรมสิทธิ์โค-กระบือแก่เกษตรกรโครงการธนาคารโค-กระบือเพื่อเกษตรกรตามพระราชดำริ โดยมีนายประยูร อินสกุล ปลัดกระทรวงเกษตรและสหกรณ์ ผู้บริหารกระทรวงเกษตรและสหกรณ์และหัวหน้าส่วนราชการในพื้นที่ เข้าร่วม ณ ต.ท่าแร้งออก อ.บ้านแหลม จ.เพชรบุรี
สำหรับวิสาหกิจชุมชนกลุ่มแปรรูปอาหารฮาลาลเนื้อสัตว์เพชรบุรีเป็นวิสาหกิจชุมชนที่แปรรูปโคเนื้อให้เป็นอาหารที่มีตราฮาลาลของมุสลิมได้แก่เนื้อฝอยเนื้อฝอยสมุนไพรเนื้อน้ำพริกกระเหรี่ยงและเนื้อแดดเดียวโดยชุมชนบ้านกลางพัฒนาเป็นกลุ่มปลายน้ำที่รับเนื้อวัวมาจากกลุ่มกลางน้ำแล้วนำมาแปรรูปเป็นผลิตภัณฑ์ต่างๆที่มีสูตรเฉพาะตัวและในปี 2559 ได้รับคำแนะนำจากสำนักงานเกษตรอำเภอบ้านแหลมให้จดทะเบียนเป็นวิสาหกิจชุมชนโดยมีการแบ่งหน้าที่และดำเนินงานกลุ่มอย่างมีศักยภาพพัฒนาต่อยอดผลิตภัณฑ์ให้หลากหลายมุ่งสู่การสร้างงานและสร้างรายได้ทำให้เกิดวิถีชีวิตความเป็นอยู่ที่ดีขึ้นปัจจุบันมีจำนวนสมาชิก 76 รายสมาชิกมีรายได้จากการปันผลประมาณ 200 - 300 บาท/ปีและมีรายได้จากค่าแรงงานในการแปรรูปประมาณ 300 บาท/วันปริมาณผลผลิตเนื้อฝอยเนื้อฝอยสมุนไพรเนื้อน้ำพริกกระเหรี่ยงจำนวน 1,600 กระปุก (ในประเทศ 500 กระปุก/ต่างประเทศ 1,100 กระปุก) เนื้อแดดเดียว 100 กก.
ในส่วนของกระทรวงเกษตรและสหกรณ์มุ่งขับเคลื่อนนโยบายสินค้าเกษตรและบริการมูลค่าสูง 1 ท้องถิ่น 1 สินค้าเกษตรมูลค่าสูงโดยสำนักงานปศุสัตว์จังหวัดเพชรบุรีได้มีการฝึกอบรมการแปรรูปเนื้อสัตว์อย่างสม่ำเสมอพร้อมสนับสนุนปัจจัยการผลิตในการเลี้ยงโคเนื้อของกลุ่มและในอนาคตตั้งเป้าหมายในการเพิ่มช่องทางการจำหน่ายทั้งในและต่างประเทศให้เพิ่มมากขึ้นต่อไป

ที่มา : https://www.thaigov.go.th/news/contents/details/82963