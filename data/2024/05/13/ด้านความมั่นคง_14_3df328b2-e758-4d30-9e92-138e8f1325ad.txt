รัฐบาลไทย-ข่าวทำเนียบรัฐบาล-​"พัชรวาท" ลุยแก้ปัญหาแล้งซ้ำซาก ให้ชาวบ้านถ้ำรงค์ อ.บ้านลาด จ.เพชรบุรี มอบน้ำบาดาล ให้ประชาชนมีน้ำกิน น้ำใช้ ไม่ขาดแคลน


วันจันทร์ที่ 13 พฤษภาคม 2567
​"พัชรวาท" ลุยแก้ปัญหาแล้งซ้ำซาก ให้ชาวบ้านถ้ำรงค์ อ.บ้านลาด จ.เพชรบุรี มอบน้ำบาดาล ให้ประชาชนมีน้ำกิน น้ำใช้ ไม่ขาดแคลน
​"พัชรวาท" ลุยแก้ปัญหาแล้งซ้ำซาก ให้ชาวบ้านถ้ำรงค์ อ.บ้านลาด จ.เพชรบุรี มอบน้ำบาดาล ให้ประชาชนมีน้ำกิน น้ำใช้ ไม่ขาดแคลน
​"พัชรวาท" ลุยแก้ปัญหาแล้งซ้ำซาก ให้ชาวบ้านถ้ำรงค์ อ.บ้านลาด จ.เพชรบุรี มอบน้ำบาดาล ให้ประชาชนมีน้ำกิน น้ำใช้ ไม่ขาดแคลน
วันนี้ (13 พฤษภาคม 2567) เวลา 13.30 น. พล.ต.อ. พัชรวาท วงษ์สุวรรณ รองนายกรัฐมนตรี และรัฐมนตรีว่าการกระทรวงทรัพยากรธรรมชาติและสิ่งแวดล้อม พร้อมด้วย ร.อ.รชฏ พิสิษฐบรรณกร ผู้ช่วยรัฐมนตรีประจำกระทรวงฯ นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม นางอรนุช หล่อเพ็ญศรี อธิบดีกรมทรัพยากรน้ำบาดาล และผู้บริหารหน่วยงานในสังกัดกระทรวงฯ ลงพื้นที่ตรวจติดตามความก้าวหน้าโครงการจัดหาน้ำบาดาลระยะไกล เพื่อแก้ปัญหาในพื้นที่แล้งซ้ำซากหรือน้ำเค็ม ประจำปีงบประมาณ พ.ศ. 2567 ของกรมทรัพยากรน้ำบาดาล ณ บ้านม่วงงามเหนือ ตำบลถ้ำรงค์ อำเภอบ้านลาด จังหวัดเพชรบุรี พร้อมมอบน้ำกินน้ำใช้ให้กับผู้นำชุมชนตำบลบ้านถ้ำรงค์ จำนวน 6 หมู่บ้าน และเยี่ยมชมการขุดเจาะบ่อน้ำบาดาลภายใต้โครงการฯ บ่อที่ 1 และบ่อที่ 2 โดยมีหน่วยงานที่เกี่ยวข้อง ผู้นำท้องถิ่น และประชาชนในพื้นที่ เข้าร่วม
พล.ต.อ.พัชรวาท ได้กล่าวถึงสถานการณ์เอลนีโญในปีนี้ที่ค่อนข้างรุนแรง ส่งผลให้หลายพื้นที่ขาดแคลนน้ำ ซึ่งรัฐบาลได้มีนโยบายสำคัญให้หน่วยงานที่เกี่ยวข้องบูรณาการการทำงานร่วมกัน เพื่อช่วยเหลือและบรรเทาความเดือดร้อนให้กับประชาชนในพื้นที่ขาดแคลนน้ำ ให้ประชาชนกินดีอยู่ดี มีความสุข ไม่ว่าจะเป็นน้ำกิน น้ำใช้ หรือน้ำเพื่อการเกษตร การจัดหาแหล่งน้ำบาดาลระยะไกลเพื่อแก้ปัญหาในพื้นที่แล้งซ้ำซากหรือน้ำเค็ม ในพื้นที่ตำบลถ้ำรงค์ อำเภอบ้านลาด จังหวัดเพชรบุรี นี้ เป็นหนึ่งในโครงการที่กระทรวงฯ มอบหมายให้กรมทรัพยากรน้ำบาดาลดำเนินการแก้ไขปัญหาให้พี่น้องประชาชน ซึ่งเมื่อโครงการแล้วเสร็จ จะสามารถแก้ไขปัญหาการขาดแคลนน้ำเพื่อการอุปโภค บริโภค ของประชาชนในพื้นที่ได้เป็นอย่างดี
โครงการจัดหาน้ำบาดาลระยะไกลเพื่อแก้ปัญหาในพื้นที่แล้งซ้ำซากหรือน้ำเค็ม ประจำปีงบประมาณ พ.ศ. 2567 ในพื้นที่ตำบลถ้ำรงค์ อำเภอบ้านลาด จังหวัดเพชรบุรี ปัจจุบันดำเนินการเจาะน้ำบาดาลแล้วเสร็จ จำนวน 1 บ่อ ระดับความลึก 80 เมตร ได้ปริมาณน้ำ 10 ลูกบาศก์เมตรต่อชั่วโมง ขณะนี้อยู่ระหว่างดำเนินการเจาะบ่อที่ 2 โดยรูปแบบโครงการฯ ประกอบด้วย บ่อน้ำบาดาล ขนาด 6 นิ้ว จำนวน 4 บ่อ และระบบกระจายน้ำ พร้อมระบบปรับปรุงคุณภาพน้ำ หากดำเนินการแล้วเสร็จจะสามารถผลิตน้ำบาดาลได้กว่า 640 ลูกบาศก์เมตรต่อวัน ช่วยให้ประชาชน จำนวน 4 หมู่บ้าน รวม 696 ครัวเรือน หรือ 2,183 คน มีแหล่งน้ำบาดาลสำหรับอุปโภคบริโภคอย่างพอเพียง

ที่มา : https://www.thaigov.go.th/news/contents/details/82976