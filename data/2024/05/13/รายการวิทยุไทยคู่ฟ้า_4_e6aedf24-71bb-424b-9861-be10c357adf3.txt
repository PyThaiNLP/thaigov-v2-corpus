รัฐบาลไทย-ข่าวทำเนียบรัฐบาล-ไทยเป็นเจ้าภาพจัดประชุม 74 th FIFA Congress 2024 เป็นชาติแรกในอาเซียน


วันจันทร์ที่ 13 พฤษภาคม 2567
13/05/2567
พิมพ์
ไทยเป็นเจ้าภาพจัดประชุม 74 th FIFA Congress 2024 เป็นชาติแรกในอาเซียน
วันจันทร์ ที่ 13 พ.ค.67
ไทยเป็นเจ้าภาพจัดประชุม 74 th FIFA Congress 2024 เป็นชาติแรกในอาเซียน
ต่อจากนี้ไป ขอเชิญรับฟังไทยคู่ฟ้า
ประเทศไทยได้รับเลือกจากสหพันธ์ฟุตบอลนานาชาติ หรือ FIFA
ให้เป็นเจ้าภาพจัดการประชุมใหญ่สามัญ ครั้งที่ 74 ระหว่างวันที่ 13 – 17 พฤษภาคม 2567 ณ
ศูนย์การประชุมแห่งชาติสิริกิติ์ ซึ่งไทยถือเป็นประเทศแรกในภูมิภาคอาเซียน และเป็นประเทศที่ 5
ของทวีปเอเชีย ต่อจากญี่ปุ่น เกาหลีใต้ กาตาร์ และออสเตรเลีย โดยมีสมาชิกของ FIFA กว่า 211
ประเทศทั่วโลก และนักฟุตบอลระดับตำนานเดินทางมาร่วมกิจกรรม รวมกว่า 3,000 คน
คาดว่าจะนำรายได้เข้าประเทศ สร้างผลกระทบในเชิงบวกทางเศรษฐกิจกว่า 228 ล้านบาท
และเกิดการจ้างงานกว่า 160 อัตรา นอกจากนี้ การถ่ายทอดภาพกิจกรรมและการประชุมไปทั่วโลก
ยังเป็นโอกาสในการประชาสัมพันธ์ประเทศไทยในมิติต่าง ๆ สู่สายตาชาวโลกเพิ่มมากขึ้นด้วย
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/82950