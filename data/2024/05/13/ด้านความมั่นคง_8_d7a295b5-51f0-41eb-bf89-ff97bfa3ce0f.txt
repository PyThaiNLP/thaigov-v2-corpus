รัฐบาลไทย-ข่าวทำเนียบรัฐบาล-รัฐมนตรีชาดา สั่งการชุดปราบปรามผู้มีอิทธิพลบุกรวบผู้ต้องหาพร้อม “ยาไอซ์ 1 ตัน” มูลค่าพันกว่าล้านบาท


วันจันทร์ที่ 13 พฤษภาคม 2567
13/05/2567
พิมพ์
รัฐมนตรีชาดา สั่งการชุดปราบปรามผู้มีอิทธิพลบุกรวบผู้ต้องหาพร้อม “ยาไอซ์ 1 ตัน” มูลค่าพันกว่าล้านบาท
รัฐมนตรีชาดา สั่งการชุดปราบปรามผู้มีอิทธิพลบุกรวบผู้ต้องหาพร้อม “ยาไอซ์ 1 ตัน” มูลค่าพันกว่าล้านบาท
เมื่อวันศุกร์ที่ 10 พ.ค. 2567 เวลา15.45 น. ภายใต้นโยบายของนายอนุทิน ชาญวีรกูล รองนายกรัฐมนตรี และรัฐมนตรีว่าการกระทรวงมหาดไทย ในการป้องกันและปราบปรามผู้มีอิทธิพลโดยการขับเคลื่อนนโยบายของ นายชาดา ไทยเศรษฐ์ รัฐมนตรีช่วยว่าการกระทรวงมหาดไทย ในฐานะประธานคณะอนุกรรมการขับเคลื่อนการดำเนินการป้องกันและปราบปรามผู้มีอิทธิพล โดยการอำนวยการของ พันเอก สุพจน์ สวาคฆพรรณ ผู้ทรงคุณวุฒิ คณะอนุกรรมการขับเคลื่อนการดำเนินการป้องกันและปราบปรามผู้มีอิทธิพล นายอรรษิษฐ์ สัมพันธรัตน์ อธิบดีกรมการปกครอง ร้อยตำรวจเอก เขตรัฐ ชาญศิลป์ ผู้อำนวยการสำนักอำนวยการกองอาสารักษาดินแดน และร้อยตรี ทองปอนด ถาวรสถิตย์ เลขานุการคณะทำงานขับเคลื่อนการดำเนินการป้องกันและปราบปรามผู้มีอิทธิพล กระทรวงมหาดไทย
เจ้าหน้าที่ชุดปราบปรามผู้มีอิทธิพล หน่วยข่าวกรองทางทหาร ฝ่ายปกครอง และตำรวจ ร่วมกันปฏิบัติการสืบสวนหาข่าว ติดตาม พิสูจน์ทราบ ชี้เป้าหมาย และนำกำลังเข้าจับกุมผู้ต้องหาลำเลียงยาเสพติดในพื้นที่ภาคกลาง จำนวน 1 คน คือ 1) นายสมภพ สงวนนามสกุล พร้อมของกลาง จำนวน 3 รายการ ประกอบด้วย
1) ยาเสพติดให้โทษประเภท 1 (ยาไอซ์) จำนวน 40 กระสอบ ประมาณ 1000 กก. (1ตัน)
2) รถยนต์ ยี่ห้อ ISUZU รุ่น D-max สีขาว (ตู้ทึบ)
3) โทรศัพท์เคลื่อนที่ จำนวน 1 เครื่อง
ตรวจยึดและจับกุมได้ที่บริเวณริมถนนซอยโยธาธิการ ข้าง รร.จปร. หมู่ที่ 1 ต.พรหมณี อ.เมือง จ.นครนายก
จากนั้นนำตัวผู้ต้องหาพร้อมของกลางส่งเจ้าหน้าที่ตำรวจเพื่อดำเนินคดีตามกฎหมายและขยายผลต่อไป

ที่มา : https://www.thaigov.go.th/news/contents/details/82964