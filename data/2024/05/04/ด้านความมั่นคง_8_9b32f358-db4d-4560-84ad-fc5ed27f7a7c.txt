รัฐบาลไทย-ข่าวทำเนียบรัฐบาล-จังหวัดฉะเชิงเทรา จับมือศูนย์ ปภ. เขต 3 ปราจีนบุรี ติดตั้งสะพานแบบถอดประกอบได้ (Bailey Bridge) ทดแทนสะพานเดิมที่พังทลาย ข้ามคลองหลวงแพ่ง เชื่อมต่อการสัญจรลาดกระบัง- ฉะเชิงเทรา 


วันศุกร์ที่ 3 พฤษภาคม 2567
03/05/2567
พิมพ์
จังหวัดฉะเชิงเทรา จับมือศูนย์ ปภ. เขต 3 ปราจีนบุรี ติดตั้งสะพานแบบถอดประกอบได้ (Bailey Bridge) ทดแทนสะพานเดิมที่พังทลาย ข้ามคลองหลวงแพ่ง เชื่อมต่อการสัญจรลาดกระบัง- ฉะเชิงเทรา
จังหวัดฉะเชิงเทรา จับมือศูนย์ ปภ. เขต 3 ปราจีนบุรี ติดตั้งสะพานแบบถอดประกอบได้ (Bailey Bridge) ทดแทนสะพานเดิมที่พังทลาย ข้ามคลองหลวงแพ่ง เชื่อมต่อการสัญจรลาดกระบัง- ฉะเชิงเทรา เพื่อบรรเทาความเดือดร้อนของพี่น้องประชาชน
วันนี้ (3 พ.ค.67) นายชลธี ยังตรง ผู้ว่าราชการจังหวัดฉะเชิงเทรา เปิดเผยว่า จังหวัดฉะเชิงเทรา ร่วมมือกับศูนย์ป้องกันและบรรเทาสาธารณภัย เขต 3 ปราจีนบุรี ติดตั้งสะพานแบบถอดประกอบได้ (Bailey Bridge) ข้ามคลองหลวงแพ่ง เพื่อบรรเทาความเดือดร้อน ช่วยเหลือประชาชนให้สามารถสัญจรไป-มาได้ สะดวก หลังเกิดปัญหาสะพานข้ามคลองหลวงแพ่งพังถล่มเสียหาย ในพื้นที่หมู่ที่ 2 ต.คลองหลวงแพ่ง อ.เมืองฉะเชิงเทรา โดยมีรองผู้ว่าราชการจังหวัดฉะเชิงเทรา นายอำเภอเมืองฉะเชิงเทรา และหัวหน้าส่วนราชการจังหวัดฉะเชิงเทราได้ทดลองขับรถขึ้นสะพานฯ เพื่อทดสอบความมั่นคงแข็งแรงของสะพานดังกล่าว
นายชลธี ยังตรง ผู้ว่าราชการจังหวัดฉะเชิงเทรา กล่าวว่า สะพานแห่งนี้เป็นสะพานที่ใช้เชื่อมข้ามไปมาระหว่าง จังหวัดฉะเชิงเทรา กับเขตลาดกระบัง กทม. โดยหลังเกิดปัญหาสะพานข้ามคลองหลวงแพ่งพังถล่มเสียหาย ตนได้ตั้งคณะทำงานสนับสนุนการแก้ไขปัญหาสะพานข้ามคลองหลวงแพ่งถล่มเกิดความเสียหาย จังหวัดฉะเชิงเทรา ซึ่งได้ประชุมหารือถึงแนวทางแก้ไขปัญหาในพื้นที่หมู่ที่ 2 ตำบลคลองหลวงแพ่ง อำเภอเมืองฉะเชิงเทรา จังหวัดฉะเชิงเทรา ซึ่งที่ประชุมฯ ได้รับรายงานผลการดำเนินงาน และได้หารือวางแผนการแก้ปัญหาในระยะยาว โดยได้บูรณาการทุกภาคส่วน และที่ประชุมมีมติให้ดำเนินการทำทางเบี่ยงชั่วคราว พร้อมทั้งเร่งติดตั้งสะพานแบบถอดประกอบได้ (Bailey Bridge) ให้แล้วเสร็จโดยเร็ว
“ศูนย์ป้องกันและบรรเทาสาธารณภัย เขต 3 ปราจีนบุรี ได้ส่งมอบสะพานแบบถอดประกอบได้ (Bailey Bridge) ให้กับจังหวัดฉะเชิงเทรา ซึ่งตนต้องขอชื่นชมคณะทำงาน ภาคีเครือข่าย ตลอดจนทุกหน่วยงานที่เกี่ยวข้อง ที่ทำให้พี่น้องประชาชนได้เดินทางสัญจรไปมาสะดวก ดังนั้น ความสำเร็จในครั้งนี้ ขอให้ทุกภาคส่วนที่มีส่วนเกี่ยวข้องได้ภาคภูมิใจ ว่าท่านเป็นคนสำคัญในการบำบัดทุกข์ บำรุงสุขให้กับพี่น้องประชาชน ซึ่งการบำบัดทุกข์ บำรุงสุขให้กับพี่น้องประชาชนจะเกิดความสำเร็จได้นั้น เราต้องทำงานแบบบูรณาการ และมีเป้าหมายของการปฏิบัติหน้าที่หรือขับเคลื่อนงานที่ยั่งยืน ด้วยการลุกขึ้นมาเป็นผู้นำในการสร้างทีมงาน เพื่อให้ทีมงานช่วยสนับสนุนการ Change for Good ให้กับสังคม จนกลายเป็นลูกโซ่แห่งการพัฒนาที่ยั่งยืน ส่งผลทำให้ความตั้งใจในการรับราชการของทุกคน คือ “การได้ตอบแทนบุญคุณแผ่นดิน” แก้ไขความเดือดร้อนของประชาชน ทำให้พี่น้องประชาชนมีความสุขเพิ่มมากขึ้น ความทุกข์ลดน้อยลงจนหมดไป” นายชลธีฯ กล่าวทิ้งท้าย
#WorldSoilDay #วันดินโลก #UN #FAO #GlobalSoilPartnership #MOI #กระทรวงมหาดไทย #บำบัดทุกข์บำรุงสุข #SoilandWaterasourceoflife #SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/82593