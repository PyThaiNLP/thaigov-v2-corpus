รัฐบาลไทย-ข่าวทำเนียบรัฐบาล-จังหวัดพังงาขับเคลื่อน "ผ้าไทยใส่ให้สนุก"จัดโครงการพัฒนาและสร้างทีมผู้ประกอบการ OTOP สู่การเผยแพร่อัตลักษณ์ผ้าบาติกโมเดลพังงาด้วยการใช้สีธรรมชาติ (ครู ก) เพื่อสืบสานและยกระดับ


วันศุกร์ที่ 3 พฤษภาคม 2567
03/05/2567
พิมพ์
จังหวัดพังงาขับเคลื่อน "ผ้าไทยใส่ให้สนุก"จัดโครงการพัฒนาและสร้างทีมผู้ประกอบการ OTOP สู่การเผยแพร่อัตลักษณ์ผ้าบาติกโมเดลพังงาด้วยการใช้สีธรรมชาติ (ครู ก) เพื่อสืบสานและยกระดับ
จังหวัดพังงาขับเคลื่อน "ผ้าไทยใส่ให้สนุก"จัดโครงการพัฒนาและสร้างทีมผู้ประกอบการ OTOP สู่การเผยแพร่อัตลักษณ์ผ้าบาติกโมเดลพังงาด้วยการใช้สีธรรมชาติ (ครู ก) เพื่อสืบสานและยกระดับผลิตภัณฑ์ OTOP ผ้าไทย ผ้าพื้นถิ่น ให้มีคุณภาพมาตรฐานสูงขึ้น
จังหวัดพังงาขับเคลื่อน "ผ้าไทยใส่ให้สนุก"จัดโครงการพัฒนาและสร้างทีมผู้ประกอบการ OTOP สู่การเผยแพร่อัตลักษณ์ผ้าบาติกโมเดลพังงาด้วยการใช้สีธรรมชาติ (ครู ก) เพื่อสืบสานและยกระดับผลิตภัณฑ์ OTOP ผ้าไทย ผ้าพื้นถิ่น ให้มีคุณภาพมาตรฐานสูงขึ้น รวมทั้งสร้างคุณค่ามรดกทางวัฒนธรรม และแปรรูปผลิตภัณฑ์ให้มีมูลค่าเพิ่มสูงขึ้น
เมื่อวันที่ 2 พ.ค. 67 นายสุพจน์ รอดเรือง ณ หนองคาย ผู้ว่าราชการจังหวัดพังงา เปิดเผยว่า ตนได้มอบหมายให้ นางสาวศริญญา ใจเย็น พัฒนาการจังหวัดพังงา เป็นประธานเปิดโครงการพัฒนาและสร้างทีมผู้ประกอบการ OTOP สู่การเผยแพร่อัตลักษณ์ผ้าบาติกโมเดลพังงาด้วยการใช้สีธรรมชาติ (ครู ก) โดยมีนางดวงธมล สวัสดี ผู้อำนวยการกลุ่มงานยุทธศาสตร์การพัฒนาชุมชน นางอุบลรัตน์ ไชยสมบัติ ผู้อำนวยการกลุ่มงานส่งเสริมการพัฒนาชุมชน นายณัฐชัย สุดตาชาติ ผู้อำนวยการกลุ่มงานประสานและสนับสนุนการบริหารงานพัฒนาชุมชน นางวันดี หนูน้อย พัฒนาการอำเภอเมือง และนักวิชาการพัฒนาชุมชนจังหวัด ร่วมพิธี
นายสุพจน์ รอดเรือง ณ หนองคาย ผู้ว่าราชการจังหวัดพังงา กล่าวว่า การจัดโครงการพัฒนาและสร้างทีมผู้ประกอบการ OTOP สู่การเผยแพร่อัตลักษณ์ผ้าบาติกโมเดลพังงาด้วยการใช้สีธรรมชาติ (ครู ก) มีวัตถุประสงค์เพื่อเสริมสมรรถนะทีมผู้ประกอบการ OTOP สู่การเผยแพร่อัตลักษณ์ผ้าบาติกโมเดลพังงาด้วยการใช้สีธรรมชาติและขยายผลในพื้นที่ กระตุ้นให้เกิดการสืบสานภูมิปัญญาการพัฒนาและยกระดับผลิตภัณฑ์ OTOP ผ้าไทย ผ้าพื้นถิ่น ให้มีคุณภาพมาตรฐานสูงขึ้น เป็นการสร้างคุณค่ามรดกทางวัฒนธรรม และเพิ่มองค์ความรู้เทคนิคต่าง ๆ สร้างสรรค์ รูปแบบในการทำผ้าบาติก การย้อมผ้าสีธรรมชาติ และแปรรูปผลิตภัณฑ์ให้มีมูลค่าเพิ่มสูงขึ้น
นายสุพจน์ รอดเรือง ณ หนองคาย ผู้ว่าราชการจังหวัดพังงา กล่าวต่อว่า ผู้เข้าร่วมโครงการฯ มาจากการคัดเลือกผู้แทนจากกลุ่มผู้ผลิตผู้ประกอบการประเภทผ้า (ครู ก) ที่มีความรู้ ทักษะ และมีความพร้อมในการพัฒนาสมรรถนะตามโครงการฯ ในพื้นที่จังหวัดพังงา จำนวน 10 ราย ซึ่งจะมีการดำเนินโครงการฯ ในระหว่างวันที่ 2 - 3 พฤษภาคม 2567 ณ ศูนย์เรียนรู้บาติกสีธรรมชาติบ้านบางเตยใต้ หมู่ที่ 7 ตำบลบางเตย อำเภอเมืองพังงา จังหวัดพังงา โดยได้รับเกียรติจาก คุณยุทธพล ซุ่นเซ่ง ประธานกลุ่มศิวะนาฏกนกไทย เป็นวิทยากร
"ในการเข้าร่วมโครงการฯ ครั้งนี้ ผู้เข้าร่วมโครงการฯ จะได้รับความรู้ในหัวข้อต่าง ๆ อาทิ ความรู้เบื้องต้นเกี่ยวกับการทำผ้าสีด้วยธรรมชาติ กิจกรรมการพัฒนาผลิตภัณฑ์ผ้าย้อมสีธรรมชาติ ความรู้เกี่ยวกับชนิดของพืชให้สีธรรมชาติ กระบวนการทำผ้าบาติกด้วยสีธรรมชาติ การออกแบบลวดลายด้วยการใช้สีธรรมชาติ การวางแบบ ลาย โทนหรือคู่สี ผ้าอัตลักษณ์จังหวัดพังงา การสร้างความยั่งยืนด้วย BCG Model และกระบวนการผลิตผ้าบาติกด้วยสีธรรมชาติ เทคนิคการบล็อกสีให้คงทน นอกจากนี้ ยังมีการแบ่งกลุ่มฝึกปฏิบัติ ในหัวข้อต่างๆ ไม่ว่าจะเป็น การผลิตผ้าบาติกด้วยสีธรรมชาติ และการออกแบบลวดลายด้วยการใช้สีธรรมชาติ" นายสุพจน์ฯ กล่าวเพิ่มเติม
นายสุพจน์ รอดเรือง ณ หนองคาย ผู้ว่าราชการจังหวัดพังงา กล่าวในช่วงท้ายว่า นางสาวศริญญา ใจเย็น พัฒนาการจังหวัดพังงา ได้ให้กำลังใจผู้ประกอบการในการพัฒนาผ้าพื้นถิ่น เพื่อส่งเข้าประกวดต่าง ๆ เช่น การประกวดสุดยอดผ้าจังหวัด ประจำปี 2567 การประกวดผ้าไทยใส่ให้สนุก เพื่อให้ผ้าพื้นถิ่นจังหวัดพังงา มีมาตรฐานสามารถแข่งขันกับผู้ประกอบการรายอื่นได้ รวมถึงเป็นการเพิ่มมูลค่าให้กับผ้าพื้นถิ่นจังหวัดพังงาด้วย
#WorldSoilDay #วันดินโลก #UN #FAO #GlobalSoilPartnership #MOI #กระทรวงมหาดไทย #บำบัดทุกข์บำรุงสุข #SoilandWaterasourceoflife #SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/82524