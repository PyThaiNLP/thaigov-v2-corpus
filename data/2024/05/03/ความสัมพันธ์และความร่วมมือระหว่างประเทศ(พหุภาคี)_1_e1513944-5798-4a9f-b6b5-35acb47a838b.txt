รัฐบาลไทย-ข่าวทำเนียบรัฐบาล-อธิบดีกรมองค์การระหว่างประเทศยินดี UNHCR ชื่นชมไทยที่ยกระดับการให้ความช่วยเหลือทางมนุษยธรรมแก่ชาวเมียนมาข้ามพรมแดน


วันศุกร์ที่ 3 พฤษภาคม 2567
อธิบดีกรมองค์การระหว่างประเทศยินดี UNHCR ชื่นชมไทยที่ยกระดับการให้ความช่วยเหลือทางมนุษยธรรมแก่ชาวเมียนมาข้ามพรมแดน
อธิบดีกรมองค์การระหว่างประเทศยินดี UNHCR ชื่นชมไทยที่ยกระดับการให้ความช่วยเหลือทางมนุษยธรรมแก่ชาวเมียนมาข้ามพรมแดน
เมื่อวันที่ 29 เมษายน 2567 นางสาวพินทุ์สุดา ชัยนาม อธิบดีกรมองค์การระหว่างประเทศ พบหารือกับนางแทมมี่ ลินน์ ชาร์ป (Tammi Lynn Sharpe) ผู้แทนสำนักงานข้าหลวงใหญ่ผู้ลี้ภัยแห่งสหประชาชาติ (UNHCR) ประจำประเทศไทย ในโอกาสที่นาง Sharpe เข้ารับหน้าที่
ทั้งสองฝ่ายมุ่งมั่นที่จะทำงานร่วมกันอย่างใกล้ชิดเพื่อให้ความช่วยเหลือและแสวงหาทางออกที่ยั่งยืนให้แก่บุคคลผู้ต้องการความคุ้มครองกลุ่มต่าง ๆ นอกจากนี้ นาง Sharpe ยังได้แสดงความยินดีที่ไทยยกระดับการให้ความช่วยเหลือทางมนุษยธรรมแก่ชาวเมียนมาข้ามพรมแดน และแสดงความพร้อมในการสนับสนุนไทยในการแก้ไขปัญหาสภาวะไร้รัฐไร้สัญชาติอย่างต่อเนื่องต่อไป

ที่มา : https://www.thaigov.go.th/news/contents/details/82515