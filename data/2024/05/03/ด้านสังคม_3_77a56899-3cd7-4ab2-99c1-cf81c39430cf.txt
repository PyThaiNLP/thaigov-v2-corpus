รัฐบาลไทย-ข่าวทำเนียบรัฐบาล-รมว.ดีอี หวัง “ดีป้า - Techsauce” ยกระดับไทย เป็น TechGateway อาเซียน


วันศุกร์ที่ 3 พฤษภาคม 2567
รมว.ดีอี หวัง “ดีป้า - Techsauce” ยกระดับไทย เป็น TechGateway อาเซียน
รมว.ดีอี หวัง “ดีป้า - Techsauce” ยกระดับไทย เป็น TechGateway อาเซียน
นายประเสริฐ จันทรรวงทอง รัฐมนตรีว่าการกระทรวงดิจิทัลเศรษฐกิจและสังคม (ดีอี) เป็นประธานในพิธีเปิดงาน Exclusive Dialogue: Bridging Thailand to Global Impact พร้อมกล่าวปาฐกถาพิเศษว่า ตามแผนการดำเนินงานของกระทรวงฯ The Growth Engine of Thailand ที่ได้วางไว้ ในเครื่องยนต์ที่ 1 คือการเพิ่มขีดความสามารถทางการแข่งขันของประเทศ นั้น ได้มีการกำหนดแผนงาน เพิ่มขีดความสามารถในการแข่งขันของอุตสาหกรรมดิจิทัลสตาร์ทอัพ เพื่อเร่งสร้างข้อได้เปรียบในการแข่งขันไทยไปเวทีโลกจากเศรษฐกิจดิจิทัล โดยเล็งเห็นถึงความสำคัญในการส่งเสริมการพัฒนา AI ของประเทศอย่างจริงจัง เพื่อให้ประเทศไทยสามารถยกระดับขีดความสามารถทางการแข่งขัน สร้างความมั่นคงปลอดภัยทางไซเบอร์ และพัฒนากำลังคนด้านเทคโนโลยีให้มีศักยภาพสูงสุด
ทั้งนี้เชื่อมั่นว่าความร่วมมือระหว่าง ดีป้า และ Techsauce จะสอดคล้องกับการสร้างโอกาสการขยายตลาดในต่างประเทศผ่านคู่ค้าระหว่างประเทศ พร้อมด้วยเครือข่ายพันธมิตรในการผลักดันให้ประเทศไทยเป็น Gateway ด้านเทคโนโลยีของภูมิภาคเอเชียตะวันออกเฉียงใต้ เป็นพื้นที่แห่งโอกาส ทำให้เกิดการดึงดูดเงินทุนจากต่างประเทศเข้ามายังประเทศไทย และเป็นประตูสำคัญที่จะช่วยส่งเสริม และผลักดันให้ธุรกิจและองค์กรไทย ได้มีโอกาสเติบโตในเวทีโลกต่อไป

ที่มา : https://www.thaigov.go.th/news/contents/details/82576