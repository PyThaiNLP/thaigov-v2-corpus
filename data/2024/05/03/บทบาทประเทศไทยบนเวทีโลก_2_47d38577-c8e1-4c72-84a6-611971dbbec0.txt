รัฐบาลไทย-ข่าวทำเนียบรัฐบาล-ถ้อยแถลงร่วมจากผู้นำของอาร์เจนตินา ออสเตรีย บราซิล บัลแกเรีย แคนาดา โคลอมเบีย เดนมาร์ก ฝรั่งเศส เยอรมนี ฮังการี โปแลนด์ โปรตุเกส โรมาเนีย เซอร์เบีย สเปน ไทย สหราชอาณาจักร และสหรัฐฯ


วันศุกร์ที่ 3 พฤษภาคม 2567
ถ้อยแถลงร่วมจากผู้นำของอาร์เจนตินา ออสเตรีย บราซิล บัลแกเรีย แคนาดา โคลอมเบีย เดนมาร์ก ฝรั่งเศส เยอรมนี ฮังการี โปแลนด์ โปรตุเกส โรมาเนีย เซอร์เบีย สเปน ไทย สหราชอาณาจักร และสหรัฐฯ
เรียกร้องให้มีการปล่อยตัวประกันในกาซา
- ร่างคำแปลอย่างไม่เป็นทางการ –
เราขอเรียกร้องให้ปล่อยตัวประกันทั้งหมดที่กลุ่มฮามาสจับเป็นตัวประกันในกาซามาแล้วมากกว่า 200 วันในทันที ตัวประกันเหล่านี้มีพลเมืองของเรารวมอยู่ด้วย ชะตากรรมของตัวประกันและประชากรพลเรือนในกาซา ซึ่งได้รับการคุ้มครองภายใต้กฎหมายระหว่างประเทศ เป็นข้อห่วงกังวลระหว่างประเทศ
เราขอเน้นย้ำว่า ข้อเสนอเพื่อปล่อยตัวประกันจะนำไปสู่การหยุดยิงในกาซาในทันทีและในระยะยาว ซึ่งจะอำนวยความสะดวกในการส่งมอบความช่วยเหลือด้านมนุษยธรรมที่จำเป็นเพิ่มเติมในกาซาอย่างทั่วถึง และนำไปสู่การยุติความขัดแย้ง ชาวกาซาจะสามารถกลับไปยังบ้านและดินแดนของตน โดยมีการเตรียมการล่วงหน้าเพื่อให้มีที่พักพิงและความช่วยเหลือด้านมนุษยธรรม
เราสนับสนุนความพยายามที่ดำเนินอยู่อย่างเต็มที่ในการไกล่เกลี่ย เพื่อนำพลเมืองของเรากลับสู่มาตุภูมิ เราย้ำการเรียกร้องให้กลุ่มฮามาสปล่อยตัวประกันและร่วมกันยุติวิกฤตนี้ เพื่อที่พวกเราจะได้ร่วมกันมุ่งเน้นความพยายามในการนำสันติภาพและเสถียรภาพมาสู่ภูมิภาค

ที่มา : https://www.thaigov.go.th/news/contents/details/82516