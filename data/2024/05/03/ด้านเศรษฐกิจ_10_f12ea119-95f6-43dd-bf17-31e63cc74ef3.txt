รัฐบาลไทย-ข่าวทำเนียบรัฐบาล-​อยากมีบ้านเชิญมางานนี้! ธอส. จัดงานมหกรรมบ้านธนาคาร 67 จังหวัดภูเก็ต พบทรัพย์เด่นกว่า 400 รายการ ลดสูงสุด 50% วันที่ 3-5 พ.ค.2567 ณ เซ็นทรัล ภูเก็ต


วันศุกร์ที่ 3 พฤษภาคม 2567
03/05/2567
พิมพ์
​อยากมีบ้านเชิญมางานนี้! ธอส. จัดงานมหกรรมบ้านธนาคาร 67 จังหวัดภูเก็ต พบทรัพย์เด่นกว่า 400 รายการ ลดสูงสุด 50% วันที่ 3-5 พ.ค.2567 ณ เซ็นทรัล ภูเก็ต
ธนาคารอาคารสงเคราะห์ (ธอส.) จัดงานมหกรรมบ้านธนาคาร 67 จังหวัดภูเก็ต ระหว่างวันที่ 3-5 พฤษภาคม 2567 ณ ลานกิจกรรมแกรนด์ฮอลล์ ชั้น 1 ฝั่งเฟสติวัล เซ็นทรัล ภูเก็ต
ธนาคารอาคารสงเคราะห์ (ธอส.) พร้อมสนับสนุนคนไทยให้มีที่อยู่อาศัยเป็นของตนเองเพิ่มขึ้น ด้วยการจัดงานมหกรรมบ้านธนาคาร 67 จังหวัดภูเก็ต ระหว่างวันที่ 3-5 พฤษภาคม 2567 ณ ลานกิจกรรมแกรนด์ฮอลล์ ชั้น 1 ฝั่งเฟสติวัล เซ็นทรัล ภูเก็ต โดยภายในงาน ธอส. นำบ้านมือสองคุณภาพดี ทำเลเด่น และราคาคุ้มค่า ที่ตั้งอยู่ใน จ.ภูเก็ตและพื้นที่ใกล้เคียง มาจำหน่าย 495 รายการ ทั้งประเภทบ้านเดี่ยว บ้านแฝด ทาวน์เฮ้าส์ ห้องชุด (คอนโดมิเนียม) และอาคารพาณิชย์ พร้อมส่วนลดสูงสุด 50% จากราคาประเมิน โดยทรัพย์ที่น่าสนใจ ได้แก่ ทรัพย์ประเภทบ้านแฝด 2 ชั้น ขนาดเนื้อที่ 30.9 ตร.ว. ในโครงการหมู่บ้านลินลี่ วัลเลย์ อ.เมืองกระบี่ จ.กระบี่ มีราคาจำหน่ายอยู่ที่ 1.505 ล้านบาท เนื่องจากเป็นทรัพย์ที่ติดถนนหลัก เดินทางสะดวก และเหมาะแก่การอยู่อาศัย ทั้งนี้ ผู้ที่ลงทะเบียนจองซื้อทรัพย์ภายในงานมีโอกาสได้รับสินเชื่ออัตราดอกเบี้ยต่ำสุด นานสูงสุด 24 เดือน พิเศษ! สำหรับลูกค้าผู้ที่ซื้อทรัพย์และทำสัญญาจะซื้อจะขายภายใน 5 วันทำการ 20 รายแรก รับฟรีบัตรกำนัลแทนเงินสด มูลค่า 1,000 บาท (เงื่อนไขเป็นไปตามที่ธนาคารกำหนด) สอบถามข้อมูลเพิ่มเติมได้ที่ GH Bank Call Center    โทร.0-2645-9000 กด 5 หรือ Facebook Fanpage บ้านมือสอง ธอส. หรือ ดูข้อมูลบ้านมือสอง ธอส. ได้ที่ www.ghbhomecenter.com, Mobile Application : GHB ALL HOME และ Line Official Account : @ghbnpa

ที่มา : https://www.thaigov.go.th/news/contents/details/82552