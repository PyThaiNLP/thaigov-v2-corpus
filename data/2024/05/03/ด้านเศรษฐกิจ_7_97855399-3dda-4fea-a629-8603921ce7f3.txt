รัฐบาลไทย-ข่าวทำเนียบรัฐบาล-กรมทางหลวงชนบท ซ่อมแซมถนนสาย ยล.3005 จังหวัดยะลา หลังได้รับผลกระทบจากอุทกภัย เพื่อให้ประชาชนสัญจรผ่านได้ชั่วคราว


วันศุกร์ที่ 3 พฤษภาคม 2567
กรมทางหลวงชนบท ซ่อมแซมถนนสาย ยล.3005 จังหวัดยะลา หลังได้รับผลกระทบจากอุทกภัย เพื่อให้ประชาชนสัญจรผ่านได้ชั่วคราว
....
กรมทางหลวงชนบท (ทช.) กระทรวงคมนาคม โดยแขวงทางหลวงชนบทยะลา เข้าซ่อมแซมถนน ที่ได้รับผลกระทบจากอุทกภัย เพื่อบรรเทาความเดือดร้อนให้กับประชาชนในพื้นที่ โดยนำกำลังเจ้าหน้าที่ พร้อมเครื่องจักร วัสดุอุปกรณ์ เข้าดำเนินการถมดินบนถนนทางหลวงชนบทสาย ยล.3005 แยก ทล.410 - บ้านหินลูกช้าง อำเภอบันนังสตา ยะหา กาบัง จังหวัดยะลา บริเวณ กม.ที่ 17+300 ด้านขวาทาง เนื่องจากได้รับผลกระทบจากฝนตกอย่างต่อเนื่อง ส่งผลให้คันทางทรุดตัว ปัจจุบันได้ดำเนินการซ่อมแซมเบื้องต้นให้ประชาชนสัญจรผ่านได้ชั่วคราวก่อนแล้ว และจะซ่อมแซ่มถนนสายดังกล่าวอย่างถาวรต่อไป
ทั้งนี้ ทช. ได้จัดเจ้าหน้าที่ติดตามเฝ้าระวังสถานการณ์อย่างใกล้ชิด เพื่อเตรียมพร้อมแก้ไขปัญหา ในบริเวณที่ได้รับผลกระทบโดยเร็วที่สุด พร้อมทั้งเร่งหารือแนวทางการป้องกันปัญหาในระยะยาวเพื่อความปลอดภัยของผู้ใช้รถใช้ถนนต่อไป

ที่มา : https://www.thaigov.go.th/news/contents/details/82547