รัฐบาลไทย-ข่าวทำเนียบรัฐบาล-​นายกฯ เร่งเสริมเกราะให้ทุกปัจจัยทางเศรษฐกิจ ส่งผลผู้ประกอบการ และผู้ส่งออก ก้าวทันการเปลี่ยนแปลงสีเขียว ส่งผลขยายโอกาสการลงทุน 


วันศุกร์ที่ 3 พฤษภาคม 2567
03/05/2567
พิมพ์
​นายกฯ เร่งเสริมเกราะให้ทุกปัจจัยทางเศรษฐกิจ ส่งผลผู้ประกอบการ และผู้ส่งออก ก้าวทันการเปลี่ยนแปลงสีเขียว ส่งผลขยายโอกาสการลงทุน
​นายกฯ เร่งเสริมเกราะให้ทุกปัจจัยทางเศรษฐกิจ ส่งผลผู้ประกอบการ และผู้ส่งออก ก้าวทันการเปลี่ยนแปลงสีเขียว ส่งผลขยายโอกาสการลงทุน และผลักดันให้ธนาคารลดดอกเบี้ยเพื่อเอื้อประโยชน์ให้แก่ผู้ประกอบการ
วันนี้ (3 พฤษภาคม 2567) นายชัย วัชรงค์ โฆษกประจำสำนักนายกรัฐมนตรี เปิดเผยว่า ด้วยการกำหนดนโยบาย และความมุ่งมั่นของนายเศรษฐา ทวีสิน นายกรัฐมนตรี ในการสนับสนุนทุกปัจจัยเพื่อพัฒนาเศรษฐกิจ อาทิ การลงทุน การท่องเที่ยว และการบริโภค ซึ่งเป็นเครื่องยนต์ขับเคลื่อนที่สำคัญของเศรษฐกิจให้กลับมาขยายตัวพร้อมกันในรอบ 6 ปี นอกจากทำให้เศรษฐกิจปี 2567 มีแนวโน้มกลับมาขยายตัวอยู่ที่ระดับ 2-3% พร้อมกันนี้ นายกรัฐมนตรียังได้ผลักดันให้ธนาคารรัฐ และพาณิชย์ออกมาตรการลดดอกเบี้ย 0.25% ให้ลูกค้ากลุ่มเปราะบาง ทั้งลูกค้าบุคคลและเอสเอ็มอี เป็นเวลา 6 เดือน ได้สำเร็จ จนทำให้ได้รับเสียงตอบรับ เสียงสะท้อนที่ดีจากผู้ประกอบการ
โฆษกประจำสำนักนายกรัฐมนตรี เปิดเผยว่า ธนาคารเพื่อการส่งออกและนำเข้าแห่งประเทศไทย (EXIM BANK) ประกาศว่าเศรษฐกิจไทยในปี 2567 มีแนวโน้มกลับมาขยายตัวอยู่ที่ระดับ 2-3% และ ได้พัฒนา Greenovation มุ่งยกระดับสินค้าส่งออกของไทยเป็นสินค้ารักษ์โลก (Green Products) ควบคู่กับการสร้าง Green Export Supply Chain โดย EXIM BANK สนับสนุนสินเชื่อให้แก่ Green Export Supply Chain  อัตราดอกเบี้ยพิเศษ เริ่มต้นที่ 3.85% ต่อปี ให้แก่ Suppliers และผู้ซื้อปลายทางของผู้ประกอบการตลอด Supply Chain ที่เกี่ยวเนื่องกับการส่งออก ช่วยให้ผู้ประกอบการรายเล็ก รายกลาง และรายใหญ่ สามารถเข้าถึงแหล่งเงินทุนด้วยต้นทุนที่ต่ำได้ โดยอ้างอิงอัตราดอกเบี้ยที่ผู้ประกอบการรายใหญ่ (Sponsors) ได้รับ
พร้อมกันนี้ การลดดอกเบี้ยของธนาคารจากการผลักดันของนายกรัฐมนตรีทำให้ เกิดเสียงสะท้อนที่ดีจากผู้ประกอบการส่งออก โดยธนาคารลดดอกเบี้ย ดังนี้
- ธนาคารเพื่อการส่งออกและนำเข้าแห่งประเทศไทย  (EXIM Bank) สินเชื่อเพื่อการส่งออก เดิม 4.25% ต่อปี ลดเหลือ 3.85% ต่อปี อัตราพิเศษ ถึง ตุลาคม 2567 (6เดือน)
- ธนาคารกสิกรไทย (K Bank) สินเชื่อเพื่อการนำเข้า T/R เดิม 3.9% ต่อปี ลดเหลือ 3.5% ต่อปี อัตราพิเศษ ถึง ตุลาคม 2567 (6เดือน)
- ธนาคารไทยพาณิชย์ (SCB) สินเชื่อเพื่อการส่งออก เดิม 4.7% ต่อปี ลดเหลือ 4.35% ต่อปี
- ธนาคารทหารไทยธนชาต (TTB) สินเชื่อเพื่อการส่งออก เดิม 4.35% ต่อปี ลดเหลือ 4.20%
“ด้วยการดำเนินนโยบายของนายกรัฐมนตรีสนับสนุนศักยภาพให้ทุกเครื่องยนต์ทางเศรษฐกิจ ประกอบวิสัยทัศน์สู่การดำเนินธุรกิจในอนาคต ซึ่งมีปัจจัยที่ให้ความสำคัญกับความท้าทายด้านสิ่งแวดล้อม พลังงาน และการเปลี่ยนแปลงสีเขียว รวมทั้งการใช้คอนเนคชั่น ความเชื่อในความถูกต้อง จนทำให้ธนาคารรัฐ และธนาคารพาณิชย์พร้อมกันลดดอกเบี้ยให้ทั้งกลุ่มเปราะบาง และลดดอกเบี้ยให้ผู้ประกอบการ ทุกปัจจัยล้วนส่งผลสำคัญทำให้เศรษฐกิจไทยก้าวหน้าอย่างต่อเนื่อง” นายชัย กล่าว

ที่มา : https://www.thaigov.go.th/news/contents/details/82529