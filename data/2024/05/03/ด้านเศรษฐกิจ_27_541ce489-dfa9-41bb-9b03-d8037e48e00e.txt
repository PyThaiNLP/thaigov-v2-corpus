รัฐบาลไทย-ข่าวทำเนียบรัฐบาล-รัฐมนตรีเกษตรฯ เรียกประชุมทุกหน่วยงานในสังกัด เตรียมจัดกิจกรรมที่เกิดประโยชน์กับเกษตรกร เพื่อเฉลิมพระเกียรติพระบาทสมเด็จพระเจ้าอยู่หัวอย่างยิ่งใหญ่ตลอดทั้งปี


วันศุกร์ที่ 3 พฤษภาคม 2567
รัฐมนตรีเกษตรฯ เรียกประชุมทุกหน่วยงานในสังกัด เตรียมจัดกิจกรรมที่เกิดประโยชน์กับเกษตรกร เพื่อเฉลิมพระเกียรติพระบาทสมเด็จพระเจ้าอยู่หัวอย่างยิ่งใหญ่ตลอดทั้งปี
รัฐมนตรีเกษตรฯ เรียกประชุมทุกหน่วยงานในสังกัด เตรียมจัดกิจกรรมที่เกิดประโยชน์กับเกษตรกร เพื่อเฉลิมพระเกียรติพระบาทสมเด็จพระเจ้าอยู่หัวอย่างยิ่งใหญ่ตลอดทั้งปี
ร้อยเอก ธรรมนัส พรหมเผ่า รัฐมนตรีว่าการกระทรวงเกษตรและสหกรณ์ เป็นประธานการประชุมโครงการเฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567 ของกระทรวงเกษตรและสหกรณ์ โดยมีนายประยูร อินสกุล ปลัดกระทรวงเกษตรและสหกรณ์ และผู้บริหารทุกหน่วยงานในสังกัด เข้าร่วม ณ ห้องประชุมธารทิพย์ 01 ชั้น 4 อาคาร 99 ปี หม่อมหลวงชูชาติ กำภู กรมชลประทาน โดยกระทรวงเกษตรฯ เตรียมบูรณาการกับอีก 4 หน่วยงาน ได้แก่ กระทรวงมหาดไทย กระทรวงกลาโหม กระทรวงยุติธรรม และกระทรวงทรัพยากรธรรมชาติและสิ่งแวดล้อม ขุดลอกห้วยหนองคลองบึง ตั้งแต่เดือนนี้จนถึงสิ้นปี เพื่อเตรียมรับมือการแก้ไขปัญหาอุทกภัยและภัยแล้งอย่างยั่งยืน
นอกจากนี้ กระทรวงเกษตรฯ พร้อมบูรณาการทุกหน่วยงานในสังกัด จัดกิจกรรมที่เกิดประโยชน์กับเกษตรกรในด้านดิน น้ำ ฝนหลวงฯ จิตอาสา คลินิกเกษตรเคลื่อนที่ และมหกรรมสินค้าเกษตร เพื่อเฉลิมพระเกียรติพระบาทสมเด็จพระเจ้าอยู่หัวอย่างยิ่งใหญ่ตลอดทั้งปี

ที่มา : https://www.thaigov.go.th/news/contents/details/82570