รัฐบาลไทย-ข่าวทำเนียบรัฐบาล-จังหวัดบึงกาฬ ขับเคลื่อนธนาคารขยะ (Recycle Weste Bank) ขององค์กรปกครองส่วนท้องถิ่น ด้านพ่อเมืองเผยเดินหน้าขยายผลต้นแบบธนาคารขยะที่ดี เพื่อประโยชน์ของพี่น้องน้องประชาชนทุกพื้นที่


วันศุกร์ที่ 3 พฤษภาคม 2567
03/05/2567
พิมพ์
จังหวัดบึงกาฬ ขับเคลื่อนธนาคารขยะ (Recycle Weste Bank) ขององค์กรปกครองส่วนท้องถิ่น ด้านพ่อเมืองเผยเดินหน้าขยายผลต้นแบบธนาคารขยะที่ดี เพื่อประโยชน์ของพี่น้องน้องประชาชนทุกพื้นที่
จังหวัดบึงกาฬ ขับเคลื่อนธนาคารขยะ (Recycle Weste Bank) ขององค์กรปกครองส่วนท้องถิ่น ด้านพ่อเมืองเผยเดินหน้าขยายผลต้นแบบธนาคารขยะที่ดี เพื่อประโยชน์ของพี่น้องน้องประชาชนทุกพื้นที่
เมื่อวันที่ 2 พ.ค. 67 นายจุมพฏ วรรณฉัตรสิริ ผู้ว่าราชการจังหวัดบึงกาฬ เปิดเผยว่า จังหวัดบึงกาฬ ได้ลงพื้นที่ตรวจเยี่ยมธนาคารขยะ (Recycle Weste Bank) ณ ศาลาประชาคมบ้านแก้วสมบูรณ์ หมู่ที่ 8 ตำบลพรเจริญ อำเภอพรเจริญ จังหวัดบึงกาฬ พร้อมด้วยหัวหน้าส่วนราชการระดับจังหวัด โดยได้จัดทำคลิปวิดีโอ Best Practice ตามแนวทางที่กระทรวงมหาดไทยกำหนด เพื่อขยายผลการขับเคลื่อนธนาคารขยะของจังหวัดบึงกาฬ
นายจุมพฏ วรรณฉัตรสิริ ผู้ว่าราชการจังหวัดบึงกาฬ กล่าวว่า จากการตรวจเยี่ยมธนาคารขยะต้นแบบ (Recycle Weste Bank) ณ ศาลาประชาคมบ้านแก้วสมบูรณ์ หมู่ที่ 8 ตำบลพรเจริญ อำเภอพรเจริญ จังหวัดบึงกาฬ ในครั้งนี้ ได้มีการบันทึกวิดีโอการขับเคลื่อนการจัดตั้งธนาคารขยะ "MOI Waste Bank จังหวัดบึงกาฬ" โดยมี ท้องถิ่นจังหวัดบึงกาฬ ผู้อำนวยการสำนักงานทรัพยากรธรรมชาติและสิ่งแวดล้อมจังหวัดบึงกาฬ นายอำเภอพรเจริญ ผู้บริหารองค์กรปกครองส่วนท้องถิ่น กำนัน ผู้ใหญ่บ้าน และประชาชน สมาชิกธนาคารขยะบ้านแก้วสมบูรณ์ เข้าร่วมกิจกรรม
นายจุมพฏ วรรณฉัตรสิริ ผู้ว่าราชการจังหวัดบึงกาฬ กล่าวต่อว่า จังหวัดบึงกาฬได้เชิญชวนประชาชนชาวในพื้นที่จังหวัดบึงกาฬ เข้าร่วมโครงการขยะรีไซเคิล ซึ่งเป็นการนำแนวคิดระบบเศรษฐกิจหมุนเวียนมาใช้ในการจัดการสิ่งปฏิกูลและมูลฝอยภายใต้หลักการ 3Rs คือ ใช้น้อย ใช้ซ้ำ และนำกลับมาใช้ใหม่ เพื่อขยายผลความสำเร็จการขับเคลื่อนธนาคารขยะร่วมกับประชาชนในพื้นที่ ซึ่งได้รับความร่วมมือจากอาสาสมัครท้องถิ่นรักษ์โลก (อถล.) เข้ามาช่วยให้ความรู้ในการคัดแยกขยะ ตั้งแต่ต้นทาง ซึ่งการดำเนินงานดังกล่าวใช้หลักการมีส่วนร่วมของประชาชน ล้วนเป็นจิตอาสาทำความดีด้วยหัวใจ ไม่ใช้งบประมาณของทางราชการตามแนวทาง Change for Good
"การคัดแยกขยะตั้งแต่ต้นทางนี้ สามารถลดปริมาณขยะที่จะเข้าสู่ระบบการกำจัดได้อย่างมีประสิทธิภาพ โดยสามารถนำขยะไปจำหน่าย และรีไซเคิลทำให้เกิดรายได้กลับคืนสู่ประชาชน ซึ่งธนาคารขยะบ้านแก้วสมบูรณ์ ของเทศบาลตำบลพรเจริญ ที่มีการจัดตั้งธนาคารขยะขึ้นเมื่อประมาณปี 2556 โดยการนำของเทศบาลตำบลพรเจริญ ผู้นำชุมชน ผู้นำหมู่บ้าน ทั้ง 11 หมู่บ้าน ปัจจุบันมีสมาชิก 961 ครัวเรือน ปริมาณขยะรีไซเคิลที่ฝากเข้าธนาคารขยะ 15 ตันต่อเดือน เงินรายได้ที่ขายขยะต่อเดือน 52,000 บาท และมีการจ่ายสวัสดิการให้กับญาติของสมาชิกที่เสียชีวิต เฉลี่ยรายละ 18,000 บาท ถือเป็นความสำเร็จที่น่าชื่นชม และสมควรได้รับการขยายผล เพื่อทำให้เกิดสิ่งดี ๆ ให้กับพี่น้องคนไทยทุกพื้นที่ต่อไป" ผู้ว่าราชการจังหวัดบึงกาฬ กล่าวทิ้งท้าย
#WorldSoilDay #วันดินโลก #UN #FAO #GlobalSoilPartnership #MOI #กระทรวงมหาดไทย #บำบัดทุกข์บำรุงสุข #SoilandWaterasourceoflife #SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/82583