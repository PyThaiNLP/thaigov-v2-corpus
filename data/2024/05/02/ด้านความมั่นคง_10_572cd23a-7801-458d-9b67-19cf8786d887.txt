รัฐบาลไทย-ข่าวทำเนียบรัฐบาล-ด้วยปี ๒๕๖๗ เป็นปีมหามงคลยิ่งอีกวาระหนึ่งของพสกนิกรชาวไทย พระบาทสมเด็จพระเจ้าอยู่หัว ทรงเจริญพระชนมพรรษา ๖ รอบ ๗๒ พรรษา


วันพฤหัสบดีที่ 2 พฤษภาคม 2567
ด้วยปี ๒๕๖๗ เป็นปีมหามงคลยิ่งอีกวาระหนึ่งของพสกนิกรชาวไทย พระบาทสมเด็จพระเจ้าอยู่หัว ทรงเจริญพระชนมพรรษา ๖ รอบ ๗๒ พรรษา
คณะกรรมการฝ่ายประชาสัมพันธ์ งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา ๖ รอบ ๒๘ กรกฎาคม ๒๕๖๗ ได้รับพระราชทานพระบรมราชานุญาตให้ดำเนินการโครงการจัดทำแผ่นภาพพระราชกรณียกิจ ชุด “๖ รอบพระชนมพรรษา อาณาราษฎร์ร่มเย็น”
เผยแพร่ภาพพระราชกรณียกิจพระบาทสมเด็จพระเจ้าอยู่หัว ในรูปแบบดิจิทัล ทางเว็บไซต์กรมประชาสัมพันธ์ และเว็บไซต์พระลาน
• เว็บไซต์กรมประชาสัมพันธ์ : https://www.prd.go.th/
• เว็บไซต์พระลาน : http://www.phralan.in.th/hilightdetail.php?id=12&d=2697
เพื่อให้สถาบันการศึกษา โรงเรียน และหน่วยงานต่าง ๆ สามารถดาวน์โหลดไปใช้ในการจัดกิจกรรมเฉลิมพระเกียรติ จัดนิทรรศการ และกิจกรรมการเรียนการสอน เนื่องในโอกาสพระราชพิธีมหามงคลเฉลิมพระชนมพรรษา ๖ รอบ ๒๘ กรกฎาคม ๒๕๖๗
ทั้งนี้ ไม่อนุญาตให้ทำการดัดแปลงแก้ไขเพิ่มเติมแต่ประการใด
ที่มา: พระลาน

ที่มา : https://www.thaigov.go.th/news/contents/details/82464