รัฐบาลไทย-ข่าวทำเนียบรัฐบาล-รองปลัดเศรษฐเกียรติฯ เป็นประธานการประชุมคณะอนุกรรมการจัดทำแผนการจัดระบบน้ำเพื่อเกษตรกรรมและการจัดรูปที่ดิน ครั้งที่ 1/2567


วันพฤหัสบดีที่ 2 พฤษภาคม 2567
รองปลัดเศรษฐเกียรติฯ เป็นประธานการประชุมคณะอนุกรรมการจัดทำแผนการจัดระบบน้ำเพื่อเกษตรกรรมและการจัดรูปที่ดิน ครั้งที่ 1/2567
รองปลัดเศรษฐเกียรติฯ เป็นประธานการประชุมคณะอนุกรรมการจัดทำแผนการจัดระบบน้ำเพื่อเกษตรกรรมและการจัดรูปที่ดิน ครั้งที่ 1/2567
นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ เป็นประธานการประชุมคณะอนุกรรมการจัดทำแผนการจัดระบบน้ำเพื่อเกษตรกรรมและการจัดรูปที่ดิน ครั้งที่ 1/2567 โดยมี นายกิตติพร ฉวีสุข ผู้เชี่ยวชาญด้านวิศวกรรมชลประทาน (ด้านจัดรูปที่ดินเพื่อเกษตรกรรม) สำนักงานจัดรูปที่ดินกลาง และเจ้าหน้าที่ที่เกี่ยวข้อง เข้าร่วม ณ ห้องประชุม 1403 ชั้น 4 กระทรวงเกษตรและสหกรณ์ โดยสรุปสาระสำคัญได้ดังนี้
1. ที่ประชุมรับทราบ ผลการดำเนินงานการจัดทำโครงการ ซึ่งประกอบด้วยการงานจัดระบบน้ำเพื่อเกษตรกรรมและงานจัดรูปที่ดิน ทั้งนี้ได้มีการจัดทำโครงการแล้วจำนวน 2 ครั้ง ดังนี้
(1) ปี 2560 เป็นงานจัดรูปที่ดิน จำนวน 22 โครงการ เนื้อที่ 121,085 ไร่ และงานจัดระบบน้ำ จำนวน 162 โครงการ เนื้อที่ 587,606 ไร่
(2) ปี 2564 เป็นงานจัดรูปที่ดิน จำนวน 2 โครงการ เนื้อที่ 14,208 ไร่ และงานจัดระบบน้ำ จำนวน 96 โครงการ เนื้อที่ 968,855 ไร่
และ 2. ที่ประชุมพิจารณาและให้ความเห็นชอบการจัดทำโครงการจัดระบบน้ำเพื่อเกษตรกรรมและการจัดรูปที่ดิน ตามมาตรา 18 และมาตรา 31 จำนวน 24 โครงการ เป็นงานจัดรูปที่ดิน จำนวน 3 โครงการ เนื้อที่ 43,019 ไร่ และงานจัดระบบน้ำ จำนวน 21 โครงการ เนื้อที่ 172,976 ไร่ รวมพื้นที่ทั้งสิ้น 215,995 ไร่ แล้วนำเสนอคณะกรรมการจัดรูปที่ดินกลางเพื่อทราบ

ที่มา : https://www.thaigov.go.th/news/contents/details/82492