รัฐบาลไทย-ข่าวทำเนียบรัฐบาล-ชาดา ทลายแท่นปั้มยาบ้ากลางเมืองสุพรรณบุรี รวบผู้ต้องหาพร้อมของกลาง ยาบ้า 4.5 ล้านเม็ด


วันพฤหัสบดีที่ 2 พฤษภาคม 2567
02/05/2567
พิมพ์
ชาดา ทลายแท่นปั้มยาบ้ากลางเมืองสุพรรณบุรี รวบผู้ต้องหาพร้อมของกลาง ยาบ้า 4.5 ล้านเม็ด
ชาดา ทลายแท่นปั้มยาบ้ากลางเมืองสุพรรณบุรี รวบผู้ต้องหาพร้อมของกลาง ยาบ้า 4.5 ล้านเม็ด
ภายใต้นโยบายของนายอนุทิน ชาญวีรกุล รองนายกรัฐมนตรี และรัฐมนตรีว่าการกระทรวงมหาดไทย ในการป้องกันและปราบปรามผู้มีอิทธิพล โดยการขับเคลื่อนนโยบายของ นายชาดา ไทยเศรษฐ์ รัฐมนตรีช่วยว่าการกระทรวงมหาดไทย ในฐานะประธานคณะอนุกรรมการขับเคลื่อนการดำเนินการป้องกันและปราบปรามผู้มีอิทธิพล โดยการอำนวยการของ พันเอก สุพจน์ สวาคฆพรรณ(ผู้ทรงคุณวุฒิ คณะอนุกรรมการขับเคลื่อนการดำเนินการป้องกันและปราบปรามผู้มีอิทธิพล) นายอรรษิษฐ์ สัมพันธรัตน์ อธิบดีกรมการปกครอง ร้อยตำรวจเอก เขตรัฐ ชาญศิลป์ ผู้อำนวยการสำนักอำนวยการกองอาสารักษาดินแดน และร้อยตรี ทองปอนด ถาวรสถิตย์ (เลขานุการคณะทำงานขับเคลื่อนการดำเนินการป้องกันและปราบปรามผู้มีอิทธิพล กระทรวงมหาดไทย) พ.ต.อ.ไกรสร​ ศรีอำพร ผู้กำกับการสอบสวน กองบังคับการตำรวจภูธรจังหวัดสระบุรี เจ้าหน้าที่ชุดปราบปรามผู้มีอิทธิพล หน่วยข่าวกรองทางทหาร และเจ้าหน้าที่ตำรวจ ร่วมกันปฏิบัติการสืบสวนหาข่าว ติดตาม พิสูจน์ทราบ ชี้เป้าหมาย และนำกำลังเข้าจับกุมผู้ต้องหาพักเก็บและลำเลียงยาเสพติดในพื้นที่ภาคกลาง จำนวน 2 คน คือ 1) นายสมประสงค์ สงวนนามสกุล อายุ 38 ปี 2) นายทัชชกร สงวนนามสกุล อายุ 40 ปี พร้อมของกลาง จำนวน 7 รายการ ประกอบด้วย
1) ยาเสพติดให้โทษประเภท 1 (ยาบ้า) ประมาณ 4,564,000 เม็ด
2) รถยนต์ ยี่ห้อ HONDA รุ่น Freed สีขาว
3) รถยนต์ ยี่ห้อ HONDA รุ่น Civic สีเทา
4) รถยนต์ ยี่ห้อ ISUZU รุ่น D-max สีเทา
5) เครื่องอัดเม็ดยาเสพติด จำนวน 1 เครื่อง
6) โทรศัพท์เคลื่อนที่ จำนวน 2 เครื่อง
โดยตรวจยึดและจับกุมได้ที่ บริเวณอาคารในเขตพื้นที่ หมู่ที่ 6 ตำบลสระแก้ว อำเภอเมืองสุพรรณบุรี จังหวัดสุพรรณบุรี จากนั้นนำตัวผู้ต้องหาพร้อมของกลางส่ง พนักงานสอบสวน กองบัญชาการตำรวจปราบปรามยาเสพติด เพื่อดำเนินคดีตามกฎหมายและขยายผลต่อไป

ที่มา : https://www.thaigov.go.th/news/contents/details/82484