รัฐบาลไทย-ข่าวทำเนียบรัฐบาล-เตือนลูกหนี้ กยศ. 807 ราย ไม่จ่ายหนี้ 10 ปี เร่งปรับโครงสร้างหนี้ ก่อนฟ้องดำเนินคดี


วันพฤหัสบดีที่ 2 พฤษภาคม 2567
เตือนลูกหนี้ กยศ. 807 ราย ไม่จ่ายหนี้ 10 ปี เร่งปรับโครงสร้างหนี้ ก่อนฟ้องดำเนินคดี
.....
เตือนลูกหนี้ กยศ. 807 ราย ไม่จ่ายหนี้ 10 ปี เร่งปรับโครงสร้างหนี้ ก่อนฟ้องดำเนินคดี
.
กองทุนเงินให้กู้ยืมเพื่อการศึกษา (กยศ.) เผยขณะนี้ กองทุนฯ อยู่ระหว่างส่งหนังสือขอให้ชำระหนี้และบอกเลิกสัญญาผู้กู้ยืม จำนวน 807 คน ที่ไม่เคยติดต่อชำระเงินคืนเลยเป็นเวลา 10 ปี นับตั้งแต่วันที่ครบกำหนดชำระหนี้
.
หากผู้กู้ยืมยังเพิกเฉย กองทุนฯ มีความจำเป็นต้องดำเนินคดีเพื่อมิให้รัฐเสียหาย แต่หากผู้กู้ยืมเข้ามาปรับโครงสร้างหนี้ จะมีโอกาสขยายเวลาผ่อนชำระอีก 15 ปี และผู้ค้ำประกันจะหลุดพ้นจากความรับผิดทันทีหลังจากทำสัญญาปรับโครงสร้างหนี้
.
สำหรับเงื่อนไขในสัญญาปรับโครงสร้างหนี้ ผู้กู้ยืมต้องผ่อนชำระเงินคืน เป็นรายเดือนในอัตราเท่ากันทุกเดือน ชำระภายในวันที่ 5 ของทุกเดือนให้เสร็จสิ้นภายใน 15 ปี การชำระเงินงวดสุดท้ายผู้กู้ยืมต้องมีอายุไม่เกิน 65 ปีบริบูรณ์ เมื่อชำระหนี้งวดสุดท้ายเสร็จสิ้นกองทุนฯ จะให้ส่วนลดเบี้ยปรับเดิมที่ตั้งพักไว้ทั้งหมด 100%
.
สามารถลงทะเบียนนัดหมายเข้าทำสัญญาปรับโครงสร้างหนี้ ได้ทางเว็บไซต์ www.studentloan.or.th หรือสอบถามเพิ่มเติมได้ที่ กยศ. Call Center : 0 2016 4888
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/82472