รัฐบาลไทย-ข่าวทำเนียบรัฐบาล-​กระทรวงเกษตรฯ จัดประชุมติดตามความก้าวหน้าการส่งเสริมอาชีพด้านการเกษตรและแก้ไขปัญหาสินค้าเกษตรในจังหวัดชายแดนภาคใต้ 


วันพฤหัสบดีที่ 2 พฤษภาคม 2567
​กระทรวงเกษตรฯ จัดประชุมติดตามความก้าวหน้าการส่งเสริมอาชีพด้านการเกษตรและแก้ไขปัญหาสินค้าเกษตรในจังหวัดชายแดนภาคใต้
​กระทรวงเกษตรฯ จัดประชุมติดตามความก้าวหน้าการส่งเสริมอาชีพด้านการเกษตรและแก้ไขปัญหาสินค้าเกษตรในจังหวัดชายแดนภาคใต้ ประจำปีงบประมาณ พ.ศ. 2567 ของจังหวัดปัตตานี ครั้งที่ 1/2567
นายอภัย สุทธิสังข์ รองปลัดกระทรวงเกษตรและสหกรณ์ เป็นประธานการประชุมติดตามความก้าวหน้าการส่งเสริมอาชีพด้านการเกษตรและแก้ไขปัญหาสินค้าเกษตรในจังหวัดชายแดนภาคใต้ ประจำปีงบประมาณ พ.ศ. 2567 ของจังหวัดปัตตานี ครั้งที่ 1/2567 ร่วมกับหัวหน้าส่วนราชการในสังกัดกระทรวงเกษตรและสหกรณ์ จังหวัดปัตตานี ผ่านระบบออนไลน์ Zoom Meeting โดยติดตามความก้าวหน้าสินค้าเกษตร ได้แก่ 1) การขับเคลื่อนสินค้าเกษตร (ทุเรียน) สู่หมู่บ้านสินค้าเกษตรมูลค่าสูง อำเภอโคกโพธิ์ จังหวัดปัตตานี 2) การผลิตพืชอาหารสัตว์ ได้แก่ มันสำปะหลัง และข้าวโพด 3) การผลิตปุ๋ยอินทรีย์คุณภาพ และ 4) ปูทะเล
ทั้งนี้ รองปลัดกระทรวงเกษตรและสหกรณ์ ได้ให้ข้อเสนอแนะในที่ประชุม ในเรื่องสินค้าทุเรียน (ทุเรียนทรายขาว) โดยเกษตรจังหวัดปัตตานีควรจัดทำแผนธุรกิจทุเรียนทรายขาวให้ชัดเจน และดำเนินการเซ็นสัญญากับผู้ประกอบการเพื่อลดปริมาณล้งทุเรียน นอกจากนี้ ยังให้คำแนะนำในเรื่องการพัฒนาตลาดกลางปศุสัตว์ โดยทุกหน่วยงานที่เกี่ยวข้องในจังหวัดปัตตานี ควรจัดเตรียมสถานที่ให้กับเกษตรกรนำสินค้าเกษตรมาขาย ส่งเสริมการนำข้าวโพดเลี้ยงสัตว์ อาหารหมัก มาขายส่ง-ปลีก และทดลองใช้พื้นที่ตลาดกลางเป็นล้งทุเรียน เป็นต้น

ที่มา : https://www.thaigov.go.th/news/contents/details/82500