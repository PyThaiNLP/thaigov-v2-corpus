รัฐบาลไทย-ข่าวทำเนียบรัฐบาล-19 มหาวิทยาลัยไทย ติดอันดับ Times Higher Education (THE) ประจำปี 67 เผยมี 8 แห่งอันดับสูงขึ้น “ศุภมาส” ชี้ สะท้อนศักยภาพ ความเข้มแข็งทางวิชาการและความเป็นสากลของมหาวิทยาลัยไทย


วันพฤหัสบดีที่ 2 พฤษภาคม 2567
19 มหาวิทยาลัยไทย ติดอันดับ Times Higher Education (THE) ประจำปี 67 เผยมี 8 แห่งอันดับสูงขึ้น “ศุภมาส” ชี้ สะท้อนศักยภาพ ความเข้มแข็งทางวิชาการและความเป็นสากลของมหาวิทยาลัยไทย
19 มหาวิทยาลัยไทย ติดอันดับ Times Higher Education (THE) ประจำปี 67 เผยมี 8 แห่งอันดับสูงขึ้น “ศุภมาส” ชี้ สะท้อนศักยภาพ ความเข้มแข็งทางวิชาการและความเป็นสากลของมหาวิทยาลัยไทย
19 มหาวิทยาลัยไทย ติดอันดับ Times Higher Education (THE) ประจำปี 67 เผยมี 8 แห่งอันดับสูงขึ้น “ศุภมาส” ชี้ สะท้อนศักยภาพ ความเข้มแข็งทางวิชาการและความเป็นสากลของมหาวิทยาลัยไทย
เมื่อวันที่ 1 พ.ค. น.ส.ศุภมาส อิศรภักดี รมว.การอุดมศึกษา วิทยาศาสตร์ วิจัยและนวัตกรรม (อว.) เปิดเผยว่า Times Higher Education (THE) ประกาศผลการจัดอันดับมหาวิทยาลัยแห่งเอเชีย ประจำปี 2024 (THE Asia University Ranking 2024) โดยใช้หลักการพิจารณาความเป็นเลิศ ประกอบไปด้วย การเรียนการสอน (Teaching) การวิจัย (Research) การถ่ายทอดองค์ความรู้เพื่อการพัฒนา (Knowledge Transfer) ความเป็นนานาชาติ (International outlook) โดยในปีนี้ได้ให้ความสำคัญกับบทบาทของมหาวิทยาลัยในเอเชียกับการพัฒนาภูมิภาคเพิ่มขึ้น ซึ่งในส่วนของมหาวิทยาลัยไทยที่ได้รับการจัดอันดับในปี 2024 มีจำนวนทั้งสิ้น 19 แห่ง โดยมีอันดับสูงขึ้นถึง 8 แห่ง ประกอบไปด้วย จุฬาลงกรณ์มหาวิทยาลัย มหาวิทยาลัยมหิดล มหาวิทยาลัยเทคโนโลยีพระจอมเกล้าธนบุรี มหาวิทยาลัยเชียงใหม่ มหาวิทยาลัยเทคโนโลยีพระจอมเกล้าพระนครเหนือ มหาวิทยาลัยสงขลานครินทร์ มหาวิทยาลัยธรรมศาสตร์ และมหาวิทยาลัยวลัยลักษณ์ ในส่วนของมหาวิทยาลัยไทยที่ได้รับการจัดอันดับในปีนี้เป็นครั้งแรก ได้แก่ มหาวิทยาลัยพะเยา
รมว.อว.กล่าวต่อว่า ขณะที่ มีมหาวิทยาลัยของไทยที่ได้รับการจัดอันดับเป็น 200 มหาวิทยาลัยแรกของเอเชีย ประกอบไปด้วย จุฬาลงกรณ์มหาวิทยาลัย ได้อันดับที่ 117 มหาวิทยาลัยมหิดล ได้อันดับที่ 139 และมหาวิทยาลัยเทคโนโลยีพระจอมเกล้าธนบุรี ได้อันดับที่ 192
“จากการจัดอันดับในครั้งนี้ แสดงให้เห็นถึงศักยภาพและความเข้มแข็งทางวิชาการและความเป็นสากลของมหาวิทยาลัยไทย ซึ่งจะส่งผลให้ประเทศไทยสามารถยกระดับขีดความสามารถทางการแข่งขันด้านการอุดมศึกษา ยกระดับคุณภาพและมาตรฐานในการผลิตกำลังคน งานวิจัยและนวัตกรรม เพื่อเพิ่มขีดความสามารถทางเศรษฐกิจของประเทศและเป็นที่ยอมรับในระดับสากลต่อไป” น.ส.ศุภมาส กล่าว

ที่มา : https://www.thaigov.go.th/news/contents/details/82498