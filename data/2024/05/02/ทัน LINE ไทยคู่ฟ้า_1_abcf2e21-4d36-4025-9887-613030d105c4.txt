รัฐบาลไทย-ข่าวทำเนียบรัฐบาล-ไทย คว้าอันดับ 1 ของโลก ประเทศที่ควรมาเยี่ยมชมที่สุดปี 2024


วันพฤหัสบดีที่ 2 พฤษภาคม 2567
ไทย คว้าอันดับ 1 ของโลก ประเทศที่ควรมาเยี่ยมชมที่สุดปี 2024
.....
ไทย คว้าอันดับ 1 ของโลก ประเทศที่ควรมาเยี่ยมชมที่สุดปี 2024
.
เว็บไซต์นิตยสาร CEOWORLD Magazine จัดอันดับประเทศในโลกที่ควรเยี่ยมชมที่สุดในชีวิตปี 2024 โดยการจัดอันดับอิงตามความคิดเห็นจากผู้อ่านมากกว่า 295,000 ราย ที่มีต่อ 67 ประเทศ/เขตเศรษฐกิจ
.
ปรากฏว่า “ประเทศไทย” ได้รับการจัดอันดับเป็นประเทศที่น่าเยี่ยมชมที่สุด เป็นอันดับ 1 (World’s Best Countries To Visit In Your Lifetime) ในปีนี้ ด้วยคะแนนร้อยละ 72.15 โดย CEOWORLD Magazine ระบุว่า ประเทศไทยประกอบด้วยความหลากหลาย เช่น สีสันยามค่ำคืน, อาหารอร่อย, ศิลปะและวัฒนธรรมที่มีชีวิตชีวา, แหล่งชอปปิ้งที่ดีเยี่ยม, แม่น้ำลำคลองที่คดเคี้ยวอย่างสวยงาม, วัดวาอาราม, ตลาดกลางคืน, ตลาดน้ำ และสวนสาธารณะสุดพิเศษ
.
การจัดอันดับในครั้งนี้ถือเป็นอีกหนึ่งเครื่องมือที่พิสูจน์ว่า แนวนโยบายของไทยที่สนับสนุนศักยภาพการท่องเที่ยวนั้น เดินหน้ามาอย่างถูกทาง และพร้อมที่จะพัฒนาต่อยอดเพื่อให้ไทยเป็นศูนย์กลางการท่องเที่ยว (Tourism Hub) ในระดับโลกต่อไป
.
ดูผลการจัดอันดับ คลิก >> https://ceoworld.biz/.../worlds-best-countries-to-visit...
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/82470