รัฐบาลไทย-ข่าวทำเนียบรัฐบาล-พลเมืองดีแจ้งเบาะแส ผู้ว่าฯ เมืองจันท์ สั่งจับร้านลักลอบขายปืนอัดลมยาวทันที พบผู้กระทำผิด 1 ราย พร้อมของกลางปืน 4 กระบอก เน้นย้ำ ให้ทุกฝ่ายปฏิบัติหน้าที่อย่างจริงจังต่อเนื่อง 


วันพฤหัสบดีที่ 2 พฤษภาคม 2567
02/05/2567
พิมพ์
พลเมืองดีแจ้งเบาะแส ผู้ว่าฯ เมืองจันท์ สั่งจับร้านลักลอบขายปืนอัดลมยาวทันที พบผู้กระทำผิด 1 ราย พร้อมของกลางปืน 4 กระบอก เน้นย้ำ ให้ทุกฝ่ายปฏิบัติหน้าที่อย่างจริงจังต่อเนื่อง
ผู้ว่าฯ เมืองจันท์ สั่งจับร้านลักลอบขายปืนอัดลมยาวทันที พบผู้กระทำผิด 1 ราย พร้อมของกลางปืน 4 กระบอก เน้นย้ำ ให้ทุกฝ่ายปฏิบัติหน้าที่อย่างจริงจังต่อเนื่อง เพื่อให้สังคมมีความเป็นระเบียบเรียบร้อย พี่น้องประชาชนมีความปลอดภัยในชีวิตและทรัพย์สิน
พลเมืองดีแจ้งเบาะแส ผู้ว่าฯ เมืองจันท์ สั่งจับร้านลักลอบขายปืนอัดลมยาวทันที พบผู้กระทำผิด 1 ราย พร้อมของกลางปืน 4 กระบอก เน้นย้ำ ให้ทุกฝ่ายปฏิบัติหน้าที่อย่างจริงจังต่อเนื่อง เพื่อให้สังคมมีความเป็นระเบียบเรียบร้อย พี่น้องประชาชนมีความปลอดภัยในชีวิตและทรัพย์สิน
วันนี้ (2 พ.ค. 67) นายมนต์สิทธิ์ ไพศาลธนวัฒน์ ผู้ว่าราชการจังหวัดจันทบุรี เปิดเผยว่า จังหวัดจันทบุรี มีความมุ่งมั่นในการจัดระเบียบสังคมตามนโยบายของกระทรวงมหาดไทย ในเรื่องการปราบปรามผู้มีอิทธิพล อาวุธปืน สถานบริการ อาชญากรรม ยาเสพติด และการกระทำความผิดทุกประเภท โดยล่าสุดตนได้สั่งการให้ชุดปฏิบัติการพิเศษ นำโดย นายกิตติพงษ์ กิติคุณ นายอำเภอเมืองจันทบุรี และ นายอนุรักษ์ บุณยะวุฒกุล ปลัดฝ่ายความมั่นคง พร้อมด้วยสมาชิกกองอาสารักษาดินแดนอำเภอเมืองจันทบุรีที่ 3 บูรณาการกำลังกับ ตำรวจตระเวนชายแดนที่ 11 , เจ้าหน้าที่ตำรวจสถานีภูธรเมืองจันทบุรี และตรวจคนเข้าเมืองจังหวัดจันทบุรี ร่วมกันตรวจสอบร้านลักลอบขายจำหน่ายอาวุธปืนอัดลมยาว (PCP) ให้แก่ลูกค้าในอำเภอเมืองจันทบุรี จับกุมผู้กระทำผิดได้ 1 ราย พร้อมของกลางปืนอัดลมยาว 4 กระบอก และกระสุนปืนอัดลมยาวเป็นจำนวนมาก เบื้องต้น ได้ทำการบันทึกจับกุมและแจ้งข้อกล่าวหา ก่อนที่จะนำส่งพนักงานสอบสวนเพื่อดำเนินคดีตามกฎหมายต่อไป
“การปฏิบัติภารกิจในครั้งนี้ สืบเนื่องมาจากได้รับแจ้งจากพลเมืองไม่ประสงค์ออกนามว่ามีร้านที่ลักลอบจำหน่ายอาวุธปืนอัดลมยาว (PCP) ให้แก่ลูกค้าในอำเภอเมืองจันทบุรี จึงได้สั่งการให้ชุดปฏิบัติการพิเศษลงพื้นที่ดังกล่าวเพื่อตรวจสอบข้อเท็จจริง ซึ่งผลการตรวจพบว่ามีร้านที่ลักลอบจำหน่ายอาวุธปืนอัดลมยาวจริง มีชื่อร้านว่า “ร้านแตงมารีนส์” โดยชุดปฏิบัติการฯ ได้ตรวจสอบและจับกุมผู้เป็นเจ้าของร้าน 1 ราย และยึดของกลางได้ ประกอบด้วย อาวุธปืน STEVEN 4 กระบอก และกระสุนปืนอัดลมยาวอีกจำนวนมาก จึงได้แจ้งข้อกล่าวหากับผู้กระทำผิดคือ กระทำความผิดฐาน "จำหน่ายอาวุธปืนหรือเครื่องกระสุนปืนโดยไม่ได้รับอนุญาต , ทำประกอบ ซ่อมแชม เปลี่ยนลักษณะ สั่งนำเข้า มีหรือจำหน่ายซึ่งอาวุธหรือเครื่องกระสุนปืนสำหรับการค้าโดยไม่ได้รับอนุญาต และมีอาวุธปืนและเครื่องกระสุนปืนไว้ในครอบครองโดยไม่ได้รับอนุญาต" ทั้งนี้ เจ้าหน้าที่ชุดปฏิบัติการพิเศษได้ทำการจับกุมตัวผู้กระทำผิดดังกล่าว พร้อมของกลาง เพื่อนำไปทำบันทึกจับกุม ก่อนที่จะนำตัวนำส่งพนักงานสอบสวน สภ.เมืองจันทบุรี เพื่อดำเนินคดีตามกฎหมายต่อไป” นายมนต์สิทธิ์ฯ กล่าว
นายมนต์สิทธิ์ ไพศาลธนวัฒน์ ผู้ว่าราชการจังหวัดจันทบุรี กล่าวในช่วงท้ายว่า ขอขอบคุณเจ้าหน้าที่และหน่วยงานที่เกี่ยวข้องทุกฝ่ายที่ช่วยกันดำเนินภารกิจที่สำคัญนี้อย่างเข้มแข็ง และขอกำชับทุกฝ่ายให้เดินหน้าพุ่งเป้า Re X-Ray ในทุกพื้นที่อย่างจริงจังต่อเนื่อง เพื่อกวาดล้างสิ่งผิดกฎหมาย อันจะทำให้สังคมมีความสงบเรียบร้อย เกิดสวัสดิภาพ พี่น้องประชาชนมีความปลอดภัยในชีวิตและทรัพย์สิน เพื่อให้ทุกคนในสังคมได้ใช้ชีวิตอย่างมีความสุข ทั้งนี้ ขอให้พี่น้องประชาชนทุกท่านช่วยเป็นหูเป็นตา ให้บ้านเมืองของเรา หากพบเห็นเบาะแสการลักลอบจำหน่ายปืนหรือการกระทำอื่น ๆ ที่ผิดกฎหมาย สามารถแจ้งข้อมูล และร้องเรียนร้องทุกข์ได้ที่ศูนย์ดำรงธรรมจังหวัด ศูนย์ดำรงธรรมอำเภอ สายด่วน 1567 โทรฟรีตลอด 24 ชั่วโมง
#กระทรวงมหาดไทย #บำบัดทุกข์บำรุงสุข

ที่มา : https://www.thaigov.go.th/news/contents/details/82489