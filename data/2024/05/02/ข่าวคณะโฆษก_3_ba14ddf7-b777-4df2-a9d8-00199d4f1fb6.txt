รัฐบาลไทย-ข่าวทำเนียบรัฐบาล-นายกฯ สั่งเร่งคลี่คลายสถานการณ์ ไฟไหม้โกดังสารเคมีของกลาง อ.ภาชี ระดมสรรพกำลัง ผู้ว่าฯ นำทีม แบ่งการทำงานเป็นทีม 


วันพฤหัสบดีที่ 2 พฤษภาคม 2567
02/05/2567
พิมพ์
นายกฯ สั่งเร่งคลี่คลายสถานการณ์ ไฟไหม้โกดังสารเคมีของกลาง อ.ภาชี ระดมสรรพกำลัง ผู้ว่าฯ นำทีม แบ่งการทำงานเป็นทีม
นายกฯ สั่งเร่งคลี่คลายสถานการณ์ ไฟไหม้โกดังสารเคมีของกลาง อ.ภาชี ระดมสรรพกำลัง ผู้ว่าฯ นำทีม แบ่งการทำงานเป็นทีม
วันนี้ (2 พฤษภาคม 2567) นายชัย วัชรงค์ โฆษกประจำสำนักนายกรัฐมนตรี เปิดเผยว่า นายเศรษฐา ทวีสิน นายกรัฐมนตรี สั่งการทุกหน่วยสนับสนุนการดับไฟและบรรเทาสถานการณ์ไฟไหม้โกดังอายัดสารเคมี บริเวณ อ. ภาชี พระนครศรีอยุธยา อย่างเต็มที่ รวมทั้งตรวจสอบสารเคมีตกค้าง และอพยพประชาชนบริเวณใกล้เคียง ทั้งนี้ สั่งการให้ผู้ว่าราชการจังหวัดเป็นหัวหน้าทีมและช่วยเหลือดูแลประชาชน
โฆษกประจำสำนักนายกรัฐมนตรี เปิดเผยว่านายกฯ ให้วางแผนการทำงาน แบ่งทีมการทำงานแก้ไขสถานการณ์ ดับไฟ ฉีดน้ำซับสารเคมี ตรวจสอบการเคมีตกค้าง และให้ความช่วยเหลือประชาชนบริเวณใกล้เคียง รวมทั้งขอให้ทีมช่วยเหลือจากจังหวัดใกล้เคียง แสตนบายช่วยเหลือหากได้รับการร้องขอ
รวมทั้ง ประชาสัมพันธ์ประชาชน ใส่หน้ากากอนามัย และไม่ออกมาอยู่บริเวณที่โล่ง พร้อมระดมแพทย์เข้าดูแลด้วย

ที่มา : https://www.thaigov.go.th/news/contents/details/82462