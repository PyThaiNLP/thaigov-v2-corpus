รัฐบาลไทย-ข่าวทำเนียบรัฐบาล-ระวังถูกหลอก ! เตือนคนหางาน ตปท. งานเกษตรเกาหลีใต้ วีซ่า E-8 จัดส่งโดย “กรมการจัดหางาน” เท่านั้น


วันพฤหัสบดีที่ 2 พฤษภาคม 2567
ระวังถูกหลอก ! เตือนคนหางาน ตปท. งานเกษตรเกาหลีใต้ วีซ่า E-8 จัดส่งโดย “กรมการจัดหางาน” เท่านั้น
.....
ระวังถูกหลอก ! เตือนคนหางาน ตปท. งานเกษตรเกาหลีใต้ วีซ่า E-8 จัดส่งโดย “กรมการจัดหางาน” เท่านั้น
.
กรมการจัดหางาน แจ้งเตือนประชาชน อย่าหลงเชื่อกรณีโรงเรียนสอนภาษาเกาหลีแห่งหนึ่ง ประกาศรับสมัครนักเรียนไปทำงานที่สาธารณรัฐเกาหลี วีซ่า E-8 ในงานภาคเกษตรตามฤดูกาล ระยะเวลาทำงาน 8 เดือน เนื่องจาก การจัดส่งแรงงานไทยไปทำงานเกษตรด้วยวีซ่า E-8 ทางการเกาหลีใต้ให้กรมการจัดหางานเป็นผู้ดำเนินการเท่านั้น
.
โรงเรียนดังกล่าว มีความผิดตาม พ.ร.บ.จัดหางานและคุ้มครองคนหางาน พ.ศ.2528 และที่แก้ไขเพิ่มเติม มีโทษจำคุกไม่เกิน 3 ปี หรือ ปรับไม่เกิน 60,000 บาท หรือทั้งจำทั้งปรับ โดยในปีงบประมาณ พ.ศ.2567 ดำเนินคดีสาย/นายหน้าเถื่อนไปแล้ว 262 ราย หลอกลวงคนหางาน 392 คน มูลค่าความเสียหาย 26,870,680 บาท ประเทศที่คนหางานถูกหลอกไปทำงานมากที่สุด ได้แก่ ออสเตรเลีย เกาหลีใต้ ไต้หวัน สหรัฐอเมริกา และญี่ปุ่น ตามลำดับ
.
ผู้สนใจไปทำงานต่างประเทศ ศึกษาข้อมูลได้ที่ doe.go.th/overseas หรือ สำนักงานจัดหางานจังหวัด สำนักงานจัดหางานกรุงเทพมหานครพื้นที่ 1 – 10 สอบถามเพิ่มเติมได้ที่สายด่วนกรมการจัดหางาน โทร.1694
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/82471