รัฐบาลไทย-ข่าวทำเนียบรัฐบาล-รองปลัด กษ. ประชุมคณะทำงานอำนวยการทั่วไป ในคณะทำงานพระราชพิธีพืชมงคลจรดพระนังคัลแรกนาขวัญ ประจำปี 2567


วันพฤหัสบดีที่ 2 พฤษภาคม 2567
รองปลัด กษ. ประชุมคณะทำงานอำนวยการทั่วไป ในคณะทำงานพระราชพิธีพืชมงคลจรดพระนังคัลแรกนาขวัญ ประจำปี 2567
รองปลัด กษ. ประชุมคณะทำงานอำนวยการทั่วไป ในคณะทำงานพระราชพิธีพืชมงคลจรดพระนังคัลแรกนาขวัญ ประจำปี 2567
นายนวนิตย์ พลเคน รองปลัดกระทรวงเกษตรและสหกรณ์ เป็นประธานการประชุมคณะทำงานอำนวยการทั่วไป ในคณะทำงานพระราชพิธีพืชมงคลจรดพระนังคัลแรกนาขวัญ ประจำปี 2567 ณ ห้องประชุมกระทรวงเกษตรและสหกรณ์ และผ่านระบบ Zoom Meeting เพื่อรับทราบการจัดสรรและเร่งรัดการเบิกจ่ายงบประมาณค่าใช้จ่ายงานพระราชพิธีพีชมงคลจรดพระนังคัลแรกนาขวัญ และการขอรับเมล็ดพันธุ์ข้าวพระราชทานสำหรับประชาชนและเกษตรกร
นอกจากนี้ ที่ประชุมได้พิจารณาประเด็นต่าง ๆ คือ
- แนวทางการปฏิบัติในการเข้าร่วมงานพระราชพิธีฯ
- การเตรียมความพร้อมด้านสถานที่
- การบริหารจัดการผู้เข้าร่วมพระราชพิธีฯ
- การเตรียมการรักษาความปลอดภัย การจราจร และการอำนวยความสะดวก
- ความคืบหน้าการจัดงานพระราชพิธีพืชมงคลจรดพระนังคัลแรกนาขวัญของคณะทำงานพระราชพิธีพืชมงคลจรดพระนังคัลแรกนาขวัญ ประจำปี 2567 ทั้ง 21 คณะ

ที่มา : https://www.thaigov.go.th/news/contents/details/82479