รัฐบาลไทย-ข่าวทำเนียบรัฐบาล-“พิมพ์ภัทรา” ห่วงสถานการณ์เพลิงไหม้สารเคมีมาบตาพุด ระยอง  สั่งการ ผู้ว่าการนิคมฯ บัญชาการในพื้นที่ เกาะติดสถานการณ์ใกล้ชิด


วันศุกร์ที่ 10 พฤษภาคม 2567
10/05/2567
พิมพ์
“พิมพ์ภัทรา” ห่วงสถานการณ์เพลิงไหม้สารเคมีมาบตาพุด ระยอง  สั่งการ ผู้ว่าการนิคมฯ บัญชาการในพื้นที่ เกาะติดสถานการณ์ใกล้ชิด
“พิมพ์ภัทรา” ห่วงสถานการณ์เพลิงไหม้สารเคมีมาบตาพุด ระยอง  สั่งการ ผู้ว่าการนิคมฯ บัญชาการในพื้นที่ เกาะติดสถานการณ์ใกล้ชิด
วันที่ 9 พฤษภาคม  2567 นางสาวพิมพ์ภัทรา วิชัยกุล รัฐมนตรีว่าการกระทรวงอุตสาหกรรม กล่าวถึงความคืบหน้าเหตุเพลิงไหมถังเก็บวัตถุดิบสารไพโรไลสีส แก๊สโซลีน ของ บริษัท มาบตาพุดแทงค์เทอร์มินัล จำกัด ในช่วงสายของวันนี้ว่า ขณะนี้ได้สั่งการให้การนิคมอุตสาหกรรมแห่งประเทศไทย (กนอ.) เร่งตรวจสอบทุกระบบ และให้การช่วยเหลืออย่างเร่งด่วน ในการเผชิญสถานการณ์และบัญชาการเหตุการณ์ในภาวะฉุกเฉินขณะนี้มี นายวีริศ อัมระปาล  ผู้ว่า กนอ. บัญชาการประจำวอร์รูม  ประจำวอร์รูม เพื่อประสานเหตุการณ์และระงับเหตุ และมีนายคณพศ ขุนทอง รองผู้ว่าการ กนอ. สายงานปฏิบัติการ 3 อยู่หน้างาน
ส่วนการแก้ไขควบคุมเพลิงมีการระดมรถดับเพลิง เจ้าหน้าที่จากทุกหน่วยที่เกี่ยวข้องเข้ามาอย่างต่อเนื่อง ทั้งยังมีทีมงาน EMCC มาบตาพุด และเจ้าหน้าที่ท่าเรือฯ มาบตาพุด นำรถตรวจการณ์ EMCC เข้าตรวจวัดคุณภาพอากาศบริเวณเหนือลม และท้ายลม รวมทั้งตรวจสอบผลการตรวจวัดคุณภาพอากาศบริเวณพื้นที่ชุมชนพบว่าไม่เกินค่ามาตรฐานที่กำหนด นอกจากนี้ ยังได้ประสานกับบริษัท SC เพื่อใช้เรือในการอพยพบุคคลากรในพื้นที่
รมว.อุตสาหกรรม กล่าวว่า มีรายงานทางข้อมูลเทคนิคทราบว่าบริษัทมาบตาพุด แทงค์ เทอร์มินัล จำกัด (MTT) ได้รับอนุญาตให้ใช้ที่ดินและประกอบกิจการท่าเทียบเรือและคลังเก็บสินค้าเหลว (สารปิโตรเคมี, คลังเก็บวัตถุดิบและผลิตภัณฑ์) ระหว่างการเดินระบบปกติ ได้เกิดกลุ่มควันบริเวณถังจัดเก็บสารไพรโรไลสิส แก๊สโซลีน (Pyrolysis Gasoline) หมายเลขถัง TK 1801 ขนาดบรรจุ 9,000 ลบ.ม. การเผชิญเหตุบริษัทฯ ได้ดำเนินการตามแผนตอบโต้สภาวะฉุกเฉิน และกนอ. ได้จัดส่งรถตรวจสอบคุณภาพอากาศ เพื่อตรวจสอบคุณภาพอากาศบริเวณรอบ พร้อมทั้งแจ้งปิดร่องน้ำทางเดินเรือท่าเรืออุตสาหกรรมมาบตาพุด

ที่มา : https://www.thaigov.go.th/news/contents/details/82889