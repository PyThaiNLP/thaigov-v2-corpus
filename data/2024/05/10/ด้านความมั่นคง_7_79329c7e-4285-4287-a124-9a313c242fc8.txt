รัฐบาลไทย-ข่าวทำเนียบรัฐบาล-จังหวัดยโสธร จัดประกวดสุดยอดผ้าจังหวัดสืบสานงานหัตถศิลป์ หัตถกรรมผ้าจังหวัดยโสธร ด้านพ่อเมืองเผย มุ่งมั่นยกระดับผ้าพื้นถิ่นก้าวสู่สากล พร้อมขับเคลื่อนการพัฒนาคุณภาพชีวิตให้ดีขึ้น


วันพฤหัสบดีที่ 9 พฤษภาคม 2567
09/05/2567
พิมพ์
จังหวัดยโสธร จัดประกวดสุดยอดผ้าจังหวัดสืบสานงานหัตถศิลป์ หัตถกรรมผ้าจังหวัดยโสธร ด้านพ่อเมืองเผย มุ่งมั่นยกระดับผ้าพื้นถิ่นก้าวสู่สากล พร้อมขับเคลื่อนการพัฒนาคุณภาพชีวิตให้ดีขึ้น
จังหวัดยโสธร จัดประกวดสุดยอดผ้าจังหวัดสืบสานงานหัตถศิลป์ หัตถกรรมผ้าจังหวัดยโสธร ด้านพ่อเมืองเผย มุ่งมั่นยกระดับผ้าพื้นถิ่นก้าวสู่สากล พร้อมขับเคลื่อนการพัฒนาคุณภาพชีวิตให้ดีขึ้นอย่างยั่งยืน
วันนี้ (9 พ.ค. 2567) นายชรินทร์ ทองสุข ผู้ว่าราชการจังหวัดยโสธร เปิดเผยว่า จังหวัดยโสธ ได้ดำเนินการจัดการประกวดสุดยอดผ้าจังหวัดยโสธร ร่วมกับ ชมรมแม่บ้านมหาดไทย นำโดยนางสินีนาฏ ทองสุข ประธานชมรมแม่บ้านมหาดไทยจังหวัดยโสธร พร้อมด้วยคณะกรรมการประกวดสุดยอดผ้าจังหวัด เพื่อเฟ้นหาสุดยอดผ้าของจังหวัดยโสธร ซึ่งมีผู้สนใจส่งผ้าเข้าประกวด จำนวน 16 กลุ่ม ผ้าจำนวน 36 ชิ้น แบ่งเป็น ประเภทผ้าฝ้าย 13 ชิ้น ประเภทผ้าไหม 23 ชิ้น ณ ห้องประชุมยศสุนทร ชั้น 3 ศาลากลางจังหวัดยโสธร โดยมี นายชาญชัย ศรศรีวิชัย รองผู้ว่าราชการจังหวัดยโสธร นายบรรลือ พลับพลึง พัฒนาการจังหวัดยโสธร พร้อมด้วยคณะกรรมการผู้ทรงคุณวุฒิเข้าร่วมการคัดเลือกสุดยอดผ้าในครั้งนี้
นายชรินทร์ ทองสุข ผู้ว่าราชการจังหวัดยโสธร กล่าวว่า การประกวดสุดยอดผ้าจังหวัดยโสธรในครั้งนี้ มีวัตถุประสงค์เพื่อส่งเสริมพัฒนาภูมิปัญญาผ้าไทย สืบสานพระราชปณิธานสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง และขับเคลื่อนโครงการ “ผ้าไทยใส่ให้สนุก” ตามแนวพระดำริของสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา รวมทั้งเป็นการผลักดันมาตรการส่งเสริมและสนับสนุนการใช้และสวมใส่ผ้าไทย ตลอดจนเพื่อค้นหาสุดยอดผ้าจังหวัดให้ได้ผืนผ้าที่เป็นที่สุดของจังหวัดยโสธร ซึ่งผืนที่ได้รับรางวัลชนะเลิศของจังหวัด จะนำขึ้นทูลเกล้า ฯ ถวายสมเด็จพระนางเจ้า ฯ พระบรมราชินี เนื่องในวันเฉลิมพระชนมพรรษา 3 มิถุนายน 2567
นายชรินทร์ ทองสุข ผู้ว่าราชการจังหวัดยโสธร กล่าวต่ออีกว่า การประกวดสุดยอดผ้าจังหวัดยโสธร ถือเป็นงานหัตถศิลป์ หัตถกรรม ที่แสดงออกถึงความเป็นอัตลักษณ์ของจังหวัด เป็นสิ่งล้ำค่าของจังหวัดยโสธร ผ่านสิ่งที่จับต้องไม่ได้คือภูมิปัญญา แต่สิ่งที่จับต้องได้คือชิ้นงานที่เราสามารถแปลงเป็นรูปธรรมให้หลากหลายด้วยพระราชดำริ “ผ้าไทยใส่ให้สนุก” ของสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ที่พระองค์มีพระปณิธานมุ่งมั่นในการแบ่งเบาพระราชภาระของพระบาทสมเด็จพระเจ้าอยู่หัว และสมเด็จพระนางเจ้า ฯ พระบรมราชินี ในการสืบสาน รักษา และต่อยอดพระราชดำริการส่งเสริมผ้าไทยของสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ซึ่งผ้าไทยมีนัยยะสำคัญที่คนไทยรับสืบทอดความรู้จากบรรพบุรุษ และสามารถสร้างสรรค์ ต่อยอดทำขึ้นมาเองได้ เพื่อสร้างรายได้กลับสู่ชุมชน ด้วยการส่งเสริม และกระตุ้นผ้าไทยให้ทันสมัย เป็นที่นิยมของทุกเพศ ทุกวัย และทุกโอกาส
“นับตั้งแต่จังหวัดยโสธรได้ขับเคลื่อนโครงการ “ผ้าไทยใส่ให้สนุก” ซึ่งจังหวัดยโสธรได้รณรงค์ในการใช้และสวมใส่ผ้าไทยสีธรรมชาติ กับแนวทางคนใส่สนุก คนให้สุขใจ สร้างรายได้ในชุมชนมาอย่างต่อเนื่องพร้อมทั้งส่งเสริมการจัดอบรมให้ความรู้กับผู้ผลิตและช่างทอผ้า ในการใช้สีธรรมชาติแสดงให้เห็นถึงความสำคัญและคุณค่าของการใช้สีธรรมชาติ รวมถึงนำวัสดุพื้นถิ่นในชุมชนมาใช้ในการทอ เพิ่มคุณค่า และมูลค่าผลิตภัณฑ์ผ้าไทยให้สามารถก้าวสู่ระดับสากล เพื่อวิถีชุมชนที่ยังยืน และขับเคลื่อนสู่เป้าหมายการพัฒนาที่ยั่งยืน (Sustainable Development Goals: SDGs) สอดคล้องตามเป้าหมายการพัฒนาที่ยั่งยืนขององค์การสหประชาชาติ (SDGs) ด้านความเป็นอยู่ และการรักษาสิ่งแวดล้อม” นายชรินทร์ฯ กล่าว
#WorldSoilDay #วันดินโลก #UN #FAO #GlobalSoilPartnership #MOI #กระทรวงมหาดไทย #บำบัดทุกข์บำรุงสุข #SoilandWaterasourceoflife #SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/82853