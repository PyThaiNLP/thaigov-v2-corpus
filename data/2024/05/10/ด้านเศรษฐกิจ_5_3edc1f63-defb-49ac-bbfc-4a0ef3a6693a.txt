รัฐบาลไทย-ข่าวทำเนียบรัฐบาล-ก.อุตฯ ผนึกกำลังภาคีเครือข่าย อุตสาหกรรมรวมใจ ช่วยชาวภาชี!! นำถัง IBC เร่งจัดเก็บน้ำปนเปื้อนกรดออกจากพื้นที่โดยด่วน


วันศุกร์ที่ 10 พฤษภาคม 2567
10/05/2567
พิมพ์
ก.อุตฯ ผนึกกำลังภาคีเครือข่าย อุตสาหกรรมรวมใจ ช่วยชาวภาชี!! นำถัง IBC เร่งจัดเก็บน้ำปนเปื้อนกรดออกจากพื้นที่โดยด่วน
ก.อุตฯ ผนึกกำลังภาคีเครือข่าย อุตสาหกรรมรวมใจ ช่วยชาวภาชี!! นำถัง IBC เร่งจัดเก็บน้ำปนเปื้อนกรดออกจากพื้นที่โดยด่วน
9 พฤษภาคม 2567 ดร.ณัฐพล รังสิตพล ปลัดกระทรวงอุตสาหกรรม เปิดเผยว่า จากสถานการณ์เหตุไฟไหม้โกดังเก็บสารเคมีของกลางที่อำเภอภาชี จังหวัดพระนครศรีอยุธยา เมื่อวันพุธที่ 1 พฤษภาคม 2567 และพบน้ำปนเปื้อนกรดเสื่อมสภาพที่ไหลผสมกับน้ำดับเพลิง ทางกระทรวงอุตสาหกรรม (อก.) และภาคเครือข่ายภาคเอกชน ได้ร่วมผนึกกำลังผ่านโครงการ “อุตสาหกรรมรวมใจช่วยพี่น้องชาวไทย” โดยสนับสนุนถัง IBC หรือ (Intermediate Bulk Container) ขนาด 1,000 ลิตร จำนวน 286 ถัง เพื่อใช้ในการจัดเก็บน้ำที่หลงเหลือจากการฉีดน้ำดับเพลิงที่มีสภาพเป็นกรดออกจากพื้นที่โกดังนำไปบำบัดต่อไป
ปลัดกระทรวงอุตสาหกรรม กล่าวเพิ่มเติมว่า ทางบริษัท อัคคีปราการ จำกัด (มหาชน) ยังได้ส่งรถแท็งค์ที่ใช้ในการขนส่งวัตถุอันตราย มาช่วยสูบน้ำที่ปนเปื้อนกรดออกจากพื้นที่โดยเร็วที่สุด คาดว่าจะแล้วเสร็จภายในสัปดาห์นี้  ขณะนี้สามารถสูบน้ำที่ปนเปื้อนกรดได้แล้วกว่า 220 ถัง พร้อมกำชับทุกขั้นตอนการนำสารเคมีและกากอุตสาหกรรมออกจากพื้นที่ และการนำของเสียจากที่เกิดเหตุไปทำการบำบัดและกำจัดอย่างถูกต้องตามหลักวิชาการ
สำหรับกลุ่มอุตสาหกรรมฯ และภาคเอกชนที่ร่วมสนับสนุน อาทิ บริษัท อัคคีปราการ จำกัด (มหาชน) จำนวน 40 ถัง บริษัท TARF (Saraburi Plant) จำกัด จำนวน 12 ถัง บริษัท ซิมสุลาลัย จำกัด จำนวน 20 ถัง บริษัท วงศ์ตระกูลโลหะกิจ จำกัด จำนวน 6 ถัง ชมรมอุตสาหกรรมลาดหลุมแก้ว จำนวน 20 ถัง บริษัท อินทรี อีโคไซเคิล จำกัด จำนวน 10 ถัง บริษัท บริหารและพัฒนาเพื่อการอนุรักษ์สิ่งแวดล้อม จำกัด (มหาชน) จำนวน 10 ถัง เขตประกอบการฟอกหนัง ก.ม.34 จำนวน 10 ถัง บริษัท เอส ซี ไอ อีโค่ เซอร์วิสเซส จำกัด จำนวน 20 ถัง บริษัท สุรินทร์ ออมย่า เคมิคอล(ประเทศไทย) จำกัด จำนวน 50 ถัง บริษัม ฮีดากาโยโก เอ็นเตอร์ไพรส์ จำกัด จำนวน 34 ถังบริษัท สุขเจริญทรัพย์ วังเย็น จำกัด จำนวน 24 ถัง บริษัท เวสท์ แมเนจเม้นท์ สยาม จำกัด จำนวน 10 ถัง และบริษัท ส.กนกการจัดการสิ่งแวดล้อม จำกัด จำนวน 20 ถัง

ที่มา : https://www.thaigov.go.th/news/contents/details/82869