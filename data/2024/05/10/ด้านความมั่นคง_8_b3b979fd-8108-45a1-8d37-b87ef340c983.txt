รัฐบาลไทย-ข่าวทำเนียบรัฐบาล-จังหวัดกาฬสินธุ์ จัดประกวด “สุดยอดผ้าจังหวัดกาฬสินธุ์” มีผ้าทุกประเภท ทุกลาย ทุกชนิด กว่า 1,800 ผืน เชิญชวนพี่น้องชาวกาฬสินธุ์ สวมใส่ผ้าจากภูมิปัญญาท้องถิ่นในทุกโอกาส


วันพฤหัสบดีที่ 9 พฤษภาคม 2567
09/05/2567
พิมพ์
จังหวัดกาฬสินธุ์ จัดประกวด “สุดยอดผ้าจังหวัดกาฬสินธุ์” มีผ้าทุกประเภท ทุกลาย ทุกชนิด กว่า 1,800 ผืน เชิญชวนพี่น้องชาวกาฬสินธุ์ สวมใส่ผ้าจากภูมิปัญญาท้องถิ่นในทุกโอกาส
จังหวัดกาฬสินธุ์ จัดประกวด “สุดยอดผ้าจังหวัดกาฬสินธุ์” มีผ้าทุกประเภท ทุกลาย ทุกชนิด กว่า 1,800 ผืน เชิญชวนพี่น้องชาวกาฬสินธุ์ สวมใส่ผ้าจากภูมิปัญญาท้องถิ่นในทุกโอกาส
วันนี้ (9 พ.ค. 67) นายสนั่น พงษ์อักษร ผู้ว่าราชการจังหวัดกาฬสินธุ์ เปิดเผยว่า จังหวัดกาฬสินธุ์ ได้จัดกิจกรรม “ประกวดสุดยอดผ้าจังหวัดกาฬสินธุ์” ซึ่งชมรมแม่บ้านมหาดไทยจังหวัดกาฬสินธุ์ ร่วมกับสำนักงานพัฒนาชุมชนจังหวัดกาฬสินธุ์ เครือข่าย OTOP จังหวัดกาฬสินธุ์ และคณะกรรมการพัฒนาสตรีจังหวัดกาฬสินธุ์จัดขึ้น โดยมี นางสิริวิมล พงษ์อักษร ประธานชมรมแม่บ้านมหาดไทยจังหวัดกาฬสินธุ์ นายธวัชชัย รอดงาม นายธนภัทร ณ ระนอง รองผู้ว่าราชการจังหวัดกาฬสินธุ์ หัวหน้าส่วนราชการ เจ้ากน้าที่ที่เกี่ยวข้อง เครือข่าย OTOP จังหวัดกาฬสินธุ์ คณะกรรมการพัฒนาสตรีจังหวัดกาฬสินธุ์ และประชาชนในพื้นที่เข้าร่วมงานเป็นจำนวนมาก
นายสนั่น พงษ์อักษร ผู้ว่าราชการจังหวัดกาฬสินธุ์ กล่าวว่า จังหวัดกาฬสินธุ์ ได้นำแนวนโยบายของกระทรวงมหาดไทยในการน้อมนำพระดำริ “ผ้าไทยใส่ให้สนุก” ในสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา มาสู่การขับเคลื่อนและส่งเสริมการอนุรักษ์ภูมิปัญญาผ้าไทย ประกอบกับนายสุทธิพงษ์ จุลเจริญ ปลัดกระทรวงมหาดไทย และสมาคมแม่บ้านมหาดไทย โดย ดร.วันดี กุญชรยาคง จุลเจริญ นายกสมาคมแม่บ้านมหาดไทย ได้แจ้งให้จังหวัดร่วมกับชมรมแม่บ้านมหาดไทยจังหวัด จัดประกวดสุดยอดผ้าจังหวัด ประจำปี 2567 เพื่อส่งเสริมให้ผู้ผลิต ผู้ประกอบการ OTOP หรือ ช่างทอผ้าที่มีภูมิลำเนาอยู่ในจังหวัดส่งผ้าพื้นถิ่นที่ทอมือ หรือทำจากมือ มีรายได้ และได้ร่วมเผยแพร่อัตลักษณ์ของผ้าไทยประจำถิ่นขึ้น ตนและชมรมแม่บ้านมหาดไทยจังหวัดกาฬสินธุ์จึงได้สนับสนุน ผลักดันให้เกิดการจัดกิจกรรม “ประกวดสุดยอดผ้าจังหวัดกาฬสินธุ์” ด้วยวัตถุประสงค์เพื่อส่งเสริมพัฒนาภูมิปัญญาผ้าไทย สืบสานพระราชปณิธานสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง และขับเคลื่อนโครงการ “ผ้าไทยใส่ให้สนุก” ตามแนวพระดำริของสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา รวมทั้งเป็นการผลักดันมาตรการส่งเสริมและสนับสนุนการใช้และสวมใส่ผ้าไทย ตลอดจนเพื่อค้นหาสุดยอดผ้าจังหวัดให้ได้ผืนผ้าที่เป็นที่สุดของจังหวัดกาฬสินธุ์ ซึ่งผืนที่ได้รับรางวัลชนะเลิศของจังหวัด จะนำขึ้นทูลเกล้า ฯ ถวายสมเด็จพระนางเจ้า ฯ พระบรมราชินี เนื่องในวันเฉลิมพระชนมพรรษา 3 มิถุนายน 2567
"ในวันนี้ ถือว่าการจัดกิจกรรมประกวดผ้าไทยฯ ของจังหวัดกาฬสินธุ์ได้รับการตอบรับจากพี่น้องประชาชนผู้มีฝีมือเป็นอย่างดี โดยมีผู้เข้าร่วมกิจกรรมและร่วมประกวดในหลากหลายสาขา อาทิ กลุ่มผู้ร่วมการประกวดผ้าทุกประเภท ทุกลาย ทุกชนิด ที่ส่งผ้าไทย จำนวน 1,800 ผืน มาประชันความงดงาม, กลุ่มผู้เข้าร่วมการแสดงแบบลายผ้าอัตลักษณ์ประจำอำเภอ 18 อำเภอ 18 คู่ โดยเปิดเวทีให้เยาวชน เข้ามามีส่วนร่วมในการเดินแบบเพื่อให้มีความรักและหวงแหนภูมิปัญญาของพื้นถิ่นตนเอง นอกจากนี้ ยังมีการจัดแสดงนิทรรศการผ้าไทยใส่ให้สนุก และ “วิจิตรแพรวาราชินีแห่งไหม” การแสดงและจำหน่าย OTOP ประเภทผ้า จำนวน 20 บูธ เพื่อสร้างรายได้ให้ชุมชนอีกด้วย" นายสนั่นฯ กล่าวเพิ่มเติม
นายสนั่น พงษ์อักษร ผู้ว่าราชการจังหวัดกาฬสินธุ์ กล่าวทิ้งท้ายว่า การประกวดผ้าไทย ถือ เป็นหนึ่งในกระบวนการยกย่องงานหัตถศิลป์ หัตถกรรม อีกรูปแบบหนึ่ง ที่แสดงออกถึงความเป็นอัตลักษณ์ของจังหวัด เป็นสิ่งล้ำค่าของจังหวัดกาฬสินธุ์ ผ่านสิ่งที่จับต้องไม่ได้ คือ ภูมิปัญญา และสิ่งที่จับต้องได้ คือ ชิ้นงานที่เกิดจากช่างทอช่างฝีมือที่เราสามารถดัดแปลงและรังสรรค์ให้เป็นรูปธรรม ด้วยความหลากหลายตามแต่ละมุมมองของผู้ผลิต และช่างทอผ้า ด้วยพระดำริ “ผ้าไทยใส่ให้สนุก” ของสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ที่พระองค์มีพระปณิธานมุ่งมั่นในการแบ่งเบาพระราชภาระของพระบาทสมเด็จพระเจ้าอยู่หัว และสมเด็จพระนางเจ้า ฯ พระบรมราชินี ในการสืบสาน รักษา และต่อยอด พระราชดำริการส่งเสริมผ้าไทยของสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ซึ่งผ้าไทยมีนัยยะสำคัญที่คนไทยรับสืบทอดความรู้จากบรรพบุรุษ และสามารถสร้างสรรค์ ต่อยอดทำขึ้นมาเองได้ นอกจากนี้ ยังเป็นการประชาสัมพันธ์สร้างการรับรู้เกี่ยวกับผ้าไทยลายผ้าที่งดงามของจังหวัดกาฬสินธุ์ อาทิ ผ้าไหมแพรวาลายนาค 12 แขน ซึ่งเป็นลายผ้าประจำจังหวัด และลายผ้าอื่น ๆ ที่มีความเป็นเอกลักษณ์ให้ผู้คนได้รู้จักอย่างแพร่หลาย อีกทั้งยังช่วยส่งเสริมรายได้ให้กับประชาชนในจังหวัด เป็นการสร้างงาน สร้างอาชีพ สร้างโอกาส สร้างรายได้ และต่อยอดภูมิปัญญา เพราะฉะนั้นจากการจัดงานประกวดผ้าไทยในวันนี้ จะมีส่วนช่วยในการรณรงค์เชิญชวนพี่น้องชาวกาฬสินธุ์ทุกท่าน ได้สวมใส่ผ้าที่เกิดจากภูมิปัญญาของคนกาฬสินธุ์ในทุกโอกาส เพื่อสนับสนุนความงดงามในฝีมือ เผยแพร่ความเป็นไทย และเผยแพร่อัตลักษณ์ของการเป็นดินแดนอีสานเมือง “ดินดำ ลายผ้างาม” ให้ผู้คนได้ชื่นชมรับรู้อย่างยั่งยืน
#WorldSoilDay #วันดินโลก #UN #FAO #GlobalSoilPartnership #MOI #กระทรวงมหาดไทย #บำบัดทุกข์บำรุงสุข #SoilandWaterasourceoflife #SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/82854