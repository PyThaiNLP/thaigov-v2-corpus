รัฐบาลไทย-ข่าวทำเนียบรัฐบาล-"จักรพงษ์" ชี้ สื่อนอก จัดอันดับภูเก็ต เกาะท่องเที่ยวที่ดีที่สุดในปี 2024 เชื่อ ส่วนหนึ่งเป็นผลจากการผลักดันของนายกฯ


วันศุกร์ที่ 10 พฤษภาคม 2567
10/05/2567
พิมพ์
"จักรพงษ์" ชี้ สื่อนอก จัดอันดับภูเก็ต เกาะท่องเที่ยวที่ดีที่สุดในปี 2024 เชื่อ ส่วนหนึ่งเป็นผลจากการผลักดันของนายกฯ
"จักรพงษ์" ชี้ สื่อนอก จัดอันดับภูเก็ต เกาะท่องเที่ยวที่ดีที่สุดในปี 2024 เชื่อ ส่วนหนึ่งเป็นผลจากการผลักดันของนายกฯ
วันนี้ (10 พ.ค. 67) นายจักรพงษ์ แสงมณี รัฐมนตรีประจำสำนักนายกรัฐมนตรี เปิดเผยว่า ตลอดช่วงที่ผ่านมารัฐบาลเห็นศักยาภาพของจังหวัดภูเก็ตมาตลอด โดยท่านนายกเศรษฐา @Thavisin ได้ลงพื้นที่ไปถึง 4 ครั้งเพื่อจะพัฒนาโครงสร้างพื้นฐานวันนี้ ‘ภูเก็ต’ ได้รับการจัดอันดับให้เป็นจุดหมายปลายทางเกาะที่ดีที่สุดในปี 2024 นี้  ภูเก็ตพร้อมในทุกด้าน ทั้งอาหารการกินที่อร่อย วัฒนธรรม และวิถีชีวิตที่งดงาม ทรัพยากรธรรมชาติอุดมสมบูรณ์ หาดสวย น้ำใส มีโรงแรมที่พักดี ๆ รองรับนักท่องเที่ยวได้จำนวนมาก
ที่ผ่านมา ท่านนายกฯ ลงพื้นที่ จ.ภูเก็ตถึง 4 ครั้ง เพื่อดูเรื่องการท่องเที่ยวทั้งระบบ การคมนาคม ถนนหนทาง และระบบสาธารณูปโภคต้องดี เดินทางต้องสะดวก ที่สำคัญที่สุดคือ นักท่องเที่ยวต้องได้รับการบริการที่ดี ไม่ถูกเอารัดเอาเปรียบ และต้องปลอดภัย เป้าหมายคือเดินทางมาเที่ยวแล้วต้องได้รับความประทับใจกลับไปครับ
ผมเองไปภูเก็ตปีละหลายครั้ง ประทับใจทุกครั้งที่ไป ขอให้พี่น้องชาวชาวภูเก็ตภูมิใจ และช่วยกันรักษามาตรฐานนี้ไว้ เราจะช่วยกันผลักดันการท่องเที่ยวไทยให้โตขึ้น เพราะการท่องเที่ยวถือเป็นหัวใจหลักของเศรษฐกิจประเทศไทย หากการท่องเที่ยวดี เงินจะได้เข้ากระเป๋าพี่น้องประชาชนมากขึ้น ขณะที่รัฐเองก็จะจัดเก็บภาษีได้มากขึ้น ซึ่งเงินภาษีตรงนี้ก็จะถูกนำมาใช้จ่ายเพื่อดูแลพี่น้องประชาชนต่อไปครับ
https://x.com/jsangmanee/status/1788738444224815155?s=46

ที่มา : https://www.thaigov.go.th/news/contents/details/82867