รัฐบาลไทย-ข่าวทำเนียบรัฐบาล-นายกฯ สั่งการดูแลเยียวยาประชาชน เหตุไฟไหม้ โรงงานสารเคมีที่มาบตาพุด กำชับทุกภาคส่วนป้องกัน - ป้องปราม หวั่นเกิดเหตุซ้ำรอย


วันศุกร์ที่ 10 พฤษภาคม 2567
10/05/2567
พิมพ์
นายกฯ สั่งการดูแลเยียวยาประชาชน เหตุไฟไหม้ โรงงานสารเคมีที่มาบตาพุด กำชับทุกภาคส่วนป้องกัน - ป้องปราม หวั่นเกิดเหตุซ้ำรอย
นายกฯ สั่งการดูแลเยียวยาประชาชน เหตุไฟไหม้ โรงงานสารเคมีที่มาบตาพุด กำชับทุกภาคส่วนป้องกัน - ป้องปราม หวั่นเกิดเหตุซ้ำรอย
วันนี้ (10 พฤษภาคม 2567) เวลา 10.08 น. ณ บริเวณทางเชื่อมตึกสันติไมตรี ทำเนียบรัฐบาล นายเศรษฐา ทวีสิน นายกรัฐมนตรี กล่าวถึงการเยียวยาเหตุเพลิงไหม้ถังเก็บวัตถุดิบสารไพโรไลสีส แก๊สโซลีน ของบริษัท มาบตาพุด แทงค์เทอร์มินอล จำกัด ว่า ถึงแม้ไฟจะดับแล้ว แต่ได้สั่งการให้ น.ส.พิมพ์ภัทรา วิชัยกุล รัฐมนตรีว่าการกระทรวงอุตสาหกรรม เข้าดูแลประชาชนอย่างใกล้ชิด ผ่านนิคมอุตสาหกรรม โดยบริษัท เอสซีจี หรือ สยามซีเมนต์กรุ๊ป เป็นผู้รับผิดชอบเยียวยาผู้ได้รับผลกระทบทั้งหมด ส่วนเรื่องภัยพิบัติหรือสถานการณ์ฉุกเฉินได้ยกเลิกไป เพราะไฟดับแล้ว
นายกฯ กล่าวต่อไปว่า ได้เน้นย้ำทุกภาคส่วน เฝ้าระวังป้องกัน ป้องปราม ในแง่ของโรงงานต่าง ๆ ให้ทำตามกฎระเบียบอย่างเคร่งครัด และในการเข้าควบคุมเพลิงจะต้องมีมาตรฐานการดับไฟ และให้มีการซ้อมดับไฟให้เข้มข้น รวมถึงมาตรการเตรียมพร้อมรับมือต่าง ๆ  เพื่อลดผลกระทบที่จะเกิดขึ้นกับโรงงานและประชาชนที่อาศัยอยู่บริเวณโดยรอบ

ที่มา : https://www.thaigov.go.th/news/contents/details/82870