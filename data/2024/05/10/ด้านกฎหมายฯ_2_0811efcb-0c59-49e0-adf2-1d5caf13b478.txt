รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม ต้อนรับแอมเนสตี้ อินเตอร์เนชั่นแนล ประเทศไทย (Amnesty International Thailand) 


วันพฤหัสบดีที่ 9 พฤษภาคม 2567
09/05/2567
พิมพ์
รัฐมนตรีว่าการกระทรวงยุติธรรม ต้อนรับแอมเนสตี้ อินเตอร์เนชั่นแนล ประเทศไทย (Amnesty International Thailand)
รัฐมนตรีว่าการกระทรวงยุติธรรม ต้อนรับแอมเนสตี้ อินเตอร์เนชั่นแนล ประเทศไทย (Amnesty International Thailand)
ในวันพฤหัสบดีที่ ๙ พฤษภาคม ๒๕๖๗ เวลา ๐๙.๓๐ น. พันตำรวจเอก ทวี สอดส่อง รัฐมนตรีว่าการกระทรวงยุติธรรม พร้อมด้วยนายสมบูรณ์ ม่วงกล่ำ ที่ปรึกษารัฐมนตรีว่าการกระทรวงยุติธรรม นางสาวดวงดาว เกียรติพิศาลสกุล รองอธิบดีกรมคุ้มครองสิทธิและเสรีภาพ และผู้แทนกรมราชทัณฑ์ ให้การต้อนรับแอมเนสตี้ อินเตอร์เนชั่นแนล ประเทศไทย (Amnesty International Thailand) นำโดย นางปิยนุช โคตรสาร ผู้อำนวยการแอมเนสตี้ อินเตอร์เนชั่นแนล ประเทศไทย นายสุณัย ผาสุข ที่ปรึกษาองค์กรฮิวแมน ไรต์ส วอตช์ ประจำประเทศไทย และคณะ เข้าหารือร่วมกัน ณ ห้องประชุม ๑๐-๐๘ อาคารกระทรวงยุติธรรม
โดยการเข้าพบรัฐมนตรีว่าการกระทรวงยุติธรรมในวันนี้ นางปิยนุช โคตรสาร ผู้อำนวยการแอมเนสตี้ อินเตอร์เนชั่นแนล ประเทศไทย ได้มอบรายงานประจำปีให้แก่ท่านรัฐมนตรีว่าการกระทรวงยุติธรรม พร้อมได้ร่วมหารือในประเด็น แนวทางการจัดการคดีการเมืองและการดูแลผู้ต้องขังทางการเมือง ความคืบหน้าในการบังคับใช้ พ.ร.บ.ป้องกันและปราบปรามการทรมานและการกระทำให้บุคคลสูญหาย พ.ศ. ๒๕๖๕ สถานการณ์การคุกคามการสอดส่องโดยมิชอบด้วยกฎหมายต่อสิทธิมนุษยชน และความคืบหน้าและการทำงานร่วมกันระหว่างภาครัฐและองค์กรประชาสังคม CSO (Civil Society Organization) ในการทบทวนสถานการณ์สิทธิมนุษยชน

ที่มา : https://www.thaigov.go.th/news/contents/details/82844