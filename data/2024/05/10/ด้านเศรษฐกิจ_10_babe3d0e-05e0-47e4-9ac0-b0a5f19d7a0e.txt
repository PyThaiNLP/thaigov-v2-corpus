รัฐบาลไทย-ข่าวทำเนียบรัฐบาล-กระทรวงอุตสาหกรรม จัดงานสถาปนาครบรอบ 82 ปี 


วันศุกร์ที่ 10 พฤษภาคม 2567
10/05/2567
พิมพ์
กระทรวงอุตสาหกรรม จัดงานสถาปนาครบรอบ 82 ปี
กระทรวงอุตสาหกรรม จัดงานสถาปนาครบรอบ 82 ปี
วันที่ 9 พฤษภาคม 2566 นายบรรจง สุกรีฑา รองปลัดกระทรวงอุตสาหกรรม เป็นประธานในงานวันคล้ายวันสถาปนากระทรวงอุตสาหกรรม ครบรอบ 82 ปี โดยมีนางสาวศิรินันท์ ศิริพานิช ผู้ช่วยรัฐมนตรีประจำกระทรวงอุตสาหกรรม นายดนัยณัฏฐ์ โชคอำนวย ที่ปรึกษารัฐมนตรีว่าการกระทรวงอุตสาหกรรม นางสาวไพลิน เทียนสุวรรณ เลขานุการรัฐมนตรีว่าการกระทรวงอุตสาหกรรม นายใบน้อย สุวรรณชาตรี นางสาวณัฏฐิญา เนตยสุภา รองปลัดกระทรวงอุตสาหกรรม นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม พร้อมด้วยอดีตผู้บริหารกระทรวงอุตสาหกรรม ได้แก่ นายมนู เลียวไพโรจน์ นายพสุ โลหารชุน อดีตปลัดกระทรวงอุตสาหกรรม นายอภิจิน โชติกะเสถียร นางสาวนิสากร จึงเจริญธรรม อดีตรองปลัดกระทรวงอุตสาหกรรม รวมทั้งผู้บริหารระดับสูงกระทรวงอุตสาหกรรม ข้าราชการ และพนักงานกระทรวงอุตสาหกรรม เข้าร่วมพิธีไหว้ศาลพระภูมิ พิธีบวงสรวงองค์พระนารายณ์ และพิธีเจริญพระพุทธมนต์ ณ บริเวณอาคารสำนักงานปลัดกระทรวงอุตสาหกรรม
“กระทรวงการอุตสาหกรรม” สถาปนาขึ้นเมื่อวันที่ 5 พฤษภาคม พ.ศ. 2485 และในปี พ.ศ. 2495 ได้เปลี่ยนชื่อเป็น “กระทรวงอุตสาหกรรม” มีตราสัญลักษณ์ คือ “ตรานารายณ์เกษียรสมุทร” ซึ่งนำมาจากเรื่องนารายณ์สิบปาง โดยถือเอาสัญลักษณ์ขณะที่พระนารายณ์ทรงแสดงอิทธิฤทธิ์ ประกอบพิธีกวนน้ำอมฤต และในการกวนน้ำอมฤตนี้ก็ได้เกิดผลิตผลอย่างอื่น ๆ ขึ้นในโลกอีกด้วย
โดยในปี พ.ศ.2567 กระทรวงอุตสาหกรรมได้ให้ทุกหน่วยงานในสังกัดเน้นขับเคลื่อนเศรษฐกิจของประเทศในทุกมิติ โดยให้ความสำคัญกับประเด็นสิ่งแวดล้อม เศรษฐกิจ และสังคม มุ่งเน้น การบังคับใช้กฎหมาย กำกับดูแล และตรวจสอบโรงงานอุตสาหกรรมอย่างเข้มงวด เพื่อลดการปล่อยมลพิษจากโรงงานอุตสาหกรรมและแก้ไขปัญหาฝุ่นละอองขนาดเล็ก PM 2.5 ในระยะยาว ส่งเสริมโอกาสทางธุรกิจเขตพื้นที่ภาคใต้ (Southern Industrial Fair) เร่งผลักดันขับเคลื่อนอุตสาหกรรมยานยนต์ไฟฟ้า (EV) และอุตสาหกรรมแร่โพแทช รวมทั้งคุ้มครองผู้บริโภค โดยดำเนินการตรวจสอบและยึดอายัดผลิตภัณฑ์ที่ไม่เป็นไปตามมาตรฐานอย่างเข้มงวด สร้างเครือข่ายร้านจำหน่ายที่มีเครื่องหมายมาตรฐาน มอก. และช่วยเหลือชาวไร่อ้อย สนับสนุนอุตสาหกรรมน้ำตาล เพื่อเพิ่มขีดความสามารถในการแข่งขันของประเทศ

ที่มา : https://www.thaigov.go.th/news/contents/details/82888