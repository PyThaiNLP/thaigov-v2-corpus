รัฐบาลไทย-ข่าวทำเนียบรัฐบาล-“ศุภมาส” ให้สำนักงานปลัด อว. เร่งช่วยเหลือ มรภ.อุตรดิตถ์ หลังโดนพายุฤดูร้อนถล่มเสียหาย เพื่อไม่ให้กระทบการจัดการเรียนการสอน


วันอังคารที่ 7 พฤษภาคม 2567
“ศุภมาส” ให้สำนักงานปลัด อว. เร่งช่วยเหลือ มรภ.อุตรดิตถ์ หลังโดนพายุฤดูร้อนถล่มเสียหาย เพื่อไม่ให้กระทบการจัดการเรียนการสอน
“ศุภมาส” ให้สำนักงานปลัด อว. เร่งช่วยเหลือ มรภ.อุตรดิตถ์ หลังโดนพายุฤดูร้อนถล่มเสียหาย เพื่อไม่ให้กระทบการจัดการเรียนการสอน
เมื่อวันที่ 6 พ.ค. 67 น.ส.ศุภมาส อิศรภักดี รมว.การอุดมศึกษา วิทยาศาสตร์ วิจัยและนวัตกรรม (อว.) เปิดเผยว่า จากสถานการณ์การเกิดพายุฤดูร้อนถล่ม จ.อุตรดิตถ์ ในวันที่ 3 พ.ค. ที่ผ่านมา ส่งผลให้เกิดความเสียหายต่อทรัพย์สินของมหาวิทยาลัยราชภัฏอุตรดิตถ์ (มรภ.อุตรดิตถ์) โดยเบื้องต้นได้มีการประเมินความเสียหายที่เกิดขึ้นรวมแล้วเป็นมูลค่ากว่า 30 ล้านบาท และยังส่งผลกระทบต่อนักศึกษาและบุคลากร โดยเฉพาะด้านที่พักอาศัย รวมถึงการจัดการเรียนการสอน เป็นจำนวนกว่า 5,000 คน โดยขณะนี้ ทาง มรภ.อุตรดิตถ์ ได้รายงานความเสียหายมาที่กระทรวง อว. แล้ว ซึ่งตนได้มอบหมายให้สำนักงานปลัดกระทรวง อว. ประสานงานกับทางมหาวิทยาลัย เพื่อเร่งให้การช่วยเหลือต่อไป
“กระทรวง อว. ไม่ได้นิ่งนอนใจ และจะให้ความช่วยเหลืออย่างเต็มที่ ซึ่งไม่ใช่แค่ในกรณีของ มรภ.อุตรดิตถ์เท่านั้น แต่ยังรวมถึงมหาวิทยาลัยในพื้นที่อื่นที่ได้รับผลกระทบเช่นเดียวกัน เพื่อไม่ให้กระทบต่อการจัดการเรียนการสอน และเร่งบรรเทาความเดือดร้อนให้กับนักศึกษา อาจารย์ และบุคลากรของมหาวิทยาลัยที่ได้รับผลกระทบ“ น.ส.ศุภมาส กล่าว

ที่มา : https://www.thaigov.go.th/news/contents/details/82722