รัฐบาลไทย-ข่าวทำเนียบรัฐบาล-ปรับมติ ครม.ปี 50 เรื่องแก้หนี้เกษตรกร ให้ช่วยเหลือลูกหนี้ได้มากยิ่งขึ้น


วันอังคารที่ 7 พฤษภาคม 2567
07/05/2567
พิมพ์
ปรับมติ ครม.ปี 50 เรื่องแก้หนี้เกษตรกร ให้ช่วยเหลือลูกหนี้ได้มากยิ่งขึ้น
วันอาทิตย์ ที่ 21 เม.ย.67
ปรับมติ ครม.ปี 50 เรื่องแก้หนี้เกษตรกร ให้ช่วยเหลือลูกหนี้ได้มากยิ่งขึ้น
ต่อจากนี้ไป ขอเชิญรับฟังไทยคู่ฟ้า
คณะรัฐมนตรีเห็นชอบปรับปรุง มติคณะรัฐมนตรีเรื่องการแก้ไขปัญหาหนี้สินเกษตรกรเมื่อปี 2550
ให้สอดคล้องกับสถานการณ์ปัจจุบันและช่วยเหลือเกษตรกรได้อย่างเป็นรูปธรรมมากยิ่งขึ้น โดยให้ธนาคาร
ธ.ก.ส. และทุกหน่วยงานที่เกี่ยวข้อง ชะลอการฟ้องร้องในเรื่องที่ยังไม่ได้มีการฟ้องร้องไว้ก่อน
เว้นแต่ในกรณีที่หนี้นั้นจะขาดอายุความ
เรื่องที่ฟ้องร้องดำเนินคดีและคดีถึงที่สุดแล้วให้ชะลอการบังคับคดีไว้ก่อน
คดีที่มีการบังคับคดีไว้แล้วและจะต้องมีการขายทอดตลาดให้ชะลอการขายทอดตลาดไว้ก่อน
เฉพาะกรณีที่ยังไม่พ้นระยะเวลาบังคับคดีเท่านั้น
โดยเมื่อชะลอการขายทอดตลาดแล้วจะต้องมีอายุบังคับคดีคงเหลือไม่น้อยกว่า 3 ปี ทั้งนี้
ให้กำหนดวิธีการปฏิบัติโดยพิจารณาถึงสภาพปัญหาของลูกหนี้เกษตรกรแต่ละรายเป็นสำคัญ
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/82698