รัฐบาลไทย-ข่าวทำเนียบรัฐบาล-นายกฯ ไม่ทราบ ทักษิณ คุยชนกลุ่มน้อย คู่ขนานรัฐบาล  ยันฝ่ายความมั่นคง-ต่างประเทศ คุยทุกฝ่ายอยู่แล้ว แต่เป็นชั้นความลับ เปิดเผยไม่ได้ 


วันอังคารที่ 7 พฤษภาคม 2567
07/05/2567
พิมพ์
นายกฯ ไม่ทราบ ทักษิณ คุยชนกลุ่มน้อย คู่ขนานรัฐบาล  ยันฝ่ายความมั่นคง-ต่างประเทศ คุยทุกฝ่ายอยู่แล้ว แต่เป็นชั้นความลับ เปิดเผยไม่ได้
นายกฯ ไม่ทราบ ทักษิณ คุยชนกลุ่มน้อย คู่ขนานรัฐบาล  ยันฝ่ายความมั่นคง-ต่างประเทศ คุยทุกฝ่ายอยู่แล้ว แต่เป็นชั้นความลับ เปิดเผยไม่ได้
วันนี้ (7 พฤษภาคม 2567) เวลา 11.30 น. ณ บริเวณห้องโถง ตึกบัญชาการ 1 ทำเนียบรัฐบาล นายเศรษฐา ทวีสิน นายกรัฐมนตรีกล่าวถึงกระแสข่าว นายทักษิณ ชินวัตร อดีตนายกรัฐมนตรี  เข้าไปพูดคุยช่วยเจรจากับชนกลุ่มน้อย ว่า  ตนเองไม่ทราบว่ามีการไปเจรจาหรือไม่  ในส่วนกระทรวงการต่างประเทศและฝ่ายความมั่นคง เรามีการเข้าไปพูดคุยกับทุกกลุ่มอยู่แล้ว ซึ่งเป็นเรื่องในชั้นความลับและเป็นเรื่องที่ไม่อยากจะเปิดเผย ยืนยันต้องการให้เกิดสันติภาพในเมียนมา ประเทศไทยมีความชอบธรรมในการที่จะในการเป็นผู้นำในการเจรจา เพราะเรามีชายแดนติดกับเมียนมาเยอะ พร้อมยืนยันปฏิบัติตามกรอบอาเซียน และเรื่องของการให้ความช่วยเหลือด้านสิทธิมนุษยชนเป็นเรื่องสำคัญ ที่เราดูแลอยู่ตรงนี้
ผู้สื่อข่าวถามว่า การที่นายทักษิณเข้าไปพูดคุยกับชนกลุ่มน้อย รัฐบาลจะเกิดความอึดอัด หรือไม่ที่นายทักษิณ ไปเจรจาคู่ขนาน นายกฯ กล่าวว่า “ผมไม่ทราบว่ามีการเข้าไปพูดคุยหรือเปล่า แต่ผมเชื่อมั่นว่าทุกท่านมีความหวังดีต่อประเทศ”

ที่มา : https://www.thaigov.go.th/news/contents/details/82671