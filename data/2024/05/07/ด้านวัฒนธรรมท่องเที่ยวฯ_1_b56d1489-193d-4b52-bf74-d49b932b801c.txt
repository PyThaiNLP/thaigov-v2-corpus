รัฐบาลไทย-ข่าวทำเนียบรัฐบาล-​รมว.วธ. ประเดิมภารกิจแรกยิ่งใหญ่ฉลองมรดกโลก ศรีเทพ คนเข้าชมล้านกว่าคน เน้นย้ำ ยกระดับ ขยายงานวัฒนธรรม นำเศรษฐกิจหนุนท่องเที่ยวไทยทั่วประเทศ


วันอังคารที่ 7 พฤษภาคม 2567
​รมว.วธ. ประเดิมภารกิจแรกยิ่งใหญ่ฉลองมรดกโลก ศรีเทพ คนเข้าชมล้านกว่าคน เน้นย้ำ ยกระดับ ขยายงานวัฒนธรรม นำเศรษฐกิจหนุนท่องเที่ยวไทยทั่วประเทศ
​รมว.วธ. ประเดิมภารกิจแรกยิ่งใหญ่ฉลองมรดกโลก ศรีเทพ คนเข้าชมล้านกว่าคน เน้นย้ำ ยกระดับ ขยายงานวัฒนธรรม นำเศรษฐกิจหนุนท่องเที่ยวไทยทั่วประเทศ
รมว.วธ. ประเดิมภารกิจแรกยิ่งใหญ่ฉลองมรดกโลก ศรีเทพ คนเข้าชมล้านกว่าคน เน้นย้ำ ยกระดับ ขยายงานวัฒนธรรม นำเศรษฐกิจหนุนท่องเที่ยวไทยทั่วประเทศ
วันที่ 5 พฤษภาคม 2567 เวลา 19.30 น.  นางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม เป็นประธานพิธีเปิดกิจกรรมภายใต้โครงการส่งเสริมการท่องเที่ยวยามค่ำคืน อุทยานประวัติศาสตร์ศรีเทพ โดยมีนางยุพา ทวีวัฒนะกิจบวร ปลัดกระทรวงวัฒนธรรม นายพนมบุตร จันทรโชติ อธิบดีกรมศิลปากร นางศศิฑอร์ณ สุวรรณมณี หัวหน้าผู้ตรวจราชการกระทรวงวัฒนธรรม นายสถาพร เที่ยงธรรม ผู้ตรวจราชการกระทรวงวัฒนธรรม นายกฤษณ์ คงเมือง ผู้ว่าราชการจังหวัดเพชรบูรณ์ ผู้บริหารกระทรวงวัฒนธรรม วัฒนธรรมจังหวัดภาคเหนือ หัวหน้าส่วนราชการจังหวัดเพชรบูรณ์  ผู้แทนองค์กรปกครองส่วนท้องถิ่น ผู้นำชุมชน ประชาชนและสื่อมวลชน เข้าร่วม ณ โบราณสถานเขาคลังนอก อุทยานประวัติศาสตร์ศรีเทพ จังหวัดเพชรบูรณ์
นับตั้งแต่เมืองโบราณศรีเทพและโบราณสถานในสมัยทวารวดีที่เกี่ยวข้อง ได้รับการประกาศเป็นมรดกโลกจากองค์การการศึกษา วิทยาศาสตร์และวัฒนธรรมแห่งสหประชาชาติ (ยูเนสโก) เมื่อวันที่ 19 กันยายน 2566 ซึ่งเป็นเหตุการณ์สำคัญเหตุการณ์หนึ่งในหน้าประวัติศาสตร์ของไทย ส่งผลให้มีผู้เข้าเยี่ยมชมอุทยานประวัติศาสตร์ศรีเทพมากขึ้นกว่า 10 เท่า จนถึงขณะนี้มีนักท่องเที่ยวครบ 1 ล้านคนแล้ว กระทรวงวัฒนธรรม โดยกรมศิลปากร จึงจัดกิจกรรมเพื่อเฉลิมฉลองในโอกาสดังกล่าว ณ โบราณสถานเขาคลังนอก อุทยานประวัติศาสตร์   ศรีเทพ จังหวัดเพชรบูรณ์ ระหว่างวันที่ 3 – 5 พฤษภาคม 2567 ตั้งแต่เวลา 18.00 – 21.30 น. เพื่อให้ประชาชนได้สัมผัสบรรยากาศการท่องเที่ยวโบราณสถานสำคัญที่สวยงามในช่วงค่ำคืน โดยมีกิจกรรม ประกอบด้วย 1. นิทรรศการ 120 ปี แห่งการค้นพบเมืองโบราณศรีเทพ นำเสนอข้อมูลนับตั้งแต่การค้นพบเมืองโบราณร้างในเขตมณฑลเพชรบูรณ์ ในปี พ.ศ. 2447 สู่เมืองโบราณศรีเทพ แหล่งมรดกทางวัฒนธรรมที่มีคุณค่าโดดเด่น จนได้รับการยอมรับว่าเป็น “เมืองมรดกโลก” ในปัจจุบัน 2. กิจกรรมส่งเสริมการสร้างงานศิลปหัตถกรรมแก่ชุมชน ชมการสาธิตการทอผ้า การจักสาน และเลือกซื้อผลิตภัณฑ์จากชุมชนเมืองโบราณศรีเทพ ที่ออกแบบโดยสำนักช่างสิบหมู่ กรมศิลปากร ซึ่งได้รับแรงบันดาลใจจากศิลปกรรมโบราณ ที่พบ ณ เมืองโบราณศรีเทพ 3. การแสดง Light & Sound “มหัศจรรย์แสงแห่งศรีเทพ Si Thep World Heritage Illumination 2024” ด้วยเทคนิคการฉาย Projection Mapping บนโบราณสถานเขาคลังนอก ชมการเติมเต็ม ต่อยอดมหาสถูปเขาคลังนอกเป็นครั้งแรกผ่านการฉายแสงเลเซอร์ และอุโมงค์แสง  4. ยลโขนมรดกโลกสัญจร เยือนนครประวัติศาสตร์ศรีเทพ ในวันที่ 3 และวันที่ 5 พฤษภาคม 2567 เวลา 19.30 – 21.30 น. สำนักการสังคีต ได้จัดการแสดงโขน ซึ่งได้รับการขึ้นทะเบียนเป็นมรดกภูมิปัญญาทางวัฒนธรรมที่จับต้องไม่ได้จากยูเนสโก โดยจัดการแสดง โขน ตอนลักนางสีดา ยกรบ ท่ามกลางความงดงามของโบราณสถานยามค่ำคืน พร้อมการแสดงระบำศรีเทพที่สร้างสรรค์ขึ้นใหม่ ด้วยแนวคิดการประดิษฐ์ท่ารำจากลักษณะทางสถาปัตยกรรม โบราณวัตถุ รวมทั้งประติมากรรมปูนปั้นที่ฐานของโบราณสถาน นอกจากนี้ ยังมีการจัดกิจกรรมพิเศษการถ่ายภาพลงตราไปรษณียากร “Personalized Stamp” และการแสดงดนตรีและนาฏศิลป์พื้นบ้าน โดยนักเรียนและชาวบ้านในชุมชนโดยรอบเมืองโบราณศรีเทพ อีกด้วย

ที่มา : https://www.thaigov.go.th/news/contents/details/82654