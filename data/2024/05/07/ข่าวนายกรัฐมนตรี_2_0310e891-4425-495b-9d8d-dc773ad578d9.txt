รัฐบาลไทย-ข่าวทำเนียบรัฐบาล- นายกฯ รับมอบเข็มที่ระลึกตราสัญลักษณ์ งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 


วันอังคารที่ 7 พฤษภาคม 2567
07/05/2567
พิมพ์
นายกฯ รับมอบเข็มที่ระลึกตราสัญลักษณ์ งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567
นายกฯ รับมอบเข็มที่ระลึกตราสัญลักษณ์ งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567
วันนี้ (7 พ.ค. 67) เวลา 09.50 น. ณ บริเวณโถงกลาง ตึกบัญชาการ 1 ทำเนียบรัฐบาล ก่อนการประชุมคณะรัฐมนตรี นายธีระพงษ์ วงศ์ศิวะวิลาส ปลัดสำนักนายกรัฐมนตรี และคณะผู้บริหารสำนักงานปลัดสำนักนายกรัฐมนตรี เข้าพบนายเศรษฐา ทวีสิน นายกรัฐมนตรี เพื่อประชาสัมพันธ์การมอบเข็มที่ระลึกตราสัญลักษณ์ งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567
นายชัย วัชรงค์ โฆษกประจำสำนักนายกรัฐมนตรี เปิดเผยว่า ปลัดสำนักนายกรัฐมนตรีได้ส่งมอบเข็มที่ระลึกตราสัญลักษณ์ งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ให้กับนายกรัฐมนตรี โดยนายกรัฐมนตรีได้รับฟังการดำเนินการจัดทำเข็มที่ระลึกตราสัญลักษณ์ งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 พร้อมกับร่วมถ่ายภาพกับปลัดสำนักนายกรัฐมนตรีและคณะผู้บริหาร
“สำหรับเข็มที่ระลึกตราสัญลักษณ์ฯ ที่จัดทำขึ้นในปีนี้ จัดทำโดยช่างฝีมือผู้มีความชำนาญ จัดทำเข็มที่ระลึกตราสัญลักษณ์ฯ อย่างประณีต ละเอียดอ่อน สวยงาม สมพระเกียรติ และมีคุณค่า เหมาะสำหรับเก็บไว้เป็นที่ระลึกเนื่องในโอกาสอันเป็นมหามงคล ทั้งนี้ ประชาชนที่สนใจสั่งจองเข็มที่ระลึกตราสัญลักษณ์ฯ สามารถสั่งจองได้ที่บริษัท ไปรษณีย์ไทย จำกัด (มหาชน) (Thailandpostmart.com) และที่ทำการไปรษณีย์ทั่วประเทศ โดยผู้สั่งจองจะได้รับเข็มที่ระลึกตราสัญลักษณ์ฯ ประมาณเดือนมิถุนายน 2567 ตามลำดับของการสั่งจอง สอบถามเพิ่มเติมเกี่ยวกับการสั่งจองเข็มที่ระลึกตราสัญลักษณ์ฯ ได้ที่ Call Center โทร. 1111 ส่วนการประดับให้เริ่มประดับตั้งแต่วันที่ 1 กรกฎาคม 2567 เป็นต้นไป” โฆษกประจำสำนักนายกรัฐมนตรีกล่าว

ที่มา : https://www.thaigov.go.th/news/contents/details/82665