รัฐบาลไทย-ข่าวทำเนียบรัฐบาล-​รองปลัดเศรษฐเกียรติฯ เป็นประธานการประชุมคณะอนุกรรมการพิจารณาอุทธรณ์คำสั่งทางปกครองในการปฏิรูปที่ดิน ครั้งที่ 1/2567


วันอังคารที่ 7 พฤษภาคม 2567
​รองปลัดเศรษฐเกียรติฯ เป็นประธานการประชุมคณะอนุกรรมการพิจารณาอุทธรณ์คำสั่งทางปกครองในการปฏิรูปที่ดิน ครั้งที่ 1/2567
​รองปลัดเศรษฐเกียรติฯ เป็นประธานการประชุมคณะอนุกรรมการพิจารณาอุทธรณ์คำสั่งทางปกครองในการปฏิรูปที่ดิน ครั้งที่ 1/2567
นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ เป็นประธานการประชุมคณะอนุกรรมการพิจารณาอุทธรณ์คำสั่งทางปกครองในการปฏิรูปที่ดิน ครั้งที่ 1/2567 โดยมี นายสุรชัย ยุทธชนะ รองเลขาธิการสำนักงานการปฏิรูปที่ดินเพื่อเกษตรกรรม และเจ้าหน้าที่ที่เกี่ยวข้อง เข้าร่วม ณ ห้องประชุมสุทธิพร จีระพันธุ ส.ป.ก. โดยสรุปผลการประชุมได้ ดังนี้
1. ที่ประชุมรับทราบ การดำเนินการตามมติคณะอนุกรรมการพิจารณาอุทธรณ์คำสั่งทางปกครองในการปฏิรูปที่ดิน ครั้งที่ 2/5666 เมื่อวันพฤหัสบดีที่ 24 สิงหาคม 2566
และ 2. ที่ประชุมรับทราบ ระเบียบคณะกรรมการปฏิรูปที่ดินเพื่อเกษตรกรรม ว่าด้วยการให้เกษตรกรและสถาบันเกษตรกรผู้ได้รับที่ดินจากการปฏิรูปที่ดินเพื่อเกษตรกรรมปฏิบัติเกี่ยวกับการเข้าทำประโยชน์ในที่ดิน (ฉบับที่ 4) พ.ศ. 2566 และระเบียบคณะกรรมการปฏิรูปที่ดินเพื่อเกษตรกรรม ว่าด้วยหลักเกณฑ์ วิธีการ และเงื่อนไขในการคัดเลือกและจัดที่ดินให้แก่เกษตรกร การโอนหรือตกทอดทางมรดกสิทธิการเช่าหรือเช่าซื้อ และการจัดการทรัพย์สินและหนี้สินของเกษตรกรผู้ได้รับที่ดิน (ฉบับที่ 2) พ.ศ. 2566 ประกาศราชกิจจานุเบกษา เมื่อวันที่ 8 ธันวาคม 2566 มีผลใช้บังคับเมื่อวันที่ 9 ธันวาคม 2566 ส่งผลต่อกระบวนการและขอบเขตการพิจารณาอุทธรณ์ของ ส.ป.ก. ซึ่งที่ประชุมเห็นชอบตามความเห็นของผู้แทนสำนักงานคณะกรรมการกฤษฎีกา โดยให้ ส.ป.ก. หารือคณะกรรมการวิธีปฏิบัติราชการทางปกครอง สำนักงานคณะกรรมการกฤษฎีกา ในประเด็นอำนาจหน้าที่ในการพิจารณาวินิจฉัยอุทธรณ์ตามพระราชบัญญัติการปฏิรูปที่ดินเพื่อเกษตรกรรม พ.ศ. 2518 และอำนาจของคณะอนุกรรมการฯ เพื่อให้เกิดความชัดเจนในการดำเนินการต่อไป

ที่มา : https://www.thaigov.go.th/news/contents/details/82715