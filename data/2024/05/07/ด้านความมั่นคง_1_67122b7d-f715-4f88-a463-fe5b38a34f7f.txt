รัฐบาลไทย-ข่าวทำเนียบรัฐบาล-ขอขอบคุณ พี่ๆผู้ใหญ่ใจดี ช่อง ch3และข่าวสามสี  ขอบคุณพี่ๆผู้บริหาร และ พี่ๆทีมงานเบื้องหน้า เบื้องหลังทุกๆท่าน ขอบคุณสำหรับ ทุกๆการสนับสนุน ทุกๆกำลังใจฝากไปถึงน้องๆเยาวชน


วันอังคารที่ 7 พฤษภาคม 2567
ขอขอบคุณ พี่ๆผู้ใหญ่ใจดี ช่อง ch3และข่าวสามสี  ขอบคุณพี่ๆผู้บริหาร และ พี่ๆทีมงานเบื้องหน้า เบื้องหลังทุกๆท่าน ขอบคุณสำหรับ ทุกๆการสนับสนุน ทุกๆกำลังใจฝากไปถึงน้องๆเยาวชน
เผื่อท่านใดยังไม่รู้จักกัน โครงการจิตสำนึกรักเมืองไทย การประกวดโครงการเพื่อสาธารณประโยชน์ของเยาวชน ที่จัดโดย สำนักงานปลัดกระทรวงกลาโหม ซึ่งจัดติดต่อกันมาเป็นปีที่ ๑๖ แล้ว เพื่อเป็นเวทีเสริมสร้างจิตสำนึกสาธารณะให้กับเยาวชน
ให้มีโอกาสนำแนวคิดสร้างสรรค์เพื่อส่งเสริม หรือ แก้ไขสิ่งรอบตัวให้ดีขึ้นได้อย่างสร้างสรรค์ ให้ได้เห็นถึงประโยชน์ของส่วนรวมและสาธารณะ ได้สัมผัสประสบการณ์ความสุขจากการได้ทำสิ่งดีเพื่อผู้อื่นร่วมกัน โดย มีสำนักงานปลัด ศธ., มท., พม. และ วธ. และหน่วยงานองค์กรอีกมากมายร่วมให้ความร่วมมือสนับสนุน
ทีมที่ผ่านการคัดเลือกจะได้รับทุนเพื่อนำไปดำเนินโครงการให้เป็นรูปธรรม ภายในระยะเวลา ๓๐ วัน
ขอเชิญชวนน้อง ๆ เยาวชน ตั้งแต่ อายุ ๑๕ - ๒๕ ปี รวมกลุ่มไม่เกิน ๑๐ คน + ครู/อาจารย์ที่ปรึกษา/พี่เลี้ยง(กรณีเป็นการรวมกลุ่มหรือจากชมรม) ๑ ท่าน + ผู้บริหารสถาบันการศึกษา/ผู้ใหญ่ชุมชน กลุ่ม สมาคม ชมรม ร่วมรับรองสนับสนุนเพื่อให้สามารถดำเนินการได้สำเร็จอย่างเรียบร้อยและปลอดภัย หากได้รับการคัดเลือกให้ได้รับทุนดำเนินโครงการมาร่วมคิด วิเคราะห์ สะท้อนแนวคิดสร้างสรรค์ที่จะเกิดประโยชน์กับชุมชนหรือสังคมของเรา แล้วนำความสามารถที่น้อง ๆ มี ตามความถนัดและสนใจ นำสิ่งดี ๆ ที่มีในตัวของเรามาแบ่งปันในรูปแบบของการประกวดโครงการ เพื่อสาธารณประโยชน์ ในโครงการจิตสำนึกรักเมืองไทย ปีที่ ๑๖ ร่วมกัน

ที่มา : https://www.thaigov.go.th/news/contents/details/82663