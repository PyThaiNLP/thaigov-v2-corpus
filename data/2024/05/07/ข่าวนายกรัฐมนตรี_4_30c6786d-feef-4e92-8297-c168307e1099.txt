รัฐบาลไทย-ข่าวทำเนียบรัฐบาล-​นายกฯ  เผย  ยังไม่เห็นร่าง พ.ร.บ. แก้กฎหมายปฎิวัติ  ยัน อะไรที่ส่งเสริมการปกครองระบอบประชาธิปไตย สนับสนุนเต็มที่


วันอังคารที่ 7 พฤษภาคม 2567
07/05/2567
พิมพ์
​นายกฯ  เผย  ยังไม่เห็นร่าง พ.ร.บ. แก้กฎหมายปฎิวัติ  ยัน อะไรที่ส่งเสริมการปกครองระบอบประชาธิปไตย สนับสนุนเต็มที่
​นายกฯ  เผย  ยังไม่เห็นร่าง พ.ร.บ. แก้กฎหมายปฎิวัติ  ยัน อะไรที่ส่งเสริมการปกครองระบอบประชาธิปไตย สนับสนุนเต็มที่
วันนี้ (7 พฤษภาคม 2567) เวลา 11.30 น. ณ บริเวณห้องโถง ตึกบัญชาการ 1 ทำเนียบรัฐบาล นายเศรษฐา ทวีสิน นายกรัฐมนตรี กล่าวถึงความคืบหน้าในการเสนอร่างแก้ไขเพิ่มเติมพระราชบัญญัติ (พ.ร.บ.) จัดระเบียบราชการกระทรวงกลาโหม (ฉบับที่…) พ.ศ. … เพื่อสกัดกั้นการรัฐประหารว่า ยังไม่ได้พูดคุยกับ นายสุทิน คลังแสง รัฐมนตรีว่าการกระทรวงกลาโหม เนื่องจากวันนี้ท่านติดภารกิจที่มาเลเซีย  เพราะวันที่ลงพื้นที่ที่จังหวัดมหาสารคามและร้อยเอ็ดพูดคุยกันแค่เรื่องปัญหาการบริหารจัดการน้ำ ภัยแล้ง และพื้นที่ทำกินของประชาชน ซึ่งได้สั่งการไปหมดแล้ว ขณะนี้จึงยังไม่เห็นร่างแก้ไข พ.ร.บ.กลาโหม
ส่วนสนับสนุนเรื่องนี้หรือไม่นั้น นายกฯ  ระบุว่า อะไรที่เป็นการกระทำที่ส่งเสริมการปกครองระบอบประชาธิปไตย ตนเองส่งเสริมเต็มที่ แต่สำหรับกรณีที่ให้อำนาจนายกรัฐมนตรี ขอมติ ครม. เห็นชอบมีคำสั่งให้พักราชการทันที เรื่องนี้ย้ำว่ายังไม่เห็นรายละเอียด และยังไม่ได้พูดคุย ฉนั้นขอไปดูก่อน
ส่วนจะเป็นการกระตุกต่อมของกองทัพหรือไม่ นายกฯ ย้ำว่าไม่ทราบเพราะยังไม่เห็นรายละเอียด แต่ส่วนตัวรวมถึงกองทัพมีความคิดและความตั้งใจที่ดีที่จะช่วยเหลือพี่น้องประชาชน
นายกฯ ระบว่า เท่าที่สัมผัสกับผู้บัญชาการเหล่าทัพ ทั้ง 4 เหล่าทัพ รวมถึงปลัดกระทรวงกลาโหม เราได้พูดคุยกันอยู่ตลอด และเห็นว่าทุกคนเอาความเดือดร้อนของประชาชนเป็นที่ตั้ง

ที่มา : https://www.thaigov.go.th/news/contents/details/82670