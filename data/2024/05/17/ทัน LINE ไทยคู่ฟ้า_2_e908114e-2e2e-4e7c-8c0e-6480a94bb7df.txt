รัฐบาลไทย-ข่าวทำเนียบรัฐบาล-รัฐบาล ไฟเขียว EEC Visa 10 ปี หนุนต่างชาติศักยภาพสูงลงทุนในไทย


วันศุกร์ที่ 17 พฤษภาคม 2567
รัฐบาล ไฟเขียว EEC Visa 10 ปี หนุนต่างชาติศักยภาพสูงลงทุนในไทย
.....
รัฐบาล ไฟเขียว EEC Visa 10 ปี หนุนต่างชาติศักยภาพสูงลงทุนในไทย
ที่ประชุม ครม. (14 พ.ค. 67) รับทราบแนวทางการออก EEC Visa สำหรับผู้ประกอบกิจการในเขตส่งเสริมเศรษฐกิจพิเศษ และการพัฒนาเขตส่งเสริมอุตสาหกรรมและนวัตกรรมดิจิทัล (EECd) ตามที่ สำนักงานคณะกรรมการนโยบายเขตพัฒนาพิเศษภาคตะวันออก (สกพอ.) เสนอ เพื่ออำนวยความสะดวกให้คนต่างชาติที่มีศักยภาพ และเป็นกลุ่มเป้าหมายให้เข้ามาทำงานในประเทศไทย
.
ซึ่งผู้ได้รับ EEC Visa จะสามารถอยู่ทำงานในประเทศไทยได้สูงสุดไม่เกิน 10 ปี และได้รับลดหย่อนภาษีบุคคลธรรมดาในอัตราคงที่ 17%
.
ผู้มีคุณสมบัติ ที่สามารถได้รับ EEC Visa มี 4 ประเภท
ผู้มีความรู้ ความเชี่ยวชาญ (Specialist : S)
ผู้บริหาร (Exeutive : E)
ผู้ชำนาญการ (Professional : P)
คู่สมรส และบุคคลซึ่งอยู่ในอุปการะ (Other )
.
การดำเนินการ EEC Visa นอกจากจะก่อให้เกิดประโยชน์ในด้านการสนับสนุนให้ผู้ประกอบกิจการทั้งในประเทศ-ต่างประเทศเข้ามาประกอบอุตสาหกรรมเป้าหมายพิเศษหรือเป็นประโยชน์ต่อการพัฒนาในเขต EEC แล้ว ยังช่วยเพิ่มขีดความสามารถในการแข่งขันของประเทศโดยรวม มีการถ่ายทอดความรู้ความเชี่ยวชาญจากผู้เชี่ยวชาญหรือผู้ชำนาญการที่มีศักยภาพสูงด้วย
.
อ่านเพิ่มเติม คลิก https://www.thaigov.go.th/news/contents/details/83030
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/83174