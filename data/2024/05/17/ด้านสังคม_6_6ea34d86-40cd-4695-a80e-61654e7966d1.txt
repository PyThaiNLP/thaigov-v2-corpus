รัฐบาลไทย-ข่าวทำเนียบรัฐบาล-เลขาฯ รมว.พม. รับหนังสือจาก ทนายอนันต์ชัย จี้ ตรวจสอบ พ่อแม่ น้องไนซ์ เชื่อมจิต ผิดพรบ.คุ้มครองเด็กหรือไม่


วันศุกร์ที่ 17 พฤษภาคม 2567
เลขาฯ รมว.พม. รับหนังสือจาก ทนายอนันต์ชัย จี้ ตรวจสอบ พ่อแม่ น้องไนซ์ เชื่อมจิต ผิดพรบ.คุ้มครองเด็กหรือไม่
เลขาฯ รมว.พม. รับหนังสือจาก ทนายอนันต์ชัย จี้ ตรวจสอบ พ่อแม่ น้องไนซ์ เชื่อมจิต ผิดพรบ.คุ้มครองเด็กหรือไม่
วันที่ 17 พ.ค. 67 ที่กระทรวงการพัฒนาสังมและความมั่นคงของมนุษย์ สะพานขาว กทม. นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) มอบหมายให้ นายธเนศพล ธนบุณยวัฒน์ เลขานุการรัฐมนตรีว่าการกระทรวงการพัฒนาสังคมและความมั่นคงของมนุษย์ เป็นตัวแทนรับหนังสือร้องเรียนจาก ทนายอนันต์ชัย ไชยเดช ประธานมูลนิธิทนายกองทัพธรรม กรณีน้องไนซ์เชื่อมจิต ว่าบิดามารดากระทำผิด ตามพระราชบัญญัติคุ้มครองเด็ก พ.ศ. 2546 หรือไม่
โดยนายธเนศพล กล่าวว่า ในนามของกระทรวง พม. ขอบคุณ ทนายอนันต์ชัย ที่กรุณาและส่งข้อมูลมาเป็นกำลังใจในการปฏิบัติหน้าที่ ต้องเรียนว่าจุดเกาะเกี่ยวของกระทรวง พม. สำหรับเรื่องน้องไนซ์เชื่อมจิต มีอยู่จุดเดียวก็คือน้องไนซ์เป็นเด็กอายุ 8 ขวบ ซึ่งยังอยู่ภายใต้การดูแลของพระราชบัญญัติคุ้มครองเด็ก พ.ศ. 2546 ซึ่งกระทรวง พม. ได้ยื่นเรื่องต่อศาลเด็กและเยาวชนจังหวัดสุราษฎร์ธานีไปแล้ว ใน 2 ประเด็น ได้แก่ ข้อที่ 1 ให้ยุติการนำน้องไนซ์ไปหาประโยชน์ ส่วนข้อที่ 2 กระทรวง พม. ขอหารือร่วมกับครอบครัวของน้องไนซ์ ในการเลี้ยงดูเด็กให้อยู่ภายใต้พระราชบัญญัติคุ้มครองเด็ก พ.ศ. 2546 เพราะฉะนั้น นี่คือ 2 ประเด็นหลักที่กระทรวง พม. ดำเนินการขอต่อศาลไป ส่วนด้านอื่นๆ กระทรวง พม. จะศึกษารายละเอียดต่างๆ ตามที่ทนายอนันต์ชัยได้นำเอกสารร้องเรียนมามอบให้
#ข่าวพม #พม #ศรส #esshelpme #1300 #วราวุธศิลปอาชา #วราวุธรับฟังทำจริง #พมพอใจให้ทุกวัยพึงพอใจในพม #พมหนึ่งเดียว #ร้องเรียนลัทธิเชื่อมจิต #ทนายอนันต์ชัย

ที่มา : https://www.thaigov.go.th/news/contents/details/83192