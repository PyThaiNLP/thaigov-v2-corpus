รัฐบาลไทย-ข่าวทำเนียบรัฐบาล-ดีงาม! 10 หน่วยงานรัฐ “จัดให้” ติดต่อราชการไม่ต้องยื่น หนังสือรับรองนิติบุคคล - หนังสือบริคณห์สนธิ  - บัญชีรายชื่อผู้ถือหุ้น  ลดภาระประชาชน ประหยัดค่าใช้จ่าย ถึง 6,965 ล้านบาทต่อปี


วันศุกร์ที่ 17 พฤษภาคม 2567
17/05/2567
พิมพ์
ดีงาม! 10 หน่วยงานรัฐ “จัดให้” ติดต่อราชการไม่ต้องยื่น หนังสือรับรองนิติบุคคล - หนังสือบริคณห์สนธิ  - บัญชีรายชื่อผู้ถือหุ้น  ลดภาระประชาชน ประหยัดค่าใช้จ่าย ถึง 6,965 ล้านบาทต่อปี
ดีงาม! 10 หน่วยงานรัฐ “จัดให้” ติดต่อราชการไม่ต้องยื่น หนังสือรับรองนิติบุคคล - หนังสือบริคณห์สนธิ  - บัญชีรายชื่อผู้ถือหุ้น  ลดภาระประชาชน ประหยัดค่าใช้จ่าย ถึง 6,965 ล้านบาทต่อปี
วันที่ 17 พฤษภาคม 2567 นางรัดเกล้า อินทวงศ์ สุวรรณคีรี รองโฆษกประจำสำนักนายกรัฐมนตรีเปิดเผยว่า สำหรับการติดต่อราชการหลังจากนี้ จะสะดวกสบายมากยิ่งขึ้น และลดขั้นตอนการยื่นเอกสาร ทำให้ประชาชนไม่ต้องเสียเวลานานอีกต่อไป โดยเฉพาะต่อจากนี้  ไม่ต้องยื่นเอกสารนิติบุคคล  รายการเอกสาร ดังนี้  หนังสือรับรองนิติบุคคล  หนังสือบริคณห์สนธิ  และ บัญชีรายชื่อผู้ถือหุ้น  โดยสำนักงาน ก.พ.ร. กรมพัฒนาธุรกิจการค้า สภาหอการค้าแห่งประเทศไทย และหน่วยงานที่เกี่ยวข้อง ร่วมกันขับเคลื่อนการเชื่อมโยงข้อมูลนิติบุคคลอิเล็กทรอนิกส์เพื่ออำนวยความสะดวก ลดภาระให้กับประชาชน  แล้ว ซึ่ง การติดต่อ หน่วยงานรัฐที่ไม่ต้องยื่นเอกสารนิติบุคคล จะเกิดขึ้นกับ10 หน่วยงานภาครัฐ ดังนี้  1. กรมที่ดิน  2. สำนักงานคณะกรรมการอาหารและยา  3. กรมศุลกากร  4. กรมโรงงานอุตสาหกรรม 5. กรมสรรพสามิต 6. ธนาคารแห่งประเทศไทย  7. กรมธนารักษ์  8. สำนักงานคณะกรรมการส่งเสริมการลงทุน 9. กรมบัญชีกลาง  และ 10. กรมสรรพากร โดยหน่วยงานรัฐดังกล่าว ได้เริ่มดำเนินการแล้ว ตั้งแต่วันที่ 1 พฤษภาคม  2567 เป็นต้นมา
“วันนี้การติดต่อราชการไม่ต้องยื่นเอกสารนิติบุคคล โดยทางทั้ง 10 หน่วยงานรัฐ ได้ร่วมมือกัน ไม่มีเรียกเอกสารเป็นการลด ความซ้ำซ้อน ซึ่งจะทำให้ประชาชนประหยัดค่าใช้จ่ายถึง 6,965 ล้านบาทต่อปี” รองโฆษกฯ รัดเกล้า กล่าว

ที่มา : https://www.thaigov.go.th/news/contents/details/83169