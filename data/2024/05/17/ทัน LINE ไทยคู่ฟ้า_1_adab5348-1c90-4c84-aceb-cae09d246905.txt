รัฐบาลไทย-ข่าวทำเนียบรัฐบาล-ใจฟู! 4 เดือนแรกปี 67 ต่างชาติเที่ยวไทย แตะ 12 ล้านคน สร้างรายได้ 5.8 แสนล้านบาท


วันศุกร์ที่ 17 พฤษภาคม 2567
ใจฟู! 4 เดือนแรกปี 67 ต่างชาติเที่ยวไทย แตะ 12 ล้านคน สร้างรายได้ 5.8 แสนล้านบาท
.....
ใจฟู! 4 เดือนแรกปี 67 ต่างชาติเที่ยวไทย แตะ 12 ล้านคน สร้างรายได้ 5.8 แสนล้านบาท
.
จากนโยบายขับเคลื่อนภาคการท่องเที่ยวสู่ศูนย์กลางเมืองท่องเที่ยว (Tourism Hub) ของรัฐบาล ที่เน้นย้ำถึงการลดอุปสรรคการท่องเที่ยว เพิ่มคุณค่าให้พาสปอร์ตไทย ยกเลิกตรวจลงตรา รวมทั้ง สนับสนุนอุตสาหกรรมการท่องเที่ยว ส่งผลให้ 4 เดือนแรก (1 ม.ค. – 30 เม.ย. 67) มีจำนวนนักท่องเที่ยวสะสมกว่า 12 ล้านคน และตัวเลขนักท่องเที่ยวเข้าไทยปีนี้ (ถึงวันที่ 5 พ.ค. 67) กว่า 12.5 ล้านคน สร้างรายได้สะสมให้กับประเทศเป็นมูลค่า 583,902 ล้านบาท
.
นักท่องเที่ยวต่างชาติ 5 อันดับแรก เดินทางเข้าไทยสูงสุด อันดับ 1 ยังเป็นประเทศจีน ที่เดินทางเที่ยวไทยสูงสุด 2.35 ล้านคน รองลงมาเป็น นักท่องเที่ยวมาเลเซีย นักท่องเที่ยวรัสเซีย นักท่องเที่ยวเกาหลีใต้ และนักท่องเที่ยวอินเดีย
.
ขณะเดียวกัน รัฐบาลยังเร่งแผนงานทำตลาด ดึงดูดนักท่องเที่ยวจากตะวันออกกลางซึ่งถือเป็นตลาดนักท่องเที่ยวคุณภาพที่สำคัญและเติบโตอย่างต่อเนื่อง โดย ททท. เน้นส่งเสริมการท่องเที่ยวเชิงสุขภาพ (Health and Wellness Tourism) รวมถึงนำเสนอแหล่งท่องเที่ยวเชิงธรรมชาติให้แก่นักท่องเที่ยว คาดว่าในปี 67 จะมีนักท่องเที่ยวจากตะวันออกกลางเดินทางเยือนไทยมากกว่า 1.1 ล้านคน สร้างรายได้เข้าประเทศมากกว่า 1 แสนล้านบาท
.
อ่านเพิ่มเติม คลิก https://www.thaigov.go.th/news/contents/details/82794
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/83165