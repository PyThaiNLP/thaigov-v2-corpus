รัฐบาลไทย-ข่าวทำเนียบรัฐบาล-รองปลัด กษ. ประชุมติดตามความก้าวหน้าแผนปฏิบัติงานแนวทางการช่วยเหลือเกษตรกรผู้เลี้ยงโคนมรายย่อยในโครงการพระราชดำริ


วันศุกร์ที่ 17 พฤษภาคม 2567
รองปลัด กษ. ประชุมติดตามความก้าวหน้าแผนปฏิบัติงานแนวทางการช่วยเหลือเกษตรกรผู้เลี้ยงโคนมรายย่อยในโครงการพระราชดำริ
รองปลัด กษ. ประชุมติดตามความก้าวหน้าแผนปฏิบัติงานแนวทางการช่วยเหลือเกษตรกรผู้เลี้ยงโคนมรายย่อยในโครงการพระราชดำริ
นายอภัย สุทธิสังข์ รองปลัดกระทรวงเกษตรและสหกรณ์ เป็นประธานการประชุมติดตามความก้าวหน้าแผนปฏิบัติงานแนวทางการช่วยเหลือเกษตรกรผู้เลี้ยงโคนมรายย่อยในโครงการพระราชดำริ ร่วมกับหน่วยงานที่เกี่ยวข้องในสังกัดกระทรวงเกษตรและสหกรณ์ ผ่านระบบออนไลน์ Zoom Meetting โดยที่ประชุมได้ติดตามความก้าวหน้าการดำเนินงานช่วยเหลือเกษตรกรผู้เลี้ยงโคนมรายย่อยในโครงการพระราชดำริ และรับทราบแนวทางการจัดทำแผนปฏิบัติงานภาพรวม รายแห่ง และเฉพาะกิจด้านอาหารหยาบ จัดทำแผนปฏิบัติงานรายแห่งแบบมีส่วนร่วมในพื้นที่ โดยมอบหมายปศุสัตว์จังหวัดในฐานะประธานคณะทำงาน DLDC เป็นประธานการขับเคลื่อน
นอกจากนี้ ที่ประชุมยังได้เห็นชอบแนวทางการดำเนินงานช่วยเกษตรกรผู้เลี้ยงโคนมรายย่อยในโครงการพระราชดำริ ในโครงการพระราชดำริ 6 จังหวัด ได้แก่ จังหวัดสกลนคร สหกรณ์โคนมวาริชภูมิ จังหวัดราชบุรี สหกรณ์โคนมหนองโพ จังหวัดเพชรบุรี สหกรณ์โคนมชะอำ ห้วยทราย สหกรณ์โคนมไทยเดนมาร์ค สาขาป่าเด็ง จังหวัดประจวบคีรีขันธ์ สหกรณ์โคนมไทยเดนมาร์ค ห้วยสัตว์ใหญ่ จังหวัดสุโขทัย สหกรณ์โคนมทุ่งเสลี่ยม และจังหวัดสระบุรี สหกรณ์โคนมไทยเดนมาร์ค มิตรภาพ

ที่มา : https://www.thaigov.go.th/news/contents/details/83185