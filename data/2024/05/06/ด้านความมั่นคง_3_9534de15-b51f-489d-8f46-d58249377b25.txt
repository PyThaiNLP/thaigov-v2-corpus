รัฐบาลไทย-ข่าวทำเนียบรัฐบาล-พ่อเมืองขอนแก่น สั่งนายอำเภอหนองนาคำตรวจสอบ หลังประชาชนร้องเรียนกลิ่นกัญชาสร้างความเดือดร้อนรำคาญจากโรงเรือน พบยังไม่ได้ขออนุญาตจำหน่ายตามกฎหมาย สั่งอายัดกัญชาทั้งหมดกว่า 1,400 ต้น


วันจันทร์ที่ 6 พฤษภาคม 2567
06/05/2567
พิมพ์
พ่อเมืองขอนแก่น สั่งนายอำเภอหนองนาคำตรวจสอบ หลังประชาชนร้องเรียนกลิ่นกัญชาสร้างความเดือดร้อนรำคาญจากโรงเรือน พบยังไม่ได้ขออนุญาตจำหน่ายตามกฎหมาย สั่งอายัดกัญชาทั้งหมดกว่า 1,400 ต้น
พ่อเมืองขอนแก่น สั่งนายอำเภอหนองนาคำตรวจสอบ หลังประชาชนร้องเรียนกลิ่นกัญชาสร้างความเดือดร้อนรำคาญจากโรงเรือน พบยังไม่ได้ขออนุญาตจำหน่ายตามกฎหมาย สั่งอายัดกัญชาทั้งหมดกว่า 1,400 ต้น และดำเนินโดยเด็ดขาด พร้อมเดินหน้าจัดระเบียบสังคม เพื่อความเรียบร้อย
พ่อเมืองขอนแก่น สั่งนายอำเภอหนองนาคำตรวจสอบ หลังประชาชนร้องเรียนกลิ่นกัญชาสร้างความเดือดร้อนรำคาญจากโรงเรือน พบยังไม่ได้ขออนุญาตจำหน่ายตามกฎหมาย สั่งอายัดกัญชาทั้งหมดกว่า 1,400 ต้น และดำเนินโดยเด็ดขาด พร้อมเดินหน้าจัดระเบียบสังคม เพื่อความเรียบร้อยและความสงบสุขของสังคม
วันนี้ (6 พ.ค. 67) นายไกรสร กองฉลาด ผู้ว่าราชการจังหวัดขอนแก่น เปิดเผยว่า จังหวัดขอนแก่นได้รับเรื่องร้องเรียนจากประชาชนว่าได้รับความเดือดร้อนรำคาญ จากกลิ่นกัญชาที่โชยมาจากโรงเรือนแห่งหนึ่งในพื้นที่หมู่ที่ 1 ตำบลกุดธาตุ อำเภอหนองนาคำ จังหวัดขอนแก่น ตนจึงได้สั่งการให้ นายไพศาล วงษ์ซีวะสกุล นายอำเภอหนองนาคำ นำกำลังเจ้าหน้าที่ฝ่ายปกครอง สมาชิก อส. กองร้อย อส. อ.หนองนาคำ ที่ 24 พร้อมด้วย สาธารณสุขจังหวัดขอนแก่น ป้องกันจังหวัดขอนแก่น, สาธารณสุขอำเภอหนองนาคำ, เจ้าหน้าที่ตำรวจ สภ.หนองนาคำ และกำนัน ผู้ใหญ่บ้าน ลงพื้นที่ตรวจสอบโรงเรือนดังกล่าว
นายไกรสร กองฉลาด ผู้ว่าราชการจังหวัดขอนแก่น กล่าวว่า จากการเข้าตรวจสอบพบว่าเป็นโรงเรือน มีการปลูกกัญชาจริง เจ้าหน้าที่ฝ่ายปกครองสามารถจับกุมผู้ต้องหา 1 ราย ชื่อ นายนาวินฯ พร้อมอายัดโรงเรือนที่มีของกลางต้นกัญชาให้ช่อดอก ซึ่งภายในมีการปลูกกัญชาและกำลังให้ช่อดอก รวมทั้งสิ้น จำนวน 1,409 ต้น และวัสดุอุปกรณ์ที่ใช้สำหรับเก็บเกี่ยว จึงได้อายัดของกลางและสั่งมิให้เคลื่อนย้ายต้นกัญชาที่มีช่อดอกทั้งหมดจนกว่าคดีจะสิ้นสุด โดยให้ผู้ประกอบการดูแลอย่าให้เกิดความเสียหาย
"การปฏิบัติการในครั้งนี้ เจ้าหน้าที่ฝ่ายปกครองได้มีการบูรณาการหน่วยงานความมั่นคงในพื้นที่ นำกำลังร่วมกันปฏิบัติการปราบปรามยาเสพติด จัดระเบียบสังคมและปราบปรามผู้มีอิทธิพล ตามนโยบายของกระทรวงมหาดไทย เพื่อนำมาซึ่งความสงบเรียบร้อยของสังคม โดยในคดีนี้ตนได้กำชับให้เจ้าหน้าที่ฝ่ายปกครองและฝ่ายความมั่นคงดำเนินคดีตามกฎหมายอย่างเด็ดขาด เบื้องต้นได้แจ้งข้อกล่าวหา "มีกัญชา (สมุนไพรควบคุม)ไว้ในครอบครองเพื่อจำหน่ายโดยไม่ได้รับอนุญาต ตามมาตรา 46 และมีอัตราโทษตามมาตรา 78 แห่งพระราชบัญญัติคุ้มครองและส่งเสริมภูมิปัญญาการแพทย์แผนไทย พ.ศ. 2542 จำคุกไม่เกิน 1ปี ปรับไม่เกิน 2หมื่น หรือทั้งจำทั้งปรับ" ก่อนนำตัวผู้ต้องหาส่งพนักงานสอบสวน สภ.หนองนาคำ ดำเนินคดีตามกฎหมายต่อไป" นายไกรสรฯ กล่าว
นายไกรสร กองฉลาด ผู้ว่าราชการจังหวัด กล่าวเพิ่มเติมว่า จังหวัดขอนแก่น มุ่งมั่นในการกวาดล้างสิ่งผิดกฎหมายทุกรูปแบบที่ก่อให้เกิดความไม่สงบในบ้านเมือง โดยขอให้พี่น้องประชาชนเชื่อมั่นในการปฏิบัติงานของเจ้าหน้าที่ ทั้งฝ่ายปกครอง เจ้าหน้าที่ตำรวจ และหน่วยงานที่เกี่ยวข้องทุกภาคส่วน และร่วมเป็นกำลังสำคัญในการสร้างสรรค์ให้บ้านเมืองของเรามีแต่สิ่งที่ดี ด้วยการช่วยกันระแวดระวังบ้านเมืองของเรา ช่วยกันเป็นหูเป็นตาให้เจ้าหน้าที่ หากพบเห็นเบาะแสการกระทำผิดทุกรูปแบบ สามารถแจ้งข้อมูลได้ที่นายอำเภอ ปลัดอำเภอ เจ้าหน้าที่ฝ่ายความมั่นคง กำนัน ผู้ใหญ่บ้าน หรือที่ศูนย์ดำรงธรรมจังหวัด ศูนย์ดำรงธรรมอำเภอ สายด่วน 1567 ตลอด 24 ชั่วโมง ทั้งนี้ ข้อมูลส่วนบุคคลของผู้แจ้งเบาะแสจะถูกคุ้มครองและปกปิดเป็นความลับ ป้องกันไม่ให้พลเมืองดีต้องได้รับภัยจากการร่วมกันจรรโลงสิ่งที่ดีให้กับสังคม
#WorldSoilDay #วันดินโลก #UN #FAO #GlobalSoilPartnership #MOI #กระทรวงมหาดไทย #บำบัดทุกข์บำรุงสุข #SoilandWaterasourceoflife #SustainableSoilandWaterforbetterlife #ดินดีน้ำดีชีวีมีสุขอย่างยั่งยืน SDGsforAll #ChangeforGood

ที่มา : https://www.thaigov.go.th/news/contents/details/82644