รัฐบาลไทย-ข่าวทำเนียบรัฐบาล-​นายกฯ ติดตามการใช้บริการและความพร้อมของเครื่องมือแพทย์ โรงพยาบาลโพนทอง จ.ร้อยเอ็ด


วันจันทร์ที่ 6 พฤษภาคม 2567
06/05/2567
พิมพ์
​นายกฯ ติดตามการใช้บริการและความพร้อมของเครื่องมือแพทย์ โรงพยาบาลโพนทอง จ.ร้อยเอ็ด
​นายกฯ ติดตามการใช้บริการและความพร้อมของเครื่องมือแพทย์ โรงพยาบาลโพนทอง จ.ร้อยเอ็ด
วันนี้ (6 พ.ค. 67) เวลา 13.00 น. ณ โรงพยาบาลโพนทอง อ.โพนทอง จ.ร้อยเอ็ด นายเศรษฐา ทวีสิน นายกรัฐมนตรี ติดตามประเด็นการใช้บริการและความพร้อมอมของเครื่องมือแพทย์ โดยมีนายสมศักดิ์ เทพสุทิน รัฐมนตรีว่าการกระทรวงสาธารณสุข ร่วมตรวจความพร้อมด้วย
นายคารม พลพรกลาง รองโฆษกประจำสำนักนายกรัฐมนตรี เปิดเผยว่า นายกฯ ได้รับฟังรายงานสรุปเกี่ยวกับการใช้บริการและความพร้อมของเครื่องมือแพทย์โรงพยาบาลโพนทอง รวมถึงความจำเป็นเกี่ยวกับการขยายโรงพยบาลโพนทอง เพิ่มประสิทธิภาพในการให้บริการและรองรับผู้ป่วย ตลอดจนการดูแลบุคลากรทางการแพทย์ (บ้านพักเจ้าหน้าที่) โดยนายกัมปนาท โกทางกูร ผู้อำนวยการโรงพยาบาลโพนทอง นำเสนอเพื่อขอรับการสนับสนุนจากรัฐบาล ทั้งนี้ โรงพยาบาลโพนทองได้จัดทำแผนคำขอรายการครุภัณฑ์ เพื่อเพิ่มศักยภาพ เพิ่มขีดความสามารถในการดูแลสุขภาพพี่น้องคนไทย ตอบสนองต่อความต้องการ ทันต่อการเปลี่ยนแปลงของสถานการณ์ปัจจุบันได้อย่างมีประสิทธิภาพสูงสุด จำนวน 11 รายการ เช่น เครื่องตรวจอวัยวะภายในด้วยคลื่นเสียงความถี่สูง ระดับความคมชัดสูง 3 หัวตรวจ โคมไฟผ่าตัดใหญ่โคมคู่ขนาดไม่น้อยกว่า 130,000 ลักซ์ หลอดแอลอีดี เตียงผ่าตัดทั่วไประบบไฟฟ้า พร้อมรีโมทคอนโทรล ฯลฯ
จากนั้น นายกฯ ได้เดินไปตรวจเยี่ยมที่ห้องฉุกเฉินก่อนพบปะทักทายกับพี่น้องประชาชนชาวโพนทอง ที่มาให้การต้อนรับอย่างเป็นกันเองด้วย

ที่มา : https://www.thaigov.go.th/news/contents/details/82641