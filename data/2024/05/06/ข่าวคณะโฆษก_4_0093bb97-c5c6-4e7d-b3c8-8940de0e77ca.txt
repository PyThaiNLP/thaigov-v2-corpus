รัฐบาลไทย-ข่าวทำเนียบรัฐบาล-​โฆษกรัฐบาลเผย รัฐบาลพิสูจน์แล้วข้าวโครงการรับจำนำ 10 ปียังคุณภาพดีขึ้นกับวิธีการเก็บรักษา ทั้งนี้ รัฐบาลจะดำเนินการนำข้าว 150,000 กระสอบออกประมูลโดยเร็ว


วันจันทร์ที่ 6 พฤษภาคม 2567
06/05/2567
พิมพ์
​โฆษกรัฐบาลเผย รัฐบาลพิสูจน์แล้วข้าวโครงการรับจำนำ 10 ปียังคุณภาพดีขึ้นกับวิธีการเก็บรักษา ทั้งนี้ รัฐบาลจะดำเนินการนำข้าว 150,000 กระสอบออกประมูลโดยเร็ว
​โฆษกรัฐบาลเผย รัฐบาลพิสูจน์แล้วข้าวโครงการรับจำนำ 10 ปียังคุณภาพดีขึ้นกับวิธีการเก็บรักษา ทั้งนี้ รัฐบาลจะดำเนินการนำข้าว 150,000 กระสอบออกประมูลโดยเร็ว
วันนี้ (6 พฤษภาคม 2567)  นายชัย วัชรงค์ โฆษกประจำสำนักนายกรัฐมนตรี เปิดเผยว่า นายภูมิธรรม เวชยชัย รองนายกรัฐมนตรี และรัฐมนตรีว่าการกระทรวงพาณิชย์ เชิญสื่อมวลชน เจ้าของโรงสี ผู้ส่งออก ผู้ว่าราชการจังหวัด ผู้การจังหวัด สมาชิกสภาผู้แทนราษฎร และผู้ที่เกี่ยวข้อง ลงพื้นที่ตรวจสอบข้าวสารในสต๊อกของรัฐบาล ตามโครงการรับจำนำ ที่ บจก.พูนผล เทรดดิ้ง หลัง 4 ต.เฉลียง อ.เมืองสุรินทร์ จ.สุรินทร์ โดยให้ร่วมเป็นสักขีพยาน และเป็นผู้สังเกตการณ์การขึ้นทะเบียนเอาข้าวใส่ถุง ให้ผู้สื่อข่าวส่งตัวแทนขึ้นรถตำรวจไปอีกโรงสีหนึ่งเพื่อหุงรับประทาน
โฆษกประจำสำนักนายกรัฐมนตรีกล่าวว่า รัฐบาลต้องการให้เกิดข้อสรุปที่ชัดเจนจากข้อสงสัยว่าข้าวที่เก็บไว้ 10 ปี ยังกินได้หรือไม่ และวันนี้ได้ข้อพิสูจน์แล้วว่า คุณภาพข้าวในสต๊อกยังดี ซึ่งเป็นเพราะการเก็บรักษาที่ดี และจากนี้ไป รัฐบาลจะเปิดประมูลตามขั้นตอนเอาเงินเข้ารัฐจ่ายคืนเจ้าของโกดังตามความเหมาะสม ทั้งนี้ ที่คลังกิตติชัย หลัง 2 อ.ปราสาท จ.สุรินทร์ ที่นี่มีข้าวจำนวน 112,711 กระสอบ และที่พูนผลเทรดดิ้ง 32,879 กระสอบ รวมประมาณ 150,000 กระสอบ
“รัฐบาลพิสูจน์ให้เห็นแล้วว่า ข้าวในโครงการฯ ที่ได้รับการเก็บรักษาอย่างดียังมีคุณภาพ และจะดำเนินการตามกระบวนการ คืนเงิน ให้แก่เจ้าของโกดัง เพื่อที่จะสะสางแก้ไขปัญหา เร่งขายข้าวเพื่อเป็นประโยชน์แก่รัฐ” นายชัย กล่าว

ที่มา : https://www.thaigov.go.th/news/contents/details/82650