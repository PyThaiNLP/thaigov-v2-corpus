รัฐบาลไทย-ข่าวทำเนียบรัฐบาล-"พัชรวาท" เปิดอาคารหลังใหม่ ทสจ.ภูเก็ต พร้อมเยี่ยมชมนวัตกรรมรักษ์สิ่งแวดล้อมจากเครือข่าย ทสม. ในพื้นที่


วันพุธที่ 8 พฤษภาคม 2567
"พัชรวาท" เปิดอาคารหลังใหม่ ทสจ.ภูเก็ต พร้อมเยี่ยมชมนวัตกรรมรักษ์สิ่งแวดล้อมจากเครือข่าย ทสม. ในพื้นที่
"พัชรวาท" เปิดอาคารหลังใหม่ ทสจ.ภูเก็ต พร้อมเยี่ยมชมนวัตกรรมรักษ์สิ่งแวดล้อมจากเครือข่าย ทสม. ในพื้นที่
"พัชรวาท" เปิดอาคารหลังใหม่ ทสจ.ภูเก็ต พร้อมเยี่ยมชมนวัตกรรมรักษ์สิ่งแวดล้อมจากเครือข่าย ทสม. ในพื้นที่
วันนี้ (8 พฤษภาคม 2567) เวลา 10.00 น. พล.ต.อ.พัชรวาท วงษ์สุวรรณ รองนายกรัฐมนตรี และรัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) เป็นประธานในพิธีเปิดอาคารสำนักงานทรัพยากรธรรมชาติและสิ่งแวดล้อมจังหวัดภูเก็ต (หลังใหม่) พร้อมทั้งปลูกต้นจิกทะเล บริเวณหน้าอาคารสำนักงานฯ โดยมีนายโสภณ สุวรรณรัตน์ ผู้ว่าราชการจังหวัดภูเก็ต พร้อมด้วย นายวัฒนพงษ์ สุกใส ผู้อำนวยการสำนักงานทรัพยากรธรรมชาติและสิ่งแวดล้อมจังหวัดภูเก็ต (ทสจ.ภูเก็ต) ให้การต้อนรับ ณ สำนักงานทรัพยากรธรรมชาติและสิ่งแวดล้อมจังหวัดภูเก็ต โดยอาคารสำนักงานหลังใหม่นี้จะช่วยเพิ่มการอำนวยความสะดวกในการปฏิบัติงานให้กับเจ้าหน้าที่ และยกระดับการให้บริการงานแก่ประชาชนได้ดียิ่งขึ้น
โอกาสนี้ พล.ต.อ.พัชรวาท ยังได้รับเรื่องราวร้องทุกข์ ปัญหาความเดือดร้อนของประชาชนในพื้นที่จากผู้แทนชุมชน ในเรื่องการจัดที่ดินทำกินเพื่อการอยู่อาศัยให้ชุมชนในพื้นที่ป่าชายเลน ภายใต้ คทช. ท้องที่จังหวัดภูเก็ต ปัญหาการกัดเซาะชายฝั่ง บริเวณหาดทรายแก้ว และโครงการป่าในเมืองจังหวัดภูเก็ต โดยมอบหมายให้หน่วยงานที่เกี่ยวข้องรับเรื่องไปดำเนินการแก้ไขปัญหาให้กับพี่น้องประชาชนต่อไป พร้อมทั้งได้เยี่ยมชมนิทรรศการด้านสิ่งแวดล้อม จากเครือข่ายอาสาสมัครพิทักษ์ทรัพยากรธรรมชาติและสิ่งแวดล้อมหมู่บ้าน (ทสม.) ซึ่งเป็นกลุ่มผู้แทนเยาวชนและประชาชนในชุมชน ที่มีใจรักษ์สิ่งแวดล้อม รวมพลังกันคิดค้นนวัตกรรมต่าง ๆ ที่ช่วยดูแลรักษาสิ่งแวดล้อมมาอย่างต่อเนื่อง อาทิ อีเอ็ม บอล แก้ปัญหาน้ำเสีย การประยุกต์ใช้โซลาเซลล์ ผลิตกระแสไฟฟ้า และการนำขยะมาแปรรูปผลิตเป็นน้ำมัน เพื่อส่งเสริมให้ภูเก็ตเป็นเมืองท่องเที่ยว มีเศรษฐกิจดี และมีสิ่งแวดล้อมที่ยั่งยืน

ที่มา : https://www.thaigov.go.th/news/contents/details/82778