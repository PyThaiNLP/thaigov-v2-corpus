รัฐบาลไทย-ข่าวทำเนียบรัฐบาล-ลดดอกเบี้ย ขยายโอกาสลงทุน เสริมแกร่งผู้ประกอบการ


วันพุธที่ 8 พฤษภาคม 2567
ลดดอกเบี้ย ขยายโอกาสลงทุน เสริมแกร่งผู้ประกอบการ
.....
ลดดอกเบี้ย ขยายโอกาสลงทุน เสริมแกร่งผู้ประกอบการ
.
รัฐบาล ผลักดันให้ธนาคาร ทั้งรัฐและพาณิชย์ ลดดอกเบี้ย 0.25% ให้แก่กลุ่มเปราะบางทั้งบุคคลและ SMEs ได้สำเร็จ นอกจากนี้ ยังมีการลดดอกเบี้ยด้านการส่งออก จนได้เสียงตอบรับที่ดีจากผู้ประกอบการ ดังนี้
.
- ธนาคารเพื่อการส่งออกและนำเข้าแห่งประเทศไทย (EXIM Bank) สินเชื่อเพื่อการส่งออกเดิม 4.25% ต่อปี เหลือ 3.85% ต่อปี อัตราพิเศษ ถึง ตุลาคม 2567
- ธนาคารกสิกรไทย สินเชื่อเพื่อการนำเข้า T/R เดิม 3.9% ต่อปี เหลือ 3.5% ต่อปี อัตราพิเศษ ถึง ตุลาคม 2567
- ธนาคารไทยพาณิชย์ สินเชื่อเพื่อการส่งออก เดิม 4.7% ต่อปี เหลือ 4.35% ต่อปี
- ธนาคารทหารไทยธนชาต สินเชื่อเพื่อการส่งออก เดิม 4.35% ต่อปี เหลือ 4.2%
.
EXIM Bank ประกาศว่าเศรษฐกิจไทยปี 2567 มีแนวโน้มกลับมาขยายตัวที่ระดับ 2-3% และได้พัฒนาสินค้าส่งออกของไทยเป็นสินค้ารักษ์โลก จึงสนับสนุนสินเชื่อแก่ Green Export Supply Chain ในอัตราดอกเบี้ยพิเศษ เริ่มต้นที่ 3.85% ต่อปี ให้ Supplier และผู้ซื้อปลายทางของผู้ประกอบการตลอด Supply Chain ที่เกี่ยวเนื่อง ทั้งรายเล็ก รายกลาง และรายใหญ่ สามารถเข้าถึงแหล่งเงินทุนด้วยต้นทุนที่ต่ำได้ ซึ่งทุกปัจจัยล้วนส่งผลให้เศรษฐกิจไทยก้าวหน้าอย่างต่อเนื่อง
.
อ่านเพิ่มเติม >> https://www.thaigov.go.th/news/contents/details/82529
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/82738