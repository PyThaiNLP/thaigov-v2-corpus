รัฐบาลไทย-ข่าวทำเนียบรัฐบาล-“รมว.ประเสริฐ โชว์ผลสำเร็จ” ปราบอาชกรรมออนไลน์ บัญชีม้า ฯลฯ ยอดจับกุมเพิ่มขึ้นหลายเท่า “รัดเกล้า” ย้ำ ดศ. ไม่หยุดแค่นี้ ใส่เกียร์ เหยียบคันเร่ง ปราบปรามอย่างหนัก ตามนายกฯสั่งการ


วันพุธที่ 8 พฤษภาคม 2567
08/05/2567
พิมพ์
“รมว.ประเสริฐ โชว์ผลสำเร็จ” ปราบอาชกรรมออนไลน์ บัญชีม้า ฯลฯ ยอดจับกุมเพิ่มขึ้นหลายเท่า “รัดเกล้า” ย้ำ ดศ. ไม่หยุดแค่นี้ ใส่เกียร์ เหยียบคันเร่ง ปราบปรามอย่างหนัก ตามนายกฯสั่งการ
“รมว.ประเสริฐ โชว์ผลสำเร็จ” ปราบอาชกรรมออนไลน์ บัญชีม้า ฯลฯ ยอดจับกุมเพิ่มขึ้นหลายเท่า “รัดเกล้า” ย้ำ ดศ. ไม่หยุดแค่นี้ ใส่เกียร์ เหยียบคันเร่ง ปราบปรามอย่างหนัก ตามนายกฯสั่งการ
วันนี้ (8 พฤษภาคม 2567) นางรัดเกล้า อินทวงศ์ สุวรรณคีรี รองโฆษกประจำสำนักนายกรัฐมนตรี เผยว่าในการประชุม ครม. วานนี้ นายประเสริฐ จันทรรวงทอง รัฐมนตรีว่าการกระทรวงดิจิทัลเพื่อเศรษฐกิจและสังคม โชว์ผลสำเร็จ ของกระทรวงดิจิทัลเพื่อเศรษฐกิจและสังคม สำนักงานตำรวจแห่งชาติ ในการปราบปรามอาชญากรรมออนไลน์ โดยเฉพาะพนันออนไลน์ และ แก๊ง call center ตาม มติ ครม. และ ข้อสั่งการ การนายกรัฐมนตรี เมื่อวันที่ 2 เม.ย. 67 ทั้งนี้กระทรวงดิจิทัลฯได้รายงานผลการดำเนินงานระยะเวลา 30 วัน 1-30 เมษายน 2567 ต่อที่ประชุม ครม. โดยได้ดำเนิน คือ 1) การปราบปรามจับกุมอาชญากรรมออนไลน์ 2) การปิดกั้นเว็บไซต์ผิดกฎหมายพนันออนไลน์ 3) มาตรการแก้ไขปัญหาบัญชีม้าเร่งอายัดขั้นตอนการโอนเงิน 4) มาตรการแก้ไขปัญหาซิมม้า 5) การจัดการเสาโทรคมนาคมสายสัญญาณอินเตอร์เน็ตและสายโทรศัพท์ผิดกฎหมายตามแนวชายแดน 6) การปราบปรามจับกลุ่มชาวต่างชาติมีพฤติกรรมผิดกฎหมายร่วมกับกระทรวงมหาดไทย 7) การประสานความร่วมมือระหว่างประเทศในการปราบปรามจับกลุ่ม 8) การกำกับดูแลแก้ไขปัญหาการซื้อขายสินทรัพย์ดิจิทัลผิดกฎหมาย 9 การบูรณาการข้อมูลAOC 9) มาตรการด้านกฎหมาย และ 10) งานสำคัญอื่นๆ ผลการดำเนินงาน
โดยผลการดำเนินงาน 1-30 เมษายน 2567 การปราบปรามจับกุมคดีอาชญากรรมออนไลน์รวมทุกประเภทเพิ่มขึ้น 2.7 เท่า จากเดิม 2,430 คนต่อเดือนเพิ่มเป็น 6,624 คนต่อเดือน จับกุมคดีพนันออนไลน์เพิ่มขึ้น 3.1 เท่าเดิม 1,174 คนต่อเดือนเป็น 3,667 คนต่อเดือน การปิดเว็บผิดกฎหมายและเว็บพนันเพิ่มขึ้น 18 เท่ามีเว็บผิดกฎหมายจากเดิม 893 เพจ บาทเพิ่มเป็น 16,158 เพจ /เว็บพนันเพิ่มขึ้น 38.8 เท่าเดิม 168 เพจเพิ่มเป็น 6,515 เพจ  โดยการจับกุมครั้งสำคัญอาทิ ดีเอสไอแถลงจับกุมเว็บพนันออนไลน์รายใหญ่ทุนหมุนเวียนกว่า 2,000 ล้านบาทสำนักงานตำรวจแห่งชาติบุกทลายบัญชีมานิติบุคคลรวมมูลค่าความเสียหายกว่า 1,000 ล้านบาท  เป็นต้น
นางรัดเกล้า ยังระบุว่า กระทรวงดิจิทัลฯ และสำนักงานตำรวจแห่งชาติซึ่งประสานความร่วมมือกันยังการแก้ไขบัญชีม้าเร่งอายัดและตัดต่อการโอนเงินระงับแล้วกว่า 700,000 บัญชี ประสานระงับซิมม้าซิมต้องสงสัยกว่า 800,000 หมายเลขหมายเลขที่โทรออกเกิน 100 ครั้งต่อวันละงับแล้ว 36,641 หมายเลข อย่างไรก็ตามผู้ถือครองซิมการ์ดมากกว่า 100 ซิมครบกำหนดแจ้งรายงานต่อเจ้าหน้าที่ในวันที่ 14 กุมภาพันธ์ 2567 ที่ผ่านมามีการยืนยันตัวตนแล้วถึง 2.5 ล้าน / หมายเลขอยู่ระหว่างดำเนินการระงับอีก 2.5 ล้านหมายเลขที่ไม่มีการยืนยันตัวตน
“กระทรวงดิจิทัลเพื่อเศรษฐกิจและสังคม ยังคงมาตรการสำคัญในระยะต่อไป ซึ่ง รมว.ประเสริฐ จันทรรวงทอง รัฐมนตรีว่าการกระทรวงดิจิทัลเพื่อเศรษฐกิจและสังคม มีกำหนดการแถลงข่าวในวันพรุ่งนี้ วันพฤหัสบดีที่ 9 พฤษภาคม 2567 เวลา 11:30น. ณ ตึกนารีสโมสร ทำเนียบรัฐบาล  ซึ่งจะมีการเผยรายละเอียดผลงานเพิ่มเติม และแจงแผนงานที่จะผลักดันอีกหลากหลายมาตรการในระยะต่อไป  ขอให้ประชาชนและสื่อมวลชนให้กำลังใจและตั้งตาติดตามฟังการแถลงข่าวดังกล่าว” รองโฆษกฯ รัดเกล้า กล่าว

ที่มา : https://www.thaigov.go.th/news/contents/details/82739