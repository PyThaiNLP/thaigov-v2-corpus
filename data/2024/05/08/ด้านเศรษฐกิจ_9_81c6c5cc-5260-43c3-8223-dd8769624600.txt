รัฐบาลไทย-ข่าวทำเนียบรัฐบาล-ธอส. จัดประมูลบ้านมือสองออนไลน์ : GHB’S NPA Online Auction 2024


วันพุธที่ 8 พฤษภาคม 2567
08/05/2567
พิมพ์
ธอส. จัดประมูลบ้านมือสองออนไลน์ : GHB’S NPA Online Auction 2024
ธอส. จัดประมูลบ้านมือสองออนไลน์ : GHB’S NPA Online Auction 2024 พบทรัพย์เด่นกว่า 1,000 รายการทั่วประเทศ ลดราคาสูงสุดถึง 30% และ On Top อีก 20% พร้อมกันทั่วประเทศ วันจันทร์ที่ 13 พฤษภาคม 2567 นี้
ธนาคารอาคารสงเคราะห์ เอาใจคนอยากมีบ้าน นำทรัพย์เด่น ทำเลดีมากกว่า 1,000 รายการทั่วประเทศ มาจำหน่ายในราคาพิเศษลดสูงสุด 30% จากราคาประเมิน ในงาน “ประมูลบ้านมือสองออนไลน์ : GHB’s NPA Online Auction 2024” ผ่าน Application : GHB ALL HOME วันจันทร์ที่ 13 พฤษภาคม 2567 พิเศษ!! รับส่วนลด On Top เพิ่มอีก 20% จากราคาที่ปิดประมูล สำหรับผู้ชนะการประมูลที่ทำนิติกรรมและโอนกรรมสิทธิ์ภายในวันศุกร์ที่ 12 กรกฎาคม 2567
นายศักดิ์สิทธิ์ จิตตนูนท์ รองกรรมการผู้จัดการ กลุ่มงานปรับโครงสร้างหนี้ รักษาการรองกรรมการผู้จัดการ กลุ่มงานสาขา และรักษาการผู้ช่วยกรรมการผู้จัดการ สายงานบังคับคดี ธนาคารอาคารสงเคราะห์ (ธอส.) เปิดเผยว่า ในฐานะสถาบันการเงินของรัฐ ที่มีพันธกิจ “ทำให้คนไทยมีบ้าน” พร้อมสนับสนุนคนไทยให้ได้มีที่อยู่อาศัยเป็นของตนเองได้ง่าย ๆ ไม่ต้องมีค่าใช้จ่ายในการเดินทาง จึงได้จัดงาน “ประมูลบ้านมือสองออนไลน์ : GHB’S NPA Online Auction 2024” ในวันจันทร์ที่ 13 พฤษภาคม 2567 พร้อมกันทั่วประเทศ ระหว่างเวลา 12.00-12.30 น. ผ่าน  Application : GHB ALL HOME  โดยนำทรัพย์เด่นกว่า 1,000 รายการทั่วประเทศ ทั้งประเภทบ้านเดี่ยว บ้านแฝด ทาวน์เฮ้าส์ ห้องชุด อาคารพาณิชย์ และที่ดินเปล่า มาจำหน่ายในราคาพิเศษด้วยส่วนลดสูงสุดถึง 30% จากราคาประเมิน และหากทำนิติกรรมและโอนกรรมสิทธิ์ภายในวันที่ 12 กรกฎาคม 2567 จะได้รับส่วนลด On Top เพิ่มอีก 20% จากราคาที่ปิดประมูล แบ่งเป็น ทรัพย์ในพื้นที่กรุงเทพฯ และปริมณฑล จำนวนกว่า 751 รายการ โดยมีรายการที่น่าสนใจ อาทิ ทรัพย์ประเภททาวน์เฮ้าส์ 2 ชั้น ขนาดเนื้อที่ 20 ตร.ว. ในโครงการเดอะคัลเลอร์สพรีเมี่ยม วงแหวน-รามอินทรา เขตคลองสามวา กรุงเทพฯ เปิดประมูลเริ่มต้นที่ 2.55 ล้านบาท ซึ่งเป็นทรัพย์ที่ตั้งอยู่ใกล้รถไฟฟ้าสายสีชมพู สะดวกสบายในการเดินทาง สามารถเชื่อมต่อสู่ถนนสายหลักได้หลายเส้นทาง และปลอดภัย
ขณะที่ทรัพย์ในส่วนภูมิภาค นำออกประมูลกว่า 1,035 รายการ โดยมีรายการที่เปิดประมูลเริ่มต้นต่ำสุดเพียง 2 แสนบาท เท่านั้น คือ ทรัพย์ประเภทที่ดินเปล่า ขนาดเนื้อที่ 142 ตร.ว. ในโครงการศุภมิตรแลนด์ อ.ชุมแพ จ.ขอนแก่น ส่วนรายการทรัพย์ที่น่าสนใจ ได้แก่ ทรัพย์ประเภทบ้านเดี่ยว 1 ชั้น ขนาดเนื้อที่ 70 ตร.ว. ในหมู่บ้านเทพพานิช อ.เมืองเพชรบุรี จ.เพชรบุรี ราคาเปิดประมูลเริ่มต้นที่ 2.23 ล้านบาท ซึ่งเป็นทรัพย์ที่เหมาะสมกับการอยู่อาศัยของครอบครัวเป็นอย่างมาก
สำหรับผู้ที่สนใจสามารถดูทรัพย์จริงก่อนการเข้าร่วมประมูล หรือรับชมภาพทรัพย์ได้ทาง Application : GHB ALL HOME หรือ www.ghbhomecenter.com และสามารถลงทะเบียนชำระเงินประกันเข้าร่วมประมูลออนไลน์ รายการละ 10,000 บาท (ยกเว้นทรัพย์ราคาประมูลมากกว่า 10 ล้านบาท วางเงินประกัน รายการละ 100,000 บาท) ได้ตั้งแต่วันนี้ถึงวันที่ 9 พฤษภาคม 2567 (เวลา 22.00 น.) โดยสามารถดาวน์โหลด Application : GHB ALL HOME ผ่านระบบ iOS หรือ Android เพื่อลงทะเบียนการใช้งาน จากนั้นเลือกเมนู “ประมูลทรัพย์ Online” และเลือกทรัพย์ที่ต้องการ ก่อนชำระเงินประกันผ่านทาง Application : GHB ALL GEN หรือ QR Code ก่อนเข้าร่วมประมูลและเสนอราคาในงานต่อไป ทั้งนี้ หากลูกค้าชนะการประมูลและทำสัญญาจะซื้อจะขายภายในวันศุกร์ที่ 12 กรกฎาคม 2567 สามารถใช้ “ผลิตภัณฑ์สินเชื่อสำหรับซื้อทรัพย์ NPA พร้อมขายของธนาคาร” (เงื่อนไขเป็นไปตามหลักเกณฑ์ที่ธนาคารกำหนด) สอบถามข้อมูลเพิ่มเติมได้ที่ G H Bank  Call Center โทร.0-2645-9000 กด 5 หรือ Facebook Fanpage ธนาคารอาคารสงเคราะห์ หรือดูข้อมูลบ้านมือสอง ธอส. ได้ที่ www.ghbhomecenter.com, Mobile Application : GHB ALL HOME และ Line Official Account : @GHBALLHOME

ที่มา : https://www.thaigov.go.th/news/contents/details/82767