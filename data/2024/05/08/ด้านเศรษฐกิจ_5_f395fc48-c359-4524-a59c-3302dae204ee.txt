รัฐบาลไทย-ข่าวทำเนียบรัฐบาล-กระทรวงเกษตรและสหกรณ์ จัดประชุมเตรียมความพร้อมการตรวจราชการ


วันพุธที่ 8 พฤษภาคม 2567
กระทรวงเกษตรและสหกรณ์ จัดประชุมเตรียมความพร้อมการตรวจราชการ
กระทรวงเกษตรและสหกรณ์ จัดประชุมเตรียมความพร้อมการตรวจราชการของนายกรัฐมนตรี รัฐมนตรีว่าการกระทรวงเกษตรและสหกรณ์ รัฐมนตรีช่วยว่าการกระทรวงเกษตรและสหกรณ์ และการประชุมคณะรัฐมนตรีอย่างเป็นทางการนอกสถานที่ ครั้งที่ 3/2567
นายนวนิตย์ พลเคน รองปลัดกระทรวงเกษตรและสหกรณ์ เป็นประธานการประชุมการเตรียมความพร้อมการตรวจราชการของนายกรัฐมนตรี รัฐมนตรีว่าการกระทรวงเกษตรและสหกรณ์ รัฐมนตรีช่วยว่าการกระทรวงเกษตรและสหกรณ์ และการประชุมคณะรัฐมนตรีอย่างเป็นทางการนอกสถานที่ ครั้งที่ 3/2567 ของจังหวัดเพชรบุรีและการตรวจราชการกลุ่มจังหวัดภาคกลางตอนล่าง 2 (จังหวัดประจวบคีรีขันธ์ เพชรบุรี สมุทรสาคร และสมุทรสงคราม) ระหว่างวันที่ 13 - 14 พฤษภาคม 2567 โดยมีนายอภัย สุทธิสังข์ รองปลัดกระทรวงเกษตรและสหกรณ์ นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ นางสาวภัทราภรณ์ โสเจยยะ รองปลัดกระทรวงเกษตรและสหกรณ์ และหน่วยงานที่เกี่ยวข้อง เข้าร่วม ณ ห้องประชุมกระทรวงเกษตรและสหกรณ์ และผ่านระบบ Zoom Meeting เพื่อนำเสนอจุดดูงานและร่วมพิจารณาการเตรียมความพร้อมสนับสนุนการตรวจราชการของนายกรัฐมนตรีและรัฐมนตรีว่าการกระทรวงเกษตรและสหกรณ์ รวมทั้ง การประชุมคณะรัฐมนตรี

ที่มา : https://www.thaigov.go.th/news/contents/details/82747