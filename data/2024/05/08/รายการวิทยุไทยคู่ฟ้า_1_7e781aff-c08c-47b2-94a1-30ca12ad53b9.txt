รัฐบาลไทย-ข่าวทำเนียบรัฐบาล-ซาอุดีอาระเบียนำเอกชนกว่า 100 บริษัท เจรจาจับคู่ธุรกิจกับไทย


วันพุธที่ 8 พฤษภาคม 2567
08/05/2567
พิมพ์
ซาอุดีอาระเบียนำเอกชนกว่า 100 บริษัท เจรจาจับคู่ธุรกิจกับไทย
วันพุธ ที่ 8 พ.ค.67
ซาอุดีอาระเบียนำเอกชนกว่า 100 บริษัท เจรจาจับคู่ธุรกิจกับไทย
ต่อจากนี้ไป ขอเชิญรับฟังไทยคู่ฟ้า
รัฐมนตรีว่าการกระทรวงพาณิชย์ซาอุดีอาระเบียนำภาคเอกชนจากซาอุดีอาระเบียกว่า 100 บริษัท
เยือนไทยอย่างเป็นทางการในฐานะแขกของกระทรวงพาณิชย์ประเทศไทย ระหว่างวันที่ 8 – 10 พฤษภาคม
2567 เพื่อเข้าร่วมกิจกรรมเจรจาจับคู่ธุรกิจ สร้างเครือข่ายทางธุรกิจระหว่างภาคเอกชนของทั้งสองประเทศ
เพิ่มโอกาสทางการค้าและการลงทุน สานต่อความร่วมมือทางเศรษฐกิจที่เข้มแข็ง
นับเป็นโอกาสสำคัญในการต่อยอดการเยือนซาอุดีอาระเบียของนายเศรษฐา ทวีสิน นายกรัฐมนตรี
เมื่อเดือนตุลาคม 2566 ซึ่งครั้งนั้นได้พบภาคเอกชนรายใหญ่ของซาอุดีอาระเบียหลายแห่งในรูปแบบ One-on-
One และเห็นพ้องที่จะร่วมมือกันด้านความมั่นคงทางอาหาร พลังงาน และปิโตรเคมี รวมถึงสนับสนุนโครงการ
Landbridge ของไทยด้วย
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/82757