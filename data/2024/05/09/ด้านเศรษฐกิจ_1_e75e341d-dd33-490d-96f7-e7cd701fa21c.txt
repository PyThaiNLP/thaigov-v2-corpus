รัฐบาลไทย-ข่าวทำเนียบรัฐบาล-รัฐมนตรีฯ พิมพ์ภัทรา นำทีม ก.อุต บันทึกเทปถวายพระพรชัยมงคล สมเด็จพระนางเจ้าสุทิดา พัชรสุธาพิมลลักษณ พระบรมราชินี เนื่องในโอกาสวันเฉลิมพระชนมพรรษา 3 มิถุนายน 2567


วันพุธที่ 8 พฤษภาคม 2567
08/05/2567
พิมพ์
รัฐมนตรีฯ พิมพ์ภัทรา นำทีม ก.อุต บันทึกเทปถวายพระพรชัยมงคล สมเด็จพระนางเจ้าสุทิดา พัชรสุธาพิมลลักษณ พระบรมราชินี เนื่องในโอกาสวันเฉลิมพระชนมพรรษา 3 มิถุนายน 2567
รัฐมนตรีฯ พิมพ์ภัทรา นำทีม ก.อุต บันทึกเทปถวายพระพรชัยมงคล สมเด็จพระนางเจ้าสุทิดา พัชรสุธาพิมลลักษณ พระบรมราชินี เนื่องในโอกาสวันเฉลิมพระชนมพรรษา 3 มิถุนายน 2567
เมื่อวันที่ 8 พฤษภาคม 2567 นางสาวพิมพ์ภัทรา วิชัยกุล รัฐมนตรีว่าการกระทรวงอุตสาหกรรม พร้อมด้วยนางสาวศิรินันท์ ศิริพานิช ผู้ช่วยรัฐมนตรีประจำกระทรวงอุตสาหกรรม นายดนัยณัฏฐ์ โชคอำนวย ที่ปรึกษารัฐมนตรีว่าการกระทรวงอุตสาหกรรม นางสาวไพลิน เทียนสุวรรณ เลขานุการรัฐมนตรีว่าการกระทรวงอุตสาหกรรม นายณัฐพล รังสิตพล ปลัดกระทรวงอุตสาหกรรม นายบรรจง สุกรีฑา นายใบน้อย สุวรรณชาตรี นางสาวณัฏฐิญา เนตยสุภา รองปลัดกระทรวงอุตสาหกรรม นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม นายเดชา จาตุธนานันท์ นายวีระกิตติ์ รันทกิจธนวิชญ์ นายศุภกิจ บุญศิริ นายเอกนิติ รมยานนท์ นายเศรษฐรัชต์ เลือดสกุล ผู้ตรวจราชการกระทรวงอุตสาหกรรม  นายภาสกร ชัยรัตน์ อธิบดีกรมส่งเสริมอุตสาหกรรม นายวิฤทธิ์ วิเศษสินธุ์ เลขาธิการคณะกรรมการอ้อยและน้ำตาลทราย และนายวันชัย พนมชัย เลขาธิการสำนักงานมาตรฐานผลิตภัณฑ์อุตสาหกรรม ร่วมบันทึกเทปถวายพระพรชัยมงคล สมเด็จพระนางเจ้าสุทิดา พัชรสุธาพิมลลักษณ พระบรมราชินี เนื่องในโอกาสวันเฉลิมพระชนมพรรษา 3 มิถุนายน 2567 เพื่อแสดงความจงรักภักดีและสำนึกในพระมหากรุณาธิคุณ ณ สถานีวิทยุโทรทัศน์แห่งประเทศไทย กรมประชาสัมพันธ์ ถนนวิภาวดีรังสิต
โดยรัฐมนตรีว่าการกระทรวงอุตสาหกรรม ได้กล่าวถวายพระพร โดยมีใจความว่า
เฉลิมพระชนมพรรษา องค์ราชินี
จรัสศรี เกริกเกียรติไกร ไผทสยาม
ราษฎร์จงรัก พระเมตตา เลื่องพระนาม
จริยวัตร งดงาม ล้ำกรุณา
ทรงมุ่งมั่น ทรงงานเพื่อ เกื้อผองชน
การกุศล ศิลปาชีพ การศึกษา
ทรงสืบสาน งานศิลป์ ถิ่นพารา
ศาสนา ทรงธำรง คู่คงไทย
ทรงส่งเสริม อุตสา หกรรมถิ่น
หัตถศิลป์ หัตถกรรม นำสมัย
ทรงรักษา แลต่อยอด ศิลปะไทย
วัฒนธรรม ทรงใส่ใจ ชื่นในประชา
ขออำนาจ สิ่งศักดิ์สิทธิ์ นิมิตรดล
ศุภมงคล เฉลิมพระชน มพรรษา
พรสัมฤทธิ์ พระประสงค์ ทรงศรัทธา
น้อมชีวา รวมดวงใจ ถวายพระพร
ด้วยเกล้าด้วยกระหม่อม ข้าพระพุทธเจ้า นางสาวพิมพ์ภัทรา วิชัยกุล รัฐมนตรีว่าการกระทรวงอุตสาหกรรม พร้อมด้วยผู้บริหาร ข้าราชการ และพนักงาน กระทรวงอุตสาหกรรม

ที่มา : https://www.thaigov.go.th/news/contents/details/82781