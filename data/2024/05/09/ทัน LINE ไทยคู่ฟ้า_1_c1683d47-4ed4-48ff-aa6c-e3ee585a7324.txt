รัฐบาลไทย-ข่าวทำเนียบรัฐบาล-ไฟเขียว ศธ. ตั้งศูนย์การเรียนสำหรับเด็กในโรงพยาบาล 77 จังหวัด


วันพฤหัสบดีที่ 9 พฤษภาคม 2567
ไฟเขียว ศธ. ตั้งศูนย์การเรียนสำหรับเด็กในโรงพยาบาล 77 จังหวัด
.....
ไฟเขียว ศธ. ตั้งศูนย์การเรียนสำหรับเด็กในโรงพยาบาล 77 จังหวัด
.
ที่ประชุม ครม. (7 พ.ค. 67) เห็นชอบให้กระทรวงศึกษาธิการ จัดตั้งศูนย์การเรียนสำหรับเด็กที่รักษาตัวในโรงพยาบาล เพื่อให้เด็กได้รับการศึกษาอย่างต่อเนื่อง แม้ในช่วงเวลาที่ต้องรักษาพยาบาล
.
เริ่มดำเนินการตั้งแต่ปีงบประมาณ 2567 เป็นต้นไป ซึ่งสำนักงบประมาณ ได้จัดเตรียมงบประมาณไว้รองรับแล้ว จำนวน 30,327,930 บาท โดย สพฐ. จะจัดตั้งศูนย์การเรียนฯ ใน 77 จังหวัด 85 ศูนย์การเรียนรู้ โดยมีการจ้างครูประจำศูนย์ฯ จำนวน 151 อัตรา เพื่อให้เด็กได้รับการศึกษาอย่างต่อเนื่อง และส่งต่อเด็กกลับไปยังสถานศึกษาเดิมหรือเข้ารับการศึกษาในสถานศึกษานอกระบบหรือตามอัธยาศัยเมื่อเสร็จสิ้นกระบวนการรักษา
.
สำหรับศูนย์การเรียนฯ นี้ จะได้รับงบประมาณสนับสนุนอย่างต่อเนื่องเป็นประจำทุกปี โดยไม่ต้องขออนุมัติการดำเนินงานจากคณะรัฐมนตรีทุก 5 ปี
.
อ่านเพิ่มเติม คลิก https://www.thaigov.go.th/news/contents/details/82679
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/82826