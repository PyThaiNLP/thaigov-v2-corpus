รัฐบาลไทย-ข่าวทำเนียบรัฐบาล-"คาราวานน้ำใจ กองทุนประชาภักดีร่อนพิบูลย์ สู่ 400 ครัวเรือนเปราะบาง" อำเภอร่อนพิบูลย์ จัดกิจกรรมมอบสิ่งของอุปโภคบริโภคช่วยเหลือกลุ่มเปราะบาง 6 ตำบล 57 หมู่บ้าน รวม 400 ครัวเรือน 


วันพฤหัสบดีที่ 9 พฤษภาคม 2567
09/05/2567
พิมพ์
"คาราวานน้ำใจ กองทุนประชาภักดีร่อนพิบูลย์ สู่ 400 ครัวเรือนเปราะบาง" อำเภอร่อนพิบูลย์ จัดกิจกรรมมอบสิ่งของอุปโภคบริโภคช่วยเหลือกลุ่มเปราะบาง 6 ตำบล 57 หมู่บ้าน รวม 400 ครัวเรือน
อำเภอร่อนพิบูลย์ จัดกิจกรรมมอบสิ่งของอุปโภคบริโภคช่วยเหลือกลุ่มเปราะบาง 6 ตำบล 57 หมู่บ้าน รวม 400 ครัวเรือน จากเงินคอนเสิร์ตการกุศล โดยไม่ใช้งบประมาณของราชการ มุ่งมั่นขจัดความยากจนและพัฒนาคนทุกช่วงวัยโดยไม่ทิ้งใครไว้ข้างหลัง ขับเคลื่อนตามเป้าหมายฯ
"คาราวานน้ำใจ กองทุนประชาภักดีร่อนพิบูลย์ สู่ 400 ครัวเรือนเปราะบาง" อำเภอร่อนพิบูลย์ จัดกิจกรรมมอบสิ่งของอุปโภคบริโภคช่วยเหลือกลุ่มเปราะบาง 6 ตำบล 57 หมู่บ้าน รวม 400 ครัวเรือน จากเงินคอนเสิร์ตการกุศล โดยไม่ใช้งบประมาณของราชการ มุ่งมั่นขจัดความยากจนและพัฒนาคนทุกช่วงวัยโดยไม่ทิ้งใครไว้ข้างหลัง ขับเคลื่อนตามเป้าหมายการพัฒนาที่ยั่งยืน (SDGs)
วันนี้ (9 พ.ค. 67) นายเชิดพงษ์ ใจตรง นายอำเภอร่อนพิบูลย์ เปิดเผยว่า อำเภอร่อนพิบูลย์ จังหวัดนครศรีธรรมราช ได้จัดกิจกรรม "คาราวานน้ำใจ กองทุนประชาภักดีร่อนพิบูลย์ สู่ครัวเรือนเปราะบาง" มอบถุงยังชีพสิ่งของอุปโภคบริโภคช่วยเหลือประชาชนกลุ่มเปราะบาง ผู้ยากไร้ ผู้ด้อยโอกาส ผู้สูงอายุ และผู้พิการที่ไม่สามารถช่วยเหลือตัวเองได้ในพื้นที่อำเภอร่อนพิบูลย์ จำนวน 6 ตำบล 57 หมู่บ้าน โดยมี นางโสรญา ยอดราช พัฒนาการอำเภอร่อนพิบูลย์ พร้อมด้วย ผู้บริหารองค์กรปกครองส่วนท้องถิ่น กำนัน ผู้ใหญ่บ้าน ผู้นำชุมชน ภาคประชาสังคม และภาคีเครือข่ายทุกภาคส่วน ร่วมลงพื้นที่ส่งมอบสิ่งของเครื่องอุปโภคบริโภค
นายเชิดพงษ์ ใจตรง นายอำเภอร่อนพิบูลย์ กล่าวว่า อำเภอร่อนพิบูลย์ ได้ขับเคลื่อนตามนโยบายของกระทรวงมหาดไทย ในการดำเนินการขจัดความยากจนและพัฒนาคนทุกช่วงวัยอย่างยั่งยืน ตามที่ได้ร่วมประกาศเจตนารมณ์ “76 จังหวัด 76 คำมั่นสัญญา เพื่อการพัฒนา เพื่อความเท่าเทียม เพื่อความยั่งยืน โลกนี้เพื่อเรา” โดยมี ผู้ว่าราชการจังหวัด 76 จังหวัด และกรุงเทพมหานคร ร่วมกับผู้แทนองค์การสหประชาชาติประจำประเทศไทย ร่วมกันแสดงเจตนารมณ์มุ่งสู่การบรรลุเป้าหมาย 17 เป้าหมายการพัฒนาที่ยั่งยืน (Sustainable Development Goal : SDGs) สอดคล้องกับพันธกิจของกระทรวงมหาดไทย ในการ "บำบัดทุกข์ บำรุงสุข" ให้กับพี่น้องประชาชน
"อำเภอร่อนพิบูลย์ จังหวัดนครศรีธรรมราช จึงได้จัดกิจกรรม "คาราวานน้ำใจ กองทุนประชาภักดีร่อนพิบูลย์ สู่ครัวเรือนเปราะบาง" มอบถุงยังชีพสิ่งของอุปโภคบริโภคช่วยเหลือประชาชนกลุ่มเปราะบาง ผู้ยากไร้ ผู้ด้อยโอกาส ผู้สูงอายุ และผู้พิการที่ไม่สามารถช่วยเหลือตัวเองได้ในพื้นที่อำเภอร่อนพิบูลย์ จำนวน 400 ครัวเรือน ใน 6 ตำบล 57 หมู่บ้าน โดยมีจุดประสงค์เพื่อพัฒนาและยกระดับคุณภาพชีวิตของครัวเรือนเป้าหมายที่ประสบความเดือดร้อนและยากจน ใน 5 มิติ ได้แก่ ด้านสุขภาพ ด้านความเป็นอยู่ ด้านการศึกษา ด้านรายได้ และด้านการเข้าถึงการบริการภาครัฐ ซึ่งประกอบด้วย ครัวเรือนจากระบบบริหารจัดการข้อมูลการพัฒนาคนแบบชี้เป้า TPMAP และ ThaiQM โดยมีครัวเรือนที่ได้รับความเดือดร้อน ด้อยโอกาสหรือ ตกเกณฑ์ จปฐ. โดยบูรณาการความร่วมมือกับทุกภาคส่วนในการร่วมกันดำเนินงาน โดยสนับสนุนงบประมาณจากเงินรายได้คอนเสิร์ตเพื่อการกุศลกองทุนประชาภักดีร่อนพิบูลย์ (Charity Concert) ที่จัดขึ้นเมื่อวันที่ 26 เมษายน 2567 ณ สนามกีฬาองค์การบริหารส่วนจังหวัดนครศรีธรรมราช (สนามกีฬาม่วงงาม) อำเภอร่อนพิบูลย์ จังหวัดนครศรีธรรมราช" นายเชิดพงษ์ฯ กล่าว
นายเชิดพงษ์ ใจตรง นายอำเภอร่อนพิบูลย์ กล่าวเพิ่มเติมว่า ขอขอบคุณหัวหน้าส่วนราชการ กำนัน ผู้ใหญ่บ้าน และภาคีเครือข่ายทุกภาคส่วน ร่วมสร้างพลังภาคีเครือข่าย ส่งเสริมให้เกิดการมีส่วนร่วม เพื่อพัฒนาคุณภาพชีวิตและดูแลสภาพความเป็นอยู่ของประชาชนในทุกมิติ โดยมีการบูรณาการ 7 ภาคีเครือข่าย เข้าร่วมดำเนินการให้ความช่วยเหลือในด้านสิ่งของเครื่องใช้ เครื่องครัว และเครื่องอุปโภคบริโภค ซึ่งดำเนินตามแนวทางการดำเนินโครงการหมู่บ้านยั่งยืน "Sustainable Village" เพื่อเฉลิมพระเกียรติ พระบาทสมเด็จพระเจ้าอยู่หัวเนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567 ซึ่งจังหวัดนครศรีธรรมราช มุ่งมั่นในการช่วยเหลือประชาชนกลุ่มเปราะบางให้มีคุณภาพชีวิตที่ดียิ่งขึ้น ลดความเหลื่อมล้ำ สร้างความมั่นคงทางอาหาร ขับเคลื่อนเป้าหมายการพัฒนาที่ยั่งยืน พร้อมทั้งการน้อมนำปรัชญาของเศรษฐกิจพอเพียงมาประยุกต์ใช้ สร้างความยั่งยืนให้กับชุมชนในทุกมิติ ทั้งสังคม เศรษฐกิจ และสิ่งแวดล้อม สู่การทำสิ่งที่ดีให้เกิดขึ้น "Change for Good" เพื่อประชาชนทุกคนมีคุณภาพชีวิตที่ดีและความสุขอย่างยั่งยืน โดยไม่ทิ้งใครไว้ข้างหลัง
#WorldSoilDay #วันดินโลก #UN #FAO #GlobalSoilPartnership #MOI #กระทรวงมหาดไทย #บำบัดทุกข์บำรุงสุข #SoilandWaterasourceoflife #SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/82824