รัฐบาลไทย-ข่าวทำเนียบรัฐบาล-“วราวุธ” เผยข่าวดี พม. ลดดอกเบี้ยบ้าน พอช. 0.5 % ชาวบ้านจ่อเฮ พ.ค. นี้


วันพฤหัสบดีที่ 9 พฤษภาคม 2567
“วราวุธ” เผยข่าวดี พม. ลดดอกเบี้ยบ้าน พอช. 0.5 % ชาวบ้านจ่อเฮ พ.ค. นี้
“วราวุธ” เผยข่าวดี พม. ลดดอกเบี้ยบ้าน พอช. 0.5 % ชาวบ้านจ่อเฮ พ.ค. นี้
วันที่ 9 พฤษภาคม 2567 ที่กระทรวงการพัฒนาสังคมและความมั่นคงของมนุษย์ สะพานขาว กรุงเทพฯ นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) กล่าวถึงการเสนอให้สถาบันพัฒนาองค์กรชุมชน (องค์การมหาชน) หรือ พอช. ลดอัตราดอกเบี้ยกู้บ้าน ซึ่งในขณะนี้ดอกเบี้ยสำหรับบ้านในโครงการของ พอช. นั้น คือ ร้อยละ 6 โดยจ่ายให้กับทาง พอช. ร้อยละ 4 และจ่ายให้กับทางสหกรณ์ที่พี่น้องประชาชนรวมตัวกันอีก ร้อยละ 2 ดังนั้น ในส่วนของอัตราดอกเบี้ยร้อยละ 4 ที่ทาง พอช. ดูแลอยู่นั้น ทางคณะทำงานของ พอช. ได้ศึกษาถึงความเป็นไปได้ในการที่จะลดอัตราดอกเบี้ย ซึ่งได้มีความเห็นสอดคล้องกับนโยบายที่ตนเสนอ คือลดอัตราดอกเบี้ยลง ร้อยละ 0.5 ทำให้ลงมาเหลือร้อยละ 3.5 ภายในระยะเวลา 2 ปี ซึ่งแนวทางนี้จะนำเข้าสู่คณะกรรมการหรือบอร์ดของ พอช. ภายในเดือนพฤษภาคมนี้ ซึ่งคาดว่าจะมีข่าวดีมามอบให้กับพี่น้องประชาชนภายในเดือนพฤษภาคมนี้ด้วย ทั้งนี้ การลดดอกเบี้ยนั้นต้องมีเงื่อนไขเช่นกัน อาทิ ต้องเป็นลูกหนี้ที่ไม่ผิดนัดการชำระหนี้ และปฏิบัติตามกติกาต่างๆ ที่ทาง พอช. กำหนด เป็นต้น
#ข่าวพม #พม #ศรส #esshelpme #1300 #วราวุธศิลปอาชา #วราวุธรับฟังทำจริง #พมพอใจให้ทุกวัยพึงพอใจในพม #พมหนึ่งเดียว #ลดดอกเบี้ยบ้าน #พอช

ที่มา : https://www.thaigov.go.th/news/contents/details/82840