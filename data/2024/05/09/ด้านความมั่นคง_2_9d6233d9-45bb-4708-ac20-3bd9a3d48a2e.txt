รัฐบาลไทย-ข่าวทำเนียบรัฐบาล-ผู้ว่าฯ เลย นำส่วนราชการ "สวมผ้าไทย ใส่บาตรทุกเช้าวันพุธ" สืบสานประเพณีทำบุญตักบาตร มรดกอันล้ำค่า ร่วมทำนุบำรุงพระพุทธศาสนา และรักษาเผยแพร่ผ้าไทยให้ยั่งยืน


วันพฤหัสบดีที่ 9 พฤษภาคม 2567
09/05/2567
พิมพ์
ผู้ว่าฯ เลย นำส่วนราชการ "สวมผ้าไทย ใส่บาตรทุกเช้าวันพุธ" สืบสานประเพณีทำบุญตักบาตร มรดกอันล้ำค่า ร่วมทำนุบำรุงพระพุทธศาสนา และรักษาเผยแพร่ผ้าไทยให้ยั่งยืน
ผู้ว่าฯ เลย นำส่วนราชการ "สวมผ้าไทย ใส่บาตรทุกเช้าวันพุธ" สืบสานประเพณีทำบุญตักบาตร มรดกอันล้ำค่า ร่วมทำนุบำรุงพระพุทธศาสนา และรักษาเผยแพร่ผ้าไทยให้ยั่งยืน
เมื่อวันที่ 8 พ.ค. 67 นายชัยพจน์ จรูญพงศ์ ผู้ว่าราชการจังหวัดเลย พร้อมด้วยนางธารตะวัน จรูญพงศ์ นายกเหล่ากาชาดจังหวัดเลย/ประธานแม่บ้านมหาดไทยจังหวัดเลย นายกิตติคุณ บุตรคุณ รองผู้ว่าราชการจังหวัดเลย หัวหน้าส่วนราชการ ข้าราชการ และพนักงาน เจ้าหน้าที่ ร่วมทำบุญตักบาตรทุกเช้าวันพุธ ตามโครงการ "สวมผ้าไทยใส่บาตรทุกเช้าวันพุธ" และตามโครงการ “ผ้าไทยใส่ให้สนุก” ตามพระดำริสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ณ บริเวณหน้าจวนผู้ว่าราชการจังหวัดเลย ถนนเจริญรัฐ ตำบลกุดป่อง อำเภอเมืองเลย จังหวัดเลย
นายชัยพจน์ จรูญพงศ์ ผู้ว่าราชการจังหวัดเลย กล่าวว่า จังหวัดเลยได้จัดโครงการ "สวมผ้าไทยใส่บาตรทุกเช้าวันพุธ" ขึ้น โดยมีวัตถุประสงค์หลักเพื่อสืบสานประเพณีการทำบุญตักบาตร ซึ่งเป็นมรดกทางวัฒนธรรมอันล้ำค่า เชิดหน้าชูตาของจังหวัดเลย ที่เป็นจังหวัดแห่งวัฒนธรรมและวิถีชีวิตเชิงอนุรักษ์ที่สืบทอดมาแต่บรรพบุรุษ รวมทั้งเพื่อทำนุบำรุงพระพุทธศาสนาให้อยู่คู่กับสังคมไทย อีกทั้งการตักบาตรยังเป็นกิจวัตรสำคัญของพุทธศาสนิกชนชาวไทยที่ได้ปฏิบัติกันอยู่เป็นนิจ การที่นำกิจกรรมการสวมใส่ผ้าไทยมาผสมผสานกับการทำบุญตักบาตร ถือเป็นการหลอมรวมเอาวัฒนธรรมและความงดงามของไทยเข้ามาอยู่ด้วยกัน ซึ่งจะช่วยให้สามารถอนุรักษ์ประเพณีวัฒนธรรมท้องถิ่นควบคู่ไปกับการอนุรักษ์ และเผยแพร่ผ้าไทย ตามโครงการ “ผ้าไทยใส่ให้สนุก” ตามพระดำริ สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา  ไปด้วย
"โครงการสวมใส่ผ้าไทยเพื่อทำบุญตักบาตรทุกวันพุธถือเป็นจุดเริ่มต้นที่ประธานแม่บ้านมหาดไทยจังหวัดเลยได้เล็งเห็นและอยากส่งเสริมเชิญชวนข้าราชการ พนักงานและพี่น้องประชาชน มาร่วมสร้างค่านิยมให้กับทุกคนได้เห็น สัมผัส และตระหนักถึงความสำคัญในการร่วมอนุรักษ์ศิลปะ ประเพณีวัฒนธรรมอันงดงามของไทย และสามารถขยายผลสู่การสร้างค่านิยมสวมใส่ผ้าไทย หรือผ้าพื้นเมืองท้องถิ่น เข้าร่วมงานประเพณีหรือพิธีการต่าง ๆ ของหมู่บ้าน ตำบล อำเภอ จังหวัด ให้มากยิ่งขึ้น ซึ่งนอกจากเป็นการแสดงออกถึงความเป็นอัตลักษณ์ของไทย และร่วมสานต่อโครงการ “ผ้าไทยใส่ให้สนุก” ตามพระดำริ สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ยังสามารถช่วยทำให้พี่น้องประชาชนเกษตรกรในชนบท โดยเฉพาะอย่างยิ่งช่างทอผ้าและผู้ประกอบการผ้า ได้เกิดการสร้างงานสร้างอาชีพ สร้างรายได้จากภูมิปัญญา หัตถศิลป์ หัตถกรรม ที่สืบสานถ่ายทอดมาจากบรรพบุรุษ และยกระดับคุณภาพชีวิต จากการจำหน่ายผ้าไทยที่ได้รับความนิยมจากข้าราชการ เจ้าหน้าที่ในส่วนราชการที่ได้สวมใส่นำร่องและขยายผลสู่พี่น้องประชาชนได้เห็นความสำคัญ ร่วมใส่ผ้าไทยให้สนุกในทุกวัน อันจะสร้างความสุขให้กับครอบครัว ชุมชน ทั้งผู้ใส่และผู้ผลิต เพื่อร่วมสร้างสังคมที่มีความยั่งยืนในทุกมิติต่อไป" นายชัยพจน์ จรูญพงศ์ ผู้ว่าราชการจังหวัดเลย กล่าวในช่วงท้าย
#WorldSoilDay #วันดินโลก #UN #FAO #GlobalSoilPartnership #MOI #กระทรวงมหาดไทย #บำบัดทุกข์บำรุงสุข #SoilandWaterasourceoflife #SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/82797