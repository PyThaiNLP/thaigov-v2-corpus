รัฐบาลไทย-ข่าวทำเนียบรัฐบาล-"วราวุธ" รมว.พม. ชู นโยบาย 5x5 ฝ่าวิกฤติประชากร แก้ปัญหาสังคมในภูมิภาคเอเชีย-แปซิฟิก ยืนยัน ไทยไม่แพ้ใครใน UN


วันพุธที่ 1 พฤษภาคม 2567
"วราวุธ" รมว.พม. ชู นโยบาย 5x5 ฝ่าวิกฤติประชากร แก้ปัญหาสังคมในภูมิภาคเอเชีย-แปซิฟิก ยืนยัน ไทยไม่แพ้ใครใน UN
"วราวุธ" รมว.พม. ชู นโยบาย 5x5 ฝ่าวิกฤติประชากร แก้ปัญหาสังคมในภูมิภาคเอเชีย-แปซิฟิก ยืนยัน ไทยไม่แพ้ใครใน UN
เมื่อวันที่ 30 เมษายน 2567 เวลา 13.15 น. (ตามเวลาท้องถิ่น) ที่นครนิวยอร์ก สหรัฐอเมริกา นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) และคณะผู้แทนไทย ซึ่งอยู่ระหว่างเข้าร่วมการประชุมคณะกรรมาธิการประชากรและการพัฒนาแห่งสหประชาชาติ สมัยที่ 57 (CPD 57) ระหว่างวันที่ 29 เมษายน – 3 พฤษภาคม 2567 โดยในช่วงบ่ายได้เข้าร่วมกิจกรรมคู่ขนาน (Side event) ในการอภิปรายแบบคณะ เกี่ยวกับการสร้างสังคมที่ครอบคลุมและยั่งยืนในภูมิภาคเอเชีย-แปซิฟิก ในช่วงที่มีการเปลี่ยนแปลงทางประชากรที่สำคัญ โดยร่วมอภิปรายกับรัฐมนตรีจากประเทศฟิจิ และศรีลังกา ซึ่งจัดโดย คณะกรรมการเศรษฐกิจและสังคมของเอเชียและแปซิฟิกแห่งสหประชาชาติ (ESCAP) และ กองทุนประชากรแห่งสหประชาชาติ (UNFPA)
นายวราวุธ กล่าวว่า ในช่วงบ่ายเป็นเวทีที่เล็กลงมา  ได้พูดคุยกันในระดับภูมิภาคเอเชีย-แปซิฟิก และนำผลการประชุมที่กรุงเทพฯ เมื่อเดือนพฤศจิกายนปีที่แล้ว มาถกกัน รวมถึงเรื่องความเชื่อมโยงระหว่างการเปลี่ยนแปลงของสภาพภูมิอากาศ กับการพัฒนาโครงสร้างประชากร โดยแต่ละประเทศจะมีแนวทางความร่วมมือกันอย่างไร ซึ่งต้องบอกว่าประเทศไทยของเรานั้นมีความคืบหน้าไปมาก โดยหลายประเทศที่เข้าร่วมพูดคุยกันนั้นต่างชื่นชมและขอแลกเปลี่ยนความรู้กับประเทศไทย รวมถึงแนวทางในประเด็นเกี่ยวกับเรื่อง ข้อเสนอเชิงนโยบาย 5x5 ฝ่าวิกฤติประชากร ที่นำเสนอ พร้อมคลิป 3 นาที มามอบให้กับประเทศต่างๆ ที่เข้าร่วมประชุมได้รับชม เพื่อแสดงให้โลกได้เห็นว่าข้อเสนอเชิงนโยบาย 5x5 ฝ่าวิกฤติประชากร เป็นตัวอย่างที่ประเทศไทยกำลังจะเข้าไปแก้ปัญหาเรื่องสังคมผู้สูงอายุ และเด็กเกิดใหม่น้อยในภาพรวมทั้งหมด ถือเป็นความก้าวหน้าของประเทศไทยที่รับประกันได้ว่าไม่แพ้ และไม่น้อยหน้าประเทศสมาชิกอื่นในสหประชาชาติอย่างแน่นอน
#ข่าวพม #พม #ศรส #esshelpme #1300 #วราวุธศิลปอาชา #วราวุธรับฟังทำจริง #พมพอใจให้ทุกวัยพึงพอใจในพม #พมหนึ่งเดียว #สหประชาชาติ #วิกฤตประชากร #CPD

ที่มา : https://www.thaigov.go.th/news/contents/details/82428