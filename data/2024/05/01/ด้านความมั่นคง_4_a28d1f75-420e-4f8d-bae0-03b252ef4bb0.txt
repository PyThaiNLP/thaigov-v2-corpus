รัฐบาลไทย-ข่าวทำเนียบรัฐบาล-OTOP สุโขทัยจัดใหญ่!! รมช.เกรียง เปิดงาน OTOP ภูมิภาค ประจำปี 2567 "SHOP POWER ฟินเวอร์ทั่วไทย" จ.สุโขทัย ช้อป ชม ชิม อิ่มใจในที่เดียว 29 เม.ย.-5 พ.ค. นี้  ณ ตลาดคลองถมสุโขทัย


วันพุธที่ 1 พฤษภาคม 2567
01/05/2567
พิมพ์
OTOP สุโขทัยจัดใหญ่!! รมช.เกรียง เปิดงาน OTOP ภูมิภาค ประจำปี 2567 "SHOP POWER ฟินเวอร์ทั่วไทย" จ.สุโขทัย ช้อป ชม ชิม อิ่มใจในที่เดียว 29 เม.ย.-5 พ.ค. นี้  ณ ตลาดคลองถมสุโขทัย
OTOP สุโขทัยจัดใหญ่!! รมช.เกรียง เปิดงาน OTOP ภูมิภาค ประจำปี 2567 "SHOP POWER ฟินเวอร์ทั่วไทย" จังหวัดสุโขทัย ช้อป ชม ชิม อิ่มใจในที่เดียว 29 เมษายน - 5 พฤษภาคม นี้ บริเวณตลาดคลองถมสุโขทัย
เมื่อวันที่ 30 เมษายน 2567 เวลา 14.00 น. ณ ตลาดคลองถมสุโขทัย ถนนสิงหวัฒน์ อำเภอเมืองสุโขทัย จังหวัดสุโขทัย นายเกรียง กัลป์ตินันท์ รัฐมนตรีช่วยว่าการกระทรวงมหาดไทย ให้เกียรติเป็นประธานเปิดงาน OTOP ภูมิภาค ประจำปี 2567 "SHOP POWER ฟินเวอร์ทั่วไทย" จัดโดย กรมการพัฒนาชุมชน กระทรวงมหาดไทย พร้อมด้วยนายสมชัย อัศวชัยโสภณ ที่ปรึกษารัฐมนตรีช่วยว่าการกระทรวงมหาดไทย นายราชันย์ ซุ้นฮั้ว รองปลัดกระทรวงมหาดไทย นายสยาม ศิริมงคล อธิบดีกรมการพัฒนาชุมชน นายสุชาติ ทีคะสุข ผู้ว่าราชการจังหวัดสุโขทัย นางสาวเอกรัตน์ นาคาคง ผู้ตรวจราชการกระทรวงมหาดไทย คณะรองผู้ว่าราชการจังหวัดสุโขทัย ผู้ตรวจราชการกรมการพัฒนาชุมชน พัฒนาการจังหวัดในเขตตรวจราชการที่ 17 และคณะผู้บริหารกรมการพัฒนาชุมชน บุคลากรในสังกัดกระทรวงมหาดไทย ภาคี เครือข่าย หน่วยงานพันธมิตร และบุคคลทั่วไป เข้าร่วมพิธี
การจัดงานในครั้งนี้ ได้รวบรวมสุดยอดงานหัตถศิลป์อันทรงคุณค่า มรดกภูมิปัญญาท้องถิ่น ผลิตภัณฑ์ล้ำค่าจากชุมชนด้วยสุดยอดนวัตกรรมแห่งภูมิปัญญาจากทั่วประเทศไทย ยกมาไว้ในงานเดียว งาน OTOP ภูมิภาค ประจำปี 2567 จุดดำเนินการที่ 4 จังหวัดสุโขทัย จัดขึ้นระหว่างวันที่ 29 เมษายน - 5 พฤษภาคม 2567 ณ ตลาดคลองถมสุโขทัย ถนนสิงหวัฒน์ อำเภอเมืองสุโขทัย จังหวัดสุโขทัย โดยมีวัตถุประสงค์เพื่อเป็นการสืบสานการใช้ทรัพยากรและภูมิปัญญาท้องถิ่นในการพัฒนาสินค้า OTOP ตลอดจนเป็นการเผยแพร่ภูมิปัญญาท้องถิ่นด้านผลิตภัณฑ์ หนึ่งตำบล หนึ่งผลิตภัณฑ์ และเป็นแหล่งเรียนรู้ภูมิปัญญาท้องถิ่น ด้านการพัฒนาผลิตภัณฑ์เพื่อส่งเสริม สนับสนุน และเพิ่มศักยภาพผู้ผลิต ผู้ประกอบการ OTOP ให้ได้มีโอกาสได้เรียนรู้ทักษะด้านการบริหารจัดการและการตลาด

ที่มา : https://www.thaigov.go.th/news/contents/details/82426