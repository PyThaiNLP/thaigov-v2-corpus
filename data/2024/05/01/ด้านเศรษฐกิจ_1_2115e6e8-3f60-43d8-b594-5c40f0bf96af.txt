รัฐบาลไทย-ข่าวทำเนียบรัฐบาล-ดร.จอมขวัญ ติดตามความก้าวหน้างานด้านการเกษตรในพื้นที่สมุทรสาคร


วันพุธที่ 1 พฤษภาคม 2567
ดร.จอมขวัญ ติดตามความก้าวหน้างานด้านการเกษตรในพื้นที่สมุทรสาคร
ดร.จอมขวัญ ติดตามความก้าวหน้างานด้านการเกษตรในพื้นที่สมุทรสาคร ตามข้อสั่งการของ ร.อ.ธรรมนัส พรหมเผ่า รัฐมนตรีว่าการกระทรวงเกษตรและสหกรณ์
ดร.จอมขวัญ กลับบ้านเกาะ ผู้ช่วยรัฐมนตรีประจำกระทรวงเกษตรและสหกรณ์ เป็นประธานการประชุมคณะกรรมการขับเคลื่อนงานด้านการเกษตรจังหวัดสมุทรสาคร ครั้งที่ 3/2567 โดยมีหัวหน้าส่วนราชการ หน่วยงานในสังกัดกระทรวงเกษตรและสหกรณ์ เข้าร่วม ณ สำนักงานเกษตรและสหกรณ์จังหวัดสมุทรสาคร เพื่อติดตามความคืบหน้าตามประเด็นข้อสั่งการจากการลงพื้นที่ของ ร้อยเอกธรรมนัส พรหมเผ่า รัฐมนตรีว่าการกระทรวงเกษตรและสหกรณ์ ติดตามสถานการณ์ด้านการเกษตร/ด้านประมง/ด้านปศุสัตว์/ด้านชลประทาน ผลการดำเนินงานโครงการตามแผนปฏิบัติการด้านการเกษตรและสหกรณ์ของจังหวัดสมุทรสาคร ในไตรมาสที่ 2 ปีงบประมาณ พ.ศ.2567 การดำเนินงานโครงการ 1 ท้องถิ่น 1 สินค้าเกษตรมูลค่าสูง ผลการสรรหาปราชญ์เกษตรของแผ่นดิน ประจำปี 2567 ติดตามความก้าวหน้าการดำเนินการตามนโยบายของรัฐมนตรีว่าการกระทรวงเกษตรและสหกรณ์ แนวทางการตรวจราชการตามแผนการตรวจราชการของผู้ตรวจราชการกระทรวงเกษตรและสหกรณ์ ประจำปีงบประมาณ พ.ศ.2567 และติดตามผลการให้บริการศูนย์บริการเกษตรพิรุณราชจังหวัดสมุทรสาคร

ที่มา : https://www.thaigov.go.th/news/contents/details/82413