รัฐบาลไทย-ข่าวทำเนียบรัฐบาล-รัฐมนตรีช่วยว่าการกระทรวงมหาดไทย พร้อมคณะลงพื้นที่เยี่ยมชมศูนย์เรียนรู้ฯ และพบปะ ผู้ประกอบการ OTOP สุเทพสังคโลก จังหวัดสุโขทัย


วันพุธที่ 1 พฤษภาคม 2567
01/05/2567
พิมพ์
รัฐมนตรีช่วยว่าการกระทรวงมหาดไทย พร้อมคณะลงพื้นที่เยี่ยมชมศูนย์เรียนรู้ฯ และพบปะ ผู้ประกอบการ OTOP สุเทพสังคโลก จังหวัดสุโขทัย
รัฐมนตรีช่วยว่าการกระทรวงมหาดไทย พร้อมคณะลงพื้นที่เยี่ยมชมศูนย์เรียนรู้ฯ และพบปะ ผู้ประกอบการ OTOP สุเทพสังคโลก จังหวัดสุโขทัย
เมื่อวันที่ 30 เมษายน 2567 เวลา 10.30 น. นายเกรียง กัลป์ตินันท์ รัฐมนตรีช่วยว่าการกระทรวงมหาดไทย พร้อมด้วย นายสมชัย อัศวชัยโสภณ ที่ปรึกษารัฐมนตรีช่วยว่าการกระทรวงมหาดไทย นายราชันย์ ซุ้นฮั้ว รองปลัดกระทรวงมหาดไทย นางสาวเอกรัตน์ นาคาคง ผู้ตรวจราชการกระทรวงมหาดไทย และคณะลงพื้นที่เยี่ยมชมศูนย์เรียนรู้ฯ และพบปะ ผู้ประกอบการ OTOP สุเทพสังคโลก จังหวัดสุโขทัย โดยมีนายสุชาติ ทีคะสุข ผู้ว่าราชการจังหวัดสุโขทัย พร้อมด้วยนางสงวน มะเสนา รองผู้ว่าราชการจังหวัดสุโขทัย นายวิศิษฐ์ เบญจพิทักษ์กุล ปลัดจังหวัดสุโขทัย นายสมพงค์ ชมชัย นายอำเภอเมืองสุโขทัย และนางสนอง พรมเพ็ชร ผู้ประกอบการ OTOP ร้านสุเทพสังคโลก ร่วมให้การต้อนรับคณะผู้บริหารของกระทรวงมหาดไทย
ร้านสุเทพสังคโลก ศูนย์เรียนรู้การปั้น การเคลือบดินเผาและขึ้นรูปสังคโลก สินค้า OTOP 5 ดาวของจังหวัดสุโขทัย มีจุดเด่นคือเป็นเครื่องปั้นดินเผาเคลือบเนื้อละเอียดเครื่องปั้นดินเผาคุณภาพดี มีการเคลือบผิว ตกแต่งลวดลายงดงาม เผาด้วยความร้อนสูงถึง 1,250 องศาเซลเซียส เตาเผาและเทคนิคการเขาได้รับการพัฒนาเป็นเวลานานนับ 100 ปีตั้งแต่สมัยต้นกรุงสุโขทัยจนปลายสมัยกรุงศรีอยุธยามีความเป็นเอกลักษณ์สืบทอดกันมาหลายชั่วอายุคน พัฒนาเป็นสินค้าหนึ่งตำบลหนึ่งผลิตภัณฑ์สร้างชื่อเสียง สร้างงานและรายได้ให้คนในชุมชนจนถึงปัจจุบัน

ที่มา : https://www.thaigov.go.th/news/contents/details/82425