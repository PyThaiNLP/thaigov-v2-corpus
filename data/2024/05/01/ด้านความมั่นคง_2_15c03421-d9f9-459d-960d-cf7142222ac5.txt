รัฐบาลไทย-ข่าวทำเนียบรัฐบาล-รัฐมนตรีช่วยว่าการกระทรวงมหาดไทย ให้เกียรติร่วมโครงการ “รวมพลังสตรี สืบสานผ้าไทย ร่วมใจขจัดความยากจน สู่การพัฒนาคนอย่างยั่งยืน”


วันพุธที่ 1 พฤษภาคม 2567
01/05/2567
พิมพ์
รัฐมนตรีช่วยว่าการกระทรวงมหาดไทย ให้เกียรติร่วมโครงการ “รวมพลังสตรี สืบสานผ้าไทย ร่วมใจขจัดความยากจน สู่การพัฒนาคนอย่างยั่งยืน”
รัฐมนตรีช่วยว่าการกระทรวงมหาดไทย ให้เกียรติร่วมโครงการ “รวมพลังสตรี สืบสานผ้าไทย ร่วมใจขจัดความยากจน สู่การพัฒนาคนอย่างยั่งยืน” ณ หอประชุมรักษ์ศิลป์ไทย วิทยาลัยนาฏศิลปสุโขทัย ตำบลบ้านกล้วย อำเภอเมืองสุโขทัย
เมื่อวันที่ 30 เมษายน 2567 เวลา 11.30 น. นายเกรียง กัลป์ตินันท์ รัฐมนตรีช่วยว่าการกระทรวงมหาดไทย นายสมชัย อัศวชัยโสภณ ที่ปรึกษารัฐมนตรีช่วยว่าการกระทรวงมหาดไทย นายราชันย์ ซุ้นฮั้ว รองปลัดกระทรวงมหาดไทย นายสยาม ศิริมงคล อธิบดีกรมการพัฒนาชุมชน นางสาวเอกรัตน์ นาคาคง ผู้ตรวจราชการกระทรวงมหาดไทย นางสาววริศรา โสภาค ผู้ตรวจราชการกรมการพัฒนาชุมชน เขตตรวจราชการที่ 17 ให้เกียรติเข้าร่วมโครงการ “รวมพลังสตรี สืบสานผ้าไทย ร่วมใจขจัดความยากจน สู่การพัฒนาคนอย่างยั่งยืน” เพื่อการพัฒนาศักยภาพสตรีในการขับเคลื่อนงานขจัดความยากจน และการรวมกลุ่มเพื่อพัฒนาอาชีพ โดยคณะผู้บริหารกระทรวงมหาดไทย ร่วมให้กำลังใจแก่ผู้นำสตรีในการดำเนินกิจกรรมเดินแบบ “ผ้าไทย ใส่ให้สนุก” สืบสานภูมิปัญญาผ้าไทย และเยี่ยมชมการจัดแสดงผลสำเร็จของกลุ่มสตรีที่กู้เงินกองทุนพัฒนาบทบาทสตรีไปประกอบอาชีพ ดำเนินการในรูปแบบกลุ่มอาชีพ พัฒนาสู่วิสาหกิจชุมชน จนสามารถสร้างรายได้ให้ตนเองอย่างยั่งยืน
โดยมีนายสุชาติ ทีคะสุข ผู้ว่าราชการจังหวัดสุโขทัย นายวิศิษฐ์ เบญจพิทักษ์กุล ปลัดจังหวัดสุโขทัย พร้อมด้วยนางกาญจนา รัตนเมกุล พัฒนาการจังหวัดสุโขทัย หัวหน้าส่วนราชการ พัฒนาการอำเภอทุกอำเภอ บุคลากรในสังกัดสำนักงานพัฒนาชุมชนจังหวัดสุโขทัย และคณะกรรมการพัฒนาสตรีทุกระดับ ทั้ง 9 อำเภอ จำนวนกว่า 200 คน ร่วมให้การต้อนรับ ณ หอประชุมรักษ์ศิลป์ไทย วิทยาลัยนาฏศิลปสุโขทัย ตำบลบ้านกล้วย อำเภอเมืองสุโขทัย

ที่มา : https://www.thaigov.go.th/news/contents/details/82424