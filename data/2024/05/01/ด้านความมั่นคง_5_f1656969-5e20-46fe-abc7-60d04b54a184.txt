รัฐบาลไทย-ข่าวทำเนียบรัฐบาล-มหาดไทย น้อมนำพระราชปณิธาน "แก้ไขในสิ่งผิด" จัดกิจกรรมจิตอาสาทำความสะอาดและปรับปรุงภูมิทัศน์ โดยรอบกระทรวงฯ (Big Cleaning Day) เนื่องในโอกาสพระราชพิธีมหามงคลเฉลิมพระชนมพรรษา 6 รอบ


วันพุธที่ 1 พฤษภาคม 2567
01/05/2567
พิมพ์
มหาดไทย น้อมนำพระราชปณิธาน "แก้ไขในสิ่งผิด" จัดกิจกรรมจิตอาสาทำความสะอาดและปรับปรุงภูมิทัศน์ โดยรอบกระทรวงฯ (Big Cleaning Day) เนื่องในโอกาสพระราชพิธีมหามงคลเฉลิมพระชนมพรรษา 6 รอบ
กระทรวงมหาดไทย น้อมนำพระราชปณิธาน "แก้ไขในสิ่งผิด" จัดกิจกรรมจิตอาสาทำความสะอาดและปรับปรุงภูมิทัศน์ โดยรอบกระทรวงมหาดไทย (Big Cleaning Day) เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567
วันนี้ (1 พ.ค. 67) เวลา 08.00 น. นายชำนาญวิทย์ เตรัตน์ รองปลัดกระทรวงมหาดไทย หัวหน้ากลุ่มภารกิจด้านกิจการความมั่นคงภายใน เป็นประธานกิจกรรมจิตอาสาทำความสะอาดและปรับปรุงภูมิทัศน์โดยรอบกระทรวงมหาดไทย เพื่อเป็นการร่วมแสดงความจงรักภักดีและสำนึกในพระมหากรุณาธิคุณ รวมทั้งเพื่อเป็นการร่วมเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 โดยมี ผู้บริหาร ข้าราชการ เจ้าหน้าที่ในสังกัดสำนักงานปลัดกระทรวงมหาดไทย เจ้าหน้าที่ในสังกัดกรมการปกครอง และจิตอาสา ร่วมกิจกรรม
โอกาสนี้ นายชำนาญวิทย์ เตรัตน์ รองปลัดกระทรวงมหาดไทย กล่าวถึงกิจกรรมในครั้งนี้ว่า สืบเนื่องจากคณะรัฐมนตรีมีมติให้ทุกส่วนราชการ หน่วยงาน องค์กรภาครัฐ ภาคเอกชน และประชาชน ร่วมกันทำความสะอาดอาคารสถานที่ พื้นที่สาธารณะ รวมทั้งถนน คูคลอง เพื่อให้เกิดความสะอาด เป็นระเบียบเรียบร้อย มีความสวยงาม เพื่อเฉลิมพระเกียรติเนื่องในโอกาสมหามงคลเฉลิมพระชนมพรรษา พระบาทสมเด็จพระเจ้าอยู่หัว ครบ 6 รอบ 28 กรกฎาคม 2567 ที่จะเวียนมาบรรจบในโอกาสอันใกล้นี้ ซึ่งกระทรวงมหาดไทยได้แจ้งให้ทุกจังหวัดประชาสัมพันธ์เชิญชวนให้ส่วนราชการ ทั้งภูมิภาค ท้องถิ่น และภาคประชาชน ได้ร่วมจัดกิจกรรมจิตอาสาโดยเริ่มดำเนินการพร้อมกันทั้งประเทศ ในวันที่ 1 พฤษภาคม 2567 และทำต่อเนื่องอย่างน้อยเดือนละ 1 ครั้ง เพื่อความสวยงามและความเป็นระเบียบเรียบร้อยของบ้านเมือง และเป็นส่วนหนึ่งในการสนองพระราชปณิธาน "แก้ไขในสิ่งผิด" ด้วยการทำความสะอาดสถานที่ที่เคยสกปรก รกรุงรัง ให้เป็นสถานที่ที่สะอาด สวยงาม
"ขอขอบคุณข้าราชการ บุคลากรของสำนักงานปลัดกระทรวงมหาดไทย และกรมการปกครอง โดยศูนย์ขับเคลื่อนงานจิตอาสา ที่ได้ดำเนินการจัดกิจกรรมทำความสะอาดอาคารสถานที่ (BIG Cleaning Day) ซึ่งจะทำให้พวกเราได้ร่วมกันทำความสะอาดพื้นที่ภายในกระทรวงมหาดไทย ตลอดจนพื้นที่โดยรอบกระทรวงมหาดไทย ให้มีความเป็นระเบียบเรียบร้อย สะอาด สวยงาม ซึ่งพื้นที่โดยรอบกระทรวงมหาดไทยเป็นสถานที่ท่องเที่ยวสำหรับต้อนรับนักท่องเที่ยวทั้งชาวไทยและชาวต่างประเทศ ที่มักจะเดินทางมาท่องเที่ยว มาถ่ายรูป อันเป็นการเสริมสร้างภาพลักษณ์ที่ดีให้กับประเทศไทยอีกด้วย" นายชำนาญวิทย์ฯ กล่าว
#WorldSoilDay #วันดินโลก #UN #FAO #GlobalSoilPartnership #MOI #กระทรวงมหาดไทย #บำบัดทุกข์บำรุงสุข #SoilandWaterasourceoflife #SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/82430