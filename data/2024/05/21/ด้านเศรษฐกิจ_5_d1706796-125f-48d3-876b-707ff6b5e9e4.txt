รัฐบาลไทย-ข่าวทำเนียบรัฐบาล-กรมทางหลวงชนบท แจ้งหลีกเลี่ยงเส้นทางบนสะพานกรุงเทพ ในคืนวันที่ 23 พฤษภาคม 2567 เวลา 22.00 - 04.00 น. ของวันที่ 24 พฤษภาคม 2567


วันอังคารที่ 21 พฤษภาคม 2567
กรมทางหลวงชนบท แจ้งหลีกเลี่ยงเส้นทางบนสะพานกรุงเทพ ในคืนวันที่ 23 พฤษภาคม 2567 เวลา 22.00 - 04.00 น. ของวันที่ 24 พฤษภาคม 2567
....
กรมทางหลวงชนบท (ทช.) กระทรวงคมนาคม โดยสำนักบำรุงทาง ขอแจ้งให้ประชาชนผู้ใช้เส้นทางหลีกเลี่ยงเส้นทางบนสะพานกรุงเทพ เนื่องจากจะปิดการจราจรเพื่อซ่อมแซมระบบเปิด - ปิดของสะพาน ในคืนวันที่ 23 พฤษภาคม 2567 ตั้งแต่ช่วงเวลา 22.00  - 04.00 น. ของวันที่ 24 พฤษภาคม 2567 จึงขอประชาสัมพันธ์ให้ผู้สัญจรผ่านสะพานกรุงเทพ หลีกเลี่ยงเส้นทางในวันและเวลาดังกล่าว โดยแนะนำให้ใช้เส้นทางบนสะพานพระราม 3 หรือสะพานสมเด็จพระเจ้าตากสินมหาราชทดแทน อย่างไรก็ตามขอให้ประชาชนโปรดใช้ความระมัดระวังในการสัญจร พร้อมปฏิบัติตามป้ายเตือน ป้ายแนะนำอย่างเคร่งครัดเพื่อความปลอดภัย และขออภัยในความไม่สะดวกมา ณ โอกาสนี้ ทั้งนี้ หากต้องการสอบถามรายละเอียดเพิ่มเติมสามารถติดต่อได้ที่ นายวินธ์ธร อูปคำ ผู้อำนวยการหมวดบำรุงทางหลวงชนบทกัลปพฤกษ์ หมายเลขโทรศัพท์ 08 4448 5458

ที่มา : https://www.thaigov.go.th/news/contents/details/83360