รัฐบาลไทย-ข่าวทำเนียบรัฐบาล-ดีอี ร่วมแสดงความยินดี ผอ. ETDA รับมอบเครื่องราชอิสริยาภรณ์อาทิตย์อุทัย


วันอังคารที่ 21 พฤษภาคม 2567
ดีอี ร่วมแสดงความยินดี ผอ. ETDA รับมอบเครื่องราชอิสริยาภรณ์อาทิตย์อุทัย
ดีอี ร่วมแสดงความยินดี ผอ. ETDA รับมอบเครื่องราชอิสริยาภรณ์อาทิตย์อุทัย
วานนี้ (20 พฤษภาคม 2567) นางสาวกัลยา ชินาธิวร ที่ปรึกษาด้านต่างประเทศ กระทรวงดิจิทัลเพื่อเศรษฐกิจและสังคม (ดีอี) ร่วมแสดงความยินดี ในโอกาสที่ นายชัยชนะ มิตรพันธุ์ ผู้อำนวยการสำนักงานพัฒนาธุรกรรมทางอิเล็กทรอนิกส์ (ETDA) ได้รับมอบเครื่องราชอิสริยาภรณ์อาทิตย์อุทัย ชั้นที่ 3 มงกุฎแสงสีทอง โดยมีนายโอทากะ มาซาโตะ เอกอัครราชทูตญี่ปุ่นประจำประเทศไทยเป็นประธานมอบเครื่องราชอิสริยาภรณ์ฯ ดังกล่าว เพื่อยกย่องการมีส่วนร่วมอย่างต่อเนื่องในการส่งเสริมความร่วมมือไทย - ญี่ปุ่น โดยเฉพาะเรื่องความมั่นคงปลอดภัยทางไซเบอร์ ส่งเสริมพัฒนาบุคลากรไซเบอร์ ผ่านโครงการจัดตั้ง ศูนย์ AJCCBC (ASEAN Japan Cybersecurity Capacity Building) ณ ทำเนียบเอกอัครราชทูตญี่ปุ่นประจำประเทศไทย
___________________________

ที่มา : https://www.thaigov.go.th/news/contents/details/83348