รัฐบาลไทย-ข่าวทำเนียบรัฐบาล-​นายกฯ หารือ บริษัท Eni บริษัทปิโตรเลียมชั้นนำรายใหญ่ของอิตาลี เพิ่มโอกาสความร่วมมือด้านเทคโนโลยีด้านพลังงาน รวมทั้งพลังงานสะอาด


วันจันทร์ที่ 20 พฤษภาคม 2567
20/05/2567
พิมพ์
​นายกฯ หารือ บริษัท Eni บริษัทปิโตรเลียมชั้นนำรายใหญ่ของอิตาลี เพิ่มโอกาสความร่วมมือด้านเทคโนโลยีด้านพลังงาน รวมทั้งพลังงานสะอาด
​นายกฯ หารือ บริษัท Eni บริษัทปิโตรเลียมชั้นนำรายใหญ่ของอิตาลี เพิ่มโอกาสความร่วมมือด้านเทคโนโลยีด้านพลังงาน รวมทั้งพลังงานสะอาด
วันนี้ (20 พฤษภาคม 2567) นางรัดเกล้า อินทวงศ์ สุวรรณคีรี รองโฆษกประจำสำนักนายกรัฐมนตรี เผยว่า วันนี้ เวลา 14.00 น. (ตามเวลาท้องถิ่นกรุงโรม ซึ่งช้ากว่ากรุงเทพฯ 5 ชั่วโมง) ณ ห้อง Earth Lab Creative Event Space โรงแรม Six Senses นายเศรษฐา ทวีสิน นายกรัฐมนตรี พบหารือกับนาย Guido Brusco, Chief Operating Officer Natural Resources บริษัท Eni
บริษัท Eni เป็นบริษัทปิโตรเลียมที่ใหญ่ที่สุดของอิตาลี และเป็นบริษัทชั้นนำระดับโลก โดยเป็นบริษัทเทคโนโลยีด้านพลังงานที่เกี่ยวข้องกับการสำรวจน้ำมันและก๊าซ การผลิตไฟฟ้าจากก๊าซธรรมชาติและพลังงานหมุนเวียน การกลั่น กิจกรรมทางเคมี และกระบวนการทางเศรษฐกิจหมุนเวียน บริษัทมีกิจการใน 61 ประเทศ
นายกรัฐมนตรีหารือเพื่อโอกาสการลงทุน พร้อมพิจารณาความเป็นไปได้ในการขยายการค้าในประเทศไทยร่วมกัน ซึ่งครอบคลุมธุรกิจ LNG รวมถึงการศึกษาวัตถุดิบในประเทศไทยสำหรับการผลิตเชื้อเพลิงชีวภาพ ซึ่งกิจการดังกล่าวจะช่วยเพิ่มมูลค่าให้แก่วัสดุเหลือใช้ทางการเกษตร ซึ่งรวมถึง โอกาสความร่วมมือด้านพลังงานสะอาด และพลังงานทางเลือก

ที่มา : https://www.thaigov.go.th/news/contents/details/83325