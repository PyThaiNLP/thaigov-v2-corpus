รัฐบาลไทย-ข่าวทำเนียบรัฐบาล-รัฐบาลยืนยัน! “ยกเว้นไม่ใช่ยกเลิก แต่งชุดนักเรียน” ย้ำผ่อนผัน เพื่อลดค่าใช้จ่าย


วันอังคารที่ 21 พฤษภาคม 2567
รัฐบาลยืนยัน! “ยกเว้นไม่ใช่ยกเลิก แต่งชุดนักเรียน” ย้ำผ่อนผัน เพื่อลดค่าใช้จ่าย
......
รัฐบาลยืนยัน! “ยกเว้นไม่ใช่ยกเลิก แต่งชุดนักเรียน” ย้ำผ่อนผัน เพื่อลดค่าใช้จ่าย
.
นายคารม พลพรกลาง รองโฆษกรัฐบาล เผยถึงกรณีมีการส่งต่อข้อมูลทางสื่อสังคมออนไลน์ว่า กระทรวงศึกษาธิการ สั่งประกาศให้ยกเลิกแต่งชุดนักเรียน ซึ่งข้อมูลดังกล่าวไม่เป็นความจริงแต่อย่างใด
.
พร้อมชี้แจงว่า การยกเว้นหรือผ่อนผันการแต่งเครื่องแบบนักเรียน มีวัตถุประสงค์เพื่อลดภาระค่าใช้จ่ายของผู้ปกครอง โดยสถานศึกษาสามารถยกเว้นหรือผ่อนผันการแต่งเครื่องแบบและรองเท้าของนักเรียน เป็นชุดหรือรองเท้าอื่นที่มีอยู่ไปก่อน โดยคำนึงถึงความประหยัดและเหมาะสม เมื่อจัดหาชุดนักเรียนได้แล้วก็ใส่ชุดนักเรียนตามปกติ คำว่า ยกเลิก กับ ยกเว้น มีความหมายแตกต่างกัน ซึ่งการออกหนังสือเป็นลายลักษณ์อักษรเพื่อสร้างความมั่นใจให้ผู้บริหารสถานศึกษาให้ดำเนินการได้ในแนวทางเดียวกัน
.
ขอประชาชนอย่าหลงเชื่อข้อมูลดังกล่าว และไม่ส่งหรือแชร์ต่อในช่องทางสื่อสังคมออนไลน์ต่าง ๆ เพื่อป้องกันความสับสนและเข้าใจผิด
.
อ่านเพิ่มเติม >> https://www.thaigov.go.th/news/contents/details/83243
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/83329