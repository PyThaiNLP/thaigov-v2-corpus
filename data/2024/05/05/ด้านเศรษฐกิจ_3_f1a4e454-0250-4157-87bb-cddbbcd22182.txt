รัฐบาลไทย-ข่าวทำเนียบรัฐบาล-​ชรอ.ศิรินันท์ หารือ เอกอัครราชทูตฯฟิลิปปินส์ ถกภาพรวมเศรษฐกิจไทย-ฟิลิปปินส์ และความสนใจด้านอุตสาหกรรมเกษตรแปรรูปฮาลาล 


วันเสาร์ที่ 4 พฤษภาคม 2567
04/05/2567
พิมพ์
​ชรอ.ศิรินันท์ หารือ เอกอัครราชทูตฯฟิลิปปินส์ ถกภาพรวมเศรษฐกิจไทย-ฟิลิปปินส์ และความสนใจด้านอุตสาหกรรมเกษตรแปรรูปฮาลาล
​ชรอ.ศิรินันท์ หารือ เอกอัครราชทูตฯฟิลิปปินส์ ถกภาพรวมเศรษฐกิจไทย-ฟิลิปปินส์ และความสนใจด้านอุตสาหกรรมเกษตรแปรรูปฮาลาล
3 พฤษภาคม 2567 นางสาวศิรินันท์ ศิริพานิชย์ ผู้ช่วยรัฐมนตรีประจำกระทรวงอุตสาหกรรม หารือร่วมกับนางมิลลิเซนต์ ครุซ-ปาเรเดส (H.E. Mrs. Millicent Cruz - Paredes) เอกอัครราชทูตวิสามัญผู้มีอำนาจเต็มแห่งสาธารณรัฐฟิลิปปินส์ประจำประเทศไทย และคณะ เกี่ยวกับภาพรวมด้านเศรษฐกิจ อุตสาหกรรม การค้า การลงทุน ความสัมพันธ์ และความร่วมมือระหว่างไทย-สาธารณรัฐฟิลิปปินส์ โดยมีนางศิริเพ็ญ เกียรติเฟื่องฟู รองผู้อำนวยการสำนักงานเศรษฐกิจอุตสาหกรรม นางสาวนลินี กาญจนามัย รองผู้ว่าการ (บริหาร) และผู้บริหารกระทรวงอุตสาหกรรมเข้าร่วมด้วย ณ ห้องรับรอง 1 ชั้น 2 อาคาร สปอ.
โดยหนึ่งในข้อหารือที่ได้กล่าวถึงคือเรื่องความร่วมมือด้านอุตสาหกรรมเกษตรแปรรูปฮาลาลระหว่างไทยและฟิลิปปินส์ เนื่องจากปัจจุบันทั้งสองฝ่ายได้ให้ความสำคัญกับอุตสาหกรรมฮาลาล โดยฟิลิปปินส์มุ่งเน้นการผลิตสินค้าฮาลาลเพื่อการส่งออก แต่ยังมีข้อจำกัด
ด้านวัตถุดิบในการผลิต ทำให้สามารถผลิตสินค้ากลุ่มอาหารฮาลาลได้เพียงบางประเภท จึงให้ความสนใจในวัตถุดิบของไทยทั้งในรูปแบบสินค้าเกษตรแปรรูปฮาลาลที่สำเร็จรูปของไทย และสินค้าประเภทวัตถุดิบทางการเกษตรของไทยเพื่อการนำไปผลิตสินค้าเกษตรแปรรูปฮาลาลในฟิลิปปินส์ให้มีความหลากหลายมากขึ้นก่อนส่งออกไปต่างประเทศ และทั้งสองฝ่ายยินดีร่วมกันสร้างเครือข่ายอุตสาหกรรมฮาลาลและ SMEs ในภูมิภาค รวมทั้งการเเลกเปลี่ยนการเยี่ยมเยือนกิจกรรมต่างๆ เพื่อเป็นการฉลองในโอกาสครบรอบ 75 ปี ความสัมพันธ์ทางการทูต ไทย-ฟิลิปปินส์ ในปี 2567 ด้วย

ที่มา : https://www.thaigov.go.th/news/contents/details/82608