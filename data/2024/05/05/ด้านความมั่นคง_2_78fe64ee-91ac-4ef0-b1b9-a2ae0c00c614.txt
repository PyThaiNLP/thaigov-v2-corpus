รัฐบาลไทย-ข่าวทำเนียบรัฐบาล-พ่อเมืองประจวบฯ นำภาคีเครือข่าย ร่วมกิจกรรม "เอามื้อสามัคคี ทำความดีถวายเป็นพระราชกุศล" ปลูกป่า-ผักสวนครัว ณ แปลงโคก หนอง นา ศูนย์เรียนรู้บ้านร่อนทอง


วันอาทิตย์ที่ 5 พฤษภาคม 2567
05/05/2567
พิมพ์
พ่อเมืองประจวบฯ นำภาคีเครือข่าย ร่วมกิจกรรม "เอามื้อสามัคคี ทำความดีถวายเป็นพระราชกุศล" ปลูกป่า-ผักสวนครัว ณ แปลงโคก หนอง นา ศูนย์เรียนรู้บ้านร่อนทอง
พ่อเมืองประจวบฯ นำภาคีเครือข่าย ร่วมกิจกรรม "เอามื้อสามัคคี ทำความดีถวายเป็นพระราชกุศล" ปลูกป่า-ผักสวนครัว ณ แปลงโคก หนอง นา ศูนย์เรียนรู้บ้านร่อนทอง มุ่งมั่นสืบสานหลักปรัชญาของเศรษฐกิจพอเพียง ประยุกต์ใช้เป็นวิถีชีวิต เพื่อให้ประชาชนพึ่งพาตนเอง
พ่อเมืองประจวบฯ นำภาคีเครือข่าย ร่วมกิจกรรม "เอามื้อสามัคคี ทำความดีถวายเป็นพระราชกุศล" ปลูกป่า-ผักสวนครัว ณ แปลงโคก หนอง นา ศูนย์เรียนรู้บ้านร่อนทอง มุ่งมั่นสืบสานหลักปรัชญาของเศรษฐกิจพอเพียง ประยุกต์ใช้เป็นวิถีชีวิต เพื่อให้ประชาชนในพื้นที่พึ่งพาตนเองได้และมีคุณภาพชีวิตที่ดีอย่างยั่งยืน
เมื่อวันที่ 4 พ.ค. 67 นายสมคิด จันทมฤก ผู้ว่าราชการจังหวัดประจวบคีรีขันธ์ เปิดเผยว่า จังหวัดประจวบคีรีขันธ์ ได้จัดกิจกรรม "เอามื้อสามัคคี ทำความดีถวายเป็นพระราชกุศล" ตามโครงการขยายผลการพัฒนาพื้นที่ต้นแบบ การพัฒนาคุณภาพชีวิตตามหลักทฤษฎีใหม่ ประยุกต์สู่ "โคก หนอง นา" หรือ "อารยเกษตร" เพื่อเฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567 ณ ศูนย์เรียนรู้การพัฒนาคุณภาพชีวิตตามหลักทฤษฎีใหม่ ประยุกต์สู่ “โคก หนอง นา” แปลงของนายประเสริฐ ยุวกาฬกุล บ้านร่อนทอง หมู่ที่ 4 ตำบลร่อนทอง อำเภอบางสะพาน จังหวัดประจวบคีรีขันธ์ โดยมี นางทัศนีย์ ชัยคุณแสง หัวหน้าผู้ตรวจราชการกรมการพัฒนาชุมชน นายดำรงค์ มากระจัน พัฒนาการจังหวัดประจวบคีรีขันธ์ นายสุทิน ประเสริฐศักดิ์ นายอำเภอบางสะพาน หัวหน้าส่วนราชการ คณะกรรมการเครือข่ายศูนย์เรียนรู้ฯ ผู้นำชุมชน เจ้าหน้าที่พัฒนาชุมชนจังหวัด/อำเภอ และประชาชนในพื้นที่ ร่วมกิจกรรม
นายสมคิด จันทมฤก ผู้ว่าราชการจังหวัดประจวบคีรีขันธ์ กล่าวว่า โครงการขยายผลการพัฒนาพื้นที่ต้นแบบ การพัฒนาคุณภาพชีวิตตามหลักทฤษฎีใหม่ ประยุกต์สู่ "โคก หนอง นา" หรือ "อารยเกษตร" เพื่อเฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567 จังหวัดประจวบคีรีขันธ์ได้กำหนดให้จัดกิจกรรม โดยมีวัตถุประสงค์เพื่อส่งเสริมให้ส่วนราชการและประชาชนได้น้อมนำหลักปรัชญาของเศรษฐกิจพอเพียงและทฤษฎีใหม่ของพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร และพระบาทสมเด็จพระเจ้าอยู่หัว ในการส่งเสริมให้ประชาชนนำหลักปรัชญาเศรษฐกิจพอเพียงมาใช้ในชีวิตประจำวัน โดยการสร้างความมั่นคงทางอาหาร การปลูกพืชผักสวนครัวเป็นอาหาร รวมถึงการบริหารจัดการพื้นที่โดยรอบที่อยู่อาศัยให้เกิดประโยชน์สูงสุด ตามแนวทางของศาสตร์พระราชา การปลูกป่า 5 ระดับ หรือป่า 3 อย่างประโยชน์ 4 อย่าง ซึ่ง นอกจากจะสร้างรายได้ให้กับพี่น้องประชาชนแล้ว ยังช่วยรักษาและฟื้นคืนความอุดมสมบูรณ์ให้กับโลกอีกด้วย
"กิจกรรม "เอามื้อสามัคคี ทำความดีถวายเป็นพระราชกุศล" ในครั้งนี้ ประกอบด้วย 4 ฐานการเรียนรู้ ได้แก่ ฐานคนรักษ์ป่า ฐานปุ๋ยหมัก ฐานคนรักษ์ดิน ฐานความมั่นคงทางอาหาร โดยมุ่งหวังส่งเสริมให้เกิดการแลกเปลี่ยนเรียนรู้การพัฒนาศักยภาพศูนย์เรียนรู้ฯ เพื่อนำไปสู่เป้าหมายการพัฒนาที่เป็นรูปธรรมและเกิดความยั่งยืน ซึ่งเป็นพื้นฐานสำคัญนำไปสู่การทำให้คนไทยสามารถพึ่งตนเองได้อย่างยั่งยืน ซึ่งผู้เข้าร่วมกิจกรรมที่มาในวันนี้ มีทั้งข้าราชการ ผู้นำชุมชน ประชาชนทั่วไปที่อยู่ในพื้นที่ได้มาแลกเปลี่ยนเรียนรู้ แนวทางในการสร้างความมั่นคงทางอาหาร โดยการปลูกผักสวนครัว น้อมนำพระราชดำริของสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี ตามโครงการ "บ้านนี้มีรักปลูกกินเอง" และ "ทางนี้มีผลผู้คนรักกัน" โดยได้แจกจ่ายเมล็ดพันธุ์ผักให้กับเจ้าของแปลง ก่อนจะร่วมกัน "เอามื้อสามัคคี" อาทิ การปลูกต้นไม้ การจัดทำถังขยะเปียกลดโลกร้อน การทำปุ๋ยหมักจากเศษอาหารและอินทรีย์ การหว่านเมล็ดพันธุ์ผักสวนครัว" นายสมคิดฯ กล่าว
นายสมคิด จันทมฤก ผู้ว่าราชการจังหวัดประจวบคีรีขันธ์ กล่าวเพิ่มเติมว่า ขอขอบคุณสำนักงานพัฒนาชุมชนจังหวัดประจวบคีรีขันธ์ เครือข่าย “โคก หนอง นา” และผู้มีเกียรติทุกท่านที่มีส่วนร่วมในการจัดกิจกรรมในครั้งนี้ กิจกรรมในวันนี้ถือเป็นการรวมพลังของเครือข่าย “โคก หนอง นา” ในการร่วมกันจัดกิจกรรม “เอามื้อสามัคคี ทำความดีถวายเป็นพระราชกุศล” เนื่องในโอกาสวันฉัตรมงคล จึงขอให้ส่วนราชการและภาคีเครือข่ายทุกภาคส่วนได้มีการจัดกิจกรรมเอามื้อสามัคคี สร้างการมีส่วนร่วมอย่างต่อเนื่อง สืบสานหลักปรัชญาของเศรษฐกิจพอเพียง ประยุกต์ใช้เป็นวิถีชีวิต พร้อมทั้งช่วยกันขับเคลื่อนและส่งเสริมการพัฒนาคุณภาพชีวิตตามหลักทฤษฎีใหม่ประยุกต์สู่ “โคก หนอง นา” หรือ "อารยเกษตร" เพื่อให้เกิดสิ่งที่ดีและเกิดผลสำเร็จเป็นรูปประธรรม เพราะและขยายผลความสำเร็จไปสู่ในทุกพื้นที่ เพื่อให้ประชาชนในพื้นที่พึ่งพาตนเองได้และมีคุณภาพชีวิตที่ดีอย่างยั่งยืน
#WorldSoilDay #วันดินโลก #UN #FAO #GlobalSoilPartnership #MOI #กระทรวงมหาดไทย #บำบัดทุกข์บำรุงสุข #SoilandWaterasourceoflife #SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/82616