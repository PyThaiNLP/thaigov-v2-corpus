รัฐบาลไทย-ข่าวทำเนียบรัฐบาล-ทส. ร่วมงานสโมสรสันนิบาต เฉลิมพระเกียรติพระบาทสมเด็จพระเจ้าอยู่หัว เนื่องในวันฉัตรมงคล


วันอาทิตย์ที่ 5 พฤษภาคม 2567
ทส. ร่วมงานสโมสรสันนิบาต เฉลิมพระเกียรติพระบาทสมเด็จพระเจ้าอยู่หัว เนื่องในวันฉัตรมงคล
ทส. ร่วมงานสโมสรสันนิบาต เฉลิมพระเกียรติพระบาทสมเด็จพระเจ้าอยู่หัว เนื่องในวันฉัตรมงคล
ทส. ร่วมงานสโมสรสันนิบาต เฉลิมพระเกียรติพระบาทสมเด็จพระเจ้าอยู่หัว เนื่องในวันฉัตรมงคล
วันที่ 4 พฤษภาคม 2567 เวลา 19.00 น. พล.ต.อ. พัชรวาท วงษ์สุวรรณ รองนายกรัฐมนตรี และรัฐมนตรีว่าการกระทรวงทรัพยากรธรรมชาติและสิ่งแวดล้อม และภริยา พร้อมด้วย นายจตุพร บุรุษพัฒน์ ปลัดกระทรวงฯ และผู้บริหารหน่วยงานในสังกัดกระทรวงฯ เข้าร่วมงานสโมสรสันนิบาตเฉลิมพระเกียรติพระบาทสมเด็จพระเจ้าอยู่หัว เนื่องในวันฉัตรมงคล 4 พฤษภาคม 2567 ณ ตึกสันติไมตรี ทำเนียบรัฐบาล โดยมี นายเศรษฐา ทวีสิน นายกรัฐมนตรี เป็นประธานในพิธีกล่าวถวายพระพรชัยมงคล พร้อมเปล่งเสียง “ถวายพระพร” ร่วมกับผู้เข้าร่วมพิธี ประกอบด้วย หัวหน้าหน่วยงานต่าง ๆ ทั้งภาครัฐ เอกชน คณะทูตานุทูต และองค์การระหว่างประเทศ เพื่อร่วมกันแสดงออกถึงความจงรักภักดี และซาบซึ้งในพระมหากรุณาธิคุณของพระบาทสมเด็จพระเจ้าอยู่หัว ที่ทรงปฏิบัติพระราชกรณียกิจน้อยใหญ่นานัปการ แก่ชาติบ้านเมืองด้วยพระราชปณิธานอันแน่วแน่ที่จะพัฒนาคุณภาพชีวิตความเป็นอยู่ของอาณาประชาราษฎร์ ให้บังเกิดความร่มเย็นเป็นสุข ทั้งทรงพระกรุณาพระราชทานความช่วยเหลือ บรรเทาความทุกข์ยากของผู้ประสบภัยในทุกพื้นที่ทั่วประเทศ ก่อกำเนิดโครงการจิตอาสาที่หลอมรวมจิตใจของประชาชนให้เป็นหนึ่งเดียวกันในการร่วมทำความดีเพื่อสังคม นับเป็นพระมหากรุณาธิคุณอันหาที่สุดมิได้

ที่มา : https://www.thaigov.go.th/news/contents/details/82615