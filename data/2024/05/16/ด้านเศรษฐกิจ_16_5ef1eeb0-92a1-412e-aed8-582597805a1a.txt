รัฐบาลไทย-ข่าวทำเนียบรัฐบาล-รองปลัดเศรษฐเกียรติ เป็นประธานการประชุมคณะกรรมการร่วมด้านการเกษตรระหว่างไทยกับกัมพูชา ครั้งที่ 6


วันพฤหัสบดีที่ 16 พฤษภาคม 2567
รองปลัดเศรษฐเกียรติ เป็นประธานการประชุมคณะกรรมการร่วมด้านการเกษตรระหว่างไทยกับกัมพูชา ครั้งที่ 6
รองปลัดเศรษฐเกียรติ เป็นประธานการประชุมคณะกรรมการร่วมด้านการเกษตรระหว่างไทยกับกัมพูชา ครั้งที่ 6
นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ ในฐานะหัวหน้าคณะฝ่ายไทย เป็นประธานการประชุมคณะกรรมการร่วมด้านการเกษตรระหว่างไทยกับกัมพูชา ครั้งที่ 6 (The 6th Meeting of Joint Agricultural Working Group (JAWG) : between Thailand and Cambodia) และ Dr. Prum Somany Advisor to Ministry and Director of the Department of International Cooperation, MAFF ในฐานะหัวหน้าคณะฝ่ายกัมพูชา พร้อมด้วย ดร.วนิดา กำเนิดเพ็ชร์ ผู้อำนวยการสำนักการเกษตรต่างประเทศ และผู้แทนหน่วยงานในสังกัดกระทรวงเกษตรและสหกรณ์เข้าร่วม ณ ห้องประชุมกระทรวงเกษตรและสหกรณ์
ในการประชุมวันนี้ ทั้งสองฝ่ายได้มีการนำเสนอและแลกเปลี่ยนข้อมูลเกี่ยวกับนโยบายด้านการเกษตรของทั้งสองประเทศ รวมถึงรายงานความคืบหน้าการดำเนินงานโครงการความร่วมมือด้านการเกษตรไทย-กัมพูชา โดยฝ่ายไทยได้รายงานความคืบหน้าโครงการ ได้แก่ 1) โครงการพระราชทานความช่วยเหลือแก่ราชอาณาจักรกัมพูชา ด้านการศึกษา (สถาบันเทคโนโลยีกำปงสปือ) และ 2) โครงการพัฒนาและส่งเสริมเครือข่ายหมอดินเพื่อการจัดการที่ดินและเกษตร
อย่างยั่งยืน รวมถึงมีการเสนอโครงการใหม่ จำนวน 5 โครงการ ซึ่งคาดว่าจะสามารถเริ่มดำเนินการได้ภายในปีนี้ ทั้งนี้
ที่ประชุมได้เห็นชอบให้มีการจัดทำร่างบันทึกความเข้าใจด้านการเกษตร ระหว่างไทย-กัมพูชา ฉบับใหม่ ซึ่งคาดว่าจะสามารถลงนามได้ในการประชุมครั้งที่ 7 ที่มีกำหนดจะจัดขึ้น ณ ประเทศกัมพูชา ในปี 2569
นอกจากนี้ ฝ่ายไทยจะนำคณะกัมพูชาเดินทางไปศึกษาดูงานด้านเกษตรอินทรีย์และเกษตรอัจฉริยะ ณ จังหวัดนครปฐม ในวันที่ 17 พฤษภาคม 2567 อีกด้วย

ที่มา : https://www.thaigov.go.th/news/contents/details/83131