รัฐบาลไทย-ข่าวทำเนียบรัฐบาล-ที่ปรึกษารัฐมนตรีฯ ดนัยณัฏฐ์ ลงพื้นที่ระนอง ตรวจเยี่ยมฝึกอบรมโครงการ “ยกระดับเศรษฐกิจชุมชนสู่ความยั่งยืน” “การทำขนมโดนัท” พัฒนาศักยภาพ เพิ่มมูลค่าทางเศรษฐกิจให้แก่ชุมชน 


วันพฤหัสบดีที่ 16 พฤษภาคม 2567
16/05/2567
พิมพ์
ที่ปรึกษารัฐมนตรีฯ ดนัยณัฏฐ์ ลงพื้นที่ระนอง ตรวจเยี่ยมฝึกอบรมโครงการ “ยกระดับเศรษฐกิจชุมชนสู่ความยั่งยืน” “การทำขนมโดนัท” พัฒนาศักยภาพ เพิ่มมูลค่าทางเศรษฐกิจให้แก่ชุมชน
ที่ปรึกษารัฐมนตรีฯ ดนัยณัฏฐ์ ลงพื้นที่ระนอง ตรวจเยี่ยมฝึกอบรมโครงการ “ยกระดับเศรษฐกิจชุมชนสู่ความยั่งยืน” “การทำขนมโดนัท” พัฒนาศักยภาพ
เพิ่มมูลค่าทางเศรษฐกิจให้แก่ชุมชน
จังหวัดระนอง : 15 พฤษภาคม 2567 – นายดนัยณัฏฐ์ โชคอำนวย ที่ปรึกษารัฐมนตรีว่าการกระทรวงอุตสาหกรรม ลงพื้นที่จังหวัดระนอง ตรวจเยี่ยมการจัดฝึกอบรมเชิงปฏิบัติการโครงการ “ยกระดับเศรษฐกิจชุมชนสู่ความยั่งยืน” DIPROM CENTER 10 หลักสูตร “การทำขนมโดนัท” ณ อาคารอเนกประสงค์หมู่ 6 ต.บ้านนา อ.กะเปอร์ จ.ระนอง โดยมีนายวาที พีระวรานุพงศ์ รองอธิบดีกรมส่งเสริมอุตสาหกรรม นายโดม ถนอมบูรณ์ ผู้อำนวยการศูนย์ส่งเสริมอุตสาหกรรมภาคที่ 11 กรมส่งเสริมอุตสาหกรรม นายวิชญพรรณ พลอยทับทิม อุตสาหกรรมจังหวัดระนอง นายวัฒนา แก้วประจุ ผู้อำนวยการภาค 7 ธนาคารพัฒนาวิสาหกิจขนาดกลางและขนาดย่อมแห่งประเทศไทย ร่วมลงพื้นที่ และมีนางสาวอุรัชญา เมธานันท์ เลขานุการ นายก อบจ. นายสุมิตร รักษา เลขานุการ นายก อบจ.ระนอง นายพรเทพ ผ่องศรี ที่ปรึกษานายก อบจ.ระนอง นายวรชัย แก้วแสงทอง สมาชิกสภาองค์การบริหารสํวนจังหวัดเขตอําเภอกะเปอร์ นายอมรพันธ์ ศรีรักษ์ ปลัดอาวุโสอำเภอกะเปอร์ นายสถาพร สิงห์แก้ว กำนันตำบลบ้านนา นายสวัสดิ์ สุดใจใหม่ นายกองค์การบริหารส่วนตำบลบ้านนา และผู้ใหญ่บ้านหมู่ที่ 1-8 ตำบลบ้านนา และผู้ใหญ่บ้านหมู่ที่ 1-7 ตำบลเชี่ยวเหลียง ให้การต้อนรับ
การลงพื้นที่ตรวจเยี่ยมการจัดฝึกอบรมเชิงปฏิบัติการ โครงการ “ยกระดับเศรษฐกิจชุมชนสู่ความยั่งยืน” DIPROM CENTER 10  หลักสูตร “การทำขนมโดนัท” ณ อาคารอเนกประสงค์หมู่ 6 ต.บ้านนา อ.กะเปอร์ จ.ระนอง รวมทั้งรวมกิจกรรมการทำโดนัท ซึ่งมีผู้เข้าร่วมกิจกรรมจำนวนทั้งสิ้น 150 คน โดยทำขนมโดนัท 2 รูปแบบ ได้แก่ โดนัทนมสด (คลุกน้ำตาล) และขนมโดนัทเค้ก (โดนัทลูกเกด/โดนัทฝอยทอง/โดนัทส้ม) มีวัตถุประสงค์เพื่อพัฒนาศักยภาพของชุมชนซึ่งเป็นรากฐานของสังคมและส่งเสริมให้ชุมชนสามารถพึ่งพาตนเองได้เกิดกลุ่มอาชีพที่หลากหลาย สร้างอาชีพให้ประชาชนที่สนใจ ตามแนวทางนโยบายของกระทรวงอุตสาหกรรมที่ต้องการยกระดับความสามารถสร้างการแข่งขัน และเพิ่มมูลค่าผลิตภัณฑ์ เพื่อสร้างรายได้ให้กับชุมชน คาดว่ากิจกรรมดังกล่าวจะสามารถเพิ่มมูลค่าทางเศรษฐกิจให้แก่ชุมชนได้กว่า 3 ล้านบาทต่อปี

ที่มา : https://www.thaigov.go.th/news/contents/details/83135