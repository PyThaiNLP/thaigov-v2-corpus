รัฐบาลไทย-ข่าวทำเนียบรัฐบาล-ปลัด ทส. ร่วมคณะนายกรัฐมนตรี ลงพื้นที่ตรวจติดตามโครงการชั่งหัวมัน ตามพระราชดำริ จ.เพชรบุรี


วันพุธที่ 15 พฤษภาคม 2567
ปลัด ทส. ร่วมคณะนายกรัฐมนตรี ลงพื้นที่ตรวจติดตามโครงการชั่งหัวมัน ตามพระราชดำริ จ.เพชรบุรี
ปลัด ทส. ร่วมคณะนายกรัฐมนตรี ลงพื้นที่ตรวจติดตามโครงการชั่งหัวมัน ตามพระราชดำริ จ.เพชรบุรี
ปลัด ทส. ร่วมคณะนายกรัฐมนตรี ลงพื้นที่ตรวจติดตามโครงการชั่งหัวมัน ตามพระราชดำริ จ.เพชรบุรี
วันที่ 14 พฤษภาคม 2567 เวลา 13.00 น. นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม (ปกท.ทส.) พร้อมด้วยคณะผู้บริหาร และเจ้าหน้าที่ในสังกัดกระทรวงฯ ลงพื้นที่ร่วมกับคณะของ นายเศรษฐา ทวีสิน นายกรัฐมนตรี และคณะรัฐมนตรี ตรวจติดตามโครงการพัฒนาน้ำบาดาล เพื่อสนับสนุนโครงการอันเนื่องมาจากพระราชดำริ ในพื้นที่โครงการชั่งหัวมัน ตามพระราชดำริ บริเวณพื้นที่โรงบรรจุผลิตภัณฑ์การเกษตร โรงงานแปรรูปนม บ่อน้ำบาดาล บริเวณทางเข้าเขตห้ามล่าสัตว์ป่าเขากระปุก – เขาเตาหม้อ ตำบลเขากระปุก อำเภอท่ายาง จังหวัดเพชรบุรี
นอกจากนี้ ปกท.ทส. ยังได้เปิดป้ายเส้นทางศึกษาธรรมชาติเฉลิมพระเกียรติพระบาทสมเด็จพระเจ้าอยู่หัว 6 รอบ 28 กรกฎาคม 2567 เพื่อเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 โดยเส้นทางดังกล่าวอยู่ภายในศูนย์เรียนรู้ตามแนวพระราชดำริ กรมอุทยานแห่งชาติ สัตว์ป่า และพันธุ์พืช  ภายในโครงการชั่งหัวมันตามพระราชดำริ อำเภอท่ายาง จังหวัดเพชรบุรี  มีระยะทาง ไป – กลับ 4 กิโลเมตร มีสถานีสื่อความหมายและจุดชมวิว 180 องศา สามารถมองเห็นมุมสูงของโครงการชั่งหัวมันตามพระราชดำริ อีกด้วย

ที่มา : https://www.thaigov.go.th/news/contents/details/83095