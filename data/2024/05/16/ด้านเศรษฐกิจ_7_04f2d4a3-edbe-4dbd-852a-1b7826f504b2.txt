รัฐบาลไทย-ข่าวทำเนียบรัฐบาล-EXIM BANK ร่วมงาน “มหกรรมการเงินกรุงเทพ ครั้งที่ 24 (Money Expo 2024)”


วันพฤหัสบดีที่ 16 พฤษภาคม 2567
16/05/2567
พิมพ์
EXIM BANK ร่วมงาน “มหกรรมการเงินกรุงเทพ ครั้งที่ 24 (Money Expo 2024)”
EXIM BANK ร่วมงาน “มหกรรมการเงินกรุงเทพ ครั้งที่ 24 (Money Expo 2024)” ระหว่างวันพฤหัสบดีที่ 16-วันอาทิตย์ที่ 19 พฤษภาคม 2567 ณ ชาเลนเจอร์ ฮอลล์ 2-3 อิมแพ็ค เมืองทองธานี หมายเลขบูท H1 ชูแนวคิด “EXIM Greenovation”
ธนาคารเพื่อส่งออกและนำเข้าแห่งประเทศไทย (EXIM BANK) จัดเต็ม! บริการทางการเงินและโปรโมชันพิเศษครบครัน ในงาน “มหกรรมการเงินกรุงเทพ ครั้งที่ 24 (Money Expo 2024)” ระหว่างวันพฤหัสบดีที่ 16-วันอาทิตย์ที่ 19 พฤษภาคม 2567 ณ ชาเลนเจอร์ ฮอลล์ 2-3 อิมแพ็ค เมืองทองธานี หมายเลขบูท H1 ชูแนวคิด “EXIM Greenovation” รับกระแส Go Green ของผู้ประกอบการ SMEs และบุคคลทำธุรกิจที่สนใจเริ่มต้นหรือขยายธุรกิจส่งออก โดยเฉพาะธุรกิจที่เป็นมิตรกับสิ่งแวดล้อม ไฮไลต์สุดพิเศษ ประกอบด้วย
• สินเชื่อ EXIM GREEN START ดอกเบี้ยเริ่มต้น 4.10% ต่อปี วงเงินสินเชื่อสูงสุด 200 ล้านบาท แถมวงเงิน Forward Contract สูงสุด 1 เท่าของวงเงินสินเชื่อ พิเศษ! ลงทะเบียนในงาน ลดดอกเบี้ย 6 เดือนแรก 0.25% ต่อปี
• สินเชื่อ EXIM First Step Export Financing ดอกเบี้ยเริ่มต้น 5.35% ต่อปี วงเงินสินเชื่อสูงสุด 10 ล้านบาท แถมวงเงิน Forward Contract สูงสุด 1 เท่าของวงเงินสินเชื่อ ค่าธรรมเนียมแรกเข้าสูงสุดไม่เกิน 1.25% ต่อปีของวงเงินสินเชื่อที่ได้รับอนุมัติ พิเศษ! ผู้ประกอบการ Size S ที่ลงทะเบียนในงาน ลดดอกเบี้ยปีแรก 0.25% ต่อปี
• บริการประกันส่งออก EXIM for Small Biz ป้องกันความเสี่ยงจากการไม่ได้รับชำระเงินค่าสินค้าจากผู้ซื้อต่างประเทศ อัตราความคุ้มครอง 70% ของมูลค่าความเสียหาย พิเศษ! ลงทะเบียนในงาน รับฟรี! จำนวนจำกัด ค่าเบี้ยประกันผู้ซื้อ 1 ราย มูลค่า 8,000 บาท วงเงินคุ้มครองสูงสุด 1 ล้านบาท
พร้อมรับฟังการบรรยายจากผู้บริหารแบรนด์ดัง บอกเล่าเรื่องราวการเดินทางของธุรกิจผ่านความท้าทายสู่ความสำเร็จในตลาดโลก ตลอด 4 วัน ตามรอบกิจกรรม ทั้งนี้ ดร.รักษ์ วรกิจโภคาทร กรรมการผู้จัดการ EXIM BANK มีกำหนดบรรยายเรื่อง เคล็ดลับขอสินเชื่อผ่านฉลุย ยอดขายปัง ในวันศุกร์ที่ 17 พฤษภาคม 2567 เวลา 14.40-15.00 น. ณ บูท EXIM BANK
พลาดไม่ได้! เลือกซื้อสินค้าคุณภาพส่งออกจากลูกค้า EXIM BANK อาทิ ของใช้สำหรับเด็กจากเส้นใยไผ่ธรรมชาติ สเปรย์บรรเทาปวดจากมะกรูด ปลาแผ่นทอดกรอบ และนม Plant-based จากถั่วลายเสือ เป็นต้น รายละเอียดเพิ่มเติมคลิก www.exim.go.th หรือสอบถามที่ EXIM Contact Center โทร. 0 2169 9999

ที่มา : https://www.thaigov.go.th/news/contents/details/83112