รัฐบาลไทย-ข่าวทำเนียบรัฐบาล-รองปลัดเศรษฐเกียรติฯ เร่งหารือการใช้ “โดรน” เพื่อประโยชน์ทางการเกษตร


วันพฤหัสบดีที่ 16 พฤษภาคม 2567
รองปลัดเศรษฐเกียรติฯ เร่งหารือการใช้ “โดรน” เพื่อประโยชน์ทางการเกษตร
รองปลัดเศรษฐเกียรติฯ เร่งหารือการใช้ “โดรน” เพื่อประโยชน์ทางการเกษต
นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ เป็นประธานในการประชุมหารือการใช้เทคโนโลยีสารสนเทศ โดรน ดาวเทียม ในการสำรวจทางการเกษตร ณ ห้องประชุม กษ. 123 โดยมีนายทวีพงศ์ สุธรรมพันธุ์ และนายอนนท์ บุญโต ผู้แทนจากบริษัทยูเอวี เทคโนโลยี จำกัด พร้อมด้วยหน่วยงานในกระทรวงเกษตรและสหกรณ์ เข้าร่วมการหารือฯ โดยสืบเนื่องจากรัฐมนตรีว่าการกระทรวงเกษตรและสหกรณ์ (ร้อยเอก ธรรมนัส พรหมเผ่า) ได้เดินทางไปเข้าร่วมการประชุม Global Forum for Food and Agriculture – GFFA ที่สหพันธ์สาธารณรัฐเยอรมนี และเดินทางไปเปิดงาน Ready for EUDR in Thailand 2024 ที่จังหวัดสุราษฎร์ธานี ซึ่งได้เห็นการแสดงบูธนิทรรศการการนำเทคโนโลยีสมัยใหม่ มาประยุกต์ใช้ในการเกษตร จึงมอบหมายให้ทางกระทรวงเกษตรและสหกรณ์ หารือแนวทางการนำเทคโนโลยีสารสนเทศโดรน และดาวเทียมมาใช้ในการสำรวจข้อมูลทางการเกษตร (สำรวจพื้นที่การเพาะปลูก ความเสียหายจากภัยพิบัติทางธรรมชาติ และ Carbon Credit)
ทั้งนี้ ทางบริษัทฯ ได้มี Platform สามารถวิเคราะห์และประเมินผลผลิตทางการเกษตรที่มีความแม่นยำและรวดเร็ว มีดาวเทียมที่สามารถแยกประเภทพืช ปัจจุบันได้ทำข้อมูลพืช จำนวน 5 ชนิด ได้แก่ ข้าว ข้าวโพดเลี้ยงสัตว์ มันสำปะหลัง อ้อย และยางพารา และอยู่ในระหว่างการศึกษาพืชปาล์มน้ำมัน สามารถอัพเดทภาพถ่ายทางดาวเทียมทุก ๆ 5 วัน โดยบริษัทฯ มีความยินดีจะทำ MOU เพื่อร่วมกันดำเนินการทางด้านการเกษตรกับกระทรวงเกษตรและสหกรณ์ต่อไป

ที่มา : https://www.thaigov.go.th/news/contents/details/83100