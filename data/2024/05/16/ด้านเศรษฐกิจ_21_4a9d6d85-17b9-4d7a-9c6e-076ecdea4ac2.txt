รัฐบาลไทย-ข่าวทำเนียบรัฐบาล-ธ.ก.ส. เปิดเงินฝากดอก ดก หก เดือน ดอกเบี้ยสูง 4.6% ต่อปี และมังแมว สุดปัง ในงาน Money Expo 2024 ครั้งที่ 24


วันพฤหัสบดีที่ 16 พฤษภาคม 2567
16/05/2567
พิมพ์
ธ.ก.ส. เปิดเงินฝากดอก ดก หก เดือน ดอกเบี้ยสูง 4.6% ต่อปี และมังแมว สุดปัง ในงาน Money Expo 2024 ครั้งที่ 24
ธ.ก.ส. เปิดบูธ ธ.ก.ส. ในงานมหกรรมการเงินกรุงเทพฯ ครั้งที่ 24 Money Expo 2024 ณ ชาเลนเจอร์ 2-3 อิมแพ็ค เมืองทองธานี
(วันนี้ 16 พฤษภาคม 2567) นายฉัตรชัย ศิริไล ผู้จัดการธนาคารเพื่อการเกษตรและสหกรณ์การเกษตร (ธ.ก.ส.) พร้อมด้วย ดร. ภากร ปีตธวัชชัย กรรมการและผู้จัดการตลาดหลักทรัพย์แห่งประเทศไทย และนายสันติ วิริยะรังสฤษฎ์ ประธานบรรณาธิการวารสารการเงินธนาคารและประธานการจัดงาน Money Expo ร่วมเปิดบูธ ธ.ก.ส. ในงานมหกรรมการเงินกรุงเทพฯ ครั้งที่ 24 Money Expo 2024 โดย ธ.ก.ส. นำแคมเปญเงินฝากดอก ดก หก เดือน ที่ให้ดอกเบี้ยล่วงหน้าทันที ร้อยละ 4.6 ต่อปี ระยะเวลาฝาก 6 เดือน (บุคคลธรรมดาไม่เสียภาษีดอกเบี้ยเงินฝาก) ฝากขั้นต่ำ 100,000 บาท สูงสุดไม่เกิน 200,000 บาท (ต่อ 1 ใบจองสิทธิ์) เพียงจองสิทธิ์ผ่านแคมเปญช้อปของแทร่ DARE TO TRY by ดอก ดก หก เดือน โดยแลกซื้อคูปอง 100 บาท นำไปซื้อผลิตภัณฑ์ทางการเกษตรเกรดพรีเมียมภายในบูธ รับสิทธิ์ฝากเงินได้ภายในงานหรือนำสิทธิ์ที่ได้รับไปฝากที่ ธ.ก.ส. ทุกสาขา ภายใน 31 พ.ค. 67 (จำกัด 250 สิทธิ์ต่อวัน)  หรือเมื่อฝากสลากขวัญถุง ตั้งแต่ 100,000 – 199,980 บาท หรือฝากสลากดิจิทัล ตั้งแต่ 100,000 – 199,950 บาท รับสิทธิ์จุ่มของที่ระลึก มัง แมว Dragon Cats สุดปัง 1 สิทธิ์ หรือฝากสลากขวัญถุงหรือสลากดิจิทัล ตั้งแต่ 200,000 บาทขึ้นไป รับสิทธิ์จุ่ม 2 สิทธิ์ (สิทธิ์ต่อคน ตลอดงาน) หรือเมื่อชวนเพื่อนมาฝากสลากขวัญถุง 1 คน รับทันทีกระปุกนกพิราบ (สิทธิ์ต่อคน ตลอดงาน) หรือเมื่อเปิดบัตรอิเล็กทรอนิกส์ใหม่คู่กับบัญชี A-Saving บนแอปพลิเคชัน BAAC Mobile ลุ้นรับจุ่มมัง แมว Dragon Cats เลย 1 สิทธิ์ (จำกัด 1 จุ่ม/ใบ) หรือเมื่อฝากเงินบัญชีออมทรัพย์หรือออมทรัพย์ทวีโชค ตั้งแต่ 1,000,000 บาทขึ้นไป และคงยอด 3 เดือน รับเซตกระปุก คุณ ME 1 เซต (จำกัด 150 สิทธิ์ ตลอดงาน) นอกจากนี้ เมื่อเปิดบัญชีหรือฝากเงินบัญชีออมทรัพย์ 58,000 บาทขึ้นไป และคงยอดเงินไว้ 3 เดือน รับสิทธิ์จุ่ม มัง แมว 1 ตัว (1 บัญชี/สิทธิ์ จำกัด 58 สิทธิ์ต่อวัน) หรือเมื่อสมัครใช้ BAAC Mobile และทำธุรกรรมผ่านแอปพลิเคชันภายในงาน มีสิทธิ์ลุ้นรับแผ่นทองพระแม่โพสพ พร้อมกระเป๋าใส่บัตร หรือบัตรของขวัญโลตัส มูลค่า 100 บาท และเมื่อทำธุรกรรมใดก็ได้ภายในบูธครบ 2,000 บาท รับสิทธิ์สุ่มของที่ระลึกมากมาย เช่น มัง แมว Dragon Cats กระเป๋า และสินค้าที่ระลึกสุดพรีเมียม
นอกจากนี้ ยังมีผลิตภัณฑ์เงินฝากสงเคราะห์ชีวิต ที่ให้ทั้งการออมเงิน การลดหย่อนภาษีและความคุ้มครอง พร้อมสินเชื่ออัตราดอกเบี้ยพิเศษมากมาย และการให้คำปรึกษาหนี้ทั้งในและนอกระบบ การจัดจำหน่ายสินค้าเกษตรสุดพรีเมียมกว่า 70 รายการ ที่ขนมาให้ชิมและช้อปอย่างเต็มที่ อาทิ ข้าว A-Rice กาแฟ ผลิตภัณฑ์เบญจรงค์ เครื่องจักสาน เสื้อผ้า กระเป๋า เครื่องนอนสุขภาพจากยางพารา อาหารแปรรูป และเครื่องดื่มสมุนไพรนานาชนิด เป็นต้น หรือร่วม ซื้อ=ให้ เมื่อซื้อสินค้าผ่านตู้จำหน่ายสินค้าอัตโนมัติ (Vending Machine) ทุกรายการ ร่วมสมทบทุน 5 บาท เป็นทุนการศึกษาบุตรเกษตรกร ผ่านมูลนิธิอาจารย์จำเนียร สาระนาค หรือร่วมสมทบทุน ตั้งแต่ 100 บาทขึ้นไป รับกระเป๋าระบายสี Limited จำนวน 1 ใบ โดยสามารถร่วมกิจกรรมตกแต่งกระเป๋าได้ภายในบูธ หรือร่วมตอบแบบสอบถามภายในงาน รับของที่ระลึกเป็นพวงกุญแจอะคริลิก มัง แมว Dragon Cats และกิจกรรมนำขวดพลาสติก 3 ขวด หรือฝาขวดพลาสติก 5 ฝา แลกผีเสื้อแม่เหล็ก D.I.Y 1 ตัว เพื่อร่วมเป็นส่วนหนึ่งในการลดขยะและรักษ์โลก ห้ามพลาดกิจกรรมดีๆ และของที่ระลึกมากมายแล้วพบกันที่บูธ ธ.ก.ส. ในงาน Money Expo Bangkok 2024 ระหว่างวันที่ 16-19 พฤษภาคม 2567 ณ ชาเลนเจอร์ 2-3 อิมแพ็ค เมืองทองธานี

ที่มา : https://www.thaigov.go.th/news/contents/details/83140