รัฐบาลไทย-ข่าวทำเนียบรัฐบาล-ธ.ก.ส. เปิดตัว มัง แมว Dragon Cats สุดปัง พร้อมจัดหนัก จัดเต็ม โปรฯ เงินฝากดอก ดก หก เดือน ดอกเบี้ยสูง ในงาน Money Expo 2024


วันพฤหัสบดีที่ 16 พฤษภาคม 2567
16/05/2567
พิมพ์
ธ.ก.ส. เปิดตัว มัง แมว Dragon Cats สุดปัง พร้อมจัดหนัก จัดเต็ม โปรฯ เงินฝากดอก ดก หก เดือน ดอกเบี้ยสูง ในงาน Money Expo 2024
ธ.ก.ส. จัดเต็ม! เปิดตัวอาร์ททอย สุด Exclusive มัง แมว Dragon Cats พร้อมจัดหนักโปรโมชันเงินฝากดอก ดก หก เดือน รับดอกเบี้ยล่วงหน้าทันที ที่บูธ ธ.ก.ส. ในงาน Money Expo Bangkok 2024 ณ ชาเลนเจอร์ 2-3 อิมแพ็ค เมืองทองธานี วันที่ 16 - 19 พ.ค. นี้
ธ.ก.ส. จัดเต็ม! เปิดตัวอาร์ททอย สุด Exclusive มัง แมว Dragon Cats พร้อมจัดหนักโปรโมชันเงินฝากดอก ดก หก เดือน รับดอกเบี้ยล่วงหน้าทันที และหนุนเยาวชนออมเงินด้วยสลากขวัญถุง หน่วยละ 20 บาท อายุสลาก 6 ปี ครบกำหนดรับดอกเบี้ย 2.50% ต่อปี โดยลุ้นรับทุนการศึกษาทุกงวดถึง 72 ครั้ง หรือออมกับสลากดิจิทัล หน่วยละ 50 บาท ลุ้นรางวัลที่ 1 มูลค่า 5,000,000 บาท ถึง 24 ครั้ง พิเศษเฉพาะในงาน! เมื่อฝากสลากหรือฝากเงินตามเงื่อนไข รับสิทธิ์จุ่มมัง แมว Dragon Cats ด้านเงินทุน จัดสินเชื่ออัตราดอกเบี้ยพิเศษ ทั้งสินเชื่อ อสม. สินเชื่อ SMEs สินเชื่อธุรกิจชุมชนสร้างไทย พร้อมให้คำปรึกษาด้านการเงินและหนี้นอกระบบ ห้ามพลาดกับการช้อปสินค้าเกษตรสุดพรีเมียมจากผู้ประกอบการเกษตรรุ่นใหม่กว่า 70 รายการ และกิจกรรมลุ้น แลก รับของขวัญมากมาย ที่บูธ ธ.ก.ส. ในงาน Money Expo Bangkok 2024 ณ ชาเลนเจอร์ 2-3 อิมแพ็ค เมืองทองธานี วันที่ 16 - 19 พ.ค. นี้
นายฉัตรชัย ศิริไล ผู้จัดการธนาคารเพื่อการเกษตรและสหกรณ์การเกษตร (ธ.ก.ส.) เปิดเผยว่า ธ.ก.ส. ยกทัพโปรโมชันสุด Exclusive แบบจัดหนัก จัดเต็มมาให้บริการลูกค้าถึงที่ในงานมหกรรมการเงินกรุงเทพ ครั้งที่ 24 ภายใต้คอนเซ็ปต์ “Digital Finance For All” ได้แก่ เงินฝากดอก ดก หก เดือน ที่ให้ดอกเบี้ยล่วงหน้าทันที ระยะเวลาฝาก 6 เดือน (บุคคลธรรมดาไม่เสียภาษีดอกเบี้ยเงินฝาก) ฝากขั้นต่ำ 100,000 บาท สูงสุดไม่เกิน 200,000 บาท เพียงจองสิทธิ์ผ่านแคมเปญช้อปของแทร่ DARE TO TRY by ดอก ดก หก เดือน โดยแลกซื้อคูปอง 100 บาท นำไปซื้อผลิตภัณฑ์ทางการเกษตรเกรดพรีเมียมภายในบูธ รับสิทธิ์ฝากเงินได้ภายในงานหรือนำสิทธิ์ที่ได้รับไปฝากที่ ธ.ก.ส. ทุกสาขา ภายใน 31 พ.ค. 67 (จำกัด 250 สิทธิ์ต่อวัน) สลากออมทรัพย์ ธ.ก.ส. ชุดขวัญถุง ผลิตภัณฑ์เงินฝากรูปแบบใหม่ที่ให้ทั้งเงินออมและโอกาสในการลุ้นรางวัล สำหรับเยาวชนอายุ 7-18 ปี หน่วยละ 20 บาท จำนวน 100 ล้านหน่วย วงเงินรวม 2,000 ล้านบาท อายุรับฝาก 6 ปี เมื่อฝากครบกำหนดรับดอกเบี้ยทันที 2.50% ต่อปี พร้อมลุ้นรับทุนการศึกษาทุกงวด มูลค่า 10,000 บาท จำนวน 100 รางวัล และรางวัลพิเศษ ปีละ 2 ครั้ง ในเดือนมกราคมและเดือนกันยายน มูลค่ารางวัลละ 100,000 บาท จำนวน 12 รางวัล ฝากได้เลยผ่านเคาน์เตอร์ ธ.ก.ส. หรือแอปพลิเคชัน BAAC Mobile หรือเลือกออมทุกที่ ทุกเวลากับสลากดิจิทัล ธ.ก.ส. ผลิตภัณฑ์เงินฝากที่ตอบโจทย์ไลฟ์สไตล์ในยุคดิจิทัล ราคาหน่วยละ 50 บาท อายุสลาก 2 ปี เมื่อครบกำหนดจะได้รับดอกเบี้ยหน่วยละ 0.07 บาท พร้อมลุ้นรางวัลที่ 1 มูลค่า 5,000,000 บาท และรางวัลอื่น ๆ อีกมากมาย รวมเงินรางวัล 15,917,000 บาทต่อเดือน ฝากง่าย ๆ ผ่านแอปพลิเคชัน BAAC Mobile ที่สำคัญดอกเบี้ยและเงินรางวัลได้รับการยกเว้นภาษี พิเศษเฉพาะในงาน! เมื่อฝากสลากขวัญถุง ตั้งแต่ 100,000 – 199,980 บาท หรือฝากสลากดิจิทัล ตั้งแต่ 100,000 – 199,950 บาท รับสิทธิ์จุ่มของที่ระลึก มัง แมว Dragon Cats สุดปัง 1 สิทธิ์ หรือฝากสลากขวัญถุงหรือสลากดิจิทัล ตั้งแต่ 200,000 บาทขึ้นไป รับสิทธิ์จุ่ม 2 สิทธิ์ (สิทธิ์ต่อคน ตลอดงาน) หรือเมื่อชวนเพื่อนมาฝากสลากขวัญถุง 1 คน รับทันทีกระปุกนกพิราบ (สิทธิ์ต่อคน ตลอดงาน) หรือเมื่อเปิดบัตรอิเล็กทรอนิกส์ใหม่คู่กับบัญชี A-Saving บนแอปพลิเคชัน BAAC Mobile ลุ้นรับจุ่มมัง แมว Dragon Cats เลย 1 สิทธิ์ (จำกัด 1 จุ่ม/ใบ) หรือเมื่อฝากเงินบัญชีออมทรัพย์หรือออมทรัพย์ทวีโชค ตั้งแต่ 1,000,000 บาทขึ้นไป และคงยอด 3 เดือน รับเซตกระปุก คุณ ME 1 เซ็ต (จำกัด 150 สิทธิ์ ตลอดงาน) นอกจากนี้ เมื่อเปิดบัญชีหรือฝากเงินบัญชีออมทรัพย์ 58,000 บาทขึ้นไป และคงยอดเงินไว้ 3 เดือน รับสิทธิ์จุ่ม มัง แมว 1 ตัว (1 บัญชี/สิทธิ์ จำกัด    58 สิทธิ์ต่อวัน) หรือเมื่อสมัครใช้ BAAC Mobile และทำธุรกรรมผ่านแอปพลิเคชันภายในงาน มีสิทธิ์ลุ้นรับแผ่นทองพระแม่โพสพ พร้อมกระเป๋าใส่บัตร หรือบัตรของขวัญโลตัส มูลค่า 100 บาท และเมื่อทำธุรกรรมใดก็ได้ภายในบูธ  ครบ 2,000 บาท รับสิทธิ์สุ่มของที่ระลึกมากมาย เช่น มัง แมว Dragon Cats กระเป๋า และสินค้าที่ระลึกสุดพรีเมียม
สำหรับผู้ที่กำลังมองหาผลิตภัณฑ์เงินฝากที่ให้ทั้งการออมเงิน การลดหย่อนภาษีและความคุ้มครอง สามารถเลือกผลิตภัณฑ์เงินฝากสงเคราะห์ชีวิตที่มาพร้อมโปรโมชันพิเศษมากมาย โดยสมัครกรมธรรม์ ธกส รักคุณ Easy Life ผ่านแอปพลิเคชัน A-Insure รับกระเป๋าผ้าแคนวาส หรือกระบอกน้ำเก็บความร้อน – เย็น และเมื่อชำระล่วงหน้า 1 ปี (23,040 บาท) และเลือกชำระรายเดือน 2,000 บาท ต่อที่ 1 รับทันที กระปุกคุณ ME กึ๋น จำนวน 1 กระปุก และต่อที่ 2 เมื่อกรมธรรม์ได้รับการอนุมัติเสร็จสิ้น รับกระเป๋าเดินทางแม่ลูก จำนวน 1 เซ็ต หรือเมื่อสมัครกรมธรรม์ ธกส เพิ่มรัก3 12/10 และชำระล่วงหน้า 1 ปี (11,520 บาท) รับเลยกระเป๋าเดินทาง 4 ล้อลาก ขนาด 20 นิ้ว จำนวน 1 ใบ/กรมธรรม์
นายฉัตรชัย กล่าวเพิ่มเติมว่า ในด้านสินเชื่อ ธ.ก.ส. ได้นำผลิตภัณฑ์สินเชื่อเงินด่วนคนดี สำหรับสมาชิก อสม. และ อสส. ในอัตราดอกเบี้ยต่ำ วงเงินรายละไม่เกิน 20,000 บาท อัตราดอกเบี้ยร้อยละ 0.67 ต่อเดือน กำหนดผ่อนชำระคืนต้นเงินและดอกเบี้ย เพียงเดือนละ 500 บาท สูงสุดไม่เกิน 48 เดือน และสินเชื่อแทนคุณ วงเงินรวม 20,000 ล้านบาท สำหรับเกษตรกรลูกค้าที่อายุตั้งแต่ 60 ปีขึ้นไป ที่มีหนี้อันเป็นภาระและประสงค์จะโอนทรัพย์สินหลักประกันให้กับทายาท โดยให้ทายาทเข้ามามีส่วนร่วมในการลดภาระหนี้และรักษาทรัพย์สินให้คงอยู่กับครอบครัว อัตราดอกเบี้ย MRR (ปัจจุบัน MRR เท่ากับร้อยละ 6.95) ต่อปี สินเชื่อที่สนับสนุนการดำเนินงานและต่อยอดธุรกิจสำหรับผู้ประกอบการธุรกิจเกษตร SME และเกษตรกรรุ่นใหม่ (Smart Farmer) ที่เป็นหัวขบวนธุรกิจชุมชน ได้แก่ สินเชื่อ BCG Model วงเงินรวม 35,000 ล้านบาท ประกอบด้วย 1) สินเชื่อเพื่อเศรษฐกิจชีวภาพ (Bio Economy Credit) 2) สินเชื่อเพื่อเศรษฐกิจหมุนเวียน (Circular Economy Credit) และ 3) สินเชื่อสีเขียว (Green Credit) และสินเชื่อธุรกิจชุมชนสร้างไทย ระยะที่ 2 ที่มุ่งสนับสนุนหัวขบวนให้เป็นกลไกในการขับเคลื่อนธุรกิจชุมชน การเชื่อมโยงธุรกิจตลอดห่วงโซ่สินค้าเกษตร และการสร้างมูลค่าเพิ่มให้ผลผลิตไปสู่เกษตรมูลค่าสูง พร้อมเปิดบูธให้คำปรึกษาการแก้ไขปัญหาหนี้ ทั้งในและนอกระบบอย่างครบวงจร
ภายในงาน ยังจัดให้มีสินค้าเกษตรสุดพรีเมียมกว่า 70 รายการ ที่ขนมาให้ชิมและช้อปอย่างเต็มที่ อาทิ ข้าว A-Rice กาแฟ ผลิตภัณฑ์เบญจรงค์ เครื่องจักรสาน เสื้อผ้า กระเป๋า เครื่องนอนสุขภาพจากยางพารา อาหารแปรรูป และเครื่องดื่มสมุนไพรนานาชนิด เป็นต้น นอกจากนี้ ยังมีกิจกรรมพิเศษเฉพาะในบูธ ธ.ก.ส. อีกมากมาย! อาทิ ซื้อ=ให้ เมื่อซื้อสินค้าผ่านตู้จำหน่ายสินค้าอัตโนมัติ (Vending Machine) ทุกรายการ ร่วมสมทบทุน 5 บาท เป็นทุนการศึกษาบุตรเกษตรกร ผ่านมูลนิธิอาจารย์จำเนียร สาระนาค หรือร่วมสมทบทุน ตั้งแต่ 100 บาทขึ้นไป รับกระเป๋าระบายสี Limited จำนวน 1 ใบ โดยสามารถร่วมกิจกรรมตกแต่งกระเป๋าได้ภายในบูธ หรือร่วมตอบแบบสอบถามภายในงาน รับของที่ระลึกเป็นพวงกุญแจอะคริลิก มัง แมว Dragon Cats และกิจกรรมนำขวดพลาสติก 3 ขวด หรือฝาขวดพลาสติก 5 ฝา แลกผีเสื้อแม่เหล็ก D.I.Y 1 ตัว เพื่อร่วมเป็นส่วนหนึ่งในการลดขยะและรักษ์โลก พบกับกิจกรรมดี ๆ และสิทธิประโยชน์มากมายได้ที่บูธ ธ.ก.ส. ในงาน Money Expo Bangkok 2024 ณ ชาเลนเจอร์ 2-3 อิมแพ็ค เมืองทองธานี ระหว่างวันที่ 16 – 19 พฤษภาคมนี้

ที่มา : https://www.thaigov.go.th/news/contents/details/83108