รัฐบาลไทย-ข่าวทำเนียบรัฐบาล-เปิดเทอมใหม่ หัวใจ (ไม่) ว้าวุ่น รัฐบาล กำชับ รร. เข้มมาตรการป้องกันโควิด – ปรับแผนรับมืออากาศร้อน


วันพฤหัสบดีที่ 16 พฤษภาคม 2567
เปิดเทอมใหม่ หัวใจ (ไม่) ว้าวุ่น รัฐบาล กำชับ รร. เข้มมาตรการป้องกันโควิด – ปรับแผนรับมืออากาศร้อน
......
เปิดเทอมใหม่ หัวใจ (ไม่) ว้าวุ่น รัฐบาล กำชับ รร. เข้มมาตรการป้องกันโควิด – ปรับแผนรับมืออากาศร้อน
.
Back to School 16 พ.ค. 67 วันแรกของการเปิดภาคเรียน 1/ 2567 รัฐบาล กำชับให้กระทรวงศึกษาธิการ เตรียมความพร้อมจัดการเรียนการสอน ด้านความปลอดภัย อาคารสถานที่ ให้ครอบคลุมทุกด้าน เพื่อความปลอดภัยของนักเรียน ครูและบุคลากรทางการศึกษา
.
สำหรับการป้องกันเหตุความไม่ปลอดภัยที่อาจเกิดจากสภาพอากาศร้อนจัด จนมีผลกระทบต่อการใช้ชีวิตของนักเรียน ให้ผู้บริหารโรงเรียนพิจารณาปิดเรียน และจัดการเรียนในรูปแบบต่าง ๆ ที่เหมาะสมได้ เช่น Online On-hand On-Air หรือ On-Demand เป็นต้น
.
ส่วนการเฝ้าระวังการแพร่ระบาดของเชื้อไวรัสโควิด-19 หากมีการแพร่ระบาดในโรงเรียน สามารถประกาศปิดเรียน และปรับมาเรียนในรูปแบบที่เหมาะสมได้ เช่น เรียนออนไลน์ โดยให้ยึดมาตรการป้องกันโรคตามแนวทางเดิม เช่น หมั่นล้างมือ เว้นระยะห่าง สวมหน้ากากอนามัย
.
หากมีค่าฝุ่น PM2.5 ในปริมาณที่สูงขึ้น เสี่ยงกระทบกับสุขภาพนักเรียน สามารถประกาศปิดและปรับมาเรียนในรูปแบบที่เหมาะสมตามความพร้อม
.
อ่านเพิ่มเติม คลิก https://www.thaigov.go.th/news/contents/details/83045
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/83107