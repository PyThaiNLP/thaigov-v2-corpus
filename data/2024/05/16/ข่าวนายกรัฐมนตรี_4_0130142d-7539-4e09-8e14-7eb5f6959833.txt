รัฐบาลไทย-ข่าวทำเนียบรัฐบาล-​นายกฯ ถึงทำเนียบประธานาธิบดี ฝรั่งเศสทักทายอย่างเป็นกันเอง ก่อนร่วมงานเลี้ยงอาหารกลางวัน


วันพฤหัสบดีที่ 16 พฤษภาคม 2567
16/05/2567
พิมพ์
​นายกฯ ถึงทำเนียบประธานาธิบดี ฝรั่งเศสทักทายอย่างเป็นกันเอง ก่อนร่วมงานเลี้ยงอาหารกลางวัน
​นายกฯ ถึงทำเนียบประธานาธิบดี ฝรั่งเศสทักทายอย่างเป็นกันเอง ก่อนร่วมงานเลี้ยงอาหารกลางวัน
วันนี้ (16 พฤษภาคม 2567) เวลา 13.45 น. ณ ทำเนียบประธานาธิบดีแห่งสาธารณรัฐฝรั่งเศส นายเศรษฐา ทวีสิน นายกรัฐมนตรี เข้าร่วมงานเลี้ยงอาหารกลางวัน โดยมีนายเอมานูว์แอล มาครง (H.E. Mr. Emmanuel Macron) ประธานาธิบดีแห่งสาธารณรัฐฝรั่งเศส เป็นเจ้าภาพ
และเป็นโอกาสให้ผู้นำทั้งสองหารือระหว่างรับประทานชา-กาแฟ โดยเป็นการหารือกันอย่างส่วนตัว
โอกาสนี้ ผู้นำทั้งสองได้ร่วมถ่ายรูปกับคณะนักธุรกิจที่เดินทางมาร่วมงาน Thailand - France Business Forum
โดยภายหลังเสร็จสิ้น นายกรัฐมนตรีและคณะจะออกเดินทางจากท่าอากาศยานปารีส-ออร์ลี กรุงปารีส สาธารณรัฐฝรั่งเศส เวลา 16.00 น. (ตามเวลาท้องถิ่นกรุงปารีส ซึ่งช้ากว่ากรุงเทพฯ 5 ชม.) เพื่อไปถึงท่าอากาศยานมิลาน มาลเปนซา เมืองมิลาน สาธารณรัฐอิตาลี ในเวลา 17.50 น. (ตามเวลาท้องถิ่นเมืองมิลาน ซึ่งช้ากว่ากรุงเทพฯ 5 ชม.)

ที่มา : https://www.thaigov.go.th/news/contents/details/83146