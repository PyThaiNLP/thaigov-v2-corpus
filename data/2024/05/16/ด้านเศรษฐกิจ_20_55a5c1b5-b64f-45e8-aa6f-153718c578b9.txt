รัฐบาลไทย-ข่าวทำเนียบรัฐบาล-ออมสินประกาศผลผู้โชคดีชาวนครปฐม รับ 111 ล้านบาท! 


วันพฤหัสบดีที่ 16 พฤษภาคม 2567
16/05/2567
พิมพ์
ออมสินประกาศผลผู้โชคดีชาวนครปฐม รับ 111 ล้านบาท!
ธนาคารออมสินประกาศผล ผู้โชคดีชาวนครปฐม รับ 111 ล้านบาท! ถูกรางวัลสลากออมสินงวดที่ 604 หมวดอักษร D หมายเลขสลาก 9523723 รางวัลใหญ่สุดในประวัติศาสตร์ออมสิน เฉลิมฉลองครบรอบ 111 ปี ธนาคารเพื่อสังคม
https://x.com/MF_PR/status/1791038881674264855ออมสิน ประกาศผล ผู้โชคดีชาวนครปฐม รับ 111 ล้านบาท! ถูกรางวัลสลากออมสินงวดที่ 604 หมวดอักษร D หมายเลขสลาก 9523723 รางวัลใหญ่สุดในประวัติศาสตร์ออมสิน เฉลิมฉลองครบรอบ 111 ปี ธนาคารเพื่อสังคม
นายวิทัย รัตนากร ผู้อำนวยการธนาคารออมสิน ร่วมเป็นสักขีพยานในการออกรางวัลสลากออมสินพิเศษ 1 ปี รางวัลที่ 1 มูลค่า 111 ล้านบาท งวดประจำวันที่ 16 พฤษภาคม 2567 ซึ่งเป็นแคมเปญส่งเสริมการออมครั้งยิ่งใหญ่ ฉลองครบรอบ 111 ปี ธนาคารออมสิน โดยเปิดรับฝากตั้งแต่วันที่ 1 เมษายน ถึง 15 พฤษภาคม 2567 มีลูกค้าประชาชนให้ความสนใจเป็นอย่างมาก ด้วยยอดเงินฝากสลากออมสินสูงถึงกว่า 120,000 ล้านบาท ภายใน 1 เดือนครึ่ง โดยผู้โชคดีเป็นเศรษฐีคนใหม่จังหวัดนครปฐม รับเงินรางวัลสูงถึง 111 ล้านบาท ได้แก่ ผู้ถือสลากงวดที่ 604 หมวดอักษร D หมายเลขสลาก 9523723 ซึ่งจะมีการรับมอบรางวัลอย่างเป็นทางการในโอกาสต่อไป
การออกรางวัลสลากออมสินพิเศษ 1 ปี ในโอกาสเฉลิมฉลอง 111 ปี ธนาคารออมสิน มีผู้ทรงคุณวุฒิและสื่อมวลชน เป็นกรรมการออกรางวัล ประกอบด้วย นายเทพสุ บวรโชติดารา เลขาธิการคณะกรรมการป้องกันและปราบปรามการฟอกเงิน พันตำรวจเอกหญิง จิตตวัฒนา ไชยคุณ ผู้กำกับการ สำนักงานยุทธศาสตร์ตำรวจ สำนักงานตำรวจแห่งชาติ นายมาชัย ไพศาลธนสมบัติ ปลัดเทศบาลนครนนทบุรี และนางสาวบุญลาภ ภูสุวรรณ บรรณาธิการบริหาร สำนักข่าวออนไลน์ไทยพับลิก้า โดยมีการออกรางวัลเมื่อวันที่ 16 พฤษภาคม 2567   ณ ธนาคารออมสิน สำนักงานใหญ่
ทั้งนี้ สลากออมสินพิเศษ 1 ปี หน่วยละ 100 บาท ไม่จำกัดวงเงินฝากสูงสุด ฝากครบ 1 ปี จะได้รับดอกเบี้ยหน่วยละ 0.35 บาท พร้อมกับเงินต้น นอกจากเงินรางวัล 111 ล้านแล้ว ลูกค้ายังมีสิทธิ์ลุ้นรางวัลในงวดต่อไปได้ทุกเดือน ทั้งรางวัลที่ 1 เงินรางวัล 10 ล้านบาท รางวัลอื่นๆ รวมถึงรางวัลเลขท้าย รวม 12 ครั้ง และกำหนดออกรางวัลทุกวันที่ 16 ของทุกเดือน ซึ่งธนาคารออมสินยังคงมุ่งมั่นในการส่งเสริมการออม พร้อมสร้างวินัยทางการเงินแก่เด็ก เยาวชน และประชาชนอย่างต่อเนื่อง ด้วยผลิตภัณฑ์เงินฝากที่หลากหลายและให้ผลตอบแทนที่เหมาะสม เพื่อสร้างอนาคตที่มั่นคงและยั่งยืน

ที่มา : https://www.thaigov.go.th/news/contents/details/83136