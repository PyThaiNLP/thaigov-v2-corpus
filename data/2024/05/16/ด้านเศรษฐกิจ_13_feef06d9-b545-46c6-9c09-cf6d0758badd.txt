รัฐบาลไทย-ข่าวทำเนียบรัฐบาล-บสย. ร่วมออกบูธในงานมหกรรมการเงินกรุงเทพ ครั้งที่ 24 ระดมทีมให้คำปรึกษา ช่วย SMEs เข้าถึงแหล่งเงินทุน


วันพฤหัสบดีที่ 16 พฤษภาคม 2567
16/05/2567
พิมพ์
บสย. ร่วมออกบูธในงานมหกรรมการเงินกรุงเทพ ครั้งที่ 24 ระดมทีมให้คำปรึกษา ช่วย SMEs เข้าถึงแหล่งเงินทุน
บสย. ให้การต้อนรับ นายสันติ วิริยะรังสฤษฎ์ ประธานจัดงาน และนางสาวภาคนี วิริยะรังสฤษฎ์ ประธานจัดงานร่วมมหกรรมการเงินกรุงเทพ ครั้งที่ 24 Money Expo 2024 Bangkok ในโอกาสเปิดบูธ บสย. (L4) ณ อาคารชาเลนเจอร์ 2-3 อิมแพ็ค เมืองทองธานี เมื่อวันที่ 16 พ.ค.2567
นายสิทธิกร ดิเรกสุนทร กรรมการและผู้จัดการทั่วไป บรรษัทประกันสินเชื่ออุตสาหกรรมขนาดย่อม (บสย.) นายวิเชษฐ วรกุล รองผู้จัดการทั่วไปอาวุโส สายงานการเงิน บสย. นางดุสิดา ทัพวงษ์ รองผู้จัดการทั่วไปอาวุโส สายงานบริหารช่องทางและพัฒนาผู้ประกอบการ บสย. และนายกิตติพงษ์ บุรณศิริ รองผู้จัดการทั่วไปสายงานกลยุทธ์และผลิตภัณฑ์ บสย. ให้การต้อนรับ นายสันติ วิริยะรังสฤษฎ์ ประธานจัดงาน และนางสาวภาคนี วิริยะรังสฤษฎ์ ประธานจัดงานร่วมมหกรรมการเงินกรุงเทพ ครั้งที่ 24 Money Expo 2024 Bangkok ในโอกาสเปิดบูธ บสย. (L4) ณ อาคารชาเลนเจอร์ 2-3 อิมแพ็ค เมืองทองธานี เมื่อวันที่ 16 พฤษภาคม 2567
ภายในบูธ บสย. ได้จัดเตรียมทีมผู้เชี่ยวชาญจากศูนย์ที่ปรึกษาทางการเงิน SMEs (บสย. F.A. Center) พร้อมให้คำปรึกษา แนะนำ และให้ความช่วยเหลือด้านการเงิน และการดำเนินธุรกิจแก่ผู้ประกอบการ SMEs โดยนำเสนอโครงการค้ำประกันสินเชื่อรายสถาบันการเงิน หรือ Bilateral 7 (BI 7) ช่วยเหลือ SMEs ทุกกลุ่มเข้าถึงสินเชื่อง่ายขึ้น และโครงการค้ำประกันสินเชื่อ “บสย.- ออมสิน Re-Nano” ช่วยเหลือลูกหนี้กลุ่มสินเชื่อนาโนไฟแนนซ์ (Nano Finance) กลุ่มอาชีพอิสระ ผู้ประกอบการรายย่อย พ่อค้า แม่ขาย ลดต้นทุนผู้ประกอบการ โดยฟรีค่าธรรมเนียม 2 ปีแรก และค้ำประกันสูงสุด 200,000 บาทต่อราย
ภายในงานยังจัดโปรโมชั่น “บสย. จัดให้” สำหรับผู้ประกอบการที่ลงทะเบียนที่บูธ บสย. และธนาคารส่งคำขอประค้ำประกันให้กับ บสย. ภายใน 31 สิงหาคม 2567 ช่วย SMEs เริ่มต้นเป็นเจ้าของธุรกิจได้ง่ายขึ้น

ที่มา : https://www.thaigov.go.th/news/contents/details/83128