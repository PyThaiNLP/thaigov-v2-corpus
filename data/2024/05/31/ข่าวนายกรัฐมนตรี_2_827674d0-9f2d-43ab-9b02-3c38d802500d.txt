รัฐบาลไทย-ข่าวทำเนียบรัฐบาล-​นายกฯ ย้ำ คุยกับ “วิษณุ” เป็นเรื่องสองคน ส่วนคอมเม้นท์ “โรม” ที่หาว่าตั้งมาช่วยคดี ยืนยันคำสั่งชัดเจนให้ทำอะไร


วันศุกร์ที่ 31 พฤษภาคม 2567
31/05/2567
พิมพ์
​นายกฯ ย้ำ คุยกับ “วิษณุ” เป็นเรื่องสองคน ส่วนคอมเม้นท์ “โรม” ที่หาว่าตั้งมาช่วยคดี ยืนยันคำสั่งชัดเจนให้ทำอะไร
​นายกฯ ย้ำ คุยกับ “วิษณุ” เป็นเรื่องสองคน ส่วนคอมเม้นท์ “โรม” ที่หาว่าตั้งมาช่วยคดี ยืนยันคำสั่งชัดเจนให้ทำอะไร
วันนี้ (31 พฤษภาคม 2567) เวลา 15.00 น. ณ บริเวณทางเชื่อมตึกสันติไมตรี ทำเนียบรัฐบาล นายเศรษฐา ทวีสิน นายกรัฐมนตรี ให้สัมภาษณ์ถึงกรณี นายวิษณุ เครืองาม ที่ปรึกษาของนายกรัฐมนตรี ระบุว่า นายกรัฐมนตรี ได้มาเชิญให้ดำรงตำแหน่งรองนายกรัฐมนตรีด้วย ว่า เรื่องการพูดคุยกันระหว่างตนเองกับนายวิษณุ ขอให้อยู่ระหว่างตนเองกับนายวิษณุดีกว่า ยอมรับว่าไปหานายวิษณุจริง ส่วนจะหมายถึงว่ากำลังจะต้องหารองนายกรัฐมนตรีเพิ่มขึ้นอีกหนึ่งคนหรือไม่นั้น นายกรัฐมนตรี เห็นว่าเป็นคนละประเด็น ไม่เกี่ยวกัน
สำหรับกรณีที่ นายรังสิมันต์ โรม สส.บัญชีรายชื่อ พรรคก้าวไกล ระบุว่า การตั้งนายวิษณุ ขึ้นมาเป็นที่ปรึกษาของนายกรัฐมนตรี ดูแลเรื่องกฎหมาย เพื่อให้ช่วยดูคดีที่ศาลรัฐธรรมนูญ รับคำร้อง 40 สว. วินิจฉัยความเป็นรัฐมนตรีของ นายเศรษฐา และ นายพิชิต ชื่นบาน อดีตรัฐมนตรีประจำสำนักนายกรัฐมนตรี เพราะไม่เชื่อมั่นในมือกฎหมายของพรรคเพื่อไทยนั้น ก็เป็นเรื่องของนายรังสิมันต์ หากถามในสภาก็จะตอบในสภา แต่หากแสดงความเห็น หรือ คอมเม้นท์อะไรมา ขอไม่ตอบ มองว่าเป็นความเห็นส่วนตัว พร้อมยืนยันว่าการตั้ง นายวิษณุ เข้ามาทำงาน เป็นไปตามคำสั่งที่ออกไปซึ่งมีความชัดเจนอยู่แล้ว

ที่มา : https://www.thaigov.go.th/news/contents/details/83758