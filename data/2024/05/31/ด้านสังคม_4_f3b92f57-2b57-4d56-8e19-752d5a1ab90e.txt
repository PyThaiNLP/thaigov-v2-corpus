รัฐบาลไทย-ข่าวทำเนียบรัฐบาล-ปลัดดีอี หารือผู้แทนสิงคโปร์ ร่วมแก้ปัญหาหลอกลวงออนไลน์


วันศุกร์ที่ 31 พฤษภาคม 2567
ปลัดดีอี หารือผู้แทนสิงคโปร์ ร่วมแก้ปัญหาหลอกลวงออนไลน์
ปลัดดีอี หารือผู้แทนสิงคโปร์ ร่วมแก้ปัญหาหลอกลวงออนไลน์
เมื่อวันที่ 30 พฤษภาคม 2567 ศาสตราจารย์พิเศษ วิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอี) หารือทวิภาคีร่วมกับ Mr. Joseph Leong ปลัดกระทรวงการสื่อสารและสารสนเทศ (Minister for Communications and Information) แห่งสาธารณรัฐสิงคโปร์ โดยได้ร่วมแลกเปลี่ยนเกี่ยวกับโอกาสและความท้าทายของโครงสร้างหน่วยงานด้านดิจิทัล และความร่วมมือด้านดิจิทัลของไทยและสิงคโปร์ โดยทั้งสองฝ่ายได้แสดงเจตนารมณ์ในการร่วมมือต่อต้านการหลอกลวงออนไลน์ซึ่งเป็นปัญหาข้ามชาติ โดยเริ่มต้นความร่วมมือในระดับทวิภาคีเพื่อสร้างแนวปฏิบัติและตัวอย่างที่ดี ก่อนขยายผลสู่กรอบอาเซียนต่อไป นอกจากนี้ ยังได้หารือเร่งรัดการจัดทำบันทึกความเข้าใจฉบับใหม่ระหว่างกันเพื่อต่อยอดความร่วมมือเดิม เช่น AI และ Cybersecurity และขยายกรอบความร่วมมือใหม่ เช่น การหลอกลวงออนไลน์ Digital ID และ Data flow เป็นต้น ณ โรงแรม Capella สาธารณรัฐสิงคโปร์
---------------------------------------

ที่มา : https://www.thaigov.go.th/news/contents/details/83744