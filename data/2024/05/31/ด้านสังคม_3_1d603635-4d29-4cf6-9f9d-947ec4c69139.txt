รัฐบาลไทย-ข่าวทำเนียบรัฐบาล-ปลัดดีอี ร่วมประชุม ATxSummit สุดยอดงานเทคฯใหญ่ที่สุดในเอเชีย ATxSG 2024 ณ สิงคโปร์


วันศุกร์ที่ 31 พฤษภาคม 2567
ปลัดดีอี ร่วมประชุม ATxSummit สุดยอดงานเทคฯใหญ่ที่สุดในเอเชีย ATxSG 2024 ณ สิงคโปร์
ปลัดดีอี ร่วมประชุม ATxSummit สุดยอดงานเทคฯใหญ่ที่สุดในเอเชีย ATxSG 2024 ณ สิงคโปร์
วันที่ 29 – 31 พฤษภาคม 2567 ศาสตราจารย์พิเศษ วิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอี) เข้าร่วมการประชุม ATxSummit ภายใต้งาน Asia Tech x Singapore (ATxSG) 2024 ระหว่างวันที่ 29 – 31 พฤษภาคม 2567 โดย ATxSG เป็นงานเทคโนโลยีที่ใหญ่ที่สุดในเอเชีย เพื่อเปิดโอกาสให้ผู้คนในแวดวงเทคโนโลยีได้สร้างเครือข่ายและเรียนรู้เกี่ยวกับเทรนด์เทคโนโลยีล่าสุด ทั้งนี้ ATxSG แบ่งออกเป็น 2 ส่วนหลัก ได้แก่ ATxSummit ซึ่งจะเชิญเฉพาะผู้บริหารระดับสูง เจ้าหน้าที่รัฐบาล ผู้นำในอุตสาหกรรม และบุคคลสำคัญคนอื่นๆ มาหารือเกี่ยวกับอนาคตของเทคโนโลยี และ ATxEnterprise ซึ่งเป็นงานแสดงเทคโนโลยีหลากหลายสาขา ที่บริษัทจากนานาประเทศสามารถนำเสนอผลิตภัณฑ์และบริการของตนเอง จัดโดย Infocomm Media Development Authority (IMDA) ของสาธารณรัฐสิงคโปร์ ร่วมกับ บริษัท Informa Tech  ณ สาธารณรัฐสิงคโปร์
---------------------------------------

ที่มา : https://www.thaigov.go.th/news/contents/details/83740