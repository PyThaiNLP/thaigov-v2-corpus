รัฐบาลไทย-ข่าวทำเนียบรัฐบาล-ผู้ช่วยปลัดฯ ณิรดา เปิดการฝึกอบรมหลักสูตรพัฒนาสมรรถนะบุคลากรสายงานหลัก เรื่อง กฎหมายโรงงาน และการตรวจโรงงานตามมาตรฐานคู่มือการปฏิบัติงาน


วันศุกร์ที่ 31 พฤษภาคม 2567
31/05/2567
พิมพ์
ผู้ช่วยปลัดฯ ณิรดา เปิดการฝึกอบรมหลักสูตรพัฒนาสมรรถนะบุคลากรสายงานหลัก เรื่อง กฎหมายโรงงาน และการตรวจโรงงานตามมาตรฐานคู่มือการปฏิบัติงาน
ผู้ช่วยปลัดฯ ณิรดา เปิดการฝึกอบรมหลักสูตรพัฒนาสมรรถนะบุคลากรสายงานหลัก เรื่อง กฎหมายโรงงาน และการตรวจโรงงานตามมาตรฐานคู่มือการปฏิบัติงาน
วันที่ 30 พฤษภาคม 2567 นางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรม เป็นประธานพิธีเปิดการฝึกอบรมหลักสูตรพัฒนาสมรรถนะบุคลากรสายงานหลัก เรื่อง กฎหมายโรงงาน และการตรวจโรงงานตามมาตรฐานคู่มือการปฏิบัติงาน พร้อมด้วย นางสาวชลาริน นิลพิฤกษ์ ผู้อำนวยการกองกลาง นายดุสิต อนันตรักษ์ ผู้อำนวยการศูนย์เทคโนโลยีสารสนเทศและการสื่อสาร ข้าราชการ และเจ้าหน้าที่ สำนักงานอุตสาหกรรมจังหวัดทั่วประเทศ เข้าร่วมอบรมรูปแบบออนไลน์ ผ่านโปรแกรม Zoom โดยมี นางสาวสุนีย์ โสภณ ผู้อำนวยการกองบริหารทรัพยากรบุคคล กล่าวรายงาน ณ ห้องประชุมชุณหะวัณ อาคารสำนักงานปลัดกระทรวงอุตสาหกรรม
ผู้ช่วยปลัดฯ กล่าวว่า หลักสูตรที่การฝึกอบรมในครั้งนี้ เป็นหลักสูตรที่มีความจำเป็น เนื่องจากวิศวกรเป็นสายงานหลักของกระทรวงอุตสาหกรรม จำเป็นจะต้องเพิ่มพูนความรู้ ทักษะ สมรรถนะประจำตำแหน่งงาน เพื่อให้การปฏิบัติงานมีประสิทธิภาพและเกิดประสิทธิผล ต้องมีการพัฒนาทักษะด้านเทคนิคการตรวจโรงงาน ไม่ว่าจะเป็นการตรวจโรงงานตามคู่มือปฏิบัติงาน การนำเทคโนโลยีดิจิทัลมาใช้ในการตรวจโรงงานผ่านระบบ i-Auditor ระบบรับเรื่องร้องเรียนกระทรวงอุตสาหกรรม i-Dee Pro เพื่อให้การตรวจโรงงานเป็นไปอย่างรวดเร็วทันต่อสถานการณ์ ปฏิบัติอย่างถูกต้อง ครบถ้วนตามมาตรการ ดิน น้ำ ลม ไฟ รวมถึงการตรวจกำกับดูแลโรงงานทั่วประเทศให้เป็นไปในทิศทางเดียวกัน เพื่อเกิดประโยชน์แก่หน่วยงานและประชาชน ลดข้อร้องเรียน การประกอบกิจการโรงงานให้น้อยที่สุด ซึ่งการฝึกอบรมดังกล่าว นับเป็นโอกาสดี ที่จะได้เรียนรู้จากวิทยากร ผู้มีความรู้ความเข้าใจด้านการตรวจโรงงานตามคู่มือปฏิบัติงาน ผู้เชี่ยวชาญระบบตรวจโรงงาน i-Auditor  ระบบรับเรื่องร้องเรียนกระทรวงอุตสาหกรรม i-Dee Pro ซึ่งจะเป็นประโยชน์ต่อการแลกเปลี่ยนความคิดเห็น ข้อสงสัย หรือปัญหาที่พบเจอ เพื่อเป็นแนวทางในปฏิบัติงาน
สำหรับ การจัดฝึกอบรมครั้งนี้ มีวัตถุประสงค์เพื่อเสริมสร้างความรู้ความเข้าใจให้เจ้าหน้าที่ผู้ปฏิบัติงานเกี่ยวกับกฎหมายโรงงาน และพัฒนาเทคนิคการตรวจโรงงานและการเขียนรายงานการตรวจโรงงาน รวมทั้งการนำเครื่องมือมาใช้อำนวยความสะดวกในการปฏิบัติงาน การนำคู่มือปฏิบัติงาน เรื่อง การตรวจกำกับดูแลโรงงาน และเทคโนโลยีดิจิทัลมาใช้ในการตรวจโรงงานผ่านระบบ i-Auditor ระบบรับเรื่องร้องเรียนกระทรวงอุตสาหกรรม i-Dee Pro โดยหลักสูตรดังกล่าว เป็นการจัดฝึกอบรมรูปแบบ Online ผ่านระบบโปรแกรม Zoom ระหว่างวันที่ 30 – 31 พฤษภาคม 2567 มีผู้เข้ารับการอบรม จากกลุ่มตำแหน่งวิศวกรและตำแหน่งที่เกี่ยวข้องกับการตรวจกำกับดูแลกิจการโรงงาน จากสังกัดกรมโรงงานอุตสาหกรรมและสำนักงานปลัดกระทรวงอุตสาหกรรม จำนวน 222 คน
ซึ่งได้รับเกียรติจากวิทยากรของกรมโรงงานอุตสาหกรรม ศูนย์เทคโนโลยีสารสนเทศ และกองตรวจราชการ สำนักงานปลัดกระทรวงอุตสาหกรรม ที่มาถ่ายทอดความรู้และแลกเปลี่ยนประสบการณ์ด้านการตรวจโรงงาน

ที่มา : https://www.thaigov.go.th/news/contents/details/83733