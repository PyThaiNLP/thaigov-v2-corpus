รัฐบาลไทย-ข่าวทำเนียบรัฐบาล-กรุงไทยเปิดตัว “Cloud ERP” บริการจัดการบัญชีและการเงินองค์กร บน Krungthai BUSINESS โอน จ่าย ครบจบในที่เดียว พร้อมโปรโมชัน รับสิทธิใช้โปรแกรมบัญชีออนไลน์ฟรี 12 เดือน


วันศุกร์ที่ 31 พฤษภาคม 2567
31/05/2567
พิมพ์
กรุงไทยเปิดตัว “Cloud ERP” บริการจัดการบัญชีและการเงินองค์กร บน Krungthai BUSINESS โอน จ่าย ครบจบในที่เดียว พร้อมโปรโมชัน รับสิทธิใช้โปรแกรมบัญชีออนไลน์ฟรี 12 เดือน
ธ.กรุงไทยเปิดตัวบริการใหม่  “Cloud ERP” บริหารจัดการด้านบัญชีและการเงินองค์กร บนดิจิทัลแพลตฟอร์ม Krungthai BUSINESS ช่วยให้ลูกค้าธุรกิจจัดทำบัญชีได้สะดวก พร้อมเชื่อมโยงข้อมูลและธุรกรรมทางการเงิน โอน จ่าย ครบจบในที่เดียว
ธนาคารกรุงไทย เปิดตัวบริการใหม่  “Cloud ERP” บริหารจัดการด้านบัญชีและการเงินองค์กร บนดิจิทัลแพลตฟอร์ม Krungthai BUSINESS ช่วยให้ลูกค้าธุรกิจจัดทำบัญชีได้สะดวก พร้อมเชื่อมโยงข้อมูลและธุรกรรมทางการเงิน โอน จ่าย ครบจบในที่เดียว รับสิทธิใช้โปรแกรมบัญชีออนไลน์ฟรี 12 เดือน เพียงสมัคร Krungthai BUSINESS แพ็กเกจ SME Plus หรือ  SME Super Smart พร้อมบริการเสริม ถึง 15 ส.ค. นี้
ธนาคารกรุงไทย เดินหน้าพัฒนา Krungthai BUSINESS ดิจิทัลแพลตฟอร์มในการบริหารจัดการด้านการเงินสำหรับลูกค้าธุรกิจ เพื่อตอบโจทย์ทุกธุรกิจในยุคดิจิทัลแบบครบวงจรมากยิ่งขึ้น โดยพัฒนาบริการใหม่  “บริการจัดการบัญชีและการเงินเพื่อองค์กร หรือ Cloud ERP” ช่วยให้ลูกค้าธุรกิจจัดทำบัญชีได้สะดวก  สามารถบันทึกบัญชีบนระบบ ERP พร้อมโอน จ่าย ได้ครบจบในที่เดียว ป้องกันข้อผิดพลาดในการบันทึกข้อมูล ลดเวลาการทำงานตั้งแต่การวางบิล รับวางบิล รวมถึงการจัดทำและนำส่งเอกสารภาษีทางธุรกิจได้ครบวงจรแบบไร้รอยต่อ
ธนาคารจัดโปรโมชัน มอบสิทธิพิเศษสำหรับลูกค้าธุรกิจที่ใช้บริการ Krungthai BUSINESS ครั้งแรก เพียงสมัครใช้แพ็กเกจ SME Plus (599 บาทต่อปี) หรือแพ็กเกจ SME Super Smart (1,199 บาทต่อปี) แพ็กเกจใดก็ได้ พร้อมบริการ Cloud ERP, บริการ Krungthai EIPP และบริการ Krungthai eTax Invoice/e-Receipt รับสิทธิในการใช้โปรแกรมบัญชีออนไลน์ฟรี 12 เดือน จากพันธมิตร ตั้งแต่วันนี้ ถึง 15 สิงหาคม 2567 จำกัดเพียง 700 สิทธิเท่านั้น
ผู้ประกอบการ SME และลูกค้าธุรกิจที่สนใจ สมัครใช้บริการได้ที่ ธนาคารกรุงไทยทุกสาขา สำนักงานธุรกิจทั่วประเทศ หรือสอบถามข้อมูลที่ Krungthai Corporate Contact Center 02-111-9999 ศึกษารายละเอียดเพิ่มเติมได้ที่ https://krungthai.com/link/cloud-erp-pr

ที่มา : https://www.thaigov.go.th/news/contents/details/83755