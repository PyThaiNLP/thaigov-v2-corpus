รัฐบาลไทย-ข่าวทำเนียบรัฐบาล-“คารม” เผย ค่าจ้่างขั้นต่ำ 400 บาททั่วประเทศคาดประกาศในราชกิจจานุเบกษาให้มีผลบังคับใช้เดือนกันยายน-ตุลาคม 2567 


วันอังคารที่ 14 พฤษภาคม 2567
14/05/2567
พิมพ์
“คารม” เผย ค่าจ้่างขั้นต่ำ 400 บาททั่วประเทศคาดประกาศในราชกิจจานุเบกษาให้มีผลบังคับใช้เดือนกันยายน-ตุลาคม 2567
“คารม” เผย ค่าจ้่างขั้นต่ำ 400 บาททั่วประเทศคาดประกาศในราชกิจจานุเบกษาให้มีผลบังคับใช้เดือนกันยายน-ตุลาคม 2567
วันนี้ (14 พฤษภาคม 2567) นายคารม พลพรกลาง รองโฆษกประจำสำนักนายกรัฐมนตรี เปิดเผยว่า คณะรัฐมนตรีรับทราบรายงานความคืบหน้าการกำหนดอัตราค่าจ้าง 400 บาท ทั่วประเทศ โดยกระทรวงแรงงาน และคณะกรรมการค่าจ้างได้ดำเนินการ  ดังนี้
(1)กำหนดให้สำรวจค่าใช้จ่ายที่จำเป็นของแรงงานทั่วไปแรกเข้าทำงานในภาคอุตสาหกรรม ปี 2567 เดือนเมษายน-มิถุนายน 2567
(2)กำหนดให้มีการประชุมหารือผลกระทบจากการปรับขึ้นอัตราค่าจ้างขั้นต่ำ ร่วมกับสภาอุตสาหกรรมแห่งประเทศไทยและสภาหอการค้าแห่งประเทศไทย
เดือนพฤษภาคม 2567
(3)สำนักงานคณะกรรมการค่าจ้างเสนอคณะกรรมการค่าจ้างพิจารณากรอบแนวทางและหลักเกณฑ์การทบทวนความเหมาะสมของอัตราค่าจ้างขั้นต่ำจังหวัดเพื่อให้การประชุมของคณะอนุกรรมการพิจารณาอัตราค่าจ้างขั้นต่ำจังหวัดทุกจังหวัดและคณะอนุกรรมการวิชาการและกลั่นกรองเป็นไปตามหลักเกณฑ์ที่กฎหมายกำหนดอย่างมีหลักวิชาการและเป็นมาตรฐานเดียวกันทั่วประเทศ
เดือนพฤษภาคม-สิงหาคม 2567
(4)สำนักงานคณะกรรมการค่าจ้างเสนอคณะกรรมการค่าจ้างพิจารณาข้อเสนออัตราค่าจ้างขั้นต่ำของคณะอนุกรรมการพิจารณาอัตราค่าจ้างขั้นต่ำจังหวัดทุกจังหวัดและคณะอนุกรรมการวิชาการและกลั่นกรองเพื่อทบทวนการกำหนดอัตราค่าจ้างขั้นต่ำ ปี 2567 และเสนอประกาศ คณะกรรมการค่าจ้าง เพื่อประกาศในราชกิจจานุเบกษาให้มีผลบังคับใช้ เดือนกันยายน-ตุลาคม 2567

ที่มา : https://www.thaigov.go.th/news/contents/details/83016