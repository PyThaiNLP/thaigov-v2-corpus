รัฐบาลไทย-ข่าวทำเนียบรัฐบาล-รมช.มหาดไทย ลงพื้นที่ตรวจเยี่ยมบ้านเบญจรงค์บางช้าง จังหวัดสมุทรสงคราม


วันอังคารที่ 14 พฤษภาคม 2567
14/05/2567
พิมพ์
รมช.มหาดไทย ลงพื้นที่ตรวจเยี่ยมบ้านเบญจรงค์บางช้าง จังหวัดสมุทรสงคราม
รมช.มหาดไทย ลงพื้นที่ตรวจเยี่ยมบ้านเบญจรงค์บางช้าง จังหวัดสมุทรสงคราม
เมื่อวันที่ 13 พฤษภาคม 2567 นายเกรียง กัลป์ตินันท์ รัฐมนตรีช่วยว่าการกระทรวงมหาดไทย ลงพื้นที่เยี่ยมชม ให้กำลังใจผู้ผลิต/ผู้ประกอบการ OTOP ณ บ้านเบญจรงค์บางช้าง จังหวัดสมุทรสงคราม พร้อมด้วย นายชูวิทย์ พิทักษ์พรพัลลภ ผู้ช่วยรัฐมนตรีประจำกระทรวงมหาดไทย นายสมชัย อัศวชัยโสภณ ที่ปรึกษารัฐมนตรีช่วยว่าการกระทรวงมหาดไทย นายสมคิด เชื้อคง รองเลขาธิการนายกรัฐมนตรี นายศุภชัย นพขำ ผู้ช่วยเลขานุการรัฐมนตรีว่าการกระทรวงมหาดไทย นางทรงลักษณ์ วรภัย รองผู้ว่าราชการจังหวัดอุบลราชธานี และนางสมหญิง บัวบุตร ในการนี้ นายสยาม ศิริมงคล อธิบดีกรมการพัฒนาชุมชน นายชยชัย แสงอินทร์ รองอธิบดีกรมการพัฒนาชุมชน นายศิริศักดิ์ ศิริมังคะลา ผู้ว่าราชการจังหวัดสมุทรสงคราม ผู้บริหารกระทรวงมหาดไทย และคณะ ร่วมลงพื้นที่เพื่อรับมอบนโยบาย
บ้านเบญจรงค์บางช้าง ก่อตั้งเมื่อปี พ.ศ. 2545 เป็นการรวบรวมภูมิปัญญาท้องถิ่นเครื่องเบญจรงค์เรียนรู้ในการพัฒนากระบวนการผลิต และเทคโนโลยีในการผลิตของกลุ่ม รวมถึงการพัฒนาขีดความสามารถของกลุ่มบ้านเบญจรงค์บางช้าง เพื่อให้เป็นประโยชน์ต่อผู้ที่ต้องการศึกษาหาความรู้ข้อมูลองค์ความรู้เกี่ยวกับเครื่องเบญจรงค์ และมีการจำหน่ายผลิตภัณฑ์เครื่องเบญจรงค์ สำหรับการลงพื้นที่ดังกล่าว มีการจัดกิจกรรมต่าง ๆ อาทิ กิจกรรมลงสีเบญจรงค์ กิจกรรมให้ความรู้เกี่ยวกับเครื่องเบญจรงค์ เป็นต้น

ที่มา : https://www.thaigov.go.th/news/contents/details/83011