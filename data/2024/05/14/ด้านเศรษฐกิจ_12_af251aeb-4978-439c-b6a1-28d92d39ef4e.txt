รัฐบาลไทย-ข่าวทำเนียบรัฐบาล-ก.เกษตรฯ ร่วมพิธีลงนาม MOU การส่งเสริมสนับสนุนและดำเนินการด้านนันทนาการ


วันอังคารที่ 14 พฤษภาคม 2567
ก.เกษตรฯ ร่วมพิธีลงนาม MOU การส่งเสริมสนับสนุนและดำเนินการด้านนันทนาการ
ก.เกษตรฯ ร่วมพิธีลงนาม MOU การส่งเสริมสนับสนุนและดำเนินการด้านนันทนาการ
นางสาวนฤมล สงวนวงศ์ ผู้ตรวจราชการกระทรวงเกษตรและสหกรณ์  ได้รับมอบหมายจาก นายประยูร อินสกุล ปลัดกระทรวงเกษตรและสหกรณ์ ร่วมพิธีลงนามบันทึกความเข้าใจว่าด้วยความร่วมมือ (MOU) ในการส่งเสริมสนับสนุนดำเนินการด้านนันทนาการ ตามแผนปฏิบัติการด้านนันทนาการระยะที่ 4 (พ.ศ. 2566 – 2570) ณ โรงแรมปริ๊นพาเลซ กรุงเทพมหานคร ซึ่งเป็นการร่วมมือกันระหว่างส่วนราชการ 20 กระทรวง และ 4 หน่วยงานของรัฐ ในการส่งเสริมการออกกำลังกาย เล่นกีฬา และนันทนาการของประชาชน รวมถึงการส่งเสริมให้ประชาชนมีความตระหนักรู้ถึงคุณค่าของนันทนาการ โดยการใช้สื่อและเทคโนโลยีที่เหมาะสมในการเข้าถึงกลุ่มเป้าหมายอย่างมีประสิทธิภาพ ตลอดจนสนับสนุนการพัฒนาขีดความสามารถในการบริหารจัดการการกีฬา และกิจกรรมนันทนาการจนเป็นวิถีชีวิต ต่อไป

ที่มา : https://www.thaigov.go.th/news/contents/details/83041