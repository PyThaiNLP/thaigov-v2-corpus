รัฐบาลไทย-ข่าวทำเนียบรัฐบาล-กรมทางหลวงชนบท บำรุงถนนสาย นว.4048 จังหวัดนครสวรรค์ (ตอนที่ 1) เพิ่มประสิทธิภาพการคมนาคมในพื้นที่ ให้ประชาชนใช้เป็นเส้นทางสัญจรไป - มา ได้อย่างรวดเร็วปลอดภัยมากขึ้น


วันอังคารที่ 14 พฤษภาคม 2567
กรมทางหลวงชนบท บำรุงถนนสาย นว.4048 จังหวัดนครสวรรค์ (ตอนที่ 1) เพิ่มประสิทธิภาพการคมนาคมในพื้นที่ ให้ประชาชนใช้เป็นเส้นทางสัญจรไป - มา ได้อย่างรวดเร็วปลอดภัยมากขึ้น
...
กรมทางหลวงชนบท (ทช.) กระทรวงคมนาคม โดยสำนักบำรุงทาง ดำเนินโครงการบำรุงถนนทางหลวงชนบทสาย นว.4048 แยก ทล.3004 - บ้านเขาน้อย อำเภอท่าตะโก จังหวัดนครสวรรค์ (ตอนที่ 1) โครงการก่อสร้างดังกล่าวเป็นการดำเนินงานซ่อมสร้างผิวทางแบบแอสฟัลท์ติกคอนกรีต โดยปรับปรุงชั้นทางด้วยวิธี Pavement In-Place Recycling และปรับปรุงผิวทางด้วยวิธี Asphalt Hot Mix In-Plant Recycling พร้อมตีเส้นจราจร บริเวณช่วงระหว่าง กม.ที่ 0+000 - 0+850 และ กม.ที่ 12+400 - 13+250 รวมระยะทาง 1.7 กิโลเมตร ใช้งบประมาณในการดำเนินงานรวม 9.15 ล้านบาท ปัจจุบันดำเนินการแล้วเสร็จสมบูรณ์ ประชาชนสามารถใช้สัญจรผ่านได้แล้ว ทั้งนี้ จะช่วยยกระดับการคมนาคม เพิ่มความสะดวกปลอดภัยในการเดินทาง สนับสนุนการขนส่งพืชผลทางการเกษตร เช่น ข้าว อ้อย และมันสำปะหลัง ให้ประชาชนในพื้นที่ใช้สัญจรไป - มา ได้อย่างสะดวก รวดเร็วมากยิ่งขึ้น

ที่มา : https://www.thaigov.go.th/news/contents/details/83019