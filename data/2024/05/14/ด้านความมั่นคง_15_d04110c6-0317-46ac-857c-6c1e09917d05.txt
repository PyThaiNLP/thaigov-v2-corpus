รัฐบาลไทย-ข่าวทำเนียบรัฐบาล-นายเกรียง กัลป์ตินันท์ รมช.มท. ลงพื้นที่ จ.เพชรบุรี เป็นประธานการประชุมตรวจติดตามผลการดำเนินงานตามภารกิจสำคัญกรมการพัฒนาชุมชน เขตตรวจราชการที่ 4 กลุ่มจังหวัดภาคกลางตอนล่าง 2


วันอังคารที่ 14 พฤษภาคม 2567
14/05/2567
พิมพ์
นายเกรียง กัลป์ตินันท์ รมช.มท. ลงพื้นที่ จ.เพชรบุรี เป็นประธานการประชุมตรวจติดตามผลการดำเนินงานตามภารกิจสำคัญกรมการพัฒนาชุมชน เขตตรวจราชการที่ 4 กลุ่มจังหวัดภาคกลางตอนล่าง 2
นายเกรียง กัลป์ตินันท์ รัฐมนตรีช่วยว่าการกระทรวงมหาดไทย ลงพื้นที่ จ.เพชรบุรี เป็นประธานการประชุมตรวจติดตามผลการดำเนินงานตามภารกิจสำคัญกรมการพัฒนาชุมชน เขตตรวจราชการที่ 4 กลุ่มจังหวัดภาคกลางตอนล่าง 2 (เพชรบุรี ประจวบคีรีขันธ์ สมุทรสงคราม สมุทรสาคร)
เมื่อวันที่ 13 พฤษภาคม 2567 เวลา 15.30 น. ณ หอประชุมสาย หุตะเจริญ ศูนย์ศึกษาและพัฒนาชุมชนเพชรบุรี นายเกรียง กัลป์ตินันท์ รัฐมนตรีช่วยว่าการกระทรวงมหาดไทย เป็นประธานการประชุมตรวจติดตามการดำเนินงานตามภารกิจสำคัญกรมการพัฒนาชุมชน เขตตรวจราชการที่ 4 กลุ่มจังหวัดภาคกลางตอนล่าง 2 (เพชรบุรี ประจวบคีรีขันธ์ สมุทรสงคราม สมุทรสาคร) พร้อมด้วย นายชูวิทย์ พิทักษ์พรพัลลภ ผู้ช่วยรัฐมนตรีประจำกระทรวงมหาดไทย นายสมชัย อัศวชัยโสภณ ที่ปรึกษารัฐมนตรีช่วยว่าการกระทรวงมหาดไทย นายสมคิด เชื้อคง รองเลขาธิการนายกรัฐมนตรี นายศุภชัย นพขำ ผู้ช่วยเลขานุการรัฐมนตรีว่าการกระทรวงมหาดไทย นางทรงลักษณ์ วรภัย รองผู้ว่าราชการจังหวัดอุบลราชธานี และนางสมหญิง บัวบุตร ในการนี้ นายสยาม ศิริมงคล อธิบดีกรมการพัฒนาชุมชน นายชยชัย แสงอินทร์ รองอธิบดีกรมการพัฒนาชุมชน นายอาทร พิมชะนก ผู้ตรวจราชการกรมการพัฒนาชุมชน นายสมาน พ่วงโพธิ์ ผู้อำนวยการสถาบันการพัฒนาชุมชน ร่วมการประชุมฯ และลงพื้นที่
โอกาสนี้ นายณัฏฐชัย นำพูลสุขสันติ์ ผู้ว่าราชการจังหวัดเพชรบุรี มอบหมายให้ นายสุธี เล้าสุบินประเสริฐ ปลัดลังหวัดเพชรบุรี กล่าวต้อนรับ นายเกรียง กัลป์ตินันท์ รัฐมนตรีช่วยว่าการกระทรวงมหาดไทย และคณะ จากนั้นได้รับชมวีดิทัศน์แนะนำศูนย์ศึกษาและพัฒนาชุมชนเพชรบุรี วีดิทัศน์แนะนำกลุ่มจังหวัดภาคกลางตอนล่าง 2 และรับฟังผลสำเร็จของการขับเคลื่อนภารกิจสำคัญของกรมการพัฒนาชุมชน จากท่านพัฒนาการจังหวัดในพื้นที่เขตตรวจราชการ ในประเด็นดังต่อไปนี้ การขับเคลื่อนกองทุนพัฒนาบทบาทสตรี และการดำเนินโครงการหนึ่งตำบล หนึ่งผลิตภัณฑ์ (One Tambon One Product : OTOP)

ที่มา : https://www.thaigov.go.th/news/contents/details/83013