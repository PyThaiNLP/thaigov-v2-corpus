รัฐบาลไทย-ข่าวทำเนียบรัฐบาล-ผู้ว่าฯ นครพนม สั่งการฝ่ายปกครองอำเภอธาตุพนม สนธิกำลังหน่วยงานความมั่นคง ลงพื้นที่ตรวจสอบหลังได้รับเบาะแสการนัดส่งยาเสพติด พบของกลางยาบ้ากว่า 2 พันเม็ด และรถจักรยานยนต์ 1 คัน 


วันอังคารที่ 14 พฤษภาคม 2567
14/05/2567
พิมพ์
ผู้ว่าฯ นครพนม สั่งการฝ่ายปกครองอำเภอธาตุพนม สนธิกำลังหน่วยงานความมั่นคง ลงพื้นที่ตรวจสอบหลังได้รับเบาะแสการนัดส่งยาเสพติด พบของกลางยาบ้ากว่า 2 พันเม็ด และรถจักรยานยนต์ 1 คัน
ผู้ว่าฯ นครพนม สั่งการฝ่ายปกครองอำเภอธาตุพนม สนธิกำลังหน่วยงานความมั่นคง ลงพื้นที่ตรวจสอบหลังได้รับเบาะแสการนัดส่งยาเสพติด พบของกลางยาบ้ากว่า 2 พันเม็ด และรถจักรยานยนต์ 1 คัน เน้นย้ำ เร่งขยายผลจับกุมผู้กระทำความผิดให้ได้ ยกระดับความเข้มข้น Re X-ray
ผู้ว่าฯ นครพนม สั่งการฝ่ายปกครองอำเภอธาตุพนม สนธิกำลังหน่วยงานความมั่นคง ลงพื้นที่ตรวจสอบหลังได้รับเบาะแสการนัดส่งยาเสพติด พบของกลางยาบ้ากว่า 2 พันเม็ด และรถจักรยานยนต์ 1 คัน เน้นย้ำ เร่งขยายผลจับกุมผู้กระทำความผิดให้ได้ ยกระดับความเข้มข้น Re X-ray ในพื้นที่ เพื่อปรามปราบยาเสพติดให้หมดไป
วันนี้ (14 พ.ค. 67) นายวันชัย จันทร์พร ผู้ว่าราชการจังหวัดนครพนม เปิดเผยว่า จังหวัดนครพนม ได้ดำเนินการขับเคลื่อนตามนโยบายของกระทรวงมหาดไทยในการจัดระเบียบสังคม ปราบปรามผู้มีอิทธิพล และการป้องกันแก้ไขปัญหายาเสพติด ซึ่งที่ผ่านมาจังหวัดนครพนมได้บูรณาการทุกภาคส่วนดำเนินมาตรการเข้มงวดกวดขันเกี่ยวกับยาเสพติดและสิ่งผิดกฎหมายทุกชนิดอย่างจริงจังและต่อเนื่อง โดยล่าสุดได้สั่งการให้ นายจักรพงษ์ ปทุมไกยะ นายอำเภอธาตุพนม พร้อมด้วย นายทินกร พลเยี่ยม ปลัดอำเภอธาตุพนม นำชุดปฏิบัติการพิเศษฝ่ายปกครอง บูรณาการกำลังกับ ชุดปฏิบัติการพิเศษ กรมทหารพราน 21, มว.ฉก.ตชด. 2351, กกล.สุรศักดิ์มนตรี และฝ่ายความมั่นคงในพื้นที่ ร่วมลงพื้นที่ตรวจสอบข้อเท็จจริงหลังจากที่ได้รับเบาะแสว่าจะมีการนัดส่งยาเสพติด เบื้องต้น พบยาบ้าจำนวน 2,014 เม็ด บุหรี่ลาว ซองสีเขียว 20 ซอง และรถจักรยานยนต์ 1 คัน ทั้งนี้ เจ้าหน้าที่จะเร่งสืบสวนขยายผลถึงผู้ต้องหาหลบหนีไปได้ เพื่อนำมาดำเนินคดีตามกฎหมายต่อไป
นายวันชัย จันทร์พร ผู้ว่าราชการจังหวัดนครพนม กล่าวว่า การปฏิบัติการในครั้งนี้สืบเนื่องมาจาก การสืบสวนหาข่าวทราบว่าจะมีการนัดส่งยาเสพติดกันบริเวณทางเข้าป่าช้า บ้านทรายมูล หมู่ที่ 7 ตำบลน้ำก่ำ อำเภอธาตุพนม จังหวัดนครพนม ตนจึงได้สั่งการให้ นายจักรพงษ์ ปทุมไกยะ นายอำเภอธาตุพนมนำชุดปฏิบัติการพิเศษฝ่ายปกครอง สนธิกำลังหน่วยงานความมั่นคงในพื้นที่ ดำเนินการตรวจสอบข้อเท็จจริงดังกล่าว พบยาบ้าจำนวน 2,014 เม็ด บุหรี่ลาว ซองสีเขียว 20 ซอง และรถจักรยานยนต์ 1 คัน แต่ทว่าผู้ต้องหาไหวตัวทันสามารถหลบหนีไปได้ ทั้งนี้ เจ้าหน้าที่ชุดปฏิบัติการพิเศษจึงได้ตรวจยึดและได้ถ่ายภาพไว้เป็นหลักฐาน นำของกลางส่งพนักงานสอบสวน สภ.ธาตุพนม และจะเร่งสืบสวนขยายผลเพื่อนำตัวผู้ต้องหามาดำเนินคดีตามกฎหมายต่อไป
นายวันชัย จันทร์พร ผู้ว่าราชการจังหวัดนครพนม กล่าวในช่วงท้ายว่า จังหวัดนครพนมได้นำนโยบายของกระทรวงมหาดไทยในการพุ่งเป้า Re X-ray พื้นที่ในทุกอำเภออย่างต่อเนื่อง เพื่อกวาดล้างยาเสพติดและสิ่งผิดกฎหมาย พร้อมได้กำชับให้เจ้าหน้าที่ฝ่ายปกครองยกระดับความเข้มข้นในการลาดตระเวนอย่างต่อเนื่อง ซึ่งจังหวัดนครพนมได้บูรณาการทุกภาคส่วนเพื่อเพิ่มความเข้มข้นเสาะหายาเสพติดที่อาจถูกซุกซ่อนอยู่ พร้อมขยายผลนำไปสู่การตัดวงจรยาเสพติด เพื่อให้สังคมมีความสงบเรียบร้อย เกิดสวัสดิภาพ ความปลอดภัยในชีวิตและทรัพย์สินของพี่น้องประชาชน เป็นสังคมที่น่าอยู่ ทั้งนี้ หากพี่น้องประชาชนมีเบาะแสการกระทำความผิดเกี่ยวกับยาเสพติด และการกระทำความผิดทุกประเภท หรือเหตุสร้างความเดือดร้อนรำคาญ ขอให้แจ้งมายังสายด่วนศูนย์ดำรงธรรม โทร. 1567 ตลอด 24 ชั่วโมง

ที่มา : https://www.thaigov.go.th/news/contents/details/83026