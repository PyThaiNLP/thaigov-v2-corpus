รัฐบาลไทย-ข่าวทำเนียบรัฐบาล-บสย. ร่วมงาน Money Expo 2024 Bangkok และครั้งแรก! กับการออกบูธแฟรนไชส์ สร้างโอกาสเป็นเจ้าของธุรกิจ ขนโครงการค้ำประกัน พร้อมโปรโมชั่น ช่วย SMEs เข้าถึงแหล่งทุน


วันอังคารที่ 14 พฤษภาคม 2567
14/05/2567
พิมพ์
บสย. ร่วมงาน Money Expo 2024 Bangkok และครั้งแรก! กับการออกบูธแฟรนไชส์ สร้างโอกาสเป็นเจ้าของธุรกิจ ขนโครงการค้ำประกัน พร้อมโปรโมชั่น ช่วย SMEs เข้าถึงแหล่งทุน
บสย. ขนโครงการค้ำประกันสินเชื่อ ร่วมงาน MONEY EXPO 2024 BANGKOK จัดใหญ่ตลอด 4 วัน ตั้งแต่ 16-19 พ.ค. 2567 ชาเลนเจอร์ 2-3 อิมแพ็ค เมืองทองธานี
บสย. ขนโครงการค้ำประกันสินเชื่อ ร่วมงาน MONEY EXPO 2024 BANGKOK จัดเต็ม 4 โอกาส “เติมทุน-เริ่มต้น-เติมความรู้-ให้สังคม” ตอบโจทย์ SMEs และลูกค้า เปิดบูธให้คำปรึกษา SMEs พร้อมโปรโมชั่น “บสย. จัดให้” ฟรี! ค่าดำเนินการค้ำประกัน เมื่อลงทะเบียนและยื่นขอคำประกันสินเชื่อในงาน ครั้งแรก! นำลูกค้า บสย. ออกบูธในโซน Franchise SMEs สร้างโอกาสผู้ต้องการเริ่มต้นธุรกิจ ห้ามพลาด! บสย. จัดใหญ่ตลอด 4 วัน ตั้งแต่ 16-19 พ.ค. 2567 ชาเลนเจอร์ 2-3 อิมแพ็ค เมืองทองธานี
นายสิทธิกร ดิเรกสุนทร กรรมการและผู้จัดการทั่วไป บรรษัทประกันสินเชื่ออุตสาหกรรมขนาดย่อม (บสย.) เปิดเผยว่า ปีนี้ บสย. เข้าร่วมงาน MONEY EXPO 2024 BANGKOK  โดยจัดยิ่งใหญ่ ภายใต้แนวคิด “SMEs for All โอกาสธุรกิจ เป็นของทุกคน” มุ่งตอบโจทย์ผู้ประกอบการ SMEs สามารถเข้าถึงแหล่งเงินทุนได้มากขึ้น โดยเปิดบูธให้คำปรึกษาผู้ประกอบการ SMEs ระดมผู้เชี่ยวชาญจากศูนย์ที่ปรึกษาทางการเงิน SMEs (บสย. F.A. Center) พร้อมให้คำปรึกษา แนะนำ และให้ความช่วยเหลือด้านการเงิน และการดำเนินธุรกิจ โดยจัด โปรโมชั่นสุดพิเศษ “บสย. จัดให้” ให้กับผู้ประกอบการ SMEs ฟรี! ค่าดำเนินการค้ำประกัน เมื่อลงทะเบียนที่บูธ บสย. ในงาน และธนาคารส่งคำขอประค้ำประกันให้กับ บสย. ภายใน 31 สิงหาคม 2567 ช่วย SMEs เริ่มต้นเป็นเจ้าของธุรกิจได้ง่ายขึ้น
นอกจากนี้ เป็นครั้งแรกที่ บสย. ร่วมเปิดบูธในโซน Franchise SMEs โดยนำผู้ประกอบการ เจ้าของธุรกิจแฟรนไชส์ 2 ราย ซึ่งเป็นลูกค้าที่ บสย. ให้การค้ำประกัน ได้แก่ ผู้ผลิตและจำหน่ายหมูทอด ไก่ทอด แบรนด์ “หมูทอดในตำนาน” และ ซอสปรุงรสแปรรูป แบรนด์ “หมีปรุง” เข้าร่วมงาน เพื่อแนะนำธุรกิจและให้ความรู้แก่ผู้ที่สนใจลงทุน โดยจัดโปรโมชั่นสุดคุ้ม เฉพาะงานนี้! เมื่อซื้อซอส “หมีปรุง” 3 ถุง จากราคาเต็ม 547 บาท เหลือเพียง 499 บาท แถมผ้ากันเปื้อนพร้อมหมวกแม่ค้า และ ฟรี! เครื่องมือขายกะเพราเดลิเวอรี่ มูลค่า 5,000 บาท ส่วน “หมูทอดในตำนาน” เพียงจองแฟรนไชส์ในงานนี้ รับส่วนลด 10,000 บาท กับ 2 แพ็กเกจในราคาพิเศษ 1.ชุดพร้อมขาย มูลค่า 44,900 บาท 2.ชุดจัดเต็ม มูลค่า 64,900 บาท (แนะนำทำเลให้)
พิเศษ! สำหรับผู้ที่มาเยี่ยมชม และร่วมกิจกรรม ที่บูธ บสย. โดยการเพิ่มเพื่อนใน LINE OA @tcgfirst รับทันทีของที่ระลึก หรือส่วนลดในการซื้อสินค้า จากร้านหมีปรุง และร้านหมูทอดในตำนาน
ตลอดการจัดงาน บสย. พร้อมตอกย้ำแนวคิด “SMEs for All โอกาสธุรกิจ เป็นของทุกคน” โดยเปิด    4 โอกาส ที่ทุกคนห้ามพลาด! ได้แก่
1. โอกาสเติมทุน นำเสนอโครงการค้ำประกันสินเชื่อรายสถาบันการเงิน หรือ Bilateral 7 (BI 7) ช่วยเหลือ SMEs ทุกกลุ่มเข้าถึงสินเชื่อง่ายขึ้น และโครงการค้ำประกันสินเชื่อ “บสย.- ออมสิน Re-Nano” ช่วยเหลือลูกหนี้กลุ่มสินเชื่อนาโนไฟแนนซ์ (Nano Finance) กลุ่มอาชีพอิสระ ผู้ประกอบการรายย่อย พ่อค้า แม่ขาย ลดต้นทุนผู้ประกอบการ โดยฟรีค่าธรรมเนียม 2 ปีแรก และค้ำประกันสูงสุด 200,000 บาทต่อราย
2. โอกาสเริ่มต้น ด้วยแฟรนไชส์ จากผู้ประกอบการลูกค้า บสย. ร่วมเปิดบูธในโซน Franchise SMEs โดยนำลูกค้า 2 รายที่ บสย. ให้การค้ำประกัน เจ้าของแบรนด์ “หมูทอดในตำนาน” และแบรนด์ “หมีปรุง” มาให้คำแนะนำแก่บุคคลทั่วไปที่ต้องการเป็นเจ้าของธุรกิจในรูปแบบแฟรนไชส์
3. โอกาสเติมความรู้ นำผู้เชี่ยวชาญจากศูนย์ที่ปรึกษาทางการเงิน SMEs (บสย. F.A. Center) มาให้ความรู้ ในหัวข้อ การเข้าถึงแหล่งเงินทุนของ SMEs ในวันที่ 17 พฤษภาคม 2567 เวลา 14.00 – 14.30 น. และผู้ประกอบการเจ้าของแฟรนไชส์ “หมูทอดในตำนาน” และ “หมีปรุง” ที่จะมาให้ความรู้ให้กับผู้ที่ต้องการลงทุนหรือเป็นเจ้าของธุรกิจแฟรนไชส์ ในวันเสาร์ที่ 18 พฤษภาคม 2567 เวลา 15.00 – 16.00 น.
4. โอกาสให้สังคม ส่งเสริมความสามารถกลุ่มพิเศษ ร่วมเป็นส่วนหนึ่งในการให้สังคม ร่วมส่งเสริมคุณภาพชีวิตเด็กออทิสติก ด้วยศิลปะบำบัด ต่อยอดอาชีพ โดยร่วมบริจาคเงินด้วยการสแกน QR Code ให้แก่ มูลนิธิออทิสติกไทย รับของที่ระลึกคอลเล็กชันลายพิเศษ “บสย. x อาร์ต สตอรี่” ที่บูธ บสย. ภายในงานเท่านั้น
ห้ามพลาด! เยี่ยมบูธ บสย. รับคำปรึกษาด้านการค้ำประกันสินเชื่อ และการเข้าถึงแหล่งเงินทุน ที่บูธ L7 ในโซนตลาดเงิน และบูธ S14 และ S16 ในโซน Franchise SMEs ตั้งแต่วันที่ 16-19 พฤษภาคม 2567 ณ ชาเลนเจอร์ 2-3 อิมแพ็ค เมืองทองธานี

ที่มา : https://www.thaigov.go.th/news/contents/details/82999