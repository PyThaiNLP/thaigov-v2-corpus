รัฐบาลไทย-ข่าวทำเนียบรัฐบาล-นายกฯ เล็งแก้ปัญหานโยบายเศรษฐกิจเร่งด่วน โดยกำหนดจัดประชุมคณะรัฐมนตรีเศรษฐกิจทุกวันจันทร์ รับฟัง ความคิดเห็นจากทุกหน่วยงาน ประเมิน และหามาตรการการทำงานที่สอดคล้องกับบริบทของประเทศ


วันพุธที่ 22 พฤษภาคม 2567
22/05/2567
พิมพ์
นายกฯ เล็งแก้ปัญหานโยบายเศรษฐกิจเร่งด่วน โดยกำหนดจัดประชุมคณะรัฐมนตรีเศรษฐกิจทุกวันจันทร์ รับฟัง ความคิดเห็นจากทุกหน่วยงาน ประเมิน และหามาตรการการทำงานที่สอดคล้องกับบริบทของประเทศ
นายกฯ เล็งแก้ปัญหานโยบายเศรษฐกิจเร่งด่วน โดยกำหนดจัดประชุมคณะรัฐมนตรีเศรษฐกิจทุกวันจันทร์ รับฟัง ความคิดเห็นจากทุกหน่วยงาน ประเมิน และหามาตรการการทำงานที่สอดคล้องกับบริบทของประเทศมากที่สุด
วันที่ 22 พฤษภาคม 2567 นายชัย วัชรงค์ โฆษกประจำสำนักนายกรัฐมนตรีกล่าวว่า จากกรณีสภาพัฒนาการเศรษฐกิจและสังคมแห่งชาติ (สศช.) ปรับลด คาดการณ์เศรษฐกิจไทย GDP ปีนี้เติบโต 2.5% หลังจาก GDP ไตรมาส 1 เติบโตเพียง 1.5% ว่าเป็นไปตามสถานการณ์ที่ทุกฝ่ายคาดคาดการณ์อยู่แล้ว เนื่องจากเศรษฐกิจยังไม่ฟื้นตัวเต็มที่จากภัยคุกคาม ตลอดจนปัจจัยภายในประเทศ และปัจจัยภายนอกประเทศ
โฆษกประจำสำนักนายกรัฐมนตรีกล่าวว่า นายเศรษฐา ทวีสิน นายกรัฐมนตรี ไม่ได้นิ่งนอนใจกับสถานการณ์ทางเศรษฐกิจของประเทศ เร่งแก้ไขปัญหานโยบายเศรษฐกิจระยะสั้นอย่างเร่งด่วน กำหนดจัดการประชุมคณะรัฐมนตรีเศรษฐกิจทุกวันจันทร์ เริ่มตั้งแต่วันจันทร์ที่จะถึงนี้ (27 พฤษภาคม 2567) เวลา 16.00 น. ซึ่งจะเชิญรัฐมนตรี และหน่วยงานที่เกี่ยวข้องในทุกภาคส่วน เพื่อรับฟังแนวทางการทำงาน มาระดมความคิดเห็น หามาตรการว่าจะปรับแนวทางการดำเนินงานอย่างไรบ้าง เริ่มตั้งแต่พิจารณานโยบาย การดำเนินนโยบาย การกระตุ้นการเบิกจ่าย และกฎหมายระหว่างประเทศ
ทั้งนี้ นโยบาย Digital Wallet ก็ยังถือว่าเป็นหนึ่งในนโยบายแก้ปัญหาเศรษฐกิจระยะสั้นที่จะเกิดขึ้นในช่วงไตรมาส 3 และไตรมาส 4 เป็นหนึ่งในมาตรการที่สำคัญของรัฐบาลเพื่อผลักดันกระตุ้นให้เกิดกำลังหมุนของเศรษฐกิจไทยให้เติบโตได้อย่างเต็มศักยภาพ
“นายกรัฐมนตรีให้ความสำคัญกับเศรษฐกิจของประเทศ ให้ความสำคัญกับความอยู่ดีกินดี วิถีชีวิตของพี่น้องประชาชน อย่างที่เห็นกันว่า รัฐบาลพยายามดำเนินนโยบายทางเศรษฐกิจมาตลอด ทำทุกทางเพื่อให้แนวทางการทำงานทั้งทางด้านการเงินและการคลัง สอดคล้อง สมดุลดัน กระตุ้นการลงทุน สนับสนุนภาคการบริการ และตั้งใจสร้างพายุหมุนทางเศรษฐกิจภายในประเทศ ซึ่ง จะประเมินสถานการณ์ แนวทางการทำงานอย่างต่อเนื่อง เพื่อให้การทำงานของรัฐบาลประสบผลสำเร็จสูงสุด” นายชัย กล่าว

ที่มา : https://www.thaigov.go.th/news/contents/details/83385