รัฐบาลไทย-ข่าวทำเนียบรัฐบาล-"พัชรวาท" ชวนทุกภาคส่วนร่วมปลูกต้นไม้ เพิ่มพื้นที่สีเขียว ลดโลกร้อน เนื่องในวันต้นไม้ประจำปีของชาติ 2567


วันอังคารที่ 21 พฤษภาคม 2567
"พัชรวาท" ชวนทุกภาคส่วนร่วมปลูกต้นไม้ เพิ่มพื้นที่สีเขียว ลดโลกร้อน เนื่องในวันต้นไม้ประจำปีของชาติ 2567
"พัชรวาท" ชวนทุกภาคส่วนร่วมปลูกต้นไม้ เพิ่มพื้นที่สีเขียว ลดโลกร้อน เนื่องในวันต้นไม้ประจำปีของชาติ 2567
"พัชรวาท" ชวนทุกภาคส่วนร่วมปลูกต้นไม้ เพิ่มพื้นที่สีเขียว ลดโลกร้อน เนื่องในวันต้นไม้ประจำปีของชาติ 2567
วันนี้ (21 พฤษภาคม 2567) เวลา 17.00 น. พล.ต.อ.พัชรวาท วงษ์สุวรรณ รองนายกรัฐมนตรี และรัฐมนตรีว่าการกระทรวงทรัพยากรธรรมชาติและสิ่งแวดล้อม เป็นประธานในพิธีเปิดงานเนื่องใน "วันต้นไม้ประจำปีของชาติ พ.ศ. 2567" โดยมี ร.อ.รชฏ พิสิษฐบรรณกร ผู้ช่วยรัฐมนตรีประจำกระทรวงฯ นายกุศล โชติรัตน์ รองปลัดกระทรวงฯ พร้อมด้วย นายสุรชัย อจลบุญ อธิบดีกรมป่าไม้ และคณะผู้บริหารระดับสูง เข้าร่วมงาน ณ กรมป่าไม้ กรุงเทพฯ ชวนประชาชนรับกล้าไม้ เพื่อปลูกเพิ่มพื้นที่สีเขียว และลดภาวะโลกร้อน โดยในปีนี้ มีการจัดกิจกรรมพร้อมกัน ณ สำนักจัดการทรัพยากรป่าไม้ ทั้ง 23 แห่งทั่วประเทศ
พล.ต.อ.พัชรวาท กล่าวว่า มติคณะรัฐมนตรีเมื่อปี 2532ได้กำหนดให้วันวิสาขบูชาของทุกปีเป็น "วันต้นไม้ประจำปีของชาติ" ซึ่งเป็นระยะเริ่มต้นของช่วงฤดูฝน เหมาะแก่การเริ่มต้นเพาะปลูก จึงอยากเชิญชวนให้ประชาชนช่วยกันอนุรักษ์ ฟื้นฟูทรัพยากรธรรมชาติ รับกล้าไม้ไปปลูกตามสถานที่ต่าง ๆ ในพื้นที่ชุมชนของตนเอง ซึ่งจะเป็นการเพิ่มพื้นที่สีเขียวให้กับชุมชนและพื้นที่ของประเทศ เนื่องจากทรัพยากรป่าไม้ เป็นทรัพยากรธรรมชาติที่มีความสำคัญอย่างยิ่งต่อสิ่งมีชีวิต มีประโยชน์ทั้งทางตรงและทางอ้อมต่อมนุษย์ เป็นแหล่งวัตถุดิบ
ของปัจจัยสี่ที่สำคัญในการดำรงชีวิตของมนุษย์และสัตว์ป่า รวมถึงรักษาความสมดุลของสิ่งแวดล้อม และการดูดกลับก๊าซเรือนกระจก ทรัพยากรป่าไม้จึงเปรียบเสมือนสิ่งที่มีคุณค่า ที่เราทุกคนต้องร่วมกันดูแลรักษา

ที่มา : https://www.thaigov.go.th/news/contents/details/83376