รัฐบาลไทย-ข่าวทำเนียบรัฐบาล-รัฐบาล เตือน ปชช. ระวังอันตรายจากฝนตกหนัก  เผย นายกฯ สั่ง ติดตามสถานการณ์อย่างต่อเนื่อง


วันพุธที่ 22 พฤษภาคม 2567
22/05/2567
พิมพ์
รัฐบาล เตือน ปชช. ระวังอันตรายจากฝนตกหนัก  เผย นายกฯ สั่ง ติดตามสถานการณ์อย่างต่อเนื่อง
รัฐบาล เตือน ปชช. ระวังอันตรายจากฝนตกหนัก  เผย นายกฯ สั่ง ติดตามสถานการณ์อย่างต่อเนื่อง
วันที่ 22 พฤษภาคม 2567 นายคารม พลพรกลาง รองโฆษกประจำสำนักนายกรัฐมนตรี เปิดเผยว่า ตามที่กรมอุตุนิยมวิทยา ประกาศประเทศไทยเข้าสู่ "ฤดูฝน" อย่างเป็นทางการ โดยคาดว่าฤดูฝนจะสิ้นสุดกลางเดือน ต.ค. 2567 ในขณะที่ภาคใต้โดยเฉพาะฝั่งตะวันออกจะสิ้นสุดประมาณกลางเดือน ม.ค. 2568 นั้น
นายคารม กล่าวว่า ขอให้ประชาชนระมัดระวังอันตรายจากฝนที่ตกหนักในช่วงนี้ ซึ่ง กรมอุตุฯ ได้ออกประกาศฉบับที่ 1 เตือนเฝ้าระวังฝนตกหนักถึงหนักมาก ในช่วง 20-26 พ.ค. ในภาคเหนือ-ภาคกลาง-ภาคใต้ และฝั่งตะวันตก ขอให้เตรียมรับมือกับสถานการณ์ และขอให้ประชาชนระวังอันตรายจากฝนตกหนักถึงหนักมากและฝนที่ตกสะสมซึ่งอาจทำให้เกิดน้ำท่วมฉับพลัน และน้ำป่าไหลหลาก โดยเฉพาะพื้นที่ลาดเชิงเขาใกล้ทางน้ำไหลผ่านและพื้นที่ลุ่ม รวมทั้งเพิ่มความระมัดระวังในการสัญจรผ่านบริเวณที่มีฝนฟ้าคะนอง
“นายเศรษฐา ทวีสิน นายกรัฐมนตรี กำชับหน่วยงานที่เกี่ยวข้องเฝ้าติดตามสถานการณ์น้ำอย่างต่อเนื่อง พร้อมสั่งการให้เตรียมความพร้อมช่วยเหลือประชาชนในพื้นที่น้ำท่วม เร่งระบายน้ำ บรรเทาความเดือดร้อนของพี่น้องประชาชน และขอให้ประชาชนระวังอันตรายจากภัยที่อาจเกิดขึ้นจากฝนตกหนัก” นายคารม กล่าว

ที่มา : https://www.thaigov.go.th/news/contents/details/83377