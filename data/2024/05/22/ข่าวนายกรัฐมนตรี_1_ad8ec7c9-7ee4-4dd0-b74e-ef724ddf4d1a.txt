รัฐบาลไทย-ข่าวทำเนียบรัฐบาล-​นายกฯ ให้สัมภาษณ์พบภาคเอกชนอิตาลี Barilla Eni และ Bvlgari สนับสนุนการแลกเปลี่ยนการลงทุนข้ามชาติ พร้อมแลกเปลี่ยนการเรียนรู้ด้านออกแบบ แฟชั่น ยกระดับ อุตสาหกรรมสร้างสรรค์ไทย 


วันอังคารที่ 21 พฤษภาคม 2567
​นายกฯ ให้สัมภาษณ์พบภาคเอกชนอิตาลี Barilla Eni และ Bvlgari สนับสนุนการแลกเปลี่ยนการลงทุนข้ามชาติ พร้อมแลกเปลี่ยนการเรียนรู้ด้านออกแบบ แฟชั่น ยกระดับ อุตสาหกรรมสร้างสรรค์ไทย
​นายกฯ ให้สัมภาษณ์พบภาคเอกชนอิตาลี Barilla Eni และ Bvlgari สนับสนุนการแลกเปลี่ยนการลงทุนข้ามชาติ พร้อมแลกเปลี่ยนการเรียนรู้ด้านออกแบบ แฟชั่น ยกระดับ อุตสาหกรรมสร้างสรรค์ไทย
วันนี้ (21 พฤษภาคม 2567) เวลา 11.15 น. (ตามเวลาท้องถิ่นกรุงโรม ซึ่งช้ากว่ากรุงเทพฯ 5 ชั่วโมง) ณ โรงแรม Six Senses นายเศรษฐา ทวีสิน นายกรัฐมนตรี ให้สัมภาษณ์ถึงการพบหารือกับภาคเอกชนอิตาลีเมื่อวาน (20 พฤษภาคม 2567) อีก 2 บริษัท ได้แก่
บริษัท Barilla เป็นบริษัทผู้ผลิตพาสต้ารายใหญ่ที่สุดในอิตาลี ต้องการขยายการลงทุนที่ประเทศไทย โดยนายกฯ มองว่าแทนที่จะขายแค่เส้นพาสต้า ควรพิจารณาเรื่องอาหารสำเร็จรูป โดยบริษัทฯ มั่นใจว่าไทยเป็นตลาดที่ดี มีนโยบายสนับสนุน อยากให้เป็นฐานการผลิตและส่งไปขายในอาเซียน
โดยนายกรัฐมนตรี เสนอให้บริษัทฯ มาตั้งโรงงานที่ไทย และพิจารณาเรื่องของอาหารฮาลาล ซึ่งบริษัทให้ความสนใจ โดยมีตลาดใหญ่ที่แอฟริกาและตะวันออกกลางที่สามารถรองรับตลาดได้ ซึ่งบริษัทรับไปพิจารณา และต้องหาพาร์ตเนอร์ให้เขา นายกรัฐมนตรีได้พูดคุย เร่ง การลงทุน จะได้มีการซื้อวัตถุดิบของไทย รวมถึงส่วนผสมต่าง ๆ ที่สำคัญในการอาหารสำเร็จรูป แล้วส่งไปขายได้ นอกจากนี้ นายกรัฐมนตรีอยากให้บริษัทมาตั้ง Regional Office ในไทยด้วย
ในช่วงบ่าย นายกรัฐมนตรีได้พบกับบริษัท Eni ซึ่งเป็นบริษัทพลังงานที่ใหญ่ที่สุดบริษัทหนึ่ง มีการทำการค้าขายอยู่กับ ปตท. สผ. อยู่แล้ว มีการติดต่อซื้อขายซื้อก๊าซ โดยเป็นบริษัทที่มีความชำนาญในการขุดหาแหล่งก๊าซธรรมชาติ และบริษัทสนใจมีส่วนร่วมในการพัฒนา เจาะก๊าซธรรมชาติขึ้นมา หากไทยสามารถแก้ปัญหาทางด้าน OCA ได้ ทางบริษัททำงานใกล้ชิดกับ ปตท. สภ. อยู่แล้ว นายกรัฐมนตรีอยากให้บริษัทมาตั้ง office ที่ไทยด้วย เป็นนิมิตรหมายที่ดี นอกจากนี้ บริษัทสนใจทำ Biofuels เร่งเห็นประโยชน์จากเมล็ดยางพารา ซึ่งเป็น by-product ไม่ได้นำมาใช้อะไรอยู่แล้ว สามารนำมาทำเป็นส่วนผสมของน้ำมันเครื่องบินได้ โดยบริษัทสนใจมาตั้งโรงงาน อยู่ในช่วงทำ research อยู่ ถ้าคุ้มและเหมาะสมก็จะมาตั้งโรงงาน
สำหรับภารกิจในเมื่อช่วงเช้าวันนี้ นายกรัฐมนตรีได้ไปเยี่ยมชมห้องจัดแสดงเครื่องประดับบริษัท Bvlgari ซึ่งสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ทรงได้รับการฝึกอบรมในบัลแกเรีย 2 ปี ระหว่างปี 2553-2554 นายกรัฐมนตรีให้ความสำคัญกับงานฝีมือ craftsmanship อยากให้มีการแลกเปลี่ยนระหว่างผู้ที่มีความชำนาญ อยากให้คนไทยเข้ามามีส่วนร่วมในการอบรมหรือทำงานที่นี้บ้าง เพราะไทยเองก็มีอุตสาหกรรมจิวเวลรี่ที่มีชื่อเสียง และบริษัทก็มีการซื้อพลอยจากไทย มี supplier ที่เป็นคนไทย เป็นเรื่องสำคัญ ปีนี้เป็นปีครบรอบ 140 ของบริษัทพอดี ซึ่งจะมีโชว์ยิ่งใหญ่ และทราบว่ามีคนไทยได้รับเชิญไปเยอะเหมือนกัน
สิ่งที่ได้กลับไปจากการพบหารือภาคเอกชนในครั้งนี้ คือ การแลกเปลี่ยนการลงทุนข้ามชาติ ซึ่งเป็นเรื่องที่สำคัญ อิตาลีมีความชำนาญในการออกแบบ การดีไซน์ แฟชั่น ตั้งแต่เสื้อผ้าไปจนถึงเครื่องเพชร ซึ่งไทยอยากที่จะมีการแลกเปลี่ยนความร่วมมือ ในส่วนของ creative industry ของไทยมีความสำคัญ ราคา Bvlgari เครื่องประดับชิ้นเดียวราคา 40,000,000 ยูโร ประมาน 1600 ล้านบาทเพียงแค่ชิ้นเดียว มีมูลค่าสูงมาก ที่เข้าไปดูมาตั้งแต่วิธีการเลือกเพชร วิธีการเจียระไน วิธีการทำ Setting นายกรัฐมนตรีเชื่อว่า เราสามารถเรียนรู้ได้เยอะมาก และภาคอุตสาหกรรมของเราก็จะยกระดับ เรื่องการค้าขายข้ามชาติ ไม่วาจะเป็น defense industry หรือ Automotive industry ที่ได้เจอไปเมื่อวาน ได้ประโยชน์เยอะมาก
ในช่วงบ่าย นายกรัฐมนตรีจะเข้าร่วมพิธีต้อนรับอย่างเป็นทางการ และพบหารือกับหารือแบบ four eyes กับนางจอร์จา เมโลนี (Madame President Ms. Giorgia Meloni) นายกรัฐมนตรีสาธารณรัฐอิตาลี ซึ่งจะได้พูดคุยกันในเรื่องกลาโหม อาหาร พลังงาน การออกแบบและดีไซน์ หลังจากนั้น นายกรัฐมนตรีอิตาลีจะเป็นเจ้าภาพเลี้ยงอาหารกลางวันแก่คณะ

ที่มา : https://www.thaigov.go.th/news/contents/details/83371