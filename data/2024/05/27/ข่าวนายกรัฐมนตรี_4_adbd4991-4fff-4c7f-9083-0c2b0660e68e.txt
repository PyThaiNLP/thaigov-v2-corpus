รัฐบาลไทย-ข่าวทำเนียบรัฐบาล-​นายกฯ ระบุ รับนัดทานข้าวกับ “พิชัย” เมื่อวานนี้ เพื่อหารือก่อนประชุม ขอให้รอผลประชุม ยังไม่อยากพูดอะไรก่อน


วันจันทร์ที่ 27 พฤษภาคม 2567
27/05/2567
พิมพ์
​นายกฯ ระบุ รับนัดทานข้าวกับ “พิชัย” เมื่อวานนี้ เพื่อหารือก่อนประชุม ขอให้รอผลประชุม ยังไม่อยากพูดอะไรก่อน
​นายกฯ ระบุ รับนัดทานข้าวกับ “พิชัย” เมื่อวานนี้ เพื่อหารือก่อนประชุม ขอให้รอผลประชุม ยังไม่อยากพูดอะไรก่อน
วันนี้ (27 พฤษภาคม 2567) เวลา 09.40 น. ณ สามย่านมิตรทาวน์ ฮอลล์ ศูนย์การค้าสามย่านมิตรทาวน์ ภายหลังเป็นประธานเปิดงาน EARTH JUMP 2024 : The EDGE of Action และกล่าวปาฐกถาพิเศษในงาน EARTH JUMP 2024 นายเศรษฐา ทวีสิน นายกรัฐมนตรีกล่าวถึงการประชุม ครม. เศรษฐกิจ ที่ทำเนียบช่วงเย็นวันนี้ (27 พ.ค.) จะมีประเด็นใดเป็นพิเศษว่า ขอให้รอหลังประชุม ยอมรับเมื่อวานนี้ (26 พ.ค.) ได้รับประทานอาหารกับ นายพิชัย ชุณหวชิร รองนายกฯ รัฐมนตรี และรัฐมนตรีว่าการกระทรวงการคลัง เพื่อเตรียมความพร้อมว่าจะมีการพูดคุยเรื่องใดบ้าง ซึ่งจะต้องให้เกียรติคณะกรรมการที่มาร่วมประชุม หากจะมาให้ข้อมูลก่อนก็คงไม่เหมาะสม ทั้ง ผู้ว่าการธนาคารแห่งประเทศไทย และคนอื่น ๆ  ซึ่งวันนี้ไม่ได้มาสั่งการ แต่เป็นการพูดคุยว่าแต่ละคน มีข้อคิดเห็นอย่างไร มีข้อเสนอแนะอย่างไร
ส่วนจะเป็นมาตรการระยะสั้นก่อนหรือไม่นั้น นายกรัฐมนตรี กล่าวว่า การประชุมวันนี้ไม่ใช่ครั้งสุดท้าย และไม่อยากใช้คำว่า ครม.เศรษฐกิจ แต่เป็นคณะกรรมการขับเคลื่อนเศรษฐกิจ  พร้อมย้ำว่า ขอฟังความคิดเห็นก่อน ยังไม่แน่ใจว่าจะออกมาเป็นมาตรการหรือไม่

ที่มา : https://www.thaigov.go.th/news/contents/details/83534