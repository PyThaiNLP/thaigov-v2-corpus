รัฐบาลไทย-ข่าวทำเนียบรัฐบาล-“วราวุธ” ชวนคนไทย ร่วมโครงการ เดิน วิ่ง ปั่น ป้องกันอัมพาต ครั้งที่ 10 เฉลิมพระเกียรติฯ ศิริราช จัด 2 พ.ย. นี้ - ลงทะเบียน 4 แสนคนแรก รับเสื้อที่ระลึกฟรี


วันจันทร์ที่ 27 พฤษภาคม 2567
“วราวุธ” ชวนคนไทย ร่วมโครงการ เดิน วิ่ง ปั่น ป้องกันอัมพาต ครั้งที่ 10 เฉลิมพระเกียรติฯ ศิริราช จัด 2 พ.ย. นี้ - ลงทะเบียน 4 แสนคนแรก รับเสื้อที่ระลึกฟรี
“วราวุธ” ชวนคนไทย ร่วมโครงการ เดิน วิ่ง ปั่น ป้องกันอัมพาต ครั้งที่ 10 เฉลิมพระเกียรติฯ ศิริราช จัด 2 พ.ย. นี้ - ลงทะเบียน 4 แสนคนแรก รับเสื้อที่ระลึกฟรี
วันที่ 27 พฤษภาคม 2567 ที่ห้องประชุมราชปนัดดาสิรินธร อาคารศรีสวรินทิรา คณะแพทยศาสตร์ศิริราชพยาบาล นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) พร้อมด้วยนายอนุกูล ปีดแก้ว ปลัดกระทรวงการพัฒนาสังคมและความมั่นคงของมนุษย์ เข้าร่วมเป็นเกียรติในงานแถลงข่าวโครงการเดิน วิ่ง ปั่น ป้องกันอัมพาต ครั้งที่ 10 เฉลิมพระเกียรติฯ ภายใต้แนวคิด "คนไทยสมองดี" (Healthy Thais Healthy Brains) โดยมี ศ.นพ.อภิชาติ อัศวมงคลกุล คณดีคณะแพทยศาสตร์ศิริราชพยาบาล ในฐานะประธานการจัดโครงการฯ  ศ. ดร.นพ.ยงยุทธ ศิริวัฒนอักษร ผู้อำนวยการโรงพยาบาลศิริราช รศ. นพ.ยงชัย นิละนนท์ ประธานศูนย์โรคหลอดเลือดสมองศิริราช และคุณพินทองทา ชินวัตร คุณากรวงศ์ กรรมการและเลขานุการมูลนิธิไทยคม แถลงความคืบหน้าการจัดโครงการฯ
นายวราวุธ กล่าวว่า โครงการเดิน วิ่ง ปั่น ป้องกันอัมพาต ครั้งที่ 10 เฉลิมพระเกียรติฯ เป็นการบูรณาการความร่วมมือจากหลายภาคส่วน รวมถึงกระทรวงการพัฒนาสังคมและความมั่นคงของมนุษย์ (พม.) โดยมีวัตถุประสงค์เพื่อเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ซึ่งมีการจัดกิจกรรมให้ความรู้โรคหลอดเลือดสมอง วิธีการป้องกันและแนวทางปฏิบัติ ตลอดจนมุ่งหวังให้ประชาชนชาวไทยทุกเพศ ทุกวัย หันมาดูแลสุขภาพด้วยการออกกำลังกายแบบง่ายๆ กับกิจกรรมเดิน วิ่ง ปั่น ป้องกันอัมพาต ซึ่งโครงการฯ ครั้งนี้ เป็นการจัดกิจกรรมใน 77 จังหวัดทั่วประเทศ
นายวราวุธ กล่าวเพิ่มเติมว่า ตนขอเชิญชวนพี่น้องคนไทยร่วมแสดงพลังความจงรักภักดี ด้วยการสวมเสื้อสีเหลืองออกกำลังกายในกิจกรรมเดิน วิ่ง ปั่น ป้องกันอัมพาต ครั้งที่ 10 เฉลิมพระเกียรติฯ โดยพร้อมเพรียงกันทั้ง 77 จังหวัดทั่วประเทศ ในวันเสาร์ที่ 2 พฤจิกายน 2567 ที่สนามจังหวัดกรุงเทพมหานคร ณ สนามเจริญสุขมงคลจิต เวลา 18.00 น. ในขณะที่สนามจังหวัดอื่นๆ ติดตามข้อมูลการจัดกิจกรรมได้ทางเพจ https://xowv.facebook.com/walkrunbikefighting ทั้งนี้ สามารถลงทะเบียนเข้าร่วมกิจกรรม โดยไม่มีค่าใช้จ่ายใดๆ ทั้งสิ้น ได้ที่ https/VRB10 thairun ตั้งแต่วันที่ 27 พฤษภาคม ถึงวันที่ 31 สิงหาคม 2567 โดยผู้ลงทะเบียน 4 แสน ท่านแรกจะได้สิทธิรับเสื้อที่ระลึกโครงการฯ
#ข่าวพม #พม #ศรส #esshelpme #1300 #วราวุธศิลปอาชา #วราวุธรับฟังทำจริง #พมพอใจให้ทุกวัยพึงพอใจในพม #พมหนึ่งเดียว #พม #เดินวิ่งปั่นป้องกันอัมพาตครั้งที่10เฉลิมพระเกียรติ #คนไทยสมองดี

ที่มา : https://www.thaigov.go.th/news/contents/details/83556