รัฐบาลไทย-ข่าวทำเนียบรัฐบาล-ผนึกกำลังหน่วยงานรัฐ กระตุ้น “ท่องเที่ยวเมืองรอง” ปี 67 ปั้นรายได้ 3.6 แสนล้านบาท


วันจันทร์ที่ 27 พฤษภาคม 2567
ผนึกกำลังหน่วยงานรัฐ กระตุ้น “ท่องเที่ยวเมืองรอง” ปี 67 ปั้นรายได้ 3.6 แสนล้านบาท
......
ผนึกกำลังหน่วยงานรัฐ กระตุ้น “ท่องเที่ยวเมืองรอง” ปี 67 ปั้นรายได้ 3.6 แสนล้านบาท
.
การส่งเสริมการท่องเที่ยวเมืองน่าเที่ยว หรือ เมืองรอง เป็นนโยบายที่สอดคล้องกับวิสัยทัศน์ IGNITE Thailand ที่รัฐบาลต้องการยกระดับการท่องเที่ยวเมืองรอง ชูเสน่ห์ในแต่ละพื้นที่ นำไปสู่การกระจายรายได้ ทำให้ประชาชนมีวิถีชีวิตที่ดีขึ้น
.
ล่าสุด การท่องเที่ยวแห่งประเทศไทย (ททท.) ผนึกกำลัง 12 หน่วยงานภาครัฐ บูรณาการจัดทำแผนกระตุ้น “ท่องเที่ยวเมืองรอง” ปี 67 ตั้งเป้าสร้างรายได้ 3.6 แสนล้านบาท จากรายได้ตลาดในประเทศทั้งหมดกว่า 1.2 ล้านล้านบาท
.
เดินหน้าพัฒนาเมืองหลักและเมืองรองภายใต้ IGNITE TOURISM THAILAND ทั้งยกระดับมาตรฐานที่พัก ร้านอาหาร และสิ่งอำนวยความสะดวก /ปรับปรุงภูมิทัศน์ เพื่อรองรับนักท่องเที่ยว /พัฒนาสินค้าและบริการ กิจกรรมเส้นทางท่องเที่ยว ผ่านการสร้างเรื่องราวเชื่อมโยงเส้นทางท่องเที่ยวของแต่ละจังหวัด รวมถึงเพิ่มระบบขนส่งสาธารณะให้เชื่อมโยงต่อไปยังแหล่งท่องเที่ยวได้อย่างสะดวก
.
คาดว่าจะสรุปเป็นข้อมูลนำเสนอต่อคณะกรรมการนโยบายการท่องเที่ยวแห่งชาติ (ททช.) และนำผลจากการระดมความคิดเห็นไปจัดทำแผนคำของบประมาณปี 2568 ต่อไป
.
อ่านเพิ่มเติม คลิก https://www.thaigov.go.th/news/contents/details/83417
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/83516