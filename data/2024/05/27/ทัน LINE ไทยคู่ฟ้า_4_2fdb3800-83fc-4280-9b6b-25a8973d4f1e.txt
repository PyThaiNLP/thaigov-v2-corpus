รัฐบาลไทย-ข่าวทำเนียบรัฐบาล-รัฐบาลเปิด 18 จุดจ่ายน้ำประปาดื่มได้ ให้บริการประชาชน ฟรี!


วันจันทร์ที่ 27 พฤษภาคม 2567
รัฐบาลเปิด 18 จุดจ่ายน้ำประปาดื่มได้ ให้บริการประชาชน ฟรี!
......
รัฐบาลเปิด 18 จุดจ่ายน้ำประปาดื่มได้ ให้บริการประชาชน ฟรี!
.
จากสถานการณ์น้ำทะเลหนุนสูงรุนแรง ซึ่งอาจส่งผลให้น้ำเค็มรุกล้ำและส่งผลกระทบต่อคุณภาพน้ำใช้อุปโภค-บริโภค และการเกษตร รัฐบาลโดย การประปานครหลวง (กปน.) กระทรวงมหาดไทย จึงได้เปิดจุดให้บริการน้ำประปาดื่มฟรี ที่สำนักงานประปาสาขาทั้ง 18 แห่ง ในพื้นที่กรุงเทพมหานคร นนทบุรี และสมุทรปราการ
.
ประชาชนสามารถนำภาชนะมารับน้ำประปาดื่มได้ฟรีทุกวัน ระหว่างเวลา 08.00-20.00 น. และที่สำนักงานใหญ่ การประปานครหลวง ในวันและเวลาราชการ เวลา 08.30-16.30 น.
.
น้ำประปาที่นำมาให้บริการ ผลิตจากโรงงานผลิตน้ำมหาสวัสดิ์ ซึ่งใช้แหล่งน้ำดิบที่ไม่ได้รับผลกระทบจากภาวะน้ำทะเลหนุน หรือเป็นน้ำประปาที่ผ่านระบบรีเวอร์ส ออสโมซีส (Reverse Osmosis หรือ RO) ที่สามารถกำจัดความเค็มของน้ำประปาได้
.
รัฐบาลขอความร่วมมือให้ประชาชนช่วยกันใช้น้ำอย่างประหยัด และรู้คุณค่าเพื่อให้มีน้ำอุปโภคบริโภคอย่างเพียงพอ
.
อ่านเพิ่มเติม คลิก https://www.thaigov.go.th/news/contents/details/83379
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/83519