รัฐบาลไทย-ข่าวทำเนียบรัฐบาล-​ผู้ช่วยรัฐมนตรีฯ ศิรินันท์ เป็นประธานพิธีเปิดงาน “PARTNERS TO BETTER FUTURE”


วันจันทร์ที่ 27 พฤษภาคม 2567
27/05/2567
พิมพ์
​ผู้ช่วยรัฐมนตรีฯ ศิรินันท์ เป็นประธานพิธีเปิดงาน “PARTNERS TO BETTER FUTURE”
​ผู้ช่วยรัฐมนตรีฯ ศิรินันท์ เป็นประธานพิธีเปิดงาน “PARTNERS TO BETTER FUTURE”
24 พฤษภาคม 2567 นางสาวศิรินันท์ ศิริพานิช  ผู้ช่วยรัฐมนตรีประจำกระทรวงอุตสาหกรรม เป็นประธานพิธีเปิดงาน “PARTNERS TO BETTER FUTURE” โดยมี นางวัลลภา ไตรโสรัส ประธานเจ้าหน้าที่บริหารและกรรมการผู้จัดการใหญ่ ดร.อรรชกา สีบุญเรือง ประธานกรรมการสถาบันอาหาร และอดีตรัฐมนตรีว่าการกระทรวงอุตสาหกรรม และ ดร.ศุภวรรณ ตีระรัตน์ ผู้อำนวยการสถาบันอาหาร เข้าร่วม ณ ห้องบอลรูม 1-3 โรงแรมแบงค็อก แมริออท เดอะ สุรวงศ์ กรุงเทพมหานคร
งาน “PARTNERS TO BETTER FUTURE” เป็นการสร้างเครือข่ายพันธมิตรกลุ่มธุรกิจด้านอาหารชั้นนำจากประเทศต่างๆ ทั่วโลก เพื่อสร้างพลังให้อุตสาหกรรมอาหารระดับโลกในโครงการ “AEC FOOD WHOLESALE PRATUNAM” หรือ “AFP” ศูนย์กลางค้าส่งอาหารระดับโลกครบวงจรที่จะเชื่อมกับโครงการ “AEC FOOD WHOLESALE PRATUNAM” ศูนย์กลางการจัดซื้อและการค้าส่งสินค้าด้านอาหาร  ย่านประตูน้ำ ที่ได้รับการพัฒนาขึ้นเพื่อขยายขีดความสามารถธุรกิจการค้าส่งแบบบูรณาการ ครอบคลุมตั้งแต่วัตถุดิบในท้องถิ่นตลอดจนวัตถุดิบหายากจากแบรนด์ระดับโลกเพื่อตอบโจทย์เชฟและฝ่ายจัดซื้อ รวมทั้งกลุ่มอุตสาหกรรมอาหาร กับสินค้าอาหารใน 8 กลุ่มจากทั้งผู้ผลิตและผู้จัดจำหน่ายชั้นนำทั้งในประเทศและต่างประเทศ

ที่มา : https://www.thaigov.go.th/news/contents/details/83554