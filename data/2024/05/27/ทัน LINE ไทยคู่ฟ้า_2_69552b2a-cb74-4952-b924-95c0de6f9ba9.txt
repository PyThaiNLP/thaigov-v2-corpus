รัฐบาลไทย-ข่าวทำเนียบรัฐบาล-นายกฯ ห่วงใยประชาชนและเกษตรกรในหลายพื้นที่ทั่วไทยที่อาจได้รับผลกระทบจากฝนตกหนัก พร้อมสั่งการให้หน่วยงานที่เกี่ยวข้องเตรียมความพร้อมและจัดทำแผนรับมือและให้การช่วยเหลือเกษตรกร


วันจันทร์ที่ 27 พฤษภาคม 2567
นายกฯ ห่วงใยประชาชนและเกษตรกรในหลายพื้นที่ทั่วไทยที่อาจได้รับผลกระทบจากฝนตกหนัก พร้อมสั่งการให้หน่วยงานที่เกี่ยวข้องเตรียมความพร้อมและจัดทำแผนรับมือและให้การช่วยเหลือเกษตรกร
......
นายกฯ ห่วงใยประชาชนและเกษตรกรในหลายพื้นที่ทั่วไทยที่อาจได้รับผลกระทบจากฝนตกหนัก ตามที่กรมอุตุนิยมวิทยาคาดการณ์ว่าในช่วงเดือนส.ค. – ต.ค. จะเป็นช่วงที่มีโอกาสเกิดพายุหมุนเขตร้อนที่จะเคลื่อนผ่านบริเวณประเทศไทยสูง ซึ่งส่งผลให้ฝนตกหนัก เกิดน้ำท่วมฉับพลัน น้ำป่าไหลหลากน้ำล้นตลิ่งในหลายพื้นที่ พร้อมสั่งการให้หน่วยงานที่เกี่ยวข้องเตรียมความพร้อมและจัดทำแผนรับมือและให้การช่วยเหลือเกษตรกรผู้ประสบภัยพิบัติโดยเร็วที่สุด
.
ด้าน กระทรวงเกษตรและสหกรณ์ ได้เตรียม 3 แผนงานรองรับ ได้แก่ 1) การป้องกันและเตรียมความพร้อม ครอบคลุมถึงการบริหารจัดการน้ำ การสำรองเมล็ดพันธุ์ เสบียงอาหารสัตว์ และเครื่องจักรและเครื่องมือ 2) การเผชิญเหตุและการหยุดยั้งความเสียหาย เช่น การเร่งระบายน้ำ การสนับสนุนเรือตรวจการและเจ้าหน้าที่ และ 3) การฟื้นฟูให้ดีกว่าเดิม ประเมินความเสียหาย การจัดหน่วยเคลื่อนที่ การบำบัดน้ำเสีย เป็นต้น
.
นอกจากนี้ ยังได้เตรียมแผนให้ความช่วยเหลือเกษตรกรผู้ประสบภัยพิบัติ พร้อมทั้งบริหารจัดการน้ำในอ่างเก็บน้ำให้สามารถรองรับปริมาณน้ำฝนที่จะตกลงมา ควบคู่กับการตรวจสอบอาคารชลประทานให้อยู่ในสภาพที่พร้อมใช้งานได้ ตลอดจนกำจัดผักตบชวาอย่างสม่ำเสมอเพื่อลดผลกระทบที่อาจเกิดกับประชาชนในช่วงฤดูฝน
.
อ่านเพิ่มเติม คลิก https://www.thaigov.go.th/news/contents/details/83345
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/83517