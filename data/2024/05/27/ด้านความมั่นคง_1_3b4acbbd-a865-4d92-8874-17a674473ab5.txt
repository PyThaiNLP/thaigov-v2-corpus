รัฐบาลไทย-ข่าวทำเนียบรัฐบาล-จ.นครศรีธรรมราช น้อมนำพระดำริ จัดกิจกรรมเดินแบบผ้าไทยใส่ให้สนุก ในงานพลังชุมชนกระตุ้นเศรษฐกิจนครศรีธรรมราช พ่อเมืองเน้นย้ำ ผ้าไทยสวมใส่ได้ในทุกช่วงวัยและทุกโอกาส พร้อมพัฒนาต่อยอด


วันอาทิตย์ที่ 26 พฤษภาคม 2567
26/05/2567
พิมพ์
จ.นครศรีธรรมราช น้อมนำพระดำริ จัดกิจกรรมเดินแบบผ้าไทยใส่ให้สนุก ในงานพลังชุมชนกระตุ้นเศรษฐกิจนครศรีธรรมราช พ่อเมืองเน้นย้ำ ผ้าไทยสวมใส่ได้ในทุกช่วงวัยและทุกโอกาส พร้อมพัฒนาต่อยอด
จังหวัดนครศรีธรรมราช น้อมนำพระดำริ จัดกิจกรรมเดินแบบผ้าไทยใส่ให้สนุก ในงานพลังชุมชนกระตุ้นเศรษฐกิจนครศรีธรรมราช พ่อเมืองเน้นย้ำ ผ้าไทยสวมใส่ได้ในทุกช่วงวัยและทุกโอกาส พร้อมพัฒนาต่อยอดผ้าเมืองนครฯ สู่แฟชั่นระดับสากล ส่งเสริมเศรษฐกิจฐานรากให้เข้มแข็ง
จังหวัดนครศรีธรรมราช น้อมนำพระดำริ จัดกิจกรรมเดินแบบผ้าไทยใส่ให้สนุก ในงานพลังชุมชนกระตุ้นเศรษฐกิจนครศรีธรรมราช พ่อเมืองเน้นย้ำ ผ้าไทยสวมใส่ได้ในทุกช่วงวัยและทุกโอกาส พร้อมพัฒนาต่อยอดผ้าเมืองนครฯ สู่แฟชั่นระดับสากล ส่งเสริมเศรษฐกิจฐานรากให้เข้มแข็งอย่างยั่งยืน
วันนี้ (26 พ.ค.67) นายขจรเกียรติ รักพานิชมณี ผู้ว่าราชการจังหวัดนครศรีธรรมราช เปิดเผยว่า จังหวัดนครศรีธรรมราช ได้บูรณาการร่วมกับภาคีเครือข่าย จัดงานพลังชุมชนกระตุ้นเศรษฐกิจนครศรีธรรมราช อย่างยิ่งใหญ่ 9 วัน 9 คืน เพื่อส่งเสริม SOFT POWER นครศรีธรรมราช รักษาเอกลักษณ์ สืบสาน ฟื้นฟู ขนบธรรมเนียมประเพณีและวิถีชุมชนตามวิถีชาวนคร ในระหว่างวันที่ 24 พฤษภาคม ถึง 1 มิถุนายน 2567 ที่บริเวณสวนสมเด็จพระศรีนครินทร์ 84 (ทุ่งท่าลาด) อำเภอเมืองนครศรีธรรมราช จังหวัดนครศรีธรรมราช ซึ่งได้มีการจัดกิจกรรมเดินแบบผ้าไทยใส่ให้สนุก จำนวน 3 ชุด โดยมีผู้แทนจากส่วนราชการ ภาคเอกชน ภาคีเครือข่ายต่างๆ และพี่น้องประชาชน ร่วมกิจกรรมเป็นจำนวนมาก
นายขจรเกียรติ รักพานิชมณี กล่าวว่า จังหวัดนครศรีธรรมราชได้นำแนวนโยบายของกระทรวงมหาดไทยในการน้อมนำพระดำริ "ผ้าไทยใส่ให้สนุก" ของสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ในการขับเคลื่อนและส่งเสริมการอนุรักษ์ภูมิปัญญางานหัตถศิลป์และหัตถกรรมไทย ช่วยฟื้นฟูศิลปวัฒนธรรมให้ดำรงอยู่อย่างยั่งยืน ตามพระราชปณิธานของสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ในการอนุรักษ์ ฟื้นฟู ศิลปวัฒนธรรม ภูมิปัญญาหัตถกรรมไทย ให้ดำรงอยู่ยั่งยืนตลอดไป อีกทั้งด้วยพระอัจฉริยภาพของพระองค์ทรงต่อยอดผสมผสานมุมมองด้านแฟชั่นร่วมสมัย แต่ยังคงไว้ซึ่งการสืบสานอัตลักษณ์ เรื่องราวประจำภูมิภาค เป็นคุณูปการอย่างยิ่งแก่ปวงชนคนไทย ตนจึงได้มอบหมายให้ นายจตุพล ศรีดำ พัฒนาการจังหวัดนครศรีธรรมราช พร้อมด้วย พัฒนาการทุกอำเภออำเภอ และเจ้าหน้าที่ที่เกี่ยวข้อง จัดกิจกรรม เดินแบบผ้าไทยใส่ให้สนุก โดยมีวัตถุประสงค์สำคัญที่จะเชิญชวน และชี้ให้เห็นว่าผ้าไทยสามารถใส่ได้ในทุกช่วงวัยและทุกโอกาส เพราะหากพี่น้องประชาชน สวมใส่ผ้าไทยจนกลายเป็นวิถีชีวิต จะส่งผลถึง การสืบสาน และอนุรักษ์ภูมิปัญญาท้องถิ่นของบรรพบุรุษในด้านหัตถศิลป์และหัตถกรรม อีกทั้งจะเป็นการส่งเสริมเศรษฐกิจฐานราก ก่อเกิดการใช้เงินหมุนเวียนในชุมชนมากยิ่งขึ้น
นายขจรเกียรติ รักพานิชมณี กล่าวต่อว่า การเดินแบบผ้าไทยใส่ให้สนุก ในครั้งนี้แบ่งออกเป็น 3 ชุด ได้แก่ ชุดที่ 1 เดินแบบผ้าไทยชุดวัฒนธรรม จำนวน 5 คน ชุดที่ 2 เดินแบบตัวแม่แคร์ผ้าไทย จำนวน 32 คน และชุดที่ 3 ประกวดเดินแบบ Collection ผ้าไทย 3 ช่วงวัย ประกอบด้วย วัยเด็ก วัยทำงาน วัยสูงอายุ จำนวน 8 ทีม ซึ่งผลการประกวด ทีมชนะเลิศ ได้แก่ ทีมรักนบพิตำ รักผ้าย้อมสีธรรมชาติ ทีมรองชนะเลิศอันดับ 1 ได้แก่ ทีมมังคุดหวานลานสกา ทีมรองชนะเลิศอันดับ 2 ได้แก่ ทีมพิมพ์ใบ พิมพ์ใจ รางวัลชุดแต่งกายยอดเยี่ยม ได้แก่ ทีมสิชลคนงามชายทะเล รางวัลชมเชย ได้แก่ ทีมชะอวดโมเดล ทีมต่างถิ่นต่างวัย รวมใจรักผ้าไทย และทีมภูผาถ้ำพรรณรา
"การจัดกิจกรรมในครั้งนี้เป็นการต่อยอดภูมิปัญญาไทย สู่การขับเคลื่อน Soft Power ของจังหวัดนครศรีธรรมราช ที่สืบทอดทางวัฒนธรรมและภูมิปัญญาท้องถิ่น เพื่อขับเคลื่อนและส่งเสริมให้ผู้ประกอบการชาวจังหวัดนครศรีธรรมราชสามารถพัฒนาและต่อยอดผ้าที่มีความเป็นอัตลักษณ์ของจังหวัดนครศรีธรรมราชที่โดดเด่นไปสู่แฟชั่นสากลทั้งในระดับประเทศและในระดับโลก รวมถึง เป็นการรณรงค์ส่งเสริมให้พี่น้องประชาชนหันมาสวมใส่ผ้าไทย ในทุกช่วงวัยและทุกโอกาส รวมทั้งส่งเสริมสินค้าและผลิตภัณฑ์ชุมชนที่มีคุณภาพของจังหวัดนครศรีธรรมราชอีกมากมาย ซึ่งจะสร้างมูลค่าทางเศรษฐกิจ ก่อให้เกิดการสร้างงาน สร้างรายได้ สร้างอาชีพ นำไปสู่การส่งเสริมเศรษฐกิจฐานรากให้เข้มแข็งและยั่งยืน และขอเชิญชวนพี่น้องประชาชนเที่ยวชมงาน พลังชุมชนกระตุ้นเศรษฐกิจนครศรีธรรมราช ซึ่งสามารถเลือกซื้อสินค้าของดีจังหวัดนครศรีธรรมราชที่คัดสรร ทั้งหมดมาไว้ในงานนี้ รวมทั้งมีกิจกรรมต่างๆมากมาย ได้จนถึงวันที่ 1 มิถุนายน 2567 ที่บริเวณสวนสมเด็จพระศรีนครินทร์ 84 (ทุ่งท่าลาด) อำเภอเมืองนครศรีธรรมราช" นายขจรเกียรติฯ กล่าวทิ้งท้าย
#WorldSoilDay #วันดินโลก #UN #FAO #GlobalSoilPartnership #MOI #กระทรวงมหาดไทย #บำบัดทุกข์บำรุงสุข #SoilandWaterasourceoflife #SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/83509