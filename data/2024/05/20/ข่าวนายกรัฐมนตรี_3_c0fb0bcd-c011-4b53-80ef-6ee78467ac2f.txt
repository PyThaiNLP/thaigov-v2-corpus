รัฐบาลไทย-ข่าวทำเนียบรัฐบาล-​นายกฯ สัมภาษณ์กำหนดการที่โรม วันแรก พร้อมพบเอกชนสำคัญ 5 ราย เชื่อมั่นจะต่อยอดความร่วมมือได้อีกมาก 


วันจันทร์ที่ 20 พฤษภาคม 2567
20/05/2567
พิมพ์
​นายกฯ สัมภาษณ์กำหนดการที่โรม วันแรก พร้อมพบเอกชนสำคัญ 5 ราย เชื่อมั่นจะต่อยอดความร่วมมือได้อีกมาก
​นายกฯ สัมภาษณ์กำหนดการที่โรม วันแรก พร้อมพบเอกชนสำคัญ 5 ราย เชื่อมั่นจะต่อยอดความร่วมมือได้อีกมาก
วันนี้ (19 พฤษภาคม 2567) เวลา 17.50 น. (ตามเวลาท้องถิ่นเมืองมิลาน ซึ่งช้ากว่ากรุงเทพฯ 5 ชั่วโมง) นายเศรษฐา ทวีสิน นายกรัฐมนตรีให้สัมภาษณ์สื่อมวลชน เกี่ยวกับภารกิจในวันแรกที่โรม (20 พฤษภาคม 2567) ซึ่งนายกฯ จะพบหารือกับเอกชนรายสำคัญของโรม เป็นกำหนดการที่รัฐบาล โดย BOI และกระทรวงการต่างประเทศ ร่วมพิจารณาเห็นว่าเป็นประโยชน์กับความร่วมมือด้านการลงทุนกับไทย โดยมี 1) บริษัท Leonardo ซึ่งเป็นผู้ผลิตเฮลิคอปเตอร์ และปัจจุบันมีการทำงานร่วมกับกระทรวงทรัพยากรธรรมชาติและสิ่งแวดล้อม 2) Generali บริษัทเกี่ยวกับการทำประกันภัยครบวงจร ซึ่งมีความสนใจขยายธุรกิจในไทย 3) Eni บริษัทด้านน้ำมันและก๊าซ ซึ่งสนใจทำเรื่อง Biofuel โดยใช้ผลิตภัณฑ์จากยางพารา 4) Barilla บริษัททำเส้นพาสต้าที่ใหญ่ที่สุดบริษัทหนึ่ง ซึ่งต้องการมีความร่วมมือกับไทย เพราะไทยมีผลิตภัณฑ์เกษตร อาหารสำเร็จรูป ซึ่งจะเป็นการสร้างมูลค่าเพิ่มให้กับเกษตรกรไทยได้อีกรูปแบบหนึ่ง และ 5) Ducati บริษัทผลิต Big Bike โดยบริษัทมี Show room ในไทยอยู่แล้ว และต้องการทราบข้อเสนอการลงทุนจาก BOI

ที่มา : https://www.thaigov.go.th/news/contents/details/83270