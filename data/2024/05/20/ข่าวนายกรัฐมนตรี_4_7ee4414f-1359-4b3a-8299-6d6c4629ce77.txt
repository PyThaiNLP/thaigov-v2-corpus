รัฐบาลไทย-ข่าวทำเนียบรัฐบาล-​นายกฯ หารือ บริษัท Leonardo S.p.A. เพื่อแสวงหาโอกาสและความร่วมมือ


วันจันทร์ที่ 20 พฤษภาคม 2567
20/05/2567
พิมพ์
​นายกฯ หารือ บริษัท Leonardo S.p.A. เพื่อแสวงหาโอกาสและความร่วมมือ
​นายกฯ หารือ บริษัท Leonardo S.p.A. เพื่อแสวงหาโอกาสและความร่วมมือ
วันนี้ (20 พฤษภาคม 2567) นางรัดเกล้า อินทวงศ์ สุวรรณคีรี รองโฆษกประจำสำนักนายกรัฐมนตรี เผยว่า วันนี้ เวลา 09.00 น. (ตามเวลาท้องถิ่นกรุงโรม ซึ่งช้ากว่ากรุงเทพฯ 5 ชั่วโมง) ณ ห้อง Earth Lab Creative Event Space โรงแรม Six Senses นายเศรษฐา ทวีสิน นายกรัฐมนตรี พบหารือ นาย Lorenzo Mariani, Co-General Manager และนาย Marco De Fazio, Managing Director of Electronic Division บริษัท Leonardo S.p.A.
บริษัท Leonardo S.p.A. เป็นบริษัทเทคโนโลยีอวกาศที่ใหญ่ที่สุดในอิตาลี และเป็นบริษัทชั้นนำระดับโลก ผลิตเฮลิคอปเตอร์, ส่วนประกอบของเครื่องบิน, อุปกรณ์อิเล็กทรอนิกส์สำหรับเครื่องบิน, และผลิตภัณฑ์ด้านการจัดการความปลอดภัยทางไซเบอร์ (Cyber Security Solutions)
นายกรัฐมนตรียินดีที่บริษัทให้ความสนใจหารือความร่วมมือทั้งทางด้านธุรกิจและการลงทุนกับทั้งภาครัฐและภาคเอกชนในประเทศไทย
โดยทั้งสองฝ่ายได้ร่วมหารือพิจารณาความพร้อม และความเป็นไปได้ในการขยายความร่วมมือกับประเทศไทย
ทั้งนี้ นายกรัฐมนตรีเชิญชวนให้พิจารณาใช้ประเทศไทยเป็นสำนักงานภูมิภาค (Regional Office) และให้การฝึกอบรมนักบินในภูมิภาค

ที่มา : https://www.thaigov.go.th/news/contents/details/83302