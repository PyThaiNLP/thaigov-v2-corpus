รัฐบาลไทย-ข่าวทำเนียบรัฐบาล-จังหวัดกาญจนบุรี นำภาคีเครือข่ายร่วมสืบสานพระราชปณิธาน ขับเคลื่อนโครงการ "โคก หนอง นา แห่งน้ำใจและความหวัง กรมราชทัณฑ์" มุ่งสร้างอาชีพ สร้างโอกาส และสร้างคุณค่าในชีวิตใหม่


วันอาทิตย์ที่ 19 พฤษภาคม 2567
19/05/2567
พิมพ์
จังหวัดกาญจนบุรี นำภาคีเครือข่ายร่วมสืบสานพระราชปณิธาน ขับเคลื่อนโครงการ "โคก หนอง นา แห่งน้ำใจและความหวัง กรมราชทัณฑ์" มุ่งสร้างอาชีพ สร้างโอกาส และสร้างคุณค่าในชีวิตใหม่
จังหวัดกาญจนบุรี นำภาคีเครือข่ายร่วมสืบสานพระราชปณิธาน ขับเคลื่อนโครงการ "โคก หนอง นา แห่งน้ำใจและความหวัง กรมราชทัณฑ์" มุ่งสร้างอาชีพ สร้างโอกาส และสร้างคุณค่าในชีวิตใหม่ให้กลุ่มนักโทษที่พ้นโทษออกไป เพื่อ “คืนคนดีกลับสู่สังคม”
วันนี้ (19 พ.ค. 2567) ร้อยโท ทศพล ไชยโกมินทร์ ผู้ว่าราชการจังหวัดกาญจนบุรี เปิดเผยว่า ตนได้มอบหมายให้ นายรณภพ เวียงสิมมา รองผู้ว่าราชการจังหวัดกาญจนบุรี เป็นประธานในพิธีลงนามในบันทึกข้อตกลงความร่วมมือ (MOU) ในการสืบสานพระราชปณิธาน ขับเคลื่อนโครงการ "โคก หนอง นา แห่งน้ำใจและความหวัง กรมราชทัณฑ์" และปลูกถั่วฝักยาวสีม่วงพันธุ์พระราชทาน สิรินธร ร่วมกับหน่วยงานภาคีเครือข่ายต่าง ๆ จำนวน 11 หน่วยงาน โดยมีนายทนงศักดิ์ บุญแก้วล้อม ผู้บัญชาการเรือนจำจังหวัดกาญจนบุรี กล่าวต้อนรับฯ นางรัชนี โพธิสัตยา พัฒนาการจังหวัดกาญจนบุรี กล่าวรายงานวัตถุประสงค์ฯ พร้อมด้วยหัวหน้าส่วนราชการ และเจ้าหน้าที่ที่เกี่ยวข้องเข้าร่วมกิจกรรม ณ เรือนจำจังหวัดกาญจนบุรี อำเภอเมืองกาญจนบุรี จังหวัดกาญจนบุรี
"จังหวัดกาญจนบุรี มีความมุ่งหวังในการสนองพระราชปณิธาน ของพระบาทสมเด็จพระเจ้าอยู่หัว เพื่อ “สืบสาน รักษา และต่อยอด” ขับเคลื่อนโครงการ "โคก หนอง นา แห่งน้ำใจและความหวัง กรมราชทัณฑ์" และปลูกถั่วฝักยาวสีม่วงพันธุ์พระราชทาน สิรินธร การจัดโครงการครั้งนี้ จังหวัดกาญจนบุรี ได้ร่วมกับหน่วยงานภาคีเครือข่ายต่าง ๆ จำนวน 11 หน่วยงาน โดยมีนายทนงศักดิ์ บุญแก้วล้อม ผู้บัญชาการเรือนจำจังหวัดกาญจนบุรี นางรัชนี โพธิสัตยา พัฒนาการจังหวัดกาญจนบุรี พร้อมด้วยหัวหน้าส่วนราชการจากสำนักงานเกษตรจังหวัดกาญจนบุรี สถานีพัฒนาที่ดินจังหวัดกาญจนบุรี สำนักงานอุตสาหกรรมจังหวัดกาญจนบุรี สำนักงานพาณิชย์จังหวัดกาญจนบุรี องค์การบริหารส่วนจังหวัดกาญจนบุรี มหาวิทยาลัยราชภัฏกาญจนบุรี หอการค้าจังหวัดกาญจนบุรี ประธานคณะกรรมการและสมาชิกเครือข่ายโคก หนอง นา พัฒนาชุมชนจังหวัดกาญจนบุรี พัฒนาการอำเภอ ข้าราชการ และผู้ต้องขังชั้นดีที่เตรียมได้รับการปล่อยตัว เข้าร่วมโครงการอย่างพร้อมเพรียงกัน" ร้อยโท ทศพล ไชยโกมินทร์ ผู้ว่าราชการจังหวัดกาญจนบุรี กล่าวเพิ่มเติม
ร้อยโท ทศพล ไชยโกมินทร์ ผู้ว่าราชการจังหวัดกาญจนบุรี กล่าวต่อไปว่า จังหวัดกาญจนบุรี โดยสำนักงานพัฒนาชุมชนจังหวัดกาญจนบุรี ร่วมกับเรือนจำจังหวัดกาญจนบุรี พร้อมด้วยหน่วยงานภาคีเครือข่าย มีความมุ่งมั่นตั้งใจที่จะร่วมสืบสานพระราชปณิธานและน้อมสำนึกในพระมหากรุณาธิคุณของพระบาทสมเด็จพระเจ้าอยู่หัว ซึ่งพระราชทานไว้ในโครงการ "โคก หนอง นา แห่งน้ำใจและความหวัง กรมราชทัณฑ์" เพื่อเปิดโอกาสให้กลุ่มนักโทษ ที่คาดว่าจะได้รับการพระราชทานอภัยโทษและพ้นจากโทษ ได้รับโอกาสในการประกอบอาชีพภายหลังพ้นโทษ นำองค์ความรู้ไปประยุกต์ใช้ในครัวเรือนของตนเอง ตลอดจนเกิดความภาคภูมิใจในสิ่งที่ตนได้ลงมือทำ และกลายเป็นแบบอย่างที่ดีให้กับผู้อื่น ไม่หวนกลับไปกระทำความผิดซ้ำอีก โดยภายในกิจกรรมประกอบไปด้วย การปรับปรุงพื้นที่รกร้าง เพื่อจัดทำเป็นแหล่งเรียนรู้โคก หนอง นา ขนาดพื้นที่ 1 ไร่ การจัดทำบันทึกข้อตกลงความร่วมมือในการสืบสานพระราชปณิธานขับเคลื่อนโครงการฯ ร่วมกับภาคีเครือข่าย การปลูกถั่วฝักยาวสีม่วงพันธุ์พระราชทาน สิรินธร เพื่อจัดเก็บเมล็ดพันธุ์และแจกจ่ายให้กับผู้ต้องขังและประชาชน ในห้วงเดือนกรกฎาคม 2567 เนื่องในโอกาสมหามงคลเฉลิมพระชนมพรรษาพระบาทสมเด็จพระเจ้าอยู่หัวทรงเจริญพระชนมพรรษา 6 รอบ 28 กรกฎาคม 2567 กิจกรรมแบ่งปันต้นกล้าพันธุ์ถั่วฝักยาวพันธุ์พระราชทาน สิรินธร ให้กับหัวหน้าส่วนราชการ ผู้พ้นโทษและประชาชนได้นำไปปลูกเพื่อสร้างความมั่นคงทางอาหารในครัวเรือน และกิจกรรมปลูกป่า 3 อย่าง ประโยชน์ 4 อย่าง ได้แก่ ต้นยมหอม และตันประดู่แดง เนื่องในวันที่ 22 พฤษภาคม 2567 ซึ่งเป็นวันต้นไม้แห่งชาติ
"เนื่องในปีมหามงคล พ.ศ. 2567 นี้ ที่ทุกหน่วยงาน และทุกท่านมีความตั้งใจร่วมกันสืบสานพระราชปณิธานขับเคลื่อนโครงการ "โคก หนอง นา แห่งน้ำใจและความหวัง กรมราชทัณฑ์" ในวันนี้ ถือเป็นเรื่องที่ดีที่จะช่วยให้ผู้ต้องขังที่เข้ารับการอบรมสามารถพึ่งตนเองตามแนวทางเศรษฐกิจพอเพียงและเกษตรทฤษฎีใหม่ ให้มีความรู้ มีการเปลี่ยนกระบวนการคิด (Mindset) พฤติกรรม (Behavior) ไปจนถึงการปรับตัวเข้ากับสังคม สิ่งแวดล้อม และการสร้างงาน สร้างอาชีพ เพื่อเลี้ยงตัวเอง ครอบครัว และสามารถช่วยประชาชนทำประโยชน์เพื่อส่วนรวมได้ และภายหลังจากการฝึกฝนอาชีพของผู้ต้องขังที่เข้าร่วมโครงการนี้มีความพร้อมที่เพียงพอแล้ว จะเป็นขั้นตอนของการขยายผล โดยผู้ต้องขังที่จะได้รับการพ้นโทษในโอกาสต่อไป จะต้องไปดำเนินการในพื้นที่ตามภูมิลำเนาของตนเอง เพื่อเป็นการทดลองนำความรู้ที่ได้รับการอบรมไปปรับใช้กับชีวิตประจำวัน และเปิดโอกาสให้กลุ่มนักโทษเด็ดขาดที่คาดว่าจะได้รับพระราชทานอภัยโทษและพ้นจากโทษ ได้รับโอกาสในการประกอบอาชีพสุจริตภายหลังที่ได้เข้ามาร่วมเรียนรู้ ซึ่งจะสามารถช่วยให้กลุ่มผู้ที่พ้นโทษเหล่านี้มี “ภูมิคุ้มกัน” ในตัวที่ดี มีกรอบพลังที่สามารถพึ่งพาตนเองพร้อมทั้ง มีครอบครัวและชุมชนคอยดูแลอย่างใกล้ชิด ทำให้บุคคลเหล่านี้ไม่หวนกลับไปกระทำความผิดซ้ำอีก อันช่วยสะท้อนไปถึงพระราชปณิธานอันแน่วแน่ในการทรงงานเพื่อจะสืบสาน รักษา และต่อยอด โครงการอันเนื่องมาจากพระราชดำริของพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร เพื่อให้เป็นพื้นที่สำหรับฝึกอาชีพ เป็นศูนย์กลางเรียนรู้การแลกเปลี่ยนองค์ความรู้ การประสานความร่วมมือการเรียนรู้ร่วมกัน และแลกเปลี่ยนเรียนรู้ระหว่างกัน อันจะส่งผลให้หลักปรัชญาของเศรษฐกิจพอเพียงถูกนำไปเป็นหลักการที่ปรับใช้ในชีวิตประจำวันได้อย่างสมบูรณ์ เกิดประโยชน์สูงสุดต่อผู้ที่คาดว่าจะได้รับการอภัยโทษ และผู้พ้นโทษจะได้นำความรู้ ประสบการณ์ที่ได้รับไปประกอบสัมมาอาชีพเพื่อเลี้ยงชีพ เป็นการผลิตสร้างคุณค่าในตัวบุคคลที่ดี “คืนคนดีสู่สังคม” ต่อไป" ร้อยโท ทศพล ไชยโกมินทร์ ผู้ว่าราชการจังหวัดกาญจนบุรี กล่าวทิ้งท้าย
#WorldSoilDay #วันดินโลก #UN #FAO #GlobalSoilPartnership #MOI #กระทรวงมหาดไทย #บำบัดทุกข์บำรุงสุข #SoilandWaterasourceoflife #SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/83256