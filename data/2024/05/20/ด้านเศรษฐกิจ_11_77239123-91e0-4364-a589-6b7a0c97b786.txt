รัฐบาลไทย-ข่าวทำเนียบรัฐบาล-รองปลัดอภัย เป็นประธานการประชุมคณะอนุกรรมการบริหารจัดการศัตรูมันสำปะหลัง ครั้งที่ 2/2567


วันจันทร์ที่ 20 พฤษภาคม 2567
รองปลัดอภัย เป็นประธานการประชุมคณะอนุกรรมการบริหารจัดการศัตรูมันสำปะหลัง ครั้งที่ 2/2567
รองปลัดอภัย เป็นประธานการประชุมคณะอนุกรรมการบริหารจัดการศัตรูมันสำปะหลัง ครั้งที่ 2/2567
นายอภัย สุทธิสังข์ รองปลัดกระทรวงเกษตรและสหกรณ์ เป็นประธานการประชุมคณะอนุกรรมการบริหารจัดการศัตรูมันสำปะหลัง ครั้งที่ 2/2567 ร่วมกับหน่วยงานที่เกี่ยวข้องในสังกัดกระทรวงเกษตรและสหกรณ์ ณ ห้องประชุม 4/1 ชั้น 4 อาคาร 1 กรมส่งเสริมการเกษตร และผ่านระบบออนไลน์ Zoom Meeting โดยในที่ประชุมมีวาระสำคัญ ดังนี้
1) สถานการณ์การระบาดของโรคใบด่างมันสำปะหลัง พบการระบาดในพื้นที่ 27 จังหวัด รวมจำนวน 191,156.66 ไร่ คิดเป็นร้อยละ 2.285 ของพื้นที่ปลูก ข้อมูล ณ วันที่ 15 พฤษภาคม 2567
2) แผนบริหารจัดการโรคใบด่างมันสำปะหลัง (ปี 2567 - 2570)
3) โครงการบริหารจัดการพันธุ์มันสำปะหลังเพื่อการควบคุมโรคใบด่างและเพิ่มประสิทธิภาพการผลิตมันสำปะหลัง)
นอกจากนี้ ที่ประชุมได้มอบหมายกรมส่งเสริมการเกษตรในฐานะฝ่ายเลขานุการ รวบรวมโครงการบริหารจัดการพันธุ์มันสำปะหลังเพื่อการควบคุมโรคใบด่างและเพิ่มประสิทธิภาพการผลิตมันสำปะหลัง ตามแผนบริหารจัดการโรคใบด่างมันสำปะหลัง (ปี 2567 - 2570) และเสนอคณะกรรมการนโยบายและบริหารจัดการมันสำปะหลัง (นบมส.) พิจารณาให้ความเห็นชอบต่อไป

ที่มา : https://www.thaigov.go.th/news/contents/details/83313