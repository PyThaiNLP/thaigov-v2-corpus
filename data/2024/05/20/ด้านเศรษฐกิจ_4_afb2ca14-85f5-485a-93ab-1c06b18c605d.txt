รัฐบาลไทย-ข่าวทำเนียบรัฐบาล-กรมทางหลวงชนบท ยกระดับถนนสาย พบ.1045 จังหวัดเพชรบุรี เพิ่มศักยภาพการคมนาคม รองรับการเจริญเติบโตด้านการขนส่งระบบโลจิสติกส์ ให้สามารถสัญจรไป - มาได้อย่างมีประสิทธิภาพมากขึ้น


วันจันทร์ที่ 20 พฤษภาคม 2567
กรมทางหลวงชนบท ยกระดับถนนสาย พบ.1045 จังหวัดเพชรบุรี เพิ่มศักยภาพการคมนาคม รองรับการเจริญเติบโตด้านการขนส่งระบบโลจิสติกส์ ให้สามารถสัญจรไป - มาได้อย่างมีประสิทธิภาพมากขึ้น
....
กรมทางหลวงชนบท (ทช.) กระทรวงคมนาคม โดยสำนักบำรุงทาง ดำเนินโครงการก่อสร้างงานบำรุงถนนสาย พบ.1045 แยก ทล.4 บ้านบางเกตุ อำเภอชะอำ จังหวัดเพชรบุรี แล้วเสร็จสมบูรณ์ ซึ่งก่อสร้างผิวจราจรแบบแอสฟัลท์ติกคอนกรีต ช่วงระหว่าง กม. ที่ 3+675 - 5+580 และ 5+640 - 7+145 ใช้งบประมาณ 9.1 ล้านบาท เนื่องจากถนนเดิมชำรุดจากการใช้งานมาเป็นเวลานาน อีกทั้งปริมาณรถที่สัญจรผ่านไป - มา มีจำนวนเพิ่มมากขึ้น ส่งผลให้ประชาชนในพื้นที่ไม่ได้รับความสะดวกในการเดินทาง รวมถึงเส้นทางดังกล่าวใช้ในการขนส่งพืชผลทางการเกษตร ทช. จึงได้ปรับปรุงถนนสายดังกล่าวให้เป็นไปตามมาตรฐาน ทช. เพิ่มความสะดวก ปลอดภัยในการเดินทาง พร้อมรองรับการขยายตัวทางเศรษฐกิจอย่างมีประสิทธิภาพ

ที่มา : https://www.thaigov.go.th/news/contents/details/83281