รัฐบาลไทย-ข่าวทำเนียบรัฐบาล-นายกฯ หารือ Generali บริษัทประกันภัยชั้นนำระดับโลก พร้อมพิจารณาโอกาสการลงทุนและขยายธุรกิจในไทยเพิ่มเติม


วันจันทร์ที่ 20 พฤษภาคม 2567
20/05/2567
พิมพ์
นายกฯ หารือ Generali บริษัทประกันภัยชั้นนำระดับโลก พร้อมพิจารณาโอกาสการลงทุนและขยายธุรกิจในไทยเพิ่มเติม
นายกฯ หารือ Generali บริษัทประกันภัยชั้นนำระดับโลก พร้อมพิจารณาโอกาสการลงทุนและขยายธุรกิจในไทยเพิ่มเติม
วันนี้ (20 พฤษภาคม 2567) นางรัดเกล้า อินทวงศ์ สุวรรณคีรี รองโฆษกประจำสำนักนายกรัฐมนตรี เผยว่า วันนี้ เวลา 09.40 น. (ตามเวลาท้องถิ่นกรุงโรม ซึ่งช้ากว่ากรุงเทพฯ 5 ชั่วโมง) ณ ห้อง Earth Lab Creative Event Space โรงแรม Six Senses นายเศรษฐา ทวีสิน นายกรัฐมนตรี พบหารือ นาย Jaime Anchustegui, CEO บริษัท Generali International
บริษัท Generali เป็นหนึ่งในบริษัทประกันภัยและการจัดการสินทรัพย์ชั้นนำแห่งหนึ่งของโลก โดยเข้าไปขยายธุรกิจในกว่า 50 ประเทศทั่วโลก มีตัวแทนจำหน่ายประกันภัยรวมกว่า 164,000 คนและมีลูกค้ากว่า 70 ล้านคน ผลิตภัณฑ์หลัก คือ การประกันภัยแบบครบวงจร ทั้งสำหรับรายบุคคลและรายบริษัท
นายกรัฐมนตรียินดีที่บริษัทให้ความเชื่อมั่นดำเนินธุรกิจในประเทศไทยมาอย่างยาวนาน ตั้งแต่ปี 2545 ซึ่งในฐานะที่เป็นบริษัทชั้นนำในตลาดประกันภัย นายกรัฐมนตรีขอให้บริษัทพิจารณาโอกาสการลงทุนและขยายธุรกิจในไทย
บริษัทฯ เชื่อมั่นในแนวทางการดำเนินนโยบายของนายกรัฐมนตรี และรัฐบาล พร้อมร่วมมือกับรัฐบาลเพื่อประโยชน์ร่วมกันต่อไป

ที่มา : https://www.thaigov.go.th/news/contents/details/83305