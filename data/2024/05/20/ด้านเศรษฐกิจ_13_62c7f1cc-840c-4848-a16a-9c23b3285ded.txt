รัฐบาลไทย-ข่าวทำเนียบรัฐบาล-รองปลัด กษ. เข้าร่วมการประชุมคณะกรรมการน้ำตาลทราย ครั้งที่ 2/2567


วันจันทร์ที่ 20 พฤษภาคม 2567
รองปลัด กษ. เข้าร่วมการประชุมคณะกรรมการน้ำตาลทราย ครั้งที่ 2/2567
รองปลัด กษ. เข้าร่วมการประชุมคณะกรรมการน้ำตาลทราย ครั้งที่ 2/2567
นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ เข้าร่วมการประชุมคณะกรรมการน้ำตาลทราย ครั้งที่ 2/2567 โดยมี นายรณรงค์ พูลพิพัฒน์ อธิบดีกรมการค้าต่างประเทศ เป็นประธาน พร้อมด้วยผู้แทนจากหน่วยงานที่เกี่ยวข้อง ได้แก่ กรมการค้าต่างประเทศ กรมการค้าภายใน สำนักงานคณะกรรมการอ้อยและน้ำตาลทราย และผู้แทนไร่อ้อยและโรงงาน เข้าร่วม ณ ห้องประชุมกรมการค้าต่างประเทศ ชั้น 9 กระทรวงพาณิชย์ สนามบินน้ำ
ทั้งนี้ ที่ประชุมได้รับทราบและพิจารณาประเด็นสำคัญต่าง ๆ ดังนี้
1) รับทราบรายงานการผลิตอ้อยและน้ำตาลทราย ในฤดูการผลิตปี 2566/2567
2) รับทราบการดำเนินการตามมติคณะกรรมการน้ำตาลทราย ครั้งที่ เมื่อวันที่ 4 มีนาคม 2567
3) ที่ประชุมรับทราบรายงานสถานการณ์การจำหน่ายน้ำตาลทรายภายในและภายนอกประเทศ
4) รับทราบสรุปปริมาณการขนย้ายน้ำตาลทรายที่ได้รับสิทธิของบริษัทผู้ผลิจสินค้าเพื่อการส่งออกเดือน มีนาคม และเดือน เมษายน 2567
5) รับทราบรายงานการจำหน่ายและขนย้ายน้ำตาลทรายดิบเพื่อจำหน่ายภายในราชอาณาจักรก่อนฤดูการผลิตปี 2566/2567 และฤดูการผลิตปี 2566/2567
6) รับทราบรายงานการตรวจสอบข้อเท็จจริงกรณีน้ำตาลทรายของ บริษัท น้ำตาลเกษตรผล จำกัด ขาดบัญชี
7) รับทราบการออกหนังสือรับรองการรับคืนน้ำตาลทรายจากเขตอุตสาหกรรม
8) เห็นชอบการกำหนดปริมาณน้ำตาลทรายให้โรงงานน้ำตาลผลิตในฤดูการผลิต ปี 2566/2567 (บัญชีจัดสรรปริมาณน้ำตาลทรายขั้นสุดท้าย)
9) เห็นชอบการขอเพิ่มชนิดสินค้าเพื่อการส่งออก โดยสิทธิซื้อน้ำตาลทรายผลิตสินค้าเพื่อการส่งออกที่ได้รับปี 2567 เท่าเดิม
10) เห็นชอบขอปรับลดสิทธิซื้อน้ำตาลทรายผลิตสินค้าเพื่อการส่งออกปี 2567
11) เห็นชอบการขอเพิ่มสิทธิซื้อน้ำตาลทรายผลิตสินค้าเพื่อการส่งออกปี 2567
12) เห็นชอบรายงานผลการใช้สิทธิซื้อน้ำตาลทรายผลิตสินค้าเพื่อการส่งออกปี 2566 ทั้งนี้ เห็นควรให้ปรับข้อความให้สอดคล้องตามอำนาจหน้าที่ของคณะกรรมการฯ ด้วย
และ 13) เห็นชอบงบประมาณ (หมวดรายจ่ายอื่น) โครงการติดตามสถานการณ์อ้อย น้ำตาลทรายอุตสาหกรรมต่อเนื่อง การจ้าหน่ายน้ำตาลทราย และการส่งออกน้ำตาลทรายให้กับต่างประเทศที่เป็นคู่ค้าของไทยปี 2568

ที่มา : https://www.thaigov.go.th/news/contents/details/83324