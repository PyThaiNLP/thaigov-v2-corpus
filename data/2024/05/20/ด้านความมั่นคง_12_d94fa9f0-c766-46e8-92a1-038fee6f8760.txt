รัฐบาลไทย-ข่าวทำเนียบรัฐบาล-"เด็กเปิดเทอมอย่างมีความสุข ..ผู้ใหญ่ได้บุญ" ผู้ว่าฯ เพชรบูรณ์ นำทีมส่วนราชการและภาคีเครือข่ายพาเด็กกลุ่มเปราะบางซื้อชุดนักเรียน อุปกรณ์การศึกษา และเครื่องอุปโภคบริโภคที่จำเป็น 


วันจันทร์ที่ 20 พฤษภาคม 2567
20/05/2567
พิมพ์
"เด็กเปิดเทอมอย่างมีความสุข ..ผู้ใหญ่ได้บุญ" ผู้ว่าฯ เพชรบูรณ์ นำทีมส่วนราชการและภาคีเครือข่ายพาเด็กกลุ่มเปราะบางซื้อชุดนักเรียน อุปกรณ์การศึกษา และเครื่องอุปโภคบริโภคที่จำเป็น
ผู้ว่าฯ เพชรบูรณ์ นำทีมส่วนราชการและภาคีเครือข่ายพาเด็กกลุ่มเปราะบางซื้อชุดนักเรียน อุปกรณ์การศึกษา และเครื่องอุปโภคบริโภคที่จำเป็น ต้อนรับเปิดเทอมใหม่ มุ่ง Change for Good ไม่ทิ้งใครไว้ข้างหลัง ทำให้โลกใบเดียวนี้มีอายุยืนยาวและประชาชนทุกคนมีความสุข
"เด็กเปิดเทอมอย่างมีความสุข ..ผู้ใหญ่ได้บุญ" ผู้ว่าฯ เพชรบูรณ์ นำทีมส่วนราชการและภาคีเครือข่ายพาเด็กกลุ่มเปราะบางซื้อชุดนักเรียน อุปกรณ์การศึกษา และเครื่องอุปโภคบริโภคที่จำเป็น ต้อนรับเปิดเทอมใหม่ มุ่ง Change for Good ไม่ทิ้งใครไว้ข้างหลัง ทำให้โลกใบเดียวนี้มีอายุยืนยาวและประชาชนทุกคนมีความสุขอย่างยั่งยืน
วันนี้ (20 พ.ค. 67) นายกฤษณ์ คงเมือง ผู้ว่าราชการจังหวัดเพชรบูรณ์ เปิดเผยว่า จังหวัดเพชรบูรณ์ได้ให้ความช่วยเหลือเด็กนักเรียนกลุ่มเปราะบางในพื้นที่อำเภอน้ำหนาว อำเภอหล่มเก่า และอำเภอหล่มสัก รวม 39 ครอบครัว โดยซื้อชุดนักเรียน อุปกรณ์การศึกษา และเครื่องอุปโภคบริโภคที่จำเป็น ต้อนรับเปิดเทอมใหม่ ผ่านร่วมกับภาคีเครือข่ายภายใต้โครงการ “ทีมเพชรบูรณ์ช่วยแชร์ พาน้องช้อป รับเปิดเทอม“ ปีที่ 3 ณ ห้างสรรพสินค้าเทสโก้โลตัส สาขาหล่มสัก อำเภอหล่มสัก จังหวัดเพชรบูรณ์ โดยมี นายมาโนชญ์ คงรันตชาติ พัฒนาสังคมและความมั่นคงของมนุษย์จังหวัดเพชรบูรณ์ หัวหน้าส่วนราชการ และเจ้าหน้าที่ที่เกี่ยวข้อง เข้าร่วมงานกิจกรรม
นายกฤษณ์ คงเมือง ผู้ว่าราชการจังหวัดเพชรบูรณ์ กล่าวว่า จังหวัดเพชรบูรณ์ บูรณาการร่วมกับสำนักงานพัฒนาสังคมและความมั่นคงของมนุษย์จังหวัดเพชรบูรณ์ ขับเคลื่อนนโยบายรัฐบาลด้านการพัฒนาคนทุกช่วงวัยอย่างยั่งยืน ควบคู่กับโครงการเพชรบูรณ์พอเพียง เพื่อการบูรณาการ และพัฒนาทรัพยากรต่าง ๆ ให้คนเพชรบูรณ์ได้รับการพัฒนาคุณภาพชีวิต อีกทั้งยังเป็นการส่งเสริมสังคมแห่งการแบ่งปัน และสร้างโอกาสให้แก่เด็ก ๆ ในกลุ่มเปราะบางซึ่งเป็นกลุ่มเป้าหมายที่พัฒนาสังคมและความมั่นคงของมนุษย์เพชรบูรณ์ ได้ให้การดูแลอยู่ให้ได้รับความช่วยเหลือด้านเงินทุนและโอกาสทางสังคม
นายกฤษณ์ คงเมือง ผู้ว่าราชการจังหวัดเพชรบูรณ์ กล่าวต่อว่า กิจกรรมในครั้งนี้ประกอบด้วยการเลือกซื้อสินค้าต้อนรับเปิดเทอมในห้างสรรพสินค้าโลตัส สาขาหล่มสัก โดยพาเด็กกลุ่มเปราะบางเลือกซื้อชุดนักเรียน อุปกรณ์การศึกษา และเครื่องอุปโภคบริโภคที่จำเป็น ต้อนรับเปิดเทอมใหม่ อีกทั้งยังมีกิจกรรมที่สร้างความสุขให้กับเด็ก ๆ โดยมีเด็กในพื้นที่อำเภอน้ำหนาว อำเภอหล่มเก่า อำเภอหล่มสัก รวม 39 ครอบครัว ที่เป็นเด็กที่อยู่ในฐานข้อมูล TPMAP หรือ Thai QM ของจังหวัดเพชรบูรณ์ ได้รับการสนับสนุนงบประมาณส่วนตัว จากหัวหน้าส่วนราชการจังหวัดเพชรบูรณ์ ท่านละ 1,000 บาท ต่อเด็กหนึ่งคน และจากภาคเอกชนสมทบให้อีก คนละ 1,000 บาทรวมเป็นวงเงิน 2,000 บาทต่อเด็ก 1 คน รวมถึงได้รับการสนับสนุนจากภาคเอกชน จัดอาหารกลางวัน เป็นชุด KFC Lunch Box ให้เด็ก ๆ ได้รับประทานอีกด้วย
นายกฤษณ์ คงเมือง ผู้ว่าราชการจังหวัดเพชรบูรณ์ กล่าวในช่วงท้ายว่า จังหวัดเพชรบูรณ์ พุ่งเป้าแก้ไขปัญหาความยากจนและความเดือดร้อนในทุก ๆ เรื่องของพี่น้องประชาชน โดยใช้ฐานข้อมูลในระบบ ThaiQM ที่กรมการปกครองได้พัฒนาขึ้น ซึ่งทำให้การทำหน้าที่บำบัดทุกข์ บำรุงสุข ให้กับพี่น้องประชาชน เป็นไปอย่างมีประสิทธิภาพ แม่นยำ และสามารถเข้าถึงปัญหาแบบพุ่งเป้าได้อย่างแท้จริง อีกทั้งยังเป็นการบูรณาการภาคีเครือข่าย ซึ่งถือเป็นหัวใจที่สำคัญของการทำงานในปัจจุบัน ทั้งนี้ ขอให้พี่น้องประชาชนมั่นใจได้ว่าหน่วยงานราชการทุกหน่วย บุคลากรภาครัฐทุกคน และภาคีเครือข่ายในพื้นที่ มีความมุ่งมั่นทำงานเพื่อพี่น้องประชาชนอย่างเต็มที่ มุ่ง Change for Good ทำให้โลกใบเดียวของทุกคนมีอายุยืนยาวและประชาชนทุกคนมีความสุขอย่างยั่งยืน โดยไม่ทิ้งใครไว้ข้างหลัง ด้วยแนวคิด "76 จังหวัด 76 คำมั่นสัญญา เพื่อการพัฒนา เพื่อความเท่าเทียม เพื่อความยั่งยืน โลกนี้เพื่อเรา"
#WorldSoilDay #วันดินโลก #UN #FAO #GlobalSoilPartnership #MOI #กระทรวงมหาดไทย #บำบัดทุกข์บำรุงสุข #SoilandWaterasourceoflife #SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/83299