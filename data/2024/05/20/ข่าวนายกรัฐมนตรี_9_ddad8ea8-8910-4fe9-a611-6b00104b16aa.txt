รัฐบาลไทย-ข่าวทำเนียบรัฐบาล-​นายกฯ ห่วงใย ติดตามสถานการณ์ความไม่สงบภาคใต้ คุยสายผู้บัญชาการทหารบก เตรียมลงพื้นที่พิจารณาภาพรวมการแก้ไขปัญหา พร้อมตอบคำถามเรื่องนายพิชิต ชื่นบาน


วันจันทร์ที่ 20 พฤษภาคม 2567
20/05/2567
พิมพ์
​นายกฯ ห่วงใย ติดตามสถานการณ์ความไม่สงบภาคใต้ คุยสายผู้บัญชาการทหารบก เตรียมลงพื้นที่พิจารณาภาพรวมการแก้ไขปัญหา พร้อมตอบคำถามเรื่องนายพิชิต ชื่นบาน
​นายกฯ ห่วงใย ติดตามสถานการณ์ความไม่สงบภาคใต้ คุยสายผู้บัญชาการทหารบก เตรียมลงพื้นที่พิจารณาภาพรวมการแก้ไขปัญหา พร้อมตอบคำถามเรื่องนายพิชิต ชื่นบาน
วันนี้ (20 พฤษภาคม 2567) เวลา 10.45 น. (ตามเวลาท้องถิ่นกรุงโรม ซึ่งช้ากว่ากรุงเทพฯ 5 ชั่วโมง) ณ ห้อง Earth Lab Creative Event Space โรงแรม Six Senses นายเศรษฐา ทวีสิน นายกรัฐมนตรี ให้สัมภาษณ์กรณีเกิดเหตุการณ์ความไม่สงบในพื้นที่จังหวัดนราธิวาส โดยนายกรัฐมนตรีเผยว่า มีจุดที่มีปัญหา 2 จุด ผู้ได้รับความเสียหายคือ อาสาสมัคร มีทั้งผู้เสียชีวิตและได้รับบาดเจ็บ และทหารที่เข้าไปช่วยเหลือ โดยนายกรัฐมนตรีกล่าวว่ากังวลต่อสถานการณ์ เนื่องจากจะมีการส่งมอบพื้นที่ให้กับ อส. ในปี 2570 ซึ่งอาจต้องกลับมาพิจารณาใหม่ว่า ถ้าเกิดความไม่สงบเกิดขึ้น อส. ในฐานะที่มีหน้าที่ดูแลพี่น้องประชาชน ถ้าเกิดยังไม่สามารถให้ความปลอดภัยได้ อาจต้องให้ฝ่ายความมั่นคงหรือฝ่ายทหารเข้าไปช่วยดูแลมากยิ่งขึ้น โดยนายกรัฐมนตรีได้รับรายงานจาก พล.อ.เจริญชัย หินเธาว์ ผู้บัญชาการทหารบก (ผบ.ทบ.) เกี่ยวกับเหตุการณ์ดังกล่าว และได้พูดคุยว่า ภายหลังเสร็จสิ้นภารกิจในต่างประเทศแล้ว ภายใน 1-2 สัปดาห์นี้ นายกรัฐมนตรีจะลงไปภาคใต้อีกครั้ง ซึ่งคราวที่แล้ว นายกรัฐมนตรีลงไปได้ดูในเรื่องของธุรกิจ การค้าขาย ส่วนครั้งนี้ จะไปดูเรื่องความมั่นคง สำหรับการได้พูดคุยกับ ผบ.ทบ. ก็มีความกังวลและจะลงไปดูพื้นที่เช่นกัน เพราะการที่ อส. ถูกทำร้าย เป็นเรื่องที่ไม่ดี
สำหรับในเรื่องของโอกาสการทบทวนกฎหมายพิเศษในการดูแลพื้นที่ นายกรัฐมนตรี กล่าวว่า ทุกเรื่องต้องมีการพิจารณาใหม่หมด ต้องมีการพูดคุยกันใหม่ทั้งหมด และต้องมีการนำเอาสถานการณ์โดยรวมมาพูดคุยกันอีกรอบ แต่ขอลงไปพื้นที่ก่อน และจะมีการพิจารณา
นายกรัฐมนตรีได้ตอบคำถามเรื่อง 40 สว. ยื่นชื่อถอดถอนนายพิชิต ชื่นบาน รัฐมนตรีประจำสำนักนายกรัฐมนตรี และมีกระแสข่าวว่า นายพิชิต ชื่นบาน จะลาออกจากตำแหน่งนั้น ยังไม่ได้พูดคุยกัน

ที่มา : https://www.thaigov.go.th/news/contents/details/83322