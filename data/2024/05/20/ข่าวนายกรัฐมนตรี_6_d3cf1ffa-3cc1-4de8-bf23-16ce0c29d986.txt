รัฐบาลไทย-ข่าวทำเนียบรัฐบาล-​นายกฯ หารือ บริษัท Ducati Motor ย้ำศักยภาพความพร้อมของไทย เชิญชวนขยายการลงทุนผลิตรถจักรยานยนต์ไฟฟ้าสมรรถนะสูงในไทย


วันจันทร์ที่ 20 พฤษภาคม 2567
20/05/2567
พิมพ์
​นายกฯ หารือ บริษัท Ducati Motor ย้ำศักยภาพความพร้อมของไทย เชิญชวนขยายการลงทุนผลิตรถจักรยานยนต์ไฟฟ้าสมรรถนะสูงในไทย
​นายกฯ หารือ บริษัท Ducati Motor ย้ำศักยภาพความพร้อมของไทย เชิญชวนขยายการลงทุนผลิตรถจักรยานยนต์ไฟฟ้าสมรรถนะสูงในไทย
วันนี้ (20 พฤษภาคม 2567) นางรัดเกล้า อินทวงศ์ สุวรรณคีรี รองโฆษกประจำสำนักนายกรัฐมนตรี เผยว่า วันนี้ เวลา 10.20 น. (ตามเวลาท้องถิ่นกรุงโรม ซึ่งช้ากว่ากรุงเทพฯ 5 ชั่วโมง) ณ ห้อง Earth Lab Creative Event Space โรงแรม Six Senses นายเศรษฐา ทวีสิน นายกรัฐมนตรี พบหารือกับนาย Andrea Gesi, Director and Member of the Board of Management of Ducati Motor Holding, Ducati Motor Holding S.p.A.
บริษัท Ducati Motor เป็นบริษัทผู้ผลิตรถจักรยานยนต์สัญชาติอิตาลี มีกิจการ 10 แห่งในทุกภูมิภาค สำหรับในอาเซียนอยู่ที่ประเทศไทย โดยบริษัทเพิ่งเปิดโรงงานแห่งใหม่ที่จังหวัดระยองอย่างเป็นทางการ เมื่อเดือนเมษายน 2567 และไทยถือเป็นศูนย์กลางหลักในการผลิตจักรยานยนต์ Ducati และระบบส่งกำลัง (โรงงานในต่างประเทศแห่งเดียวของ Ducati)
นายกรัฐมนตรีเชิญชวนให้บริษัทพิจารณาขยายการลงทุนการผลิตรถจักรยานยนต์ไฟฟ้าสมรรถนะสูงในประเทศไทย เพื่อใช้เป็นฐานการผลิตเพื่อส่งออก ซึ่งประเทศไทยมีความพร้อมทางด้านที่ตั้งที่เป็นศูนย์กลางของภูมิภาค ระบบโครงสร้างพื้นฐานที่รัฐบาลให้ความสำคัญ การคมนาคมขนส่งระบบ logistics ที่สะดวก รวมทั้งความตกลงทางการค้ากับหลายประเทศ

ที่มา : https://www.thaigov.go.th/news/contents/details/83307