รัฐบาลไทย-ข่าวทำเนียบรัฐบาล-นายกฯ หารือ บริษัท Barilla พร้อมสำรวจโอกาสในการเป็นหุ้นส่วนร่วมกัน และแลกเปลี่ยนวิธีการผลิต เพื่อปรับปรุงคุณภาพผลิตภัณฑ์สำหรับชาวไทย


วันจันทร์ที่ 20 พฤษภาคม 2567
นายกฯ หารือ บริษัท Barilla พร้อมสำรวจโอกาสในการเป็นหุ้นส่วนร่วมกัน และแลกเปลี่ยนวิธีการผลิต เพื่อปรับปรุงคุณภาพผลิตภัณฑ์สำหรับชาวไทย
นายกฯ หารือ บริษัท Barilla พร้อมสำรวจโอกาสในการเป็นหุ้นส่วนร่วมกัน และแลกเปลี่ยนวิธีการผลิต เพื่อปรับปรุงคุณภาพผลิตภัณฑ์สำหรับชาวไทย
วันนี้ (20 พฤษภาคม 2567) นางรัดเกล้า อินทวงศ์ สุวรรณคีรี รองโฆษกประจำสำนักนายกรัฐมนตรี เผยว่า วันนี้ เวลา 11.30 น. (ตามเวลาท้องถิ่นกรุงโรม ซึ่งช้ากว่ากรุงเทพฯ 5 ชั่วโมง) ณ ห้อง Earth Lab Creative Event Space โรงแรม Six Senses นายเศรษฐา ทวีสิน นายกรัฐมนตรี พบหารือกับนาย Federico Vescovi, Partnership Development President และนาย Andrea Sorbello, Government Relations Manager บริษัท Barilla G.e.R. Fratelli S.p.A.
บริษัท Barilla เป็นบริษัทผู้ผลิตพาสต้ารายใหญ่ที่สุดในโลก มีโรงงานผลิต 30 แห่ง (15 แห่งในอิตาลี และ 15 แห่งนอกอิตาลี) โรงสี 10 แห่ง (อิตาลี สหรัฐอเมริกา กรีซ ตุรกี สวีเดน) มีสำนักงานขายในสิงคโปร์ ซึ่งรับผิดชอบภูมิภาคอาเซียน ญี่ปุ่น เกาหลีใต้ และจีน
นายกรัฐมนตรียินดีที่บริษัทอยู่ระหว่างการศึกษาโอกาสความร่วมมือกับบริษัทไทยในการผลิต Ready to eat meal และการเพิ่มช่องทางการจำหน่ายพาสต้าในประเทศไทยเพิ่มเติม  เชื่อมั่นว่าการมีความร่วมมือกันจะเป็นประโยชน์กับทั้งสองฝ่าย ซึ่งจะช่วยเพิ่มโอกาสให้กับภาคเอกชนไทยในการแลกเปลี่ยนเรียนรู้วิธีการผลิตอาหารพร้อมปรุงคุณภาพสูง และปรับปรุงคุณภาพผลิตภัณฑ์สำหรับผู้บริโภคชาวไทย
ทั้งนี้ บริษัทกล่าวว่าประเทศไทยมีศักยภาพในการเป็นฐานการผลิตเพื่อส่งออกในอนาคต

ที่มา : https://www.thaigov.go.th/news/contents/details/83316