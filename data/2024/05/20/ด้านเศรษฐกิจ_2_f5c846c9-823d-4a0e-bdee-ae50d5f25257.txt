รัฐบาลไทย-ข่าวทำเนียบรัฐบาล-"ทปษ.บุญสิงห์" ร่วมประชุมเชิงปฏิบัติการคณะกรรมการสุขภาพแห่งชาติ (คสช.) 


วันจันทร์ที่ 20 พฤษภาคม 2567
"ทปษ.บุญสิงห์" ร่วมประชุมเชิงปฏิบัติการคณะกรรมการสุขภาพแห่งชาติ (คสช.)
"ทปษ.บุญสิงห์" ร่วมประชุมเชิงปฏิบัติการคณะกรรมการสุขภาพแห่งชาติ (คสช.)
นายบุญสิงห์ วรินทร์รักษ์ ที่ปรึกษารัฐมนตรีว่าการกระทรวงเกษตรและสหกรณ์ เข้าร่วมการประชุมเชิงปฏิบัติการ เป้าหมาย ทิศทาง หน้าที่และอำนาจ ตามพระราชบัญญัติสุขภาพแห่งชาติ พ.ศ. 2550 ณ ห้องประชุม Sapphire 2 - 3 โรงแรมแกรนด์ริชมอนด์ อำเภอเมือง จังหวัดนนทบุรี โดยมีนายสันติ พร้อมพัฒน์ รัฐมนตรีช่วยว่าการกระทรวงสาธารณสุข เป็นประธาน ซึ่งมีวัตถุประสงค์เพื่อให้คณะกรรมการสุขภาพแห่งชาติได้ร่วมระดมความคิดเห็นต่อหน้าที่และอำนาจของ คสช. และนโยบายสาธารณะเพื่อหนุนเสริมการดำเนินงานของแต่ละหน่วยงาน และองค์กร ตามมาตรา 13 และมาตรา 25 แห่งพระราชบัญญัติสุขภาพแห่งชาติ พ.ศ. 2550 กำหนดองค์ประกอบของคณะกรรมการสุขภาพแห่งชาติ (คสช.) และหน้าที่และอำนาจไว้ เพื่อให้คณะกรรมการสุขภาพแห่งชาติได้ดำเนินการตามหน้าที่และอำนาจได้อย่างสอดคล้องกับเจตนารมณ์ ตามพระราชบัญญัติสุขภาพแห่งชาติ พ.ศ. 2550
ทั้งนี้ สำนักงานคณะกรรมการสุขภาพแห่งชาติ (สช.) เป็นหน่วยงานของรัฐในกำกับของนายกรัฐมนตรี จัดตั้งขึ้นตามพระราชบัญญัติสุขภาพแห่งชาติพ.ศ. 2550 โดยเป็นหน่วยเลขานุการของคณะกรรมการสุขภาพแห่งชาติ (คสช.) และคณะกรรมการบริหารสำนักงานคณะกรรมการสุขภาพแห่งชาติ (คบ.) มีหน้าที่ประสานงานกับหน่วยงานด้านนโยบายและยุทธศาสตร์ของหน่วยงานที่ดำเนินงานเกี่ยวกับสุขภาพ เพื่อให้เกิดการทำงานร่วมกันในระดับนโยบายและยุทธศาสตร์ด้านสุขภาพ จัดทำรายงานสถานการณ์ของระบบสุขภาพ และดำเนินการเพื่อให้การจัดสมัชชา สุขภาพแห่งชาติสมัชชาสุขภาพเฉพาะพื้นที่ และสมัชชาสุขภาพเฉพาะประเด็น บรรลุผลตามมติของ คสช. โดยมีเลขาธิการคณะกรรมการสุขภาพแห่งชาติ (เลขาธิการคสช.) เป็นผู้รับผิดชอบการบริหารงานของสำนักงาน

ที่มา : https://www.thaigov.go.th/news/contents/details/83278