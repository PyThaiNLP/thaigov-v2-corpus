รัฐบาลไทย-ข่าวทำเนียบรัฐบาล-ไทย ปราบค้ามนุษย์สัญญาณเป็นบวก เตรียมเฮ! สหรัฐฯ ถอดกุ้งไทยจากสินค้าเฝ้าระวัง


วันจันทร์ที่ 20 พฤษภาคม 2567
ไทย ปราบค้ามนุษย์สัญญาณเป็นบวก เตรียมเฮ! สหรัฐฯ ถอดกุ้งไทยจากสินค้าเฝ้าระวัง
......
ไทย ปราบค้ามนุษย์สัญญาณเป็นบวก เตรียมเฮ! สหรัฐฯ ถอดกุ้งไทยจากสินค้าเฝ้าระวัง
.
นับเป็นอีกหนึ่งข่าวดี ซึ่งเป็นผลจากนโยบายปราบปรามการค้ามนุษย์ของรัฐบาล โดยเฉพาะการแก้ปัญหาการใช้แรงงานเด็ก หรือการบังคับใช้แรงงานเด็กข้ามชาติ ในอุตสาหกรรมประมงไทย ซึ่งก่อนหน้านี้ กุ้งไทยถูกกำหนดให้อยู่ในประเภทสินค้าเฝ้าระวัง เนื่องจากมีเหตุอันควรเชื่อได้ว่ามีการใช้แรงงานเด็กไม่เหมาะสมและไม่มีการควบคุม ส่งผลกุ้งที่ถูกสั่งซื้อมาจากประเทศไทย ต้องผ่านกระบวนการตรวจสอบเพิ่มเติมอยู่หลายครั้งเพื่อให้แน่ใจว่าไม่มีการใช้แรงงานเด็ก
.
ล่าสุด กระทรวงแรงงานของสหรัฐ ได้ประกาศขึ้นบนเว็บไซต์ Federal Register เสนอให้นำผลิตภัณฑ์กุ้งจากประเทศไทยออกจากข้อกำหนดดังกล่าวนี้ โดยมีข้อสรุปเบื้องต้นว่า ไม่มีเหตุอันควรเชื่อได้ว่ามีการใช้แรงงานเด็กที่ถูกบังคับหรือผูกมัดในการผลิตกุ้งที่ประเทศไทย ทำให้ปัญหาการนำเข้ากุ้งจากประเทศไทยคลี่คลายไปได้มาก
.
จากทิศทางดังกล่าวจึงคาดการณ์ว่า รายได้จากการส่งออกกุ้งไทยจะเพิ่มมากขึ้น ขณะเดียวกันภาพลักษณ์แบรนด์อาหารทะเลไทยที่เคยถูกปัญหาการค้ามนุษย์และใช้แรงงานผิดกฎหมายบนเรือประมงไทยทำลายไป จะกู้คืนกลับมาได้ ซึ่งประโยชน์จะตกไปยังเกษตรกรผู้เลี้ยงกุ้งทั่วประเทศที่จะกลับมามีรายได้และคุณภาพชีวิตที่ดีขึ้น
.
อ่านเพิ่มเติม คลิก https://www.thaigov.go.th/news/contents/details/83096
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/83265