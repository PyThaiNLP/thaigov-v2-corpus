รัฐบาลไทย-ข่าวทำเนียบรัฐบาล-ดร.จอมขวัญ ผู้ช่วย รมว.กษ. ร่วมประชุมใหญ่ฯ สหกรณ์การเกษตรนาเกลือสมุทรสาคร


วันศุกร์ที่ 24 พฤษภาคม 2567
ดร.จอมขวัญ ผู้ช่วย รมว.กษ. ร่วมประชุมใหญ่ฯ สหกรณ์การเกษตรนาเกลือสมุทรสาคร
ดร.จอมขวัญ ผู้ช่วย รมว.กษ. ร่วมประชุมใหญ่ฯ สหกรณ์การเกษตรนาเกลือสมุทรสาคร
ดร.จอมขวัญ กลับบ้านเกาะ ผู้ช่วยรัฐมนตรีประจำกระทรวงเกษตรและสหกรณ์ ร่วมเป็นเกียรติและร่วมแนะนำแนวทางการส่งเสริมพัฒนาเกลือทะเลไทย โดยมี นายสมบัติ  อยู่สุข สหกรณ์จังหวัสมุทรสาคร และเจ้าหน้าที่สำนักงานสหกรณ์จังหวัดสมุทรสาคร เข้าร่วมประชุมใหญ่สามัญครั้งที่ 49 ประจำปี 2566 (ปีบัญชี 31 ธ.ค.) ของสหกรณ์การเกษตรนาเกลือสมุทรสาคร จำกัด เข้าร่วม ณ อาคารเอนกประสงค์วัดบัณฑูรสิงห์ ต.บางโทรัด อ.เมืองสมุทรสาคร จ.สมุทรสาคร ซึ่งสหกรณ์ดังกล่าว จัดการประชุมใหญ่สามัญครั้งที่ 49 ประจำปี 2566 เพื่อแถลงผลการดำเนินการของสหกรณ์ฯ ในรอบปีที่ผ่านมา รวมไปถึงการหารือแลกเปลี่ยนข้อคิดเห็น และปัญหาของสมาชิกสหกรณ์การเกษตรนาเกลือสมุทรสาคร จำกัด
ทั้งนี้ สหกรณ์ฯ มีทุนดำเนินงาน 19,109,019.62 บาท ดำเนินธุรกิจ 4 ด้าน ประกอบด้วยธุรกิจการให้สินเชื่อแก่สมาชิก ธุรกิจเงินรับฝาก ธุรกิจจัดหาสินค้ามาจำหน่าย ธุรกิจรวบรวมผลผลิต ที่ประชุมใหญ่ได้ร่วมกันพิจารณาอนุมัติงบการเงิน แผนงานและประมาณการ รายรับ - รายจ่าย ตลอดจนเลือกตั้งคณะกรรมการ ซึ่งการประชุมเป็นไปตาม พ.ร.บ.สหกรณ์ ข้อบังคับและระเบียบของสหกรณ์

ที่มา : https://www.thaigov.go.th/news/contents/details/83479