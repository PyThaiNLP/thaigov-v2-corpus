รัฐบาลไทย-ข่าวทำเนียบรัฐบาล-นายกฯ ชี้ แจง “ประเด็นข้าว 10 ปี" ต้องมีการพิสูจน์ด้วยหลักวิทยาศาสตร์ ขณะที่ปัญหาชายแดนเมียนมา พร้อมรับมือทุกด้าน


วันเสาร์ที่ 11 พฤษภาคม 2567
11/05/2567
พิมพ์
นายกฯ ชี้ แจง “ประเด็นข้าว 10 ปี" ต้องมีการพิสูจน์ด้วยหลักวิทยาศาสตร์ ขณะที่ปัญหาชายแดนเมียนมา พร้อมรับมือทุกด้าน
นายกฯ ชี้ แจง “ประเด็นข้าว 10 ปี" ต้องมีการพิสูจน์ด้วยหลักวิทยาศาสตร์ ขณะที่ปัญหาชายแดนเมียนมา พร้อมรับมือทุกด้าน
วันนี้ (11 พฤษภาคม 2567) เวลา 14.00 น. ณ กองพลทหารราบที่ 9 ตำบลลาดหญ้า อำเภอเมืองกาญจนบุรี จังหวัดกาญจนบุรี นายเศรษฐา ทวีสิน นายกรัฐมนตรี ให้สัมภาษณ์สื่อมวลชนประเด็นข้าว 10 ปี โดยสื่อมวลชนถามนายกฯ ว่า ตามหลักแล้ว 3 ปี จะตีเป็นข้าวเน่า นั้น  นายกฯ กล่าวว่า เรื่องดังกล่าว ต้องไปดูการเก็บกรรมวิธีหลาย ๆ อย่าง ถ้าเกิดเก็บไม่ดี ไม่ถึง 3 ปี ก็แย่ได้ เอาเป็นว่าการพิสูจน์ทราบเรื่องดังกล่าว จะต้องพิสูจน์ทราบด้วยทางวิทยาศาสตร์
สำหรับประเด็นปัญหาการสู้รบในเมียนมา นายกฯ กล่าวว่า ภายในประเทศเมียนมายังมีการสู้รบกันอยู่ ได้มีการสอบถามกับหน่วยงานที่เกี่ยวข้อง ในเรื่องของการปิดพรมแดน และแนวทางป้องกัน ไม่ใช่แค่เรื่องความมั่นคง มีทั้งเรื่องสินค้าเถื่อน ยาเสพติด จึงต้องมีการเพิ่มกำลังพลเข้าไป รวมทั้งเพิ่มจุดรองรับคนต่าง ๆ และใช้เทคโนโลยี โดยเฉพาะใช้โดรน เพื่อเป็นเครื่อง X-ray ตรวจจับสินค้าผิดกฎหมาย นอกจากนี้ จะต้องดูเรื่องการอนุมัติงบประมาณเพื่อดูแลเรื่องดังกล่าวด้วย

ที่มา : https://www.thaigov.go.th/news/contents/details/82911