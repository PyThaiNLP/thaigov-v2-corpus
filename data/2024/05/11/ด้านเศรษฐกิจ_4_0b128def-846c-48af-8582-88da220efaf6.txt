รัฐบาลไทย-ข่าวทำเนียบรัฐบาล-รองปลัดฯ ณัฏฐิญา ตรวจเยี่ยมร้านค้าสวัสดิการ สปอ. พูดคุยพบปะพ่อค้าแม่ค้า ก่อนเปิดตัวร้านค้าสวัสดิการ อาคารนารายณ์​ อย่างเป็นทางการ


วันเสาร์ที่ 11 พฤษภาคม 2567
11/05/2567
พิมพ์
รองปลัดฯ ณัฏฐิญา ตรวจเยี่ยมร้านค้าสวัสดิการ สปอ. พูดคุยพบปะพ่อค้าแม่ค้า ก่อนเปิดตัวร้านค้าสวัสดิการ อาคารนารายณ์​ อย่างเป็นทางการ
รองปลัดฯ ณัฏฐิญา ตรวจเยี่ยมร้านค้าสวัสดิการ สปอ. พูดคุยพบปะพ่อค้าแม่ค้า ก่อนเปิดตัวร้านค้าสวัสดิการ อาคารนารายณ์​ อย่างเป็นทางการ
วันที่ 9 พฤษภาคม 2567 นางสาวณัฏฐิญา เนตยสุภา รองปลัดกระทรวงอุตสาหกรรม ตรวจเยี่ยมร้านค้าสวัสดิการสำนักงานปลัดกระทรวงอุตสาหกรรม พร้อมด้วยนางสาวชลาริน นิลพิฤกษ์ ผู้อำนวยการกองกลาง สำนักงานปลัดกระทรวงอุตสาหกรรม และคณะ เยี่ยมชมร้านค้าภายในร้านค้าสวัสดิการ พร้อมพูดคุยกับพ่อค้าแม่ค้า เตรียมการเปิดร้านค้าสวัสดิการอย่างเป็นทางการ ณ อาคารนารายณ์ สำนักงานปลัดกระทรวงอุตสาหกรรม
นางสาวณัฏฐิญา กล่าวว่า ร้านค้าสวัสดิการสำนักงานปลัดกระทรวงอุตสาหกรรม ก่อตั้งขึ้นเพื่อเป็นแหล่งจำหน่ายสินค้าอุปโภคบริโภคที่จำเป็นในราคาที่ประหยัด เพื่อเป็นสวัสดิการแก่ข้าราชการ พนักงาน ลูกจ้าง และครอบครัวของผู้ที่ทำงานในกระทรวงอุตสาหกรรม ร้านค้าสวัสดิการมีร้านอาหารหลากหลายประเภท หวังว่าร้านค้าสวัสดิการสำนักงานปลัดกระทรวงอุตสาหกรรมจะเป็นแหล่งซื้ออาหารที่สะดวก ประหยัด และปลอดภัยสำหรับข้าราชการ พนักงาน ลูกจ้าง และครอบครัวของผู้ที่ทำงานในกระทรวงอุตสาหกรรม

ที่มา : https://www.thaigov.go.th/news/contents/details/82907