รัฐบาลไทย-ข่าวทำเนียบรัฐบาล-นายกฯ ตรวจเยี่ยมสถานการณ์การค้าชายแดน ด่านพระเจดีย์สามองค์ ย้ำต้องเข้มงวดเรื่องยาเสพติดเป็นพิเศษ ตรวจค้น เอ็กซเรย์อย่างเด็ดขาด


วันเสาร์ที่ 11 พฤษภาคม 2567
11/05/2567
พิมพ์
นายกฯ ตรวจเยี่ยมสถานการณ์การค้าชายแดน ด่านพระเจดีย์สามองค์ ย้ำต้องเข้มงวดเรื่องยาเสพติดเป็นพิเศษ ตรวจค้น เอ็กซเรย์อย่างเด็ดขาด
นายกฯ ตรวจเยี่ยมสถานการณ์การค้าชายแดน ด่านพระเจดีย์สามองค์ ย้ำต้องเข้มงวดเรื่องยาเสพติดเป็นพิเศษ ตรวจค้น เอ็กซเรย์อย่างเด็ดขาด
วันนี้ (11 พ.ค. 67) เวลา 15.00 น. ณ จุดผ่อนปรนทางการค้าด่านพระเจดีย์สามองค์ อำเภอสังขละบุรี จังหวัดกาญจนบุรี นายเศรษฐา ทวีสิน นายกรัฐมนตรี ตรวจเยี่ยมสถานการณ์การค้าชายแดน โดยมีนายสุทิน คลังแสง รัฐมนตรีว่าการกระทรวงกลาโหม นายเสริมศักดิ์ พงษ์พานิช รัฐมนตรีว่าการกระทรวงการท่องเที่ยวและกีฬา นายสุรพงษ์ ปิยะโชติ รัฐมนตรีช่วยว่าการกระทรวงคมนาคม นายจุลพันธ์ อมรวิวัฒน์ รัฐมนตรีช่วยว่าการกระทรวงการคลัง นายพรหมินทร์ เลิศสุริย์เดช เลขาธิการนายกรัฐมนตรี ร่วมการตรวจเยี่ยม
นายชัย วัชรงค์ โฆษกประจำสำนักนายกรัฐมนตรีเผยว่า นายกรัฐมนตรีรับทราบรายงานปริมาณการค้านำเข้า-ส่งออกด่านพรมแดนพระเจดีย์สามองค์ การจัดเก็บรายได้ ปริมาณรถบรรทุกที่ใช้ในการขนส่งสินค้า ปี พ.ศ. 2567 และ 2566 โดยนายกฯ ได้สอบถามถึงสินค้าที่มีการนำเข้า-ส่งออกที่มีปริมาณมากที่สุด รวมถึงสอบถามเกี่ยวกับการปฏิบัติงานตามข้อสั่งการเกี่ยวกับสินค้าเถื่อน
“นายกฯ ขอให้ทุกหน่วยงานร่วมมือกันปฏิบัติงานให้ดี พร้อมกับเน้นย้ำต้องเข้มงวดเรื่องยาเสพติดเป็นพิเศษ ตรวจค้น เอ็กซเรย์อย่างเด็ดขาด สำหรับเรื่องการขาดแคลนเครื่องมือเอ็กซเรย์จะดำเนินการจัดหาให้ โดยต้องพิจารณาจากความพร้อมของพื้นที่ก่อน” นายชัย กล่าว
จากนั้น นายกฯ เดินทางไปยังวัดวังก์วิเวการาม อำเภอสังขละบุรี จังหวัดกาญจนบุรี เพื่อสักการะหลวงพ่ออุตตมะ ต่อไป

ที่มา : https://www.thaigov.go.th/news/contents/details/82913