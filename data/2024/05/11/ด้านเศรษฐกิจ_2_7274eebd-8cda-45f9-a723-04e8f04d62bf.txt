รัฐบาลไทย-ข่าวทำเนียบรัฐบาล-รองปลัดฯ ณัฏฐิญา มอบเกียรติบัตร "คนดี มี MIND" ปี 66 แนะปฏิบัติตนตามหลักคุณธรรม จริยธรรม ซื่อสัตย์สุจริต รับผิดชอบ โปร่งใส ตรวจสอบได้ ยืนหยัดกล้าทำในสิ่งที่ถูกต้อง


วันเสาร์ที่ 11 พฤษภาคม 2567
10/05/2567
พิมพ์
รองปลัดฯ ณัฏฐิญา มอบเกียรติบัตร "คนดี มี MIND" ปี 66 แนะปฏิบัติตนตามหลักคุณธรรม จริยธรรม ซื่อสัตย์สุจริต รับผิดชอบ โปร่งใส ตรวจสอบได้ ยืนหยัดกล้าทำในสิ่งที่ถูกต้อง
รองปลัดฯ ณัฏฐิญา มอบเกียรติบัตร "คนดี มี MIND" ปี 66 แนะปฏิบัติตนตามหลักคุณธรรม จริยธรรม ซื่อสัตย์สุจริต รับผิดชอบ โปร่งใส ตรวจสอบได้ ยืนหยัดกล้าทำในสิ่งที่ถูกต้อง
9 พฤษภาคม 2567 นางสาวณัฏฐิญา เนตยสุภา รองปลัดกระทรวงอุตสาหกรรม มอบเกียรติบัตรแก่ "คนดี มี MIND" ประจำปี พ.ศ.2566 ของสำนักงานปลัดกระทรวงอุตสาหกรรม จำนวน 8 ราย ดังนี้ 1) นายสมชัย เอมบำรุง ผู้อำนวยการกองกฎหมาย 2) นางสาวอังศุมาลิน ฉัตรสุวรรณวารี อุตสาหกรรมจังหวัดชลบุรี 3) นายสุทัศน์ กุศล นักจัดการงานทั่วไปชำนาญการ สำนักงานรัฐมนตรี 4) นายวิระพงศ์ ชูนุ้ย นักวิเคราะห์นโยบายและแผนชำนาญการพิเศษ สำนักงานอุตสาหกรรมจังหวัดชุมพร 5) นายวรากร แหยมดอนไพร นักจัดการงานทั่วไปปฏิบัติการ สำนักงานรัฐมนตรี 6) นางสาวจิราพร กาญจนันท์ นักวิชาการอุตสาหกรรมปฏิบัติการ สำนักงานอุตสาหกรรมจังหวัดนครศรีธรรมราช 7) นางสาวหยกรักษ์ คงนาวัง นักวิเคราะห์นโยบายและแผน กองตรวจราชการ สำนักงานปลัดกระทรวงอุตสาหกรรม 8 ) นางสาวธาริณี ไหลบำรุงชัย นักวิชาการอุตสาหกรรม สำนักงานอุตสาหกรรมจังหวัดชลบุรี โดยมีนายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม นายศุภกิจ บุญศิริ นายเอกนิติ รมยานนท์ นายเศรษฐรัชต์ เลือดสกุล ผู้ตรวจราชการกระทรวงอุตสาหกรรม และผู้บริหารกระทรวงอุตสาหกรรม ร่วมงาน ณ ห้องประชุม อก.1 ชั้น 2 อาคารสำนักงานปลัดกระทรวงอุตสาหกรรม
รองปลัดฯ ณัฏฐิญา กล่าวว่า รางวัลคนดีมี MIND ถือเป็นรางวัลของผู้ที่มุ่งมั่นก่อให้เกิดประโยชน์ต่อส่วนรวมโดยคำนึงถึงการปฏิบัติงานที่มีผลเกี่ยวเนื่องกับทุกฝ่าย ปฏิบัติหน้าที่ด้วยความตั้งใจ จริงใจ และความรับผิดชอบอย่างสูง ปฏิบัติตนให้เป็นแบบฉบับแห่งความดีงามในทุก ๆ ด้าน และเป็นตัวอย่างของเจ้าหน้าที่สำนักงานปลัดกระทรวงอุตสาหกรรม โดยต้องตระหนักถึงเกียรติ ศักดิ์ศรี และหน้าที่ของการเป็นคนดีมี MIND ในการประพฤติปฏิบัติตน อยู่ในหลักแห่งคุณธรรม จริยธรรม และปฏิบัติหน้าที่อย่างเต็มกำลังความสามารถ มีความซื่อสัตย์สุจริต รับผิดชอบ โปร่งใส ตรวจสอบได้ ที่สำคัญ ต้องยืนหยัดกล้าทำในสิ่งที่ถูกต้อง
“ดิฉันขอแสดงความยินดีกับคนดีมี MIND ทุกท่าน ที่ได้รับรางวัลในครั้งนี้และขอชื่นชมที่ท่านได้ใช้ "หัว" และ "ใจ" ในการปฏิบัติงาน ช่วยกันปฏิบัติหน้าที่ด้วยความทุ่มเทเสียสละ อุทิศตนให้แก่งาน นำความรู้ความสามารถมาใช้ในการปฏิบัติราชการจนประสบผลสำเร็จเป็นที่ยอมรับอย่างน่าภาคภูมิใจ อันจะนำมาซึ่งภาพลักษณ์ที่ดีของกระทรวงอุตสาหกรรมจากภายในสู่ภายนอกด้วยพลังของคนอุตสาหกรรม ซึ่งผลจากการทำงานที่ผ่านมาและสิ่งที่ท่านได้รับการยกย่องในวันนี้ ดิฉันหวังว่าจะเป็นแรงบันดาลใจให้แก่บุคลากรคนอื่น ๆ ได้นำไปเป็นแบบอย่างนำไปศึกษาเพื่อประโยชน์ในการปฏิบัติราชการ และดิฉันเชื่อมั่นว่าด้วยการรวม "หัว" สร้างสรรค์อุตสาหกรรมดี โดยรวม "ใจ" เป็นหนึ่งเดียวของพวกเราชาวอุตสาหกรรมจะเป็นพลังขับเคลื่อนการพัฒนาภาคอุตสาหกรรมไทยให้สมดุลและยั่งยืนตามนโยบาย MIND ได้อย่างแท้จริงเพื่อประโยชน์ของราชการ และกระทรวงอุตสาหกรรมต่อไป และขออาราธนาคุณพระศรีรัตนตรัยและอำนาจสิ่งศักดิ์สิทธิ์ทั้งหลาย ที่ทุกท่านเคารพนับถือ โปรดดลบันดาลประทานพรให้ทุกท่านและครอบครัว ประสบแต่ความสุขความเจริญ ในงานและครอบครัวสืบไป"

ที่มา : https://www.thaigov.go.th/news/contents/details/82900