รัฐบาลไทย-ข่าวทำเนียบรัฐบาล-ผู้ช่วยรัฐมนตรีเกษตรฯ ลงพื้นที่ติดตามการดำเนินงานตามข้อสั่งการของรัฐมนตรีว่าการกระทรวงเกษตรและสหกรณ์ ณ จังหวัดระนอง


วันพุธที่ 29 พฤษภาคม 2567
ผู้ช่วยรัฐมนตรีเกษตรฯ ลงพื้นที่ติดตามการดำเนินงานตามข้อสั่งการของรัฐมนตรีว่าการกระทรวงเกษตรและสหกรณ์ ณ จังหวัดระนอง
ผู้ช่วยรัฐมนตรีเกษตรฯ ลงพื้นที่ติดตามการดำเนินงานตามข้อสั่งการของรัฐมนตรีว่าการกระทรวงเกษตรและสหกรณ์ ณ จังหวัดระนอง
ดร.จอมขวัญ กลับบ้านเกาะ ผู้ช่วยรัฐมนตรีประจำกระทรวงเกษตรและสหกรณ์ ลงพื้นที่ติดตามการดำเนินงานตามข้อสั่งการของรัฐมนตรีว่าการกระทรวงเกษตรและสหกรณ์ในพื้นที่จังหวัดระนอง โดยมีนายสมควร ทองสุกใส ประธานคณะอนุกรรมการติดตามและขับเคลื่อนงานด้านการเกษตรและสหกรณ์ฯ นายธานินทร์ โต๊ะหมัดและ เกษตรและสหกรณ์จังหวัดระนอง (เลขานุการคณะอนุกรรมการติดตามฯ) พร้อมด้วยคณะอนุกรรมการติดตามฯ ให้การต้อนรับและร่วมลงพื้นที่ ซึ่งมีสาระสำคัญโดยสรุป ดังนี้
1) รับฟังปัญหาความเดือดร้อนฝายน้ำล้นคลองบางริ้นชำรุด ไม่สามารถกักเก็บน้ำไว้ได้ ส่งผลให้ประชาชนตำบลบางริ้นได้รับความเดือดร้อนจากการขาดแคลนน้ำสำหรับอุปโภคบริโภค ได้แลกเปลี่ยนข้อคิดเห็นพร้อมเสนอแนวทางการแก้ปัญหา โดยมีนายยงยุทธ ควรศิริ นายกเทศมนตรีเมืองบางริ้น  นางสุธาทิพย์ ฐอสุวรรณ รองนายกเทศบาลเมืองบางริ้น ให้การต้อนรับและรายงานปัญหาดังกล่าว
2) ตรวจเยี่ยมการดำเนินงานโครงการประตูระบายน้ำคลองนาคาสายใหญ่ ตำบลนาคา อำเภอสุขสำราญ จังหวัดระนอง
และ 3) ตรวจเยี่ยมการดำเนินงานโครงการประตูระบายน้ำคลองกะเปอร์ ตำบลกะเปอร์ อำเภอกะเปอร์ จังหวัดระนอง

ที่มา : https://www.thaigov.go.th/news/contents/details/83619