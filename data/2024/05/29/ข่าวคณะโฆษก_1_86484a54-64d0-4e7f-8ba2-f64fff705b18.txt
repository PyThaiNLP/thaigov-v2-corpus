รัฐบาลไทย-ข่าวทำเนียบรัฐบาล-“เกณิกา”เผย THAIFEX 2024 เริ่มแล้ว รัฐบาลพร้อมผลักดันซอฟต์พาวเวอร์ด้านอาหาร ยกระดับคุณภาพชีวิต และเศรษฐกิจชุมชน คาด มีผู้เข้าร่วมงานกว่า 80,000 คน 


วันพุธที่ 29 พฤษภาคม 2567
29/05/2567
พิมพ์
“เกณิกา”เผย THAIFEX 2024 เริ่มแล้ว รัฐบาลพร้อมผลักดันซอฟต์พาวเวอร์ด้านอาหาร ยกระดับคุณภาพชีวิต และเศรษฐกิจชุมชน คาด มีผู้เข้าร่วมงานกว่า 80,000 คน
“เกณิกา”เผย THAIFEX 2024 เริ่มแล้ว รัฐบาลพร้อมผลักดันซอฟต์พาวเวอร์ด้านอาหาร ยกระดับคุณภาพชีวิต และเศรษฐกิจชุมชน คาด มีผู้เข้าร่วมงานกว่า 80,000 คน
29 พ.ค. 67 น.ส.เกณิกา อุ่นจิตร์ รองโฆษกประจำสำนักนายกรัฐมนตรี กล่าวว่า เมื่อวันที่ 28 พ.ค.ที่ผ่านมาได้มีการเปิดงาน THAIFEX– ANUGA ASIA 2024 ซึ่งเป็นความร่วมมือของรัฐบาลไทย นำโดย นายกรัฐมนตรีเศรษฐา ทวีสิน ผ่านทางกรมส่งเสริมการค้าระหว่างประเทศ กระทรวงพาณิชย์ และกระทรวงอุตสาหกรรม รวมถึงหอการค้าไทย และโคโลญเมสเซ่ เยอรมนี โดยงานจะมีตั้งแต่วันที่ 28 พฤษภาคม – 1 มิถุนายน 2567 ณ ศูนย์แสดงสินค้าและการประชุมอิมแพ็ค เมืองทองธานี ซึ่งช่วง 4 วันแรกเป็นการเปิดเจรจาธุรกิจโดยตรงกับผู้ประกอบการ และจะเปิดจำหน่ายปลีกให้กับลูกค้าทั่วไปในวันที่ 1 มิถุนายน 2567 โดยคาดการณ์ว่าจะมีผู้เดินทางเข้าร่วมงานจากทั้งไทยและต่างประเทศรวมกว่า 80,000 คน
น.ส.เกณิกา กล่าวต่อว่า THAIFEX เป็นงานแสดงสินค้าอาหารและเครื่องดื่มที่ใหญ่และครบวงจรที่สุดในภูมิภาคเอเชีย จัดขึ้นภายใต้คอนเซปต์ Beyond Food Experience ที่ต้องการให้นักธุรกิจในอุตสาหกรรมอาหารมาค้นหาคู่ค้า เจรจาธุรกิจกับผู้ประกอบการชั้นนำในระดับสากล มองหาโอกาสและสร้างประสบการณ์ใหม่ ๆ เพื่อต่อยอดสู่ความสำเร็จที่มากขึ้น โดยเน้นย้ำศักยภาพของประเทศไทยในฐานะการเป็นฮับ (Hub) อาหารไทย อาหารโลก และเป็นผู้นำการผลิตและส่งออกอาหารที่มีคุณภาพมาตรฐานระดับโลก เพื่อเจรจาการค้า และสร้างเครือข่ายพันธมิตรทางธุรกิจกับผู้นำเข้าจากประเทศต่าง ๆ ทั่วโลก ถือเป็นโอกาสในการขยายตลาดส่งออกสู่ต่างประเทศ
“นโยบายของรัฐบาลมุ่งสนับสนุนการสร้างพลังสร้างสรรค์ หรือ ซอฟต์พาวเวอร์ (Soft Power)ด้านอาหารเพื่อยกระดับคุณภาพชีวิต และเศรษฐกิจชุมชนให้มากขึ้น เพราะประเทศไทยมีอัตลักษณ์ที่โดดเด่นชัดเจนและมีชื่อเสียง ทั้งอาหาร วัฒนธรรม การแต่งกาย เครื่องดนตรี ฯลฯ จนกลายเป็นซอฟต์พาวเวอร์ที่ทำให้นักท่องเที่ยวและทั่วโลกได้รู้จักสินค้าและบริการต่าง ๆ เป็นที่ยอมรับในระดับสากล ส่งผลให้เกิดส่งออกไปยังต่างประเทศ สร้างรายได้ให้กับท้องถิ่นชุมชน ซึ่งเราต้องให้ความสำคัญและช่วยกันพัฒนาสิ่งเหล่านี้ให้มากขึ้นเพื่อสร้างเศรษฐกิจที่เข้มแข็งเกิดการกระจายรายได้สู่ชุมชน”

ที่มา : https://www.thaigov.go.th/news/contents/details/83622