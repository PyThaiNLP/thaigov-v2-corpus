รัฐบาลไทย-ข่าวทำเนียบรัฐบาล-​นายกฯ หารือกับริชาร์ด หลี่ นักธุรกิจชาวฮ่องกง สนใจขยายการลงทุนในไทยด้านโครงการก่อสร้างพื้นฐาน เชื่อมั่นในนายกรัฐมนตรีและนโยบายรัฐบาล


วันพุธที่ 29 พฤษภาคม 2567
29/05/2567
พิมพ์
​นายกฯ หารือกับริชาร์ด หลี่ นักธุรกิจชาวฮ่องกง สนใจขยายการลงทุนในไทยด้านโครงการก่อสร้างพื้นฐาน เชื่อมั่นในนายกรัฐมนตรีและนโยบายรัฐบาล
​นายกฯ หารือกับริชาร์ด หลี่ นักธุรกิจชาวฮ่องกง สนใจขยายการลงทุนในไทยด้านโครงการก่อสร้างพื้นฐาน เชื่อมั่นในนายกรัฐมนตรีและนโยบายรัฐบาล
วันนี้ (29 พฤษภาคม 2567) เวลา 11.15 น. (เวลาท้องถิ่นฮ่องกง) ณ ห้อง Victoria II โรงแรม Four Seasons เขตบริหารพิเศษฮ่องกง สาธารณรัฐประชาชนจีน นายเศรษฐา ทวีสิน นายกรัฐมนตรี พบหารือกับนายริชาร์ด หลี่ (Mr. Richard Li) นักธุรกิจฮ่องกง ซึ่งประกอบธุรกิจด้านประกันชีวิตและสาธารณูปโภคพื้นฐานด้านโทรคมนาคมของฮ่องกง มีบริษัทในเครือหลากหลายบริษัท ทั้งบริษัท Hong Kong Telecom บริษัท Pacific Century Group บริษัท Pacific Century CyberWorks Limited และ
บริษัท FWD
นายกรัฐมนตรีและนายริชาร์ด หลี่ หารือถึงความร่วมมือโครงการก่อสร้างโครงสร้างพื้นฐาน โดยนายกรัฐมนตรียินดีเชิญชวนบริษัทของนายริชาร์ดฯ ร่วมการลงทุนในประเทศไทย
โอกาสนี้ ทั้งสองได้หารือเรื่องนโยบายทางการเงินการคลังของไทย และอัตราดอกเบี้ยของธนาคารแห่งประเทศไทย ซึ่งนายกรัฐมนตรีพร้อมรับฟัง และนำข้อเสนอแนะมาพิจารณา เพื่ออำนวยความสะดวกการดำเนินธุรกิจระหว่างไทยและฮ่องกงให้มีประสิทธิภาพมากขึ้น

ที่มา : https://www.thaigov.go.th/news/contents/details/83643