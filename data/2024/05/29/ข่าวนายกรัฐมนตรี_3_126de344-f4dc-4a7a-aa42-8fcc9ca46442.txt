รัฐบาลไทย-ข่าวทำเนียบรัฐบาล-นายกฯ ให้สัมภาษณ์ ภายหลังเข้าร่วมงาน UBS Asian Investment Conference (AIC) 2024 มุ่งเชิญชวนนักลงทุน เสนอความพร้อม ศักยภาพประเทศไทยต่อการลงทุน ย้ำวิสัยทัศน์ IGNITE Thailand


วันพุธที่ 29 พฤษภาคม 2567
29/05/2567
พิมพ์
นายกฯ ให้สัมภาษณ์ ภายหลังเข้าร่วมงาน UBS Asian Investment Conference (AIC) 2024 มุ่งเชิญชวนนักลงทุน เสนอความพร้อม ศักยภาพประเทศไทยต่อการลงทุน ย้ำวิสัยทัศน์ IGNITE Thailand
นายกฯ ให้สัมภาษณ์ ภายหลังเข้าร่วมงาน UBS Asian Investment Conference (AIC) 2024 มุ่งเชิญชวนนักลงทุน เสนอความพร้อม ศักยภาพประเทศไทยต่อการลงทุน ย้ำวิสัยทัศน์ IGNITE Thailand
วันนี้ (29 พฤษภาคม 2567) ณ เขตบริหารพิเศษฮ่องกง สาธารณรัฐประชาชนจีน นายเศรษฐา ทวีสิน นายกรัฐมนตรี ให้สัมภาษณ์ภายหลังเข้าร่วมงาน UBS Asian Investment Conference (AIC) 2024 โดยได้สรุปภาพรวมการทำงานในวันนี้
นายกรัฐมนตรีกล่าวว่า ก่อนเข้าร่วมงาน UBS Asian Investment Conference (AIC) ได้พบนักลงทุน (Chief Investment Officer Meeting: CIO Meeting) ประมาณ 20 กองทุน พูดคุยหารือเรื่องการเข้ามาลงทุนในประเทศไทย แนวทางการทำงานของนายกรัฐมนตรี ตั้งแต่เข้ามาดำรงตำแหน่ง 10 เดือนได้เดินหน้าทำงานอะไรไปแล้วบ้าง และหน้าที่หลักต่อไปก็คือการดึงดูดนักลงทุนจากต่างประเทศให้มาประเทศไทย ซึ่งได้รับความสนใจที่ดีพอสมควร โดยสิ่งที่ต่อเนื่องจากการจัดงานวันนี้ คือสถาบันการเงิน UBS จะจัดนักลงทุนเพื่อไปพูดคุยที่ประเทศไทยเพื่อขยายความร่วมมืออย่างต่อเนื่อง
จากนั้นก็ไปกล่าวปาฐกถาพิเศษในงาน UBS Asian Investment Conference (AIC) ซึ่งได้ฉายภาพถึงวิสัยทัศน์ IGNITE Thailand ทั้ง 8 ด้าน เชื่อว่าจะเป็นประโยชน์สำหรับประเทศไทย
พบหารือกับ นายจอห์น ลี คา-ชิว (The Honorable John Lee Ka-chiu) ผู้บริหารสูงสุดเขตบริหารพิเศษฮ่องกง หารือเกี่ยวกับการแลกเปลี่ยนนักท่องเที่ยว ได้มีการขอบคุณที่ประเทศไทยมาจัดงานสงกรานต์ที่ฮ่องกง และนักท่องเที่ยวไทยได้รับการดูแลที่ดี ฮ่องกงเอง trade volume สูงขึ้นประมาณ 7% มีความสัมพันธ์ที่ดีระหว่างทั้งสองฝ่ายก็ถือเป็นเรื่องที่ดี

ที่มา : https://www.thaigov.go.th/news/contents/details/83644