รัฐบาลไทย-ข่าวทำเนียบรัฐบาล-ธ.ก.ส. จับมือ ส.ป.ก. และ JFC พัฒนาผลิตภัณฑ์สินเชื่อบุคคลในเขตปฏิรูปที่ดินเพื่อเกษตรกรรม


วันพุธที่ 29 พฤษภาคม 2567
29/05/2567
พิมพ์
ธ.ก.ส. จับมือ ส.ป.ก. และ JFC พัฒนาผลิตภัณฑ์สินเชื่อบุคคลในเขตปฏิรูปที่ดินเพื่อเกษตรกรรม
ธ.ก.ส. เข้าพบเอกอัครทูต ณ กรุงโตเกียว และร่วมแลกเปลี่ยนประสบการณ์ พร้อมรับฟังข้อเสนอแนะในการขับเคลื่อนงานระหว่าง 3 หน่วยงาน เพื่อสนับสนุนแหล่งเงินทุนให้กับเกษตรกรในการพัฒนาผลิตภัณฑ์และประสิทธิภาพทางการผลิตของภาคเกษตร (Product and Productivity)
นายวิณะโรจน์ ทรัพย์ส่งสุข เลขาธิการสำนักงานปฏิรูปที่ดินเพื่อเกษตรกรรม (ส.ป.ก.) และกรรมการธนาคารเพื่อการเกษตรและสหกรณ์การเกษตร พร้อมด้วยนายพงษ์พันธ์ จงรักษ์ และนายณรงค์ ขันติวิริยะกุล รองผู้จัดการ ธ.ก.ส. และนางบุณฑริกา กระจ่างวงษ์ อัครราชทูตที่ปรึกษา (ฝ่ายเกษตร) ประจำกรุงโตเกียว เข้าพบนายวิชชุ เวชชาชีวะ เอกอัครทูต ณ กรุงโตเกียว และร่วมแลกเปลี่ยนประสบการณ์ พร้อมรับฟังข้อเสนอแนะในการขับเคลื่อนงานระหว่าง 3 หน่วยงาน เพื่อสนับสนุนแหล่งเงินทุนให้กับเกษตรกรในการพัฒนาผลิตภัณฑ์และประสิทธิภาพทางการผลิตของภาคเกษตร (Product and Productivity) การส่งเสริมการส่งออกกล้วยหอมทอง ตลอดจนการศึกษาร่วมกันเกี่ยวกับการส่งเสริมการซื้อ-ขายคาร์บอนเครดิตเพื่อลดผลกระทบจากการเปลี่ยนแปลงสภาพภูมิอากาศอย่างยั่งยืนและยกระดับความเข้มแข็งภาคเกษตรของไทย
จากนั้น ได้มีการเจรจาทวิภาคี ระหว่าง ธ.ก.ส. และคณะผู้บริหาร Japan Finance Corporation (JFC) นำโดย Mr. Mikio SOGAME Managing Director และ MR. Mitsuo KURATA Managing Executive Officer โดยหารือแนวทางความร่วมมือในด้านต่าง ๆ อาทิ การสนับสนุนการจำหน่ายสินค้าเกษตรไทยในประเทศญี่ปุ่น การแลกเปลี่ยนเรียนรู้ด้านการใช้มาตรการทางด้านสินเชื่อดอกเบี้ยต่ำเพื่อสนับสนุนคนรุ่นใหม่เข้าสู่ภาคเกษตร รวมถึงการสนับสนุนองค์ความรู้ด้านเทคโนโลยีและนวัตกรรม โดยมีคณะผู้บริหารและพนักงาน ธ.ก.ส. เข้าร่วม ระหว่างวันที่ 27 - 28 พฤษภาคม 2567 ณ ประเทศญี่ปุ่น

ที่มา : https://www.thaigov.go.th/news/contents/details/83652