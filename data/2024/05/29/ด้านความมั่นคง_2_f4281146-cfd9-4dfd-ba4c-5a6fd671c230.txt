รัฐบาลไทย-ข่าวทำเนียบรัฐบาล-รมช.มท. ให้การต้อนรับ พระคาร์ดินัลฟรังซิสเซเวียร์ เกรียงศักดิ์ โกวิทวาณิช อัครมุขนายกมิสซังโรมันคาทอลิกกรุงเทพฯ และร่วมหารือแนวทางการแก้ไขปัญหาที่ดินของมิสซังในประเทศไทย


วันอังคารที่ 28 พฤษภาคม 2567
28/05/2567
พิมพ์
รมช.มท. ให้การต้อนรับ พระคาร์ดินัลฟรังซิสเซเวียร์ เกรียงศักดิ์ โกวิทวาณิช อัครมุขนายกมิสซังโรมันคาทอลิกกรุงเทพฯ และร่วมหารือแนวทางการแก้ไขปัญหาที่ดินของมิสซังในประเทศไทย
รัฐมนตรีช่วยว่าการกระทรวงมหาดไทย ให้การต้อนรับ พระคาร์ดินัลฟรังซิสเซเวียร์ เกรียงศักดิ์ โกวิทวาณิช อัครมุขนายกมิสซังโรมันคาทอลิกกรุงเทพฯ และร่วมหารือแนวทางการแก้ไขปัญหาที่ดินของมิสซังในประเทศไทย
วันนี้ (28 พ.ค. 67) นายชาดา ไทยเศรษฐ์ รัฐมนตรีช่วยว่าการกระทรวงมหาดไทยให้การต้อนรับ พระคาร์ดินัลฟรังซิสเซเวียร์ เกรียงศักดิ์ โกวิทวาณิช อัครมุขนายกมิสซังโรมันคาทอลิกกรุงเทพฯ และร่วมหารือแนวทางการแก้ไขปัญหาที่ดินของมิสซังในประเทศไทย โดยมี นายบุญธรรม หอไพบูลย์สกุล รองอธิบดีกรมที่ดิน และผู้แทนส่วนราชการกรมที่ดินที่เกี่ยวข้อง ร่วมในการหารือและวางแนวทางการแก้ไขปัญหาดังกล่าว
ศาสนาคริสต์ นิกายโรมันคาทอลิก มีโบสถ์ในประเทศไทย ขึ้นตรงกับมิสซัง 2 แห่ง คือ ภาคกรุงเทพมหานคร และภาคท่าแร่-หนองแสง โดยก่อตั้งขึ้นครั้งแรก เรียกว่า มิสซังสยาม ในสมัยกรุงศรีอยุธยา จวบจนรัชสมัยพระบาทสมเด็จพระจุลจอมเกล้าเจ้าอยู่หัว ที่ได้มีพระบรมราชาอนุญาตให้ศาสนาคริสต์ นิกายโรมันคาทอลิก โดยคณะบาทหลวงสามารถถือครองที่ดินได้ ตาม พ.ร.บ. รศ. 128 รับรองการต้ังวัดบาดหลวงนิกายโรมันคาทอลิก และ ให้อำนาจการถือครองกรรมสิทธิในที่ดินของมิสซัง (สังฆมณฑล)
นายชาดา ไทยเศรษฐ์ รัฐมนตรีช่วยว่าการกระทรวงมหาดไทย ได้รับฟังปัญหาความเดือดร้อนของมิสซังโรมันคาทอลิก และได้มีข้อสั่งการ โดยให้กรมที่ดิน กระทรวงมหาดไทย รวบรวมข้อมูลและระเบียบต่าง ๆ ที่เกี่ยวข้อง เพื่อเร่งดำเนินการในการแก้ไขปัญหา และอุปสรรคของการถือครองที่ดินของมิสซังโรมันคาทอลิก

ที่มา : https://www.thaigov.go.th/news/contents/details/83617