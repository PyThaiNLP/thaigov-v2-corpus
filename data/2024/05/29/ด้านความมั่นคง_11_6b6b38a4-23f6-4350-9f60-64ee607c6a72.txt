รัฐบาลไทย-ข่าวทำเนียบรัฐบาล-รัฐมนตรีชาดา ตรวจเยี่ยมศูนย์เทคโนโลยีสารสนเทศและการสื่อสาร กระทรวงมหาดไทย เพื่อเตรียมความพร้อมในการนำเทคโนโลยีสารสนเทศมาใช้ในการขับเคลื่อนการปฎิบัติงานภายใต้นโยบายของกระทรวงมหาดไทย


วันพุธที่ 29 พฤษภาคม 2567
29/05/2567
พิมพ์
รัฐมนตรีชาดา ตรวจเยี่ยมศูนย์เทคโนโลยีสารสนเทศและการสื่อสาร กระทรวงมหาดไทย เพื่อเตรียมความพร้อมในการนำเทคโนโลยีสารสนเทศมาใช้ในการขับเคลื่อนการปฎิบัติงานภายใต้นโยบายของกระทรวงมหาดไทย
รัฐมนตรีชาดา ตรวจเยี่ยมศูนย์เทคโนโลยีสารสนเทศและการสื่อสาร กระทรวงมหาดไทย เพื่อเตรียมความพร้อมในการนำเทคโนโลยีสารสนเทศมาใช้ในการขับเคลื่อนการปฎิบัติงานภายใต้นโยบายของกระทรวงมหาดไทย
วันนี้ (29 พ.ค.67) นายชาดา ไทยเศรษฐ์ รัฐมนตรีช่วยว่าการกระทรวงมหาดไทย ตรวจเยี่ยมศูนย์เทคโนโลยีสารสนเทศ กระทรวงมหาดไทย เพื่อเตรียมความพร้อมในการนำอุปกรณ์และทรัพยากร ด้านเทคโนโลยีสารสนเทศมาใช้ในการขับเคลื่อนงานภายใต้นโยบายของกระทรวงมหาดไทย อาทิ การป้องกันและปราบปรามผู้มีอิทธิพล แก๊งคอลเซ็นเตอร์ การพนันออนไลน์ ยาเสพติด ฯ
นอกจากนี้ รัฐมนตรีช่วยว่าการกระทรวงมหาดไทยได้ร่วมพบปะ ผู้อำนวยการศูนย์เทคโนโลยีสารสนเทศ ทั้ง 12 เขตทุกภูมิภาคทั่วประเทศ ผ่านระบบ Video Conference โดยใช้รถบัญชาการกระทรวงมหาดไทย
นายชาดา ไทยเศรษฐ์ รัฐมนตรีช่วยว่าการกระทรวงมหาดไทย กล่าวว่า ทุกวันนี้ปัญหาจากกลุ่มอาชญากร ซึ่งนำเทคโนโลยีเข้ามาใช้ในการก่ออาชญากรรมเพิ่มขึ้นมาก โดยใช้เทคโนโลยีมีความสบับซับซ้อนและมีความทันสมัยมากขึ้นเรื่อย ๆ กระทรวงมหาดไทยซึ่งมีหน้าที่บำบัดทุกข์ บำรุงสุข ให้กับประชาชน จึงต้องนำเทคโนโลยีสมัยใหม่มาปรับใช้ให้ ทันโลก ทันสมัย และทันท่วงที ต่อสถานการณ์ที่เกิดขึ้น
นายชาดา ไทยเศรษฐ์ รัฐมนตรีช่วยว่าการกระทรวงมหาดไทย กล่าวต่อไปอีกว่า ในการประชุมคณะรัฐมนตรีที่ผ่านมา เมื่อวันที่ 28 พ.ค. 67 นายกรัฐมนตรีได้มีข้อสั่งการให้ทุกหน่วยงานเดินหน้าปราบปราม กลุ่มแก๊งคอลเซ็นเตอร์ และการพนันออนไลน์ โดยล่าสุด ตนได้มีข้อสั่งการให้กรมโยธาธิการและผังเมือง แจ้งไปยังส่วนภูมิภาค เพื่อตรวจสอบเสาสัญญาณ ที่ไม่ได้รับอนญาต ตามกฎหมาย ซึ่งในปัจจุบันกลุ่มอาชญากรได้มีการลักลอบตั้งเสาสัญญาณดังกล่าว บริเวณแนวชายแดนของประเทศไทย เพื่อลักลอบส่งสัญญาณไปยังประเทศเพื่อนบ้าน และนำไปใช้ในการก่ออาชญากรรม
นายชาดา ไทยเศรษฐ์ รัฐมนตรีช่วยว่าการกระทรวงมหาดไทย กล่าวในตอนท้ายว่า ต่อไปกระทรวงมหาดไทยจะต้องพัฒนา ต่อยอด อุปกรณ์เทคโนโลยีให้มีความทันสมัยมากยิ่งขึ้น ไม่ว่าจะเป็นการปรับปรุงซอฟต์แวร์ อุปกรณ์ต่างๆ ที่มีอยู่ ให้สามารถรองรับภารกิจตามนโยบายของรัฐบาลและกระทรวงมหาดไทย ได้อย่างทันท่วงที

ที่มา : https://www.thaigov.go.th/news/contents/details/83665