รัฐบาลไทย-ข่าวทำเนียบรัฐบาล-ครม. ไฟเขียวมาตรการกระตุ้นเศรษฐกิจและการท่องเที่ยว ยกเว้นวีซ่า - ขยายเวลาพำนักในไทย


วันพุธที่ 29 พฤษภาคม 2567
ครม. ไฟเขียวมาตรการกระตุ้นเศรษฐกิจและการท่องเที่ยว ยกเว้นวีซ่า - ขยายเวลาพำนักในไทย
.....
ครม. ไฟเขียวมาตรการกระตุ้นเศรษฐกิจและการท่องเที่ยว ยกเว้นวีซ่า - ขยายเวลาพำนักในไทย
.
ที่ประชุม ครม. (21 พ.ค. 67) เห็นชอบมาตรการและแนวทางการตรวจลงตราเพื่อส่งเสริมการท่องเที่ยวและกระตุ้นเศรษฐกิจของประเทศไทย แบ่งออกเป็น 3 ระยะ ในแผนแต่ละระยะ ได้กำหนดมาตรการต่าง ๆ เช่น
.
•กำหนดรายชื่อประเทศ/ดินแดนที่ได้รับสิทธิยกเว้นการตรวจลงตรา เพิ่มเป็น 93 ประเทศ จากเดิม 57 ประเทศ สามารถพำนักในประเทศไทยไม่เกิน 60 วัน เพื่อการท่องเที่ยว ติดต่อธุรกิจ และการทำงานระยะสั้น
•เพิ่มการตรวจลงตราประเภทใหม่ Destination Thailand Visa (DTV) ซึ่งประสงค์จะพำนักในประเทศไทยเพื่อทำงานและท่องเที่ยวไปพร้อมกัน
•ปรับปรุงสิทธิสำหรับนักศึกษาต่างชาติที่เข้ามาเรียนในระดับปริญญาตรีขึ้นไป หรือกำลังจะสำเร็จการศึกษาระดับอุดมศึกษาในไทย เพื่อดึงดูดผู้ที่มีศักยภาพและทักษะเข้าสู่ตลาดแรงงานของประเทศ
•ปรับหลักเกณฑ์การรับการตรวจลงตราประเภทคนอยู่ชั่วคราวพำนักระยะยาว (Long Stay) สำหรับกลุ่มผู้สูงอายุที่ประสงค์ใช้ชีวิตบั้นปลายในประเทศไทย
.
รวมทั้งเปิดให้บริการการตรวจลงตราอิเล็กทรอนิกส์ (e-Visa)ให้ครอบคลุมสถานเอกอัครราชทูต สถานกงสุลใหญ่และสำนักงานการค้าและเศรษฐกิจไทยทุกแห่งทั่วโลก และพัฒนาระบบ Electronic Travel Authorization (ETA) เพื่อเพิ่มประสิทธิภาพการคัดกรองคนต่างด้าว โดยเชื่อมโยงข้อมูลกับสำนักงานตรวจคนเข้าเมือง
.
อ่านเพิ่มเติม คลิก https://www.thaigov.go.th/news/contents/details/83599
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/83668