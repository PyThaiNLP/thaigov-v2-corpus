รัฐบาลไทย-ข่าวทำเนียบรัฐบาล-​“รมว ปุ๋ง” นำเดินพรมแดง-มอบรางวัล “เบลล่า” แต่งกายส่งเสริมภาพลักษณ์ยอดเยี่ยมคมชัดลึกอวอร์ด ครั้งที่ ๒๐ 


วันพุธที่ 29 พฤษภาคม 2567
​“รมว ปุ๋ง” นำเดินพรมแดง-มอบรางวัล “เบลล่า” แต่งกายส่งเสริมภาพลักษณ์ยอดเยี่ยมคมชัดลึกอวอร์ด ครั้งที่ ๒๐
​“รมว ปุ๋ง” นำเดินพรมแดง-มอบรางวัล “เบลล่า” แต่งกายส่งเสริมภาพลักษณ์ยอดเยี่ยมคมชัดลึกอวอร์ด ครั้งที่ ๒๐ ขณะที่เบิร์ด-ธงไชย แมคอินไตย์ ศิลปินแห่งชาติ รับรางวัลเกียรติยศ นักร้องเพลงไทยสากล ทรงคุณค่าตลอดกาล
“รมว ปุ๋ง” นำเดินพรมแดง-มอบรางวัล “เบลล่า” แต่งกายส่งเสริมภาพลักษณ์ยอดเยี่ยมคมชัดลึกอวอร์ด ครั้งที่ ๒๐ ขณะที่เบิร์ด-ธงไชย แมคอินไตย์ ศิลปินแห่งชาติ รับรางวัลเกียรติยศ นักร้องเพลงไทยสากล ทรงคุณค่าตลอดกาล กองทัพศิลปินทั่วฟ้าเมืองไทยเข้าร่วมรับรางวัลคับคั่ง
วันที่ ๒๘ พฤษภาคม ๒๕๖๗ เวลา ๑๙.๐๐ น. นางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม ร่วมเป็นประธาน "งานประกาศผลรางวัล คมชัดลึก อวอร์ด ครั้งที่ ๒๐" พร้อมด้วยนางสาวพลอย ธนิกุล ผู้ช่วยรัฐมนตรีประจำกระทรวงวัฒนธรรม นางโชติกา อัครกิจโสภากุล รองปลัดกระทรวงวัฒนธรรม นายฉาย บุนนาค ประธานกรรมการบริหาร บริษัทเนชั่น มัลติมีเดีย กรุ๊ป จำกัด (มหาชน) ผู้แทนหน่วยงานภาครัฐ-ภาคเอกชน ศิลปิน ดารา สื่อมวลชน และแขกผู้มีเกียรติ เข้าร่วมงานจำนวนมาก ณ ศูนย์การค้าไอคอนสยาม กรุงเทพฯ
ทั้งนี้ รัฐมนตรีว่าการกระทรวงวัฒนธรรมได้มอบรางวัลนักแสดงแต่งกายส่งเสริมภาพลักษณ์ยอดเยี่ยมพร้อมแสดงความยินดี แก่ เบลล่า-ราณี แคมเปน นักแสดงนำจากละครเรื่อง บุพเพสันนิวาส และนางโชติกา อัครกิจโสภากุล รองปลัดกระทรวงวัฒนธรรม มอบรางวัลละคร-ภาพยนตร์ สร้างสรรค์ ศิลปวัฒนธรรม พร้อมแสดงความยินดี แก่ คุณหน่อง-อรุโณชา ภาณุพันธุ์ ผู้จัดละครเรื่อง พรหมลิขิต โดยมีเหล่าศิลปิน นักร้อง ดารา และผู้สร้างภาพยนตร์เข้าร่วมรับรางวัลฯ จำนวนมาก อาทิ รางวัลเกียรติยศ นักร้องเพลงไทยสากล ทรงคุณค่าตลอดกาลได้แก่ เบิร์ด-ธงไชย แมคอินไตย์  ศิลปินแห่งชาติ ประจำปี 2565 สาขาศิลปะการแสดง (ดนตรีไทยสากล-ขับร้อง) รางวัลเกียรติยศ ภาพยนตร์ ทรงคุณค่าตลอดกาล ได้แก่ เมฆ-วินัย ไกรบุตร รางวัลศิลปินนักร้องชายเดี่ยวยอดเยี่ยม ได้แก่ Jeff Satur จากเพลง ก่อนที่เธอจะลืมฝัน และรางวัล T-Pop ยอดเยี่ยม ได้แก่ ศิลปินวง 4EVE ฯลฯ
สุดาวรรณ กล่าวว่า "งานคมชัดลึกอวอร์ด จัดต่อเนื่องเป็นปีที่ ๒๐ โดยมีวัตถุประสงค์เพื่อยกย่อง เชิดชูเกียรติ และเป็นกำลังใจให้แก่คนเบื้องหน้าและเบื้องหลังวงการภาพยนตร์ โทรทัศน์ และวงการเพลง โดยกระทรวงวัฒนธรรมสนับสนุนการประกาศรางวัลดังกล่าว ตามนโยบายส่งเสริมอุตสาหกรรมซอฟพาวเวอร์ของรัฐบาล และคณะกรรมการภาพยนตร์และวีดิทัศน์แห่งชาติ ที่จะพัฒนาอุตสาหกรรมบันเทิงให้เป็นอุตสาหกรรมที่มีศักยภาพสูงของประเทศ ที่สามารถเป็นเครื่องมือในการสร้าง Soft Power ให้กับประเทศทั้งในมิติวัฒนธรรมและมิติอื่น ๆ โดยการนำคอนเทนต์เกี่ยวกับศิลปวัฒนธรรม อาหาร สถานที่ท่องเที่ยว ในประเทศไทยสอดแทรกในภาพยนตร์และสื่อต่างๆ เพื่อเพิ่มมูลค่าทางเศรษฐกิจ และส่งออกเป็นการสร้างรายได้และฟื้นฟูเศรษฐกิจ ซึ่งในงานครั้งนี้ กระทรวงวัฒนธรรมยังได้จัดแสดงสินค้าทางวัฒนธรรม CPOT (Cultural Product of Thailand) จากทั่วทุกภาค
เพื่อเป็นการประชาสัมพันธ์สินค้าทางวัฒนธรรมให้เป็นที่รู้จักอย่างกว้างขวาง ซึ่งมีผู้สนใจเข้าชมจำนวนมาก

ที่มา : https://www.thaigov.go.th/news/contents/details/83671