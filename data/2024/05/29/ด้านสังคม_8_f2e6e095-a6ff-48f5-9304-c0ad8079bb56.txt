รัฐบาลไทย-ข่าวทำเนียบรัฐบาล-รมว.ดีอี เปิดงาน “DGT 2024 ปลดล็อกอนาคต สร้างโลกยุคใหม่ ด้วยดิจิทัลไปกับ ETDA”


วันพุธที่ 29 พฤษภาคม 2567
รมว.ดีอี เปิดงาน “DGT 2024 ปลดล็อกอนาคต สร้างโลกยุคใหม่ ด้วยดิจิทัลไปกับ ETDA”
รมว.ดีอี เปิดงาน “DGT 2024 ปลดล็อกอนาคต สร้างโลกยุคใหม่ ด้วยดิจิทัลไปกับ ETDA”
วันนี้ (29 พฤษภาคม 2567) นายประเสริฐ จันทรรวงทอง รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เป็นประธานในพิธีเปิดงาน พร้อมกล่าวปาฐกถาพิเศษในงาน “DGT 2024 (Digital Governance Thailand 2024) ปลดล็อกอนาคต สร้างโลกยุคใหม่ ด้วยดิจิทัลไปกับ ETDA” โดยมี นายเวทางค์ พ่วงทรัพย์ รองปลัดกระทรวงดีอี นายสุทธิเกียรติ วีระกิจพานิช ที่ปรึกษารัฐมนตรีว่าการกระทรวงดีอี นายวัลลภ รุจิรากร เลขานุการรัฐมนตรีว่าการกระทรวงดีอี นายชัยชนะ มิตรพันธ์ ผู้อำนวยการสำนักงานพัฒนาธุรกรรมทางอิเล็กทรอนิกส์ (ETDA) และผู้ที่เกี่ยวข้องเข้าร่วมงาน ณ รอยัล พารากอนฮอลส์ ชั้น 5 สยามพารากอน
สำหรับงาน DGT 2024 เป็นเวทีแลกเปลี่ยนแนวคิดและอัปเดตสถานการณ์ดิจิทัล จากผู้ให้บริการเทคโนโลยีดิจิทัล ผู้ประกอบการ ผู้นำนวัตกรรม หน่วยงานกำกับดูแล ทั้งในและต่างประเทศ ตลอดจนการร่วมแสดงนวัตกรรมที่สร้างสรรค์ประสบการณ์โลกดิจิทัลที่ครอบคลุมทุกด้าน นำไปสู่การสร้างความร่วมมือ การขยายเครือข่ายเพื่อการดำเนินงานร่วมกัน จากเหล่า Partners & Stakeholders ของ ETDA และเป็นพื้นที่สร้างโอกาส ประสบการณ์ในการใช้เทคโนโลยีในโลกดิจิทัล ทั้งการเรียนรู้ การพัฒนาทักษะการทำงาน การต่อยอดทางธุรกิจ สำหรับประชาชนที่สนใจ ที่มุ่งเน้นการ Balance ชีวิตในยุคดิจิทัล
--------------------------------------

ที่มา : https://www.thaigov.go.th/news/contents/details/83669