รัฐบาลไทย-ข่าวทำเนียบรัฐบาล-ธ.ก.ส. จัดเทศกาล Fruits Festival ครั้งแรก ในงาน BAAC Farmers Market


วันพุธที่ 29 พฤษภาคม 2567
29/05/2567
พิมพ์
ธ.ก.ส. จัดเทศกาล Fruits Festival ครั้งแรก ในงาน BAAC Farmers Market
ธ.ก.ส. จับมือเกษตรกรหัวขบวนขนผลไม้นานาชนิดเข้าร่วมเทศกาล Fruits Festival ครั้งแรก ในงาน BAAC Farmers Market 29 – 31 พฤษภาคมนี้ ณ บริเวณด้านหน้า ธ.ก.ส. สำนักงานใหญ่ กรุงเทพมหานคร
ธ.ก.ส. จับมือเกษตรกรหัวขบวนขนผลไม้นานาชนิดเข้าร่วมเทศกาล Fruits Festival ครั้งแรก ทั้งทุเรียน มังคุด เงาะ มะม่วง ลิ้นจี่ ลองกอง ฝรั่ง พร้อมสินค้าเกษตรมาตรฐาน A-Product ที่ส่งตรงจากฟาร์มเกษตรกรมาให้เลือกชม ชิม ช้อปกันเต็มที่ ในงาน BAAC Farmers Market 29 – 31 พฤษภาคมนี้ ณ บริเวณด้านหน้า ธ.ก.ส. สำนักงานใหญ่ กรุงเทพมหานคร
นายไพศาล หงษ์ทอง ผู้ช่วยผู้จัดการและโฆษกธนาคารเพื่อการเกษตรและสหกรณ์การเกษตร (ธ.ก.ส.) เปิดเผยว่า ธ.ก.ส. จัดงาน “Fruits Festival” ครั้งแรกในงาน BAAC Farmers Market ที่รวบรวมผลไม้นานาชนิด ผลผลิตคุณภาพดี มีมาตรฐานจากสวนและฟาร์มเกษตรกรทั่วประเทศ เช่น ทุเรียน เงาะ มังคุด มะม่วง ลิ้นจี่ ลองกอง ฝรั่ง และเมล่อน มาให้ผู้บริโภคได้ร่วมชิมและเลือกซื้อกันอย่างเต็มที่ นอกจากนี้ ยังมีสินค้าเกษตรมูลค่าสูงมาตรฐาน A-Product จากผู้ประกอบการเกษตรและเกษตรกรรุ่นใหม่ที่เป็นหัวขบวนในการต่อยอดสินค้าเกษตรไปสู่ตลาดที่มีกำลังซื้อสูง เช่น ผลิตภัณฑ์แปรรูปจากสมุนไพร เฟอร์นิเจอร์ สินค้าตกแต่งบ้าน เครื่องหนัง และเครื่องสำอาง รวมถึงอาหารพร้อมทาน เช่น ก๋วยเตี๋ยวเรือ เนื้อย่าง โจ๊กปลาแดดเดียว และกุ้งเผา
ในโอกาสนี้ ธ.ก.ส. ขอเชิญชวนพี่น้องประชาชนมาร่วมชิม ชม ช้อป กับผลผลิตคุณภาพที่ส่งตรงจากฟาร์มเกษตรกรทั่วประเทศได้ในงาน Fruits Festival : BAAC Farmers Market ระหว่างวันที่ 29 - 31 พฤษภาคมนี้ เวลา 07.00 – 17.00 น. ณ บริเวณด้านหน้า ธ.ก.ส. สำนักงานใหญ่ กรุงเทพฯ

ที่มา : https://www.thaigov.go.th/news/contents/details/83651