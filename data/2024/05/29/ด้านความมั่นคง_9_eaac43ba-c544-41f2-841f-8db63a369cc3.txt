รัฐบาลไทย-ข่าวทำเนียบรัฐบาล-พลเอก สนิธชนก  สังขจันทร์ ปลัดกระทรวงกลาโหม เป็นประธานในพิธีการจัดอบรม การเตรียมความพร้อม เพื่อมุ่งสู่การลดก๊าซเรือนกระจกของกระทรวงกลาโหม ให้กับข้าราชการของหน่วยงาน 


วันพุธที่ 29 พฤษภาคม 2567
พลเอก สนิธชนก  สังขจันทร์ ปลัดกระทรวงกลาโหม เป็นประธานในพิธีการจัดอบรม การเตรียมความพร้อม เพื่อมุ่งสู่การลดก๊าซเรือนกระจกของกระทรวงกลาโหม ให้กับข้าราชการของหน่วยงาน
ในสำนักงานปลัดกระทรวงกลาโหมและเหล่าทัพ ประจำปีงบประมาณ พ.ศ.๒๕๖๗ ณ ห้องศรีสมาน ๑ ชั้น ๒ อาคารอเนกประสงค์ สป.(ศรีสมาน) ในศาลาว่าการกลาโหมสำนักงานปลัดกระทรวงกลาโหม โดย กรมการพลังงานทหาร ศูนย์การอุตสาหกรรมป้องกันประเทศและพลังงานทหารได้ดำเนินการอบรม
เรื่อง การเตรียมความพร้อมเพื่อมุ่งสู่การลดก๊าซเรือนกระจก คือในวันที่ ๒๔ พฤษภาคม ๖๗ และอีกครั้งในเดือนสิงหาคม ๖๗
การอบรมครั้งนี้มีวัตถุประสงค์ เพื่อพัฒนาองค์ความรู้ด้านการเปลี่ยนแปลงสภาพภูมิอากาศและการลดก๊าซเรือนกระจกให้กับกำลังพล ตลอดจนสามารถต่อยอดนำนโยบาย แผน มาตรการ เครื่องมือและกลไกต่าง ๆ ไปสู่การปฏิบัติในหน่วยงานของตนเองได้อย่างเหมาะสมและเป็นการส่งเสริมการดำเนินงาน
สำนักงานปลัดกระทรวงกลาโหมได้เป็นหน่วยนำร่อง ในการทำความร่วมมือ จัดทำบันทึกความเข้าใจร่วมกันระหว่าง สป. กับ อบก. เมื่อวันที่ ๒๗ มีนาคม ๖๗ ซึ่งเป็นผลให้เกิดเป็นกิจกรรมอบรมให้ความรู้ จำนวน ๒ ครั้ง คือในวันที่ ๒๔ พฤษภาคม ๖๗ และอีกครั้งในเดือนสิงหาคม ๖๗
แผนปรับปรุงโครงสร้างกระทรวงกลาโหม ปีพุทธศักราช ๒๕๗๑-๒๕๘๐ โดยการเพิ่มข้อมูลการใช้พลังงานสะอาดและการบริหารจัดการก๊าซเรือนกระจกบรรจุอยู่ ด้วยเหตุนี้กระทรวงกลาโหม จึงจะต้องเริ่มที่จะตระหนักถึงผลกระทบต่อการเปลี่ยนแปลงสภาพภูมิอากาศ ซึ่งจะช่วยกันหาแนวทางดำเนินการที่จะร่วมกันเพื่อสนับสนุนเป้าหมายการลดก๊าซเรือนกระจกของประเทศไทย
ภายใต้นโยบายด้านการเปลี่ยนแปลงสภาพภูมิอากาศของประเทศ เพื่อมุ่งสู่ความเป็นกลางทางคาร์บอน (Carbon Neutrality) ในปีพุทธศักราช ๒๕๙๓ (ค.ศ.๒๐๕๐) และการปล่อยก๊าซเรือนกระจกสุทธิเป็นศูนย์ (Net Zero Emission) ในปีพุทธศักราช ๒๖๐๘ (ค.ศ.๒๐๖๕) ให้เกิดการปฏิบัติอย่างเป็นรูปธรรมและต่อเนื่อง

ที่มา : https://www.thaigov.go.th/news/contents/details/83659