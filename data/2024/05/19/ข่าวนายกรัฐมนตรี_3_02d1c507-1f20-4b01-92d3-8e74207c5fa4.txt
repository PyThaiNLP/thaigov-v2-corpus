รัฐบาลไทย-ข่าวทำเนียบรัฐบาล-นายกฯ ให้สัมภาษณ์กรณีคลายข้อสงสัย ไม่พบสารปนเปื้อนในข้าว ย้ำชัดพร้อมให้ตรวจสอบ ทำตามขั้นตอนพิสูจน์ทราบก่อนเปิดประมูล


วันอาทิตย์ที่ 19 พฤษภาคม 2567
19/05/2567
พิมพ์
นายกฯ ให้สัมภาษณ์กรณีคลายข้อสงสัย ไม่พบสารปนเปื้อนในข้าว ย้ำชัดพร้อมให้ตรวจสอบ ทำตามขั้นตอนพิสูจน์ทราบก่อนเปิดประมูล
นายกฯ ให้สัมภาษณ์กรณีคลายข้อสงสัย ไม่พบสารปนเปื้อนในข้าว ย้ำชัดพร้อมให้ตรวจสอบ ทำตามขั้นตอนพิสูจน์ทราบก่อนเปิดประมูล
วันนี้ (18 พฤษภาคม 2567) เวลา 13.58 น. (ตามเวลาท้องถิ่นเมืองปาร์มา ซึ่งช้ากว่ากรุงเทพฯ 5 ชั่วโมง) นายเศรษฐา ทวีสิน นายกรัฐมนตรีให้สัมภาษณ์ประเด็นเรื่องข้าว ซึ่งมีการรายงานแน่ชัดว่าไม่มีสารปนเปื้อน
นายกรัฐมนตรีกล่าวว่า รัฐบาลต้องการหน่วยงานที่เป็นกลางที่สามารถมาตรวจสอบได้ว่า ข้าวเหมาะสมที่นำไปขายหรือเปล่า ซึ่งเรื่องของการตรวจสอบเป็นอีกเรื่องหนึ่งในฐานะที่เป็นผู้ขาย ส่วนผู้ซื้อถ้าอยากตรวจสอบ เราก็พร้อมให้ตรวจสอบ เป็นเรื่องน่ายินดี เพราะข้าวยังไม่เสียก็สามารถทำราคาได้
นายกรัฐมนตรีเชื่อมั่นว่าจะขจัดให้สิ้นข้อสงสัยของหลายฝ่ายได้ หากพิจารณาอย่างไม่มีอคติ เนื่องจากองค์กรกลางก็ได้เข้ามาพิสูจน์ทราบแล้วว่าไม่มีสาร Alfa Toxin ควรขายได้ในราคาที่เหมาะสม สำหรับในเรื่องการประมูลการขาย นายกรัฐมนตรีกล่าวว่า เชื่อว่า นายภูมิธรรม เวชยชัย รัฐมนตรีว่าการกระทรวงพาณิชย์เองดำเนินการเร่งขายอยู่แล้ว

ที่มา : https://www.thaigov.go.th/news/contents/details/83240