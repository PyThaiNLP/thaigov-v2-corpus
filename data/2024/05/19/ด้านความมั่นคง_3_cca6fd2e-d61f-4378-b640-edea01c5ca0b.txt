รัฐบาลไทย-ข่าวทำเนียบรัฐบาล-จังหวัดภูเก็ต ส่งชุดปฏิบัติการพิเศษฝ่ายปกครอง ลงพื้นที่อำเภอถลาง เข้าจับกุมผู้มีส่วนเกี่ยวข้องกับยาเสพติดจำนวน 4 ราย พร้อมของกลางเป็นยาบ้า ยาไอซ์ และอื่น ๆ จำนวนมาก ผู้ว่าฯ กำชับ ข


วันเสาร์ที่ 18 พฤษภาคม 2567
18/05/2567
พิมพ์
จังหวัดภูเก็ต ส่งชุดปฏิบัติการพิเศษฝ่ายปกครอง ลงพื้นที่อำเภอถลาง เข้าจับกุมผู้มีส่วนเกี่ยวข้องกับยาเสพติดจำนวน 4 ราย พร้อมของกลางเป็นยาบ้า ยาไอซ์ และอื่น ๆ จำนวนมาก ผู้ว่าฯ กำชับ ข
จังหวัดภูเก็ต ส่งชุดปฏิบัติการพิเศษฝ่ายปกครอง ลงพื้นที่อำเภอถลาง เข้าจับกุมผู้มีส่วนเกี่ยวข้องกับยาเสพติดจำนวน 4 ราย พร้อมของกลางเป็นยาบ้า ยาไอซ์ และอื่น ๆ จำนวนมาก ผู้ว่าฯ กำชับ ขอให้เจ้าหน้าที่ทุกฝ่ายปฏิบัติงานอย่างเคร่งครัด เพื่อกวาดล้างยาเสพติด
จังหวัดภูเก็ต ส่งชุดปฏิบัติการพิเศษฝ่ายปกครอง ลงพื้นที่อำเภอถลาง เข้าจับกุมผู้มีส่วนเกี่ยวข้องกับยาเสพติดจำนวน 4 ราย พร้อมของกลางเป็นยาบ้า ยาไอซ์ และอื่น ๆ จำนวนมาก ผู้ว่าฯ กำชับ ขอให้เจ้าหน้าที่ทุกฝ่ายปฏิบัติงานอย่างเคร่งครัด เพื่อกวาดล้างยาเสพติดให้หมดไป
วันนี้ (18 พ.ค. 67) นายโสภณ สุวรรณรัตน์ ผู้ว่าราชการจังหวัดภูเก็ต เปิดเผยว่า ตนได้มอบหมายให้ นายสุวิทย์ สุริยะวงค์ ปลัดจังหวัดภูเก็ต และ นายไพโรจน์ ศรีละมุล นายอำเภอถลาง สั่งการ ชุดปฏิบัติการพิเศษฝ่ายปกครองจังหวัดภูเก็ต ร่วมกับ ชุดปฏิบัติการพิเศษฝ่ายปกครองอำเภอถลาง นำโดย นายอัครา สุวัตถิกุล ป้องกันจังหวัดภูเก็ต และนายปัญจพงศ์ บุญจันทร์ ปลัดอำเภอถลาง สนธิกำลังกับสมาชิกกองอาสารักษาดินแดนร้อย.บก.บร.อส.จ.ภูเก็ต/ร้อย.อส.อ.ถลางที่ 3 ร่วมลงพื้นที่ตรวจสอบตามข้อร้องเรียนว่ามีการจำหน่ายและจัดที่ให้มีการเสพยาเสพติด สร้างความรำคาญให้แก่ประชาชนบริเวณใกล้เคียง ในพื้นที่อำเภอถลาง จังหวัดภูเก็ต จับกุมผู้ต้องหาได้ 4 ราย พร้อมของกลางเป็นยาบ้า ยาไอซ์ และอื่น ๆ จำนวนมาก ทั้งนี้ เจ้าหน้าที่ชุดปฏิบัติการพิเศษ ได้ควบคุมตัวผู้ต้องหา และนำตัวพร้อมด้วยของกลางส่งพนักงานสอบสวน สภ.เชิงทะเล เพื่อดำเนินคดีเป็นที่เรียบร้อย
นายโสภณ สุวรรณรัตน์ ผู้ว่าราชการจังหวัดภูเก็ต กล่าวว่า การปฏิบัติการในครั้งนี้สืบเนื่องมาจาก จังหวัดภูเก็ตได้รับร้องเรียนจากพี่น้องประชาชนในพื้นที่ว่ามีการจำหน่ายและจัดที่ให้มีการเสพยาเสพติด สร้างความรำคาญให้แก่ประชาชนโดยรอบ จึงได้ส่งเจ้าหน้าที่ชุดปฏิบัติการพิเศษฝ่ายปกครองเข้าตรวจสอบข้อเท็จจริงดังกล่าว บริเวณบ้านไม่มีเลขที่ หมู่ 4 ตำบลเชิงทะเล อำเภอถลาง จังหวัดภูเก็ต
“ผลการปฏิบัติการในครั้งนี้คือ สามารถจับกุมตัวผู้ต้องหาได้ 4 ราย แบ่งเป็นผู้เสพ 3 ราย ดังนี้ 1) ผู้ต้องหารายที่ 1 พร้อมด้วยของกลาง ยาบ้าจำนวน 6,082 เม็ด ยาไอซ์จำนวน 2.35 กรัม เงิน 10,590 บาท และของกลางอื่นอีกจำนวนมาก เจ้าหน้าที่แจ้งข้อกล่าวหา “จำหน่ายยาเสพติดให้โทษชนิดร้ายแรงประเภท 1 (ยาบ้า) โดยการมีไว้เพื่อจำหน่ายและจำหน่ายยาเสพติดให้โทษชนิดร้ายแรงประเภท 1 (ยาบ้า) โดยไม่ได้รับอนุญาต โดยเป็นการกระทำเพื่อการค้าและก่อให้เกิดการแพร่กระจายในกลุ่มประชาชน” 2) ผู้ต้องหารายที่ 2 และ 3 พร้อมด้วยของกลางรายละ 26 เม็ด และผู้ต้องหารายที่ 3 ไอซ์ 2.03 กรัม และของกลางอื่น ๆ อีกจำนวนหนึ่ง เจ้าหน้าที่แจ้งข้อกล่าวหา “จำหน่ายยาเสพติดให้โทษชนิดร้ายแรงประเภท 1 (ยาบ้า) โดยการมีไว้เพื่อจำหน่ายโดยไม่ได้รับอนุญาต เสพยาเสพติดให้โทษประเภท 1 (เมทแอมเฟตามีน) โดยผิดกฎหมาย” รวมยาบ้าทั้งหมด 6,329 เม็ด รวมไอซ์ทั้งหมด 4.38 กรัม นอกจากนี้ ยังจับกุมชาวพม่าหลบหนีเข้าเมืองเพื่อมาซื้อยาเสพติดได้อีก 1 ราย เบื้องต้นจะทำการส่งตัวผู้เสพยาเสพติดไปเข้ารับการบำบัด 3 ราย ทั้งนี้ เจ้าหน้าที่ชุดปฏิบัติการพิเศษฝ่ายปกครอง ได้ควบคุมตัวผู้ต้องหาทั้งหมด และนำตัวพร้อมด้วยของกลางส่งพนักงานสอบสวน สภ.เชิงทะเล เพื่อดำเนินคดีตามกฎหมาย และหากพบการกระทำผิดหรือได้รับข้อร้องเรียนจะดำเนินการตรวจสอบและดำเนินการตามกฏหมาย ต่อไป” นายโสภณฯ กล่าวเพิ่มเติม
นายโสภณ สุวรรณรัตน์ ผู้ว่าราชการจังหวัดภูเก็ต กล่าวในช่วงท้ายว่า จังหวัดภูเก็ตได้นำนโยบายของกระทรวงมหาดไทยในการพุ่งเป้า Re X-ray พื้นที่ในทุกอำเภออย่างต่อเนื่อง เพื่อกวาดล้างยาเสพติดและสิ่งผิดกฎหมาย พร้อมได้กำชับให้เจ้าหน้าที่ฝ่ายปกครองยกระดับความเข้มข้นในการลาดตระเวนอย่างต่อเนื่อง ซึ่งจังหวัดภูเก็ตได้บูรณาการทุกภาคส่วนเพื่อเพิ่มความเข้มข้นเสาะหายาเสพติดที่อาจถูกซุกซ่อนอยู่ พร้อมขยายผลนำไปสู่การตัดวงจรยาเสพติด เพื่อให้สังคมมีความสงบเรียบร้อย เกิดสวัสดิภาพ ความปลอดภัยในชีวิตและทรัพย์สินของพี่น้องประชาชน เป็นสังคมที่น่าอยู่ ทั้งนี้ หากพี่น้องประชาชนมีเบาะแสการกระทำความผิดเกี่ยวกับยาเสพติด และการกระทำความผิดทุกประเภท หรือ พบเหตุสร้างความเดือดร้อนรำคาญ ขอให้แจ้งมายังสายด่วนศูนย์ดำรงธรรม โทร. 1567 ตลอด 24 ชั่วโมง
#กระทรวงมหาดไทย #บำบัดทุกข์บำรุงสุข

ที่มา : https://www.thaigov.go.th/news/contents/details/83236