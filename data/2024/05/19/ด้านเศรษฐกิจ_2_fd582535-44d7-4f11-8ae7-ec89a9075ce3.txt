รัฐบาลไทย-ข่าวทำเนียบรัฐบาล-ผู้ช่วย รมว.กษ. ให้การต้อนรับคณะกรรมการกลั่นกรองเอกสารและจัดเก็บข้อมูล สมาชิกกลุ่มยุวเกษตรกร ที่ปรึกษากลุ่มยุวเกษตรกร และกลุ่มยุวเกษตรกรดีเด่นระดับเขต ประจำปี 2567


วันเสาร์ที่ 18 พฤษภาคม 2567
ผู้ช่วย รมว.กษ. ให้การต้อนรับคณะกรรมการกลั่นกรองเอกสารและจัดเก็บข้อมูล สมาชิกกลุ่มยุวเกษตรกร ที่ปรึกษากลุ่มยุวเกษตรกร และกลุ่มยุวเกษตรกรดีเด่นระดับเขต ประจำปี 2567
ผู้ช่วย รมว.กษ. ให้การต้อนรับคณะกรรมการกลั่นกรองเอกสารและจัดเก็บข้อมูล สมาชิกกลุ่มยุวเกษตรกร ที่ปรึกษากลุ่มยุวเกษตรกร และกลุ่มยุวเกษตรกรดีเด่นระดับเขต ประจำปี 2567
เมื่อวันที่ 17 พ.ค. 67 ดร.จอมขวัญ กลับบ้านเกาะ ผู้ช่วยรัฐมนตรีประจำกระทรวงเกษตรและสหกรณ์ และผู้แทนในนามของชาวจังหวัดสมุทรสาคร ให้การต้อนรับคณะกรรมการกลั่นกรองเอกสารและจัดเก็บข้อมูล สมาชิกกลุ่มยุวเกษตรกร ที่ปรึกษากลุ่มยุวเกษตรกร และกลุ่มยุวเกษตรกรดีเด่นระดับเขต ประจำปี 2567 ณ โรงเรียนบ้านดอนไก่ดี ตำบลดอนไก่ดี อำเภอกระทุ่มแบน จังหวัดสมุทรสาคร
ในโอกาสที่คณะกรรมการกลั่นกรองฯ ได้กำหนดคัดเลือกเกษตรกร บุคลากรทางการเกษตร และสถาบันการเกษตร และเข้าเยี่ยมชมกิจกรรมของกลุ่มยุวเกษตรกรของบ้านดอนไก่ ซึ่งเป็นกลุ่มยุวเกษตรกรต้นแบบที่ดำเนินกิจกรรม ภายใต้แนวคิด ศูนย์การเรียนรู้ โคก หนอง นา พอเพียง ปันสุข โมเดล ตามแนวทางปรัชญาเศรษฐกิจพอเพียงของพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร รัชกาลที่ 9 โดยมีการดำเนินกิจกรรมการเกษตรบนพื้นที่เพียง 1 ไร่ อย่างต่อเนื่อง เป็นระยะเวลากว่า 17 ปี และอยู่ท่ามกลางชุมชนเมืองที่รายล้อมไปด้วยโรงงานอุตสาหกรรม น้ำเสีย และขยะอุตสาหกรรม ซึ่งมีการจัดการด้านสิ่งแวดล้อม เช่น ฐานธนาคารขยะ ซึ่งเป็นฐานการเรียนรู้ของกลุ่มยุวเกษตรกร ที่มีวัตถุประสงค์เพื่อสร้างการตระหนักรู้ เรื่องการรักษาสิ่งแวดล้อมและทรัพยากรธรรมชาติในชุมชน นอกจากนี้ สมาชิกกลุ่มยุวเกษตรกรยังสามารถนำทักษะที่ได้จากการดำเนินกิจกรรม ไปพัฒนาตนเอง สร้างความมั่นคงทางอาหารในครอบครัว สร้างรายได้เสริมแก่ตนเองและครอบครัว รวมถึงสามารถนำไปถ่ายทอดความรู้สู่ครอบครัวและชุมชน
ทั้งนี้ จังหวัดสมุทรสาครเล็งเห็นความสำคัญของการดำเนินงานกลุ่มยุวเกษตรกร โดยให้การสนับสนุนการดำเนินงาน ผ่านส่วนราชการ ส่วนภูมิภาค และส่วนท้องถิ่น

ที่มา : https://www.thaigov.go.th/news/contents/details/83233