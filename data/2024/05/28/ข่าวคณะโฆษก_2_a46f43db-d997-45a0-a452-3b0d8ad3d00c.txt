รัฐบาลไทย-ข่าวทำเนียบรัฐบาล-“รัดเกล้า” แจง นโยบายรัฐยังไม่มีไอเดียนำรถไถนาไทยเข้าแข่งขันเป็นซอฟพาวเวอร์ไทยสู่สายตาโลก ขอประชาชนอย่าเข้าใจผิด ย้ำ ไปอิตาลีครั้งนี้ การดึงการแข่งขั้น F1 มาไทยมีความคืบหน้า 


วันอังคารที่ 28 พฤษภาคม 2567
28/05/2567
พิมพ์
“รัดเกล้า” แจง นโยบายรัฐยังไม่มีไอเดียนำรถไถนาไทยเข้าแข่งขันเป็นซอฟพาวเวอร์ไทยสู่สายตาโลก ขอประชาชนอย่าเข้าใจผิด ย้ำ ไปอิตาลีครั้งนี้ การดึงการแข่งขั้น F1 มาไทยมีความคืบหน้า
“รัดเกล้า” แจง นโยบายรัฐยังไม่มีไอเดียนำรถไถนาไทยเข้าแข่งขันเป็นซอฟพาวเวอร์ไทยสู่สายตาโลก ขอประชาชนอย่าเข้าใจผิด ย้ำ ไปอิตาลีครั้งนี้ การดึงการแข่งขั้น F1 มาไทยมีความคืบหน้า ปักธง 2027 แถมชวน Ducati เอา MotoE มาพ่วง
วันที่ 28 พฤษภาคม 2567 นางรัดเกล้า อินทวงศ์ สุวรรณคีรี รองโฆษกประจำสำนักนยกรัฐมนตรี ออกมาชี้แจงกรณีการให้ข้อมูลที่บิดเบือนจากข้อเท็จของเพจ ที่ใช้ชื่อว่า CHEARB Clip โพสต์ข้อความระบุว่าไถนาไทยไปทั่วโลก นายกฯชมการแข่งรถที่อิตาลี ผุดไอเดียนำรถไถนาไทยเข้าแข่งขันเป็นซอฟพาวเวอร์ไทยสู่สายตาโลก โดยลงรูปภาพนายกฯที่ชมการแข่งขัน F1 ที่ประเทศอิตาลี ว่า  ข้อมูลดังกล่าวเป็นการสร้างขึ้นมา อาจจะเพื่อวัตถุประสงค์คงการล้อเลียน หรือสร้างคอนเทนท์เพื่อให้เป็นสีสันเชิงการตลาดเพื่อประโยชน์ต่อเพจ ซึ่งโดนส่วนตัว คิดว่าเป็นไอเดียที่น่าสนใจ การแข่งขันรถไถนาไทยมีการจัดขึ้นอยู่ในหลายจังหวัด และมีการแข่งขันมายาวนานต่อเนื่อง แต่ขอย้ำว่าแนวทางที่จะผลักดันการแข่งขันดังกล่าวให้เป็นซอฟพาวเวอร์ของไทย ยังไม่ใช่นโยบายของทางรัฐบาล หรือเป็นคำสั่งการจากนายกรัฐมนตรี จึงขอให้ประชาชนอย่าเข้าใจผิด
ทั้งนี้ รองโฆษกประจำสำนักนยกรัฐมนตรี กล่าวเสริมว่า หากพูดถึงการแข่งขันรถ สิ่งที่รัฐบาลพยายามผลักดันอยู่คือการแข่งขัน ฟอร์มูล่า วัน หรือ F1 ในประเทศไทย เพราะประมาณการไว้แล้วว่าจะสามารถดึงนักท่องเที่ยวได้ถึง​ 3 แสน​ สร้างรายได้ถึง​ 12,000 ลบ.​ สร้างอาชีพ​ 6,000 ตำแหน่ง  จากการเดินทางไปอิตาลีของนายกรัฐมนตรียังได้พบประธานฟอร์มูลาห์ ระหว่างเยี่ยมชม สนามแข่งรถ Autodromo Enzo e Dino Ferrari  ที่เมืองโบโลญญา ซึ่งมีสัญญาณที่ดีว่าน่าจะหาข้อสรุปได้ไม่เกิน 60 วันนี้  ตอนนี้ยังปักธงให้เริ่มในประเทศไทยเร็วสุดปี 2027
นางรัดเกล้า ยังกล่าวอีกว่า จากการที่นายกฯ หารือกับผู้บริหาร Ducati  ซึ่ง Ducati ได้ประกาศว่าจะเป็นซัพพลายเออร์รถจักรยานยนต์อย่างเป็นทางการ สำหรับ FIM MotoE World Cup ซึ่งเป็นคลาสแข่งรถไฟฟ้าด้วย นายกฯได้ หารือถึงความเป็นไปได้ที่จะจัดการแข่ง MotoE ในไทยในเวลาที่สอดคล้องกันกับการแข่งขัน F1 ด้วย ทาง Ducati ให้ความสนใจ โดยให้คแนะนำว่าหากจัดห่างกันประมาณ 1 สัปดาห์ก็อาจจะเป็นไปได้

ที่มา : https://www.thaigov.go.th/news/contents/details/83560