รัฐบาลไทย-ข่าวทำเนียบรัฐบาล-ผู้ว่าฯ อุบล สั่งชุดปฏิบัติการพิเศษฝ่ายปกครองโพธิ์ไทร สนธิกำลังร่วมตำรวจ ปฏิบัติการยุทธการ “ปิดสวิตช์ผู้ค้ายาเสพติดและผู้มีอิทธิพลเมืองดอกบัว” จับกุมตัวผู้กระทำความผิดได้ 1 ราย 


วันอังคารที่ 28 พฤษภาคม 2567
28/05/2567
พิมพ์
ผู้ว่าฯ อุบล สั่งชุดปฏิบัติการพิเศษฝ่ายปกครองโพธิ์ไทร สนธิกำลังร่วมตำรวจ ปฏิบัติการยุทธการ “ปิดสวิตช์ผู้ค้ายาเสพติดและผู้มีอิทธิพลเมืองดอกบัว” จับกุมตัวผู้กระทำความผิดได้ 1 ราย
ผู้ว่าฯ อุบล สั่งชุดปฏิบัติการพิเศษฝ่ายปกครองโพธิ์ไทร สนธิกำลังร่วมตำรวจ ปฏิบัติการยุทธการ “ปิดสวิตช์ผู้ค้ายาเสพติดและผู้มีอิทธิพลเมืองดอกบัว” จับกุมตัวผู้กระทำความผิดได้ 1 ราย พร้อมของกลางยาบ้า 185 เม็ดและยาเคตามีน 8.98 กรัม สั่งขยายผลการจับกุม
ผู้ว่าฯ อุบล สั่งชุดปฏิบัติการพิเศษฝ่ายปกครองโพธิ์ไทร สนธิกำลังร่วมตำรวจ ปฏิบัติการยุทธการ “ปิดสวิตช์ผู้ค้ายาเสพติดและผู้มีอิทธิพลเมืองดอกบัว ” จับกุมตัวผู้กระทำความผิดได้ 1 ราย พร้อมของกลางยาบ้า 185 เม็ดและยาเคตามีน จำนวน 8.98 กรัม สั่งขยายผลการจับกุม พร้อมเดินหน้าพุ่งเป้า Re X-Ray ในทุกพื้นที่อย่างต่อเนื่อง เพื่อให้สังคมไทยปลอดจากยาเสพติด
เมื่อวันที่ 27 พ.ค. 67 นายศุภศิษย์ กอเจริญยศ ผู้ว่าราชการจังหวัดอุบลราชธานี เปิดเผยว่า จังหวัดอุบลราชธานี ได้ดำเนินการขับเคลื่อนตามนโยบายของกระทรวงมหาดไทยในการจัดระเบียบสังคม ปราบปรามผู้มีอิทธิพล และการป้องกันแก้ไขปัญหายาเสพติด ซึ่งที่ผ่านมาจังหวัดอุบลราชธานีได้บูรณาการทุกภาคส่วนดำเนินมาตรการเข้มงวดกวดขันเกี่ยวกับยาเสพติดและสิ่งผิดกฎหมายทุกชนิดอย่างจริงจังและต่อเนื่อง ซึ่งตนได้สั่งการให้นายอำเภอ ทุกอำเภอ พร้อมด้วยปลัดฝ่ายความมั่นคง นำสมาชิกกองอาสารักษาดินแดนในสังกัด บูรณาการร่วมกับเจ้าหน้าที่ตำรวจและหน่วยกำลังในพื้นที่ ร่วมกันปฏิบัติภารกิจ "ยุทธการปิดสวิตช์ผู้ค้ายาเสพติดและผู้มีอิทธิพลเมืองดอกบัว" โดยชุดปฏิบัติการพิเศษฝ่ายปกครองอำเภอโพธิ์ไทร ได้ลงพื้นที่ตรวจสอบและสามารถจับกุมผู้ต้องหาได้ 1 ราย พร้อมของกลางยาบ้า 185 เม็ดและยาเคตามีน จำนวน 8.98 กรัม
นายศุภศิษย์ กอเจริญยศ ผู้ว่าราชการจังหวัดอุบลราชธานี กล่าวว่า เมื่อวันที่ 26 พ.ค. 2567 เวลา 10.00 น. ชุดปฏิบัติการพิเศษฝ่ายปกครองอำเภอโพธิ์ไทร ได้สืบทราบว่ามีบุคคลที่มีพฤติการณ์เกี่ยวข้องกับการค้ายาเสพติด สร้างความเดือดร้อนรำคาญให้กับชาวบ้านในพื้นที่ เจ้าหน้าที่จึงได้ลงพื้นที่ตรวจสอบข้อเท็จจริงดังกล่าว บริเวณบ้านเลขที่ 254 หมู่ที่ 4 ตำบลโพธิ์ไทร อำเภอโพธิ์ไทร และสามารถจับกุมผู้กระทำความผิดได้ 1 ราย พร้อมยึดของกลางยาบ้า 185 เม็ด และยาเคตามีน จำนวน 8.98 กรัม (บรรจุถุงซิปล็อคใส 9 ถุง) หลังจากนั้นเจ้าหน้าที่ได้ทำการจัดทำบันทึกจับกุมแจ้งข้อกล่าวหา และนำตัวผู้กระทำความผิดพร้อมของกลางส่งพนักงานสอบสวนสถานีตำรวจภูธรโพธิ์ไทร เพื่อสืบสวนขยายผลการจับกุม และดำเนินการตามกฎหมาย ต่อไป
“จังหวัดอุบลราชธานี มุ่งมั่นขับเคลื่อนนโยบายของกระทรวงมหาดไทย ในการจัดระเบียบสังคม ปราบปรามผู้มีอิทธิพล และการป้องกันแก้ไขปัญหายาเสพติด ซึ่งที่ผ่านมาจังหวัดอุบลราชธานีได้บูรณาการทุกภาคส่วนดำเนินมาตรการเข้มงวดกวดขันเกี่ยวกับยาเสพติดและสิ่งผิดกฎหมายทุกชนิดอย่างจริงจังและต่อเนื่อง โดยเฉพาะการพุ่งเป้า Re X-Ray ในทุกพื้นที่ เพื่อกวาดล้างสิ่งผิดกฎหมาย พร้อมทั้งได้กำชับให้เจ้าหน้าที่ฝ่ายปกครองและทุกหน่วยงานที่เกี่ยวข้องยกระดับความเข้มข้น ในการเสาะหาเบาะแสการกระทำความผิดในทุกรูปแบบอย่างจริงจัง พร้อมขยายผลนำไปสู่การตัดวงจรยาเสพติด เพื่อให้สังคมมีความสงบเรียบร้อย เกิดสวัสดิภาพ เกิดความปลอดภัยในชีวิตและทรัพย์สินของพี่น้องประชาชน อย่างไรก็ตามต้องขอความร่วมมือจากพี่น้องประชาชนหากพบเบาะแสการกระทำความผิดเกี่ยวกับยาเสพติด หรือ การกระทำความผิดทุกประเภท สามารถแจ้งข้อมูลได้ที่นายอำเภอ ปลัดอำเภอ เจ้าหน้าที่ฝ่ายความมั่นคง กำนัน ผู้ใหญ่บ้าน หรือ ศูนย์ดำรงธรรม สายด่วน 1567 ตลอด 24 ชั่วโมง” นายศุภศิษย์ฯ กล่าวทิ้งท้าย
#กระทรวงมหาดไทย #บำบัดทุกข์บำรุงสุข

ที่มา : https://www.thaigov.go.th/news/contents/details/83571