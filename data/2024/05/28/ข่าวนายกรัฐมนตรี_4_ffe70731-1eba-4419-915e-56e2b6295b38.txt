รัฐบาลไทย-ข่าวทำเนียบรัฐบาล-นายกฯ เดินทางออกจากไทย เพื่อเข้าร่วมงาน UBS Asian Investment Conference 2024 ระหว่างวันที่ 28 - 29 พฤษภาคม 2567 ณ เขตบริหารพิเศษฮ่องกง สาธารณรัฐประชาชนจีน


วันอังคารที่ 28 พฤษภาคม 2567
28/05/2567
พิมพ์
นายกฯ เดินทางออกจากไทย เพื่อเข้าร่วมงาน UBS Asian Investment Conference 2024 ระหว่างวันที่ 28 - 29 พฤษภาคม 2567 ณ เขตบริหารพิเศษฮ่องกง สาธารณรัฐประชาชนจีน
นายกฯ เดินทางออกจากไทย เพื่อเข้าร่วมงาน UBS Asian Investment Conference 2024 ระหว่างวันที่ 28 - 29 พฤษภาคม 2567 ณ เขตบริหารพิเศษฮ่องกง สาธารณรัฐประชาชนจีน
วันนี้ (28 พฤษภาคม 2567) ช่วงเย็น นายเศรษฐา ทวีสิน นายกรัฐมนตรี พร้อมคณะ เดินทางออกจาก สนามบินสุวรรณภูมิ ประเทศไทยไปยังเขตบริหารพิเศษฮ่องกง สาธารณรัฐประชาชนจีน เพื่อเข้าร่วมงาน UBS Asian Investment Conference 2024 ระหว่างวันที่ 28 - 29 พฤษภาคม 2567
โดยในวันที่ 29 พฤษภาคม 2567 ช่วงเช้า นายกรัฐมนตรีมีภารกิจเข้าร่วมหารือกับผู้บริหารระดับสูงกลุ่มเล็ก (Chief Investment Officer Meeting: CIO Meeting) ก่อนที่จะเข้าร่วมและกล่าวปาฐกถา ในงาน UBS Asian Investment Conference 2024 ซึ่งเป็นหนึ่งในเวทีที่สำคัญด้านการเงิน การธนาคาร และการลงทุน และในปีนี้คาดว่าจะมีผู้เข้าร่วมงานมากกว่า 2,000 ราย และมีบริษัทจากเอเชีย-แปซิฟิก กว่า 300 บริษัท มาร่วมแลกเปลี่ยนวิสัยทัศน์ด้านเศรษฐกิจ การลงทุน รวมถึงนวัตกรรมต่าง ๆ เพื่ออนาคตเกี่ยวกับมุมมองเศรษฐกิจและโอกาสในการลงทุน
หลังจากนั้น นายกรัฐมนตรีจะเดินทางไปสำนักงานเขตบริหารพิเศษฮ่องกง เพื่อหารือทวิภาคีกับนายจอห์น ลี คา-ชิว (The Honorable John Lee Ka-chiu) ผู้บริหารสูงสุดเขตบริหารพิเศษฮ่องกง เกี่ยวกับความร่วมมือด้านการค้าและการลงทุนระหว่างกัน
จากนั้น นายกรัฐมนตรีและคณะ จะเดินทางออกจากเขตบริหารพิเศษฮ่องกงในเวลา 15.30 น. (ตามเวลาท้องถิ่นฮ่องกง) โดยจะเดินทางถึงท่าอากาศยานสุวรรณภูมิ ประเทศไทย เวลา 17.10 น.

ที่มา : https://www.thaigov.go.th/news/contents/details/83579