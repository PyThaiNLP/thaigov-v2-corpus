รัฐบาลไทย-ข่าวทำเนียบรัฐบาล-​ครม.อนุมัติหลักการร่าง พรบ.จัดทำประชามติ ก่อนส่งสภาพิจารณา พร้อมเห็นชอบร่าง พรบ. งบประมาณปี 68 วงเงิน 3.75 ล้านล้านบาท


วันอังคารที่ 28 พฤษภาคม 2567
28/05/2567
พิมพ์
​ครม.อนุมัติหลักการร่าง พรบ.จัดทำประชามติ ก่อนส่งสภาพิจารณา พร้อมเห็นชอบร่าง พรบ. งบประมาณปี 68 วงเงิน 3.75 ล้านล้านบาท
​ครม.อนุมัติหลักการร่าง พรบ.จัดทำประชามติ ก่อนส่งสภาพิจารณา พร้อมเห็นชอบร่าง พรบ. งบประมาณปี 68 วงเงิน 3.75 ล้านล้านบาท
วันนี้ (28 พฤษภาคม 2567) เวลา 11.30 น. ณ บริเวณโถงกลาง ตึกบัญชาการ 1 ทำเนียบรัฐบาล นายเศรษฐา ทวีสิน นายกรัฐมนตรี กล่าวภายหลังการประชุมคณะรัฐมนตรี (ครม.) ว่า ที่ประชุมคณะรัฐมนตรี เห็นชอบร่างพระราชบัญญัติงบประมาณรายจ่ายประจำปีงบประมาณ 2568 วงเงิน 3.75 ล้านล้านบาท และคณะรัฐมนตรียังอนุมัติหลักการร่างพระราชบัญญัติว่าด้วยการออกเสียงประชามติ เพื่อแก้ไขเพิ่มเติม พรบ.ว่าด้วยการออกเสียงประชามติ พ.ศ. 2564 ตามที่คณะกรรมการเพื่อพิจารณาศึกษาแนวทางในการทำประชามติฯ ได้เสนอมา และให้ส่งต่อคณะกรรมการประสานงานสภาผู้แทนราษฎร หรือวิปรัฐบาล เพื่อเสนอต่อสภาต่อไป
นอกจากนี้ คณะรัฐมนตรี ยังเห็นชอบการขับเคลื่อนประเทศไทย เพื่อแก้ไขปัญหาเด็กและเยาวชนนอกระบบการศึกษาให้กลายเป็นศูนย์  เพื่อลดปัญหาความเหลื่อมล้ำทางการศึกษา

ที่มา : https://www.thaigov.go.th/news/contents/details/83591