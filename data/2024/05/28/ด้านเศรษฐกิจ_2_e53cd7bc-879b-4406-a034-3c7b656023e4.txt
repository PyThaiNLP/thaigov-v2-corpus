รัฐบาลไทย-ข่าวทำเนียบรัฐบาล-ดร.จอมขวัญ ผู้ช่วย รมว.กษ. เข้าประชุมร่วมกับคณะอนุกรรมการติดตามฯ จังหวัดระนอง ครั้งที่ 1/2567 


วันอังคารที่ 28 พฤษภาคม 2567
ดร.จอมขวัญ ผู้ช่วย รมว.กษ. เข้าประชุมร่วมกับคณะอนุกรรมการติดตามฯ จังหวัดระนอง ครั้งที่ 1/2567
ดร.จอมขวัญ ผู้ช่วย รมว.กษ. เข้าประชุมร่วมกับคณะอนุกรรมการติดตามฯ จังหวัดระนอง ครั้งที่ 1/2567 และลงพื้นที่ติดตามการดำเนินงานตามข้อสั่งการของรัฐมนตรีว่าการกระทรวงเกษตรและสหกรณ์ในพื้นที่จังหวัดระนอง
เมื่อวันที่ 27 พฤษภาคม 2567 เวลา 09.30 น. ดร.จอมขวัญ กลับบ้านเกาะ ผู้ช่วยรัฐมนตรีประจำกระทรวงเกษตรและสหกรณ์ พร้อมคณะ เข้าประชุมร่วมกับคณะอนุกรรมการติดตามและขับเคลื่อนงานด้านการเกษตรและสหกรณ์ ตามนโยบายรัฐมนตรีว่าการกระทรวงเกษตรและสหกรณ์ จังหวัดระนอง ครั้งที่ 1/2567 โดยมีนายสมควร ทองสุกใส คณะที่ปรึกษารัฐมนตรีว่าการกระทรวงเกษตรและสหกรณ์ เป็นประธานคณะอนุกรรมการฯ นายธานินทร์ โต๊ะหมัดและ เกษตรและสหกรณ์จังหวัดระนอง คณะอนุกรรมการและเลขานุการ พร้อมด้วยคณะอนุกรรมการฯ ให้การต้อนรับ ณ ห้องประชุมโกมาซุม ชั้น 2 ศาลากลางจังหวัดระนอง และลงพื้นที่ติดตามการดำเนินงานตามข้อสั่งการของรัฐมนตรีว่าการกระทรวงเกษตรและสหกรณ์ 3 จุด ดังนี้ 1. แพปลากิจไพศาล หมู่ที่ 1 ตำบลปากน้ำ อำเภอเมืองระนอง จังหวัดระนอง เพื่อรับฟังปัญหาความเดือดร้อนจากผู้ประกอบการธุรกิจด้านประมง จำนวน 3 กลุ่ม ได้แก่ สมาคมประมง ชมรมแพปลา และชมรมผู้เลี้ยงกุ้งจังหวัดระนอง โดยมีข้อหารือใน 4 กรอบ ประกอบด้วย 1) การรับซื้อเรือจากภาครัฐ 2) ประกาศกรมประมง ลงวันที่ 7 พฤษภาคม 2567 เรื่อง กำหนดหลักเกณฑ์ วิธีการ และเงื่อนไขในการขออนุญาตและการอนุญาตนำเข้าสัตว์น้ำหรือผลิตภัณฑ์สัตว์น้ำ (ฉบับที่ 3) พ.ศ. 2567 3) พื้นที่เช่าของชมรมแพปลาและสมาคมประมง และ 4) การติดตามความก้าวหน้าตามข้อสั่งการ 2. โครงการอ่างเก็บน้ำห้วยธารสะอาดพร้อมระบบส่งน้ำ ตำบลลำเลียง อำเภอกระบุรี จังหวัดระนอง และ 3) กลุ่มแปลงใหญ่มังคุด หมู่ที่ 8 ตำบลน้ำจืด อำเภอกระบุรี จังหวัดระนอง (มังคุดน้ำตกบกกราย) ภายใต้การขับเคลื่อนงานสินค้าเกษตรและบริการมูลค่าสูง “1 ท้องถิ่น 1 สินค้าเกษตรมูลค่าสูง”

ที่มา : https://www.thaigov.go.th/news/contents/details/83568