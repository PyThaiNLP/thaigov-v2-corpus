รัฐบาลไทย-ข่าวทำเนียบรัฐบาล-​นายกฯ เผย ครม. อนุมัติขยายเวลาการพำนักในประเทศไทย ส่งเสริมการท่องเที่ยว  


วันอังคารที่ 28 พฤษภาคม 2567
28/05/2567
พิมพ์
​นายกฯ เผย ครม. อนุมัติขยายเวลาการพำนักในประเทศไทย ส่งเสริมการท่องเที่ยว
​นายกฯ เผย ครม. อนุมัติขยายเวลาการพำนักในประเทศไทย ส่งเสริมการท่องเที่ยว
วันนี้ (28 พฤษภาคม 2567) เวลา 11.30 น. ณ บริเวณโถงกลาง ตึกบัญชาการ 1 ทำเนียบรัฐบาล นายเศรษฐา ทวีสิน นายกรัฐมนตรี กล่าวภายหลังการประชุมคณะรัฐมนตรี (ครม.) ว่า คณะรัฐมนตรีเห็นชอบมาตรการและแนวทางการตรวจลงตรา เพื่อส่งเสริมการท่องเที่ยวและกระตุ้นเศรษฐกิจของประเทศ ตามที่กระทรวงการต่างประเทศเสนอ เช่น การให้สิทธิยกเว้นการตรวจลงตรา สามารถพำนักในประเทศไทยไม่เกิน 60  วัน เพิ่มการตรวจลงตราประเภทใหม่ หรือ เดสสิเนชั่น ไทยแลนด์ วีซ่า   การปรับปรุงสิทธิสำหรับนักศึกษาต่างชาติที่เข้ามาเรียนในระดับปริญญาตรีขึ้นไป โดยขยายเวลาพำนักในประเทศไทยหลังการศึกษา 1 ปี การปรับปรุงและเงื่อนไขการรับการตรวจลงตราประเภทอยู่ชั่วคราว พำนักระยะยาว หรือลองสเตย์สำหรับผู้มีอายุมากที่ประสงค์ใช้ชีวิตบั้นปลายในประเทศไทย

ที่มา : https://www.thaigov.go.th/news/contents/details/83589