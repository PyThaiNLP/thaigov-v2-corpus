รัฐบาลไทย-ข่าวทำเนียบรัฐบาล-​นายกฯ เยี่ยมชมโรงงานผลิตชีส BONI S.p.A. ร่วมชมกระบวนการผลิต เพิ่มโอกาสและความร่วมมือนวัตกรรมอาหารแปรรูประหว่างกัน 


วันเสาร์ที่ 18 พฤษภาคม 2567
18/05/2567
พิมพ์
​นายกฯ เยี่ยมชมโรงงานผลิตชีส BONI S.p.A. ร่วมชมกระบวนการผลิต เพิ่มโอกาสและความร่วมมือนวัตกรรมอาหารแปรรูประหว่างกัน
​นายกฯ เยี่ยมชมโรงงานผลิตชีส BONI S.p.A. ร่วมชมกระบวนการผลิต เพิ่มโอกาสและความร่วมมือนวัตกรรมอาหารแปรรูประหว่างกัน
วันนี้ (18 พฤษภาคม 2567) นางรัดเกล้า อินทวงศ์ สุวรรณคีรี รองโฆษกประจำสำนักนายกรัฐมนตรี เผยว่า วันนี้ เวลา 10.30 น. (ตามเวลาท้องถิ่นเมืองปาร์มา ซึ่งช้ากว่ากรุงเทพฯ 5 ชั่วโมง) นายเศรษฐา ทวีสิน นายกรัฐมนตรี เดินทางไปเยี่ยมชมกระบวนการผลิตชีสของบริษัท BONI S.p.A. เมืองปาร์มา
บริษัทเป็นผู้นำในการผลิตชีส Parmigiano Reggiano และการเก็บรักษาชีส Grana Padano โดยโรงงานของบริษัท (เนื้อที่ 80,000 ตร.ม.) สามารถผลิตชีส Parmigiano Reggiano ได้ประมาณ 125,000 ชิ้นต่อปี จำหน่ายชีสทั้งสองประเภทได้ไม่ต่ำกว่า 19,000 ตันต่อปี และโรงงานมีประสิทธิภาพในการผลิตและเก็บรักษาชีสได้ประมาณ 500,000 ชิ้นต่อปี ทั้งนี้ โรงงานฯ มีกำลังการผลิต 300 wheels ต่อวัน ใช้นม 1,200 ลิตร ต่อ 1 wheel เก็บชีสไว้หนึ่งปี - ห้าปี มีอาคารขนาดใหญ่สองอาคาร ด้วยกรรมวิธีผลิตตามมาตรฐานชั้นนำ ทำให้ได้ชีสคุณภาพเยี่ยม
อิตาลีถือเป็นหนึ่งในผู้ผลิตและแปรรูปอาหารรายใหญ่ที่สุดในสหภาพยุโรป สินค้าอิตาลีจำนวนมากมีชื่อเสียงไปทั่วโลก ซึ่งรวมถึงพาร์มาแฮม (Parma Ham) และชีส โดยในปี 2566 ไทยนำเข้าเนยแข็งหลายชนิดจากอิตาลี (7.92 ล้านดอลลาร์สหรัฐ)
นายกรัฐมนตรีหวังว่าจะเพิ่มโอกาสการเรียนรู้และความร่วมมือ นวัตกรรมด้านการผลิตสินค้าอาหารแปรรูป อาจนำองค์ความรู้ที่ได้มาเรียนรู้เพิ่มเติม เพื่อเพิ่มมูลค่าการผลิตให้คนไทยได้ทาน

ที่มา : https://www.thaigov.go.th/news/contents/details/83226