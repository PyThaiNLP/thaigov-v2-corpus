รัฐบาลไทย-ข่าวทำเนียบรัฐบาล-​นายกฯ เยี่ยมชมห้องเสื้อ Loro Piana   นำเสนอผ้าย้อมคราม - เครื่องจักสานยกระดับต่อยอดในเวทีแฟชั่นโลก


วันศุกร์ที่ 17 พฤษภาคม 2567
17/05/2567
พิมพ์
​นายกฯ เยี่ยมชมห้องเสื้อ Loro Piana   นำเสนอผ้าย้อมคราม - เครื่องจักสานยกระดับต่อยอดในเวทีแฟชั่นโลก
​นายกฯ เยี่ยมชมห้องเสื้อ Loro Piana   นำเสนอผ้าย้อมคราม - เครื่องจักสานยกระดับต่อยอดในเวทีแฟชั่นโลก
วันนี้ (17 พฤษภาคม 2567) 13.30 น นางสาวจิราพร สินธุไพร รัฐมนตรีประจำสำนักนายกรัฐมนตรี เปิดเผยว่า นายเศรษฐา ทวีสิน นายกรัฐมนตรี มีภารกิจไปเยี่ยมชมและพบหารือกับผู้บริหารของแบรนด์ชั้นนำระดับโลก Loro Piana  สาขาถนน Monte Napoleone โดยนายกรัฐมนตรีได้นำผ้าย้อมคราม จากโครงการดอนกอยโมเดล จ. สกลนคร และไม้จักสาน ซึ่งใช้การผลิตจากวัสดุธรรมชาติ ภายใต้แนวพระดำริ สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา มาหารือเพื่อต่อยอดและส่งเสริมภูมิปัญญาท้องถิ่นไทยด้วย  โดยที่ทาง Loro Piana สนใจที่จะเข้ามาศึกษาการผลิตไม้จักสานของไทย
นอกจากนี้ Loro Piana มีแพลนที่จะเปิดสาขาในไทยเพิ่มมากขึ้น ตลอดจนการเปิด pop-up store และ concept based store ในภูเก็ตภายในปีนี้ เพื่อดึงดูดนักท่องเที่ยว ทั้งชาวไทยและชาวต่างประเทศ ที่จะเข้ามาท่องเที่ยว ซึ่งจะได้ประสบการณ์ใหม่ๆ ผ่านร้านค้าของ Loro piana
ทั้งนี้ Loro Piana เป็นแบรนด์เสื้อผ้าชั้นนำของอิตาลี มีชื่อเสียงเรื่องการผลิตสิ่งทอชั้นเลิศ และการเลือกใช้วัตถุดิบที่ดีมาใช้ในการถักทอเป็นผืนผ้า จนได้รับการยอมรับและสร้างชื่อเสียงมาอย่างยาวนาน

ที่มา : https://www.thaigov.go.th/news/contents/details/83203