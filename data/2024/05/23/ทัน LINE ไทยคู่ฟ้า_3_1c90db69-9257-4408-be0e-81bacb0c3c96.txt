รัฐบาลไทย-ข่าวทำเนียบรัฐบาล-ครม. ไฟเขียว ทำPayment Platform ใช้ชำระเงินกลางของประเทศ


วันพฤหัสบดีที่ 23 พฤษภาคม 2567
ครม. ไฟเขียว ทำPayment Platform ใช้ชำระเงินกลางของประเทศ
......
ครม. ไฟเขียว ทำPayment Platform ใช้ชำระเงินกลางของประเทศ
.
ที่ประชุม ครม. (21 พ.ค. 67) เห็นชอบโครงการแพลตฟอร์มการชำระเงิน (Payment Platform) กรอบงบประมาณรวมทั้งสิ้น 95 ล้านบาท เพื่อเป็นแพลตฟอร์มการชำระเงินกลางของประเทศไทย ที่สามารถเชื่อมต่อกับผู้ให้บริการทางการเงินที่หลากหลาย ช่วยยกระดับโครงสร้างพื้นฐานทางการเงินของประเทศไทย ยกระดับศักยภาพและความสามารถในการแข่งขันของประเทศ สอดคล้องกับนโยบายรัฐบาลที่จะยกระดับการพัฒนาพื้นฐานทางสังคมด้วยกระบวนการทำงานต่าง ๆ ของภาครัฐที่มีความโปร่งใสและเพิ่มประสิทธิภาพระบบงานภาครัฐ เพื่อให้บริการประชาชนได้อย่างรวดเร็ว
.
โดยให้สำนักงานพัฒนารัฐบาลดิจิทัล (องค์การมหาชน) (สพร.) เป็นผู้ดำเนินและให้หน่วยงานของรัฐและสถาบันการเงินร่วมมือกับ สพร. สนับสนุนข้อมูล และร่วมกำหนดแนวทางการดำเนินงานที่เกี่ยวข้องต่อไป
.
ซึ่งมีระยะเวลาดำเนินการในระยะแรก 160 วัน (ไม่รวมระยะเวลาการจัดซื้อจัดจ้าง) ช่วงเดือนกรกฎาคม – กันยายน 2567 จัดซื้อจัดจ้างและประชุมเชิงปฏิบัติการ เดือนกรกฎาคม – ธันวาคม 2567 ดำเนินการพัฒนาและทดสอบระบบ และเดือนตุลาคม 2567 – มีนาคม 2568 ให้บริการระบบและสนับสนุนการใช้งาน
.
อ่านเพิ่มเติม คลิก https://www.thaigov.go.th/news/contents/details/83346
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/83425