รัฐบาลไทย-ข่าวทำเนียบรัฐบาล-10 โครงการเฉลิมพระเกียรติฯ ในนามรัฐบาล


วันพฤหัสบดีที่ 23 พฤษภาคม 2567
23/05/2567
พิมพ์
10 โครงการเฉลิมพระเกียรติฯ ในนามรัฐบาล
เนื่องในโอกาสพระราชพิธีมหามงคลเฉลิมพระชนมพรรษา 6 รอบ 72 พรรษา 28 กรกฎาคม 2567
โครงการ 1 : ยกระดับสวนสาธารณะบึงหนองบอน และ Pocket Park 72 แห่ง
เพิ่มพื้นที่สีเขียว เป็นสถานที่ท่องเที่ยวเชิงธรรมชาติแบบครบวงจร ให้กับประชาชนในพื้นที่กรุงเทพฯ และปริมณฑล ส่วนพื้นที่สาธารณะเปิดโล่ง (outdoor public space) หรือ Pocket Parks 72 แห่ง ในเขตกรุงเทพฯ เพื่อให้ประชาชนได้เข้าถึงพื้นที่พักผ่อนแบบเปิดโล่งได้ใกล้บ้าน
.
โครงการ 2 : 7.2 ล้านต้น พลิกฟื้นผืนป่า
โครงการรวมพลังจิตอาสาทุกภาคส่วนร่วมกันปลูกป่า และบำรุงรักษาต้นไม้ เพื่อคืนธรรมชาติให้มีความอุดมสมบูรณ์ คืนอากาศสะอาดให้กับประชาชน
.
โครงการ 3 : แหล่งน้ำบาดาลขนาดใหญ่แก้ปัญหาภัยแล้งอันเนื่องมาจากพระราชดำริ 72 แห่ง
ขยายผลต่อยอด จากโครงการจัดหาน้ำบาดาลขนาดใหญ่แก้ปัญหาภัยแล้งอันเนื่องมาจากพระราชดำริ บรรเทาความเดือดร้อนของประชาชนที่ประสบปัญหาภัยแล้งทั่วประเทศ ให้มีน้ำเพียงพอต่อการอุปโภคบริโภคได้ตลอดทั้งปี
.
โครงการ 4 : 10 คลองสวย น้ำใส คนไทยมีสุข
พัฒนาแม่น้ำ ลำคลองที่เสื่อมโทรมไปตามกาลเวลาให้ดียิ่งขึ้น และพัฒนาคุณภาพชีวิตประชาชนตลอดสองฝั่งคลอง นำร่องในพื้นที่กรุงเทพฯ และจังหวัดอื่น ๆ รวม 10 แห่ง
.
โครงการ 5 : พัฒนา 72 สายน้ำอย่างยั่งยืน ดำเนินการขุดลอกคลองและอ่างเก็บน้ำ 72 แห่ง
เพิ่มพื้นที่เก็บกักน้ำรองรับน้ำฝนในช่วงฤดูฝนที่จะมาถึง และบริหารจัดการน้ำรวมถึงแก้ปัญหาภัยแล้งได้อย่างยั่งยืน
.
โครงการ 6 : ยกระดับ รพ.สมเด็จพระยุพราช รพ.ชุมชนเฉลิมพระเกียรติ รพ.ชัยพัฒน์ และหน่วยบริการปฐมภูมิ 72 แห่ง
ยกระดับการขยายบริการทางการแพทย์ และขยายศักยภาพการรักษาผู้ป่วยเฉพาะทางที่มีความซ้ำซ้อน และลดการส่งต่อผู้ป่วย ลดความแออัด ลดระยะการรอคอยเข้ารับการบริการด้านสาธารณสุขของประชาชน
.
โครงการ 7 : พัฒนาคุณภาพชีวิต ที่ดินทำกิน และที่อยู่อาศัย
จัดหาที่ดินที่ของเหล่าทัพทั่วประเทศ 72,000 ไร่ จัดสรรให้กับประชาชนได้ใช้ประโยชน์เป็นที่ดินทำกินหรือที่อยู่อาศัย
ซ่อมแซมบ้านพักอาศัยสำหรับคนพิการ 720 หลัง และผู้ด้อยโอกาส 720 หลัง
โครงการ 8 : บริจาคโลหิต 10,000,000 CC
รวมพลังจิตอาสาทั่วประเทศจากทุกภาคส่วนบริจาคโลหิตรวม 10 ล้าน CC เพื่อมอบให้แก่สภากาชาดไทยสำหรับใช้เป็นโลหิตสำรองให้กับผู้ป่วยในโรงพยาบาลต่าง ๆ ทั่วประเทศ
โครงการ 9 : จัดหากายอุปกรณ์สำหรับช่วยเหลือคนพิการ 72,000 ชุด
ช่วยเหลือผู้พิการทางการเคลื่อนไหวหรือทางร่างกาย หรือผู้มีแนวโน้มจะเป็นคนพิการที่มีรายได้น้อยที่เข้าไม่ถึงสิทธิและสวัสดิการ ให้กลับมาใช้ชีวิตประจำวันเข้าร่วมกิจกรรมทางสังคมได้อย่างเท่าเทียม และดำรงชีวิตด้วยตนเองได้อย่างอิสระ
โครงการ 10 : หลอมรวมใจ มอบน้ำใสสะอาดให้โรงเรียน
บูรณาการการดำเนินงานร่วมกันของหน่วยงานต่าง ๆ ที่เกี่ยวข้อง ปรับปรุงคุณภาพน้ำประปาในโรงเรียนทุกแห่งทั่วประเทศ ตรวจสอบและวิเคราะห์คุณภาพน้ำตามวิธีการมาตรฐานที่ได้รับการรับรองเพื่อให้เหมาะกับการอุปโภคและบริโภคต่อไป
ข่าว : รัฐบาลเตรียมจัดงานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม เดินหน้าโครงการเฉลิมพระเกียรติฯ 10 โครงการ
ข่าว : นายกรัฐมนตรี เป็นประธานการประชุมคณะกรรมการประสานงานและสนับสนุนงานโครงการหลวง (กปส.) ครั้งที่ 1/2567
ประมวลภาพ นายกรัฐมนตรี เป็นประธานการประชุมคณะอำนวยการจัดงานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567 ครั้งที่ 2/2567 ณ ตึกภักดีบดินทร์ ทำเนียบรัฐบาล
ประมวลภาพ นายกรัฐมนตรี เป็นประธานการแถลงข่าวการจัดงานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567 ณ ตึกสันติไมตรี (หลังนอก) ทำเนียบรัฐบาล
วีดิทัศน์ นายกรัฐมนตรี เป็นประธานการแถลงข่าวการจัดงานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567 ณ ตึกสันติไมตรี (หลังนอก) ทำเนียบรัฐบาล
วีดิทัศน์ นายกรัฐมนตรี เป็นประธานการประชุมคณะอำนวยการจัดงานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567 ครั้งที่ 2/2567 ณ ตึกภักดีบดินทร์ ทำเนียบรัฐบาล

ที่มา : https://www.thaigov.go.th/news/contents/details/83412