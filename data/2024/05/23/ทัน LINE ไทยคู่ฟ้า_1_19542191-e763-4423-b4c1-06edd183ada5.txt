รัฐบาลไทย-ข่าวทำเนียบรัฐบาล-ข่าวดี! ต.ค. นี้ ขึ้นเงินเดือน “ลูกจ้างพิทักษ์ป่า” ทั่วประเทศ สร้างขวัญกำลังใจปกป้องรักษาป่า


วันพฤหัสบดีที่ 23 พฤษภาคม 2567
ข่าวดี! ต.ค. นี้ ขึ้นเงินเดือน “ลูกจ้างพิทักษ์ป่า” ทั่วประเทศ สร้างขวัญกำลังใจปกป้องรักษาป่า
......
ข่าวดี! ต.ค. นี้ ขึ้นเงินเดือน “ลูกจ้างพิทักษ์ป่า” ทั่วประเทศ สร้างขวัญกำลังใจปกป้องรักษาป่า
.
นับเป็นข่าวดี ที่ได้รับการเปิดเผยจากกรมอุทยานแห่งชาติ สัตว์ป่าและพันธุ์พืช ถึงความพยายาม ที่จะปรับปรุงเงินเดือนค่าตอบแทนของเจ้าหน้าที่พิทักษ์ป่าให้สอดคล้องกับค่าครองชีพในปัจจุบัน และเพิ่มสวัสดิการของเจ้าหน้าที่ให้ดีขึ้น เพื่อสร้างขวัญกำลังใจในการปกป้องทรัพยากรป่าไม้ของชาติ
.
ล่าสุด สำนักงบประมาณ ได้จัดสรรงบประมาณในการปรับขึ้นเงินเดือนของบุคคลภายนอกที่ปฏิบัติงานให้กับกรมอุทยานฯ ตำแหน่งพิทักษ์ป่า จำนวน 13,419 อัตรา จาก 9,000 บาท เป็น 11,000 บาทต่อเดือน ทุกอัตราพร้อมกันทั่วประเทศ
.
นอกจากการปรับขึ้นอัตราเงินเดือนในครั้งนี้แล้ว ที่ผ่านมากรมอุทยานแห่งชาติฯ ได้มีการเพิ่มสวัสดิภาพสวัสดิการให้กับเจ้าหน้าที่พิทักษ์ป่า โดยการอนุมัติเงินอุทยานแห่งชาติ และเงินเขตรักษาพันธุ์สัตว์ป่า ในกรณีที่เจ้าหน้าที่บาดเจ็บหรือเสียชีวิต ซึ่งเป็นผลมาจากการพัฒนาปรับปรุงแก้ไข พ.ร.บ.อุทยานแห่งชาติ พ.ศ. 2562 และ พ.ร.บ.สงวนและคุ้มครองสัตว์ป่า พ.ศ. 2562 เพื่อให้สามารถนำเงินส่วนนี้มาใช้จ่ายให้กับเจ้าหน้าที่พิทักษ์ป่าได้อย่างถูกต้องตามกฎหมาย ซึ่งได้มีการช่วยเหลือเจ้าหน้าที่ไปแล้วเป็นจำนวนมาก
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/83403