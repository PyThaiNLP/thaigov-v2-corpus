รัฐบาลไทย-ข่าวทำเนียบรัฐบาล-รัฐบาลจับมือ MOC Biz Club เปิด Biz Shop ตั้งเป้าขายสินค้าชุมชนในร้านของฝาก 77 จังหวัดทั่วไทย


วันพฤหัสบดีที่ 23 พฤษภาคม 2567
รัฐบาลจับมือ MOC Biz Club เปิด Biz Shop ตั้งเป้าขายสินค้าชุมชนในร้านของฝาก 77 จังหวัดทั่วไทย
.......
รัฐบาลจับมือ MOC Biz Club เปิด Biz Shop ตั้งเป้าขายสินค้าชุมชนในร้านของฝาก 77 จังหวัดทั่วไทย
.
รัฐบาลให้ความสำคัญกับการพัฒนาเศรษฐกิจฐานราก ต่อยอดสร้างโอกาสและความเข้มแข็งให้เศรษฐกิจท้องถิ่น โดยล่าสุด กระทรวงพาณิชย์ กรมพัฒนาธุรกิจการค้า ได้ร่วมมือกับเครือข่ายธุรกิจ MOC Biz Club และร้านขายของฝากที่ระลึก เปิดพื้นที่ให้สมาชิกเครือข่ายธุรกิจฯ นำผลิตภัณฑ์ท้องถิ่นเข้าจำหน่าย ผ่านการตั้งร้านในร้านขายของฝากที่ระลึกที่มีชื่อเสียงของแต่ละจังหวัด มีผู้บริโภคและนักท่องเที่ยวเข้ามาจับจ่ายใช้สอยเป็นจำนวนมาก ส่งผลให้สินค้าที่นำมาจำหน่ายภายในร้านได้รับความสนใจและมียอดขายสูงขึ้น
.
ปัจจุบันมี Biz Shop จำนวนทั้งสิ้น 13 แห่ง กระจายอยู่จังหวัดต่าง ๆ ทั่วประเทศ และตั้งเป้าขยายเพิ่มในเฟสที่ 2 ประมาณ 20 แห่ง และจะขยายอย่างต่อเนื่องให้ครบ 77 จังหวัดทั่วประเทศ
.
ทั้งนี้พบว่า สมาชิกเครือข่าย MOC Biz Club ที่นำสินค้าเข้าจำหน่ายใน Biz Shop นั้น มียอดขายเพิ่มขึ้นประมาณ 10% ทำให้เห็นได้ว่าร้านค้า Biz Shop สามารถขยายช่องทางการตลาดได้จริงและเห็นผลเป็นรูปธรรมชัดเจน ซึ่งจะช่วยให้ผู้ประกอบการ SMEs และ Micro SMES ที่เป็นสมาชิกเครือข่ายธุรกิจฯ สามารถสร้างรายได้ เพิ่มยอดขายและผลกำไร และทำให้ผู้บริโภคสามารถเข้าถึงสินค้าได้มากขึ้น ส่งผลดีต่อการเติบโตของเศรษฐกิจประเทศในภาพรวม
.
อ่านเพิ่มเติม คลิก https://www.thaigov.go.th/news/contents/details/83290
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/83404