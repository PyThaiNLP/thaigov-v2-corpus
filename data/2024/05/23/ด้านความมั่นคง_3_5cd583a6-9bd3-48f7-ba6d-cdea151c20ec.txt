รัฐบาลไทย-ข่าวทำเนียบรัฐบาล-“กกล.ผาเมือง ปะทะกลุ่มขบวนการลำเลียงยาเสพติด ยึดยาบ้า 1,360,000 เม็ด”


วันพฤหัสบดีที่ 23 พฤษภาคม 2567
“กกล.ผาเมือง ปะทะกลุ่มขบวนการลำเลียงยาเสพติด ยึดยาบ้า 1,360,000 เม็ด”
กองกำลังผาเมือง โดย พลตรีประพัฒน์ พบสุวรรณ ผู้บัญชาการกองกำลังผาเมือง พร้อมด้วย รองผู้บังคับการหน่วยเฉพาะกิจไชยานุภาพ และส่วนราชการที่เกี่ยวข้อง เข้าพื้นที่ตรวจสอบของกลาง และร่วมแถลงข่าว
กรณี กองร้อยทหารม้าที่ 1 หน่วยเฉพาะกิจไชยานุภาพ จัดกำลังพล จำนวน 1 ชุดปฏิบัติการ ปฏิบัติภารกิจลาดตระเวนเฝ้าตรวจเพื่อป้องกันและสกัดกั้นการกระทำผิด ตามพระราชบัญญัติยาเสพติด ปะทะกับกลุ่มขบวนการลักลอบลำเลียงยาเสพติด บริเวณ บ้านห้วยลึกแม่ยางกุม ตำบลเปียงหลวง อำเภอเวียงแหง จังหวัดเชียงใหม่ ผลการปฏิบัติสามารถตรวจยึดของกลางยาเสพติดให้โทษประเภท 1 (ยาบ้า) จำนวน 6 เป้ เป้ละ 250,000 เม็ด จำนวน 1 เป้, เป้ละ 240,000 เม็ด จำนวน 2 เป้, เป้ละ 230,000 เม็ด จำนวน 1 เป้, และ เป้ละ 200,000 เม็ด จำนวน 2 เป้ รวมทั้งสิ้น 1,360,000 เม็ด ไม่พบร่องรอยของกลุ่มขบวนการฯ ได้รับบาดเจ็บในที่เกิดเหตุ หน่วยจึงได้นำของกลางส่งให้กับเจ้าหน้าที่ตำรวจสถานีตำรวจภูธรเวียงแหง เพื่อดำเนินการตามกฎหมายต่อไป
ที่มา กองทัพบก

ที่มา : https://www.thaigov.go.th/news/contents/details/83409