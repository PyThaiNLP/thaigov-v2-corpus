รัฐบาลไทย-ข่าวทำเนียบรัฐบาล-พุทธศาสนิกชนในทุกจังหวัดทั่วประเทศ ร่วมประกอบพิธีเจริญพระพุทธมนต์ เจริญจิตตภาวนา และเวียนเทียน เพื่อถวายเป็นพุทธบูชา เนื่องในวันวิสาขบูชา วันสำคัญสากลของโลก ประจำปี พ.ศ. 2567


วันพฤหัสบดีที่ 23 พฤษภาคม 2567
23/05/2567
พิมพ์
พุทธศาสนิกชนในทุกจังหวัดทั่วประเทศ ร่วมประกอบพิธีเจริญพระพุทธมนต์ เจริญจิตตภาวนา และเวียนเทียน เพื่อถวายเป็นพุทธบูชา เนื่องในวันวิสาขบูชา วันสำคัญสากลของโลก ประจำปี พ.ศ. 2567
พุทธศาสนิกชนในทุกจังหวัดทั่วประเทศ ร่วมประกอบพิธีเจริญพระพุทธมนต์ เจริญจิตตภาวนา และเวียนเทียน เพื่อถวายเป็นพุทธบูชา เนื่องในวันวิสาขบูชา วันสำคัญสากลของโลก ประจำปี พ.ศ. 2567
เมื่อวันที่ 22 พ.ค. 67 นายสุทธิพงษ์ จุลเจริญ ปลัดกระทรวงมหาดไทย เปิดเผยว่า เนื่องในวันวิสาขบูชา วันสำคัญสากลของโลก ประจำปีพุทธศักราช 2567 ตรงกับวันพุธที่ 22 พฤษภาคม 2567 กระทรวงมหาดไทยร่วมกับสำนักงานพระพุทธศาสนาแห่งชาติ และมหาเถรสมาคม พร้อมด้วยจังหวัดและอำเภอทุกอำเภอ ได้จัดพิธีเจริญพระพุทธมนต์เจริญจิตตภาวนา และเวียนเทียน เพื่อถวายเป็นพุทธบูชา เนื่องในวันวิสาขบูชา วันสำคัญสากลของโลก ประจำปี พ.ศ. 2567 โดยพร้อมเพรียงกันในทุกพื้นที่ทั่วประเทศในเวลา 19.00 น. ที่ผ่านมา อาทิ
1. จังหวัดลำปาง ที่วัดพระแก้วดอนเต้าสุชาดาราม พระอารามหลวง ตำบลเวียงเหนือ อำเภอเมืองลำปาง นายชัชวาลย์ ฉายะบุตร ผู้ว่าราชการจังหวัดลำปาง เป็นประธานฝ่ายฆราวาสพิธีเจริญพระพุทธมนต์เจริญจิตตภาวนา และเวียนเทียน เพื่อถวายเป็นพุทธบูชา เนื่องในวันวิสาขบูชา วันสำคัญสากลของโลก ประจำปี พ.ศ. 2567 โดยได้รับเมตตาจากพระจินดารัตนาภรณ์ เจ้าคณะจังหวัดลำปาง เป็นประธานพิธีฝ่ายสงฆ์ โดยมี นางสุพรรณี ฉายะบุตร นายกเหล่ากาชาดจังหวัดลำปาง หัวหน้าส่วนราชการ พุทธศาสนิกชน ร่วมพิธี
2. จังหวัดชัยภูมิ ที่อุโบสถวัดไพรีพินาศ ตำบลในเมือง อำเภอเมืองชัยภูมิ นายอนันต์ นาคนิยม ผู้ว่าราชการจังหวัดชัยภูมิ เป็นประธานฝ่ายฆราวาสพิธีเจริญพระพุทธมนต์เจริญจิตตภาวนา และเวียนเทียน เพื่อถวายเป็นพุทธบูชา เนื่องในวันวิสาขบูชา วันสำคัญสากลของโลก ประจำปี พ.ศ. 2567 โดยรับเมตตาจากพระราชชัยสิทธิสุนทร เจ้าอาวาสวัดไพรีพินาศ เจ้าคณะจังหวัดชัยภูมิ ประธานฝ่ายสงฆ์ โดยมี หัวหน้าส่วนราชการ ผู้บริหารองค์กรปกครองส่วนท้องถิ่น ข้าราชการ ประชาชน และพุทธศาสนิกชน ร่วมพิธี
3. จังหวัดนครพนม ที่วัดสว่างสุวรรณาราม ตำบลหนองแสง อำเภอเมืองนครพนม นายวันชัย จันทร์พร ผู้ว่าราชการจังหวัดนครพนมเป็นประธานพิธีเจริญพระพุทธมนต์เจริญจิตตภาวนา และเวียนเทียน เพื่อถวายเป็นพุทธบูชา เนื่องในวันวิสาขบูชา วันสำคัญสากลของโลก ประจำปี พ.ศ. 2567 โดยมี นางสงวน จันทร์พร ประธานแม่บ้านมหาดไทยจังหวัดนครพนม หัวหน้าส่วนราชการ ผู้บริหารองค์กรปกครองส่วนท้องถิ่น ข้าราชการ ประชาชน และพุทธศาสนิกชน ร่วมพิธี
4. จังหวัดฉะเชิงเทรา ที่พระอุโบสถวัดโสธรวราราม วรวิหาร ตำบลหน้าเมือง อำเภอเมืองฉะเชิงเทรา นายชลธี ยังตรง ผู้ว่าราชการจังหวัดฉะเชิงเทรา เป็นประธานฝ่ายฆราวาสพิธีเจริญพระพุทธมนต์เจริญจิตตภาวนา และเวียนเทียน เพื่อถวายเป็นพุทธบูชา เนื่องในวันวิสาขบูชา วันสำคัญสากลของโลก ประจำปี พ.ศ. 2567 โดยได้รับเมตตาจาก พระเทพภาวนาวชิรคุณ วิ. เจ้าอาวาสวัดโสธรวราราม วรวิหาร เจ้าคณะจังหวัดฉะเชิงเทรา เป็นประธานฝ่ายสงฆ์ โดยมี นางพัทธานันท์ ยังตรง นายกเหล่ากาชาดจังหวัดฉะเชิงเทรา นายกำพล สิริรัตตนนท์ รองผู้ว่าราชการจังหวัดฉะเขิงเทรา นางรัดใจ สิริรัตตนนท์ รองนายกเหล่ากาชาดจังหวัดฉะเชิงเทรา พ.ต.อ. สมชาย อยู่สวัสดิ์ รอง ผบก.ภ.จว.ฉะเชิงเทรา หัวหน้าส่วนราชการ และพุทธศาสนิกชน ร่วมพิธี
5. จังหวัดนราธิวาส ที่วัดบางนรา ตำบลบางนาค อำเภอเมืองนราธิวาส ว่าที่ร้อยตรี ตระกูล โทธรรม ผู้ว่าราชการจังหวัดนราธิวาส เป็นประธานพิธีเจริญพระพุทธมนต์เจริญจิตตภาวนา และเวียนเทียน เพื่อถวายเป็นพุทธบูชา เนื่องในวันวิสาขบูชา วันสำคัญสากลของโลก ประจำปี พ.ศ. 2567 โดยมี นายวีรพัฒน์ บุณฑริก รองผู้ว่าราชการจังหวัดนราธิวาส หัวหน้าส่วนราชการ ผู้บริหารองค์กรปกครองส่วนท้องถิ่น ข้าราชการ ประชาชน และพุทธศาสนิกชน ร่วมพิธี
6. จังหวัดนครศรีธรรมราช ที่วัดพระมหาธาตุ วรมหาวิหาร นายขจรเกียรติ รักพานิชมณี ผู้ว่าราชการจังหวัดนครศรีธรรมราช เป็นประธานพิธีเจริญพระพุทธมนต์เจริญจิตตภาวนา และเวียนเทียน เพื่อถวายเป็นพุทธบูชา เนื่องในวันวิสาขบูชา วันสำคัญสากลของโลก ประจำปี พ.ศ. 2567 โดยได้รับเมตตาจากพระธรรมวชิรากร ที่ปรึกษา เจ้าคณะภาค 16 (ธรรมยุต) และภาค 17 - 18 (ธรรมยุต) เจ้าอาวาสวัดพระมหาธาตุ วรมหาวิหาร, พระราชวิสุทธิกวี เจ้าคณะภาค 16 (ธ) เป็นประธานสงฆ์ โดยมี นายสมชาย ลีหล้าน้อย นายศรีธรรม ราชแก้ว รองผู้ว่าราชการจังหวัดนครศรีธรรมราช นางกนกพร เดชเดโช นายกองค์การบริหารส่วนจังหวัดนครศรีธรรมราช หัวหน้าส่วนราชการ ข้าราชการ เจ้าหน้าที่ พุทธศาสนิกชน ร่วมพิธี
7. จังหวัดนครสวรรค์ ที่วัดนครสวรรค์ พระอารามหลวง นายทวี เสริมภักดีกุล ผู้ว่าราชการจังหวัดนครสวรรค์ เป็นประธานพิธีเจริญพระพุทธมนต์เจริญจิตตภาวนา และเวียนเทียน เพื่อถวายเป็นพุทธบูชา เนื่องในวันวิสาขบูชา วันสำคัญสากลของโลก ประจำปี พ.ศ. 2567 โดยมี นางวราภรณ์ เสริมภักดีกุล นายกเหล่ากาชาดจังหวัดนครสวรรค์ นายชุมพิชญ์ เดชะรัฐ รองผู้ว่าราชการจังหวัดนครสวรรค์ นำหัวหน้าส่วนราชการ และพุทธศาสนิกชน ร่วมพิธี
8. จังหวัดบึงกาฬ ที่วัดศรีโสภณธรรมทาน (วัดใต้) อำเภอเมืองบึงกาฬ นายจุมพฏ วรรณฉัตรสิริ ผู้ว่าราชการจังหวัดบึงกาฬ เป็นประธานฝ่ายฆราวาสพิธีเจริญพระพุทธมนต์เจริญจิตตภาวนา และเวียนเทียน เพื่อถวายเป็นพุทธบูชา เนื่องในวันวิสาขบูชา วันสำคัญสากลของโลก ประจำปี พ.ศ. 2567 โดยได้รับความเมตตาจาก พระครูวิสุทธิ์โพธรักษ์ เจ้าคณะอำเภอเมืองบึงกาฬ ประธานสงฆ์โดยมี นายนคร ศิริปริญญานันท์ และนายวินัย โตเจริญ รองผู้ว่าราชการจังหวัดบึงกาฬทั้งสองท่าน หัวหน้าส่วนราชการ และพุทธศาสนิกชนร่วมพิธี
9. จังหวัดเพชรบุรี ที่วัดมหาธาตุวรวิหาร อำเภอเมืองเพชรบุรี นายณัฏฐชัย นำพูลสุขสันติ์ ผู้ว่าราชการจังหวัดเพชรบุรี เป็นประธานฝ่ายฆราวาสพิธีเจริญพระพุทธมนต์เจริญจิตตภาวนา และเวียนเทียน เพื่อถวายเป็นพุทธบูชา เนื่องในวันวิสาขบูชา วันสำคัญสากลของโลก ประจำปี พ.ศ. 2567 โดยได้รับเมตตาจากพระพระครูวาทีวรวัฒน์ (กล้า วีรรตโน) เจ้าอาวาสวัดมหาธาตุวรวิหาร จังหวัดเพชรบุรี เป็นประธานสงฆ์ โดยมีนางพัณณ์ชิตา นำพูลสุขสันติ์ นายกเหล่ากาชาดจังหวัดเพชรบุรี รองผู้ว่าราชการจังหวัดเพชรบุรี หัวหน้าส่วนราชการ และพุทธศาสนิกชน ร่วมพิธี
10. จังหวัดปทุมธานี ที่วัดโบสถ์ ตำบลบางกระบือ อำเภอสามโคก นายภาสกร บุญญลักษม์ ผู้ว่าราชการจังหวัดปทุมธานี เป็นประธานฝ่ายฆราวาสในพิธีเจริญพระพุทธมนต์เจริญจิตตภาวนา และเวียนเทียน เพื่อถวายเป็นพุทธบูชา เนื่องในวันวิสาขบูชา วันสำคัญสากลของโลก ประจำปี พ.ศ. 2567 โดยได้รับเมตตาจากพระราชวรเมธาจารย์ เจ้าอาวาสวัดโบสถ์ เจ้าคณะจังหวัดปทุมธานี (ธรรมยุต) เป็นประธานฝ่ายสงฆ์ โดยมี นางสาวกันตรัตน์ เริ่งสูงเนิน ปลัดจังหวัดปทุมธานี นางลัษมา ธารีเกษ วัฒนธรรมจังหวัดปทุมธานี นายบุญเชิด กิตติธรางกูรผู้อำนวยการสำนักงานพระพุทธศาสนาจังหวัดปทุมธานี นายศรัณย์ เกตุทอง นายอำเภอสามโคก หัวหน้าส่วนราชการ และพุทธศาสนิกชน ร่วมพิธี
นายสุทธิพงษ์ จุลเจริญ ปลัดกระทรวงมหาดไทย กล่าวว่า วันวิสาขบูชา ตรงกับวันขึ้น 15 ค่ำ เดือน 6 ทางจันทรคติ เป็นวันสำคัญทางพระพุทธศาสนา เพราะเป็นวันคล้ายวันประสูติ ตรัสรู้ และปรินิพพานขององค์สมเด็จพระสัมมาสัมพุทธเจ้า พุทธศาสนิกชนจึงถือเป็นประเพณีสำคัญในการบำเพ็ญกุศล ซึ่งองค์การสหประชาชาติ ได้กำหนดให้ “วันวิสาขบูชาเป็นวันสำคัญสากลของโลก” ตามมติที่ประชุมสมัชชาสหประชาชาติ สมัยสามัญ เมื่อเดือนธันวาคม 2542 ด้วยความสำนึกในพระมหากรุณาธิคุณและเมตตาคุณของสมเด็จพระสัมมาสัมพุทธเจ้า ซึ่งประสูติ ตรัสรู้ และเสด็จดับขันธปรินิพพาน ในวันขึ้น 15 ค่ำ เดือน 6 ซึ่งต่อมาเรียกว่า “วันวิสาขบูชา”
นายสุทธิพงษ์ กล่าวเพิ่มเติมว่า กระทรวงมหาดไทยมีภารกิจในการบำบัดทุกข์ บำรุงสุข ให้กับพี่น้องประชาชน ดูแลรักษาความมั่นคงภายในประเทศ โดยปัจจัยสำคัญที่หนุนเสริมเติมเต็มให้งานของกระทรวงมหาดไทยสำเร็จได้มาโดยตลอดนั้น พระพุทธศาสนาและทุกศาสนาถือเป็นหัวใจสำคัญ ซึ่งพระพุทธศาสนาทำให้คนในสังคม ในชุมชนมีความรัก ความสามัคคี มีจิตใจเมตตาเอื้อเฟื้อเผื่อแผ่ เป็นปฐมบททำให้ครอบครัว ชุมชน หมู่บ้าน ตำบล อำเภอ จังหวัด ประเทศไทยและนานาชาติเป็นสังคมที่มีความสุข ไม่เบียดเบียนกัน ดังนั้นในวาระพิเศษ คือ วันประสูติ วันตรัสรู้ และวันปรินิพพาน ขององค์สมเด็จพระสัมมาสัมพุทธเจ้า หรือ “วันวิสาขบูชา” จึงเป็นวาระพิเศษ เป็นวันสำคัญยิ่งของชาวพุทธและคนไทยทั้งมวลที่จะได้มีโอกาสร่วมน้อมรำลึกถึงคุณขององค์พระสัมมาสัมพุทธเจ้า นำหลักธรรมคำสั่งสอนของพระพุทธองค์มาเป็นแนวทางในการประพฤติปฏิบัติ รวมถึงสืบทอดขนบธรรมเนียมประเพณีทางศาสนา เข้าวัด ทำบุญตักบาตร สวดมนต์ เวียนเทียน รักษาศีล ปฏิบัติสิ่งที่ดีงาม บำเพ็ญสาธารณประโยชน์ร่วมกับสมาชิกในครอบครัว ชุมชน และสังคมเพื่อถวายเป็นพุทธบูชาและสรรพศิริมงคลต่อชีวิตสืบไป
#WorldSoilDay #วันดินโลก #UN #FAO #GlobalSoilPartnership #MOI #กระทรวงมหาดไทย #บำบัดทุกข์บำรุงสุข #SoilandWaterasourceoflife #SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/83420