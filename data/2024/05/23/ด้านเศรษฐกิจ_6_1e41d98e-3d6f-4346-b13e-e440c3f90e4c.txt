รัฐบาลไทย-ข่าวทำเนียบรัฐบาล-"ทปษ.บุญสิงห์" เปิดโครงการประชุมเชิงปฏิบัติการพัฒนาสมาชิกสร้างการมีส่วนร่วมในการกำกับดูแลกิจการสหกรณ์ 


วันพฤหัสบดีที่ 23 พฤษภาคม 2567
"ทปษ.บุญสิงห์" เปิดโครงการประชุมเชิงปฏิบัติการพัฒนาสมาชิกสร้างการมีส่วนร่วมในการกำกับดูแลกิจการสหกรณ์
"ทปษ.บุญสิงห์" เปิดโครงการประชุมเชิงปฏิบัติการพัฒนาสมาชิกสร้างการมีส่วนร่วมในการกำกับดูแลกิจการสหกรณ์ เพื่อสร้างความเข้มแข็งอย่างยั่งยืน จังหวัดพะเยา
นายบุญสิงห์ วรินทร์รักษ์ ที่ปรึกษารัฐมนตรีว่าการกระทรวงเกษตรและสหกรณ์ เป็นประธานในพิธีเปิดโครงการประชุมเชิงปฏิบัติการพัฒนาสมาชิกสร้างการมีส่วนร่วมในการกำกับดูแลกิจการสหกรณ์ เพื่อสร้างความเข้มแข็งอย่างยั่งยืน ณ ห้องประชุมสหกรณ์การเกษตรจุน จำกัด จังหวัดพะเยา มีวัตถุประสงค์เพื่อให้ผู้เข้าอบรมมีความรู้ ความเข้าใจ เรื่องการสหกรณ์ คุณค่าของสหกรณ์ และการดำเนินธุรกิจของสหกรณ์ ตลอดจนร่วมกับขับเคลื่อน พัฒนา สหกรณ์ให้มีความเข้มแข็ง เป็นที่พึ่งของมวลสมาชิกได้อย่างแท้จริง โดยมีผู้เข้าร่วมประชุมเชิงปฏิบัติ ประกอบด้วยสมาชิกของสหกรณ์การเกษตรจุน จำกัด ผู้สังเกตุการณ์ และเจ้าหน้าที่ รวมทั้งสิ้น จำนวน 100 ราย จัดโดยศูนย์ถ่ายเทคโนโลยีการสหกรณ์ที่ 10 จังหวัดสำปาง ร่วมกับสหกรณ์การเกษตรจุน จำกัด
ทั้งนี้ นายบุญสิงห์ วรินทร์รักษ์ ที่ปรึกษา รมว.กษ. ได้ตรวจเยี่ยมการดำเนินกิจการของสหกรณ์การเกษตรจุน จำกัด พร้อมทั้งให้คำแนะนำในการพัฒนาสหกรณ์ แก่คณะผู้บริหารและกรรมการของสหกรณ์การเกษตรจุน จำกัด

ที่มา : https://www.thaigov.go.th/news/contents/details/83421