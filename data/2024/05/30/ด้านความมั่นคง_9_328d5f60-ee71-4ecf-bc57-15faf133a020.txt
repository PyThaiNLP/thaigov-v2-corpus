รัฐบาลไทย-ข่าวทำเนียบรัฐบาล-อำเภอหนองแค เดินหน้ากวาดล้างยาเสพติดอย่างต่อเนื่อง สั่งการชุดปฏิบัติการพิเศษฝ่ายปกครองร่วมกับผู้ใหญ่บ้าน เข้าจับกุมตัวผู้ครอบครองยาเสพติด 1 ราย พร้อมของกลางยาบ้าจำนวน 4 พันเม็ด 


วันพฤหัสบดีที่ 30 พฤษภาคม 2567
30/05/2567
พิมพ์
อำเภอหนองแค เดินหน้ากวาดล้างยาเสพติดอย่างต่อเนื่อง สั่งการชุดปฏิบัติการพิเศษฝ่ายปกครองร่วมกับผู้ใหญ่บ้าน เข้าจับกุมตัวผู้ครอบครองยาเสพติด 1 ราย พร้อมของกลางยาบ้าจำนวน 4 พันเม็ด
อำเภอหนองแค เดินหน้ากวาดล้างยาเสพติดอย่างต่อเนื่อง สั่งการชุดปฏิบัติการพิเศษฝ่ายปกครองร่วมกับผู้ใหญ่บ้าน เข้าจับกุมตัวผู้ครอบครองยาเสพติด 1 ราย พร้อมของกลางยาบ้าจำนวน 4 พันเม็ด เน้นย้ำเจ้าหน้าที่ทุกภาคส่วนที่เกี่ยวข้อง ยกระดับความเข้มข้น Re X-ray
อำเภอหนองแค เดินหน้ากวาดล้างยาเสพติดอย่างต่อเนื่อง สั่งการชุดปฏิบัติการพิเศษฝ่ายปกครองร่วมกับผู้ใหญ่บ้าน เข้าจับกุมตัวผู้ครอบครองยาเสพติด 1 ราย พร้อมของกลางยาบ้าจำนวน 4 พันเม็ด เน้นย้ำเจ้าหน้าที่ทุกภาคส่วนที่เกี่ยวข้อง ยกระดับความเข้มข้น Re X-ray ในพื้นที่ เพื่อปราบปรามยาเสพติดให้หมดไป
วันนี้ (30 พ.ค. 67) นายบุญเลิศ เนตร์ขำ นายอำเภอหนองแค จังหวัดสระบุรี เปิดเผยว่า เปิดเผยว่า ตนในฐานะผู้อำนวยการศูนย์ปฏิบัติการป้องกันและปราบปรามยาเสพติด อำเภอหนองแค จังหวัดสระบุรี ได้มอบหมายให้ฝ่ายความมั่นคงอำเภอหนองแค ดำเนินการตามแนวทางแผนปฏิบัติการ (Action Plan) การขับเคลื่อนวาระแห่งชาติ “การแก้ไขปัญหายาเสพติด” ในระยะเร่งด่วน (Quick Win) โดยออกลาดตระเวนเพื่อป้องกันและปราบปรามการกระทำความผิดกฎหมายทุกรูปแบบ พบผู้กระทำผิด 1 ราย พร้อมของกลางยาบ้าจำนวน 4,000 เม็ด ทั้งนี้ ได้นำตัวผู้ต้องหาพร้อมของกลาง นำส่งพนักงานสอบสวน สภ.หนองแคเพื่อดำเนินคดีตามกฎหมายเป็นที่เรียบร้อย
“การปฏิบัติการในครั้งนี้ เป็นการร่วมมือกันของฝ่ายมั่นคงอำเภอหนองแค นำโดย สมาชิกกองอาสารักษาดินแดนอำเภอหนองแคที่ 4 , ชุดปฏิบัติการเฉพาะกิจอำเภอหนองแค และผู้ใหญ่บ้าน หมู่ 7 ตำบลหนองโรง อำเภอหนองแค จังหวัดสระบุรี ร่วมกันออกลาดตระเวนเพื่อป้องปรามการกระทำความผิดกฎหมายทุกรูปแบบบริเวณพื้นที่อำเภอหนองแค จังหวัดสระบุรี ซึ่งผลการปฏิบัติพบว่า มีบุคคลต้องสงสัย พฤติกรรมท่าทางมีพิรุธ บริเวณพื้นที่ หมู่ 6 (รอยต่ออำเภอสนับทึบ) ตำบลหนองโรง อำเภอหนองแค จังหวัดสระบุรี จึงขออนุญาตตรวจสอบ พบว่ามี (ยาบ้า) เมทแอมเฟตามีน ไว้ในครอบครองจำนวน 4,000 เม็ด นอกจากนั้นเจ้าหน้าที่ฝ่ายความมั่นคงได้ตรวจปัสสาวะผู้กระทำผิดดังกล่าว เบื้องต้นไม่พบว่า มีสารเสพติด (เมทแอมเฟตามีน) ในร่างกาย ทั้งนี้ เจ้าหน้าที่ฝ่ายความมั่นคงได้นำตัวผู้ต้องหาพร้อมของกลาง นำส่งพนักงานสอบสวน สภ.หนองแคเพื่อดำเนินคดีตามกฎหมายต่อไป” นายบุญเลิศฯ กล่าว
นายบุญเลิศ เนตร์ขำ นายอำเภอหนองแค จังหวัดสระบุรี กล่าวในช่วงท้ายว่า อำเภอหนองแค จังหวัดสระบุรี ได้นำนโยบายของกระทรวงมหาดไทยในการพุ่งเป้า Re X-ray พื้นที่ในทุกอำเภออย่างต่อเนื่อง เพื่อกวาดล้างยาเสพติดและสิ่งผิดกฎหมาย พร้อมได้กำชับให้เจ้าหน้าที่ฝ่ายปกครองยกระดับความเข้มข้นในการลาดตระเวนอย่างต่อเนื่อง ซึ่งอำเภอหนองแค จังหวัดสระบุรี ได้บูรณาการทุกภาคส่วนเพื่อเพิ่มความเข้มข้นเสาะหายาเสพติดที่อาจถูกซุกซ่อนอยู่ พร้อมขยายผลนำไปสู่การตัดวงจรยาเสพติด เพื่อให้สังคมมีความสงบเรียบร้อย เกิดสวัสดิภาพ ความปลอดภัยในชีวิตและทรัพย์สินของพี่น้องประชาชน เป็นสังคมที่น่าอยู่ ทั้งนี้ หากพี่น้องประชาชนมีเบาะแสการกระทำความผิดเกี่ยวกับยาเสพติด และการกระทำความผิดทุกประเภท หรือเหตุสร้างความเดือดร้อนรำคาญ ขอให้แจ้งมายังสายด่วนศูนย์ดำรงธรรม โทร. 1567 ตลอด 24 ชั่วโมง
#กระทรวงมหาดไทย #บำบัดทุกข์บำรุงสุข

ที่มา : https://www.thaigov.go.th/news/contents/details/83708