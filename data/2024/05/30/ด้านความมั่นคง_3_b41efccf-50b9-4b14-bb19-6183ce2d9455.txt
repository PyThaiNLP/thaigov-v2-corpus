รัฐบาลไทย-ข่าวทำเนียบรัฐบาล-เมื่อวันที่ 29 พ.ค.67, 1100 นาย Hun Saroeun (ฮุน  ซาเรือน) ออท.ราชอาณาจักรกัมพูชา/ไทย เข้าเยี่ยมคำนับ รมว.กห. ณ ห้องรับรอง รมว.กห.


วันพฤหัสบดีที่ 30 พฤษภาคม 2567
เมื่อวันที่ 29 พ.ค.67, 1100 นาย Hun Saroeun (ฮุน  ซาเรือน) ออท.ราชอาณาจักรกัมพูชา/ไทย เข้าเยี่ยมคำนับ รมว.กห. ณ ห้องรับรอง รมว.กห.
โดย รมว.กห. กล่าวต้อนรับ นาย Hun Saroeun (ฮุน ซาเรือน) ออท.กัมพูชา/ไทย และได้แสดงความยินดีที่ได้เข้ารับตำแหน่ง ออท.กัมพูชา/ไทย เมื่อ ก.พ.๖๖
ทั้งนี้ รมว.กห. ได้ชื่นชมความสัมพันธ์ระหว่างสองประเทศที่เป็นไปอย่างแน่นแฟ้น และมีความร่วมมืออย่างใกล้ชิดในทุกระดับ อาทิ การแลกเปลี่ยนการเยือน การและเปลี่ยนที่นั่งฝึก/ศึกษา และการประชุมความร่วมมือที่สำคัญ โดยเฉพาะการประชุมคณะกรรมการชายแดนทั่วไป (General Border Committee: GBC) นอกจากนี้ได้ขอบคุณฝ่ายกัมพูชาที่สนับสนุนความร่วมมือในการแก้ไขปัญหาการเก็บกู้ทุ่นระเบิดตามแนวชายแดน การป้องกันและแก้ไขปัญหายาเสพติด การแก้ไขปัญหาหมอกควัน ตลอดจนความร่วมมือในการเปิดจุดผ่านแดนของทั้งสองประเทศ ซึ่งไทยโดยมุ่งเน้นการดำเนินการอย่างรอบด้านเพื่อเสริมสร้างความสัมพันธ์อันดีกับประเทศเพื่อนบ้าน
ทั้งนี้ นาย Hun Saroeun (ฮุน  ซาเรือน) ออท.กัมพูชา/ไทย ได้เห็นพ้องกับ รมว.กห. ถึงความร่วมมือในทุกระดับและประสงค์ที่จะยกระดับความร่วมมือระหว่าง กห. และ เหล่าทัพ ให้เพิ่มมากยิ่งขึ้น โดยเฉพาะด้านการฝึก/ศึกษา ทั้งนี้ ออท.กัมพูชา/ไทย ขอยืนยันที่จะสนับสนุนและมุ่งมั่นที่จะเสริมสร้างความร่วมมือด้านความมั่นคงชายแดนในทุก ๆ ด้านอย่างต่อเนื่องเพื่อให้พื้นที่ชายแดนของสองประเทศมีความมั่นคงและได้รับการพัฒนาร่วมกันอย่างเป็นรูปธรรมมากยิ่งขึ้น

ที่มา : https://www.thaigov.go.th/news/contents/details/83696