รัฐบาลไทย-ข่าวทำเนียบรัฐบาล-เนื่องในโอกาสวันเฉลิมพระชนมพรรษา สมเด็จพระนางเจ้าฯ พระบรมราชินี 3 มิถุนายน 2567 กรมทางหลวงชนบทร่วมเฉลิมพระเกียรติ เปิดไฟประดับสะพานภูมิพล 1, 2 และสะพานมหาเจษฎาบดินทรานุสรณ์


วันพฤหัสบดีที่ 30 พฤษภาคม 2567
เนื่องในโอกาสวันเฉลิมพระชนมพรรษา สมเด็จพระนางเจ้าฯ พระบรมราชินี 3 มิถุนายน 2567 กรมทางหลวงชนบทร่วมเฉลิมพระเกียรติ เปิดไฟประดับสะพานภูมิพล 1, 2 และสะพานมหาเจษฎาบดินทรานุสรณ์
...
เนื่องในโอกาสวันเฉลิมพระชนมพรรษา สมเด็จพระนางเจ้าสุทิดา พัชรสุธาพิมลลักษณ พระบรมราชินี 3 มิถุนายน 2567 กรมทางหลวงชนบท (ทช.) กระทรวงคมนาคม ร่วมเฉลิมพระเกียรติ เปิดไฟประดับสะพานข้ามแม่น้ำเจ้าพระยาในพื้นที่กรุงเทพฯ และปริมณฑล ได้แก่ สะพานภูมิพล 1, 2 กรุงเทพมหานครและจังหวัดสมุทรปราการ และสะพานมหาเจษฎาบดินทรานุสรณ์ จังหวัดนนทบุรี โดยจะทำการเปิดไฟประดับสะพานในคืนวันที่     1 - 5 มิถุนายน 2567 ระหว่างเวลา 19.00 - 22.00 น. สำหรับวันที่ 3 มิถุนายน 2567 นั้น จะทำการเปิดไฟประดับสะพานตั้งแต่เวลา 19.00 - 24.00 น. ซึ่งจะแสดงให้เห็นความงดงามของบรรยากาศบริเวณสะพานข้ามแม่น้ำเจ้าพระยายามค่ำคืน ตลอดจนเป็นการส่งเสริมการท่องเที่ยวในประเทศ ทั้งนี้ ประชาชนสามารถร่วมชมทัศนียภาพความสวยงามของสะพานได้ตามวันและเวลาดังกล่าว

ที่มา : https://www.thaigov.go.th/news/contents/details/83690