รัฐบาลไทย-ข่าวทำเนียบรัฐบาล-การยาสูบฯ เดินหน้านำอสังหาริมทรัพย์ทำเลใจกลางกรุง และเขตเศรษฐกิจพิเศษเชียงราย ออกประมูลให้เช่ายาว 30 ปี 


วันพฤหัสบดีที่ 30 พฤษภาคม 2567
30/05/2567
พิมพ์
การยาสูบฯ เดินหน้านำอสังหาริมทรัพย์ทำเลใจกลางกรุง และเขตเศรษฐกิจพิเศษเชียงราย ออกประมูลให้เช่ายาว 30 ปี
ยสท. เปิดประมูลให้เช่าอสังหาริมทรัพย์ ระยะยาวสูงสุด 30 ปี จำนวน 3 โครงการ ในกรุงเทพมหานคร และจังหวัดเชียงราย จัดประชุมทดสอบความสนใจของนักลงทุน (Market Sounding) ในวันที่ 18 มิถุนายน 2567
การยาสูบแห่งประเทศไทย (ยสท.) เปิดประมูลให้เช่าอสังหาริมทรัพย์ ระยะยาวสูงสุด 30 ปี จำนวน 3 โครงการ ในกรุงเทพมหานคร และจังหวัดเชียงราย จัดประชุมทดสอบความสนใจของนักลงทุน (Market Sounding) ในวันที่ 18 มิถุนายน 2567
ยสท. เปิดประมูลให้เช่าที่ดินระยะยาว 30 ปี โดยได้คัดเลือกที่ดินย่านธุรกิจ โครงการที่ 1 ตั้งอยู่ซอยสุขุมวิท 10 ติดสวนป่าเบญจกิติ ขนาดพื้นที่ประมาณ 2 ไร่ 2 งานเศษ
โครงการที่ 2 พื้นที่บางส่วนของสำนักงานใหญ่ การยาสูบแห่งประเทศไทย ถนนพระราม 4 คลองเตย กรุงเทพฯ ขนาดพื้นที่ประมาณ 9 ไร่เศษ ให้เช่าที่ดินเปล่าพร้อมอาคารนันทนาการ (คอร์ทแบดมินตัน) และสนามเทนนิส
โครงการที่ 3 ตั้งอยู่ในเขตเศรษฐกิจจังหวัดเชียงราย ให้เช่าที่ดินเปล่าแปลงขนาดใหญ่เนื้อที่ประมาณ 75 ไร่เศษ ริมถนนพหลโยธิน ใกล้ด่านการค้าชายแดนแม่สาย จังหวัดเชียงราย
ขอเชิญนักลงทุนผู้สนใจร่วมพัฒนาอสังหาริมทรัพย์ทั้ง 3 โครงการ เข้าร่วมกิจกรรมรับฟังความคิดเห็นของนักลงทุน (Market Sounding) จัดโดย การยาสูบแห่งประเทศไทย ร่วมกับ บริษัท ออทรานส์ จำกัด ที่ปรึกษาโครงการฯ ในวันอังคารที่ 18 มิถุนายน 2567 เวลา 09.00 – 12.00 น. ณ ห้องเพลินจิต ชั้น F โรงแรมแกรนด์ เซ็นเตอร์พอยท์ เพลินจิต ถนนวิทยุ แขวงลุมพินี เขตปทุมวัน กรุงเทพฯ
สนใจเข้าร่วมกิจกรรม Market Sounding ติดต่อ คุณชานน กิติโสภากุล บริษัท ออทรานส์ จำกัด โทรศัพท์ 085-944-6055 ภายในวันที่ 12 มิถุนายน 2567 ติดตามข่าวสารการให้เช่าอสังหาริมทรัพย์ของการยาสูบแห่งประเทศไทย ได้ที่ www.thaitobacco.or.th

ที่มา : https://www.thaigov.go.th/news/contents/details/83722