รัฐบาลไทย-ข่าวทำเนียบรัฐบาล-โฆษกรัฐบาลเชิญชวนร่วมงาน “Thailand Buffalo Heritage ควายไทย มรดกไทย” 1 – 2 มิถุนายน 2567 ณ บริเวณลานหลังวัดมหาธาตุ อุทยานประวัติศาสตร์ จังหวัดพระนครศรีอยุธยา


วันพฤหัสบดีที่ 30 พฤษภาคม 2567
30/05/2567
พิมพ์
โฆษกรัฐบาลเชิญชวนร่วมงาน “Thailand Buffalo Heritage ควายไทย มรดกไทย” 1 – 2 มิถุนายน 2567 ณ บริเวณลานหลังวัดมหาธาตุ อุทยานประวัติศาสตร์ จังหวัดพระนครศรีอยุธยา
โฆษกรัฐบาลเชิญชวนร่วมงาน “Thailand Buffalo Heritage ควายไทย มรดกไทย” 1 – 2 มิถุนายน 2567 ณ บริเวณลานหลังวัดมหาธาตุ อุทยานประวัติศาสตร์ จังหวัดพระนครศรีอยุธยา
วันนี้ (30 พฤษภาคม 2567) นายชัย วัชรงค์ โฆษกประจำสำนักนายกรัฐมนตรี เปิดเผยว่าวันเสาร์ที่ 1 มิถุนายน 2567 เวลา 17.30 น. นายเศรษฐา ทวีสิน นายกรัฐมนตรี จะเดินทางไปร่วมเป็นเกียรติในงาน “Thailand Buffalo Heritage ควายไทย มรดกไทย” ระหว่างวันที่ 1 – 2 มิถุนายน 2567 ประกวดควายชิงถ้วยรางวัลนายกรัฐมนตรี และรัฐมนตรีว่าการกระทรวงเกษตรและสหกรณ์ ณ บริเวณลานหลังวัดมหาธาตุ อุทยานประวัติศาสตร์ จังหวัดพระนครศรีอยุธยา
โฆษกประจำสำนักนายกรัฐมนตรีกล่าวว่า ขอประชาสัมพันธ์การจัดงาน “Thailand Buffalo Heritage ควายไทย มรดกไทย” นี้เชิญชวนให้ผู้สนใจเข้าร่วมงาน ทั้งผู้ที่สนใจสมัครเข้าร่วมการประกวด (จองเตนท์พักสัตว์ฟรี) และผู้ที่สนใจเข้าชม โดยเข้าร่วมได้ฟรี ไม่มีค่าใช้จ่าย ซึ่งในโอกาสนี้จะได้พบกับเจ้าโก้เมืองเพชรควายเผือกพ่อพันธุ์ที่มีขนาดใหญ่ที่สุดในประเทศที่จะไปโชว์ตัวที่งานด้วย
“นายกรัฐมนตรีสนับสนุนการประชาสัมพันธ์ควายไทย ให้เป็นหนึ่งใน Soft Power ที่น่าสนใจ ซึ่งหลังจากการประชาสัมพันธ์ของรัฐบาล ทำให้การเลี้ยงควายเป็นที่นิยมมากขึ้น เชื่อว่าการเลี้ยงควายจะสามารถสร้างรายได้ให้เกษตรกร และเพิ่มมูลค่าทางเศรษฐกิจให้กับประเทศ เป็นการช่วยสืบสานภูมิปัญญา และวัฒนธรรมประเพณีท้องถิ่น เป็นอีก Soft Power ที่สร้างมูลค่า และต่อยอดได้” นายชัย กล่าว

ที่มา : https://www.thaigov.go.th/news/contents/details/83692