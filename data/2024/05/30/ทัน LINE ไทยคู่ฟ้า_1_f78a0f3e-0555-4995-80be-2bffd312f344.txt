รัฐบาลไทย-ข่าวทำเนียบรัฐบาล-รัฐบาลเดินหน้ามาตรการ "Thailand Zero Dropout" แก้ปัญหา "เด็กหลุดจากระบบการศึกษา" ให้เป็นศูนย์


วันพฤหัสบดีที่ 30 พฤษภาคม 2567
รัฐบาลเดินหน้ามาตรการ "Thailand Zero Dropout" แก้ปัญหา "เด็กหลุดจากระบบการศึกษา" ให้เป็นศูนย์
......
รัฐบาลเดินหน้ามาตรการ "Thailand Zero Dropout" แก้ปัญหา "เด็กหลุดจากระบบการศึกษา" ให้เป็นศูนย์
.
ที่ประชุม ครม. (28 พ.ค. 67) รับทราบมาตรการขับเคลื่อนประเทศไทย แก้ปัญหาเด็กและเยาวชนนอกระบบการศึกษาให้กลายเป็นศูนย์ (Thailand Zero Dropout) เพื่อช่วยลดปัญหาความเหลื่อมล้ำทางการศึกษาในประเทศไทย และมอบหมายให้หน่วยงานที่เกี่ยวข้องดำเนินการเพื่อนำไปสู่การค้นพบเด็กและเยาวชนนอกระบบการศึกษา โดยมีมาตรการติดตามเข้าช่วยเหลือ ส่งต่อ ที่เหมาะสมแต่ละราย /การจัดการศึกษาและเรียนรู้แบบยืดหยุ่น เพื่อให้ได้รับการศึกษาและพัฒนาเต็มศักยภาพของตนเอง รวมถึงส่งเสริมผู้ประกอบการภาคเอกชนให้เข้ามามีส่วนร่วมในจัดการศึกษาหรือเรียนรู้ในลักษณะ Learn to Earn เพื่อช่วยให้เด็กและเยาวชนอายุ 15-18 ปี ได้พัฒนาทักษะการทำงานและมีรายได้เสริมระหว่างการศึกษา
.
รัฐบาลได้ตั้งเป้าในการดึงเด็กและเยาวชนที่หลุดจากระบบการศึกษากลับเข้าระบบจำนวน 1,000,000 คน ภายในปีงบประมาณ พ.ศ.2570 โดยในปี พ.ศ. 2567 รัฐบาลได้ช่วยเหลือเด็กและเยาวชนกลับเข้าสู่ระบบการศึกษา จำนวน 20,000 คน จาก 25 จังหวัด และจะดำเนินการคลอบคลุมพื้นที่ 77 จังหวัด ในปี พ.ศ.2568 เป็นต้นไป
อ่านเพิ่มเติม คลิก https://www.thaigov.go.th/news/contents/details/83584
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/83684