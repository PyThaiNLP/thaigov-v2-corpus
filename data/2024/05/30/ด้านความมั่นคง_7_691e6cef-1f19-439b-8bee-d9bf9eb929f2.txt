รัฐบาลไทย-ข่าวทำเนียบรัฐบาล-ฝ่ายปกครองเดชอุดม เปิด "ยุทธการปิดสวิตช์ผู้ค้ายาเสพติดเมืองดอกบัว" รวบ "ง่อน แจ้งสว่าง" ผู้ต้องหายาเสพติด พร้อมสมุน รวม 4 ราย หลังพบมั่วสุมเสพยาบ้าสร้างความเดือดร้อนให้คนในพื้นที่


วันพฤหัสบดีที่ 30 พฤษภาคม 2567
30/05/2567
พิมพ์
ฝ่ายปกครองเดชอุดม เปิด "ยุทธการปิดสวิตช์ผู้ค้ายาเสพติดเมืองดอกบัว" รวบ "ง่อน แจ้งสว่าง" ผู้ต้องหายาเสพติด พร้อมสมุน รวม 4 ราย หลังพบมั่วสุมเสพยาบ้าสร้างความเดือดร้อนให้คนในพื้นที่
ฝ่ายปกครองเดชอุดม เปิด "ยุทธการปิดสวิตช์ผู้ค้ายาเสพติดเมืองดอกบัว" รวบ "ง่อน แจ้งสว่าง" ผู้ต้องหายาเสพติด พร้อมสมุน รวม 4 ราย หลังพบมั่วสุมเสพยาบ้าสร้างความเดือดร้อนให้กับคนในพื้นที่ ผู้ว่าฯ อุบลราชธานี ย้ำ เดินหน้าพุ่งเป้า Re X-Ray ในทุกพื้นที่
ฝ่ายปกครองเดชอุดม เปิด "ยุทธการปิดสวิตช์ผู้ค้ายาเสพติดเมืองดอกบัว" รวบ "ง่อน แจ้งสว่าง" ผู้ต้องหายาเสพติด พร้อมสมุน รวม 4 ราย หลังพบมั่วสุมเสพยาบ้าสร้างความเดือดร้อนให้กับคนในพื้นที่ ผู้ว่าฯ อุบลราชธานี ย้ำ เดินหน้าพุ่งเป้า Re X-Ray ในทุกพื้นที่อย่างต่อเนื่อง เพื่อความสงบสุขของพี่น้องประชาชน
เมื่อวันที่ 29 พ.ค. 67 นายศุภศิษย์ กอเจริญยศ ผู้ว่าราชการจังหวัดอุบลราชธานี เปิดเผยว่า จังหวัดอุบลราชธานี ได้ดำเนินการขับเคลื่อนตามนโยบายของกระทรวงมหาดไทยในการจัดระเบียบสังคม ปราบปรามผู้มีอิทธิพล และป้องกันแก้ไขปัญหายาเสพติด ซึ่งที่ผ่านมาจังหวัดอุบลราชธานีได้บูรณาการทุกภาคส่วนดำเนินมาตรการเข้มงวดกวดขันเกี่ยวกับยาเสพติดและสิ่งผิดกฎหมายทุกชนิดอย่างจริงจังและต่อเนื่อง โดยตนได้สั่งการให้นายสะอาด วงศ์รักษ์ นายอำเภอเดชอุดม นำเจ้าหน้าที่ชุดปฏิบัติการพิเศษฝ่ายปกครองอำเภอเดชอุดม โดยมีนายราเยส ราย ปลัดอำเภอหัวหน้ากลุ่มงานความมั่นคงอำเภอเดชอุดม สมาชิกกองอาสารักษาดินแดนอำเภอเดชอุดมที่ 5 ร่วมลงพื้นตรวจสอบข้อเท็จจริง กรณีได้รับแจ้งจากสายลับว่ามีการมั่วสุมเสพยาเสพติด (ยาบ้า) ในบริเวณสวนยางพารา บ้านอุดมพัฒนา หมู่ที่ 4 ตำบลโพนงาม อำเภอเดชอุดม จังหวัดอุบลราชธานี
นายศุภศิษย์ กอเจริญยศ ผู้ว่าราชการจังหวัดอุบลราชธานี กล่าวว่า เจ้าหน้าที่ฝ่ายปกครองอำเภอเดชอุดม จังหวัดอุบลราชธานี ได้ลงพื้นตรวจสอบข้อเท็จจริง ในสถานที่ที่ได้รับแจ้งจากสายลับ พบนายสมควร (สงวนนามสกุล) อายุ 42 ปี และเครือข่ายยาเสพติด จำนวน 4 ราย ซึ่งนายสมควรฯ ยอมรับว่า ตนเสพยาเสพติดจริงและมียาบ้าไว้ครอบครอง เจ้าหน้าที่จึงได้ควบคุมตัวผู้กระทำความผิด พร้อมของกลางยาบ้า จำนวน 660 เม็ด สำเนาสลิปการโอนเงิน 1 แผ่น สำเนาข้อความในระบบ Messenger 4 แผ่น โทรศัพท์มือถือ 1 เครื่อง และได้ตรวจปัสสาวะผู้กระทำความผิด โดยผลตรวจปัสสาวะจากห้องแลปโรงพยาบาลสมเด็จพระยุพราชเดชอุดม พบสารเสพติดในปัสสาวะ ประเภท (ยาบ้า) จำนวน 1 ชุด ทั้งนี้ เจ้าหน้าที่ได้แจ้งข้อกล่าวหาให้ทราบ และนำตัวส่งสถานีตำรวจภูธรเดชอุดม เพื่อดำเนินการตามกฎหมาย และดำเนินการส่งตัวผู้เสพ 4 ราย ให้กับโรงพยาบาลสมเด็จพระยุพราชเดชอุดมเพื่อเข้าสู่ขบวนการบำบัดต่อไป
นายศุภศิษย์ กอเจริญยศ ผู้ว่าราชการจังหวัดอุบลราชธานี กล่าวช่วงท้ายว่า ตนได้กำชับเจ้าหน้าที่ที่เกี่ยวข้อง เดินหน้าพุ่งเป้า Re X-Ray ในทุกพื้นที่อย่างต่อเนื่อง เพื่อกวาดล้างสิ่งผิดกฎหมาย อันจะทำให้สังคมมีความสงบเรียบร้อย เกิดสวัสดิภาพ พี่น้องประชาชนมีความปลอดภัยในชีวิตและทรัพย์สิน ไม่ต้องหวาดระแวง หรือ เดือดร้อนรำคาญจากการกระทำผิดกฎหมายทุกรูปแบบ ซึ่งที่ผ่านจังหวัดอุบลราชธานีได้บูรณาการทุกภาคส่วน “บำบัดทุกข์ บำรุงสุข” และรักษาความมั่นคงและความสงบเรียบร้อย เพื่อให้ทุกคนในสังคมได้ใช้ชีวิตอย่างมีความสุข อย่างไรก็ตามต้องขอให้พี่น้องประชาชนทุกท่านช่วยเป็นหูเป็นตา ระแวดระวังบ้านเมืองของเรา หากพบเห็นเบาะแสการกระทำความผิดทุกรูปแบบ สามารถแจ้งข้อมูล และร้องเรียนร้องทุกข์ได้ที่ศูนย์ดำรงธรรมจังหวัด ศูนย์ดำรงธรรมอำเภอ สายด่วน 1567 โทรฟรีตลอด 24 ชั่วโมง โดยข้อมูลส่วนบุคคลของผู้เเจ้งเบาะเเสจะถูกคุ้มครองและปกปิดเป็นความลับ ป้องกันไม่ให้พลเมืองดีต้องได้รับภัยจากการเเจ้งเบาะเเสดังกล่าว

ที่มา : https://www.thaigov.go.th/news/contents/details/83706