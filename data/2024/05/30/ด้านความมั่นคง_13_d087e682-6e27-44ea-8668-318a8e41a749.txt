รัฐบาลไทย-ข่าวทำเนียบรัฐบาล-นายอำเภอหันคา นำทีมอำเภอลงพื้นที่ออกให้บริการจัดทำบัตรประจำตัวประชาชนนอกสถานที่ (Mobile Unit) ให้แก่ ผู้พิการ ผู้ป่วยติดเตียง และผู้สูงอายุ มุ่งมั่นเดินหน้านำประชาชนกลุ่มเปราะบาง


วันพฤหัสบดีที่ 30 พฤษภาคม 2567
30/05/2567
พิมพ์
นายอำเภอหันคา นำทีมอำเภอลงพื้นที่ออกให้บริการจัดทำบัตรประจำตัวประชาชนนอกสถานที่ (Mobile Unit) ให้แก่ ผู้พิการ ผู้ป่วยติดเตียง และผู้สูงอายุ มุ่งมั่นเดินหน้านำประชาชนกลุ่มเปราะบาง
นายอำเภอหันคา นำทีมอำเภอลงพื้นที่ออกให้บริการจัดทำบัตรประจำตัวประชาชนนอกสถานที่ (Mobile Unit) ให้แก่ ผู้พิการ ผู้ป่วยติดเตียง และผู้สูงอายุ มุ่งมั่นเดินหน้านำประชาชนกลุ่มเปราะบางเข้าสู่ระบบสวัสดิการภาครัฐอย่างเท่าเทียม เพื่อยกระดับคุณภาพชีวิตประชาชน
นายอำเภอหันคา นำทีมอำเภอลงพื้นที่ออกให้บริการจัดทำบัตรประจำตัวประชาชนนอกสถานที่ (Mobile Unit) ให้แก่ ผู้พิการ ผู้ป่วยติดเตียง และผู้สูงอายุ มุ่งมั่นเดินหน้านำประชาชนกลุ่มเปราะบางเข้าสู่ระบบสวัสดิการภาครัฐอย่างเท่าเทียม เพื่อยกระดับคุณภาพชีวิตพี่น้องประชาชนในทุกพื้นที่ให้ดีขึ้นอย่างยั่งยืน
วันนี้ (30 พ.ค. 67) นายอดิศร เกิดโต นายอำเภอหันคา เปิดเผยว่า อำเภอหันคา จังหวัดชัยนาท ได้ขับเคลื่อนโครงการอำเภอบำบัดทุกข์ บำรุงสุข แบบบูรณาการอย่างยั่งยืน โดยมุ่งมั่นส่งเสริมสมรรถนะ "ทีมงาน" เพื่อเพิ่มขีดความสามารถในภารกิจการพัฒนาคุณภาพชีวิตของพี่น้องประชาชนให้มีความสุขมากยิ่งขึ้น ซึ่งล่าสุดตน พร้อมด้วยทีมสำนักทะเบียนอำเภอหันคา มีนางสาวประภาวริญน์ ประภาวินวงศ์ ปลัดอำเภอ ฝ่ายทะเบียนและบัตรประจำตัวประชาชน สำนักทะเบียนอำเภอหันคา ร่วมกับศูนย์บริหารการทะเบียนภาค 1 สาขาจังหวัดชัยนาท และ 7 ภาคีเครือข่าย ลงพื้นที่ออกให้บริการจัดทำบัตรประจำตัวประชาชนนอกสถานที่ (Mobile Unit) และครอบครัวที่ประสบปัญหาในกลุ่ม ThaiQM ที่ไม่มีชื่อในทะเบียนบ้าน ไม่มีบัตรประจำตัวประชาชน ผู้พิการ และกลุ่มเปราะบาง ผู้ป่วยติดเตียง และผู้สูงอายุ เพื่อแก้ไขปัญหาสถานะทางทะเบียน โดยได้อนุมัติเพิ่มชื่อและรายการบุคคลเข้าในทะเบียนบ้าน พร้อมจัดทำบัตรประจำตัวประชาชนนอกสถานที่ให้กับประชาชน โดยอำเภอหันคา มีแผนปฏิบัติในการออกให้บริการทำบัตรประจำตัวประชาชนนอกสถานที่ให้กับผู้พิการ ผู้ป่วยติดเตียง และผู้สูงอายุที่มีปัญหาด้านการเคลื่อนไหว ตามแผนปฏิบัติเดือนละ 1 ครั้ง
นายอดิศร เกิดโต นายอำเภอหันคา กล่าวว่า สำหรับการลงพื้นที่ออกให้บริการจัดทำบัตรประจำตัวประชาชนนอกสถานที่ (Mobile Unit) ให้แก่ ผู้พิการ ผู้ป่วยติดเตียง และผู้สูงอายุ ประจำเดือนพฤษภาคม 2567 ตนได้นำทีมอำเภอหันคา ลงพื้นที่ออกให้บริการจัดทำบัตรประจำตัวประชาชนนอกสถานที่ (Mobile Unit) จำนวน 6 ราย เป็นผู้ป่วยติดเตียง 3 ราย คนชรา 3 ราย ดังนี้ 1) นายลออง อายุ 75 ปี หมู่7 ต.วังไก่เถื่อน 2) นายแจ่ม อายุ 68 ปี หมู่ 3 ต.บ้านเชี่ยน 3) นายบุญเลิศ อายุ 60 ปี หมู่ 7 ต.สามง่ามท่าโบสถ์ 4. นางสละ อายุ 86 ปี หมู่ 18 ต.หนองแซง(คนชรา) 5) นางบุญนาค อายุ 95 ปี หมู่ 18 ต.หนองแซง 6) นางจำเนียร อายุ 72 ปี หมู่ 18 ต.หนองแซง นอกจากนี้ ยังได้มอบสิ่งของเครื่องใช้เครื่องอุปโภคบริโภค และได้พบปะพูดคุยถามไถ่สถาพความเป็นอยู่ รวมถึงการวางแผนให้การช่วยเหลือ ทั้งด้านบริการตรวจสุขภาพ การขอรับสิทธิสวัสดิการภาครัฐ เบี้ยคนพิการตามระเบียบกฎหมาย เพื่อเป็นการเพิ่มศักยภาพในการปฏิบัติงานราชการ สร้างความสัมพันธ์ที่ดีและเข้าถึงประชาชน รวมทั้งเป็นการอำนวยความสะดวกและลดภาระค่าใช้จ่ายในการเดินทางให้กับประชาชน
“การลงพื้นที่ให้บริการทำบัตรประจำตัวประชาชนให้กับผู้ประสบปัญหาต่าง ๆ ในอำเภอหันคาในครั้งนี้ เป็นไปตามเจตนารมณ์ของกระทรวงมหาดไทยที่มุ่งเน้นให้นายอำเภอในฐานะนายกรัฐมนตรีของอำเภอ ขับเคลื่อนอำเภอบำบัดทุกข์ บำรุงสุข แบบบูรณาการอย่างยั่งยืน ด้วยการสร้างทีมและบูรณาการทำงานร่วมกับภาคีเครือข่าย โดยทุกภาคส่วนมาร่วมกันขับเคลื่อนงานบำบัดทุกข์ บำรุงสุข ลงพื้นที่ไปค้นหาปัญหา รับฟังปัญหา และแก้ไขปัญหาอย่างเป็นรูปธรรม สร้างสิ่งที่ดีให้เกิดขึ้นกับพี่น้องประชาชน เพื่อส่งมอบรอยยิ้ม และพัฒนาคุณภาพชีวิตของพี่น้องประชาชนให้มีความสุขอย่างยั่งยืน นอกจากนี้มีจุดประสงค์เพื่อจะบรรเทาความทุกข์ ความเดือดร้อนที่พี่น้องประชาชนจะต้องประสบกับสภาพร่างกายที่ไม่สามารถเคลื่อนไหวได้ และเป็นการเพิ่มศักยภาพในการปฏิบัติงานราชการ สร้างความสัมพันธ์ที่ดีและเข้าถึงประชาชน รวมทั้งเป็นการอำนวยความสะดวกและลดภาระค่าใช้จ่ายในการเดินทางให้กับประชาชนในพื้นที่” นายอดิศรฯ กล่าวเพิ่มเติม
นายอดิศร เกิดโต นายอำเภอหันคา กล่าวเพิ่มเติมว่า ขอขอบคุณเจ้าหน้าที่ทุกคนที่เกี่ยวข้องที่มาช่วยกันอำนวยความสะดวกและให้ความช่วยเหลือพี่น้องประชาชนในวันนี้ นับว่าเป็นเรื่องที่ดีที่จะได้สร้างความสัมพันธ์ที่ดีและเข้าถึงประชาชนชาวอำเภอหันคาได้มากยิ่งขึ้น ซึ่งนอกจากจะเป็นการอำนวยความสะดวกแล้ว สิ่งสำคัญที่พวกเราคำนึงถึง คือ รอยยิ้มของพี่น้องประชาชน ที่เราจะต้องสร้างสุขให้เกิดรอยยิ้ม เพื่อที่จะบรรเทาความทุกข์ ความเดือดร้อนที่พี่น้องประชาชนจะต้องประสบกับสภาพร่างกายที่ไม่สามารถเคลื่อนไหวได้ และยิ่งเมื่อเขาเห็นคนของราชการลงมาเยี่ยมเยียนถึงบ้าน ก็จะยิ่งเพิ่มพูนความสุขมากขึ้นอีกด้วย
“ทีมอำเภอเมืองหันคายังคงเดินหน้าประชาสัมพันธ์การลงทะเบียน “Application ThaiD” สู่ครอบครัวชุมชนในพื้นที่ไปพร้อมกันด้วย โดยได้สร้างการรับรู้ด้วยการประชาสัมพันธ์ให้ประชาชนในพื้นที่ลงทะเบียนใช้งานแอปพลิเคชันไทยดี “ThaiD” ที่ถูกพัฒนาจากระบบการพิสูจน์และยืนยันตัวตนในแบบเดิมสู่การเพิ่มความสะดวกสบายด้วยการนำเทคโนโลยีดิจิทัลมาใช้เป็นรูปแบบการยืนยันตัวตนด้วยใบหน้าทางดิจิทัลใช้สำหรับยืนยันตัวตน หรือใช้แสดงแทนบัตรประจำตัวประชาชนในการทำธุรกรรม หรือการขอรับบริการกับหน่วยงานภาครัฐ ภาคเอกชนต่าง ๆ อย่างสะดวกสบาย รวดเร็ว ประหยัดเวลา และค่าใช้จ่าย อยู่บนพื้นฐานความปลอดภัยของข้อมูลส่วนบุคคลเป็นสำคัญ โดยสามารถลงทะเบียนได้ด้วยตนเอง ด้วยการดาวน์โหลดแอปพลิเคชัน Thai Digital Identity (ThaiD) หรือ ไทยดี ได้ทั้งระบบ Google Play และ iOS ใช้เพียงบัตรประจำตัวประชาชนและการตรวจสอบภาพใบหน้าเพื่อยืนยัน หรือติดต่อขอลงทะเบียนกับเจ้าหน้าที่ ณ ที่ว่าการอำเภอทุกแห่งทั่วประเทศ” นายอดิศรฯ กล่าวในช่วงท้าย
#กระทรวงมหาดไทย #บำบัดทุกข์บำรุงสุข

ที่มา : https://www.thaigov.go.th/news/contents/details/83713