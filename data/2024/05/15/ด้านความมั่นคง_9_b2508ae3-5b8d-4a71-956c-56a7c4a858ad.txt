รัฐบาลไทย-ข่าวทำเนียบรัฐบาล-"อนุทิน" เปิดกระทรวงต้อนรับนักเรียนโครงการ Youth Wildlife Guardians มูลนิธิเพื่อสิ่งแวดล้อมและสังคม พร้อมรับฟังการดำเนินงานของโครงการในการอนุรักษ์ทรัพยากรธรรมชาติฯ


วันพุธที่ 15 พฤษภาคม 2567
15/05/2567
พิมพ์
"อนุทิน" เปิดกระทรวงต้อนรับนักเรียนโครงการ Youth Wildlife Guardians มูลนิธิเพื่อสิ่งแวดล้อมและสังคม พร้อมรับฟังการดำเนินงานของโครงการในการอนุรักษ์ทรัพยากรธรรมชาติฯ
"อนุทิน" เปิดกระทรวงต้อนรับนักเรียนโครงการ Youth Wildlife Guardians มูลนิธิเพื่อสิ่งแวดล้อมและสังคม พร้อมรับฟังการดำเนินงานของโครงการในการอนุรักษ์ทรัพยากรธรรมชาติฯ
วันนี้ (15 พ.ค. 67) เวลา 11.30 น. ที่ห้องประชุมดำรงธรรม ชั้น 2 ศาลาว่าการกระทรวงมหาดไทย นายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงมหาดไทย ให้การต้อนรับมูลนิธิเพื่อสิ่งแวดล้อมและสังคม (Environmental and Social Foundation) และคณะนักเรียนจากโครงการ Youth Wildlife Guardians โดยมี นายราชันย์ ซุ้นหั้ว รองปลัดกระทรวงมหาดไทย นายอรรษิษฐ์ สัมพันธรัตน์ อธิบดีกรมการปกครอง นายขจร ศรีชวโนทัย อธิบดีกรมส่งเสริมการปกครองท้องถิ่น และคณะทำงาน ร่วมให้การต้อนรับ
นายอนุทิน ได้กล่าวชื่นชมและเป็นกำลังใจให้กับนักเรียนทุกคนที่มีความตั้งใจในการอนุรักษ์ทรัพยากรธรรามชาติและสิ่งแวดล้อม รวมถึงช่วยเหลือสังคมทั้งในประเทศและต่างประเทศ และรู้สึกปลื้มใจที่อย่างน้อยในอนาตคยังมีเยาวชนที่ยังคงให้ความสนใจในด้านสิ่งแวดล้อมให้คงอยู่สืบไป ขอให้ใช้โอกาสที่ดีนี้ในการเป็นผู้ที่ทำประโยชน์ให้กับผู้ที่ด้อยโอกาสกว่า ทำให้เรามีจิตใจดี คิดแต่สิ่งดี ๆ ผลลัพธ์ก็จะได้พบแต่สิ่งดี ๆ ขอให้ดำรงความดีและสิ่งที่ตั้งใจนี้เอาไว้ เพื่อเป็นประโยชน์ต่อประเทศชาติและสังคมต่อไป
โอกาสนี้ ผู้แทนนักเรียนในโครงการ Youth Wildlife Guardians ได้กล่าวถึงความเป็นมาของโครงการฯ รางวัลในงานเทศกาลภาพยนตร์ จำนวน 15 รางวัล จากการส่งประกวดในเทศกาลหนังนานาชาติ จากสารคดีจำนวน 3 เรื่อง ได้แก่ เรื่อง In Search of Dugong, The Story of the Leatherback และ Giant of the Deep "The Whale Shark Story" ซึ่งสารคดีดังกล่าวเหล่านี้ เป็นส่วนหนึ่งของสารคดีทั้งหมดจำนวน 20 เรื่องที่มูลนิธิฯ ได้ผลิตขึ้นเพื่อส่งเสริมการอนุรักษ์สัตว์ใกล้สูญพันธุ์ (Endangered Species) รวมทั้งรณรงค์เรื่องการเปลี่ยนแปลงสภาวะภูมิอากาศโลก (Climate Change) ความมั่นคงทางอาหาร (Food Sustainability) และขยะมหาสมุทร (Sea Debris)

ที่มา : https://www.thaigov.go.th/news/contents/details/83084