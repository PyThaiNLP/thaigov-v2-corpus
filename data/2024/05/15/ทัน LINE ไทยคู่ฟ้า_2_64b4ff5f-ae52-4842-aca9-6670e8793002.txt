รัฐบาลไทย-ข่าวทำเนียบรัฐบาล-ครม. รับทราบไทม์ไลน์ ขึ้นค่าแรง 400 บาท/วัน ทั่วประเทศ คาดมีผล ก.ย. - ต.ค. นี้


วันพุธที่ 15 พฤษภาคม 2567
ครม. รับทราบไทม์ไลน์ ขึ้นค่าแรง 400 บาท/วัน ทั่วประเทศ คาดมีผล ก.ย. - ต.ค. นี้
......
ครม. รับทราบไทม์ไลน์ ขึ้นค่าแรง 400 บาท/วัน ทั่วประเทศ คาดมีผล ก.ย. - ต.ค. นี้
.
ที่ประชุม ครม. (14 พ.ค. 67) รับทราบความคืบหน้าการกำหนดอัตราค่าจ้าง 400 บาททั่วประเทศ ตามที่กระทรวงแรงงานเสนอ โดยมีไทม์ไลน์ ดังนี้
.
1. สำรวจค่าใช้จ่ายที่จำเป็นของแรงงานทั่วไปแรกเข้าทำงานในภาคอุตสาหกรรม ปี 67 (เม.ย. – มิ.ย. 67)
2. ประชุมหารือผลกระทบจากการปรับขึ้นอัตราค่าจ้างขั้นต่ำ ร่วมกับสภาอุตสาหกรรมแห่งประเทศไทยและสภาหอการค้าแห่งประเทศไทย (พ.ค 67)
3. คณะกรรมการค่าจ้างพิจารณาหลักเกณฑ์การทบทวนความเหมาะสมของอัตราค่าจ้างขั้นต่ำจังหวัด เพื่อให้คณะอนุกรรมการพิจารณาอัตราค่าจ้างขั้นต่ำจังหวัดทุกจังหวัด และคณะอนุกรรมการวิชาการและกลั่นกรอง เป็นไปตามหลักเกณฑ์ที่กฎหมายกำหนดและเป็นมาตรฐานเดียวกันทั่วประเทศ (พ.ค. – สค. 67)
4. คณะกรรมการค่าจ้างพิจารณาข้อเสนออัตราค่าจ้างขั้นต่ำของคณะอนุกรรมการพิจารณาอัตราค่าจ้างขั้นต่ำจังหวัดทุกจังหวัดและคณะอนุกรรมการวิชาการและกลั่นกรองเพื่อทบทวนการกำหนดอัตราค่าจ้างขั้นต่ำ ปี 67 เสนอเพื่อประกาศในราชกิจจานุเบกษาให้มีผลบังคับใช้ เดือน ก.ย. - ต.ค. 67
อ่านเพิ่มเติม คลิก https://www.thaigov.go.th/news/contents/details/83016
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/83071