รัฐบาลไทย-ข่าวทำเนียบรัฐบาล-โฆษกรัฐบาลเผย นายกฯ แสดงความเสียใจกับครอบครัวของนางสาวเนติพร เสน่ห์สังคม ไม่ต้องการให้เกิดความสูญเสียในทุกกรณี 


วันพุธที่ 15 พฤษภาคม 2567
15/05/2567
พิมพ์
โฆษกรัฐบาลเผย นายกฯ แสดงความเสียใจกับครอบครัวของนางสาวเนติพร เสน่ห์สังคม ไม่ต้องการให้เกิดความสูญเสียในทุกกรณี
โฆษกรัฐบาลเผย นายกฯ แสดงความเสียใจกับครอบครัวของนางสาวเนติพร เสน่ห์สังคม ไม่ต้องการให้เกิดความสูญเสียในทุกกรณี
วันนี้ (15 พฤษภาคม 2567) นายชัย วัชรงค์ โฆษกประจำสำนักนายกรัฐมนตรี เปิดเผยต่อกรณี การเสียชีวิตของนางสาวเนติพร เสน่ห์สังคม ว่านายเศรษฐา ทวีสิน นายกรัฐมนตรี รู้สึกเสียใจต่อการสูญเสีย และขอแสดงความเสียใจกับครอบครัว ซึ่งรัฐบาลไม่ต้องการให้เหตุการณ์แห่งการสูญเสียเช่นนี้เกิดขึ้นไม่ว่ากับใครหรือสาเหตุใด
นายกรัฐมนตรีได้รับรายงานว่ากระทรวงยุติธรรมกำลังตรวจสอบข้อเท็จจริง สาเหตุการเสียชีวิต ซึ่งรัฐบาลมีหน้าที่ให้ความเป็นธรรมตามกระบวนการยุติธรรม และกระทรวงยุติธรรมจะแถลงข้อเท็จจริงเมื่อได้ข้อสรุป

ที่มา : https://www.thaigov.go.th/news/contents/details/83046