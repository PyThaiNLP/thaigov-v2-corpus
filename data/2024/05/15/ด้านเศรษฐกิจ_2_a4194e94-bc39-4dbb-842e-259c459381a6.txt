รัฐบาลไทย-ข่าวทำเนียบรัฐบาล-มะนาวสดว่าเปรี้ยวแล้ว มะนาวผงเปรี้ยวไม่แพ้กัน


วันพุธที่ 15 พฤษภาคม 2567
มะนาวสดว่าเปรี้ยวแล้ว มะนาวผงเปรี้ยวไม่แพ้กัน
14 พฤษภาคม 2567 เวลา 14.00 น. นายภูมิธรรม เวชยชัย รองนายกรัฐมนตรีและรัฐมนตรีว่าการกระทรวงพาณิชย์ ร่วมคณะนายเศรษฐา ทวีสิน นายกรัฐมนตรี เยี่ยมชมโครงการชั่งหัวมัน ตามพระราชดำริ อ.ท่ายาง จ.เพชรบุรี ในช่วง ครม.สัญจร จ.เพชรบุรี ระหว่างวันที่ 13-14 พ.ค.67
ซึ่งในการเยี่ยมชมครั้งนี้ มีโครงการส่วนพระองค์สวนจิตรลดา นโยบายเชิงรุกมะนาวผง ร่วมกับกรมการค้าภายในกระทรวงพาณิชย์ โดยโรงงานผลิตมะนาวผงมาตรฐานภายใต้โครงการส่วนพระองค์สวนจิตรลดา ภายในบู๊ทมีกิจกรรม น้ำชงและเครื่องจิ้ม ที่มีส่วนผสมของมะนาวผง ได้แก่ น้ำผึ้งมะนาวผง น้ำมะนาวผง น้ำจิ้มแจ่วมะนาวผง ราดบน หมูย่างเมื่อเพชร เมนูขึ้นชื่อของเมืองเพชรบุรี
มะนาวผง 1 ซอง บรรจุ  90 กรัม ทำจากมะนาวแท้ เทียบเท่ามะนาว 200 ลูก ใช้ปริมาณนิดเดียวก็เปรี้ยวแล้ว ใช้งานง่ายแค่ละลายน้ำ สามารถหาซื้อได้ที่ร้านธงฟ้า โมบายธงฟ้า ทั่วประเทศ เป็นหนึ่งในนโยบายของรัฐบาล ช่วยเหลือทั้งเกษตรกรและผู้บริโภคในช่วงมะนาวราคาสูง ตามฤดูกาล ตามนโยบาย ลดรายจ่าย เพิ่มรายได้ ขยายโอกาส

ที่มา : https://www.thaigov.go.th/news/contents/details/83064