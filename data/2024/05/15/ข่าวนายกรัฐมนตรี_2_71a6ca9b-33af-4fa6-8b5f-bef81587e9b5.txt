รัฐบาลไทย-ข่าวทำเนียบรัฐบาล-​นายกฯ เสียใจ “บุ้ง ทะลุวัง” เสียชีวิต ระบุไม่มีใครอยากให้สูญเสีย ยืนยันให้ความเป็นธรรมทุกฝ่าย


วันพุธที่ 15 พฤษภาคม 2567
15/05/2567
พิมพ์
​นายกฯ เสียใจ “บุ้ง ทะลุวัง” เสียชีวิต ระบุไม่มีใครอยากให้สูญเสีย ยืนยันให้ความเป็นธรรมทุกฝ่าย
​นายกฯ เสียใจ “บุ้ง ทะลุวัง” เสียชีวิต ระบุไม่มีใครอยากให้สูญเสีย ยืนยันให้ความเป็นธรรมทุกฝ่าย
วันนี้ (15 พฤษภาคม 2567) เวลา 11.00 น. ณ ศูนย์นิทรรศการและการประชุมไบเทค บางนา กรุงเทพฯ         นายเศรษฐา ทวีสิน นายกรัฐมนตรี ให้สัมภาษณ์ภายหลังเปิดงาน SUBCON Thailand 2024 ถึงการเสียชีวิตของนางสาวเนติพร เสน่ห์สังคม หรือ บุ้ง ทะลุวัง ว่า เป็นเรื่องที่น่าเสียใจ การสูญเสียเป็นสิ่งที่ไม่มีใครอยากให้เกิดขึ้น และขอแสดงความเสียใจไปยังครอบครัว ซึ่งตนเองมั่นใจว่า จะให้ความเป็นธรรม และสั่งการไปยัง พ.ต.อ. ทวี สอดส่อง รัฐมนตรีว่าการกระทรวงยุติธรรม ให้สืบสวนสอบสวนรายละเอียดของการเสียชีวิต โดยใช้หลักนิติวิทยาศาสตร์พิสูจน์ว่าเกิดอะไรขึ้น และวันนี้กรมราชทัณฑ์จะแถลงข่าวอย่างเป็นทางการ
ผู้สื่อข่าวถามว่า กรณีมีเสียงเรียกร้องไปยัง นายณัฐวุฒิ ใสยเกื้อ ที่เคยออกมาเรียกร้องเยาวชนที่ต้องคดีทางการเมือง หรือควรได้รับสิทธิการประกันตัว จะมีแนวทางในการพูดคุยกับกระทรวงยุติธรรม ในเรื่องนี้หรือไม่นายกรัฐมนตรี กล่าวว่า เชื่อว่ารัฐมนตรียุติธรรม ได้ยินเสียงเรียกร้องแล้ว คงจะนำไปพิจารณา และนำไปพูดคุยกันในกระบวนการยุติธรรมทั้งหมด พร้อมกับย้ำว่า ต้องให้ความเป็นธรรมกับทุกคน
ส่วนที่มีการขุดนโยบายของพรรคเพื่อไทย เรื่องการเรียกร้องให้ปล่อยตัวผู้ต้องโทษคดีการเมือง จะมีการพูดคุยในเรื่องนี้หรือไม่ นายกรัฐมนตรี กล่าวว่า ยังไม่มีการพูดคุยกัน

ที่มา : https://www.thaigov.go.th/news/contents/details/83068