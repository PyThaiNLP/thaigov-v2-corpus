รัฐบาลไทย-ข่าวทำเนียบรัฐบาล-รัฐมนตรีช่วยว่าการกระทรวงมหาดไทย ให้การต้อนรับจุฬาราชมนตรี ร่วมหารือเรื่องการดำเนินการขับเคลื่อนนโยบายของกระทรวงมหาดไทยในการประกอบพิธีฮัจย์


วันศุกร์ที่ 24 พฤษภาคม 2567
24/05/2567
พิมพ์
รัฐมนตรีช่วยว่าการกระทรวงมหาดไทย ให้การต้อนรับจุฬาราชมนตรี ร่วมหารือเรื่องการดำเนินการขับเคลื่อนนโยบายของกระทรวงมหาดไทยในการประกอบพิธีฮัจย์
รัฐมนตรีช่วยว่าการกระทรวงมหาดไทย ให้การต้อนรับจุฬาราชมนตรี ร่วมหารือเรื่องการดำเนินการขับเคลื่อนนโยบายของกระทรวงมหาดไทยในการประกอบพิธีฮัจย์
เมื่อวันที่ 23 พ.ค. 67 เวลา 11.30 น. นายชาดา ไทยเศรษฐ์ รัฐมนตรีช่วยว่าการกระทรวงมหาดไทย ให้การต้อนรับ นายอรุณ บุญชม จุฬาราชมนตรี และคณะ ในโอกาสเข้าพบหารือข้อราชการร่วมกัน ณ สำนักงานรัฐมนตรีช่วยว่าการกระทรวงมหาดไทย (มท.3) ศาลาว่าการกระทรวงมหาดไทย
นายชาดา ไทยเศรษฐ์ รัฐมนตรีช่วยว่าการกระทรวงมหาดไทย กล่าวว่า ราชอาณาจักรไทยได้ลงนามบันทึกความตกลงว่าด้วยการเตรียมการสำหรับเทศกาลฮัจย์ ฮ.ศ. 1445 ระหว่างราชอาณาจักรไทยกับกระทรวงฮัจย์และอุมเราะห์ซาอุดีอาระเบีย ณ ราชอาณาจักรซาอุดีอาระเบีย เมื่อวันที่ 7 มกราคม พ.ศ.2567 ซึ่งผลของการเจรจาเป็นไปในทิศทางที่ดี โดยทางรัฐบาลซาอุดีอาระเบียพร้อมให้ความร่วมมือโดยการสนับสนุนผู้เดินทางไปประกอบพิธีฮัจย์จากประเทศไทยในหลายด้าน อาทิ การปรับลดค่าธรรมเนียมต่างๆ ตลอดจนค่าใช้จ่ายให้มีราคาถูกลง
รัฐมนตรีช่วยว่าการกระทรวงมหาดไทย กล่าวในตอนท้ายว่า สำหรับแนวทางการขับเคลื่อนนโยบายในการสนับสนุนกิจการฮัจย์ขั้นต่อไปของกระทรวงมหาดไทยนั้น จะเป็นการเดินหน้าเจรจากับผู้ประกอบการภาคเอกชน และสายการบินเพื่อวางระบบ โดยหาแนวทางปรับลดภาระค่าใช้จ่ายให้แก่ผู้เดินทางไปประกอบพิธีฮัจย์ต่อไป

ที่มา : https://www.thaigov.go.th/news/contents/details/83451