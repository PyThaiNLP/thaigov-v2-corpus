รัฐบาลไทย-ข่าวทำเนียบรัฐบาล-พลเอก ไพบูลย์ คุ้มฉายา รองประธานคณะกรรมการมูลนิธิราชทัณฑ์ปันสุข ทำความ ดี เพื่อชาติ ศาสน์ กษัตริย์ ในพระบรมราชูปถัมภ์  ตรวจเยี่ยมพื้นที่จังหวัดอุบลราชธานีและจังหวัดศรีสะเกษ


วันศุกร์ที่ 24 พฤษภาคม 2567
24/05/2567
พิมพ์
พลเอก ไพบูลย์ คุ้มฉายา รองประธานคณะกรรมการมูลนิธิราชทัณฑ์ปันสุข ทำความ ดี เพื่อชาติ ศาสน์ กษัตริย์ ในพระบรมราชูปถัมภ์  ตรวจเยี่ยมพื้นที่จังหวัดอุบลราชธานีและจังหวัดศรีสะเกษ
พลเอก ไพบูลย์ คุ้มฉายา รองประธานคณะกรรมการมูลนิธิราชทัณฑ์ปันสุข ทำความ ดี เพื่อชาติ ศาสน์ กษัตริย์ ในพระบรมราชูปถัมภ์ และคณะกรรมการมูลนิธิราชทัณฑ์ปันสุขฯ ตรวจเยี่ยมพื้นที่จังหวัดอุบลราชธานีและจังหวัดศรีสะเกษ
ในวันพฤหัสบดีที่ ๒๓ พฤษภาคม ๒๕๖๗ พลเอก ไพบูลย์ คุ้มฉายา รองประธานคณะกรรมการมูลนิธิราชทัณฑ์ปันสุข ทำความ ดี เพื่อชาติ ศาสน์ กษัตริย์ ในพระบรมราชูปถัมภ์ พร้อมด้วยคณะกรรมการมูลนิธิราชทัณฑ์ปันสุขฯ ประกอบด้วย พลอากาศเอก สุบิน ชิวปรีชา นางพงษ์สวาท นีละโยธิน ปลัดกระทรวงยุติธรรม นางจิรภา สินธุนาวา รองปลัดกระทรวงยุติธรรม นายสหการณ์ เพ็ชรนรินทร์ อธิบดีกรมราชทัณฑ์ และนายสมฤกษ์ จึงสมาน ผู้ตรวจราชการกระทรวงสาธารณสุข ลงพื้นที่ตรวจเยี่ยมสถานพินิจและคุ้มครองเด็กและเยาวชนจังหวัดอุบลราชธานี ศูนย์ฝึกและอบรมเด็กและเยาวชน เขต ๕ อุบลราชธานี โรงพยาบาล ๕๐ พรรษา มหาวชิราลงกรณ ในพระสังฆราชูปถัมภ์ เรือนจำกลางอุบลราชธานี โรงพยาบาลสรรพสิทธิประสงค์ เรือนจำจังหวัดศรีสะเกษ โรงพยาบาลศรีสะเกษ เรือนจำอำเภอกันทรลักษณ์ และโรงพยาบาลกันทรลักษณ์ ตามโครงการราชทัณฑ์ปันสุข ทำความ ดี เพื่อชาติ ศาสน์ กษัตริย์ โดยมี นายกูเฮง ยาวอหะซัน เลขานุการรัฐมนตรีว่าการกระทรวงยุติธรรม ผู้แทนรัฐมนตรีว่าการกระทรวงยุติธรรม พันตำรวจโท ประวุธ วงศ์สีนิล อธิบดีกรมพินิจและคุ้มครองเด็กและเยาวชน คณะผู้บริหาร และเจ้าหน้าที่ที่เกี่ยวข้อง เข้าร่วม
จากนั้น เดินทางไปตรวจเยี่ยมศูนย์ฝึกและอบรมเด็กและเยาวชน เขต ๕ อุบลราชธานี ตามโครงการราชทัณฑ์ปันสุขฯ ศูนย์ฝึกฯ เขต ๕ จังหวัดอุบลราชธานี มีพื้นที่ใช้สอยทั้งหมด ๒๐๔ ไร่ มีภารกิจดูแล แก้ไข บำบัด ฟื้นฟูเด็กและเยาวชนที่ศาลเยาวชนและครอบครัวมีคำพิพากษาให้ควบคุมตัวและฝึกอบรมจาก ๗ จังหวัด ได้แก่ จังหวัดอุบลราชธานี จังหวัดศรีสะเกษ จังหวัดยโสธร จังหวัดอำนาจเจริญ จังหวัดมุกดาหาร จังหวัดสกลนคร และจังหวัดนครพนม มีเด็กและเยาวชนที่อยู่ในการควบคุมดูแลของศูนย์ฝึกฯ จำนวน ๒๐๖ คน แบ่งเป็น ชาย ๑๙๒ คน หญิง ๑๔ คน (ข้อมูล ณ วันที่ ๑๗ พ.ค. ๒๕๖๗) ฐานความผิดคดีอาญาที่เข้าสู่ศูนย์ฝึกฯ เขต ๕ จังหวัดอุบลราชธานีมากที่สุด ได้แก่ ความผิดเกี่ยวกับยาเสพติดให้โทษ ด้านการป้องกันและควบคุมโรคที่สำคัญ กรณีแรกเข้าหรือรับตัวใหม่ สถานพินิจฯ ต้นทางจะดำเนินการตรวจหาเชื้อโรค COVID-๑๙ ก่อนส่งตัวเยาวชนมายังศูนย์ฝึกฯ เขต ๕ เมื่อรับตัวแล้วจะแยกกักโรคที่โซนแรกเข้าเป็นระยะเวลา ๕ วัน เพื่อเฝ้าระวัง และเมื่อครบระยะการกักตัวแล้วพยาบาลจะทำการตรวจ ATK ก่อนออกมายังโซนฝึกอบรม ได้รับจัดสรรวัคซีนไข้หวัดใหญ่จากกรมควบคุมโรค และได้รับการสนับสนุนบุคลากรทางการแพทย์จากโรงพยาบาลส่งเสริมสุขภาพตำบลหัวเรือเข้ามาดำเนินการฉีดให้แก่เด็กและเยาวชนและเจ้าหน้าที่ มีการคัดกรองโรควัณโรคเบื้องต้นในเด็กและเยาวชนทุกราย หากพบว่าเด็กและเยาวชนมีอาการเข้าข่ายโรควัณโรค จะส่งตัวเพื่อทำการตรวจยืนยันอีกครั้งที่โรงพยาบาล ๕๐ พรรษา มหาวชิราลงกรณ ในพระสังฆราชูปถัมภ์ (โรงพยาบาลแม่ข่าย) ซึ่งมีการจัดห้องและสถานที่แยกสำหรับเยาวชนที่ป่วยไว้โดยเฉพาะ ทั้งนี้ ได้ประสานความร่วมมือจากโรงพยาบาลส่งเสริมสุขภาพตำบลหัวเรือให้เข้ามาให้บริการเอกซเรย์ปอดในหน่วยควบคุมปีละ ๑ ครั้ง การตรวจหาเชื้อ HIV และซิฟิลิส ได้จัดอบรมให้ความรู้เกี่ยวกับโรคติดต่อทางเพศสัมพันธ์ให้แก่เด็กและเยาวชนทุกราย ปีละ ๒ ครั้ง สมาคมมะเร็งนรีเวชไทย อบรมให้ความรู้เรื่องโรคติดต่อทางเพศสัมพันธ์แก่เยาวชนทุกราย สมาคมฟ้าสีรุ้งจังหวัดอุบลราชธานี เข้ามาให้ความรู้และบริการตรวจเลือดเพื่อคัดกรองโรค HIV และซิฟิลิสให้เด็กและเยาวชนทุกรายที่สมัครใจ โดยหากพบว่าเด็กและเยาวชนมีการติดเชื้อจะส่งต่อเพื่อรับการรักษาที่โรงพยาบาลแม่ข่าย การคัดกรองโรคมะเร็งปากมดลูก แพทย์จากโรงพยาบาลมะเร็งอุบลราชธานี และสมาคมมะเร็งนรีเวชไทย ได้เข้ามาอบรมให้ความรู้เรื่องโรคมะเร็งปากมดลูก โรคติดต่อทางเพศสัมพันธ์ และให้บริการฉีดวัคซีนป้องกันโรคมะเร็งปากมดลูก ให้เด็กและเยาวชนชายและเยาวชนหญิงที่สมัครใจ มีการบริการตรวจสุขภาพประจำปีให้เด็กและเยาวชนทุกราย โดยได้รับความร่วมมือจากโรงพยาบาลแม่ข่าย เข้ามาตรวจคัดกรองเบาหวาน ความดันโลหิต ดัชนีมวลกาย รวมทั้งสุขอนามัยช่องปาก ด้านอนามัยสิ่งแวดล้อมและสุขภาพ มีการตรวจประเมินการปฏิบัติต่อเด็กและเยาวชนตามมาตรฐานองค์การสหประชาชาติ ๔ ด้าน (การกินอยู่หลับนอน/การศึกษา/การจัดสภาพแวดล้อม/การเคลื่อนย้ายเด็กและเยาวชน) จากคณะกรรมการตรวจสอบการปฏิบัติต่อเด็กและเยาวชนซึ่งเป็นบุคคลภายนอก ๔ เดือนต่อครั้ง ผลการประเมินผ่านเกณฑ์ทั้ง ๔ ด้าน ด้านการพัฒนาระบบบริการสุขภาพเด็กและเยาวชน มีการตรวจประเมินสุขภาพของเด็กและเยาวชนเข้าใหม่ โดยใช้แบบสภาวะสุขภาพแบบองค์รวม (HHA) รวมไปถึงการคัดกรองและจำแนกการใช้ยาเสพติดตามแบบประเมิน ASSIST การคัดกรองตามแบบสัมภาษณ์คัดกรองวัณโรคปอด และประวัติการรับวัคซีน COVID-๑๙ มีแพทย์จากโรงพยาบาลแม่ข่ายเข้ามาทำการตรวจประเมินอาการและรักษาเด็กและเยาวชนในหน่วยควบคุมเบื้องต้นสัปดาห์ละ ๑ ครั้ง ครั้งละ ๓ ชั่วโมง เด็กและเยาวชนรับใหม่สามารถเข้าถึงสิทธิ์การรักษาทุกราย เด็กและเยาวชนทุกรายจะได้รับการประเมินทางจิตวิทยาตามแบบคัดกรองสุขภาพจิต การสัมภาษณ์ตามแนวทาง FCBT และสัมภาษณ์เพื่อการวินิจฉัยโรคจิตเวชในเด็กและวัยรุ่น หรือ T-DICA-R เมื่อพบว่าเยาวชนมีแนวโน้มเป็นโรคทางจิตเวช จะดำเนินการประสานความร่วมมือกับโรงพยาบาลแม่ข่าย เพื่อจัดให้เยาวชนได้รับการตรวจวินิจฉัยจากจิตแพทย์ นอกจากนี้ ยังได้นำ Application Skype มาใช้ในการตรวจรักษาจิตเวชทางไกล (Telepsychiatry) เพื่อให้เด็กและเยาวชนได้รับบริการที่สะดวก รวดเร็วประหยัดเวลา และลดความเสี่ยงจากการออกไปภายนอกศูนย์ฝึกฯ ด้านการพัฒนาบุคลากร มีการพัฒนาศักยภาพของเจ้าหน้าที่ทุกตำแหน่ง โดยส่งเจ้าหน้าที่เข้าร่วมอบรมพัฒนาศักยภาพอย่างต่อเนื่อง ด้านการจัดบริการสุขภาพจิตและจิตเวชสำหรับเด็กและเยาวชน เด็กและเยาวชนทุกรายได้รับการคัดกรองโรคทางจิตเวช โดยนักจิตวิทยา เมื่อพบว่าเยาวชนมีแนวโน้มโรคทางจิตเวชจะส่งต่อเพื่อรับการวินิจฉัยจากจิตแพทย์ มีการจัดกิจกรรมเพื่อการแก้ไข บำบัด ฟื้นฟูและให้บริการด้านสุขภาพจิตและจิตเวชสำหรับเด็กและเยาวชน ได้แก่ โปรแกรมการสัมภาษณ์เพื่อสร้างแรงจูงใจ โปรแกรมการบำบัดวิธีคิดของผู้กระทำผิด โปรแกรมการฝึกความเข้าอกเข้าใจผู้อื่น โปรแกรมการจัดการความโกรธ และการให้คำปรึกษา ด้านยาเสพติด เด็กและเยาวชนทุกรายจะได้รับการจำแนกโดยใช้แบบประเมิน ASSIT และเข้าสู่การแก้ไข บำบัด ฟื้นฟูตามโปรแกรมบำบัดยาเสพติดของกรมพินิจและคุ้มครองเด็กและเยาวชน อีกทั้ง ยังผ่านการรับรองมาตรฐานการบำบัดผู้ใช้ยาเสพติดในระบบต้องโทษ Hospital Accreditation (HA) มีการตัดเส้นผมเด็กและเยาวชน เพื่อพิสูจน์หาสารเสพติด โดยกลุ่มเป้าหมายที่กำหนดตรวจได้แก่ กลุ่มเด็กและเยาวชนที่อยู่ในหน่วยควบคุมที่มีพฤติกรรมเสี่ยงต่อการกระทำผิด กลุ่มเด็กและเยาวชนที่ระยะใกล้ปล่อย กลุ่มที่ได้รับอนุญาตให้ออกไปฝึกปฏิบัติงานและศึกษาภายนอก และกลุ่มที่เข้ารับราชการทหารออนไลน์ นอกจากนี้ มีการดำเนินการในการแก้ไข บำบัดและฟื้นฟู โดยใช้ทั้งศึกษาบำบัด อาชีวบำบัด และศาสนบำบัด ภายหลังจากเด็กและเยาวชนได้รับการปล่อยตัวแล้ว นักสังคมสงเคราะห์จะมีการติดตามภายหลังปล่อยเป็นระยะเวลา ๑ ปี พร้อมทั้งให้การสงเคราะห์ตามสภาพปัญหาและความจำเป็น
จากนั้น คณะฯ เดินทางไปตรวจเยี่ยมโรงพยาบาล ๕๐ พรรษา มหาวชิราลงกรณ ในพระสังฆราชูปถัมภ์ เพื่อพูดคุยและให้กำลังใจแพทย์และพยาบาล ในฐานะโรงพยาบาลแม่ข่ายที่ดูแลสถานพินิจฯ และศูนย์ฝึกและอบรมฯ เขต ๕ จังหวัดอุบลราชธานี และเดินทางไปโรงพยาบาลสรรพสิทธิประสงค์ ซึ่งเป็นโรงพยาบาลแม่ข่ายของเรือนจำกลางอุบลราชธานี เพื่อตรวจเยี่ยมตามโครงการราชทัณฑ์ปันสุขฯ พร้อมมอบของเยี่ยมให้แก่ผู้ต้องป่วยที่พักรักษาตัวอยู่ที่โรงพยาบาล จำนวน ๑ ราย
จากนั้น เดินทางไปเรือนจำกลางอุบลราชธานี เพื่อรับฟังการรายงานผลการดำเนินงานตามโครงการราชทัณฑ์ปันสุขฯ โดยมีผู้บัญชาการเรือนจำกลางอุบลราชธานี ผู้อำนวยการโรงพยาบาลสรรพสิทธิประสงค์ ผู้อำนวยการโรงพยาบาลพระศรีมหาโพธิ์ ผู้อำนวยการสถานพินิจและคุ้มครองเด็กและเยาวชนจังหวัดอุบลราชธานี ผู้อำนวยการศูนย์ฝึกและอบรมเด็กและเยาวชน เขต ๕ และผู้อำนวยการโรงพยาบาล ๕๐ พรรษา มหาวชิราลงกรณ ในพระสังฆราชูปถัมภ์ รายงานผลการดำเนินงาน เรือนจำกลางอุบลราชธานี มีอัตราการควบคุมผู้ต้องขังกำหนดโทษไม่เกิน ๓๐ ปี มีพื้นที่ จำนวน ๙๒ ไร่ ๕๐ ตารางวา ปัจจุบันมีผู้ต้องขังอยู่ในความควบคุมจำนวน ๔,๗๓๕ ราย แบ่งเป็น ชาย ๔,๓๖๓ คน หญิง ๓๗๒ คน (ข้อมูล ณ ๑๐ พ.ค. ๖๗) มีพยาบาลวิชาชีพ จำนวน ๙ คน พยาบาลเทคนิค จำนวน ๑ คน และนักจิตวิทยา จำนวน ๒ คน คิดเป็นอัตราส่วนพยาบาล จำนวน ๑ คน ต่อ ผู้ต้องขัง จำนวน ๔๗๓ คน มีโรงพยาบาลสรรพสิทธิประสงค์ เป็นโรงพยาบาลแม่ข่าย ด้านการป้องกันและควบคุมโรคที่สำคัญ มีการจัดห้องและสถานที่แยกกักโรค มีการคัดกรองหาเชื้อซิฟิลิส ไวรัสตับอักเสบซี และเอชไอวีในผู้ต้องขังเข้าใหม่ ภายใน ๗ วัน ครบทุกราย มีการคัดกรองหาเชื้อวัณโรค โดยการ X-Ray ผู้ต้องขังเข้าใหม่ทุกรายด้วยรถเอกซเรย์ระบบดิจิตอลพระราชทาน มีการคัดกรองมะเร็งในกลุ่มผู้ต้องขังหญิง อายุ ๓๐ – ๗๐ ปี โดยคัดกรองตรวจเต้านมด้วยบุคลากรทางการแพทย์ และตรวจคัดกรองมะเร็งปากมดลูกด้วยวิธี HPVDNA ในกลุ่มเปราะบาง ๖๐๘ ได้รับการฉีดวัคซีนไข้หวัดใหญ่ทุกราย ด้านอนามัยสิ่งแวดล้อมและสุขภาพ ได้ดำเนินการตามมาตรฐานสิ่งจำเป็นขั้นพื้นฐานสาหรับผู้ต้องขัง (๑๐ ด้าน) ครบทุกด้าน และผ่านเกณฑ์ตามมาตรฐานครบทุกด้าน โดยได้รับการประเมินและรับรองจากสาธารณสุขอำเภอเมืองจังหวัดอุบลราชธานี โรงพยาบาลสรรพสิทธิประสงค์ และเทศบาลนครอุบลราชธานี ด้านการพัฒนาระบบบริการสุขภาพผู้ต้องขัง มีการดำเนินการประชุมเพื่อพัฒนาและวางแผนระบบบริการสาธารณสุขสำหรับผู้ต้องขังในเรือนจำร่วมกับภาคีเครือข่าย (แผนพัฒนาระบบบริการสุขภาพ ๗ ด้าน) มีแพทย์ให้บริการตรวจรักษาภายในเรือนจำมากว่า ๙ ชั่วโมง / สัปดาห์ ได้แก่ แพทย์จากโรงพยาบาลแม่ข่ายเข้าตรวจสัปดาห์ละ ๑ ครั้ง ครั้งละ ๓ ชั่วโมง แพทย์ห้วงเวลาเข้าตรวจรักษา สัปดาห์ละ ๒ ครั้ง ครั้งละ ๓ ชั่วโมง และทันตแพทย์เข้าตรวจรักษา เดือนละ ๒ ครั้ง ครั้งละ ๓ ชั่วโมง โดยบริการ ขูด อุด ถอน ใส่ฟันเทียม และบริการรากฟันเทียม นอกจากนี้ มีจิตแพทย์ ตรวจผ่านรักษาระบบ Telepsychiatry จากโรงพยาบาลสรรพสิทธิประสงค์ และโรงพยาบาลพระศรีมหาโพธิ เดือนละ ๒ ครั้ง และมีบริการตรวจรักษา และให้คำปรึกษาผ่าน Video Conference กับแพทย์ห้องฉุกเฉิน ๒๔ ชั่วโมง กับโรงพยาบาลแม่ข่าย อีกทั้ง ยังได้ร่วมมือกับสำนักงานสาธารณสุขจังหวัดอุบลราชธานี และโรงพยาบาลสรรพสิทธิประสงค์ ดำเนินการจัดบริการจัดทำรากฟันเทียมและทันตกรรมทางไกล (Teledentistry) ภายในเรือนจำ มีการจัดทำแผนระบบการส่งต่อผู้ป่วยไปรักษาต่อกับโรงพยาบาลแม่ข่าย มีการส่งเสริมสุขภาพป้องกันโรคฟื้นฟูสมรรถภาพพื้นฐานตามกลุ่มวัย ผู้ต้องขังได้รับสิทธิหลักประกันสุขภาพ (UC ) ร้อยละ ๙๙.๔๗ ด้านการพัฒนาบุคลากร มีอาสาสมัครสาธารณสุขเรือนจำ จำนวนทั้งสิ้น ๔๒๕ คนโดยอัตราส่วน อสรจ. ต่อ จำนวนผู้ต้องขัง เท่ากับ  ๑ : ๑๑ (ข้อมูล ณ วันที่ ๑๑ พ.ค. ๒๕๖๗) มีการจัดอบรม อาสาสมัครสาธารณสุขเรือนจำเชี่ยวชาญครบทั้ง ๖ หลักสูตร โดยได้รับการสนับสนุนวิทยากรจากโรงพยาบาลสรรพสิทธิประสงค์ สาธารณสุขจังหวัด ศูนย์อนามัยที่ ๑๐ อุบลราชธานี และโรงพยาบาลพระศรีมหาโพธิ์ ด้านมุมสุขภาพราชทัณฑ์ปันสุข มีมุมสุขภาพราชทัณฑ์ปันสุข ครบทุกแดน มีปริมาณคุณภาพของหนังสือเพียงพอมากกว่าร้อยละ ๑๐ ของผู้ต้องขังทั้งหมดในเรือนจำ มีการจัดกิจกรรมประกวดมุมสุขภาพราชทัณฑ์ปันสุข เพื่อเป็นการส่งเสริมการอ่าน และพัฒนามุมสุขภาพราชทัณฑ์ปันสุข ด้านการจัดบริการสุขภาพจิตและจิตเวชผู้ต้องขัง มีการประเมินสุขภาพจิตผู้ต้องขังรับใหม่ด้วยแบบประเมิน PMHQ -Thai แบบคัดกรองโรคจิต ๒Q ๙Q ๘Q ครบทุกราย และมีการคัดกรองประเมินสุขภาพจิตในระหว่างต้องโทษ (๖ เดือน) ครบทุกราย ปัจจุบันมีผู้ต้องขังจิตเวช จำนวน ๓๑๗ คน แบ่งเป็นชาย ๒๘๙ คน หญิง ๒๘ คน (ข้อมูล ณ ๑๑ พ.ค. ๒๕๖๗) และได้รับการดูแลรักษาครบทุกราย มีการจัดบริการให้คำปรึกษาทางสุขภาพจิตและจิตเวชทั้งในสถานที่และผ่านระบบออนไลน์ เช่น Telepsychiatry และให้คำปรึกษาผ่านทางไลน์ มีการวางแผนเตรียมความพร้อมผู้ต้องขังป่วยจิตเวชก่อนพ้นโทษ ในกรณีไม่มีญาติ จะประสานสำนักงานพัฒนาสังคมและความมั่นคงของมนุษย์จังหวัดอุบลราชธานี เพื่อส่งตัวผู้พ้นโทษจิตเวช ด้านการบำบัดและฟื้นฟูยาเสพติด มีการจัดโปรแกรมการบำบัดสำหรับผู้ใช้ ผู้เสพ และผู้ติด คือ การอบรมโปรแกรมบำบัดฟื้นฟูรูปแบบชุมชนบำบัด และรูปแบบการปรับเปลี่ยนพฤติกรรมสำหรับกลุ่มผู้เสพยาเสพติดและผู้ค้ารายย่อย มีการพัฒนาผู้ต้องขังในด้านอาชีวบำบัด และดนตรีบำบัด จากนั้น เข้าตรวจเยี่ยมภายในเรือนจำกลางอุบลราชธานี เพื่อตรวจเยี่ยมห้องกักโรค จำนวน ๕ ราย เข้าสู่แดนหญิง เยี่ยมชมห้องแม่และเด็ก พร้อมมอบของเยี่ยมผู้ต้องขังหญิงตั้งครรภ์และเด็กติดผู้ต้องขัง จำนวน ๒ ราย เยี่ยมชมห้องพยาบาล พร้อมมอบของเยี่ยมผู้ต้องขังหญิงชราและป่วย จำนวน ๕ ราย
ต่อมา เดินทางไปเรือนจำจังหวัดศรีสะเกษ เพื่อรับฟังรายงานการดำเนินงานโครงการราชทัณฑ์ปันสุขฯ โดยมีผู้บัญชาการเรือนจำจังหวัดศรีสะเกษ ผู้อำนวยการโรงพยาบาลศรีสะเกษ ผู้บัญชาการเรือนจำอำเภอกันทรลักษ์ และผู้อำนวยการโรงพยาบาลกันทรลักษ์ รายงานผลการดำเนินงาน เรือนจำจังหวัดศรีสะเกษ มีพื้นที่ทั้งหมด ๑๒๔ ไร่ ๒ งาน อำนาจการควบคุมผู้ต้องขังกำหนดโทษ ๑๕ ปี มีผู้ต้องขัง จำนวนทั้งสิ้น ๑,๙๐๐  คน แบ่งเป็น ผู้ต้องขังชาย ๑,๗๕๓ คน ผู้ต้องขังหญิง ๑๔๗ คน มีพยาบาลวิชาชีพ จำนวน ๕ คน นักจิตวิทยา จำนวน ๑ คน คิดเป็นอัตราส่วนพยาบาลต่อผู้ต้องขัง เท่ากับ ๑ : ๓๘๐ ด้านการป้องกันและควบคุมโรคที่สำคัญ มีการจัดห้องและสถานที่แยกกักโรค มีการคัดกรองหาเชื้อซิฟิลิส ไวรัสตับอักเสบซี และเอชไอวีในผู้ต้องขังเข้าใหม่และเก่า ครบทุกราย หากพบว่าติดเชื้อจะได้รับการรักษาครบทุกราย มีการคัดกรองหาเชื้อวัณโรคทั้งผู้ต้องขังใหม่และเก่า ครบทุกราย และหากพบว่าติดเชื้อจะได้รับการรักษาครบทุกราย นอกจากนี้ เรือนจำจังหวัดศรีสะเกษ ยังได้ยกระดับการดูแลผู้ต้องขังป่วยวัณโรคแบบบูรณาการโดยจัดทำห้องแยกสำหรับวัณโรคที่ชัดเจน มีการประเมินสุขภาพแรกรับให้อยู่ห้องกักโรค ระยะเวลา ๗ วัน มีการเอกซเรย์ผู้ต้องขังรายใหม่ สัปดาห์ละ ๑ ครั้ง โดยได้รับการสนับสนุนเครื่อง portable - x-ray จากโรงพยาบาลศรีสะเกษ ติดตั้งประจำในเรือนจำ โดยจัดทีมเจ้าหน้าที่เอกซเรย์ เข้ามาทำการ x-ray ผู้ต้องขังรายใหม่ในเรือนจำทุกวันพฤหัสบดี และใช้ระบบ AI ในการช่วยอ่านผลเอกซเรย์เบื้องต้น และรังสีแพทย์ตรวจสอบการอ่านฟิล์มเอกซเรย์ปอด โดยแจ้งผลอ่านที่ผิดปกติทางแอพพลิเคชั่นไลน์ มีการคัดกรองมะเร็งในกลุ่มผู้ต้องขังหญิง (อายุ ๓๐ – ๗๐ ปี) ตรวจมะเร็งเต้านม แบบตรวจด้วยตนเอง ผลการตรวจปกติทุกราย การคัดกรองมะเร็งปากมดลูก ผลการตรวจปกติทุกราย สำหรับกลุ่มเปราะบาง ๖๐๘ ได้รับการฉีดวัคซีนไข้หวัดใหญ่ทุกราย
ด้านอนามัยสิ่งแวดล้อมและสุขภาพ ได้ดำเนินการตามมาตรฐานสิ่งจำเป็นขั้นพื้นฐานสาหรับผู้ต้องขัง (๑๐ ด้าน) ครบทุกด้าน และผ่านเกณฑ์ตามมาตรฐานครบทุกด้าน ด้านการพัฒนาระบบบริการสุขภาพผู้ต้องขัง ได้จัดทำแผนปฏิบัติงานการพัฒนาระบบบริการสาธารณสุขสำหรับผู้ต้องขังในเรือนจำโดยบูรณาการร่วมกับโรงพยาบาลศรีสะเกษ เทศบาลเมืองศรีสะเกษ ได้แก่ ด้านการรักษาพยาบาล ด้านการบริการ การควบคุมและป้องกันโรคส่งเสริมสุขภาพจิต การฟื้นฟูสมรรถภาพ และด้านการส่งต่อเพื่อรักษา มีการจัดบริการแพทย์จากโรงพยาบาลศรีสะเกษ เข้าตรวจในเรือนจำ ได้แก่ แพทย์เวชศาสตร์ทั่วไป เข้าตรวจในเรือนจำเดือนละ ๑ ครั้ง ครั้งละไม่น้อยกว่า ๖ ชั่วโมง เข้าตรวจด้วยระบบ Telemedicine สัปดาห์ละ ๒ ครั้ง จิตแพทย์ เข้าตรวจด้วยระบบ Telemedicine เดือนละ ๑ ครั้ง ครั้งละ ๓ ชั่วโมง ทันตแพทย์ เข้าตรวจในเรือนจำเดือนละ ๑ ครั้ง ครั้งละ ๓ ชั่วโมง เข้าตรวจด้วยระบบ teledentistry สัปดาห์ละ ๑ ครั้ง โดยสาธารณสุขจังหวัดศรีสะเกษ นอกจากนี้ โรงพยาบาลศรีสะเกษยังได้สนับสนุนช่องทางพิเศษสำหรับผู้ต้องขังที่ออกตรวจโรงพยาบาล และมีห้องราชทัณฑ์ปันสุข สามารถรองรับผู้ต้องขังชายได้ จำนวน ๗ เตียง พร้อมกล้องวงจรปิดเฝ้าระวังความปลอดภัย มีการส่งเสริมสุขภาพป้องกันโรคฟื้นฟูสมรรถภาพพื้นฐานตามกลุ่มวัย ผู้ต้องขังได้รับการขึ้นทะเบียนสิทธิ UC ขึ้นตรงกับโรงพยาบาลแม่ข่าย ร้อยละ ๙๗.๓๙ ด้านการพัฒนาศักยภาพบุคลากร มีอาสาสมัครสาธารณสุขเรือนจำ จำนวนทั้งสิ้น ๗๐ คน แบ่งเป็น ผู้ต้องขังชาย ๖๐ คน ผู้ต้องขังหญิง ๑๐ คน คิดเป็นสัดส่วน อสรจ. ๑ คน ต่อ ผู้ต้องขัง ๒๗ คน มีการอบรม อสรจ. หลักสูตรมาตรฐาน จำนวน ๒ รุ่น และหลักสูตรเฉพาะทางด้านทันตกรรม และด้านอนามัยสิ่งแวดล้อม ด้านมุมสุขภาพราชทัณฑ์ปันสุข มีมุมสุขภาพราชทัณฑ์ปันสุขเคลื่อนที่ โดยได้รับการสนับสนุนหนังสือจากกรมราชทัณฑ์ และสำนักงานส่งเสริมการเรียนรู้ (สกร.) ด้านการจัดการบริการสุขภาพจิตและจิตเวชในผู้ต้องขัง มีการประเมินสุขภาพจิตด้วย PMHQ-Thai แบบคัดกรองโรคจิต ๒Q ๙Q ๘Q ครบทุกราย มีการตรวจรักษาโดยจิตแพทย์จากโรงพยาบาลศรีสะเกษ เดือนละ ๑ ครั้ง ผู้ต้องขังป่วยจิตเวชสามารถเข้าตรวจรักษาในรูปแบบ Telemedicine กับโรงพยาบาลศรีสะเกษ (กรณีมีผู้ป่วยฉุกเฉิน) ปัจจุบัน มีผู้ต้องขังที่มีปัญหาสุขภาพจิตและจิตเวช จำนวน ๑๐๐ คน แบ่งเป็น ชาย ๙๕ คน หญิง ๕ คน ได้รับการดูแลรักษาครบทุกราย มีระบบการดูแลรักษาสุขภาพจิตของผู้ต้องขังในเรือนจำ กรณีอาการไม่รุนแรง มีบริการคลินิกคลายเครียดให้สุขภาพจิตศึกษา ให้คำปรึกษาคัดกรองเบื้องต้น มีการประเมินสุขภาพทางจิต เพื่อวางแผนการรักษาและเฝ้าระวังอาการอย่างใกล้ชิด จัดกิจกรรมกลุ่มจิตบำบัด อาชีวบำบัด ศาสนบำบัด และติดตามอาการต่อเนื่อง กรณีมีภาวะอันตรายต่อตนเองและผู้อื่นหรือมีประวัติจิตเวชร่วมด้วย พยาบาลวิชาชีพ และนักจิตวิทยา จะดำเนินการซักประวัติและประเมินอาการเบื้องต้น ปรึกษาทีมงานสุขภาพจิตและขอรับคำปรึกษาทางกลุ่มไลน์จิตแพทย์โดยทันที พร้อมส่งออกรักษาโรงพยาบาล และกรณีอาการจิตเวชคงที่ จะดูแลกำกับการให้ผู้ต้องขังรับประทานยาด้วยวิธีการรับประทานต่อหน้าอย่างต่อเนื่องตามที่แพทย์สั่งและเข้าพบจิตแพทย์ตามนัดประเมินอาการเป็นระยะเพื่อเฝ้าระวังอาการผิดปกติ และมีกิจกรรมกลุ่มจิตบำบัด ศาสนบำบัด อาชีวบำบัด และการอบรมให้ความรู้ด้านสุขภาพจิตและจิตเวช หากมีผู้ต้องขังจิตเวชพ้นโทษ จะมีการส่งต่อข้อมูลไปยังสำนักงานสาธารณสุขและโรงพยาบาลภูมิลำเนาทุกราย นอกจากนี้ มีการคัดกรองสุขภาพจิตของเจ้าหน้าที่ผ่านระบบ Google Form ของโรงพยาบาลพระศรีมหาโพธิ์ ตามโครงการคัดกรองสุขภาพจิตเจ้าหน้าที่เรือนจำ เพื่อเฝ้าระวังภาวะเครียดและการฆ่าตัวตายของเจ้าหน้าที่เรือนจำ สำหรับการบำบัดฟื้นฟูสมรรถภาพผู้ต้องขังติดยาเสพติดในเรือนจำ ดำเนินการประเมินและคัดกรองผู้ต้องขังด้วยแบบคัดกรองและส่งต่อผู้ป่วยที่ใช้ยาและสารเสพติดเพื่อรับการบำบัดรักษาผ่านโปรแกรมตามที่กรมราชทัณฑ์กำหนด
เรือนจำอำเภอกันทรลักษ์ มีพื้นที่ทั้งหมด ๑๓๖ ไร่ ๒ งาน อำนาจการควบคุมผู้ต้องขังกำหนดโทษ ๒๐ ปี มีจำนวนผู้ต้องขังรวมทั้งสิ้น ๑๒๕๓ คน แบ่งเป็น ผู้ต้องขังชาย ๑,๒๗๖ คน ผู้ต้องขังหญิง ๑๒๓ คน (ข้อมูล ณ วันที่ ๙ พ.ค.๖๗)มีพยาบาลวิชาชีพ จำนวน ๒ คน พยาบาลเทคนิค จำนวน ๑ คน และนักจิตวิทยา จำนวน ๑ คน คิดเป็นอัตราส่วนพยาบาล : ผู้ต้องขัง เท่ากับ ๑ : ๔๒๕.๓ ด้านการป้องกันและควบคุมโรคที่สำคัญ มีการจัดห้องและสถานที่แยกกักโรค มีการคัดกรองหาเชื้อซิฟิลิส ไวรัสตับอักเสบซี และเอชไอวีในผู้ต้องขังเข้าใหม่และเก่า ครบทุกราย หากพบว่าติดเชื้อจะได้รับการรักษาครบทุกราย มีการคัดกรองหาเชื้อวัณโรคทั้งผู้ต้องขังใหม่และเก่า ครบทุกราย และหากพบว่าติดเชื้อจะได้รับการรักษาครบทุกราย มีการคัดกรองมะเร็งในกลุ่มผู้ต้องขังหญิง (อายุ ๓๐ – ๗๐ ปี) ตรวจมะเร็งเต้านม และการคัดกรองมะเร็งปากมดลูก ผลการตรวจปกติทุกราย ด้านอนามัยสิ่งแวดล้อมและสุขภาพ ได้ดำเนินการตามมาตรฐานสิ่งจำเป็นขั้นพื้นฐานสาหรับผู้ต้องขัง (๑๐ ด้าน) ครบทุกด้าน และผ่านเกณฑ์ตามมาตรฐานครบทุกด้าน ด้านการพัฒนาระบบบริการสุขภาพผู้ต้องขัง ได้ดำเนินการจัดทำแผนปฏิบัติงานการพัฒนาระบบบริการสาธารณสุขสำหรับผู้ต้องขังในเรือนจำร่วมกับสำนักงานสาธารณสุขจังหวัดศรีสะเกษ และโรงพยาบาลอำเภอกันทรลักษ์ ผู้ต้องขังได้รับการขึ้นทะเบียนสิทธิ UC ขึ้นตรงกับโรงพยาบาลแม่ข่าย (โรงพยาบาลกันทรลักษ์) จำนวน ๑,๒๕๖ คน มีการส่งเสริมสุขภาพป้องกันโรคและฟื้นฟูสมรรถภาพพื้นฐานตามกลุ่มวัย ด้านการพัฒนาศักยภาพบุคลากร มีอาสาสมัครสาธารณสุขเรือนจำ จำนวนทั้งสิ้น ๕๕ คน แบ่งเป็น ผู้ต้องขังชาย ๕๐ คน ผู้ต้องขังหญิง ๔ คน คิดเป็นสัดส่วน อสรจ. ๑ คน ต่อ ผู้ต้องขัง ๒๓ คน มีการจัดอบรมอาสาสมัครสาธารณสุขเรือนจำ (อสรจ.) หลักสูตรหมอฟันน้อย ผ่านระบบ ZOOM ร่วมกับ Intra-oral camera หลักสูตรพี่เลี้ยงเด็ก หลักสูตรการดูแลผู้ป่วยจิตเวช และหลักสูตรการดูแลผู้ป่วยจิตเวช จำนวนหลักสูตรละ ๑ รุ่น ด้านมุมสุขภาพราชทัณฑ์ปันสุข มีการจัดมุมสุขภาพราชทัณฑ์ปันสุขครบทุกแดน และมีการจัดบริการมุมสุขภาพราชทัณฑ์ปันสุขเคลื่อนที่ให้แก่ผู้ต้องขัง ด้านการจัดการบริการสุขภาพจิตและจิตเวชในผู้ต้องขัง มีการคัดกรองสุขภาพจิตในผู้ต้องขังเข้าใหม่ทุกราย โดยทำการคัดกรองตามแบบประเมินสุขภาพจิตผู้ต้องขังเบื้องต้น SCAN และแบบประเมินการใช้สารเสพติด V.๒ และประเมินซ้ำกรณี พบผู้มีปัญหาสุขภาพจิตผิดปกติด้วยแบบประเมิน PMHQ-Thai แบบประเมิน ๒Q ๙Q ๘Q แบบประเมินโรคจิต และมีการดำเนินการคัดกรองประเมินสุขภาพจิตในระหว่างต้องโทษเกิน ๑ ปี ปัจจุบันมีผู้ต้องขังที่ได้รับการวินิจฉัยว่าป่วยจิตเวช จำนวน ๗๖ คน (ชาย ๗๐ คน หญิง ๖ คน) ได้รับการดูแลรักษาต่อเนื่องทุกราย มีการเตรียมความพร้อมสำหรับผู้ต้องขังป่วยจิตเวชก่อนพ้นโทษ โดยดำเนินการส่งข้อมูลผู้ต้องขังจิตเวชที่จะปล่อยตัวแก่หน่วยงานภายนอกที่เกี่ยวข้อง ได้แก่ สำนักงานสาธารณสุขจังหวัดศรีสะเกษ โรงพยาบาลแม่ข่ายที่ผู้ป่วยจะกลับไปพักอาศัย และโรงพยาบาลพระศรีมหาโพธิ์ นอกจากนี้ เรือนจำอำเภอกันทรลักษ์ ได้ดำเนินการบำบัดฟื้นฟูสมรรถภาพผู้ต้องขังคดียาเสพติด ผ่านโปรแกรมต่าง ๆ ได้แก่ โครงการบำบัดฟื้นฟูสมรรถภาพผู้ต้องขังติดยาเสพติด (ระบบต้องโทษ) ในรูปแบบชุมชนบำบัด (หลักสูตรเข้มข้น ๔ เดือน) สำหรับกลุ่มผู้ติด โครงการปรับเปลี่ยนพฤติกรรมสำหรับกลุ่มผู้เสพยาเสพติด ในเรือนจำและทัณฑสถาน (หลักสูตร ๑๒ วัน) สำหรับกลุ่มผู้เสพ และโครงการบำบัดฟื้นฟูสมรรถภาพผู้ต้องขังคดียาเสพติดก่อนพ้นโทษ ในเรือนจำและทัณฑสถาน (หลักสูตร ๓ วัน) สำหรับกลุ่มผู้ใช้และผู้ต้องขังคดียาเสพติดที่ใกล้พ้นโทษ
ในช่วงบ่าย คณะฯ เข้าตรวจเยี่ยมด้านในเรือนจำจังหวัดศรีสะเกษ ตรวจแดนแรกรับและห้องกักโรค เยี่ยมสถานพยาบาล พร้อมมอบของเยี่ยมผู้ต้องขังป่วยชาย ๕ คน ตรวจเยี่ยมสูทกรรมและโรงเลี้ยง เยี่ยมชมมุมสุขภาพราชทัณฑ์ปันสุข เข้าสู่แดนหญิง เยี่ยมชมมุมสุขภาพราชทัณฑ์ปันสุข พร้อมมอบของเยี่ยมผู้ต้องขังหญิงสูงอายุ ๕ คน จากนั้น เดินทางไปยังโรงพยาบาลศรีสะเกษ เพื่อตรวจเยี่ยมตามโครงการราชทัณฑ์ปันสุขฯ พร้อมพูดคุยและให้กำลังใจแพทย์และพยาบาล ในฐานะโรงพยาบาลแม่ข่ายที่ดูแลเรือนจำจังหวัดศรีสะเกษ ต่อมา เดินทางไปยังเรือนจำอำเภอกันทรลักษ์ เข้าตรวจเยี่ยมด้านในเรือนจำ ตรวจเยี่ยมสถานพยาบาล ห้องกักโรค พร้อมมอบของเยี่ยมผู้ต้องขังป่วยชาย ๕ คน เยี่ยมชมมุมสุขภาพราชทัณฑ์ปันสุข เข้าแดนการศึกษาเพื่อชมกิจกรรมศาสนบำบัด เข้าสู่แดนหญิง เยี่ยมชมมุมสุขภาพราชทัณฑ์ปันสุข พร้อมมอบของเยี่ยมผู้ต้องขังหญิงตั้งครรภ์และผู้ต้องขังหญิงป่วย ๗ คน จากนั้น เดินไปยังโรงพยาบาลกันทรลักษ์ เพื่อตรวจเยี่ยมตามโครงการราชทัณฑ์ปันสุขฯ พร้อมพูดคุยและให้กำลังใจแพทย์และพยาบาล ในฐานะโรงพยาบาลแม่ข่ายที่ดูแลเรือนจำอำเภอกันทรลักษณ์

ที่มา : https://www.thaigov.go.th/news/contents/details/83446