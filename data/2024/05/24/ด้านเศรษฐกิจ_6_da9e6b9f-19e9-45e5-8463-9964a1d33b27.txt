รัฐบาลไทย-ข่าวทำเนียบรัฐบาล-กรมสรรพากรขอความร่วมมือในการกรอกแบบ ภ.ง.ด.50 ให้ครบถ้วน  


วันศุกร์ที่ 24 พฤษภาคม 2567
24/05/2567
พิมพ์
กรมสรรพากรขอความร่วมมือในการกรอกแบบ ภ.ง.ด.50 ให้ครบถ้วน
กรมสรรพากรพบว่าการกรอกแบบ ภ.ง.ด.50 ของนิติบุคคลไม่ครบถ้วน และไม่สอดคล้องกับรายงานของผู้ตรวจสอบและรับรองบัญชี จึงขอความร่วมมือนิติบุคคลที่จะยื่นแบบ ภ.ง.ด.50 ปฏิบัติ โดยกรอก “รายละเอียดเอกสารแนบ ภ.ง.ด.50” ให้ครบถ้วน
กรมสรรพากรพบว่าการกรอกแบบแสดงรายการภาษีเงินได้บริษัทหรือห้างหุ้นส่วนนิติบุคคล (ภ.ง.ด.50) ของนิติบุคคลไม่ครบถ้วน และไม่สอดคล้องกับรายงานของผู้ตรวจสอบและรับรองบัญชี จึงขอความร่วมมือนิติบุคคลที่จะยื่นแบบแสดงรายการภาษีเงินได้บริษัทหรือห้างหุ้นส่วนนิติบุคคล (ภ.ง.ด.50) ปฏิบัติ โดยกรอก “รายละเอียดเอกสารแนบ ภ.ง.ด.50” ให้ครบถ้วนโดยเฉพาะข้อ 6 “รายงานของผู้ตรวจสอบและรับรองบัญชี”
1. กรณีบริษัทจำกัด บริษัทมหาชนจำกัด หรือห้างหุ้นส่วนนิติบุคคลขนาดใหญ่ ที่ผู้สอบบัญชีรับอนุญาตตรวจสอบและรับรองบัญชี ได้แสดงความเห็นว่า “ไม่มีเงื่อนไข” “มีเงื่อนไข” “ไม่แสดงความเห็น”  หรือ “ไม่ถูกต้อง”
2. กรณีห้างหุ้นส่วนนิติบุคคลขนาดเล็ก จดทะเบียนจัดตั้งขึ้นตามกฎหมายไทย ทุนจดทะเบียน ไม่เกิน 5 ล้านบาท สินทรัพย์รวมไม่เกิน 30 ล้านบาท และรายได้รวมไม่เกิน 30 ล้านบาท ที่ผู้สอบบัญชีรับอนุญาตหรือผู้สอบบัญชีภาษีอากรตรวจสอบและรับรองบัญชี ได้รายงานการตรวจสอบและรับรองบัญชีว่า “ไม่มีข้อยกเว้น” หรือ “มีข้อยกเว้น”
ทั้งนี้ นิติบุคคลต้องนำไปกรอกให้สอดคล้องกับความเห็นที่ผู้ตรวจสอบและรับรองบัญชี ได้แสดงไว้ในรายงานการตรวจสอบและรับรองบัญชี
หากมีข้อสงสัยสามารถสอบถามข้อมูลเพิ่มเติมได้ที่กองมาตรฐานการสอบบัญชีภาษีอากร โทร. 0 2272 9172  0 2272 9174 และ 0 2272 9816 หรือสำนักงานสรรพากรทุกแห่งทั่วประเทศ

ที่มา : https://www.thaigov.go.th/news/contents/details/83460