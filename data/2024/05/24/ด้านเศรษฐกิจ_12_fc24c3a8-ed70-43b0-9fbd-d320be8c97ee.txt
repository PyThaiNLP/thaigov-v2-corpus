รัฐบาลไทย-ข่าวทำเนียบรัฐบาล-บริษัท กวิน อินเตอร์เทรด จำกัด ขอเข้าพบ นายสรพงศ์ ไพฑูรย์พงษ์ รองปลัดกระทรวงคมนาคม เพื่อเชิญกระทรวงคมนาคมเข้าร่วมงานแสดงสินค้า ASEAN Cold Chain, Logistics & Warehouse 2024


วันศุกร์ที่ 24 พฤษภาคม 2567
บริษัท กวิน อินเตอร์เทรด จำกัด ขอเข้าพบ นายสรพงศ์ ไพฑูรย์พงษ์ รองปลัดกระทรวงคมนาคม เพื่อเชิญกระทรวงคมนาคมเข้าร่วมงานแสดงสินค้า ASEAN Cold Chain, Logistics & Warehouse 2024
....
บริษัท กวิน อินเตอร์เทรด จำกัด ขอเข้าพบ นายสรพงศ์ ไพฑูรย์พงษ์ รองปลัดกระทรวงคมนาคม เพื่อเชิญกระทรวงคมนาคมเข้าร่วมงานแสดงสินค้า ASEAN Cold Chain, Logistics & Warehouse 2024 โดยมี นายกวิน กิตติบุญญา กรรมการผู้จัดการบริษัทฯ และคณะเข้าพบ ในวันที่ 24 พฤษภาคม 2567 ณ ห้องประชุมกระทรวงคมนาคม
นายสรพงศ์ ไพฑูรย์พงษ์ กล่าวว่า บริษัท กวิน อินเตอร์เทรด จำกัด ได้ขอเข้าพบเพื่อเชิญชวนกระทรวงคมนาคมร่วมเป็นส่วนหนึ่งในการจัดงาน ASEAN Cold Chain, Logistics & Warehouse 2024 ซึ่งเป็นงานสัมมนาระดับนานาชาติที่จัดร่วมกับงานแสดงสินค้า โดยจัดขึ้นเป็นปีที่ 3 ภายใต้ธีมงาน “เทคโนโลยี โซลูชั่น และบริการด้านห่วงโซ่อุปทานเย็นโลจิสติกส์ และคลังสินค้า” โดยงานฯ จะจัดขึ้นระหว่างวันที่ 6 - 8 พฤศจิกายน 2567 ณ ศูนย์นิทรรศการและการประชุม ไบเทค กรุงเทพฯ ซึ่งนอกจากงานแสดงสินค้าแล้ว ภายในงานยังมีกิจกรรมการจัดสัมมนา 3 หัวข้อ ได้แก่ Logistics Warehouse และ Landbridge ทั้งนี้ กระทรวงคมนาคมยินดีที่จะมอบหมายผู้แทนเข้าร่วมในงานสัมมนา เพื่อให้ความรู้พร้อมแลกเปลี่ยนข้อมูลข่าวสารกับผู้ประกอบการด้านการจัดการคลังสินค้าและโลจิสติกส์ ได้แนะนำบริการและเทคโนโลยีใหม่ ๆ ด้านคมนาคมขนส่งของประเทศ เพื่อให้การจัดงานบรรลุตามวัตถุประสงค์และเกิดประโยชน์สูงสุด
บริษัท กวิน อินเตอร์เทรด จำกัด เป็นบริษัทจัดงานแสดงสินค้าที่มีประสบการณ์มากกว่า 25 ปี อาทิ งาน Thailand Retail, Food & Hospitality Services งาน Thailand Franchise & Business Opportunity และงาน ASEAN Cafe Show เป็นต้น โดยบริษัทฯ มุ่งมั่นการเป็นสื่อกลางทางธุรกิจให้แก่ผู้ประกอบการ ขับเคลื่อนเศรษฐกิจ และการสร้างเครือข่ายทางธุรกิจ

ที่มา : https://www.thaigov.go.th/news/contents/details/83472