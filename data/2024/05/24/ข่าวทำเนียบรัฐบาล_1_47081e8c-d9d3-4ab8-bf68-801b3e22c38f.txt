รัฐบาลไทย-ข่าวทำเนียบรัฐบาล-​“นฤมล” ผู้แทนการค้าไทยเผย บ.CALB ผู้ออกแบบและจัดจำหน่ายผลิตภัณฑ์แบตเตอรี่รายใหญ่ของจีนสนใจลงทุนในประเทศไทยพร้อมยินดีถ่ายทอดองค์ความรู้ด้านการวิจัยและพัฒนาแบตเตอรี่ให้กับบุคลากรไทย


วันศุกร์ที่ 24 พฤษภาคม 2567
24/05/2567
พิมพ์
​“นฤมล” ผู้แทนการค้าไทยเผย บ.CALB ผู้ออกแบบและจัดจำหน่ายผลิตภัณฑ์แบตเตอรี่รายใหญ่ของจีนสนใจลงทุนในประเทศไทยพร้อมยินดีถ่ายทอดองค์ความรู้ด้านการวิจัยและพัฒนาแบตเตอรี่ให้กับบุคลากรไทย
​“นฤมล” ผู้แทนการค้าไทย เผย บ. CALB ผู้ออกแบบและจัดจำหน่ายผลิตภัณฑ์แบตเตอรี่รายใหญ่ของจีน สนใจลงทุนในประเทศไทย พร้อมยินดีถ่ายทอดองค์ความรู้ด้านการวิจัยและพัฒนาแบตเตอรี่ให้กับบุคลากรไทย
วันนี้ (24 พฤษภาคม 2567) ศาสตราจารย์ นฤมล ภิญโญสินวัฒน์ ผู้แทนการค้าไทยได้ หารือกับนาย Xiang Zheng รองประธานกรรมการบริษัท CALB และกรรมการผู้จัดการบบริษัท CALB Thailand ณ สำนักงานใหญ่ CALB เมืองฉางโจว มณฑลเจียงซู สาธารณรัฐประชาชนจีน
ผู้แทนการค้า เปิดเผยว่า บริษัท CALB เป็นผู้ออกแบบและจัดจำหน่ายผลิตภัณฑ์แบตเตอรี่ประเภทลิเทียม ระบบบริหารจัดการแบตเตอรี่ และแบตเตอรี่สำหรับกักเก็บพลังงาน โดยบริษัทมุ่งมั่นและให้ความสำคัญต่อการวิจัยและพัฒนาเทคโนโลยีและนวัตกรรม ซึ่งปัจจุบันบริษัทติดอันดับ 3 ของบริษัทด้านอุตสาหกรรมยานยนต์ในจีน และมีการผลิตแบตเตอรี่ให้บริษัทรถยนต์หลายบริษัท อาทิ Changan AION ทั้งนี้ เมื่อเดือนมกราคมที่ผ่านมา บริษัทได้เข้ามาลงทุนและจดทะเบียนในไทย โดยมีโรงงานอยู่ที่จังหวัดระยอง โดยเฟสแรกจะเช่าโรงงานและนำเข้าแบตเตอรี่เซลล์จากจีนเพื่อผลิต แบตเตอรี่แบบ MODULE และ PACK
ผู้แทนการค้า กล่าวว่า บริษัทสนใจจะลงทุนสร้างระบบกักเก็บการผลิต (Energy Storage System: ESS)  และมีความตั้งใจที่จะถ่ายทอดองค์ความรู้ให้แก่บุคลากรไทย ในการนี้ บริษัทขอให้รัฐบาลสนับสนุนและอำนวยความสะดวกด้านการลงทุนแบตเตอรี่ โดยบริษัทมองว่าการผลิตแบตเตอรี่เซลล์ในไทยจะต้องพิจารณา 3 ประเด็นหลัก คือ ความสัมพันธ์ระหว่างประเทศ ต้นทุนการผลิต ซึ่งต้องใช้งบการลงทุนสูง และความต้องการของตลาดแบตเตอรี่
“รัฐบาลจีนให้การสนับสนุนบริษัทในการเข้ามาลงทุนในไทย ซึ่งก่อให้เกิดประโยชน์ต่อประเทศไทยทั้งด้านเศรษฐกิจและองค์ความรู้ที่บริษัทจะถ่ายทอด รวมถึงด้านการวิจัยและพัฒนาการผลิตแบตเตอรี่ทั้งต้นน้ำและปลายน้ำให้แก่ไทย โดยบริษัทจะลงทุน ESS และ การผลิตเซลล์แบตเตอรี่  ยืนยันรัฐบาลไทยยินดีที่จะอำนวยความสะดวกอย่างเต็มที่” ผู้แทนการค้า ระบุ

ที่มา : https://www.thaigov.go.th/news/contents/details/83456