รัฐบาลไทย-ข่าวทำเนียบรัฐบาล-​รองปลัดเศรษฐเกียรติฯ เป็นประธานในการประชุมการประชุมคณะกรรมการอนุสัญญาสหประชาชาติว่าด้วยการต่อต้านการแปรสภาพเป็นทะเลทราย ครั้งที่ 1/2567


วันศุกร์ที่ 24 พฤษภาคม 2567
​รองปลัดเศรษฐเกียรติฯ เป็นประธานในการประชุมการประชุมคณะกรรมการอนุสัญญาสหประชาชาติว่าด้วยการต่อต้านการแปรสภาพเป็นทะเลทราย ครั้งที่ 1/2567
​รองปลัดเศรษฐเกียรติฯ เป็นประธานในการประชุมการประชุมคณะกรรมการอนุสัญญาสหประชาชาติว่าด้วยการต่อต้านการแปรสภาพเป็นทะเลทราย ครั้งที่ 1/2567
นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ เป็นประธานการประชุมการประชุมคณะกรรมการอนุสัญญาสหประชาชาติว่าด้วยการต่อต้านการแปรสภาพเป็นทะเลทรายครั้งที่ 1/2567 โดยมี นายอาทิตย์ ศุขเกษม รองอธิบดีกรมพัฒนาที่ดิน ผู้แทนหน่วยงานภายใต้กระทรวงเกษตรและสหกรณ์ และกระทรวงทรัพยากรธรรมชาติและสิ่งแวดล้อม เข้าร่วม ณ ห้องประชุม 1214 ชั้น 2 กรมพัฒนาที่ดิน
ทั้งนี้ ที่ประชุมมีการพิจารณาประเด็นสำคัญต่าง ๆ ดังนี้
​     1. การประชุมรัฐภาคีอนุสัญญาสหประชาชาติว่าด้วยการต่อต้านการแปรสภาพเป็นทะเลทราย ครั้งที่ 16 (COP 16) จะจัดขึ้นในช่วงวันที่ 2 – 13 ธันวาคม 2567 ณ ราชอาณาจักรซาอุดิอาระเบีย
2. ที่ประชุมเห็นชอบ การจัดกิจกรรมเนื่องในวันทะเลทรายและภัยแล้งโลก ปี 2567 ภายใต้แนวคิด “United for Land: Our Legacy Our Future” “ร่วมพลิกฟื้นผืนดิน : มรดกเรา อนาคตเรา” จะจัดขึ้นในวันที่ 17 มิถุนายน 2567
3. ที่ประชุมเห็นชอบร่างแผนปฏิบัติการแห่งชาติของอนุสัญญาสหประชาชาติว่าด้วยการต่อต้านการแปรสภาพเป็นทะเลทราย พ.ศ. 2566 - 2570 และขอให้รับความเห็นของสำนักงานพัฒนาเศรษฐกิจและสังคมแห่งชาติ และหน่วยงานต่างๆ ใช้การพิจารณาปรับปรุงข้อมูล ก่อนนำข้อมูลดังกล่าว ประกอบการพิจารณาในการประชาวิจารณ์ ครั้งที่ 2 ต่อไป

ที่มา : https://www.thaigov.go.th/news/contents/details/83448