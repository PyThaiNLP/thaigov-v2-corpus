รัฐบาลไทย-ข่าวทำเนียบรัฐบาล-ปลัดเกษตรฯ ประชุมด่วน! คกก.ตรวจสอบปริมาณน้ำนมโคทั้งระบบ เตรียมต้อนรับวันเปิดเทอม


วันอาทิตย์ที่ 12 พฤษภาคม 2567
ปลัดเกษตรฯ ประชุมด่วน! คกก.ตรวจสอบปริมาณน้ำนมโคทั้งระบบ เตรียมต้อนรับวันเปิดเทอม
ปลัดเกษตรฯ ประชุมด่วน! คกก.ตรวจสอบปริมาณน้ำนมโคทั้งระบบ เตรียมต้อนรับวันเปิดเทอม
นายประยูร อินสกุล ปลัดกระทรวงเกษตรและสหกรณ์ เปิดเผยภายหลังเป็นประธานการประชุมคณะกรรมการและคณะทำงานตรวจสอบปริมาณน้ำนมโคทั้งระบบ โดยมี นายอภัย สุทธิสังข์ รองปลัดกระทรวงเกษตรและสหกรณ์ และผู้บริหารในสังกัดกระทรวงเกษตรและสหกรณ์ เข้าร่วม ผ่านระบบการประชุมทางไกล (Zoom Meeting) ว่า ผลการปฏิบัติเข้าตรวจสอบปริมาณน้ำนมดิบเพิ่มเติมรายฟาร์มของผู้ประกอบการทั้ง 15 ราย ระหว่างวันที่ 9 - 10 พฤษภาคม 2567 มีปริมาณน้ำนมทั้งระบบเพิ่มเติม ปริมาณ 232.194 ตัน/วัน ซึ่งเมื่อรวมกับปริมาณนมจากการตรวจสอบรอบแรก เมื่อวันที่ 26 – 28 มีนาคม 2567 ที่ผ่านมา ปริมาณ 2,821.86 ตัน/วัน ทำให้มีปริมาณน้ำนมทั้งระบบ ปริมาณ 3,054.054 ตัน/วัน ทั้งนี้ ให้นำปริมาณน้ำนมดิบไปใช้ประกอบการประชุมคณะอนุกรรมการอาหารนมเพื่อเด็กและเยาวชน พิจารณาในการเข้าโครงการอาหารเสริม (นม) โรงเรียน เพื่อเตรียมพร้อมส่งมอบนมโรงเรียนต้อนรับวันเปิดเทอม ต่อไป

ที่มา : https://www.thaigov.go.th/news/contents/details/82936