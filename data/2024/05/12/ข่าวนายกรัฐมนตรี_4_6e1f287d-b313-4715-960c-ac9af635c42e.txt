รัฐบาลไทย-ข่าวทำเนียบรัฐบาล-นายกฯ เยี่ยมชมอุทยานหินเขางู จ.ราชบุรี รับฟังโครงการพัฒนาพื้นที่ชุมชนเขางู ตามผังเมืองรวมจังหวัด สั่งการจัดทำแผนดำเนินโครงการอย่างละเอียด คำนึงถึงงบประมาณ 


วันอาทิตย์ที่ 12 พฤษภาคม 2567
12/05/2567
พิมพ์
นายกฯ เยี่ยมชมอุทยานหินเขางู จ.ราชบุรี รับฟังโครงการพัฒนาพื้นที่ชุมชนเขางู ตามผังเมืองรวมจังหวัด สั่งการจัดทำแผนดำเนินโครงการอย่างละเอียด คำนึงถึงงบประมาณ
นายกฯ เยี่ยมชมอุทยานหินเขางู จ.ราชบุรี รับฟังโครงการพัฒนาพื้นที่ชุมชนเขางู ตามผังเมืองรวมจังหวัด สั่งการจัดทำแผนดำเนินโครงการอย่างละเอียด คำนึงถึงงบประมาณ สอดคล้องการบริหารราชการแผ่นดิน
วันนี้ (12 พ.ค. 67) เวลา 15.40 น. นายเศรษฐา ทวีสิน นายกรัฐมนตรี เยี่ยมชมยุทยานหินเขางู ตำบลเกาะพลับพลา อำเภอเมืองราชบุรี จังหวัดราชบุรี ส่งเสริมการท่องเที่ยวทางธรรมชาติ หนุนศักยภาพที่โดดเด่นในพื้นที่ ต่อยอดสร้างรายได้ให้ประชาชนตามนโยบายรัฐบาล ในการส่งเสริมการท่องเที่ยวเมืองรอง
นายชัย วัชรงค์ โฆษกประจำสำนักนายกรัฐมนตรี เผยว่า นายกฯ รับฟังโครงการพัฒนาพื้นที่ชุมชนเขางู ตามผังเมืองรวมจังหวัดราชบุรี โดยจะมีการพัฒนาโซนต่าง ๆ ประกอบด้วย โซนหนึ่ง กิจกรรมครอบครัวและกีฬาผจญภัย โซนสอง แคมปิ้ง โซนสาม สนามปั่นจักรยาน และลานกีฬาเอ็กซ์สตรีม โซนสี่ ลานสาธารณะและกิจกรรมนันทนาการ โซนห้า กิจกรรมรถเอทีวี โซนหก อาคารศูนย์บริการและลานจอดรถ โซนเจ็ด อาคารศูนย์บริการและลานจอดรถ
นายกฯ ย้ำให้หน่วยงานที่เกี่ยวข้องในพื้นที่ จัดทำแผนการดำเนินโครงการให้ละเอียดชัดเจน เป็นขั้นตอนว่าติดขัดอย่างไร หน่วยงานใดที่ต้องรับผิดชอบ เพื่อประกอบการพิจารณาและให้การสั่งการมีความชัดเจน โดยต้องคำนึงถึงงบประมาณ และสอดคล้องกับการบริหารราชการแผ่นดินด้วย
สำหรับอุทยานหินเขางู แต่เดิมเป็นแหล่งระเบิดและย่อยหินที่สำคัญของไทย เนื่องจากเป็นปูนที่มีคุณภาพดี ต่อมาทั้งภาครัฐและประชาชนได้เล็งเห็นถึงความเสื่อมโทรมของสภาพภูมิประเทศ และวิวทิวทัศน์ อีกทั้งอุทยานหินเขางูนี้ยังเป็นศาสนสถานอันเก่าแก่ ทางจังหวัดราชบุรีจึงได้พัฒนาอุทยานเขางูให้เป็นสวนสาธารณะ และสถานที่ท่องเที่ยวทางโบราณคดี ซึ่งจะเป็นถ้ำที่อยู่บนภูเขาประกอบด้วย ถ้ำฤๅษี ถ้ำฝาโถและถ้ำจีน-จาม นอกจากนั้นบริเวณโดยรอบอุทยานเขางูจะมีฝูงลิงอาศัยอยู่ด้วย

ที่มา : https://www.thaigov.go.th/news/contents/details/82937