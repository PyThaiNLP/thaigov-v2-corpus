รัฐบาลไทย-ข่าวทำเนียบรัฐบาล-ฝ่ายปกครองอำเภอแม่แจ่ม สนธิกำลังเจ้าหน้าที่ตำรวจลาดตระเวนตรวจตราป้องกันและปราบปรามการกระทำผิดกฎหมายยาเสพติด พบผู้ต้องหายาเสพติดพร้อมของกลางยาบ้า 63 เม็ด ฝิ่น และอาวุธปืนพร้อมกระสุน


วันเสาร์ที่ 6 มกราคม 2567
06/01/2567
พิมพ์
ฝ่ายปกครองอำเภอแม่แจ่ม สนธิกำลังเจ้าหน้าที่ตำรวจลาดตระเวนตรวจตราป้องกันและปราบปรามการกระทำผิดกฎหมายยาเสพติด พบผู้ต้องหายาเสพติดพร้อมของกลางยาบ้า 63 เม็ด ฝิ่น และอาวุธปืนพร้อมกระสุน
ฝ่ายปกครอง อ.แม่แจ่ม สนธิกำลังเจ้าหน้าที่ตำรวจลาดตระเวนตรวจตราป้องกันและปราบปรามการกระทำผิดกฎหมายยาเสพติด พบผู้ต้องหายาเสพติดพร้อมของกลางยาบ้า 63 เม็ด ฝิ่น และอาวุธปืนพร้อมกระสุน 2 กระบอก เร่งบูรณาการเจ้าหน้าที่ทุกฝ่าย ออกตรวจตราอย่างเข้มข้นต่อเนื่อง
ฝ่ายปกครองอำเภอแม่แจ่ม สนธิกำลังเจ้าหน้าที่ตำรวจลาดตระเวนตรวจตราป้องกันและปราบปรามการกระทำผิดกฎหมายยาเสพติด พบผู้ต้องหายาเสพติดพร้อมของกลางยาบ้า 63 เม็ด ฝิ่น และอาวุธปืนพร้อมกระสุน 2 กระบอก เร่งบูรณาการเจ้าหน้าที่ทุกฝ่าย ออกตรวจตราอย่างเข้มข้นต่อเนื่อง เพื่อความสงบเรียบร้อยและความปลอดภัยของพี่น้องประชาชน
วันนี้ (6 ม.ค. 67) นายสุระวุธ จันทร์งาม นายอำเภอแม่แจ่ม เปิดเผยว่า ที่ทำการปกครองอำเภอแม่แจ่ม มอบหมายให้นายกิตติพงษ์ ธิวงศ์ ปลัดอำเภอฝ่ายความมั่นคง พร้อมด้วยสมาชิกกองร้อยอาสารักษาดินแดนอำเภอแม่แจ่ม บูรณาการร่วมกับเจ้าหน้าที่ตำรวจ สถานีตำรวจภูธรแม่แจ่ม ออกลาดตระเวนป้องกันและปราบปรามการกระทำผิดกฎหมายยาเสพติดและรักษาความสงบเรียบร้อยในพื้นที่ตำบลท่าผา อำเภอแม่แจ่ม ตามนโยบายของนายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงมหาดไทย และนายสุทธิพงษ์ จุลเจริญ ปลัดกระทรวงมหาดไทย ในการยกระดับการจัดระเบียบสังคม ปราบปรามผู้มีอิทธิพล ปราบปรามการครอบครองอาวุธปืนและการพกพาอาวุธปืน ยาเสพติดและสิ่งผิดกฎหมายทุกประเภทในทุกพื้นที่อย่างเข้มข้น
นายสุระวุธ จันทร์งาม นายอำเภอแม่แจ่ม กล่าวว่า ขณะที่เจ้าหน้าที่ออกตรวจลาดตระเวนบริเวณถนนบ้านป่ากล้วย หมู่ที่ 1 ต.ท่าผา อ.แม่แจ่ม จ.เชียงใหม่ ได้พบกับ "นายวันชัย" ยืนอยู่ข้างรถยนต์กระบะสีแดง จอดอยู่ริมถนนมีท่าทีพิรุธน่าสงสัย เจ้าหน้าที่จึงเรียกและขอทำการตรวจค้นตัวพบยาบ้า ฝิ่นดิบ กระสุนปืน รวมอยู่ในกระเป๋าผ้าฯ หลังจากนั้นจึงได้ทำการตรวจสอบประวัติจึงพบว่า "นายวันชัย" เป็นบุคคลที่มีประวัติเกี่ยวข้องกับยาเสพติด และเจ้าหน้าที่ได้ติดตามพฤติการณ์อยู่ จึงได้ขอเข้าทำการตรวจค้นรถยนต์ พบอาวุธปืนยาวและปืนสั้นซุกซ่อน โดยไม่มีใบอนุญาต หนำซ้ำยังเป็นการดัดแปลงอาวุธปืนสั้นฯ (BLANK GUN) ให้สามารถยิงกระสุนขนาด 9 มม.ได้ นอกจากนี้ ผู้ต้องหายังรับสารภาพว่าก่อนถูกจับกุมได้เสพยาบ้า จำนวน 2 เม็ด เจ้าหน้าที่จึงตรวจปัสสาวะ โดยใช้ชุดตรวจสารเมทแอมเฟตามีนเบื้องต้น พบว่าผลตรวจเป็นบวก จึงได้นำตัวอย่างปัสสาวะไปตรวจผลซ้ำที่โรงพยาบาลเทพรัตนเวชชานุกูล ผลการตรวจยืนยันเป็นบวก จึงแจ้งข้อกล่าวหาเพิ่มกับนายวันชัย
"จากการปฏิบัติการครั้งนี้ เจ้าหน้าที่ฝ่ายปกครองสามารถจับกุมตัวผู้ต้องหา 1 ราย ชื่อนายวันชัย เพศชาย อายุ 36 ปี อยู่ที่หมู่ 1 ต.ท่าผา อ.แม่แจ่ม จ.เชียงใหม่ พร้อมด้วยของกลาง ยาบ้าประทับตราอักษร WY ทั้งสิ้น 63 เม็ด ฝิ่นดิบ น้ำหนัก 1.87 กรัม อาวุธปืนยาว ขนาด .22 พร้อมกระสุน 56 นัด และอาวุธปืนสั้นไทยประดิษฐ์ 9 มม. พร้อมกระสุน 6 นัด และเงินสด จำนวน 1,040 บาท เจ้าหน้าที่จึงได้ตรวจยึดพร้อมแจ้งข้อกล่าวหา “จำหน่ายยาเสพติดให้โทษชนิดร้ายแรงประเภท 1 (ยาบ้า) โดยการมีไว้เพื่อจำหน่ายโดยไม่ได้รับอนุญาต และมียาเสพติดให้โทษประเภท 2 (ฝิ่น) ไว้ในความครอบครองโดยไม่ได้รับอนุญาต, เสพยาเสพติดให้โทษชนิดร้ายแรงประเภท 1 (เมทแอมเฟตามีน) โดยไม่ได้รับอนุญาต และมีอาวุธปืนและมีเครื่องกระสุนปืนไว้ในความครอบครองโดยไม่ได้รับอนุญาต ก่อนนำตัวนายวันชัยพร้อมของกลางส่งพนักงานสอบสวน สภ.แม่แจ่ม ดำเนินคดีตามกฎหมาย นอกจากนี้ทางเจ้าหน้าที่ฝ่ายปกครองและตำรวจจะได้บูรณาการทำขยายผลโดยสงสัยว่านายวันชัยอาจพรานป่าที่เป็นตัวการเผาป่าแม่แจ่ม ที่เป็นหนึ่งในการทำให้เกิดปัญฝุ่นละอองขนาดเล็ก (PM 2.5) ส่งผลกระทบต่อการดำรงชีวิตประจำวันของคนในพื้นที่ สร้างความเดือดร้อนให้กับประชาชน และจะเร่งดำเนินการนำตัวผู้กระทำความผิดเกี่ยวกับการเผาป่าในอำเภอแม่แจ่มมาลงโทษตามกฎหมาย" นายสุระวุธฯ กล่าว
นายสุระวุธ จันทร์งาม นายอำเภอแม่แจ่ม กล่าวเพิ่มเติมว่า อำเภอแม่แจ่มมุ่งมั่นในการกวาดล้างสิ่งผิดกฎหมายทุกรูปแบบที่ก่อให้เกิดความไม่สงบและความมั่นคงของบ้านเมือง โดยจะบูรณาการเจ้าหน้าที่ทั้งฝ่ายปกครอง เจ้าหน้าที่ตำรวจ และหน่วยงานที่เกี่ยวข้องทุกภาคส่วน ออกตรวจตราลาดตระเวณอย่างเข้มข้นต่อเนื่อง เพื่อจัดระเบียบสังคม รักษาความมั่นคงและความสงบเรียบร้อย ทำให้ประชาชนมีความปลอดภัย ลดปัญหาอาชญกรรม และอยู่ร่วมกันในสังคมอย่างปกติสุข หากพี่น้องประชาชนพบเห็นเบาะแสการกระทำผิดทุกรูปแบบ ทั้งยาเสพติด อาวุธปืน การเผาป่า การทวงหนี้นอกระบบแบบผิดกฎหมาย สามารถแจ้งข้อมูลได้ที่นายอำเภอ ปลัดอำเภอ เจ้าหน้าที่ฝ่ายความมั่นคง กำนัน ผู้ใหญ่บ้าน หรือที่ศูนย์ดำรงธรรมจังหวัด ศูนย์ดำรงธรรมอำเภอ สายด่วน 1567 ตลอด 24 ชั่วโมง
WorldSoilDay #วันดินโลก #UN #FAO #GlobalSoilPartnership #MOI
#กระทรวงมหาดไทย #บำบัดทุกข์บำรุงสุข #SoilandWaterasourceoflife
#SustainableSoilandWaterforbetterlife#ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/77104