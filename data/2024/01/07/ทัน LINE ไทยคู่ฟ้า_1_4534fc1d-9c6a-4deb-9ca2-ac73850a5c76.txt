รัฐบาลไทย-ข่าวทำเนียบรัฐบาล-รัฐบาลเร่งช่วยเกษตรกรภาคใต้น้ำท่วม ธ.ก.ส. ออกมาตรการลดภาระหนี้เดิม - เสริมสภาพคล่อง


วันอาทิตย์ที่ 7 มกราคม 2567
รัฐบาลเร่งช่วยเกษตรกรภาคใต้น้ำท่วม ธ.ก.ส. ออกมาตรการลดภาระหนี้เดิม - เสริมสภาพคล่อง
.....
รัฐบาลเร่งช่วยเกษตรกรภาคใต้น้ำท่วม ธ.ก.ส. ออกมาตรการลดภาระหนี้เดิม - เสริมสภาพคล่อง
.
จากสถานการณ์น้ำท่วมพื้นที่ภาคใต้ รัฐบาล โดยธนาคารเพื่อการเกษตรและสหกรณ์ (ธ.ก.ส.) เร่งช่วยเหลือเกษตรกรที่ประสบภัยในพื้นที่ 3 จังหวัดชายแดนภาคใต้ (นราธิวาส ปัตตานี และยะลา) เพื่อบรรเทาความเดือดร้อนในเบื้องต้น พร้อมจัดมาตรการดูแลด้านภาระหนี้สิน
1. การปรับปรุงโครงสร้างหนี้ฟื้นฟูอาชีพ ขยายเวลาการชำระหนี้พร้อมกำหนดชำระหนี้ใหม่ตามศักยภาพที่แท้จริง แต่ไม่เกิน 20 ปี
2. มาตรการจ่ายดอก ตัดต้น แบ่งตามสัดส่วนต้นเงินและดอกเบี้ยในสัดส่วน 50 : 50 ของจำนวนเงินที่ลูกค้าส่งชำระ โดยลูกค้าต้องชำระเงินไม่น้อยกว่า 30% ของจำนวนดอกเบี้ยเงินกู้ทั้งหมด
3. มาตรการจ่ายต้น ปรับงวด ปรับตารางชำระหนี้ใหม่ให้สอดคล้องกับรายได้และศักยภาพการชำระหนี้ของลูกค้า สำหรับลูกค้า NPLs ธนาคารจะปรับโครงสร้างหนี้ให้กับลูกค้าตามศักยภาพการชำระหนี้
.
รวมถึงสินเชื่อเสริมสภาพคล่อง เพื่อเป็นค่าใช้จ่ายฉุกเฉินในการซ่อมแซมที่อยู่อาศัยและเครื่องมือทางการเกษตรที่ได้รับความเสียหาย ปลอดดอกเบี้ย 6 เดือนแรก รวมถึงการฟื้นฟูอาชีพสร้างรายได้และการพัฒนาคุณภาพชีวิต วงเงินรวม 10,000 ล้านบาท
.
อ่านเพิ่มเติม คลิก https://www.thaigov.go.th/news/contents/details/76946
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/77109