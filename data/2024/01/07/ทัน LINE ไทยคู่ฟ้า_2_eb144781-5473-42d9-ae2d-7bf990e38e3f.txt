รัฐบาลไทย-ข่าวทำเนียบรัฐบาล-ห้ามเผา! ในพื้นที่ ส.ป.ก. ฝ่าฝืนข้อกำหนดมีโทษสูงสุด “สิ้นสิทธิและต้องออกจากที่ดิน”


วันอาทิตย์ที่ 7 มกราคม 2567
ห้ามเผา! ในพื้นที่ ส.ป.ก. ฝ่าฝืนข้อกำหนดมีโทษสูงสุด “สิ้นสิทธิและต้องออกจากที่ดิน”
.....
ห้ามเผา! ในพื้นที่ ส.ป.ก. ฝ่าฝืนข้อกำหนดมีโทษสูงสุด “สิ้นสิทธิและต้องออกจากที่ดิน”
.
กระทรวงเกษตรและสหกรณ์ โดยคณะกรรมการปฏิรูปที่ดินเพื่อเกษตรกรรม มีมติห้ามเผาเศษวัสดุทางการเกษตร ขยะมูลฝอย สิ่งของไม่พึงประสงค์ ฯลฯ ในเขตปฏิรูปที่ดิน
.
ทั้งนี้ ส.ป.ก. เป็นหน่วยงานดูแลพื้นที่เกษตรกรรมกว่า 40 ล้านไร่ทั่วประเทศ และหลายพื้นที่ยังพบการเผาเศษซากพืช วัชพืช และเศษวัสดุการเกษตรที่เหลือจากกระบวนการเพาะปลูกและเก็บเกี่ยว ก่อให้เกิดหมอกควันและฝุ่นควันซึ่งเป็นอันตรายต่อสิ่งมีชีวิตและสิ่งแวดล้อม
.
ข้อกำหนดที่เกษตรกรต้องปฏิบัติ :
.
• เกษตรกรที่ได้รับการจัดที่ดิน “ห้ามกำจัด” วัสดุทางการเกษตร ฟางข้าว ตอซังข้าว ซังข้าวโพด หญ้า หรือขยะมูลฝอย หรือสิ่งอันไม่พึงประสงค์ใด ๆ โดย “การเผา” อันก่อให้เกิดการเปลี่ยนแปลงสภาพดิน หรือก่อให้เกิดความเสียหายแก่สิ่งก่อสร้างในโครงการปฏิรูปที่ดินเพื่อเกษตรกรรม หรือการทำประโยชน์ในที่ดินของเกษตรกรอื่น หรือสภาพแวดล้อม
• เมื่อเกษตรกร “ไม่ปฏิบัติตามที่กำหนดไว้" :
- ปฏิรูปที่ดินจังหวัด มีหนังสือเตือนให้ปฏิบัติให้ถูกต้องภายในเวลาที่กำหนด
- หากยังคงฝ่าฝืนโดยไม่มีเหตุอันสมควร เลขาธิการ ส.ป.ก. หรือผู้ซึ่งเลขาธิการ ส.ป.ก. มอบหมายจะมีคำสั่งให้สิ้นสิทธิและต้องออกจากที่ดิน
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/77114