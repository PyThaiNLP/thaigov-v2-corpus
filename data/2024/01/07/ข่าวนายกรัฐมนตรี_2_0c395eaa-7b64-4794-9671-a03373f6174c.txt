รัฐบาลไทย-ข่าวทำเนียบรัฐบาล-นายกฯ เผย กฎษฎีกาส่งความเห็น พ.ร.บ.กู้เงิน 5 แสนล้านบาทถึงรัฐบาลแล้ว  ขอเวลาศึกษา 2 วัน ก่อนแถลงขั้นตอนต่อไปให้ทราบ


วันอาทิตย์ที่ 7 มกราคม 2567
07/01/2567
พิมพ์
นายกฯ เผย กฎษฎีกาส่งความเห็น พ.ร.บ.กู้เงิน 5 แสนล้านบาทถึงรัฐบาลแล้ว  ขอเวลาศึกษา 2 วัน ก่อนแถลงขั้นตอนต่อไปให้ทราบ
นายกฯ เผย กฎษฎีกาส่งความเห็น พ.ร.บ.กู้เงิน 5 แสนล้านบาทถึงรัฐบาลแล้ว  ขอเวลาศึกษา 2 วัน ก่อนแถลงขั้นตอนต่อไปให้ทราบ
วันนี้ (7 ม.ค 2567) เวลา 16.25 น. ณ ท่าอากาศยานทหาร 2 กองบิน 6 (บน.6) นายเศรษฐา ทวีสิน นายกรัฐมนตรี และรัฐมนตรีว่าการกระทรวงการคลัง กล่าวให้สัมภาษณ์
ถึงความคืบหน้าโครงการดิจิทัลวอลเล็ต ที่กระทรวงคลัง ส่งคำถามไปถามความเห็นจากคณะกรรมการกฤษฎี ว่า ได้รับคำตอบมาเมื่อวันที่ 6 ม.ค. ที่ผ่านมา โดยมีข้อเสนอแนะข้อคิดเห็น จากนี้เราคงต้องฟังความคิดเห็นอีกหลายฝ่าย โดยอีก 2 วันข้างหน้าคงจะมีการแถลงออกมาว่าขั้นตอนต่อไปจะทำอย่างไรต่อ โดยเบื้องต้นไม่มีข้อติดขัดอะไรมีเพียงข้อเสนอแนะและขั้นตอนที่ต้องไปทำต่อ
ผู้สื่อข่าวถามย้ำว่า จะใช้เวลานานดำเนินการเท่าใด นายกฯ กล่าวว่ายังไม่ทราบเพราะเพิ่งได้รับความเห็นมาขอให้คณะทำงานได้ศึกษาและพูดคุยกันก่อนและคิดว่าคงไม่น่าทันการเสนอเข้าที่ประชุมคณะรัฐมนตรีวันที่ 9 ม.ค.นี้

ที่มา : https://www.thaigov.go.th/news/contents/details/77118