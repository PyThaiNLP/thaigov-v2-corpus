รัฐบาลไทย-ข่าวทำเนียบรัฐบาล-นายกฯ เผยรับทราบผลโพล พร้อมรับฟัง ย้ำ ยังไงก็ต้องตื่นเช้าทำงานเหมือนเดิม


วันอาทิตย์ที่ 7 มกราคม 2567
07/01/2567
พิมพ์
นายกฯ เผยรับทราบผลโพล พร้อมรับฟัง ย้ำ ยังไงก็ต้องตื่นเช้าทำงานเหมือนเดิม
นายกฯ เผยรับทราบผลโพล พร้อมรับฟัง ย้ำ ยังไงก็ต้องตื่นเช้าทำงานเหมือนเดิม
วันนี้ (7 ม.ค 2567) เวลา 16.25 น. ณ ท่าอากาศยานทหาร 2 กองบิน 6 (บน.6) นายเศรษฐา ทวีสิน นายกรัฐมนตรี และรัฐมนตรีว่าการกระทรวงการคลัง กล่าวให้สัมภาษณ์
กรณีที่ศูนย์สำรวจความคิดเห็นนิด้าโพล เปิดเผยผลสำรวจประชาชน เรื่อง “การเมือง เศรษฐกิจ และคุณภาพชีวิตในปี 2567” เชื่อว่าปีหน้าเศษรฐกิจจะดีและรัฐบาลนายเศรษฐา ทวีสิน นายกรัฐมนตรี จะอยู่ยาวตลอดปี แต่จะมีเหตุวุ่นวายทางการเมืองอยู่บ้าง ว่า พร้อมรับฟัง และพรุ่งนี้เช้าก็ยังตื่นไปทำงานเหมือนปกติ
ผู้สื่อข่าวถามต่อว่า โพลสะท้อนว่าประชาชนเชื่อเศรษฐกิจจะดีขึ้นทำให้มีกำลังใจทำงานมากขึ้นหรือไม่ นายกฯ กล่าวย้ำว่า ถึงอย่างไรก็ต้องตื่นเช้าทำงานเหมือนเดิม ทุกอย่างยังเป็นปกติทำงานเหมือนเดิม

ที่มา : https://www.thaigov.go.th/news/contents/details/77117