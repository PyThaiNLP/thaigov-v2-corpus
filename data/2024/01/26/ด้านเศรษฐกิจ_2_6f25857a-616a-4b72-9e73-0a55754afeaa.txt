รัฐบาลไทย-ข่าวทำเนียบรัฐบาล-‘รองปลัดฯ อภัย’ ประธานการประชุมคกก.โคนมและผลิตภัณฑ์นม ครั้งที่ 2/2567


วันศุกร์ที่ 26 มกราคม 2567
‘รองปลัดฯ อภัย’ ประธานการประชุมคกก.โคนมและผลิตภัณฑ์นม ครั้งที่ 2/2567
‘รองปลัดฯ อภัย’ ประธานการประชุมคกก.โคนมและผลิตภัณฑ์นม ครั้งที่ 2/2567
นายอภัย สุทธิสังข์ รองปลัดกระทรวงเกษตรและสหกรณ์ เป็นประธานการประชุมคณะกรรมการโคนมและผลิตภัณฑ์นม(Milk Board) ครั้งที่ 2/2567 โดยมีผู้แทนจากหน่วยงานในสังกัดกระทรวงเกษตรและสหกรณ์ เข้าร่วม ประกอบด้วย กรมปศุสัตว์ กรมส่งเสริมสหกรณ์ สำนักงานเศรษฐกิจการเกษตร สำนักงานมาตรฐานสินค้าเกษตรและอาหารแห่งชาติ องค์การส่งเสริมกิจการโคนมแห่งประเทศไทย (อ.ส.ค.) ตลอดจนผู้แทนจากหน่วยงานที่เกี่ยวข้อง และกรรมการผู้ทรงคุณวุฒิ เข้าร่วมณ ห้องประชุม 1403 กระทรวงเกษตรและสหกรณ์ และผ่านระบบออนไลน์
ทั้งนี้ ที่ประชุมได้รับทราบความก้าวหน้า (ร่าง) โครงการช่วยเหลือเกษตรกรโคนมภายใต้วิกฤตอาหารสัตว์ราคาแพงโดยเห็นควรให้มีการปรับทบทวนในรายละเอียดของกิจกรรมหลัก และกิจกรรมย่อยภายใต้โครงการฯ และเพิ่มเติม เพื่อให้เกิดความสมบูรณ์มากยิ่งขึ้น และมอบหมายให้คณะอนุกรรมการขับเคลื่อนยุทธศาสตร์พัฒนาโคนมและผลิตภัณฑ์นม ปรับแก้โครงการฯ ตามข้อเสนอแนะของคณะกรรมการโคนมฯ และนำเสนอในที่ประชุมครั้งต่อไป
นอกจากนี้ ที่ประชุมยังได้รับทราบ 1) ต้นทุนการผลิตน้ำนมโค ไตรมาส 3 ปี 2566 เฉลี่ยทุกขนาดฟาร์ม กิโลกรัมละ 18.50 บาท/กก. เมื่อเทียบกับไตรมาส 2 เพิ่มขึ้นร้อยละ 3.12 2) ต้นทุนการบริหารจัดการศูนย์รวบรวมน้ำนมดิบ ณ เดือนมิถุนายน 2566 เฉลี่ยนทุกขนาดศูนย์ฯ กิโลกรัมละ 1.71 บาท ลดลงจากเดือนธันวาคม 2565 ร้อยละ 4.47 3) แนวทางการกำหนดราคารับซื้อน้ำนมดิบหน้าศูนย์รวบรวมน้ำนมดิบแบบยืดหยุ่น เพื่อให้เกิดความเหมาะสม และ 4. รายงานความก้าวหน้าตามยุทธศาสตร์โคนม
ที่ประชุมยังได้กำชับให้หน่วยงานที่เกี่ยวข้องเร่งดำเนินการปรับราคากลางในการจําหน่ายผลิตภัณฑ์นม โครงการอาหารเสริม (นม) โรงเรียน เนื่องจากขณะนี้ได้มีการปรับราคากลางการรับซื้อน้ำนมดิบแล้ว

ที่มา : https://www.thaigov.go.th/news/contents/details/77983