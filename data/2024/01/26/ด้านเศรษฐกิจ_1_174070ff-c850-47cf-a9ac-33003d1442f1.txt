รัฐบาลไทย-ข่าวทำเนียบรัฐบาล-ผช.ปลัด เข้าร่วมงานเลี้ยงรับรองเนื่องในโอกาสงานเฉลิมฉลองวันชาติเครือรัฐออสเตรเลีย


วันศุกร์ที่ 26 มกราคม 2567
ผช.ปลัด เข้าร่วมงานเลี้ยงรับรองเนื่องในโอกาสงานเฉลิมฉลองวันชาติเครือรัฐออสเตรเลีย
ผช.ปลัด เข้าร่วมงานเลี้ยงรับรองเนื่องในโอกาสงานเฉลิมฉลองวันชาติเครือรัฐออสเตรเลีย
เมื่อวันที่ 25 ม.ค. 67 นางสาวนฤมล สงวนวงศ์ ผู้ช่วยปลัดกระทรวงเกษตรและสหกรณ์ ได้รับมอบหมายจากปลัดกระทรวงเกษตรและสหกรณ์ เข้าร่วมงานเลี้ยงรับรองเนื่องในโอกาสงานเฉลิมฉลองวันชาติเครือรัฐออสเตรเลีย ตามคำเชิญของ ดร. แอนเจลา แมคโดนัลด์ (H.E. Dr. Angela Macdonald PSM) เอกอัครราชทูตเครือรัฐออสเตรเลีย ประจำประเทศไทย โดยมี นายพิศาล พงศาพิชณ์ เลขาธิการสำนักงานมาตรฐานสินค้าเกษตรและอาหารแห่งชาติ และนางสาวกาญจนา ขวัญเมือง รองเลขาธิการสำนักงานเศรษฐกิจการเกษตร เข้าร่วม ณ ทำเนียบเอกอัครราชทูตออสเตรเลียประจำประเทศไทย
ทั้งนี้ ไทยและออสเตรเลียได้ดำเนินความสัมพันธ์และความร่วมมือด้านการเกษตรมาอย่างใกล้ชิด ซึ่งครอบคลุมทั้งในมิติด้านการค้า การหารือในระดับนโยบายและเชิงเทคนิคทั้งในกรอบพหุภาคีและทวิภาคี ตลอดจนการแลกเปลี่ยนความรู้ความชำนาญ รวมทั้งการวิจัยและนวัตกรรมด้านการเกษตรระหว่างกัน

ที่มา : https://www.thaigov.go.th/news/contents/details/77981