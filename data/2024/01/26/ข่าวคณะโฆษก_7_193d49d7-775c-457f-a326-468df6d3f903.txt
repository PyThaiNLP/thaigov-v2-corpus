รัฐบาลไทย-ข่าวทำเนียบรัฐบาล-โฆษกรัฐบาลเผยมุมมองต่อตลาดหุ้นไทยจาก J.P. Morgan Thailand Conference เชื่อหากโครงการกระตุ้นเศรษฐกิจ Digital Wallet สำเร็จจะเป็นประโยชน์สำคัญต่อผู้ค้าปลีก 


วันศุกร์ที่ 26 มกราคม 2567
26/01/2567
พิมพ์
โฆษกรัฐบาลเผยมุมมองต่อตลาดหุ้นไทยจาก J.P. Morgan Thailand Conference เชื่อหากโครงการกระตุ้นเศรษฐกิจ Digital Wallet สำเร็จจะเป็นประโยชน์สำคัญต่อผู้ค้าปลีก
โฆษกรัฐบาลเผยมุมมองต่อตลาดหุ้นไทยจาก J.P. Morgan Thailand Conference เชื่อหากโครงการกระตุ้นเศรษฐกิจ Digital Wallet สำเร็จจะเป็นประโยชน์สำคัญต่อผู้ค้าปลีก
วันนี้ (26 มกราคม2567) นายชัย วัชรงค์ โฆษกประจำสำนักนายกรัฐมนตรีเปิดเผยถึงมุมมองต่อตลาดหุ้นไทยในการประชุม J.P. Morgan Thailand Conference กรุงเทพฯ ว่าไทยยังคงเพิ่มน้ำหนักการลงทุน (Overweight) จากแนวโน้มมาตรการผ่อนคลายทางการคลัง การฟื้นตัวของอุตสาหกรรมท่องเที่ยว รวมไปถึงเงินบาทที่แข็งค่าขึ้น และโครงการกระเป๋าเงินดิจิทัลของภาครัฐ นอกจากนี้คาดการณ์ว่าดัชนีตลาดหลักทรัพย์ (SET Index) จะสูงขึ้นแตะ 1,700 ภายในสิ้นปีนี้ จากระดับปัจจุบันที่ 1,418 จุด
โดยโฆษกประจำสำนักนายกรัฐมนตรีระบุว่า ส่วนหนึ่งในการสัมมนาระบุความเห็นของ นายมาร์โค สุจริตกุล เจ้าหน้าที่บริหารอาวุโสประจำประเทศไทย J.P. Morgan ว่า การฟื้นตัวของการท่องเที่ยวจะช่วยปรับปรุงการจ้างงานของภาคบริการ ส่งผลต่อการเติบโตของรายได้ในระดับปานกลาง ทั้งนี้ หากโครงการ Digital Wallet มูลค่า 5 แสนล้านบาท รวมไปถึงนโยบายกระตุ้นการใช้จ่ายอื่น ๆ ของภาครัฐ ประสบความสำเร็จ จะเป็นประโยชน์ต่อผู้ค้าปลีกในประเทศไทยอย่างครอบคลุม ทำให้มีเงินทุนไหลออกจากตลาดมากกว่า 5 พันล้านเหรียญสหรัฐ
“เชื่อว่านโยบายที่รัฐบาลได้กำหนดไว้จะเป็นตัวแปรสำคัญ ในการพลิกฟื้นกระตุกชีพจรเศรษฐกิจไทย ซึ่งหากดำเนินตามนโยบายที่เคยทำมาด้วยการให้เงินช่วยเหลือจะไม่ส่งผลลัทธ์อย่างชัดเจนเท่าการกระตุ้นเศรษฐกิจลักษณะนี้” นายชัย กล่าว

ที่มา : https://www.thaigov.go.th/news/contents/details/78017