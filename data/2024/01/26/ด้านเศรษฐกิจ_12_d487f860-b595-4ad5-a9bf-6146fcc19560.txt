รัฐบาลไทย-ข่าวทำเนียบรัฐบาล-ทปษ.รัฐมนตรีเกษตรฯ เปิดงานวันเกษตรภาคอีสาน ประจำปี 2567 ภายใต้แนวคิด "เกษตรอีสาน สรรค์สร้างนวัตกรรม นำคุณค่าสู่สากล"


วันศุกร์ที่ 26 มกราคม 2567
ทปษ.รัฐมนตรีเกษตรฯ เปิดงานวันเกษตรภาคอีสาน ประจำปี 2567 ภายใต้แนวคิด "เกษตรอีสาน สรรค์สร้างนวัตกรรม นำคุณค่าสู่สากล"
ทปษ.รัฐมนตรีเกษตรฯ เปิดงานวันเกษตรภาคอีสาน ประจำปี 2567 ภายใต้แนวคิด "เกษตรอีสาน สรรค์สร้างนวัตกรรม นำคุณค่าสู่สากล"
นายบุญสิงห์ วรินทร์รักษ์ ที่ปรึกษารัฐมนตรีว่าการกระทรวงเกษตรและสหกรณ์ เป็นประธานเปิดงานวันเกษตรภาคอีสาน ประจำปี 2567 ภายใต้แนวคิด "เกษตรอีสาน สรรค์สร้างนวัตกรรม นำคุณค่าสู่สากล" ณ อาคารนิทรรศการจตุรมุข อุทยานเทคโนโลยีการเกษตร มหาวิทยาลัยขอนแก่น ซึ่งงานวันเกษตรภาคอีสานดำเนินกิจกรรมติดต่อกันมาเป็นปีที่ 32 ถือเป็นกิจกรรมใหญ่อีกกิจกรรมหนึ่งของมหาวิทยาลัยขอนแก่น ที่ช่วยกระตุ้นเศรษฐกิจของจังหวัดได้เป็นอย่างดีโดยเฉพาะในภาคการเกษตร ซึ่งมุ่งเน้นการจำหน่ายผลิตผลทางการเกษตรที่ได้จากการฝึกงานของนักศึกษาคณะเกษตรศาสตร์และเกษตรกรในท้องถิ่น โดยมีหน่วยงานทั้งภาครัฐและภาคเอกชนที่เกี่ยวข้องร่วมมือกันจัดงานวันเกษตรภาคอีสาน พร้อมทั้งการบูรณาการการทำงานร่วมกันเป็นอย่างดีในการกระตุ้นให้ทุกภาคส่วนมองเห็นถึงความสำคัญของอาชีพการเกษตร ในฐานะผู้ผลิตอาหารและการเป็นครัวของโลก อันจะเป็นการเชื่อมโยงเข้าสู่นโยบายสำคัญของกระทรวงเกษตรและสหกรณ์ ในการเป็นตลาดนำการผลิต การสร้างความเข้มแข็งให้แก่สถาบันเกษตรกรและเศรษฐกิจฐานราก การส่งเสริมสถาบันเกษตรกรและผู้ประกอบการ การบริหารจัดการพื้นที่เกษตรกรรม การส่งเสริมเกษตรกรรมยั่งยืน การยกระดับขีดความสามารถในการแข่งขัน ตลอดจนการวิจัย และพัฒนาภาคเกษตรของประเทศไทย

ที่มา : https://www.thaigov.go.th/news/contents/details/78021