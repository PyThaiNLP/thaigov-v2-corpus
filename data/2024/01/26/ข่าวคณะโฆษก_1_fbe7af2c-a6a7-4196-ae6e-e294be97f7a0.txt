รัฐบาลไทย-ข่าวทำเนียบรัฐบาล-“คารม” ย้ำ ครูไม่อยู่เวรโรงเรียนไม่มีความผิด ขอให้ระมัดระวังเรื่องความปลอดภัย


วันศุกร์ที่ 26 มกราคม 2567
26/01/2567
พิมพ์
“คารม” ย้ำ ครูไม่อยู่เวรโรงเรียนไม่มีความผิด ขอให้ระมัดระวังเรื่องความปลอดภัย
“คารม” ย้ำ ครูไม่อยู่เวรโรงเรียนไม่มีความผิด ขอให้ระมัดระวังเรื่องความปลอดภัย
วันที่ 26 มกราคม 2567 นายคารม พลพรกลาง รองโฆษกประจำสำนักนายกรัฐมนตรี กล่าวย้ำถึง กรณี ครม.ได้มีมติให้หน่วยงานที่มีหน้าที่หลักในการดูแลความเดือดร้อนของประชาชนภายในประเทศ ทั้งสำนักงานตำรวจแห่งชาติ และฝ่ายปกครอง กระทรวงมหาดไทย เข้ามาช่วยดูแลในเรื่องรักษาความสงบเรียบร้อยบริเวณสถานศึกษา นั้น
นายคารม กล่าวว่า เป็นการบูรณาการทำงานร่วมกันของหน่วยงานรักษาความสงบ  ไม่ใช่ให้เจ้าหน้าตำรวจเข้าเวรแทนครู  ทั้งนี้ เพื่อเป็นการเพิ่มมาตรการดูแลรักษาความปลอดภัยในชีวิตและทรัพย์สินของโรงเรียน ครู และนักเรียนให้มีความปลอดภัยมากขึ้น เช่นเดียวกับกระทรวงมหาดไทยที่มีแนวทางให้ฝ่ายปกครองในพื้นที่ร่วมกันป้องกันความปลอดภัยให้กับครู นักเรียน และสถานที่ราชการด้วย
”กรณีที่ครูมีความกังวลว่าไม่อยู่เวรโรงเรียนแล้วจะมีความผิดนั้น ขอให้ครูสบายใจได้ หลังจาก ครม.มติ ถือว่าการไม่อยู่เวรฯ ของครูไม่มีความผิด แต่หากเป็นความสมัครใจก็สามารถทำได้ แต่ขอให้ครู นักเรียน บุคลากรทางการศึกษา ระมัดระวังเหตุการณ์ความไม่ปลอดภัยในชีวิตไม่ว่าจะอยู่ในหรือนอกโรงเรียน ตามข้อห่วงใยของ พล.ต.อ.เพิ่มพูน ชิดชอบ รัฐมนตรีว่าการกระทรวงศึกษาธิการ“ นายคารม ย้ำ

ที่มา : https://www.thaigov.go.th/news/contents/details/77979