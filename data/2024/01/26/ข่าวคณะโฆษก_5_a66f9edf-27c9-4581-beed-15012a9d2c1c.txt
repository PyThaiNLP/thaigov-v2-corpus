รัฐบาลไทย-ข่าวทำเนียบรัฐบาล-รองโฆษกรัฐบาลฯ รัดเกล้าฯ เผยรัฐบาลติดตามเหตุเพลิงไหม้​ บริษัทรับซื้อขยะรีไซเคิลขนาดใหญ่ ที่จังหวัดพิษณุโลกอย่างใกล้ชิด และมีความห่วงใยประชาชน​ 


วันศุกร์ที่ 26 มกราคม 2567
26/01/2567
พิมพ์
รองโฆษกรัฐบาลฯ รัดเกล้าฯ เผยรัฐบาลติดตามเหตุเพลิงไหม้​ บริษัทรับซื้อขยะรีไซเคิลขนาดใหญ่ ที่จังหวัดพิษณุโลกอย่างใกล้ชิด และมีความห่วงใยประชาชน​
รองโฆษกรัฐบาลฯ รัดเกล้าฯ เผยรัฐบาลติดตามเหตุเพลิงไหม้​ บริษัทรับซื้อขยะรีไซเคิลขนาดใหญ่ ที่จังหวัดพิษณุโลกอย่างใกล้ชิด และมีความห่วงใยประชาชน​ ให้หน่วยงานที่เกี่ยวข้องให้ความช่วยเหลือดูแลอย่างใกล้ชิด
วันที่ 26 มกราคม 2567 นางรัดเกล้า อินทวงศ์ สุวรรณคีรี รองโฆษกประจำสำนักนายกรัฐมนตรี เปิดเผยว่า รัฐบาลได้รับทราบและติดตามเหตุเพลิงไหม้​ ในพื้นที่บริษัทรับซื้อขยะรีไซเคิลขนาดใหญ่ ที่จังหวัดพิษณุโลก เมื่อเวลาประมาณ 03.00 น. ของวันที่ 26 มกราคม 2567 ที่ผ่านมา อย่างใกล้ชิด และมีความห่วงใยในสุขภาพและความปลอดภัยของประชาชนในพื่นที่เป็นอย่างยิ่ง​  ย้ำให้หน่วยงานที่เกี่ยวข้องให้ความช่วยเหลือดูแลอย่างใกล้ชิด
รองโฆษกประจำสำนักนายกรัฐมนตรี กล่าวว่า เหตุดังกล่าวเป็นเหตุไฟลุกไหม้กองขยะมหึมาสูงเท่าตึก 5 ชั้น คาดว่ามีน้ำหนักไม่ต่ำกว่า 50 ตัน จึงใช้เวลานานกว่าจะดับเพลิงได้ ซึ่งต้องรอการตรวจสอบหาสาเหตุเพลิงไหม้ที่แท้จริง แต่ทั้งนี้​ เบื้องต้นคาดว่าจะเกิดจากไฟฟ้าลัดวงจรจากบริเวณเสาไฟฟ้าด้านข้างกองขยะดังกล่าว
"รัฐบาลติดตามเหตุการณ์ดังกล่าวอย่างใกล้ชิด พร้อมให้ความช่วยเหลือ ห่วงใยประชาชนที่อยู่ในบริเวณใกล้เคียงที่อาจได้รับผลกระทบจากควันไฟ ทั้งนี้ แม้ยังไม่ทราบสาเหตุที่แน่ชัดของเหตุเพลิงไหม้ แต่ช่วงนี้อยู่ในช่วงฤดูกาลภัยแล้ง ประกอบกับการเปลี่ยนแปลงของสภาพภูมิอากาศ และความร้อนที่เพิ่มมากขึ้นอาจส่งผลให้เกิดเหตุเพลิงไหม้ได้ง่าย ซึ่งอาจส่งผลกระทบต่อสุขภาพอนามัยของประชาชน จึงขอให้ประชาชนช่วยกันเป็นหูเป็นตา ตรวจสอบอุปกรณ์ไฟฟ้าอย่างสม่ำเสมอ และพร้อมแจ้งเหตุเพื่อระงับภัยโดยเร็วเบอร์โทรสายด่วน​ สำหรับ​ เหตุด่วน เหตุร้าย โทร​ 191  "และสำหรับ​ ดับเพลิง สัตวร้าย์เข้าบ้าน โทร​ 199"​ นางรัดเกล้า กล่าว"

ที่มา : https://www.thaigov.go.th/news/contents/details/78001