รัฐบาลไทย-ข่าวทำเนียบรัฐบาล-กรมทางหลวงชนบท ก่อสร้างถนนสาย บร.4023 จังหวัดบุรีรัมย์ เสร็จสมบูรณ์ 


วันศุกร์ที่ 5 มกราคม 2567
กรมทางหลวงชนบท ก่อสร้างถนนสาย บร.4023 จังหวัดบุรีรัมย์ เสร็จสมบูรณ์
....
กรมทางหลวงชนบท กระทรวงคมนาคม โดยแขวงทางหลวงชนบทบุรีรัมย์ ดำเนินโครงการก่อสร้างถนนสาย บร.4023 แยกทางหลวงหมายเลข 2074 - บ้านโนนสวรรค์ อำเภอเมือง จังหวัดบุรีรัมย์ เสร็จสมบูรณ์ โดยขยายผิวจราจรลาดยางพาราแอสฟัลท์ติกคอนกรีต กว้าง 7 เมตร ไหล่ทางกว้างข้างละ 2.5 เมตร ติดตั้งไฟฟ้าแสงสว่าง เครื่องหมายจราจรและสิ่งอำนวยความปลอดภัย ระหว่างช่วง กม. ที่ 4+500 - 6+000 ระยะทาง 1.5 กิโลเมตร ใช้งบประมาณ 21.970 ล้านบาท ทั้งนี้ เพื่อให้สามารถรองรับปริมาณจราจร เพิ่มประสิทธิภาพการขนส่งสินค้าตามยุทธศาสตร์การส่งเสริมด้านโลจิสติกส์ และให้ประชาชนผู้ใช้เส้นทางสัญจรได้รับความสะดวกปลอดภัยมากยิ่งขึ้น รวมทั้งสามารถใช้เป็นเส้นทางลัดเชื่อมต่อระหว่าง อำเภอเมือง บ้านด่าน และสตึก จังหวัดบุรีรัมย์ได้ด้วย

ที่มา : https://www.thaigov.go.th/news/contents/details/77066