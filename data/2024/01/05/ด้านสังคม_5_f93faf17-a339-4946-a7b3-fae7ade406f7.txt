รัฐบาลไทย-ข่าวทำเนียบรัฐบาล-พม. เตรียมเปิด ศรส. ทั่วประเทศ  เร่งรัด จัดการ ช่วยประชาชนประสบปัญหาทางสังคม ผ่านฮอตไลน์ พม. 1300


วันศุกร์ที่ 5 มกราคม 2567
พม. เตรียมเปิด ศรส. ทั่วประเทศ  เร่งรัด จัดการ ช่วยประชาชนประสบปัญหาทางสังคม ผ่านฮอตไลน์ พม. 1300
พม. เตรียมเปิด ศรส. ทั่วประเทศ  เร่งรัด จัดการ ช่วยประชาชนประสบปัญหาทางสังคม ผ่านฮอตไลน์ พม. 1300
วันที่ 5 มกราคม 2567 นางสาวซาราห์ บินเย๊าะ รองปลัดกระทรวงการพัฒนาสังคมและความมั่นคงของมนุษย์ (รองปลัด พม.) เป็นประธานการประชุมซักซ้อมการขับเคลื่อนศูนย์เร่งรัดจัดการสวัสดิภาพประชาชน (ศรส.) ระดับจังหวัด โดยมีผู้อำนวยการสำนักงานส่งเสริมและสนับสนุนวิชาการ 1-11 และพัฒนาสังคมและความมั่นคงของมนุษย์จังหวัดทั่วประเทศ เข้าร่วมประชุม ณ ห้องประชุมจำปีสิรินทร ชั้น 19 กระทรวงการพัฒนาสังคมและความสังคมของมนุษย์ และประชุมผ่านระบบออนไลน์
นางสาวซาราห์ กล่าวว่า วันนี้ ที่ประชุมมีการชี้แจงแนวทางการดำเนินงานของ ศรส. ให้มีประสิทธิภาพและเกิดประโยชน์สูงสุดกับประชาชนที่ประสบปัญหาความเดือดร้อนทางสังคม ทั้งนี้ กระทรวงการพัฒนาสังคมและความมั่นคงของมนุษย์ (พม.) เตรียมเปิดศูนย์เร่งรัดจัดการสวัสดิภาพประชาชน (ศรส.) ทั่วประเทศ โดยวันจันทร์ที่ 8 มกราคม 2567 เวลา 10.00 น. จะมีการแถลงข่าวเปิด ศรส. อย่างเป็นทางการ ซึ่งมีนายวราวุธ  ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) เป็นประธาน ณ บริเวณห้องโถง ชั้น 1 อาคารกรมพัฒนาสังคมและสวัสดิการ กระทรวงการพัฒนาสังคมและความมั่นคงของมนุษย์ พร้อมทั้งพาเยี่ยมชมห้องปฏิบัติการฮอตไลน์ พม. 1300 ซึ่งเป็นช่องทางรับแจ้งเหตุและให้บริการความช่วยเหลือประชาชนที่ประสบปัญหาความเดือดร้อนทางสังคม นอกจากนี้ ยังมีการปล่อยขบวนรถหน่วยเคลื่อนเร็ว ศรส. เพื่อลงพื้นที่เร่งช่วยเหลือประชาชนอย่างรวดเร็วทันสถานการณ์
#ช่วย24ชั่วโมง #พม24ชม #ข่าวพม #esshelpme #วราวุธรับฟังทำจริง #พมพอใจให้ทุกวัยพึงพอใจในพม #พมหนึ่งเดียว #ศรส

ที่มา : https://www.thaigov.go.th/news/contents/details/77072