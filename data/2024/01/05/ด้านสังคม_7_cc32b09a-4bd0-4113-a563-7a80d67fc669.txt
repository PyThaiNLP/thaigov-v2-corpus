รัฐบาลไทย-ข่าวทำเนียบรัฐบาล-ดีอี ร่วมลงนาม MOU การพัฒนาระบบบริการโรคหลอดเลือดสมองแบบครบวงจรเฉลิมพระเกียรติพระบาทสมเด็จพระเจ้าอยู่หัวฯ


วันศุกร์ที่ 5 มกราคม 2567
ดีอี ร่วมลงนาม MOU การพัฒนาระบบบริการโรคหลอดเลือดสมองแบบครบวงจรเฉลิมพระเกียรติพระบาทสมเด็จพระเจ้าอยู่หัวฯ
ดีอี ร่วมลงนาม MOU การพัฒนาระบบบริการโรคหลอดเลือดสมองแบบครบวงจรเฉลิมพระเกียรติพระบาทสมเด็จพระเจ้าอยู่หัวฯ
วันนี้ (5 มกราคม 2567) นายประเสริฐ จันทรรวงทอง รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) ร่วมลงนามบันทึกข้อตกลงความร่วมมือ การพัฒนาระบบบริการโรคหลอดเลือดสมองแบบครบวงจรเฉลิมพระเกียรติ พระบาทสมเด็จพระปรเมนทรรามาธิบดีศรีสินทรมหาวชิราลงกรณ พระวชิรเกล้าเจ้าอยู่หัว เนื่องในโอกาสเฉลิมพระชนมพรรษา ครบ 72 พรรษา ระหว่างกระทรวงสาธารณสุข กับ มูลนิธิโรงพยาบาลสมเด็จพระยุพราช กระทรวงมหาดไทย กระทรวงการอุดมศึกษา วิทยาศาสตร์ วิจัยและนวัตกรรม กระทรวงดิจิทัลเพื่อเศรษฐกิจและสังคม และ สำนักงานคณะกรรมการกิจการกระจายเสียงกิจการโทรทัศน์และกิจการโทรคมนาคมแห่งชาติ โดยมีศาสตราจารย์เกียรติคุณ นพ.เกษม วัฒนชัย องคมนตรี ประธานกรรมการมูลนิธิโรงพยาบาลสมเด็จพระยุพราช, นายแพทย์ชลน่าน ศรีแก้ว รัฐมนตรีว่าการกระทรวงสาธารณสุข เป็นประธานเปิด พร้อมด้วยนายอนุทิน ชาญวีรกูล รัฐมนตรีว่าการกระทรวงมหาดไทย, นางศุภมาส อิศรภักดี รัฐมนตรีว่าการกระทรวงอุดมศึกษาฯ ผู้ที่เกี่ยวข้องเข้าร่วม และนายแพทย์โอภาส การย์กวินพงศ์ ปลัดกระทรวงสาธารณสุข กล่าวรายงานในพิธี ณ ห้องประชุมชัยนาทนเรนทร ชั้น 2 อาคาร 1 ตึกสำนักงานปลัดกระทรวงสาธารณสุข
ทั้งนี้ นายประเสริฐ รมว.ดีอี ได้ร่วมกล่าวถึงความร่วมมือการพัฒนาระบบบริการโรคหลอดเลือดสมองแบบครบวงจรฯ ว่า “กระทรวงดิจิทัลเพื่อเศรษฐกิจและสังคม ทำหน้าที่สนับสนุนการเชื่อมต่อสัญญาณอินเทอร์เน็ตระบบเทคโนโลยี และการสื่อสารร่วมกับภาคีเครือข่ายสำหรับการให้บริการรถวินิจฉัยและรักษาภาวะวิกฤติ ทางหลอดเลือดสมองเคลื่อนที่ (Mobile Stroke Unit (MSU) ) ในพื้นที่ต่างๆ และพื้นที่ห่างไกลรวมทั้งให้ การช่วยเหลือด้านอื่นๆที่จําเป็น”
……………………………………………….

ที่มา : https://www.thaigov.go.th/news/contents/details/77081