รัฐบาลไทย-ข่าวทำเนียบรัฐบาล-ผู้ใช้สิทธิบัตรทองชาวไทยในต่างประเทศ ปรึกษาปัญหาสุขภาพฟรี ผ่าน Telemedicine เริ่ม 15 ม.ค. นี้


วันศุกร์ที่ 5 มกราคม 2567
ผู้ใช้สิทธิบัตรทองชาวไทยในต่างประเทศ ปรึกษาปัญหาสุขภาพฟรี ผ่าน Telemedicine เริ่ม 15 ม.ค. นี้
.....
ผู้ใช้สิทธิบัตรทองชาวไทยในต่างประเทศ ปรึกษาปัญหาสุขภาพฟรี ผ่าน Telemedicine เริ่ม 15 ม.ค. นี้
.
คณะกรรมการหลักประกันสุขภาพแห่งชาติ ได้กำหนด “แนวทางการจัดระบบบริการเพื่อดูแลคนไทยผู้สิทธิหลักประกันสุขภาพแห่งชาติ (บัตรทอง 30 บาท) ในต่างประเทศ” ดังนี้
.
กำหนดให้คนไทยผู้มีสิทธิหลักประกันสุขภาพที่ “อาศัยในต่างประเทศ” หรือต้อง “เดินทางไปต่างประเทศ” สามารถเข้าถึงการบริการทางการแพทย์และสาธารณสุข ผ่านระบบบริการการแพทย์ทางไกล (Telemedicine) ฟรี ผ่าน 4 แอปพลิเคชัน โดยเริ่มใช้บริการได้ตั้งแต่วันที่ 15 ม.ค. 2567
.
วิธีใช้ : ผู้ใช้สามารถเข้า Telemedicine เพื่อขอรับคำปรึกษาปัญหาสุขภาพ ด้วยโทรศัพท์แบบสมาร์ทโฟน ผ่าน 4 แอปพลิเคชัน ได้แก่
1. Saluber MD
2. Clicknic
3. Mordee
4. Totale Telemed
.
ระบบ Telemedicine จะช่วยลดอุปสรรคสำหรับผู้ที่เผชิญปัญหาทางด้านภาษาและการสื่อสารเมื่อเกิดภาวะเจ็บป่วย (เล็กน้อย) และต้องเข้ารับบริการสาธารณสุขในประเทศนั้น ๆ โดยจะมีบุคลากรทางการแพทย์ของไทยให้บริการให้คำปรึกษาด้านสุขภาพ และคัดกรองอาการป่วยเบื้องต้น ผ่าน Telemedicine
.
ทั้งนี้ สามารถตรวจสอบสิทธิการรักษาพยาบาลได้ที่เว็บไซต์ สปสช. ไลน์ OA สปสช. @nhso และแอปพลิเคชัน สปสช. โดยใช้หนังสือเดินทาง หรือเลขประจำตัวประชาชน 13 หลักในการยืนยันตัวตนการใช้สิทธิในการขอรับบริการ
.
อ่านเพิ่มเติม คลิก >> https://www.thaigov.go.th/news/contents/details/76981
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/77050