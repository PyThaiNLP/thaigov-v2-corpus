รัฐบาลไทย-ข่าวทำเนียบรัฐบาล-รองปลัดเศรษฐเกียรติฯ เป็นประธานการประชุมคณะอนุกรรมการพิจารณาแผนงานหรือโครงการที่ใช้เงินกองทุนจัดรูปที่ดิน ครั้งที่ 1/2567


วันศุกร์ที่ 5 มกราคม 2567
รองปลัดเศรษฐเกียรติฯ เป็นประธานการประชุมคณะอนุกรรมการพิจารณาแผนงานหรือโครงการที่ใช้เงินกองทุนจัดรูปที่ดิน ครั้งที่ 1/2567
รองปลัดเศรษฐเกียรติฯ เป็นประธานการประชุมคณะอนุกรรมการพิจารณาแผนงานหรือโครงการที่ใช้เงินกองทุนจัดรูปที่ดิน ครั้งที่ 1/2567
นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ เป็นประธานการประชุมคณะอนุกรรมการพิจารณาแผนงานหรือโครงการที่ใช้เงินกองทุนจัดรูปที่ดิน ครั้งที่ 1/2567 โดยมี นายสุรพงศ์ เจริญการยนต์ ผู้อำนวยการสำนักงานจัดรูปที่ดินกลาง และเจ้าหน้าที่ที่เกี่ยวข้อง เข้าร่วมประชุม ณ ห้องประชุมกระทรวงเกษตรและสหกรณ์ และประชุมผ่านระบบ VDO Conference โดยสรุปผลการประชุมได้ดังนี้
1. ที่ประชุมที่ประชุมรับทราบร่างมาตรการช่วยเหลือลูกหนี้กองทุนจัดรูปที่ดิน ครั้งที่ 3 ที่ผ่านการพิจารณาจากคณะทำงานพิจารณาศึกษามาตรการช่วยเหลือลูกหนี้กองทุนจัดรูปที่ดิน (ตามคำสั่งคณะอนุกรรมการพิจารณากำหนดอัตรา หลักเกณฑ์ และวิธีการเรียกเก็บเงินค่าใช้จ่ายในการจัดระบบน้ำเพื่อเกษตรกรรมและการจัดรูปที่ดิน ที่ 8/2561 ลงวันที่ 6 มีนาคม พ.ศ. 2561) เมื่อวันที่ 29 พฤศจิกายน พ.ศ. 2566 และผ่านความเห็นชอบจากคณะอนุกรรมการพิจารณากำหนดอัตรา หลักเกณฑ์ และวิธีการเรียกเก็บเงินค่าใช้จ่ายในการจัดระบบน้ำเพื่อเกษตรกรรมและการจัดรูปที่ดิน เมื่อวันที่ 14 ธันวาคม พ.ศ. 2566 แล้ว และให้นำเสนอคณะกรรมการจัดรูปที่ดินกลางเพื่อพิจารณาต่อไป
2. ที่ประชุมรับทราบ รายงานสถานะเงินกองทุนจัดรูปที่ดิน (ณ วันที่ 30 พฤศจิกายน พ.ศ. 2566)
3. ที่ประชุมพิจารณาและให้ความเห็นชอบ แผนงานและโครงการจัดรูปที่ดินและจัดระบบน้ำเพื่อเกษตรกรรม ปี 2567 (เงินเหลือจ่าย ครั้งที่ 1) ประกอบด้วย งานก่อสร้างจัดระบบน้ำเพื่อเกษตรกรรม งานปรับปรุงจัดรูปที่ดิน งานปรับปรุงจัดระบบน้ำเพื่อเกษตรกรรม งานซ่อมแซมจัดระบบน้ำเพื่อเกษตรกรรม ค่าออกโฉนดที่ดินตกค้าง และโครงการฝึกอบรมหลักสูตรการเพิ่มประสิทธิภาพการบริหารจัดการน้ำและการผลิตในแปลงเกษตร รวมวงเงินทั้งสิ้น 14,186,120 บาท เพื่อให้การใช้งบประมาณเหลือจ่ายเป็นไปอย่างมีประสิทธิภาพ และเป็นไปตามนโยบายการเร่งรัดการเบิกจ่ายงบประมาณของรัฐบาลที่กำหนดไว้

ที่มา : https://www.thaigov.go.th/news/contents/details/77063