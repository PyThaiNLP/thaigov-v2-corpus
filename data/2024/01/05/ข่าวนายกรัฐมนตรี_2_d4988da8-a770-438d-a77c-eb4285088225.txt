รัฐบาลไทย-ข่าวทำเนียบรัฐบาล-นายกฯ  เผย ควบคุมกรณีรถบรรทุกสารพิษคว่ำได้แล้ว เตรียมหารือมาตรการเยียวยาและแผนป้องกัน


วันศุกร์ที่ 5 มกราคม 2567
05/01/2567
พิมพ์
นายกฯ  เผย ควบคุมกรณีรถบรรทุกสารพิษคว่ำได้แล้ว เตรียมหารือมาตรการเยียวยาและแผนป้องกัน
นายกฯ  เผย ควบคุมกรณีรถบรรทุกสารพิษคว่ำได้แล้ว เตรียมหารือมาตรการเยียวยาและแผนป้องกัน
วันนี้ (5 มกราคม 2567) เวลา 12.00 น. ณ บริเวณชั้น 1 อาคารัฐสภา ถนนสามเสน เขตดุสิต กรุงเทพฯ           นายเศรษฐา ทวีสิน นายกรัฐมนตรี และรัฐมนตรีว่าการกระทรวงการคลังเดินทางเข้าร่วมประชุมสภาเพื่อพิจารณาร่างพระราชบัญญัติงบประมาณรายจ่ายประจำปีงบประมาณพ.ศ. 2567 วันสุดท้าย  โดยให้สัมภาษณ์ถึงกรณี       รถบรรทุกสารพิษคว่ำที่จังหวัดสมุทรปราการว่า ปลัดกระทรวงทรัพยากรธรรมชาติและสิ่งแวดล้อมได้สั่งการ ให้อธิบดีกรมควบคุมมลพิษไปดูแลเรียบร้อยแล้ว ซึ่งเมื่อคืน มีการสั่งการและติดตามกับสำนักเลขาธิการนายกรัฐมนตรีตลอดและควบคุมได้เรียบร้อยแล้ว ไม่จำเป็นต้องมีการอพยพประชาชนออกจากพื้นที่ โดยวันนี้จะมีการพูดคุยถึงการเยียวยาและแผนป้องกันในระยะกลาง  แต่ในบริหารจัดการในช่วงต้น ถือว่าเรียบร้อยดี
ส่วนจะต้องมีการคุมเข้มเรื่องการใช้รถให้ถูกประเภทตั้งแต่ต้นทางหรือไม่นั้น  นายกรัฐมนตรี กล่าวว่า “ใช่ครับ จะต้องมาดูเรื่องนี้ใหม่ด้วย”  ซึ่งตามที่ได้รับรายงานมามีการควบคุมสารพิษดังกล่าวเรียบร้อยแล้ว โดยวันนี้จะต้องสอบถามกับปลัดกระทรวงทรัพยากรธรรมชาติและสิ่งแวดล้อมอีกครั้ง

ที่มา : https://www.thaigov.go.th/news/contents/details/77051