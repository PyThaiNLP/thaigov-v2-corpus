รัฐบาลไทย-ข่าวทำเนียบรัฐบาล-กระทรวงเกษตรฯ โดยทีมเฉพาะกิจพญานาคราช บุกจับหมูเถื่อน กว่า 69 ตัน มูลค่าประมาณ 5,520,000 บาทในพื้นที่จังหวัดนครปฐม


วันศุกร์ที่ 5 มกราคม 2567
กระทรวงเกษตรฯ โดยทีมเฉพาะกิจพญานาคราช บุกจับหมูเถื่อน กว่า 69 ตัน มูลค่าประมาณ 5,520,000 บาทในพื้นที่จังหวัดนครปฐม
กระทรวงเกษตรฯ โดยทีมเฉพาะกิจพญานาคราช บุกจับหมูเถื่อน กว่า 69 ตัน มูลค่าประมาณ 5,520,000 บาทในพื้นที่จังหวัดนครปฐม
นายธนดล สุวัณณะฤทธิ์ รองผู้บังคับหน่วยเฉพาะกิจพญานาคราช เปิดเผยภายหลังนำเจ้าหน้าที่หน่วยเฉพาะกิจพญานาคราช เข้าตรวจสอบห้องเย็นในพื้นที่จังหวัดนครปฐม ว่า เมื่อวันที่ 4 มกราคม 2567 กระทรวงเกษตรและสหกรณ์ โดยหน่วยเฉพาะกิจพญานาคราชได้รับข้อมูลจากแหล่งข่าวว่ามีการลักลอบนำสินค้าปศุสัตว์ผิดกฎหมาย (หมูสามชั้น) เข้ามาในพื้นที่ ต.ท่าข้าม อ.สามพราน จ.นครปฐม โดยหน่วยเฉพาะกิจพญานาคราชจึงได้จัดชุดหาข่าวลงพื้นที่เฝ้าสังเกตการณ์ช่วงค่ำของ วันพฤหัสบดีที่ 4 มกราคม 2567 จนกระทั้งถึงเช้าวันศุกร์ได้ทำงานตรวจสอบ 3 แห่ง ผลปรากฏการกระทำความผิดของ บริษัท พี.พี. เฟรชพอร์ค ตั้งอยู่ที่       ต.ท่าข้าม อ.สามพราน จ.นครปฐม พบเนื้อสุกรแช่แข็ง จำนวน 69 ตัน ประกอบด้วย หมูสามชั้นแช่แข็ง 22 ตัน ยังไม่ทราบแหล่งที่มา และ 47 ตัน พบว่ามีใบอนุญาตเคลื่อนย้ายซากสุกรปลอม ขณะนี้ เจ้าหน้าที่ได้ดำเนินการอายัดและดำเนินคดีต่อเรื่องดังกล่าวเป็นการกระทำผิด มารตรา 22 พรบ.โรคระบาดสัตว์ พ.ศ.2558 ซึ่งหน่วย ฉก.พญานาคราช จะดำเนินการดังต่อไปนี้
1) อายัดของกลางจำนวน 69 ตัน เป็นเวลา 15 วัน เพื่อให้ผู้ประกอบการพิสูจน์ความบริสุทธิ์ของตนเอง
2) แจ้งความดำเนินคดีต่อการกระทำความผิดดังกล่าว
3) สืบสวนเพื่อขยายผลของเนื้อหมูดังกล่าวต่อไป
ซึ่งการประกอบกำลังของหน่วยเฉพาะกิจพญานาคราชในครั้งนี้ เป็นการสนธิกำลังร่วม จากสำนักงานตำรวจแห่งชาติ กรม  ปศุสัตว์ และกรมประมง มีกำลังพลกว่า 30 นาย เข้าตรวจพื้นที่ต้องสงสัยต่าง ๆ ในจังหวัดนครปฐม

ที่มา : https://www.thaigov.go.th/news/contents/details/77078