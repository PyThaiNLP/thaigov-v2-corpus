รัฐบาลไทย-ข่าวทำเนียบรัฐบาล-มีผลแล้ว! ลดค่าธรรมเนียมการโอน – จดจำนองบ้านและคอนโด ราคาไม่เกิน 3 ล้านบาท ยาวถึงสิ้นปี 67


วันศุกร์ที่ 5 มกราคม 2567
มีผลแล้ว! ลดค่าธรรมเนียมการโอน – จดจำนองบ้านและคอนโด ราคาไม่เกิน 3 ล้านบาท ยาวถึงสิ้นปี 67
.....
มีผลแล้ว! ลดค่าธรรมเนียมการโอน – จดจำนองบ้านและคอนโด ราคาไม่เกิน 3 ล้านบาท ยาวถึงสิ้นปี 67
.
ข่าวดีสำหรับคนกำลังจะซื้อบ้าน คอนโดฯ ในปีนี้ ล่าสุด เว็บไซต์ราชกิจจานุเบกษา เผยแพร่กฎกระทรวง 2 ฉบับ กำหนดค่าธรรมเนียมการจดทะเบียนสิทธิและนิติกรรมสำหรับการโอนและการจำนองจากการซื้อขายอสังหาริมทรัพย์ เพื่อสนับสนุนและบรรเทาภาระให้แก่ประชาชนที่ต้องการมีที่อยู่อาศัยเป็นของตนเอง พ.ศ. 2566 โดยมีสาระสำคัญ
>> ลดค่าจดทะเบียนโอนอสังหาริมทรัพย์จากเดิม 2% เหลือ 1%
>> ลดค่าจดทะเบียนการจำนองอสังหาริมทรัพย์จากเดิม 1% เหลือ 0.01% (เฉพาะการโอนและจดจำนองในคราวเดียวกัน) สำหรับการซื้อขายที่อยู่อาศัย ได้แก่ บ้านเดี่ยว บ้านแฝด บ้านแถว หรืออาคารพาณิชย์ และห้องชุด (ทั้งบ้านมือ 1 และมือ 2) เฉพาะที่มีราคาซื้อขายและราคาประเมินทุนทรัพย์ไม่เกิน 3 ล้านบาท และวงเงินจำนองไม่เกิน 3 ล้านบาท ต่อสัญญา โดยไม่รวมถึงกรณีการขายเฉพาะส่วน โดยมีผลใช้บังคับถึงวันที่ 31 ธ.ค. 67
.
อ่านประกาศฉบับเต็ม
>> https://ratchakitcha.soc.go.th/documents/16511.pdf
>> https://ratchakitcha.soc.go.th/documents/16512.pdf
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/77049