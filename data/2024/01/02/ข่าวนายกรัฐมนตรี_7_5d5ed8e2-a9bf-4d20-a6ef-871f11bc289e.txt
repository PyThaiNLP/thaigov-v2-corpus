รัฐบาลไทย-ข่าวทำเนียบรัฐบาล-​นายกฯ เผย ครม.เห็นชอบรายงานผลการดำเนินการตามอนุสัญญาว่าด้วยการขจัดการเลือกปฏิบัติต่อสตรีฯ เพื่อชี้ให้เห็นถึงความก้าวหน้าของประเทศไทยในด้านสิทธิเสรีภาพ ความเสมอภาค และความเท่าเทียม


วันอังคารที่ 2 มกราคม 2567
02/01/2567
พิมพ์
​นายกฯ เผย ครม.เห็นชอบรายงานผลการดำเนินการตามอนุสัญญาว่าด้วยการขจัดการเลือกปฏิบัติต่อสตรีฯ เพื่อชี้ให้เห็นถึงความก้าวหน้าของประเทศไทยในด้านสิทธิเสรีภาพ ความเสมอภาค และความเท่าเทียม
​นายกฯ เผย ครม.เห็นชอบรายงานผลการดำเนินการตามอนุสัญญาว่าด้วยการขจัดการเลือกปฏิบัติต่อสตรีฯ เพื่อชี้ให้เห็นถึงความก้าวหน้าของประเทศไทยในด้านสิทธิเสรีภาพ ความเสมอภาค และความเท่าเทียม
วันนี้ (2 ม.ค. 67) เวลา 11.00 น. ณ บริเวณหน้าตึกบัญชาการ 1 ทำเนียบรัฐบาล นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง กล่าวภายหลังการประชุมคณะรัฐมนตรีว่า  เป็นเรื่องที่น่ายินดีที่ประชุม ครม. เห็นชอบรายงานผลการดำเนินการตามอนุสัญญาว่าด้วยการขจัดการเลือกปฏิบัติต่อสตรีในทุกรูปแบบ เพื่อเป็นแนวทางในการปรับปรุง และพัฒนาความก้าวหน้าอย่างเต็มที่ของสตรี รวมถึงการคุ้มครองเด็ก ส่งเสริมสิทธิด้านการศึกษาต่าง ๆ เพื่อชี้ให้เห็นถึงความก้าวหน้าของประเทศไทยในด้านสิทธิเสรีภาพ ความเสมอภาค และความเท่าเทียม ส่วนการท่องเที่ยวและการกระตุ้นเศรษฐกิจของประเทศ นายกรัฐมนตรีกล่าวว่า  มีการปรับโครงสร้างภาษีสรรพสามิต และภาษีอากรต่าง ๆ เช่น ภาษีสุราพื้นบ้านให้มีการปรับภาษีเป็น 0 %  ทั้งนี้ ให้ทางกรมสรรพสามิตได้มีการทบทวนในเรื่องของกฎหมายที่มีส่วนเกี่ยวกับสุราพื้นบ้าน

ที่มา : https://www.thaigov.go.th/news/contents/details/76904