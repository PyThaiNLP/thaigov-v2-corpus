รัฐบาลไทย-ข่าวทำเนียบรัฐบาล-“กรมพระศรีสวางควัฒนฯ” #พระราชทาน ส.ค.ส. 2567


วันอังคารที่ 2 มกราคม 2567
“กรมพระศรีสวางควัฒนฯ” #พระราชทาน ส.ค.ส. 2567
เนื่องในโอกาสวันขึ้นปีใหม่ พุทธศักราช 2567 สมเด็จพระเจ้าน้องนางเธอ เจ้าฟ้าจุฬาภรณวลัยลักษณ์ อัครราชกุมารี กรมพระศรีสวางควัฒน วรขัตติยราชนารี #พระราชทานบัตรอวยพร พุทธศักราช 2567
โดยด้านหน้าบัตร เป็นอักษรพระนาม จภ ภายใต้พระจุลมงกุฎ เมื่อเปิดบัตรอวยพร ด้านซ้าย จะเป็นพระนาม จภ ภายใต้พระจุลมงกุฎ และข้อความว่า สุขสันต์ วันปีใหม่ 2567 Season's Greeting 2024 พร้อมกับทรงลงพระนามไว้ด้านล่าง ส่วนทางด้านขวา เป็นพระรูปสมเด็จพระเจ้าน้องนางเธอ เจ้าฟ้าจุฬาภรณวลัยลักษณ์ อัครราชกุมารี กรมพระศรีสวางควัฒน วรขัตติยราชนารี ในฉลองพระองค์ชุดไทย

ที่มา : https://www.thaigov.go.th/news/contents/details/76908