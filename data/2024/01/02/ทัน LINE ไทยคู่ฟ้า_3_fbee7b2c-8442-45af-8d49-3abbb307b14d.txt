รัฐบาลไทย-ข่าวทำเนียบรัฐบาล-นายกฯ พอใจสถิติอุบัติเหตุช่วงปีใหม่ลดลง กำชับ ก.คมนาคม ปรับปรุงและยกระดับการให้บริการหมอชิต 2


วันอังคารที่ 2 มกราคม 2567
นายกฯ พอใจสถิติอุบัติเหตุช่วงปีใหม่ลดลง กำชับ ก.คมนาคม ปรับปรุงและยกระดับการให้บริการหมอชิต 2
.....
นายกฯ พอใจสถิติอุบัติเหตุช่วงปีใหม่ลดลง กำชับ ก.คมนาคม ปรับปรุงและยกระดับการให้บริการหมอชิต 2
.
นายเศรษฐา ทวีสิน นายกรัฐมนตรี และ รมว.กค. พอใจภาพรวมอุบัติเหตุทางถนนช่วงเทศกาลปีใหม่ลดลงจากปีที่ผ่านมาอย่างมีนัยสำคัญ เช่น ผู้เสียชีวิต ลดลงจาก 218 ราย เหลือ 128 ราย ในปีนี้ พร้อมขอบคุณทุกหน่วยงานที่ช่วยกัน และขอให้ช่วยดูแลความปลอดภัยและอำนวยความสะดวกประชาชนที่ยังอยู่ระหว่างเดินทางกลับด้วย โดยหวังว่าจะช่วยกันเพื่อให้ภาพรวมการเกิดอุบัติเหตุลดลงได้ มากกว่านี้อีก
.
ส่วนกรณีการวิพากษ์วิจารณ์การให้บริการของสถานีขนส่งผู้โดยสารหมอชิต 2 ว่าไม่เรียบร้อย ไม่มีความปลอดภัยพื้นฐานให้กับประชาชน นายกฯ ได้รับทราบว่า บขส. ได้แก้ไขปัญหาต่าง ๆ ดูแลความปลอดภัยของประชาชน ตรวจสอบพนักงานขับรถและสภาพรถโดยสารพร้อมให้บริการผู้โดยสารและอำนวยความสะดวกอย่างต่อเนื่อง อย่างไรก็ตาม ขอให้กระทรวงคมนาคม พัฒนาคุณภาพการให้บริการประชาชน ปรับปรุงโครงสร้างพื้นฐานอาคารชานชาลา และสิ่งอำนวยความสะดวก เพื่อยกระดับคุณภาพการให้บริการให้มีประสิทธิภาพยิ่งขึ้นต่อไปด้วย โดยให้ตั้งเป้าหมายที่เป็นรูปธรรมในช่วงสงกรานต์นี้
อ่านเพิ่มเติม คลิก https://www.thaigov.go.th/news/contents/details/76883
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/76932