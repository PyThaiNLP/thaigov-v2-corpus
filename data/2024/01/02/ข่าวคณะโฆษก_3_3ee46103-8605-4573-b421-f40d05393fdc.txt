รัฐบาลไทย-ข่าวทำเนียบรัฐบาล-โฆษกรัฐบาลเผย นายกฯ และรัฐบาลถือเป็นหน้าที่ และพร้อมชี้แจงทุกความกังวล เพื่อสร้างความมั่นใจ เงินงบประมาณทุกบาททุกสตางค์จะกลับสู่พี่น้องประชาชนเพื่อพัฒนาปากท้องของคนไทยทุกคน


วันอังคารที่ 2 มกราคม 2567
02/01/2567
พิมพ์
โฆษกรัฐบาลเผย นายกฯ และรัฐบาลถือเป็นหน้าที่ และพร้อมชี้แจงทุกความกังวล เพื่อสร้างความมั่นใจ เงินงบประมาณทุกบาททุกสตางค์จะกลับสู่พี่น้องประชาชนเพื่อพัฒนาปากท้องของคนไทยทุกคน
โฆษกรัฐบาลเผย นายกฯ และรัฐบาลถือเป็นหน้าที่ และพร้อมชี้แจงทุกความกังวล เพื่อสร้างความมั่นใจ เงินงบประมาณทุกบาททุกสตางค์จะกลับสู่พี่น้องประชาชนเพื่อพัฒนาปากท้องของคนไทยทุกคน
วันนี้ (2 มกราคม 2567) นายชัย วัชรงค์ โฆษกประจำสำนักนายกรัฐมนตรี เปิดเผยต่อกรณีการประชุมสภาเพื่อร่างพระราชบัญญัติงบประมาณรายจ่ายประจำปีงบประมาณ พ.ศ. 2567 ในวันที่ 3 - 5 มกราคม 2567 ว่าตลอดช่วงเวลาที่ผ่านมา 114 วัน นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง นำทัพรัฐบาลเดินหน้าการทำงานโดยไม่รู้จักเหน็ดเหนื่อย มุ่งมั่นในการทำงาน เพื่อแก้วิกฤตการณ์ประเทศ เพื่อสร้างโอกาส ยกระดับชีวิตพี่น้องประชาชน
โฆษกประจำสำนักนายกรัฐมนตรีระบุว่า ในการทำงานที่ผ่านมาของรัฐบาล ได้พิจารณาร่างพระราชบัญญัติงบประมาณรายจ่ายประจำปีงบประมาณ พ.ศ. 2567 อย่างรอบคอบรอบด้าน มั่นใจว่างบประมาณทุกบาททุกสตางค์จากภาษีพี่น้องประชาชนต้องนำไปสู่การแก้ไขปัญหาพี่น้องประชาชน สร้างประโยชน์ ส่งเสริมโอกาสในการพัฒนาประเทศชาติอย่างเต็มเม็ดเต็มหน่วย
“นายกรัฐมนตรีเชื่อมั่นในการทำงานของรัฐบาล และเชื่อมั่นว่ารัฐมนตรี และ ส.ส. ทุกคนทั้งของพรรคเพื่อไทย และพรรคร่วมรัฐบาลรู้หน้าที่ของตนเอง รวมทั้งเชื่อมั่นว่าเป็นหน้าที่ของรัฐบาลที่จะต้องชี้แจงทุกข้อกังขา ทุกความกังวลให้หมดไป เพื่อสร้างความมั่นใจ เชื่อใจต่อพี่น้องประชาชนถึงแนวทางการทำงานของรัฐบาล โครงการที่ทุกบาททุกสตางค์ของเงินงบประมาณจะกลับมาสร้างประโยชน์ เพื่อวิถีชีวิตที่ดีขึ้นของพี่น้องประชาชนทุกคน” นายชัย กล่าว

ที่มา : https://www.thaigov.go.th/news/contents/details/76886