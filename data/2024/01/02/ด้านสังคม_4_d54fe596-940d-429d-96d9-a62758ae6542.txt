รัฐบาลไทย-ข่าวทำเนียบรัฐบาล-พม. เตรียมจัดสัมมนาแก้ปัญหาโครงสร้างประชากร พร้อมขอทุกหน่วยงานร่วมมือจริงจัง หลังพบเด็กเกิดใหม่ลดลง


วันอังคารที่ 2 มกราคม 2567
พม. เตรียมจัดสัมมนาแก้ปัญหาโครงสร้างประชากร พร้อมขอทุกหน่วยงานร่วมมือจริงจัง หลังพบเด็กเกิดใหม่ลดลง
พม. เตรียมจัดสัมมนาแก้ปัญหาโครงสร้างประชากร พร้อมขอทุกหน่วยงานร่วมมือจริงจัง หลังพบเด็กเกิดใหม่ลดลง
วันที่ 1 ม.ค. 67  นายวราวุธ  ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) เปิดเผยว่า งานของกระทรวง พม. ที่จะเร่งดำเนินการในปี 2567 นั้น กระทรวง พม. จะจัดสัมมนาเกี่ยวกับโครงสร้างประชากร ในช่วงไตรมาสแรกของปี 2567 โดยเราถือว่าเป็นเรื่องสำคัญอย่างยิ่งของประเทศไทยในขณะนี้ เพราะปัจจุบัน ประเทศไทยมีอัตราการเกิดอยู่ที่ประมาณ 400,000 กว่าคน แต่อัตราการเสียชีวิตอยู่ที่ประมาณ 600,000 คน ถือว่าติดลบ ถ้ายังปล่อยให้เป็นอย่างนี้ไปเรื่อยๆ จะทำให้ประชากรของไทยลดลงเหลือ 33 ล้านคน ภายในเวลา 50 - 60 ปีจากนี้ไป ซึ่งแปลว่าคนรุ่นใหม่ที่กำลังเติบโตขึ้นมา จะกลายเป็นกลุ่มคนที่ต้องรับภาระมากมายในสังคมผู้สูงอายุเต็มรูปแบบ
นายวราวุธ กล่าวเพิ่มเติมว่า ทั้งนี้ ปัญหาทางสังคมและโครงสร้างประชากรของปนะเทศไทยในขณะนี้ จำเป็นต้องได้รับการแก้ไขด้วยการผนึกกำลังของทุกภาคส่วน ไม่ใช่แค่การส่งเสริมให้มีจำนวนเด็กแรกเกิดเพิ่มขึ้น เพราะเรากำลังมีปัญหาที่ประชาชนกลุ่ม Gen Y หรือกลุ่ม Gen Z ไม่อยากจะมีครอบครัวและไม่อยากมีผู้สืบสกุล  ดังนั้น ทุกกระทรวงและทุกหน่วยงานจึงต้องร่วมผนึกกำลังกันแก้ไขปัญหา และร่วมสร้างสังคมให้มีความอบอุ่น มีความปลอดภัย และมีคุณภาพ เพื่อทำให้กลุ่มคนเหล่านี้รู้สึกถึงความปลอดภัยและความอุ่นใจในการสร้างครอบครัวและการมีลูกหลาน
#ช่วย24ชั่วโมง #พม24ชม #ข่าวพม #esshelpme #วราวุธรับฟังทำจริง #พมพอใจให้ทุกวัยพึงพอใจในพม #พมหนึ่งเดียว #ศรส  #เด็กเกิดใหม่ลดลง

ที่มา : https://www.thaigov.go.th/news/contents/details/76920