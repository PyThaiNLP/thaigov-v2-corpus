รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม หารือคณะทำงานโฆษกกระทรวงยุติธรรม มอนโยบาย​แนวทางการประชาสัมพันธ์ เน้นประเด็น​การสื่อสาร​ในประโยชน์ที่ประชาชนจะได้รับ เสริมสร้างความเชื่อมั่นและการเป็น


วันอังคารที่ 2 มกราคม 2567
02/01/2567
พิมพ์
รัฐมนตรีว่าการกระทรวงยุติธรรม หารือคณะทำงานโฆษกกระทรวงยุติธรรม มอนโยบาย​แนวทางการประชาสัมพันธ์ เน้นประเด็น​การสื่อสาร​ในประโยชน์ที่ประชาชนจะได้รับ เสริมสร้างความเชื่อมั่นและการเป็น
รัฐมนตรีว่าการกระทรวงยุติธรรม หารือคณะทำงานโฆษกกระทรวงยุติธรรม มอนโยบาย​แนวทางการประชาสัมพันธ์ เน้นประเด็น​การสื่อสาร​ในประโยชน์ที่ประชาชนจะได้รับ เสริมสร้างความเชื่อมั่นและการเป็นที่พึ่งให้กับประชาชน
ในวันอังคารที่ ๒ มกราคม ๒๕๖๗ เวลา ๑๑.๐๐ น. พันตำรวจเอก ทวี สอดส่อง รัฐมนตรีว่าการกระทรวงยุติธรรม เป็นประธานการประชุมหารือแนวทางการประชาสัมพันธ์ข้อมูลข่าวสารกระทรวงยุติธรรม โดยมีนายสมบูรณ์ ม่วงกล่ำ ที่ปรึกษารัฐมนตรีว่าการกระทรวงยุติธรรม นายวัลลภ นาคบัว รองปลัดกระทรวงยุติธรรม และโฆษก​กระทรวงยุ​ติ​ธรรม​ พร้อมด้วยโฆษกประจำส่วนราชการ​และผู้ปฏิบัติงาน​ด้านประชาสัมพันธ์​ของกระทรวงยุติธรรม และเจ้าหน้าที่ที่เกี่ยวข้อง เข้าร่วมฯ ณ ห้องประชุม ๑๐-๐๖ อาคารกระทรวงยุติธรรม
ในการนี้ รัฐมนตรีว่าการกระทรวงยุติธรรม ได้มอบนโยบายแนวทางการประชาสัมพันธ์ในประเด็นการสื่อสารเชิงรุก นำเสนอข้อมูลข่าวสาร​และประโยชน์ที่ประชาชนจะได้รับเป็นหลัก อีกทั้งได้กำหนดแนวทาง​การสื่อสารควรเน้นย้ำให้ประชาชนได้รับรู้ในวงกว้างตามเจตนารมณ์ของกระทรวง​ยุติธรรม​ที่มีเป้าหมายมุ่งผลสัมฤทธิ์ในการช่วยเหลือประชาชน อันจะเป็นการสร้างภาพลักษณ์ที่ดีต่อกระทรวงยุติธรรม และเป็นการสร้างความเชื่อมั่นในการเป็นที่พึ่งให้แก่ประชาชนต่อไป

ที่มา : https://www.thaigov.go.th/news/contents/details/76931