รัฐบาลไทย-ข่าวทำเนียบรัฐบาล-นำผู้ประกอบการชายแดนใต้บินไปแสดงสินค้าที่ซาอุดีอาระเบีย เพิ่มการส่งออก


วันอังคารที่ 2 มกราคม 2567
02/01/2567
พิมพ์
นำผู้ประกอบการชายแดนใต้บินไปแสดงสินค้าที่ซาอุดีอาระเบีย เพิ่มการส่งออก
วันอังคารที่ 26 ธันวาคม 2566
ต่อจากนี้ไป ขอเชิญรับฟังไทยคู่ฟ้า
รัฐบาลผลักดันการค้าต่างประเทศ โดยพาผู้ประกอบการที่มีศักยภาพจากจังหวัดชายแดนภาคใต้กว่า
200 แบรนด์ ไปร่วมงานแสดงสินค้าที่กรุงริยาด ประเทศซาอุดีอาระเบีย เมื่อช่วงกลางเดือนที่ผ่านมา
สินค้าที่นำไปจัดแสดงเป็นผลิตภัณฑ์จากพื้นที่ชายแดนภาคใต้ของไทยได้รับการตอบรับจากชาวซาอุดีอาระเบีย
เป็นอย่างมาก เช่น นมถั่วเหลือง นมข้าวโพด นมแพะ นมโค ผ้าคลุมผมสตรี รองเท้าแตะ น้ำหอมไม้กฤษณา
และน้ำผึ้งชันโรง มีผู้ประกอบการไทยทำการจับคู่ธุรกิจได้กับผู้ประกอบการจากซาอุดีอาระเบียและกาตาร์ 4
ผลิตภัณฑ์ คาดว่าการแสดงสินค้าครั้งนี้จะสร้างมูลค่าการค้าราว 25 ล้านบาท เกิดการลงทุนเพิ่ม 180
ล้านบาท ที่สำคัญคือจะเกิดการจ้างงาน สร้างอาชีพให้ประชาชนในพื้นที่ชายแดนภาคใต้มีรายได้เพิ่มมากขึ้น
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/76888