รัฐบาลไทย-ข่าวทำเนียบรัฐบาล-นายกฯ เผยข่าวดี เตรียมยกเว้นวีซ่าไทย-จีน เริ่ม 1 มีนาคม 2567 เป็นต้นไป


วันอังคารที่ 2 มกราคม 2567
02/01/2567
พิมพ์
นายกฯ เผยข่าวดี เตรียมยกเว้นวีซ่าไทย-จีน เริ่ม 1 มีนาคม 2567 เป็นต้นไป
นายกฯ เผยข่าวดี เตรียมยกเว้นวีซ่าไทย-จีน เริ่ม 1 มีนาคม 2567 เป็นต้นไป
วันนี้ (2 ม.ค. 67) เวลา 11.00 น. ณ บริเวณหน้าตึกบัญชาการ 1 ทำเนียบรัฐบาล นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง กล่าวภายหลังการประชุมคณะรัฐมนตรีว่า  จากที่มีการยกเว้นวีซ่าให้กับคนจีนเข้ามาประเทศไทย ถึงวันที่ 29 กุมภาพันธ์นี้ และจะหมดเขตลงแล้ว นโยบายของรัฐบาลนี้ จะยกระดับความภาคภูมิใจของพาสปอร์ตไทย ซึ่งจะให้ดีก็ต้องเป็นการขอวีซ่าทั้ง 2 ประเทศ เมื่อเดือนกว่าที่ผ่านมา จีนก็มีการยกเว้นวีซ่าเข้าประเทศให้กับ 5 ประเทศ ที่ไม่มีประเทศไทยอยู่ เพราะว่าเรากำลังคุยกันอยู่ว่าจะมีการยกถาวร วันนี้ก็เป็นข่าวดี 1 มีนาคม ไปกลับทั้ง 2 ประเทศ ไม่ต้องมีวีซ่าระหว่างกันและกัน เป็นการยกระดับ ความสัมพันธ์ และความสำคัญของพาสปอร์ตไทย โดยจะให้กรมประชาสัมพันธ์ และหน่วยงานที่เกี่ยวข้องเร่งชี้แจงว่าเราพร้อมแล้วจะเปิดประเทศ และดูแลนักท่องเที่ยวระหว่าง 2 ประเทศให้ดีด้วย

ที่มา : https://www.thaigov.go.th/news/contents/details/76903