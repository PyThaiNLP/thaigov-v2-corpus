รัฐบาลไทย-ข่าวทำเนียบรัฐบาล-​นายกฯ ขอให้ ครม. น้อมนำพระราชดำรัสของพระบาทสมเด็จพระเจ้าอยู่หัว มาเป็นแนวทางในการทำงาน  


วันอังคารที่ 2 มกราคม 2567
02/01/2567
พิมพ์
​นายกฯ ขอให้ ครม. น้อมนำพระราชดำรัสของพระบาทสมเด็จพระเจ้าอยู่หัว มาเป็นแนวทางในการทำงาน
​นายกฯ ขอให้ ครม. น้อมนำพระราชดำรัสของพระบาทสมเด็จพระเจ้าอยู่หัว มาเป็นแนวทางในการทำงาน
วันนี้ (2 ม.ค. 67) เวลา 11.00 น. ณ บริเวณหน้าตึกบัญชาการ 1 ทำเนียบรัฐบาล นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง กล่าวภายหลังการประชุมคณะรัฐมนตรีว่า  วันนี้ที่ประชุม ครม. ได้หารือเรื่องสำคัญหลายเรื่อง ถึงแม้จะเป็นการทำงานวันแรก ตนเองได้มอบหลักสำคัญในการทำงานให้แก่คณะรัฐมนตรี ขอให้น้อมนำพระราชดำรัสของพระบาทสมเด็จพระเจ้าอยู่หัวที่ได้พระราชทานในโอกาสปีใหม่ เรื่องของการทำงาน การสืบสานประเพณีวัฒนธรรมไทยอันดีงามของไทยมาปฏิบัติในการทำงาน โดยปีนี้เป็นปีมหามงคล รัฐบาลได้จัดงานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ซึ่งมีแผนงานชัดเจน ขอให้คณะกรรมการ หรือผู้ที่เกี่ยวข้องทุกท่านดำเนินงานอย่างเคร่งครัด

ที่มา : https://www.thaigov.go.th/news/contents/details/76901