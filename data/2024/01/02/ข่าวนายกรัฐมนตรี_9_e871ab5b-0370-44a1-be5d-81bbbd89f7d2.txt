รัฐบาลไทย-ข่าวทำเนียบรัฐบาล-นายกฯ กำชับกระทรวงการต่างประเทศ เฝ้าติดตามสถานการณ์แผ่นดินไหวในญี่ปุ่น ให้ความช่วยเหลือคนไทยทั้งที่พักและท่องเที่ยวในญี่ปุ่นอย่างเต็มที่


วันอังคารที่ 2 มกราคม 2567
02/01/2567
พิมพ์
นายกฯ กำชับกระทรวงการต่างประเทศ เฝ้าติดตามสถานการณ์แผ่นดินไหวในญี่ปุ่น ให้ความช่วยเหลือคนไทยทั้งที่พักและท่องเที่ยวในญี่ปุ่นอย่างเต็มที่
นายกฯ กำชับกระทรวงการต่างประเทศ เฝ้าติดตามสถานการณ์แผ่นดินไหวในญี่ปุ่น ให้ความช่วยเหลือคนไทยทั้งที่พักและท่องเที่ยวในญี่ปุ่นอย่างเต็มที่
วันนี้ (2 ม.ค. 67) เวลา 11.00 น. ณ บริเวณหน้าตึกบัญชาการ 1 ทำเนียบรัฐบาล เวลา 11.00 น. ณ บริเวณหน้าตึกบัญชาการ 1 ทำเนียบรัฐบาล นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง กล่าวภายหลังการประชุมคณะรัฐมนตรีถึงความคืบหน้าเหตุการณ์แผ่นดินไหวในประเทศญี่ปุ่นเมื่อวันที่ 1 ม.ค.ที่ผ่านมา ว่า ได้มีการกำชับไปแล้ว ซึ่งได้พูดคุยกับรัฐมนตรีช่วยว่าการกระทรวงการต่างประเทศไปแล้ว และเท่าที่ทราบยังไม่ได้มีปัญหาอะไร ตนเองได้กำชับให้ดูแลอย่างเต็มที่ และเรื่องนี้ถือเป็นเรื่องของกระทรวงการต่างประเทศ ที่จะต้องดูแลคนไทยที่พำนักอยู่ที่นั่น หรือนักท่องเที่ยวที่เข้าไปเที่ยวในประเทศญี่ปุ่นที่ตอนนี้น่าจะมีจำนวนมาก ถือเป็นเรื่องสำคัญเรื่องหนึ่ง.

ที่มา : https://www.thaigov.go.th/news/contents/details/76917