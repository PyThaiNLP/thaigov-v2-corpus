รัฐบาลไทย-ข่าวทำเนียบรัฐบาล-ปลัดฯ ณัฐพล หารือแนวทางเพื่อเตรียมการจัดงานวันข้าราชการพลเรือน ปี 67


วันศุกร์ที่ 19 มกราคม 2567
19/01/2567
พิมพ์
ปลัดฯ ณัฐพล หารือแนวทางเพื่อเตรียมการจัดงานวันข้าราชการพลเรือน ปี 67
ปลัดฯ ณัฐพล หารือแนวทางเพื่อเตรียมการจัดงานวันข้าราชการพลเรือน ปี 67
วันที่ 17 มกราคม 2567 เวลา 15.30 น. นายณัฐพล รังสิตพล ปลัดกระทรวงอุตสาหกรรม เป็นประธานการประชุมคณะกรรมการคัดเลือกข้าราชการพลเรือนดีเด่น สำนักงานปลัดกระทรวงอุตสาหกรรม (สปอ.) โดยมีนางสาวณัฏฐิญา เนตยสุภา รองปลัดกระทรวงอุตสาหกรรม นายเสน่ห์ นิยมไทย ผู้แทนคณะกรรมการจริยธรรมประจำ สปอ. และผู้อำนวยการกองต่างๆ ของสำนักงานปลัดกระทรวงอุตสาหกรรม เข้าร่วมประชุม ณ ห้องประชุม อก.2 ชั้น 3 อาคาร สปอ.
โดยที่ประชุมได้หารือแนวทางและเตรียมการเชิงรุกสำหรับการจัดงานวันข้าราชการพลเรือน ประจำปี พ.ศ. 2567 ตามที่คณะรัฐมนตรีได้มีมติเมื่อวันที่ 1 ตุลาคม 2566 เห็นชอบให้มีคณะกรรมการจัดงานวันข้าราชการพลเรือน ซึ่งมีหน้าที่และอำนาจ กำหนดวัตถุประสงค์ เป้าหมาย ตลอดจนกิจกรรมต่างๆ เนื่องในวันข้าราชการพลเรือน ที่คำนึงถึงนโยบายรัฐบาล การเผยแพร่ผลงานของหน่วยราชการ ตลอดจนเอกลักษณ์ของข้าราชการ และคณะกรรมการจัดงานวันข้าราชการพลเรือน ได้มีมติในคราวประชุมเมื่อวันที่ 20 ตุลาคม 2566 กำหนดให้กระทรวงอุตสาหกรรมเป็นประธานร่วมของคณะอนุกรรมการจัดกิจกรรมงานวันข้าราชการพลเรือน ประจำปี พ.ศ. 2567 ร่วมกับ กระทรวงสาธารณสุข และกระทรวงวัฒนธรรม โดยกิจกรรมงานวันข้าราชการพลเรือน ประกอบด้วย การทำบุญตักบาตรและพิธีบำเพ็ญกุศลเนื่องในวันข้าราชการพลเรือน การจัดนิทรรศการ การให้บริการประชาชน และการจัดกิจกรรมสาธารณประโยชน์ งานแสดงความยินดีและเป็นเกียรติแก่ข้าราชการพลเรือนดีเด่นและครอบครัว สำหรับใช้เป็นข้อมูลเพื่อหารือกับประธานร่วมในการประชุมคณะอนุกรรมการฯ ต่อไป
ทั้งนี้ ที่ประชุมได้ร่วมกันพิจารณาแนวทางการพิจารณาคัดเลือกข้าราชการดีเด่นของ สปอ. ประจำปี พ.ศ. 2566 โดยมีมติให้คัดเลือกจากผู้ที่ได้รับการคัดเลือกคนดีมี MIND ประจำปี พ.ศ. 2566 เพื่อเสนอชื่อข้าราชการพลเรือนดีเด่นของ สปอ. ที่เพียบพร้อมด้วยจรรยาบรรณข้าราชการ ปรากฏชัดเป็นที่ยอมรับและมีผลงานโดดเด่นเป็นประโยชน์ยิ่งกับภารกิจราชการที่ได้รับมอบหมาย ไปยังกระทรวงศึกษาธิการต่อไป

ที่มา : https://www.thaigov.go.th/news/contents/details/77670