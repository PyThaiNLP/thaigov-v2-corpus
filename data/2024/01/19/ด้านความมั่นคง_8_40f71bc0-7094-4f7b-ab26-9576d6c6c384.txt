รัฐบาลไทย-ข่าวทำเนียบรัฐบาล-​ปลัดกระทรวงกลาโหมอัญเชิญรูปปั้นพระบรมรูปสมเด็จพระนเรศวรมหาราช ประดิษฐาน ณ หน้าห้องยุทธนาธิการ ในศาลาว่าการกลาโหม


วันศุกร์ที่ 19 มกราคม 2567
​ปลัดกระทรวงกลาโหมอัญเชิญรูปปั้นพระบรมรูปสมเด็จพระนเรศวรมหาราช ประดิษฐาน ณ หน้าห้องยุทธนาธิการ ในศาลาว่าการกลาโหม
​เมื่อวันที่ ๑๘ มกราคม ๒๕๖๗ พลเอก สนิธชนก  สังขจันทร์ ปลัดกระทรวงกลาโหม เป็นประธานในพิธีอัญเชิญรูปปั้นพระบรมรูปสมเด็จพระนเรศวรมหาราช ประดิษฐาน ณ หน้าห้องยุทธนาธิการ
เพื่อเป็นการเทิดพระเกียรติและรำลึกถึงพระมหากรุณาธิคุณของสมเด็จพระนเรศวรมหาราช ที่ทรงกอบกู้เอกราชของชาติไทยไว้ได้​
พระราชกรณียกิจน้อยใหญ่ทั้งสิ้นทั้งปวงของพระองค์ เป็นไปเพื่อประโยชน์ของบ้านเมือง และพสกนิกรชาวไทย ตลอดพระชนม์ชีพของพระองค์จะอยู่ในสนามรบและชนบทโดยตลอดมิได้ว่างเว้น แม้แต่เมื่อเสด็จสวรรคต ก็เสด็จสวรรคตในระหว่างเดินทัพไปปราบศัตรูของชาติไทย นับว่าพระองค์ได้ทรงสละพระองค์เพื่อชาติบ้านเมืองสมควรที่ชาวไทยรุ่นหลังต่อมา ได้สำนึกในพระมหากรุณาธิคุณของพระองค์ และจดจำวีรกรรมของพระองค์เทิดทูลไว้เหนือเกล้า ฯ ไปตราบชั่วกาลนาน

ที่มา : https://www.thaigov.go.th/news/contents/details/77697