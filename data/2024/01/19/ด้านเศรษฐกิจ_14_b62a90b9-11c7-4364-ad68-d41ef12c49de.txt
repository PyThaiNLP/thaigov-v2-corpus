รัฐบาลไทย-ข่าวทำเนียบรัฐบาล-รองปลัดเศรษฐเกียรติฯ หารือ IFAD เร่งผลักดันการจัดตั้งสำนักงาน IFAD ประจำภูมิภาคเอเชียและแปซิฟิกในประเทศไทย


วันศุกร์ที่ 19 มกราคม 2567
รองปลัดเศรษฐเกียรติฯ หารือ IFAD เร่งผลักดันการจัดตั้งสำนักงาน IFAD ประจำภูมิภาคเอเชียและแปซิฟิกในประเทศไทย
รองปลัดเศรษฐเกียรติฯ หารือ IFAD เร่งผลักดันการจัดตั้งสำนักงาน IFAD ประจำภูมิภาคเอเชียและแปซิฟิกในประเทศไทย
เมื่อวันที่ 18 มกราคม 2567 นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ ได้ร่วมหารือกับผู้แทนกองทุนระหว่างประเทศเพื่อพัฒนาเกษตรกรรม (International Fund for Agricultural Development: IFAD) ได้แก่ นาย Matthias Meyerhans ตำแหน่ง ผู้อำนวยการฝ่ายบริหาร และนาง Giorgia Salucci ตำแหน่ง หัวหน้าฝ่ายสนับสนุน ภายในการประชุมระดับเจ้าหน้าที่อาวุโสของการประชุมรัฐมนตรีเกษตรเบอร์ลิน ครั้งที่ 16 (The 16th Berlin Ministers’ Conference) โดยมีวัตถุประสงค์เพื่อหารือความคืบหน้าการจัดตั้งสำนักงาน IFAD ประจำภูมิภาคเอเชียและแปซิฟิกในประเทศไทย ทั้งนี้ ฝ่าย IFAD ได้ขอให้ประเทศไทยอำนวยความสะดวกในการตรวจเอกสาร Host Country Agreement ซึ่งเป็นเอกสารส่วนหนึ่งในขั้นตอนการการจัดตั้งสำนักงาน IFAD ประจำภูมิภาคเอเชียและแปซิฟิกในประเทศไทย โดยรองปลัดเศรษฐเกียรติฯ ได้กล่าวแสดงความยินดีที่จะช่วยอำนวยความสะดวกให้ฝ่าย IFAD และคาดว่าผลการพิจารณาเอกสาร Host Country Agreement จะแล้วเสร็จภายในช่วงเดือนตุลาคม 2567

ที่มา : https://www.thaigov.go.th/news/contents/details/77714