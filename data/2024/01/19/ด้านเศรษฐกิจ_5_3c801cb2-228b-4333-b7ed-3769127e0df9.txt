รัฐบาลไทย-ข่าวทำเนียบรัฐบาล-การประกอบกิจการเกี่ยวกับการควบคุมและการกำกับดูแล การผลิต การค้า การครอบครองการขนส่งดอกไม้เพลิง และวัตถุดิบที่ใช้ในการผลิตดอกไม้เพลิง ต้องมีการขออนุญาตก่อนเริ่มประกอบกิจการ


วันศุกร์ที่ 19 มกราคม 2567
19/01/2567
พิมพ์
การประกอบกิจการเกี่ยวกับการควบคุมและการกำกับดูแล การผลิต การค้า การครอบครองการขนส่งดอกไม้เพลิง และวัตถุดิบที่ใช้ในการผลิตดอกไม้เพลิง ต้องมีการขออนุญาตก่อนเริ่มประกอบกิจการ
การประกอบกิจการเกี่ยวกับการควบคุมและการกำกับดูแล การผลิต การค้า การครอบครองการขนส่งดอกไม้เพลิง และวัตถุดิบที่ใช้ในการผลิตดอกไม้เพลิง ต้องมีการขออนุญาตก่อนเริ่มประกอบกิจการจากหน่วยงานรัฐที่เกี่ยวข้อง
- กระทรวงมหาดไทย
พ.ร.บ. อาวุธปืน เครื่องกระสุนปืน วัตถุระเบิด ดอกไม้เพลิง และสิ่งเทียมอาวุธปืน พ.ศ. 2490
การทำ สั่ง นำเข้า หรือค้าดอกไม้เพลิง ต้องได้รับอนุญาตจากนายทะเบียนท้องที่
- กระทรวงกลาโหม
พ.ร.บ. ควบคุมยุทธภัณฑ์ พ.ศ. 2530 รายการยุทธภัณฑ์ตามประกาศ กระทรวงกลาโหม เรื่อง กำหนดยุทธภัณฑ์ ที่ต้องขออนุญาตตามพระราชบัญญัติควบคุมยุทธภัณฑ์ พ.ศ.2530 (ฉบับที่ 4) ซึ่งต้องมีการขออนุญาตในการสั่งเข้ามา นำเข้ามา ผลิตหรือมีซึ่งยุทธภัณฑ์
- กระทรวงสาธารณสุข
ประกาศกระทรวงสาธารณสุข เรื่อง กิจการที่เป็นอันตรายต่อสุขภาพ พ.ศ. 2558 แห่ง พ.ร.บ. การสาธารณสุข พ.ศ. 2535
กิจการที่เป็นอันตรายต่อสุขภาพ ประเภทที่ราชการส่วนท้องถิ่นกำหนดในข้อบัญญัติเท่านั้นที่จะต้องมาขออนุญาตราชการส่วนท้องถิ่น ก่อนประกอบกิจการ
- กระทรวงอุตสาหกรรม
พ.ร.บ. โรงงาน (ฉบับที่ 2) พ.ศ. 2562
เฉพาะกิจการที่มีเครื่องจักร 50 แรงม้าขึ้นไป หรือจำนวนคนงาน 50 คนขึ้นไป
การจัดการความปลอดภัยของโรงงานผลิตดอกไม้เพลิง สามารถอ้างอิงได้จากคู่มือฉบับนี้
http://reg3.diw.go.th/safety/wp-content/uploads/2015/01/Fireworks.pdf

ที่มา : https://www.thaigov.go.th/news/contents/details/77674