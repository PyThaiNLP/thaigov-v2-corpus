รัฐบาลไทย-ข่าวทำเนียบรัฐบาล-กรมทางหลวงชนบท ซ่อมฟื้นฟูทางเนื่องจากเหตุภัยพิบัติ ถนนสาย ชม.4021 จ.เชียงใหม่ 


วันศุกร์ที่ 19 มกราคม 2567
กรมทางหลวงชนบท ซ่อมฟื้นฟูทางเนื่องจากเหตุภัยพิบัติ ถนนสาย ชม.4021 จ.เชียงใหม่
....
กรมทางหลวงชนบท กระทรวงคมนาคม โดยสำนักงานทางหลวงชนบทที่ 10 (เชียงใหม่) ดำเนินโครงการซ่อมฟื้นฟูทางหลวงชนบทอันเนื่องจากเหตุภัยพิบัติบนถนนสาย ชม.4021 แยก ทล.1349 - บ้านแม่ปะ ตำบลสะเมิง อำเภอสะเมิง จังหวัดเชียงใหม่ โดยซ่อมฟื้นฟูและปรับปรุงผิวทางลาดยางแบบแอสฟัลท์ติกคอนกรีต ผิวจราจรกว้าง 6 เมตร พร้อมติดตั้งเครื่องหมายจราจรและสิ่งอำนวยความปลอดภัย ช่วงระหว่าง กม.ที่ 4+200 ถึง กม.ที่ 17+190 (เป็นช่วง ๆ) ใช้งบประมาณ 46.8 ล้านบาท ทั้งนี้ จะช่วยยกระดับคุณภาพชีวิตให้ประชาชนในพื้นที่สัญจรไป - มา ได้อย่างสะดวกปลอดภัย และสนับสนุนการขนส่งพืชผลทางการเกษตร รวมทั้งส่งเสริมการท่องเที่ยวสามารถใช้เป็นเส้นทางลัดไปยังดอยม่อนแจ่มของอำเภอแม่ริม จังหวัดเชียงใหม่ได้

ที่มา : https://www.thaigov.go.th/news/contents/details/77676