รัฐบาลไทย-ข่าวทำเนียบรัฐบาล-กรมทางหลวง ก่อสร้างสะพานทางบนทางหลวงหมายเลข 4046 จังหวัดตรัง แล้วเสร็จ 


วันศุกร์ที่ 19 มกราคม 2567
กรมทางหลวง ก่อสร้างสะพานทางบนทางหลวงหมายเลข 4046 จังหวัดตรัง แล้วเสร็จ
.....
กรมทางหลวง (ทล.) กระทรวงคมนาคม โดยศูนย์สร้างและบูรณะสะพานที่ 4 (นครศรีธรรมราช) ดำเนินโครงการก่อสร้างสะพานบนทางหลวงหมายเลข 4046 ตอน ตรัง -  สิเกา อำเภอสิเกา จังหวัดตรัง ระหว่าง กม. ที่ 5+200 - 6+450 (ข้ามคลองผันน้ำ โครงการระบบระบายน้ำแม่น้ำตรัง) แล้วเสร็จ ช่วยให้ประชาชนสามารถสัญจรไปมาได้อย่างสะดวกและปลอดภัยมากยิ่งขึ้น โดยก่อสร้างเป็นสะพานคอนกรีตอัดแรง Balance ความยาวสะพาน 1.250 กิโลเมตร ขนาด 4 ช่องจราจร (ไปกลับข้างละ 2 ช่องจราจร) ช่องจราจรกว้าง 11 เมตร พร้อมติดตั้งไฟฟ้าแสงสว่าง อุปกรณ์อำนวยความปลอดภัยตามมาตรฐาน ทล. ถนนสายดังกล่าวมีระยะทาง 30.029 กิโลเมตร แนวเส้นทางผ่านในเขตท้องที่ตำบลบางรัก และนาโต๊ะหมิง อำเภอเมือง จังหวัดตรัง
ทั้งนี้ ทล. ขอความร่วมมือผู้ใช้ทางขับขี่ด้วยความระมัดระวังปฏิบัติตามป้ายเตือน ป้ายแนะนำ และคำแนะนำเจ้าหน้าที่อย่างเคร่งครัด หากประชาชนผู้ใช้ทางต้องการสอบถามข้อมูลการเดินทางเพิ่มเติมหรือ   ไม่ได้รับความสะดวกในการเดินทาง สามารถติดต่อได้ที่สายด่วน ทล. โทร. 1586 (โทรฟรีตลอด 24 ชั่วโมง)

ที่มา : https://www.thaigov.go.th/news/contents/details/77689