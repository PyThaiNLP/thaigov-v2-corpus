รัฐบาลไทย-ข่าวทำเนียบรัฐบาล-รองปลัดเศรษฐเกียรติฯ เคาะร่างแถลงการณ์ความมั่นคงอาหารและการเกษตรกรรมยั่งยืน ในการประชุมระดับเจ้าหน้าที่อาวุโสของการประชุมรัฐมนตรีเกษตรเบอร์ลิน ครั้งที่ 16


วันศุกร์ที่ 19 มกราคม 2567
รองปลัดเศรษฐเกียรติฯ เคาะร่างแถลงการณ์ความมั่นคงอาหารและการเกษตรกรรมยั่งยืน ในการประชุมระดับเจ้าหน้าที่อาวุโสของการประชุมรัฐมนตรีเกษตรเบอร์ลิน ครั้งที่ 16
รองปลัดเศรษฐเกียรติฯ เคาะร่างแถลงการณ์ความมั่นคงอาหารและการเกษตรกรรมยั่งยืน ในการประชุมระดับเจ้าหน้าที่อาวุโสของการประชุมรัฐมนตรีเกษตรเบอร์ลิน ครั้งที่ 16 ณ สหพันธ์สาธารณรัฐเยอรมนี
เมื่อวันที่ 18 มกราคม 2567 นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ เข้าร่วมการประชุมระดับเจ้าหน้าที่อาวุโสของการประชุมรัฐมนตรีเกษตรเบอร์ลิน ครั้งที่ 16 (The 16th Berlin Ministers’ Conference) ซึ่งเป็นส่วนหนึ่งของการประชุม Global Forum for Food and Agriculture (GFFA) ครั้งที่ 16 ภายใต้หัวข้อหลัก “Food Systems for Our Future: Joining Forces for a Zero Hunger World” ณ ศูนย์การประชุม City Cube Berlin โดยมีวัตถุประสงค์เพื่อหารือให้ความเห็นต่อร่างเอกสารแถลงการณ์ (2024 Zero Draft Communique) สำหรับเสนอให้ที่ประชุมรัฐมนตรีเกษตรเบอร์ลิน ครั้งที่ 16 พิจารณาให้การรับรองในวันที่ 20 มกราคม 2567 โดยไม่มีการลงนาม ทั้งนี้ รองปลัดเศรษฐเกียรติฯ ได้ร่วมให้ความเห็นต่อร่างเอกสารแถลงการณ์ดังกล่าว ซึ่งเนื้อหาภายในร่างเอกสารฯ เกี่ยวกับการดำเนินการเพื่อให้บรรลุเป้าหมายที่ 2 ของการพัฒนาที่ยั่งยืน ส่งเสริมความมั่นคงทางอาหารและการเกษตรกรรมที่ยั่งยืน ซึ่งสอดคล้องกับนโยบายของกระทรวงเกษตรและสหกรณ์ ทั้งนี้ คณะรัฐมนตรีได้มีมติเห็นชอบและอนุมัติให้มีการรับรองร่างเอกสารแถลงการณ์ดังกล่าวด้วยแล้ว เมื่อวันที่ 16 มกราคม 2567 ที่ผ่านมา

ที่มา : https://www.thaigov.go.th/news/contents/details/77713