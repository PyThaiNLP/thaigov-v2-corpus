รัฐบาลไทย-ข่าวทำเนียบรัฐบาล-รองปลัด พม. ลงพื้นที่ติดตามช่วยเหลือผู้ได้รับผลกระทบจากเหตุพลุระเบิด จ.สุพรรณบุรี พร้อมจับมือ สธ. ช่วยฟื้นฟูสภาพจิตใจเด็ก ม.5 ที่สูญเสียทั้งพ่อและแม่


วันศุกร์ที่ 19 มกราคม 2567
รองปลัด พม. ลงพื้นที่ติดตามช่วยเหลือผู้ได้รับผลกระทบจากเหตุพลุระเบิด จ.สุพรรณบุรี พร้อมจับมือ สธ. ช่วยฟื้นฟูสภาพจิตใจเด็ก ม.5 ที่สูญเสียทั้งพ่อและแม่
รองปลัด พม. ลงพื้นที่ติดตามช่วยเหลือผู้ได้รับผลกระทบจากเหตุพลุระเบิด จ.สุพรรณบุรี พร้อมจับมือ สธ. ช่วยฟื้นฟูสภาพจิตใจเด็ก ม.5 ที่สูญเสียทั้งพ่อและแม่
วันที่ 18 มกราคม 2567 นางสาวซาราห์ บินเย๊าะ รองปลัดกระทรวงการพัฒนาสังคมและความมั่นคงของมนุษย์ และประธานคณะทำงานขับเคลื่อนศูนย์เร่งรัดจัดการสวัสดิภาพประชาชน (ศรส.) ลงพื้นที่วัดโรงช้าง ตำบลศาลาขาว อำเภอเมือง จังหวัดสุพรรณบุรี เพื่อติดตามความคืบหน้าการช่วยเหลือผู้ได้รับผลกระทบจากเหตุการณ์พลุระเบิดเมื่อวันที่ 17 ม.ค. 67 ที่ผ่านมา โดยได้ประชุมวางแผนการช่วยเหลือร่วมกับทีม พม. หนึ่งเดียวจังหวัดสุพรรณบุรี และจังหวัดใกล้เคียง อีกทั้งลงพื้นที่เยี่ยมให้กำลังครอบครัวผู้เสียชีวิตซึ่งเป็นคุณแม่ อายุ 59 ปี ทำให้ลูก 2 คน เรียนชั้น ป.6 และ ม.6 ต้องกำพร้าแม่
นางสาวซาราห์ กล่าวว่า ในเบื้องต้น พบว่า มีผู้เสียชีวิต จำนวน 23 ราย (ชาย 7 ราย หญิง 16 ราย) มีผู้ได้รับผลกระทบ จำนวน 17 ครัวเรือน โดยมีครอบครัวที่เสียชีวิตทั้งพ่อและแม่ จำนวน 3 ครอบครัว ส่วนเรื่องของการดำเนินงานของกระทรวง พม. เราได้มาตั้งศูนย์กลางความช่วยเหลือตั้งแต่เกิดเหตุเมื่อวานนี้ (17 ม.ค. 67) ซึ่งบัญชาการโดย นายธเนศพล ธนบุณยวัฒน์ เลขานุการรัฐมนตรีว่าการกระทรวง พม. และ นายอนุกูล ปีดแก้ว ปลัดกระทรวง พม. รวมถึง ทีมงาน พม. หนึ่งเดียว จังหวัดสุพรรณบุรี และใกล้เคียง ซึ่งเราทำงานกันอย่างต่อเนื่องและเต็มที่ วันนี้ ตนได้นำทีม พม.หนึ่งเดียว ลงพื้นที่ให้ความช่วยเหลือเยียวยาจิตใจครอบครัวผู้เสียชีวิตให้ครอบคลุมทุกมิติ โดยเฉพาะการดูแลครอบครัวผู้เสียชีวิตที่มีเด็ก ซึ่งกระทรวง พม. ได้ระดมนักจิตวิทยาและนักสังคมสงเคราะห์จากจังหวัดใกล้เคียงมาร่วมด้วย เพื่อเร่งให้การช่วยเหลือโดยด่วน โดยเข้าไปประกบทุกครอบครัวผู้ได้รับผลกระทบอย่างใกล้ชิด ด้วยการจัดการรายกรณี (CM)
นางสาวซาราห์ กล่าวเพิ่มเติมว่า สำหรับเด็กนักเรียน ม.5 ที่พ่อและแม่เสียชีวิตทั้ง 2 คน ในเบื้องต้น กระทรวง พม. ได้เตรียมการช่วยเหลือด้านสวัสดิการสังคมเป็นเงินจากกองทุนคุ้มครองเด็ก ซึ่งสามารถให้การช่วยเหลือได้ในระยะยาว ส่วนด้านสภาพจิตใจ กระทรวง พม. ร่วมกับกระทรวงสาธารณสุข (สธ.) ได้ส่งนักสังคมสงเคราะห์และนักจิตวิทยา เข้าไปช่วยดูแลในเรื่องของการฟื้นฟูสภาพจิตใจอย่างใกล้ชิด
#ช่วย24ชั่วโมง #พม24ชม #ข่าวพม #esshelpme #วราวุธรับฟังทำจริง #พมพอใจให้ทุกวัยพึงพอใจในพม #พมหนึ่งเดียว #ศรส #พม #โรงงานพลุระเบิด #พลุระเบิดสุพรรณบุรี #สุพรรณบุรี

ที่มา : https://www.thaigov.go.th/news/contents/details/77684