รัฐบาลไทย-ข่าวทำเนียบรัฐบาล-โฆษกรัฐบาลหยิบยกการสำรวจลูกเพจของนายสรยุทธชี้สังคมวิกฤตในความเห็นประชาชนส่วนใหญ่


วันศุกร์ที่ 19 มกราคม 2567
19/01/2567
พิมพ์
โฆษกรัฐบาลหยิบยกการสำรวจลูกเพจของนายสรยุทธชี้สังคมวิกฤตในความเห็นประชาชนส่วนใหญ่
โฆษกรัฐบาลหยิบยกการสำรวจลูกเพจของนายสรยุทธชี้สังคมวิกฤตในความเห็นประชาชนส่วนใหญ่
วันนี้ (19 มกราคม 2567) นายชัย วัชรงค์ โฆษกประจำสำนักนายกรัฐมนตรี เปิดเผยต่อกรณีที่มีข้อวิพากษ์วิจารณ์ในสังคม ถึงสภาพเศรษฐกิจของประเทศว่าอยู่ในจุดวิกฤตหรือไม่นั้น
โฆษกประจำสำนักนายกรัฐมนตรี ได้หยิบยกการสำรวจความคิดเห็นของลูกเพจ ของคุณสรยุทธ สุทัศนจินดา นักข่าวชื่อดัง จำนวนราว 245,000 คน ต่อคำถามว่า ขณะนี้เศรษฐกิจของไทยวิกฤตหรือไม่ ซึ่งผลปรากฏว่า 226,000 คน หรือคิดเป็น 93% ตอบว่า วิกฤต มีเพียง 19,000 คนหรือคิดเป็น 7% เท่านั้นที่ตอบว่า ไม่วิกฤต
“ขอให้สังคมได้รับฟังความคิดเห็นของกันและกัน ซึ่งรัฐบาลที่ลงพื้นที่อยู่ตลอดเวลา ได้ยินเสียงของประชาชนอย่างชัดเจน ทำให้ทราบดีว่าประชาชนส่วนใหญ่มีความคิดเห็นว่า สภาพเศรษฐกิจขณะนี้อยู่ในช่วงวิกฤต ซึ่งรัฐบาลพร้อมช่วยเหลือ ให้เกิดประโยชน์สูงสุดต่อประชาชนและประเทศชาติ โดยพร้อมใช้วิธีการที่ไม่ขัดต่อหลักกฏหมาย”
“และหากประเมินจากการสำรวจข้างต้น ขอให้ผู้คัดค้านนโยบาย Digital Wallet ได้โปรดรับฟังความคิดเห็นของประชาชนส่วนใหญ่ที่กำลังประสบกับปัญหาทางเศรษฐกิจอย่างสาหัสอยู่ในขณะนี้”นายชัย กล่าว

ที่มา : https://www.thaigov.go.th/news/contents/details/77686