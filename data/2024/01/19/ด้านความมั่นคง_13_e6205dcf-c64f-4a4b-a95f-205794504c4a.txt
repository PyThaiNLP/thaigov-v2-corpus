รัฐบาลไทย-ข่าวทำเนียบรัฐบาล-"ชาดา" ร่วมตำรวจภูธรภาค1 แถลงผลจับกุมเครือข่ายยาเสพติด โกดังกำแพงแสน ยึดยาบ้า 1.4 ล้านเม็ด กว่า 53 ล้านบาท เตือน ผู้กระทำความผิด "หนีไม่พ้นหลอกครับ" หลังเปลี่ยนบรรจุภัณฑ์ ตบตาเจ้าห


วันศุกร์ที่ 19 มกราคม 2567
19/01/2567
พิมพ์
"ชาดา" ร่วมตำรวจภูธรภาค1 แถลงผลจับกุมเครือข่ายยาเสพติด โกดังกำแพงแสน ยึดยาบ้า 1.4 ล้านเม็ด กว่า 53 ล้านบาท เตือน ผู้กระทำความผิด "หนีไม่พ้นหลอกครับ" หลังเปลี่ยนบรรจุภัณฑ์ ตบตาเจ้าห
"ชาดา" ร่วมตำรวจภูธรภาค1 แถลงผลจับกุมเครือข่ายยาเสพติด โกดังกำแพงแสน ยึดยาบ้า 1.4 ล้านเม็ด กว่า 53 ล้านบาท เตือน ผู้กระทำความผิด "หนีไม่พ้นหลอกครับ" หลังเปลี่ยนบรรจุภัณฑ์ ตบตาเจ้าหน้าที่ ขอประชาชนช่วยสอดส่อง ย้ำ "เกรงคนดี อย่ากลัวคนเลว"
ที่ กองบัญชาการตำรวจภูธร ภาค1 นายชาดา ไทยเศรษฐ์ รัฐมนตรีช่วยว่าการกระทรวงมหาดไทย พร้อมด้วยนายอรรษิต สัมพันธรัตน์ อธิบดีกรมการปกครอง พล.ต.ท.จิรสันต์ แก้วแสงเอก ผบช.ภ.1. และผู้แทน คณะอนุกรรมการขับเคลื่อนป้องกันและปราบปรามผู้มีอิทธิพล กระทรวงมหาดไทย ร่วมแถลงข่าว จับกุมเครือข่ายยาเสพติด โกดังกำแพงแสน จังหวัดนครปฐม ซึ่งเป็นการจับกุมผู้ต้องหาพักเก็บ และลำเลียงยาเสพติด จำนวน 2 คน
โดยเจ้าหน้าที่ตำรวจชุดปฏิบัติการป้องกันและปราบปรามยาเสพติดตำรวจภูธรภาคที่ 1 ได้สืบสวนขยายผลจากการจับกุมคดียาเสพติดรายสำคัญในพื้นที่อำเภอวังน้อย จังหวัดพระนครศรีอยุธยา จนนำไปสู่การจับกุมนักค้ายาเสพติด และทีมลำเลียงยาเสพติดได้จำนวนมากหลายคดี จากพื้นที่ภาคเหนือเข้าสู่ภาคกลางของประเทศไทย โดยเจ้าหน้าที่ได้ สะกดรอยตาม และจับกุมผู้ต้องหา จนถึงบริเวณทางหลวงชนบทหมายเลข 3394 อำเภอกำแพงแสน จังหวัดนครปฐม พบของกลาง ยาเสพติดให้โทษประเภท 1 (ยาบ้า) จำนวน 8 กระสอบ รวม 700 มัด ประมาณ 1,400,000 เม็ด ยาเสพติดให้โทษประเภทที่ 2 (ยาไอซ์) จำนวน 6 กระสอบ น้ำหนักประมาณ 79 กิโลกรัม และวัตถุออกฤทธิ์ต่อจิตและประสาท ประเภท 2 (คีตามีน) จำนวน 5 กระสอบ รวมน้ำหนักประมาณ 85 กิโลกรัม
นายชาดา ระบุว่า ปัจจุบันผู้ค้ายาเสพติด พัฒนาระบบ และกระบวนการ ไปมาก อาทิ การลำเลียงครั้งนี้ มีการใช้ บรรจุภัณฑ์ ที่ตบตาเจ้าหน้าที่ แต่ขอให้ผู้ทำผิดกฎหมาย รู้ไว้ว่า "หนีไม่พ้นครับ"
"การปราบปรามยาเสพติด ไม่ใช่หน้าที่ของ เจ้าหน้าที่รัฐเพียงอย่างเดียว พี่น้องประชาชนทุกคน ต้องร่วมมือและช่วยเจ้าหน้าที่รัฐด้วย ตามหลักการ เกรงคนดี อย่ากลัวคนเลว และตนขอเป็นกำลังใจให้เจ้าหน้าที่ผู้ปฏิบัติงานทุกท่าน" นายชาดา กล่าว
โดยการจับกุมครั้งนี้ เป็นการยับยั้งการแพร่กระจายของยาเสพติดไปสู่ประชาชนได้จำนวนมาก ซึ่งหากถูกนำออกมาขายสู่ท้องตลาด จะมีมูลค่าสูงถึง 53 ล้านบาท และเจ้าหน้าที่ชุดจับกุม จะขยายผล ถึงกลุ่มลูกค้า ผู้สั่งการ และบุคคลในเครือข่ายยาเสพติด รวมทั้งทรัพย์สินที่เกี่ยวข้อง กับการกระทำความผิด โดยจะนำมาตรการสมคบ สนับสนุน ช่วยเหลือฟอกเงิน และยึดทรัพย์สินมาใช้ดำเนินการกับบุคคลในเครือข่ายยาเสพติดต่อไป

ที่มา : https://www.thaigov.go.th/news/contents/details/77711