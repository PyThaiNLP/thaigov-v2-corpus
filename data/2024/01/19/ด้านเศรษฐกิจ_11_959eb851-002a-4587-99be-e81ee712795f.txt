รัฐบาลไทย-ข่าวทำเนียบรัฐบาล-รมว.เกษตรฯ หารือผู้ประกอบการ มองหาช่องทางพัฒนาเทคโนโลยีและนวัตกรรมเกษตรอย่างยั่งยืน


วันศุกร์ที่ 19 มกราคม 2567
รมว.เกษตรฯ หารือผู้ประกอบการ มองหาช่องทางพัฒนาเทคโนโลยีและนวัตกรรมเกษตรอย่างยั่งยืน
รมว.เกษตรฯ หารือผู้ประกอบการ มองหาช่องทางพัฒนาเทคโนโลยีและนวัตกรรมเกษตรอย่างยั่งยืน
เมื่อวันที่ 18 ม.ค. 66 ร้อยเอก ธรรมนัส พรหมเผ่า รัฐมนตรีว่าการกระทรวงเกษตรและสหกรณ์ พร้อมด้วยรองปลัดกระทรวงเกษตรและสหกรณ์ นายเศรษฐเกียรติ วงษ์กระจ่าง รองปลัดกระทรวงเกษตรและสหกรณ์ และผู้อำนวยการสำนักงานที่ปรึกษาการเกษตรต่างประเทศ ประจำกรุงบรัสเซลส์ ได้เปิดโอกาสให้ นาย Tobias Fausch ประธาน German Agribusiness Alliance (GAA) และนางสาว Mursal Noorzai ผู้แทนบริษัท BayWa AG เข้าร่วมหารือด้านเทคโนโลยีและนวัตกรรมเกษตรยั่งยืน ณ งาน Global Forum for Food and Agriculture ซึ่งจัดขึ้นที่ศูนย์การประชุมและแสดงสินค้า Messe Berlin โดยฝ่ายเยอรมันได้นำเสนอเทคโนโลยีและนวัตกรรมเกษตรแม่นยำ โดยเฉพาะอย่างยิ่งเทคโนโลยีปัญญาประดิษฐ์ (Artificial Intelligence) และการวิเคราะห์พื้นที่ด้วยระบบดาวเทียม โดยสามารถปรับใช้ได้กับเกษตรรายย่อยที่มีพื้นที่ขนาด 3 ไร่ขึ้นไป
นอกจากนี้ การบริหารจัดการพื้นที่เกษตรอย่างแม่นยำจะสนับสนุนให้เกิดการพัฒนาอย่างยั่งยืน และเป็นมิตรกับสิ่งแวดล้อม พร้อมทั้งการลดต้นทุน ยกระดับประสิทธิภาพการผลิต เพิ่มผลผลิตและคุณภาพมาตรฐานสินค้าเกษตร รวมทั้งเสริมสร้างรายได้ให้แก่เกษตรกร ทั้งนี้ นาย Tobias Fausch แจ้งให้ทราบว่า GAA มีความประสงค์ที่จะนำผู้ประกอบการเยอรมันเดินทางไปยังประเทศไทย เพื่อเข้าร่วมงาน Agritechnica ในเดือนพฤษภาคม 2567 ที่จะถึงนี้ เพื่อแสดงเทคโนโลยีต่อผู้ประกอบการไทย และผู้สนใจต่อไป

ที่มา : https://www.thaigov.go.th/news/contents/details/77703