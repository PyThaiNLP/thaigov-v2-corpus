รัฐบาลไทย-ข่าวทำเนียบรัฐบาล-นายกฯ ห่วงเหตุแผ่นดินไหวที่ญี่ปุ่น สั่งคนไทยเฝ้าระวังการเตือนภัย หาก จำเป็นพร้อมอพยพ


วันจันทร์ที่ 1 มกราคม 2567
01/01/2567
พิมพ์
นายกฯ ห่วงเหตุแผ่นดินไหวที่ญี่ปุ่น สั่งคนไทยเฝ้าระวังการเตือนภัย หาก จำเป็นพร้อมอพยพ
นายกฯ ห่วงเหตุแผ่นดินไหวที่ญี่ปุ่น สั่งคนไทยเฝ้าระวังการเตือนภัย หาก จำเป็นพร้อมอพยพ
วันนี้ ( 1 มกราคม 2567) นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลังติดตามสถานการณ์แผ่นดินไหวที่ญี่ปุ่น ซึ่งเกิดในวันนี้( จันทร์ที่ 1 มกราคม 2567 )เวลาประมาณ 16.16 น. ตามเวลาท้องถิ่นในญี่ปุ่น ซึ่งมีขนาด 7.6 แมกนิจูด มีศูนย์กลางในพื้นที่ทางตอนกลางของญี่ปุ่น ซึ่งห่างจากกรุงโตเกียวประมาณ 526 กิโลเมตร โดยกรมอุตุนิยมวิทยาญี่ปุ่นได้ประกาศเตือนอาจเกิดคลื่นสึนามิ ความสูง 3-5 เมตรและการเตือนภัยหากต้องอพยพ
ทั้งนี้ นายกฯ ขอให้คนไทยที่อาศัยอยู่ในพื้นที่ดังกล่าวเฝ้าระวังสถานการณ์ หากมีการแจ้งเตือนให้อพยพออกจากพื้นที่ ขอให้ปฏิบัติตามคำแนะนำอย่างเคร่งครัด พร้อมติดตามการแจ้งเตือนอย่างใกล้ชิด
นายกฯ ยังได้สั่งการให้สถานทูตไทยประจำประเทศญี่ปุ่น เตรียมความพร้อมคอยช่วยเหลือคนไทย ตลอด 24 ชั่วโมง ซึ่งจากรายงานในขณะนี้ยังไม่มีรายงานคนไทยได้รับบาดเจ็บหรือเสียชีวิตเนื่องมาจากเหตุการณ์ดังกล่าว
“ขอให้ประชาชนในพื้นที่ดังกล่าว
โปรดดูแลรักษาตัวและเฝ้าระวังสถานการณ์โดยติดตามข่าวสารของทางการญี่ปุ่นอย่างต่อเนื่อง
กรณีฉุกเฉิน สามารถติดต่อสถาน
เอกอัครราชทูต ณ กรุงโตเกียว ได้ทางหมายเลขโทรศัพท์ HOTLINE +8190-4435-7812“ นายกฯ ย้ำ

ที่มา : https://www.thaigov.go.th/news/contents/details/76870