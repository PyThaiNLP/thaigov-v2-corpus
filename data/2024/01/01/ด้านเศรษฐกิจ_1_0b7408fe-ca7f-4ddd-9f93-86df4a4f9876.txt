รัฐบาลไทย-ข่าวทำเนียบรัฐบาล-กรมเจ้าท่า คุมเข้มความปลอดภัยทางน้ำเทศกาลปีใหม่ 2567 ย้ำ !! ผู้ประกอบการ เรือต้องปลอดภัย อุปกรณ์เรือต้องพร้อมต่อการใช้งานี้นักท่องเที่ยวต้องสวมใส่เสื้อชูชีพทุกครั้งขณะลงเรือ


วันอาทิตย์ที่ 31 ธันวาคม 2566
กรมเจ้าท่า คุมเข้มความปลอดภัยทางน้ำเทศกาลปีใหม่ 2567 ย้ำ !! ผู้ประกอบการ เรือต้องปลอดภัย อุปกรณ์เรือต้องพร้อมต่อการใช้งานี้นักท่องเที่ยวต้องสวมใส่เสื้อชูชีพทุกครั้งขณะลงเรือ
...
กรมเจ้าท่า คุมเข้มความปลอดภัยทางน้ำเทศกาลปีใหม่ 2567 ย้ำ !! ผู้ประกอบการ เรือต้องปลอดภัย อุปกรณ์เรือต้องพร้อมต่อการใช้งานี้นักท่องเที่ยวต้องสวมใส่เสื้อชูชีพทุกครั้งขณะลงเรือ
จากนโยบายรัฐบาล และกระทรวงคมนาคม โดยรัฐมนตรีว่าการกระทรวงคมนาคม (นายสุริยะ จึงรุ่งเรืองกิจ) และรัฐมนตรีช่วยว่าการกระทรวงคมนาคม (นางมนพร เจริญศรี) มอบหมายให้กรมเจ้าท่า ดูแลความปลอดภัยและอำนวยความสะดวกให้กับประชาชนในการเดินทางทางน้ำทั่วประเทศในช่วงเทศกาลปีใหม่ 2567
กรมเจ้าท่า โดยสำนักงานเจ้าท่าภูมิภาคที่ 6 สาขาพัทยา ได้จัดเจ้าหน้าที่ยังคงสนธิกำลังจำนวน 20 นายประจำศูนยอำนวยความสะดวกและความปลอดภัยทางน้ำร่วมเทศกาลปีใหม่ พ.ศ.2567 ณ ท่าเรือพัทยาใต้ (แหลมบาลีฮาย) เมืองพัทยา จังหวัดชลบุรี เมื่อวันที่ 30 ธันวาคม 2566 เพื่อตรวจสอบควบคุมกำกับและดูแลความปลอดภัยและรักษาความปลอดภัยบริเวณท่าเทียบเรือทั้งสองฝั่ง ฝั่งพัทยาและฝั่งเกาะล้าน ขณะนี้มี เรือโดยสารประจำทางเดินทางไปเกาะล้าน จำนวน 30 เที่ยว จำนวนผู้โดยสาร ผ่านท่าเรือทั้งสิ้นจำนวน 11,582 คน ปริมาณนักท่องเที่ยวและประชาชนยังคงเดินทางเข้ามาใช้บริการพื้นที่ถ้าเทียบเรือตลอดเวลาอย่างต่อเนื่อง ปริมาณเรือสำรองในการท่องเที่ยวเรือยังไม่มีผู้โดยสารตกค้าง เหตุการณ์ทั่วไปปกติ
นอกจากนี้ สำนักงานเจ้าท่าภูมิภาคที่ 6 สาขาชลบุรี จัดเจ้าหน้าที่เฝ้าระวังและอำนวยความสะดวกความปลอดภัยแก่ผู้โดยสารที่เดินทางระหว่างท่าเทียบเรือเกาะลอย(อำเภอศรีราชา)- ท่าเรือเกาะสีชัง (อำเภอเกาะสีชัง) สำนักงานเจ้าท่าภูมิภาคสาขาระยอง จัดเจ้าหน้าที่อำนวยความสะดวก บริเวณท่าเรือบ้านเพ-เกาะเสม็ด ประชาสัมพันธ์เน้นย้ำให้ผู้โดยสารเรือสวมใส่เสื้อชูชีพตลอดเวลาขณะอยู่บนเรือ ตรวจความพร้อมอุปกรณ์ Safety บนเรือต้องพร้อมใช้งานก่อนให้เรือออกจากท่า ใบอนุญาตใช้เรือ ใบประกาศนียบัตรคนประจำเรือต้องไม่ขาดอายุ คนประจำเรือต้องมีความพร้อมและไม่ดื่มแอลกอฮอล์ขณะปฏิบัติหน้าที่และนำเรือ
ทั้งนี้ กรมเจ้าท่า ได้กำชับเน้นย้ำเจ้าหน้าที่ให้ปฏิบัติตามมาตรการเพื่อความปลอดภัย เนื่องจากประชาชนและนักท่องเที่ยวเดินทางท่องเที่ยวเป็นจำนวนมากในช่วงเทศกาล รวมทั้งประกาศแจ้งเตือนให้ใช้ความระมัดระวังในการเดินเรือและใช้เรือโดยเคร่งครัด พร้อมประชาสัมพันธ์ขอความร่วมมือและเน้นย้ำประชาชนทุกท่าน เรื่องการสวมใส่เสื้อชูชีพขณะโดยสารเรือ เพื่อป้องกันการเกิดอุบัติเหตุทางน้ำ ทั้งนี้ หากประชาชนพบเห็นเหตุการณ์ความไม่ปลอดภัยทางน้ำ สามารถโทรแจ้งสายด่วนกรมเจ้าท่า 1199 ได้ตลอด 24 ชั่วโมง

ที่มา : https://www.thaigov.go.th/news/contents/details/76851