รัฐบาลไทย-ข่าวทำเนียบรัฐบาล-โอกาสสุดท้าย ! “ยื่นให้สิทธิคนพิการ ตาม ม.35” ภายใน 2 ม.ค.67 


วันจันทร์ที่ 1 มกราคม 2567
โอกาสสุดท้าย ! “ยื่นให้สิทธิคนพิการ ตาม ม.35” ภายใน 2 ม.ค.67
.....
โอกาสสุดท้าย ! “ยื่นให้สิทธิคนพิการ ตาม ม.35” ภายใน 2 ม.ค.67
.
กรมการจัดหางาน แจ้งเตือนสถานประกอบการ ที่ต้องการให้สิทธิแก่คนพิการ ตาม ม.35 พ.ร.บ.ส่งเสริมและพัฒนาคุณภาพชีวิตคนพิการ พ.ศ.2550 เช่น ให้สัมปทาน จัดสถานที่จำหน่ายสินค้าหรือบริการ จัดจ้างเหมาช่วงงาน หรือจ้างเหมาบริการโดยวิธีกรณีพิเศษ ล่ามภาษามือ หรือให้ความช่วยเหลืออื่น แทนการจ้างเข้าทำงาน ยื่นเรื่องได้ที่ สำนักงานจัดหางานจังหวัด / สำนักงานจัดหางาน กทม. พื้นที่ 1-10 ภายในวันที่ 2 มกราคม 2567
.
คนพิการ ที่ต้องการรับสิทธิ ตาม ม.35 ยื่นขอรับสิทธิได้ ที่ สำนักงานจัดหางานจังหวัด / สำนักงานจัดหางาน กทม. พื้นที่ 1-10 ภายในวันที่ 2 มกราคม 2567 เช่นเดียวกัน
.
ทั้งนี้ กรมการจัดหางานเปิดรับเรื่องการ ให้-รับสิทธิ ช่วงวันที่ 1 ต.ค. – 31 ธ.ค. ของแต่ละปี ด้วยปี 2566 นี้ วันที่ 31 ธ.ค.66 ตรงกับวันหยุด จึงขยายเวลาให้ดำเนินการได้ในวันที่ 2 ม.ค.67 เป็นวันสุดท้าย
.
อ่านเพิ่มเติม >> https://www.thaigov.go.th/news/contents/details/76747
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/76871