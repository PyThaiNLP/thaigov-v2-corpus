รัฐบาลไทย-ข่าวทำเนียบรัฐบาล-“พัชรวาท” นำคณะผู้บริหาร ทส. ลงนามถวายพระพร ในหลวง - พระราชินี เนื่องในวันขึ้นปีใหม่ 2567


วันจันทร์ที่ 1 มกราคม 2567
“พัชรวาท” นำคณะผู้บริหาร ทส. ลงนามถวายพระพร ในหลวง - พระราชินี เนื่องในวันขึ้นปีใหม่ 2567
“พัชรวาท” นำคณะผู้บริหาร ทส. ลงนามถวายพระพร ในหลวง - พระราชินี เนื่องในวันขึ้นปีใหม่ 2567
“พัชรวาท” นำคณะผู้บริหาร ทส. ลงนามถวายพระพร ในหลวง - พระราชินี เนื่องในวันขึ้นปีใหม่ 2567
วันที่ 1 มกราคม 2567เวลา 09.30 น. พล.ต.อ.พัชรวาท วงษ์สุวรรณ รองนายกรัฐมนตรี และรัฐมนตรีว่าการกระทรวงทรัพยากรธรรมชาติและสิ่งแวดล้อม และ ร.อ.รชฏ พิสิษฐบรรณกร ผู้ช่วยรัฐมนตรีประจำกระทรวงทรัพยากรธรรมชาติและสิ่งแวดล้อม นำคณะผู้บริหารระดับสูงหน่วยงานในสังกัดกระทรวงทรัพยากรธรรมชาติและสิ่งแวดล้อม นำโดยนายจตุพร บุรุษพัฒน์ ปลัดกระทรวงฯ เข้าถวายแจกันดอกไม้เบื้องหน้าพระบรมฉายาลักษณ์ พระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินี พร้อมร่วมลงนามถวายพระพร เนื่องในโอกาสวันขึ้นปีใหม่ พุทธศักราช 2567 ณ พระบรมมหาราชวัง
จากนั้น เวลา 10.00 น. พล.ต.อ.พัชรวาท วงษ์สุวรรณ ร่วมกับคณะรัฐมนตรี นำโดยนายเศรษฐา ทวีสิน นายกรัฐมนตรี และรัฐมนตรีว่าการกระทรวงการคลัง พร้อมภริยา เข้าถวายแจกันดอกไม้เบื้องหน้าพระบรมฉายาลักษณ์ พระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินี และลงนามถวายพระพร เนื่องในโอกาสวันขึ้นปีใหม่ พุทธศักราช 2567 ณ ห้องแดง ในพระบรมมหาราชวัง
โอกาสนี้ พระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินี ทรงพระกรุณาโปรดเกล้าฯ พระราชทานปฏิทินหลวง พุทธศักราช 2567 แก่ผู้ที่มาลงนามถวายพระพร เนื่องในเทศกาลวันขึ้นปีใหม่ พุทธศักราช 2567 ในวันจันทร์ที่ 1 มกราคม 2567 ตั้งแต่เวลา 08.00 - 17.00 น.

ที่มา : https://www.thaigov.go.th/news/contents/details/76866