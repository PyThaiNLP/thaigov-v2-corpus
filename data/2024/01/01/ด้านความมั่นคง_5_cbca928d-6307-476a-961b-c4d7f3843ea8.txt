รัฐบาลไทย-ข่าวทำเนียบรัฐบาล-ปกท.ทส. ลงพื้นที่ติดตามความพร้อมรองรับสถานการณ์ฉุกเฉินและช่วยเหลือประชาชน ในช่วงเทศกาลปีใหม่


วันอาทิตย์ที่ 31 ธันวาคม 2566
ปกท.ทส. ลงพื้นที่ติดตามความพร้อมรองรับสถานการณ์ฉุกเฉินและช่วยเหลือประชาชน ในช่วงเทศกาลปีใหม่
ปกท.ทส. ลงพื้นที่ติดตามความพร้อมรองรับสถานการณ์ฉุกเฉินและช่วยเหลือประชาชน ในช่วงเทศกาลปีใหม่
ปกท.ทส. ลงพื้นที่ติดตามความพร้อมรองรับสถานการณ์ฉุกเฉินและช่วยเหลือประชาชน ในช่วงเทศกาลปีใหม่
วันที่ 30 ธันวาคม 2566 นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม (ปกท.ทส.)  พร้อมด้วยคณะ ลงพื้นที่ตรวจติดตามการเตรียมความพร้อมรองรับสถานการณ์ฉุกเฉินและช่วยเหลือประชาชน ในช่วงเทศกาลปีใหม่ของกระทรวงทรัพยากรธรรมชาติและสิ่งแวดล้อม พื้นที่อุทยานแห่งชาติเขาค้อ จังหวัดเพชรบูรณ์ โดยได้รับฟังการบรรยายสรุปสถานการณ์ทรัพยากรธรรมชาติและสิ่งแวดล้อมในอุทยานแห่งชาติเขาค้อ สถานการณ์ไฟป่า รวมทั้งได้มอบนโยบายและข้อเสนอแนะในการปฏิบัติงานเพื่อให้บรรลุเป้าหมายของกระทรวงฯ พร้อมนี้ได้มอบเสบียงและของใช้ที่จำเป็นในการดำรงชีพแก่พนักงานพิทักษ์ป่า เพื่อเป็นขวัญและกำลังใจในการปฏิบัติหน้าที่
จากนั้น ปกท.ทส. พร้อมคณะ ได้เดินทางไปยังอุทยานแห่งชาติเขาใหญ่ จังหวัดนครราชสีมา เพื่อตรวจติดตามการเตรียมความพร้อมรองรับสถานการณ์ฉุกเฉินและช่วยเหลือประชาชนในช่วงเทศกาลปีใหม่รวมทั้งสถานการณ์ไฟป่า โดย ปกท.ทส. ได้ส่งมอบอุปกรณ์ที่ใช้ในการดับไฟป่าให้แก่สถานีควบคุมไฟป่าเขาใหญ่  และให้กำลังใจเจ้าหน้าที่ผู้ปฏิบัติงาน ทั้งในส่วนการดูแลป้องกันไฟป่า และส่วนของการดูแลและบริการนักท่องเที่ยวช่วงเทศกาลปีใหม่ รวมถึงตรวจเยี่ยมนิทรรศการที่ศูนย์บริการนักท่องเที่ยว พร้อมกันนี้ได้ให้คำแนะนำการนำเสนอข้อมูล และการประชาสัมพันธ์ข้อมูลต่าง ๆ ภายในศูนย์ฯ เพิ่มเติม

ที่มา : https://www.thaigov.go.th/news/contents/details/76850