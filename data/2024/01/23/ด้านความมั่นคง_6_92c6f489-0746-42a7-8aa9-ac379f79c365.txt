รัฐบาลไทย-ข่าวทำเนียบรัฐบาล-รัฐมนตรีว่าการกระทรวงกลาโหม ตรวจเยี่ยมหน่วย นป.สอ.รฝ.451 เกาะช้าง จังหวัดระนอง


วันอังคารที่ 23 มกราคม 2567
รัฐมนตรีว่าการกระทรวงกลาโหม ตรวจเยี่ยมหน่วย นป.สอ.รฝ.451 เกาะช้าง จังหวัดระนอง
วันที่ 22 ธันวาคม 2567 นาย สุทิน คลังแสง รัฐมนตรีว่าการกระทรวงกลาโหม ได้เดินทางไปตรวจเยี่ยมหน่วย ปฏิบัติการต่อสู้อากาศยานและรักษาฝั่งที่ 451 (นป.สอ.รฝ.451) ณ เกาะช้าง จว.ระนอง
เพื่อเยี่ยมบำรุงขวัญกำลังพล พร้อมทั้งรับฟังการบรรยายสรุป ภารกิจ บทบาท หน้าที่ของหน่วย ในการรักษาอธิปไตยและผลประโยชน์ของชาติทางทะเล โดยกองทัพเรือมอบหมายให้ พลเรือโท สุชาติ ธรรมพิทักษ์เวช ผู้บัญชาการทัพเรือภาคที่ 3 เป็นผู้แทนกองทัพเรือ ให้การต้อนรับ และรับการตรวจเยี่ยม
นับว่าเป็นโอกาสอันดีอย่างยิ่ง รวมทั้งเป็นการสร้างขวัญและกำลังใจ เป็นอย่างมาก ให้กับกำลังพลที่ปฏิบัติหน้าที่ชายแดนทางทะเล ที่ผู้บังคับบัญชาสูงสุดได้เดินทางมาตรวจเยี่ยมหน่วย
ที่มา กองทัพเรือ

ที่มา : https://www.thaigov.go.th/news/contents/details/77847