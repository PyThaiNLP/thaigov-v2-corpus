รัฐบาลไทย-ข่าวทำเนียบรัฐบาล-"พัชรวาท" มอบการบ้าน 11 ข้อ เร่งดำเนินโครงการสำคัญ แก้ไขปัญหา ในพื้นที่ 6 จังหวัดภาคใต้ฝั่งอันดามัน พร้อมให้กำลังใจ จนท. ตั้งใจปฏิบัติงาน สร้างความอยู่ดี กินดี คุณภาพชีวิตที่ดีให้ประชาชน


วันอังคารที่ 23 มกราคม 2567
"พัชรวาท" มอบการบ้าน 11 ข้อ เร่งดำเนินโครงการสำคัญ แก้ไขปัญหา ในพื้นที่ 6 จังหวัดภาคใต้ฝั่งอันดามัน พร้อมให้กำลังใจ จนท. ตั้งใจปฏิบัติงาน สร้างความอยู่ดี กินดี คุณภาพชีวิตที่ดีให้ประชาชน
"พัชรวาท" มอบการบ้าน 11 ข้อ เร่งดำเนินโครงการสำคัญ แก้ไขปัญหา ในพื้นที่ 6 จังหวัดภาคใต้ฝั่งอันดามัน พร้อมให้กำลังใจ จนท. ตั้งใจปฏิบัติงาน สร้างความอยู่ดี กินดี คุณภาพชีวิตที่ดีให้ประชาชน
"พัชรวาท" มอบการบ้าน 11 ข้อ เร่งดำเนินโครงการสำคัญ แก้ไขปัญหา ในพื้นที่ 6 จังหวัดภาคใต้ฝั่งอันดามัน พร้อมให้กำลังใจ จนท. ตั้งใจปฏิบัติงาน สร้างความอยู่ดี กินดี คุณภาพชีวิตที่ดีให้ประชาชน
วันที่ 22 มกราคม 2567 เวลา 14.30 น. พล.ต.อ.พัชรวาท วงษ์สุวรรณ รองนายกรัฐมนตรี และรัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) พร้อมด้วย พล.ต.ท.อภิรัติ นิยมการ รองเลขาธิการนายกรัฐมนตรี ร.อ.รชฏ พิสิษฐบรรณกร ผู้ช่วย รมว.ทส. นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม และคณะผู้บริหาร ทส. ประชุมตรวจติดตามการดำเนินงานของหน่วยงานในพื้นที่กลุ่มจังหวัดภาคใต้ฝั่งอันดามัน ได้แก่ กระบี่ ตรัง พังงา ภูเก็ต ระนอง และสตูล โดยได้รับฟังสรุปข้อเสนอประเด็นและวาระการพัฒนากลุ่มจังหวัดภาคใต้ฝั่งอันดามัน การรายงานข้อมูลด้านทรัพยากรธรรมชาติและสิ่งแวดล้อมในพื้นที่ 6 จังหวัดที่สอดคล้องกับประเด็นการตรวจราชการสำคัญในการประชุมคณะรัฐมนตรีอย่างเป็นทางการนอกสถานที่ ครั้งที่ 1/2567 ณ ห้องประชุมพื้นที่สงวนชีวมณฑลระนอง ส่วนบริหารจัดการพื้นที่ป่าชายเลนระนองสู่มรดกโลก จังหวัดระนอง
โดย รมว.ทส. ได้มีข้อสั่งการเน้นย้ำการดำเนินงานในพื้นที่ 6 จังหวัดภาคใต้ฝั่งอันดามัน ใน 11 ประเด็น ได้แก่ 1) ติดตามเร่งรัดโครงการที่ผ่านความเห็นชอบจากการประชุมคณะกรรมการร่วมภาครัฐและเอกชน 2) ติดตามการดำเนินงานโครงการติดตั้งท่าเทียบเรือลอยน้ำบริเวณอ่าวประมง เกาะหลีเป๊ะ อุทยานแห่งชาติตะรุเตา 3) เร่งรัดการดำเนินงานโครงการสำคัญในพื้นที่ โดยประสานกับองค์กรปกครองส่วนท้องถิ่น (อปท.) และให้ประชาชนเข้ามามีส่วนร่วมในการดำเนินงาน 4) ให้ทุกหน่วยงานเตรียมความพร้อมของสถานที่ การดูแลความปลอดภัยและอำนวยความสะดวกให้แก่นักท่องเที่ยว รวมถึงวางแผนการส่งเสริมการท่องเที่ยวตามขีดความสามารถในการรองรับ (Carrying Capacity) อย่างเหมาะสม และส่งเสริมกิจกรรมการท่องเที่ยวแบบคาร์บอนต่ำ 5) ให้กรมทรัพยากรทางทะเลและชายฝั่ง จัดทำแผนแก้ไขปัญหาการกัดเซาะชายฝั่ง โดยให้กรมทรัพยากรธรณี เข้าร่วมดำเนินการกำหนดพื้นที่มาตรการที่เหมาะสมกับแต่ละพื้นที่
6) เร่งรัดการแก้ไขปัญหาการป้องกันและแก้ไขปัญหาการบุกรุกป่า - ป่าชายเลน อย่างเข้มงวด เฝ้าระวังและลาดตระเวนอย่างต่อเนื่อง 7.) แก้ไขปัญหาขยะทะเล ตั้งแต่ ต้นน้ำ กลางน้ำ และปลายน้ำ โดยมีการจัดทำแผนการแก้ไขปัญหาร่วมกับเครือข่าย ทสม. ในพื้นที่ และทำความเข้าใจกับ อปท.  8) ให้กรมป่าไม้ ร่วมกับกรมควบคุมมลพิษ สำรวจและจัดทำพื้นที่จัดการขยะในพื้นที่ป่า ร่วมถึงประสานงานร่วมกับ อปท. เพื่อให้มีการจัดการอย่างเหมาะสมและอย่างยั่งยืน 9) พัฒนาพื้นที่สงวนชีวมณฑลระนอง ให้ประชาชน เยาวชน นักท่องเที่ยว เข้ามาศึกษาหาความรู้ ให้ได้ประโยชน์สูงสุด 10) ขอความร่วมมือชาวประมง และชาวประมงพื้นบ้าน ทำการประมงอย่างระมัดระวัง ในช่วงฤดูวางไข่ ในช่วงเดือนพฤศจิกายน - กุมภาพันธ์ ตลอดจนตรวจตราเครื่องมือประมงที่วางข้ามคืน เพื่อลดผลกระทบต่อเต่าทะเล และ 11) เร่งรัดการดำเนินงานการก่อสร้างสะพานที่เกาะพยาม ซึ่งอยู่ในความสนใจของประชาชน ให้เป็นไปตามกฎหมาย ระเบียบ และมติคณะรัฐมนตรีที่เกี่ยวข้อง
ทั้งนี้ พล.ต.อ.พัชรวาท ได้กล่าวให้กำลังใจกับเจ้าหน้าที่ผู้ปฏิบัติงาน ในพื้นที่ทุกท่าน ให้ตั้งใจปฏิบัติหน้าที่อย่างเต็มความสามารถ ช่วยกันเร่งรัดแก้ไขปัญหา เพื่อให้พี่น้องประชาชนอยู่ดีกินดี มีคุณภาพชีวิตที่ดียิ่งขึ้น

ที่มา : https://www.thaigov.go.th/news/contents/details/77838