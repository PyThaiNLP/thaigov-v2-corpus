รัฐบาลไทย-ข่าวทำเนียบรัฐบาล-“นฤมล” หารือ รมช.พาณิชย์จีน ย้ำความสัมพันธ์ด้านการค้าไทยจีน ทางด้าน รมช.พาณิชย์จีน ยืนยัน จีนพร้อมสนับสนุนสินค้าการเกษตรของไทยอย่างต่อเนื่อง


วันอังคารที่ 23 มกราคม 2567
23/01/2567
พิมพ์
“นฤมล” หารือ รมช.พาณิชย์จีน ย้ำความสัมพันธ์ด้านการค้าไทยจีน ทางด้าน รมช.พาณิชย์จีน ยืนยัน จีนพร้อมสนับสนุนสินค้าการเกษตรของไทยอย่างต่อเนื่อง
“นฤมล” หารือ รมช.พาณิชย์จีน ย้ำความสัมพันธ์ด้านการค้าไทยจีน ทางด้าน รมช.พาณิชย์จีน ยืนยัน จีนพร้อมสนับสนุนสินค้าการเกษตรของไทยอย่างต่อเนื่อง
วันนี้ (23  มกราคม 2567) ณ กรุงปักกิ่ง สาธารณรัฐประชาชนจีน ศาสตราจารย์ นฤมล ภิญโญสิน     วัฒน์ ผู้แทนการค้าไทย พบหารือกับ
Mr.Li Fei  รัฐมนตรีช่วยว่าการพาณิชย์จีน
ภายหลังการหารือ ผู้แทนการค้าเปิดเผยว่า รัฐบาลไทยให้ความสำคัญกับจีน โดยนายเศรษฐา ทวีสิน นายกรัฐมนตรี ต้องการจะให้ไทย-จีน ใช้กลไกความร่วมมือที่มีอยู่ระหว่างกันในการพัฒนาความร่วมมือในทุกมิติ ทั้งนี้ ภายหลังที่ได้รับตำแหน่งผู้แทนการค้า เลือกที่จะเยือนประเทศจีนเป็นประเทศเเรก เพื่อเเสดงให้เห็นถึงความสัมพันธ์ที่เเน่นเเฟ้นระหว่างกัน
ผู้แทนการค้า กล่าวว่า รัฐมนตรีช่วยว่าการพาณิชย์จีน ยืนยันถึงความสัมพันธ์ที่แน่นแฟ้นของไทย-จีน ที่
เป็นหุ้นส่วนทางยุทธศาตร์รอบด้าน โดยเฉพาะด้านการเกษตร โดยหวังจะได้ร่วมมือกับไทยในการพัฒนาพลังงานสะอาด พร้อมทั้งยืนยัน ว่าจีนจะสนับสนุนสินค้าการเกษตรของไทยอย่างต่อเนื่อง โดยเฉพาะผลไม้ของไทย นอกจากทุเรียนแล้ว จีนยังชื่นชอบผลไม้ไทยอีกหลายชนิด ที่เป็นที่นิยมในจีน  พร้อมกันนี้ รัฐมนตรีช่วยว่าการพาณิชย์จีน ได้เชิญชวนให้ภาคเอกชนไทยเข้าร่วมมหกรรมสินค้านำเข้าจีนหรือ CIIE เพื่อรับทราบข้อมูลความต้องการสินค้าของจีน
โดย ทั้งสองฝ่ายได้หารือในประเด็นด้านการพัฒนาด้านเศรษฐกิจ การค้า การลงทุน เช่น รถไฟความเร็วสูง พลังงานสะอาด เเละยานยนต์ไฟฟ้า (EV) ซึ่งทั้งสองฝ่ายเห็นพ้องที่จะพัฒนาเศรษฐกิจด้านการเกษตรให้มีคุณภาพเเละความต้องการที่มากขึ้น  สินค้าเกษตรที่สำคัญในการส่งออกของไทยมายังจีนคือ ผลไม้สด เช่น ทุเรียน และสับปะรด  เเละหวังให้ไทยเเละจีนร่วมมือกันด้านความมั่นคงทางอาหาร (food security) เพื่อมาตรฐานสินค้าเกษตร
“การนำเข้าเเละส่งออกสินค้าเกษตรของไทยเเละจีนมีอัตราที่เพิ่มสูงขึ้นตลอดระยะเวลา 4 เดือนที่ผ่านมา ซึ่งไทยต้องการจะขยายตลาดไม้ไผ่จากไทยไปยังจีน จึงขอให้จีนช่วยสนับสนุน พร้อมกับฝากให้รัฐบาลจีนสนับสนุนยางพาราของไทย โดยหวังให้ประเทศจีน ซึ่งเป็นพี่ใหญ่เพิ่มการนำเข้าสินค้าเกษตรจากไทยมากขึ้นต่อไป” ผู้แทนการค้า ระบุ

ที่มา : https://www.thaigov.go.th/news/contents/details/77885