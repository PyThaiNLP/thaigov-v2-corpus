รัฐบาลไทย-ข่าวทำเนียบรัฐบาล-นายกรัฐมนตรี และ คณะรัฐมนตรีเยี่ยมชมการแสดงและสาธิตภูมิปัญญาทางวัฒนธรรม ผลิตภัณฑ์ทางวัฒนธรรม (CPOT) การทำเหมืองแร่ และชิมอาหาร ก๊กซิมบี้  รสชาติอาหารที่หายไป


วันอังคารที่ 23 มกราคม 2567
นายกรัฐมนตรี และ คณะรัฐมนตรีเยี่ยมชมการแสดงและสาธิตภูมิปัญญาทางวัฒนธรรม ผลิตภัณฑ์ทางวัฒนธรรม (CPOT) การทำเหมืองแร่ และชิมอาหาร ก๊กซิมบี้  รสชาติอาหารที่หายไป
นายกรัฐมนตรี และ คณะรัฐมนตรีเยี่ยมชมการแสดงและสาธิตภูมิปัญญาทางวัฒนธรรม ผลิตภัณฑ์ทางวัฒนธรรม (CPOT) การทำเหมืองแร่ และชิมอาหาร ก๊กซิมบี้  รสชาติอาหารที่หายไป ชมลายผ้าอินทนิลสินธุ์แร่ระนอง
นายกรัฐมนตรี และ คณะรัฐมนตรีเยี่ยมชมการแสดงและสาธิตภูมิปัญญาทางวัฒนธรรม ผลิตภัณฑ์ทางวัฒนธรรม (CPOT) การทำเหมืองแร่ และชิมอาหาร ก๊กซิมบี้  รสชาติอาหารที่หายไป ชมลายผ้าอินทนิลสินธุ์แร่ระนอง
วันที่ 23 มกราคม 2567 เวลา 09.00 น. ก่อนการประชุมคณะรัฐมนตรีอย่างเป็นทางการนอกสถานที่ฯ ที่หอประชุมคอซู้เจียง ศูนย์ราชการจังหวัดระนอง นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง และคณะรัฐมนตรี เยี่ยมชมการแสดงทางศิลปวัฒนธรรม ภูมิปัญญา ผลิตภัณฑ์ทางวัฒนธรรม (CPOT) และอาหารขึ้นชื่อของชุมชนบ้านหงาว ชมนิทรรศการการสาธิตมรดกภูมิปัญญาด้านอาหาร พร้อมชิมเมนูรสชาติที่หายไป “ก๊กซิมบี้” จากโครงการ 1 จังหวัด 1 เมนูเชิดชูอาหารถิ่น รวมถึงชมสาธิตทำเหมืองแร่ ลายผ้าอินทนิลสินธุ์แร่นอง โดยมีนายเสริมศักดิ์ พงษ์พานิช รัฐมนตรีว่าการกระทรวงวัฒนธรรม พร้อมด้วยนางยุพา ทวีวัฒนะกิจบวร ปลัดกระทรวงวัฒนธรรม ผู้บริหารกระทรวงวัฒนธรรม และเจ้าหน้าที่ให้การต้อนรับ ณ หอประชุมคอซู้เจียง ศูนย์ราชการจังหวัดระนอง ต.บางริ้น อ.เมืองระนอง จ.ระนอง
ทั้งนี้ กระทรวงวัฒนธรรม โดยสำนักงานวัฒนธรรมจังหวัดระนอง ร่วมกับเครือข่ายผู้ประกอบการด้านวัฒนธรรม ได้นำเอาภูมิปัญญาท้องถิ่นและผลิตภัณฑ์ทางวัฒนธรรม (CPOT) เช่น การอาหารถิ่น การเขียนผ้าบาติก  การทำหัตถศิลป์ดิ้นโบราณ การใช้ดิ้นทำเครื่องประดับการแต่งกายบาบ๋า ย่าหยา วิถีชีวิตการร่อนแร่ของชาวระนอง ตลอดจนนิทรรศการการสาธิตมรดกภูมิปัญญาด้านอาหารของจังหวัดระนอง เมนูรสชาติที่หายไป “ก๊กซิมบี้” จากโครงการ 1 จังหวัด 1 เมนูเชิดชูอาหารถิ่น มาจัดแสดงสาธิตต่อนายกรัฐมนตรี คณะรัฐมนตรี และสื่อมวลชนได้เยี่ยมชม
ทั้งนี้ คณะรัฐมนตรีได้กำหนดจัดการประชุมคณะรัฐมนตรีอย่างเป็นทางการนอกสถานที่ (ครม.สัญจร) ครั้งที่ 1/2567 และตรวจราชการในพื้นที่ภาคใต้ฝั่งอันดามัน (กระบี่ ตรัง พังงา ภูเก็ต ระนอง และสตูล) ระหว่างวันที่ 22 -23 มกราคม 2567 ด้านกระทรวงวัฒนธรรม (วธ.) ซึ่งมีนโยบายในการส่งเสริมการท่องเที่ยวชุมชนเชิงวัฒนธรรม พร้อมปลุกกระแสการท่องเที่ยววิถีชุมชน สร้างโอกาส สร้างรายได้ เสริมสร้างเศรษฐกิจฐานรากให้มีความเข้มแข็งอย่างยั่งยืน จึงลงพื้นที่ตรวจเยี่ยมแหล่งเรียนรู้ทางวัฒนธรรมวัดบ้านหงาว เปิดสุดยอดชุมชนต้นแบบ “เที่ยวชุมชน ยลวิถี” ประจำปี 2566 ชุมชนคุณธรรมวัดบ้านหงาว ซึ่งเป็น 1 ใน 10 ชุมชนคุณธรรมที่ได้รับการคัดเลือกและประกาศให้เป็นสุดยอดชุมชนต้นแบบ “เที่ยวชุมชน ยลวิถี” ประจำปี 2566 พร้อมให้กำลังใจให้กับชาวชุมชน และโชว์ความเป็นชุมชนที่เข้มแข็ง เป็นแหล่งสถานที่ท่องเที่ยวของไทยที่ห้ามพลาด สนับสนุนเป็นแล่งท่องเที่ยวที่ขึ้นชื่อของไทยอีกด้วย

ที่มา : https://www.thaigov.go.th/news/contents/details/77880