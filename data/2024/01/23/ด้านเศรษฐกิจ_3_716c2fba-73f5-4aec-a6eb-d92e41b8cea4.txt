รัฐบาลไทย-ข่าวทำเนียบรัฐบาล-จบดราม่า ฮ.เกษตร ลงจอดระนอง โฆษกเกษตรฯ ชี้แจง เป็นการเข้าใจที่คลาดเคลื่อน ยันเอกสารในการจอดถูกต้อง รัฐมนตรีทั้ง 2 ยิ้มม่วนชื่น


วันอังคารที่ 23 มกราคม 2567
จบดราม่า ฮ.เกษตร ลงจอดระนอง โฆษกเกษตรฯ ชี้แจง เป็นการเข้าใจที่คลาดเคลื่อน ยันเอกสารในการจอดถูกต้อง รัฐมนตรีทั้ง 2 ยิ้มม่วนชื่น
จบดราม่า ฮ.เกษตร ลงจอดระนอง โฆษกเกษตรฯ ชี้แจง เป็นการเข้าใจที่คลาดเคลื่อน ยันเอกสารในการจอดถูกต้อง รัฐมนตรีทั้ง 2 ยิ้มม่วนชื่น
ที่เกาะพยาม อ.เมือง จ.ระนอง นางสาวอัยรินทร์ พันธุ์ฤทธิ์ โฆษกกระทรวงเกษตรและสหกรณ์ (ฝ่ายการเมือง) กล่าวถึงกรณีเฮลิคอปเตอร์กระทรวงเกษตรฯ ลงจอด ขณะที่นายอนุทิน ชาญวีรกูล รองนายกรัฐมนตรี และ รมว.มหาดไทย มอบของให้เด็กนักเรียน ว่า เรื่องนี้ไม่ได้มีดราม่าแต่อย่างใด น่าจะเป็นการสื่อสารที่เข้าใจคลาดเคลื่อน ซึ่งหลังจากตรวจสอบข้อเท็จจริงพบว่า กำหนดการเดินทางของ ร้อยเอก ธรรมนัส พรหมเผ่า รัฐมนตรีว่าการกระทรวงเกษตรและสหกรณ์ แจ้งกำหนดการไปยังส่วนราชการล่วงหน้าตามวันเวลาที่กำหนดอย่างถูกต้อง ส่วนการลงจอดของเฮลิคอปเตอร์ของกระทรวงเกษตรฯ นักบินไม่ทราบว่ามีการจัดงานบริเวณนี้ และไม่ได้มีการประสานงานแจ้งให้นักบินทราบล่วงหน้าแต่อย่างใด จึงทำการลงจอดเฮลิคอปเตอร์ตามกำหนดการปกติ ซึ่งก่อนหน้านี้มี ฮ.ลำแรกได้ลงจอดตรงจุดนี้ไปแล้วซึ่งไม่ได้มีการจัดงาน ฮ.ลำที่สอง จึงได้ลงจอดตามปกติตามกำหนดการที่แจ้งไว้ และหลังจากเกิดความผิดพลาดขึ้น ร้อยเอก ธรรมนัส พรหมเผ่า รมว.เกษตรและสหกรณ์ ไม่ได้นิ่งนอนใจแต่อย่างใด รีบโทรศัพท์เพื่อขอโทษกับนายอนุทินทันที  ซึ่งก็มีการพูดคุยกันเพื่อทำความเข้าใจกับเหตุการณ์ที่เกิดขึ้นในครั้งนี้ และได้กล่าวขอโทษและเสียใจกับเหตุการณ์ที่เกิดขึ้นต่อนายอนุทิน ชาญวีรกูล รองนายกฯและ รมว.มหาดไทย โดยนายอนุทิน กล่าวเป็นภาษาเหนือแปลความว่า “ไม่เป็นไร อธิบดีกรมฝนหลวงได้มาเจอผมแล้ว เราซี้ (เพื่อน) กัน พวกเรารักกันทั้งนั้น” จึงไม่ได้มีปัญหาตามที่เป็นข่าว ทั้งนี้ กำหนดการกระทรวงเกษตรและสหกรณ์มีงานประชุมหารือแนวทางการพัฒนาพื้นที่เขตปฏิรูปที่ดินอย่างยั่งยืน บ้านเกาะพยาม ที่ตลาดใต้ม่วง

ที่มา : https://www.thaigov.go.th/news/contents/details/77849