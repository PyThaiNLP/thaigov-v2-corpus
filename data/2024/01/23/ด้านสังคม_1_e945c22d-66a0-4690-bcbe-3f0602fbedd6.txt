รัฐบาลไทย-ข่าวทำเนียบรัฐบาล-รมว.ดีอี ตรวจเยี่ยมส่วนอากาศการบินระนอง และสถานีเรดาร์ตรวจอากาศจังหวัดระนอง


วันจันทร์ที่ 22 มกราคม 2567
22/01/2567
พิมพ์
รมว.ดีอี ตรวจเยี่ยมส่วนอากาศการบินระนอง และสถานีเรดาร์ตรวจอากาศจังหวัดระนอง
รมว.ดีอี ตรวจเยี่ยมส่วนอากาศการบินระนอง และสถานีเรดาร์ตรวจอากาศจังหวัดระนอง
วันนี้ (22 มกราคม 2567) นายประเสริฐ  จันทรรวงทอง (ดีอี) พร้อมด้วย นายเวทางค์ พ่วงทรัพย์ รองปลัดกระทรวงดิจิทัลฯ, นายสุทธิเกียรติ วีระกิจพานิช ที่ปรึกษารัฐมนตรีว่าการกระทรวงดิจิทัลฯ, นายวัลลภ รุจิรากร
เลขานุการรัฐมนตรีว่าการกระทรวงดิจิทัลฯ, นางสาวสุกันยาณี ยะวิญชาญ
ผู้ตรวจราชการกระทรวง ฯ และคณะทำงาน ตรวจเยี่ยมส่วนอากาศการบินระนอง และสถานีเรดาร์ตรวจอากาศจังหวัดระนอง โดยมี นางสาวกรรวี  สิทธิชีวภาค อธิบดีกรมอุตุนิยมวิทยา และคณะให้การต้อนรับ
โดยสามารถสรุปสาระสำคัญในการตรวจเยี่ยมได้ดังนี้ (1) มอบนโยบายเพื่อการพัฒนาเมืองรองในส่วนของกระทรวงดิจิทัลเพื่อเศรษฐกิจและสังคม (2) ตรวจเยี่ยมและรับทราบผลการดำเนินงานของส่วนอากาศการบินระนอง และ (3) ตรวจเยี่ยมและรับทราบผลการดำเนินงานของสถานีตรวจอากาศและสถานีเรดาร์จังหวัดระนอง
ในการนี้ ได้มีข้อสั่งการให้กรมอุตุนิยมวิทยาดำเนินการตรวจสอบเครื่องมือต่าง ๆ ที่มีอยู่ให้สามารถใช้งานได้อย่างมีประสิทธิภาพ และให้กรมอุตุนิยมวิทยาเตรียมความพร้อมบุคลากร และเครื่องมือต่าง ๆ สำหรับใช้ในการพยากรณ์อากาศ รวมทั้งประสานการดำเนินงานร่วมกับหน่วยงานที่เกี่ยวข้องทั้งในพื้นที่และส่วนกลางอย่างใกล้ชิด เพื่อลดความสูญเสียในชีวิตและทรัพย์สินของประชาชนให้มากที่สุด

ที่มา : https://www.thaigov.go.th/news/contents/details/77834