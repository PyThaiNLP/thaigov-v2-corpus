รัฐบาลไทย-ข่าวทำเนียบรัฐบาล-“สคร. จัดเก็บเงินนำส่งรายได้แผ่นดินสะสม ณ สิ้นไตรมาสที่ 1 ปีงบประมาณ 2567 จำนวน 63,680 ล้านบาท คิดเป็นร้อยละ 36 ของเป้าหมายทั้งปี”


วันอังคารที่ 23 มกราคม 2567
23/01/2567
พิมพ์
“สคร. จัดเก็บเงินนำส่งรายได้แผ่นดินสะสม ณ สิ้นไตรมาสที่ 1 ปีงบประมาณ 2567 จำนวน 63,680 ล้านบาท คิดเป็นร้อยละ 36 ของเป้าหมายทั้งปี”
ไตรมาสที่ 1 ของปีงบประมาณ 2567 (1 ตุลาคม 2566 – 31 ธันวาคม 2566) สคร. สามารถจัดเก็บเงินนำส่งรายได้แผ่นดินฯ จากผลประกอบการในปี 2566 รวมทั้งสิ้นจำนวน 63,680 ล้านบาท หรือคิดเป็นร้อยละ 36 ของเป้าหมายการจัดเก็บในปีงบประมาณ 2567
นายธิบดี วัฒนกุล ผู้อำนวยการสำนักงานคณะกรรมการนโยบายรัฐวิสาหกิจ (สคร.) เปิดเผยว่า ในปีงบประมาณ 2567 สคร. มีเป้าหมายในการจัดเก็บเงินนำส่งรายได้แผ่นดินจากรัฐวิสาหกิจและกิจการที่กระทรวงการคลังถือหุ้นต่ำกว่าร้อยละ 50 (เงินนำส่งรายได้แผ่นดินฯ) จำนวน 175,000 ล้านบาท โดยไตรมาสที่ 1 ของปีงบประมาณ 2567 (1 ตุลาคม 2566 – 31 ธันวาคม 2566) สคร. สามารถจัดเก็บเงินนำส่งรายได้แผ่นดินฯ จากผลประกอบการในปี 2566 รวมทั้งสิ้นจำนวน 63,680 ล้านบาท หรือคิดเป็นร้อยละ 36 ของเป้าหมายการจัดเก็บในปีงบประมาณ 2567 สูงกว่าประมาณการสะสมจำนวน 6,782 ล้านบาท โดยเงินนำส่งรายได้แผ่นดินส่วนใหญ่มาจากการไฟฟ้าฝ่ายผลิตแห่งประเทศไทย ธนาคารออมสิน บริษัท ปตท. จำกัด (มหาชน) สำนักงานสลากกินแบ่งรัฐบาล และธนาคารอาคารสงเคราะห์ เป็นต้น ทั้งนี้ รัฐวิสาหกิจที่นำส่งรายได้แผ่นดินสะสมสูงสุด 10 อันดับแรก ณ สิ้นไตรมาสที่ 1 ของปีงบประมาณ 2567 มีดังนี้
หน่วย : ล้านบาท
ลำดับที่    รัฐวิสาหกิจ                เงินนำส่งรายได้แผ่นดิน
1    การไฟฟ้าฝ่ายผลิตแห่งประเทศไทย        16,841
2    ธนาคารออมสิน                13,144
3    บริษัท ปตท. จำกัด (มหาชน)            11,679
4    สำนักงานสลากกินแบ่งรัฐบาล            10,841
5    ธนาคารอาคารสงเคราะห์                5,287
6    การท่าเรือแห่งประเทศไทย                2,366
7    การไฟฟ้าส่วนภูมิภาค                    1,468
8    การไฟฟ้านครหลวง                    1,000
9    การประปาส่วนภูมิภาค                    300
10    ธนาคารเพื่อการส่งออกและนำเข้าแห่งประเทศไทย          31
11    อื่นๆ                          723
รวม                    63,680
หมายเหตุ : ข้อมูลเงินนำส่งรายได้แผ่นดินของรัฐวิสาหกิจที่กระทรวงการคลัง โดย สคร. จัดเก็บ ไม่รวมเงินนำส่งรัฐประเภทอื่น เช่น ภาษีหรือค่าธรรมเนียมอื่น ๆ อย่างไรก็ดี สำหรับปีงบประมาณ 2567 สคร. จะกำกับติดตามการนำส่งรายได้แผ่นดินของรัฐวิสาหกิจอย่างใกล้ชิด โดยจะพิจารณาผลประกอบการ มาตรการของภาครัฐ และการลงทุนของรัฐวิสาหกิจ เพื่อให้การจัดเก็บเงินนำส่งรายได้แผ่นดินฯ เป็นไปตามเป้าหมายและเป็นกลไกในการช่วยรักษาเสถียรภาพทางการคลังต่อไป
สำนักงานคณะกรรมการนโยบายรัฐวิสาหกิจ    สำนักนโยบายและแผนรัฐวิสาหกิจ
โทร. 0 2298 5880 - 7 ต่อ 3153

ที่มา : https://www.thaigov.go.th/news/contents/details/77859