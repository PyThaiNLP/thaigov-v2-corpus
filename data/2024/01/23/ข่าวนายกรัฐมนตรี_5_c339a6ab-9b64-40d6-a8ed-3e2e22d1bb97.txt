รัฐบาลไทย-ข่าวทำเนียบรัฐบาล-​นายกฯ รับหนังสือจากกลุ่มผู้คัดค้านโครงการ Land bridge ยืนยันทุกเสียงของประชาชน รัฐบาลพร้อมรับฟังเพื่อให้ได้ความกระจ่างในการทำโครงการ Land bridge


วันอังคารที่ 23 มกราคม 2567
23/01/2567
พิมพ์
​นายกฯ รับหนังสือจากกลุ่มผู้คัดค้านโครงการ Land bridge ยืนยันทุกเสียงของประชาชน รัฐบาลพร้อมรับฟังเพื่อให้ได้ความกระจ่างในการทำโครงการ Land bridge
​นายกฯ รับหนังสือจากกลุ่มผู้คัดค้านโครงการ Land bridge ยืนยันทุกเสียงของประชาชน รัฐบาลพร้อมรับฟังเพื่อให้ได้ความกระจ่างในการทำโครงการ Land bridge
วันนี้ (23 ม.ค. 67) เวลา 12.15 น. ณ มหาวิทยาลัยราชภัฏสวนสุนันทา ศูนย์การศึกษาจังหวัดระนอง นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง ได้รับหนังสือจากกลุ่มผู้คัดค้านโครงการ Land bridge ด้วยตนเอง โดยนายกรัฐมนตรีย้ำถึงกรณีหลายคนมีข้อสงสัยเรื่องของการศึกษาโครงการ Land bridge มีความครอบคลุมหรือมีอิสระหรือไม่ และดูแลครบทุกมิติหรือไม่ว่า การดำเนินดังกล่าวไม่ใช่แค่โครงการ Land bridge เท่านั้น แต่รวมถึงอุตสาหกรรมที่จะต่อเนื่องในอนาคตด้วย ตลอดจนการศึกษาผลกระทบต่อสิ่งแวดล้อม และการมีส่วนร่วมของภาคประชาคม  ทั้งนี้รัฐบาลยืนยันรับฟังทุกความคิดเห็นและจะนำไปพิจารณาเพื่อประกอบการทำเอกสารศึกษาเพื่อให้ทุกฝ่ายได้มีความกระจ่างในจุดประสงค์ของการทำโครงการ Land bridge รวมทั้งการกระตุ้นเศรษฐกิจของภาคใต้ นอกเหนือจากโครงการ Land bridge ซึ่งมั่นใจว่ารัฐบาลจะดำเนินการอย่างต่อเนื่อง ไม่ว่าจะเป็นมาตรการส่งเสริมการท่องเที่ยว การสร้างสนามบินอันดามันที่จังหวัดพังงา ซึ่งเราได้ดำเนินการแล้ว
นอกจากนี้นายกรัฐมนตรีได้กล่าวถึงเรื่องการประมงซึ่งได้มีตัวแทนกลุ่มประมง 14 จังหวัดภาคใต้ เดินทางมาขอบคุณที่จะมี พ.ร.บ. ประมง โดยจะนำเข้าสู่ที่ประชุมคณะรัฐมนตรีพิจารณาในอาทิตย์หน้า ซึ่งจะทำให้ชาวประมงสามารถกลับมาค้าขายได้อีกครั้งหนึ่ง รวมไปถึงเรื่อง Soft power วัฒนธรรม กีฬาและอาหาร ก็ได้ถูกบรรจุไว้ในนโยบายของรัฐบาลแล้ว ทั้งนี้ ขอยืนยันว่าทุกเสียงของประชาชนจะถูกรับฟังอย่างดีจากรัฐบาลนี้

ที่มา : https://www.thaigov.go.th/news/contents/details/77866