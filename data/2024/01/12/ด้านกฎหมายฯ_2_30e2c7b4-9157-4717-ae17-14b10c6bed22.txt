รัฐบาลไทย-ข่าวทำเนียบรัฐบาล-รัฐมนตรีว่าการยุติธรรม เป็นประธานการประชุมคณะกรรมการราชทัณฑ์ ครั้งที่ ๑/๒๕๖๗


วันพฤหัสบดีที่ 11 มกราคม 2567
11/01/2567
พิมพ์
รัฐมนตรีว่าการยุติธรรม เป็นประธานการประชุมคณะกรรมการราชทัณฑ์ ครั้งที่ ๑/๒๕๖๗
รัฐมนตรีว่าการยุติธรรม เป็นประธานการประชุมคณะกรรมการราชทัณฑ์ ครั้งที่ ๑/๒๕๖๗
ในวันพฤหัสบดีที่ ๑๑ มกราคม ๒๕๖๗ เวลา ๑๓.๓๐ น. พันตำรวจเอก ทวี สอดส่อง รัฐมนตรีว่าการกระทรวงยุติธรรม เป็นประธานการประชุมคณะกรรมการราชทัณฑ์ ครั้งที่ ๑/๒๕๖๗ โดยมี นางพงษ์สวาท นีละโยธิน ปลัดกระทรวงยุติธรรม นายสหการณ์ เพ็ชรนรินทร์ อธิบดีกรมราชทัณฑ์ พร้อมด้วย​ กรรมการโดยตำแหน่ง กรรมการผู้ทรงคุณวุฒิ และผู้ที่เกี่ยวข้อง เข้าร่วมประชุม​ ณ ห้องประชุมกรมราชทัณฑ์ ชั้น ๒ อาคารกรมราชทัณฑ์ จังหวัดนนทบุรี
โดยที่ประชุมได้รับทราบผลการดำเนินการตามแนวทางการปฏิบัติต่อผู้ต้องขังระหว่างพิจารณาคดีให้เป็นไปตามหลักกฎหมายรัฐธรรมนูญ และมาตรฐานระหว่างประเทศ และรายงานความคืบหน้าระเบียบกรมราชทัณฑ์ว่าด้วยการดำเนินการสำหรับการคุมขังในสถานที่คุมขัง พ.ศ. ๒๕๖๖ ต่อคณะกรรมการราชทัณฑ์ นอกจากนี้ที่ประชุมได้พิจารณาการยกระดับดัชนีหลักนิติธรรม (Rule of Law Index) โดยมีส่วนเกี่ยวข้องกับกรมราชทัณฑ์ ๓ ปัจจัย ประกอบด้วย ๑) เรือนจำมีความปลอดภัย ๒) การเคารพสิทธิของผู้ต้องขัง และ ๓) ประสิทธิภาพการป้องกันการกระทำผิดซ้ำ
ทั้งนี้ คณะกรรมการฯ ได้มีข้อเสนอแนะ​เรื่องการกำหนดคุณสมบัติฯ กรณีการปฏิบัติตามระบบการจำแนกและการแยกคุมขัง กรณีการดำเนินการตามระบบการพัฒนาพฤตินิสัย กรณีการรักษาพยาบาลผู้ต้องขัง และกรณีการเตรียมความพร้อมก่อนปล่อย เพื่อนำไปดำเนินการเป็นแนวทางปฏิบัติต่อไป

ที่มา : https://www.thaigov.go.th/news/contents/details/77323