รัฐบาลไทย-ข่าวทำเนียบรัฐบาล-แขกต่างประเทศเข้าเยี่ยมคำนับ รมว.กห. ณ ห้องรับรอง รมว.กห.


วันศุกร์ที่ 12 มกราคม 2567
แขกต่างประเทศเข้าเยี่ยมคำนับ รมว.กห. ณ ห้องรับรอง รมว.กห.
...
ออท.เครือรัฐออสเตรเลีย(ออสเตรเลีย)/ไทย เข้าเยี่ยมคำนับ รมว.กห.
เมื่อ 8 ม.ค.67 เวลา 13.30 น.  H.E. Ms. Angela Jane Macdonald ออท.ออสเตรเลีย/ไทย  เข้าเยี่ยมคำนับ นายสุทิน คลังแสง รมว.กห. ณ ศาลาว่าการกลาโหม
โดย รมว.กห. ได้แสดงความยินดีกับความสัมพันธ์อันแน่นแฟ้นระหว่างทั้งสองประเทศ ทั้งในด้านสังคม เศรษฐกิจ โดยเฉพาะด้านความมั่นคง ซึ่งมีการแลกเปลี่ยนที่นั่งศึกษา การแลกเปลี่ยนการเยือน การฝึกร่วม/ผสม มาอย่างต่อเนื่อง แสดงให้เห็นถึงความใกล้ชิดของกองทัพของทั้งสองประเทศ
ทั้งนี้ ออท.ออสเตรเลีย/ไทย ชื่นชมความสัมพันธ์ระหว่างทั้งสองประเทศที่ดำเนินมาอย่างยาวนาน และแสดงความปลื้มปิติที่พระบาทสมเด็จพระเจ้าอยู่ทรงจบการศึกษา ณ วิทยาลัยการทหารดันทรูน กรุงแคนเบอร์รา รวมทั้งหวังว่าจะได้เสริมสร้างความร่วมมือกับไทยในทุกด้าน
ออท.สหราชอาณาจักร/ไทย  เข้าเยี่ยมคำนับ นายสุทิน คลังแสง รมว.กห.
เมื่อ 8 ม.ค.67 เวลา 15.00 น.  H.E. Mr. Mark Gooding ออท.สหราชอาณาจักร/ไทย  เข้าเยี่ยมคำนับ นายสุทิน คลังแสง รมว.กห. ณ ศาลาว่าการกลาโหม
ในโอกาสนี้ รมว.กห. ได้กล่าวต้อนรับและยินดีที่ไทยและสหราชอาณาจักรมีความสัมพันธ์อันใกล้ชิดในทุกระดับมาเป็นเวลายาวนานและมีความร่วมมืออันดีระหว่างกันในทุก ๆ ด้าน
ทั้งนี้ ออท.สหราชอาณาจักร/ไทย ชื่นชมความสัมพันธ์อันใกล้ชิดของทั้งสองประเทศที่ดำเนินมาอย่างยาวนานและหวังว่าจะได้ขยายความร่วมมือระหว่างกัน ทั้งในด้านเศรษฐกิจ อุตสาหกรรม สังคม และความมั่นคง นอกจากนี้ ออท.สหราชอาณาจักร/ไทย ชื่นชมแนวคิดการปรับกองทัพให้มีความทันสมัยของไทย

ที่มา : https://www.thaigov.go.th/news/contents/details/77348