รัฐบาลไทย-ข่าวทำเนียบรัฐบาล-“รัดเกล้า” เผย กระทรวง พม.เล็งลงนาม กับกระทรวง อว.และมหาวิทยาลัย ส่งเสริมคนพิการ เรียนรู้เพิ่มเติม เสริมตลาดแรงงานไทย 


วันศุกร์ที่ 12 มกราคม 2567
12/01/2567
พิมพ์
“รัดเกล้า” เผย กระทรวง พม.เล็งลงนาม กับกระทรวง อว.และมหาวิทยาลัย ส่งเสริมคนพิการ เรียนรู้เพิ่มเติม เสริมตลาดแรงงานไทย
“รัดเกล้า” เผย กระทรวง พม.เล็งลงนาม กับกระทรวง อว.และมหาวิทยาลัย ส่งเสริมคนพิการ เรียนรู้เพิ่มเติม เสริมตลาดแรงงานไทย
วันนี้ (12 มกราคม 2567) นางรัดเกล้า อินทวงศ์ สุวรรณคีรี รองโฆษกประจำสำนักนายกรัฐมนตรี  เปิดเผยว่า กระทรวงการพัฒนาสังคมและความมั่นคงของมนุษย์ หรือ พม.​ให้ความสำคัญและเดินหน้าการแก้ไขปัญหาโครงสร้างประชากร ในประเทศ ที่ยังไม่สมดุล และเปรียบเป็นระเบิดเวลาที่ต้องเร่งแก้ไขในวันนี้ เพื่อให้ประเทศไทยและตลาดแรงงานไทยเดินหน้าได้ในภายหน้า  โดยในงานเสวนาวิชาการหัวข้อความท้าทายของการเปลี่ยนแปลงโครงสร้างประชากรต่อความมั่นคงของมนุษย์ในประเทศไทยรัฐมนตรี นายวราวุธ ศิลปอาชา รัฐมนตรีมนตรีว่าการกระทรวงการพัฒนาสังคมและความมั่นคงของมนุษย์    ตั้งเป้าหมายอยากเห็นความร่วมมือระหว่างกระทรวงการพัฒนาสังคมฯและกระทรวง อุดมศึกษา วิทยาศาสตร์ วิจัยและนวัตกรรม  เพื่อพัฒนากลุ่มผู้พิการให้มีคุณภาพชีวิตที่ดีขึ้นและมีศักยภาพในการทำงานสร้างตลาดแรงงานไทยในอนาคต  ดังนั้นจำเป็นที่จะต้องมีการวางแผนงานไว้ เพราะ ปัญหาโครงสร้างประชากร ก็เป็นระเบิด เวลาเช่นเดียวกันกับปัญหาอื่นๆหากไม่ได้ตื่นตัวและวางแผนเพื่อแก้ปัญหาในวันนี้ คาดการณ์ได้เลยว่าประเทศไทยจะประสบปัญหาสายงานกระทบด้าน ด้านแรงงานและทางด้านสังคมอย่างแน่นอน
“เรื่องนี้ รัฐบาล​ โดยกระทรวง​ พม.​ตระหนักในการสร้างโอกาสที่เท่าเทียมในสังคม กลุ่มคนพิการซึ่งมีความรู้ความสามารถเฉพาะทาง จึงควรได้รับความร่วมมือ ในการสนับสนุนเพิ่มการเรียนรู้ เพื่อรองรับตลาดแรงงานที่มีความต้องการ​" นางรัดเกล้ากล่าว
นางรัดเกล้า กล่าวอีกว่า ทั้งนี้ข้อมูลจาก TDRI ชี้ให้เห็นว่าคนไทยกว่า 60% มีโอกาสเป็นคนที่ถูกทิ้งไว้ข้างหลัง เพราะมีระดับการศึกษาที่ต่ำกว่าอุดมศึกษา  ฉะนั้นแนวทางแก้ปัญหาคือทำยังไงให้มีคนทำงานที่ประสิทธิภาพสูง   ขณะที่รัฐมนตรีว่าการกระทรวงการพัฒนาสังคมฯออกมาเปิดเผยว่ากระทรวงการพัฒนาสังคมฯ ได้ลงนามความร่วมมือ กับกระทรวงอุดมศึกษาฯและมหาวิทยาลัย 5 แห่งทั่วภายในปีงบประมาณ 2567 และขยายไปทั่วประเทศในปีงบประมาณ 2568 ซึ่งจะทำให้ผู้พิการปีละกว่าแสนคนได้มีงานทำขึ้นมา

ที่มา : https://www.thaigov.go.th/news/contents/details/77370