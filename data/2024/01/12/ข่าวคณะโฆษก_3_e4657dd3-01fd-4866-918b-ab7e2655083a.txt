รัฐบาลไทย-ข่าวทำเนียบรัฐบาล-​วันเด็กแห่งชาติ เสาร์ที่ 13 นี้ รถไฟฟ้า BTS สายสีทอง - บีอาร์ที เปิดให้เด็กนั่งฟรีตลอดสายในวันเด็กแห่งชาติ 13 ม.ค. 67 นี้


วันศุกร์ที่ 12 มกราคม 2567
12/01/2567
พิมพ์
​วันเด็กแห่งชาติ เสาร์ที่ 13 นี้ รถไฟฟ้า BTS สายสีทอง - บีอาร์ที เปิดให้เด็กนั่งฟรีตลอดสายในวันเด็กแห่งชาติ 13 ม.ค. 67 นี้
​วันเด็กแห่งชาติ เสาร์ที่ 13 นี้ รถไฟฟ้า BTS สายสีทอง - บีอาร์ที เปิดให้เด็กนั่งฟรีตลอดสายในวันเด็กแห่งชาติ 13 ม.ค. 67 นี้
วันนี้ (12 มกราคม 67) นายคารม พลพรกลาง รองโฆษกประจำสำนักนายกรัฐมนตรี เปิดเผยว่า เนื่องในวันเด็กแห่งชาติ โดยปีนี้ตรงกับวันเสาร์ที่ 13 มกราคม 2567 บริษัท ระบบขนส่งมวลชนกรุงเทพ จำกัด (มหาชน) เปิดให้เด็กที่มีความสูงไม่เกิน 140 เซนติเมตร หรืออายุไม่เกิน 14 ปี ที่เดินทางมากับผู้ปกครองและขึ้น-ลงสถานีเดียวกัน เดินทางฟรีตลอดสายทุกเส้นทาง ทั้งส่วนต่อขยายสายสุขุมวิทและสายสีลม รวมถึงรถโดยสารด่วนพิเศษบีอาร์ทีและรถไฟฟ้าสายสีทอง โดยเด็ก 1 คน ต่อบัตรโดยสาร 1 ใบ ส่วนผู้ปกครองชำระค่าโดยสารปกติ ในวันเสาร์ที่ 13 มกราคม 2567 ตั้งแต่เวลา 06.00 น. ถึง 24.00 น. เพื่อให้เด็กและเยาวชนทุกคนซึ่งเป็นอนาคตของชาติ ได้เดินทางไปท่องเที่ยวสถานที่ต่าง ๆ ตามแนวเส้นทางรถไฟฟ้าบีทีเอส รถโดยสารด่วนพิเศษบีอาร์ทีและรถไฟฟ้าสายสีทองพร้อมกับครอบครัวได้อย่างสะดวกสบาย
“บริษัทฯ ได้จัดเจ้าหน้าที่คอยดูแลอำนวยความสะดวกให้กับเด็ก และผู้ปกครองเดินทางได้อย่างปลอดภัย โดยสามารถติดต่อขอรับบัตรโดยสารเดินทางฟรี ได้ทุกสถานีที่หน้าห้องตั๋วโดยสาร ทั้งนี้ หากประชาชนต้องการรับข้อมูลข่าวสารจากบริษัท ระบบขนส่งมวลชนกรุงเทพ จำกัด (มหาชน) เพิ่มเติมสามารถติดตามได้ที่เว็บไซต์ www.bts.co.th หรือ โทร. 02-617-7300” นายคารม กล่าว

ที่มา : https://www.thaigov.go.th/news/contents/details/77327