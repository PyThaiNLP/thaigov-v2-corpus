รัฐบาลไทย-ข่าวทำเนียบรัฐบาล-ปลัดกระทรวงยุติธรรม ให้การต้อนรับผู้เข้ารับการอบรมหลักสูตร “การบริหารเชิงนิติศาตร์ระดับสูง” (วทน.) รุ่นที่ ๓ วิทยาลัยทนายความ สภาทนายความในพระบรมราชูปถัมภ์


วันศุกร์ที่ 12 มกราคม 2567
12/01/2567
พิมพ์
ปลัดกระทรวงยุติธรรม ให้การต้อนรับผู้เข้ารับการอบรมหลักสูตร “การบริหารเชิงนิติศาตร์ระดับสูง” (วทน.) รุ่นที่ ๓ วิทยาลัยทนายความ สภาทนายความในพระบรมราชูปถัมภ์
ปลัดกระทรวงยุติธรรม ให้การต้อนรับผู้เข้ารับการอบรมหลักสูตร “การบริหารเชิงนิติศาตร์ระดับสูง” (วทน.) รุ่นที่ ๓ วิทยาลัยทนายความ สภาทนายความในพระบรมราชูปถัมภ์
ในวันศุกร์ที่ ๑๒ มกราคม ๒๕๖๗ เวลา ๐๙.๓๐ น. นางพงษ์สวาท นีละโยธิน ปลัดกระทรวงยุติธรรม ให้การต้อนรับนายสมพงษ์ จู่ตันซ่วน ผู้อำนวยการวิทยาลัยทนายความ และผู้เข้ารับการอบรมหลักสูตร “การบริหารเชิงนิติศาตร์ระดับสูง” (วทน.) รุ่นที่ ๓ วิทยาลัยทนายความ สภาทนายความในพระบรมราชูปถัมภ์ ณ ห้องประชุมกระทรวงยุติธรรม ๑๐-๐๑ ชั้น ๑๐ อาคารกระทรวงยุติธรรม
ทั้งนี้ ปลัดกระทรวงยุติธรรม ให้เกียรติเป็นวิทยากรการอบรมฯ บรรยายในหัวข้อ “บทบาทของกระทรวงยุติธรรมในการอำนวยความยุติธรรมให้กับประชาชน” ประกอบด้วย ๑) ภารกิจ และอำนาจหน้าที่ของกระทรวงยุติธรรม ๒) นโยบายของรัฐมนตรีว่าการกระทรวงยุติธรรม และปลัดกระทรวงยุติธรรม ๓) การดำเนินงานของกระทรวงยุติธรรมตามยุทธศาสตร์ชาติ และ ๔) ผลการดำเนินงานโครงการ/กิจกรรม (ปี พ.ศ.๒๕๖๑ - ๒๕๖๖) ในภาพรวมของกระทรวงยุติธรรม
ในการนี้ ปลัดกระทรวงยุติธรรม ได้กล่าวใจความสำคัญตอนหนึ่งในการบรรยายว่า ตั้งแต่รับหน้าที่เป็นปลัดกระทรวงยุติธรรม ได้มองว่า กระทรวงยุติธรรมต้องเป็นกระทรวงกฎหมาย เพราะที่ผ่านมาเป็นกระทรวงที่เน้นทางการปฏิบัติค่อนข้างมาก และยังไม่ได้เน้นในเรื่องของคำว่า "กฎหมาย" เท่าที่ควร ดังนั้น การเป็นกระทรวงกฎหมายสิ่งแรกที่ต้องมี คือ “กฎหมายที่ดี” และสิ่งหนึ่งที่จะเป็นองค์​ประกอบการช่วยเหลือสังคมนั้น บุคลากรของกระทรวงยุติธรรมต้องเก่ง ต้องแม่นยำ และมีองค์ความรู้ด้านกฎหมายอย่างถ่องแท้ เพื่อที่จะไปขับเคลื่อน​การอำนวยความยุติธรรมให้กับสังคมได้ต่อไป

ที่มา : https://www.thaigov.go.th/news/contents/details/77372