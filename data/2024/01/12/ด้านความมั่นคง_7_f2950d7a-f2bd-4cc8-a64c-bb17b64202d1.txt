รัฐบาลไทย-ข่าวทำเนียบรัฐบาล-ปลัดกระทรวงกลาโหม ตรวจเยี่ยมกำลังพลที่มาเข้ารับการตรวจสุขภาพ ประจำปีงบประมาณ พ.ศ.๒๕๖๗


วันศุกร์ที่ 12 มกราคม 2567
ปลัดกระทรวงกลาโหม ตรวจเยี่ยมกำลังพลที่มาเข้ารับการตรวจสุขภาพ ประจำปีงบประมาณ พ.ศ.๒๕๖๗
เมื่อวันที่ ๑๑ มกราคม ๒๕๖๗ พลเอก สนิธชนก สังขจันทร์ ปลัดกระทรวงกลาโหม ตรวจเยี่ยมกำลังพลที่มาเข้ารับการตรวจสุขภาพประจำปีงบประมาณ พ.ศ.๒๕๖๗ ณ ห้องพินิตประชานาถ ในศาลาว่าการกลาโหม
โดยมี ผู้บังคับบัญชาระดับสูงของสำนักงานปลัดกระทรวงกลาโหม ร่วมในการตรวจเยี่ยมการตรวจสุขภาพประจำปีเป็นการตรวจสุขภาพที่จำเป็นสำหรับกำลังพลทุกคน เพื่อให้มั่นใจว่ากำลังพลมีสุขภาพสมบูรณ์แข็งแรง สามารถปฏิบัติหน้าที่ได้อย่างเต็มประสิทธิภาพ สำนักงานปลัดกระทรวงกลาโหมให้ความสำคัญกับเรื่องสุขภาพของกำลังพลเป็นอย่างยิ่ง จึงได้จัดให้มีการตรวจสุขภาพประจำปีให้กับกำลังพลทุกนาย โดยในปีงบประมาณ พ.ศ.๒๕๖๗ กำหนดให้มีการตรวจสุขภาพระหว่างวันที่ ๘ - ๑๙ มกราคม ๒๕๖๗ ทั้งนี้หลังจากตรวจสุขภาพประจำปีแล้ว ขอให้กำลังพลดูแลสุขภาพของตนเองอย่างสม่ำเสมอ ทั้งในด้านร่างกายและจิตใจ

ที่มา : https://www.thaigov.go.th/news/contents/details/77347