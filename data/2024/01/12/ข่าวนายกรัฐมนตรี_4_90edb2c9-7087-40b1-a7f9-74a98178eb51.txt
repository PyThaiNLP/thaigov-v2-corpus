รัฐบาลไทย-ข่าวทำเนียบรัฐบาล-นายกฯ เน้น เป้าหมายรัฐบาลทำให้คนไทยเข้าถึงแหล่งพลังงานราคาถูก สนับสนุนพลังงานสะอาด มุ่งสู่อนาคตสีเขียว


วันศุกร์ที่ 12 มกราคม 2567
12/01/2567
พิมพ์
นายกฯ เน้น เป้าหมายรัฐบาลทำให้คนไทยเข้าถึงแหล่งพลังงานราคาถูก สนับสนุนพลังงานสะอาด มุ่งสู่อนาคตสีเขียว
นายกฯ เน้น เป้าหมายรัฐบาลทำให้คนไทยเข้าถึงแหล่งพลังงานราคาถูก สนับสนุนพลังงานสะอาด มุ่งสู่อนาคตสีเขียว
วันนี้ (12 มกราคม 2567) เวลา 14.00 น. ณ ห้องรอยัล จูบิลี่ บอลรูม อาคารชาเลนเจอร์ ชั้น 1 ศูนย์แสดงสินค้าและการประชุมอิมแพ็ค เมืองทองธานี จังหวัดนนทบุรี นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง มอบนโยบายด้านพลังงานว่า  เป้าหมายของรัฐบาลนี้คือจะต้องทำให้คนไทยเข้าถึงแหล่งพลังงานทั้งไฟฟ้า น้ำมัน เชื้อเพลิงหุงต้ม ที่ราคาถูก และสนับสนุนพลังงานสะอาดให้มากขึ้น จะต้องดูโครงสร้างตั้งแต่ต้นน้ำ เช่น การลดการพึ่งโรงไฟฟ้าพลังงานฟอสซิล รับซื้อไฟฟ้าพลังงานสะอาดที่ราคาต่ำ ยันปลายน้ำ เช่น การผลักดันอุตสาหกรรมที่ใช้พลังงานสะอาด ส่งเสริมการผลิตไฟฟ้าจากแสงอาทิตย์ในบ้านผ่านการทำ Net-metering ให้สำเร็จ เป็นต้น ทั้งหมดนี้ เราจะหากลไกที่ทำให้ราคาค่าไฟถูกลง ในขณะที่เป็นไฟฟ้าที่สะอาดขึ้น เพื่อมุ่งหน้าไปสู่อนาคตสีเขียว

ที่มา : https://www.thaigov.go.th/news/contents/details/77353