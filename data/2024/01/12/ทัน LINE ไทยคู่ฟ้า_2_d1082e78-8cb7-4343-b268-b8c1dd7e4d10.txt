รัฐบาลไทย-ข่าวทำเนียบรัฐบาล-ข่าวดี! ธ.ออมสินขานรับนโยบายรัฐ ลดดอกเบี้ย MRR เหลือ 6.845% ช่วยลดภาระ ปชช.


วันศุกร์ที่ 12 มกราคม 2567
ข่าวดี! ธ.ออมสินขานรับนโยบายรัฐ ลดดอกเบี้ย MRR เหลือ 6.845% ช่วยลดภาระ ปชช.
.....
ข่าวดี! ธ.ออมสินขานรับนโยบายรัฐ ลดดอกเบี้ย MRR เหลือ 6.845% ช่วยลดภาระ ปชช.
.
ตามที่รัฐบาลมอบหมายให้สถาบันการเงินของรัฐ สนับสนุนนโยบายรัฐบาลเพื่อลดภาระทางการเงินของประชาชน โดยออกนโยบายให้ธนาคารออมสินตรึงอัตราดอกเบี้ยมาตรฐานไว้ก่อนจนถึงสิ้นปี 2566 นั้น
.
ล่าสุด ธนาคารออมสิน ประกาศลดอัตราดอกเบี้ยเงินกู้ลูกค้ารายย่อย (MRR) หลังจากตรึงอัตราดอกเบี้ยมาตรฐานไว้ในระดับต่ำจนถึงสิ้นปีที่ผ่านมา โดยประกาศดอกเบี้ย MRR จากเดิม 6.995% ลดลงเหลือ 6.845% มีผลตั้งแต่บัดนี้เป็นต้นไป เพื่อช่วยเหลือบรรเทาภาระทางการเงินของประชาชนในช่วงระยะนี้ไปจนกว่าจะมีการเปลี่ยนแปลง นับเป็นอัตราดอกเบี้ย MRR ที่ต่ำสุดในระบบธนาคาร ณ เวลานี้
.
อ่านเพิ่มเติม คลิก https://www.thaigov.go.th/news/contents/details/77202
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/77361