รัฐบาลไทย-ข่าวทำเนียบรัฐบาล-Coding for Better Life” โครงการวางรากฐานอนาคต เพิ่มศักยภาพด้านดิจิทัลให้ประชาชนไทย 


วันศุกร์ที่ 12 มกราคม 2567
Coding for Better Life” โครงการวางรากฐานอนาคต เพิ่มศักยภาพด้านดิจิทัลให้ประชาชนไทย
.....
“Coding for Better Life” โครงการวางรากฐานอนาคต เพิ่มศักยภาพด้านดิจิทัลให้ประชาชนไทย
.
ที่ประชุม ครม. (วันที่ 9 ม.ค. 2567) ได้รับทราบแนวทางการดำเนินโครงการ “Coding for Better Life” ของกระทรวงดิจิทัลเพื่อเศรษฐกิจและสังคม ซึ่งเป็นโครงการเพิ่มศักยภาพทุนมนุษย์ทุกกลุ่มในด้านดิจิทัลตลอดจนเพื่อเตรียมรับความท้าทายของอุตสาหกรรมโลกใหม่และแก้ไขปัญหาการขาดแคลนแรงงานอย่างยั่งยืน
.
แนวทางการดำเนินโครงการฯ ประกอบด้วย 4 ด้าน :
1. ยกระดับห้องเรียนโค้ดดิ้ง: ตั้งเป้าดำเนินโครงการในโรงเรียนทั่วประเทศรวม 1,500 แห่ง โดยเปิดกว้างให้โรงเรียนที่สนใจและมีความพร้อมสมัครเข้าร่วมโครงการในรูปแบบร่วมมือพัฒนาเพื่อให้เกิดความยั่งยืน และบูรณาการการทำงานกับภาคเอกชนเพื่อเพิ่มศักยภาพการเรียนการสอนโค้ดดิ้ง
2. จัดทำหลักสูตรโค้ดดิ้ง: เสริมทักษะการสอนเพื่อขับเคลื่อนคุณครูสู่การเป็น Coding Coach ซึ่งถือเป็นบุคลากรสำคัญที่จะถ่ายทอดความรู้แก่นักเรียน
3. เสริมทักษะโค้ดดิ้งเพื่อการพัฒนาเทคโนโลยีและนวัตกรรมดิจิทัล : ส่งเสริมการเรียนรู้นอกห้องเรียนด้วยการระดมครูผู้สอนและนักเรียนร่วมเติมทักษะโค้ดดิ้ง ผ่าน 2 กิจกรรมหลัก ได้แก่
“Coding Bootcamp” กิจกรรมสร้างความเข้าใจเกี่ยวกับทักษะโค้ดดิ้งผ่านการเรียนรู้ทั้งภาคทฤษฎีและภาคปฏิบัติ
“Coding War” กิจกรรมการแข่งขันโค้ดดิ้งที่ยิ่งใหญ่ที่สุดในไทย
4. สร้างความตระหนักรู้ด้านโค้ดดิ้งและการประยุกต์ใช้จริงแก่ประชาชน เพื่อสามารถนำมาใช้ในบริบทต่าง ๆ ได้ เช่น ด้านเกษตรกรรมและการดำเนินธุรกิจ
.
อ่านเพิ่มเติมคลิก: https://www.thaigov.go.th/news/contents/details/77192
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/77360