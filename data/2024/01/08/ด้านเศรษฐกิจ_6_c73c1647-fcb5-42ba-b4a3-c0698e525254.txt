รัฐบาลไทย-ข่าวทำเนียบรัฐบาล-กรมทางหลวงชนบท ก่อสร้างถนนสาย นศ.5028 จังหวัดนครศรีธรรมราช เสร็จสมบูรณ์ เพิ่มประสิทธิภาพการเดินทางให้ประชาชนสามารถใช้เส้นทางลัดเชื่อมระหว่าง 2 ตำบล ได้ดียิ่งขึ้น


วันจันทร์ที่ 8 มกราคม 2567
กรมทางหลวงชนบท ก่อสร้างถนนสาย นศ.5028 จังหวัดนครศรีธรรมราช เสร็จสมบูรณ์ เพิ่มประสิทธิภาพการเดินทางให้ประชาชนสามารถใช้เส้นทางลัดเชื่อมระหว่าง 2 ตำบล ได้ดียิ่งขึ้น
....
กรมทางหลวงชนบท กระทรวงคมนาคม โดยแขวงทางหลวงชนบทนครศรีธรรมราช ดำเนินโครงการก่อสร้างถนนและยกระดับชั้นทางถนนสาย นศ.5028 แยกถนนพัฒนาการคูขวาง - บ้านนาวง อำเภอเมือง จังหวัดนครศรีธรรมราช เสร็จสมบูรณ์ โดยซ่อมสร้างผิวทางแบบแอสฟัลท์ติกคอนกรีต ด้วยวิธี Pavement In-Place Recycling ช่วง กม. ที่ 2+200 - 4+500 ความกว้าง 12 เมตร และก่อสร้างรางระบายน้ำคอนกรีตเสริมเหล็ก บริเวณย่านชุมชน พร้อมติดตั้งอุปกรณ์อำนวยความปลอดภัย ระยะทาง 2.3 กิโลเมตร ใช้งบประมาณ 17.240 ล้านบาท เพื่อให้ประชาชนในพื้นที่สัญจรไป - มา ได้อย่างสะดวกรวดเร็ว ปลอดภัยมากขึ้น สามารถใช้เป็นทางลัดเชื่อมจากตำบลท่าซักไปยังตำบลปากนคร และเป็นสถานที่ตั้งของหน่วยงานราชการและชุมชน

ที่มา : https://www.thaigov.go.th/news/contents/details/77148