รัฐบาลไทย-ข่าวทำเนียบรัฐบาล-นายกรัฐมนตรี ย้ำจุดยืน ไม่เห็นด้วย “แบงก์ชาติ” ขึ้นดอกเบี้ยสวนทางสถานการณ์เงินเฟ้อ เผยโพสต์ทวิต เพราะห่วงกระทบราคาพืชผลการเกษตรสั่งการให้ ก.พาณิชย์ดูแล  


วันจันทร์ที่ 8 มกราคม 2567
08/01/2567
พิมพ์
นายกรัฐมนตรี ย้ำจุดยืน ไม่เห็นด้วย “แบงก์ชาติ” ขึ้นดอกเบี้ยสวนทางสถานการณ์เงินเฟ้อ เผยโพสต์ทวิต เพราะห่วงกระทบราคาพืชผลการเกษตรสั่งการให้ ก.พาณิชย์ดูแล
นายกรัฐมนตรี ย้ำจุดยืน ไม่เห็นด้วย “แบงก์ชาติ” ขึ้นดอกเบี้ยสวนทางสถานการณ์เงินเฟ้อ เผยโพสต์ทวิต เพราะห่วงกระทบราคาพืชผลการเกษตรสั่งการให้ ก.พาณิชย์ดูแล
วันนี้ (8 มกราคม 2567) เวลา 10.00 น. ณ สำนักงานตำรวจแห่งชาติ เขตปทุมวัน กรุงเทพฯ  นายเศรษฐา ทวีสิน นายกรัฐมนตรี และรัฐมนตรีว่าการกระทรวงการคลัง กล่าวถึงกรณีที่ธนาคารแห่งประเทศไทยขึ้นอัตราดอกเบี้ย ขณะที่สถานการณ์เงินเฟ้อในประเทศไทยติดลบติดต่อกันหลายเดือน และหลังจากนี้จะไปพูดคุยอย่างไรบ้าง ว่า จริง ๆ แล้วเราก็พูดคุยกันตลอดอยู่แล้วในเรื่องนี้ และเรื่องการขึ้นอัตราดอกเบี้ย จุดยืนของตนก็ชัดเจนว่า “ผมไม่เห็นด้วย” แต่แบงก์ชาติ ก็มีอำนาจในการขึ้น ซึ่งสิ่งที่ตนได้โพสต์ข้อความไปเมื่อคืนนี้ มันเกี่ยวกับเรื่องสินค้าการเกษตร พืชผลต่าง ๆ ที่ตนเองอยากให้กระทรวงพาณิชย์ดูแลไม่ให้ต่ำลงไป เพราะถ้าต่ำเกินไปก็จะลำบาก
ผู้สื่อข่าวถามว่า การขึ้นดอกเบี้ยอยู่ในสถานการณ์เงินเฟ้อที่ต่ำมาก นายกรัฐมนตรีมีความกังวลอย่างไรบ้าง นายกฯ กล่าวว่า ต่ำมากครับ ดังนั้น อาจจะต้องพิจารณาเรื่องการลดดอกเบี้ย ตนขอฝากไว้ และหลังจากนี้ไปก็จะมีการพูดคุยกับผู้ว่าธนาคารแห่งประเทศไทย

ที่มา : https://www.thaigov.go.th/news/contents/details/77138