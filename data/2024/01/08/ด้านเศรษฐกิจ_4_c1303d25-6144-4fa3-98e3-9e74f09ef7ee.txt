รัฐบาลไทย-ข่าวทำเนียบรัฐบาล-กรมทางหลวงชนบท ซ่อมบำรุงถนนสาย กบ.4024 จังหวัดกระบี่ เสร็จสมบูรณ์ 


วันจันทร์ที่ 8 มกราคม 2567
กรมทางหลวงชนบท ซ่อมบำรุงถนนสาย กบ.4024 จังหวัดกระบี่ เสร็จสมบูรณ์
....
กรมทางหลวงชนบท กระทรวงคมนาคม โดยสำนักงานทางหลวงชนบทที่ 14 (กระบี่) ดำเนินโครงการบำรุงรักษาทางหลวงชนบทสาย กบ.4024 แยก ทล.4034 - บ้านทับแขก อำเภอเมือง จังหวัดกระบี่ เสร็จสมบูรณ์ โดยซ่อมบำรุงถนนผิวจราจรแอสฟัลท์ติกคอนกรีตกว้าง 14.00 - 22.50 เมตร ขนาด 4 ช่องจราจร พร้อมไหล่ทาง ตั้งแต่ช่วง กม.ที่ 6+750 - 7+872 ระยะทาง 1.122 กิโลเมตร ใช้งบประมาณ 9.795 ล้านบาท ถนนสายดังกล่าวเป็นเส้นทางเข้าสู่ชุมชน และสถานที่ท่องเที่ยวที่มีชื่อเสียง เช่น หาดคลองม่วง จุดชมพระอาทิตย์ตกสะพานลอยน้ำหาดคลองม่วง และจุดชมวิวเขาหงอนนาค ซึ่งจะช่วยให้ประชาชนและนักท่องเที่ยวสามารถเดินทางได้อย่างสะดวกปลอดภัย พร้อมยกระดับคุณภาพการเดินทางของประชาชนในพื้นที่ รวมทั้งสนับสนุนการขนส่งผลผลิตทางการเกษตรได้อย่างปลอดภัยในทุกฤดู

ที่มา : https://www.thaigov.go.th/news/contents/details/77134