รัฐบาลไทย-ข่าวทำเนียบรัฐบาล-รมว.ดีอี หารือผู้แทน AWS (ประเทศไทย) เดินหน้า cloud services


วันจันทร์ที่ 8 มกราคม 2567
รมว.ดีอี หารือผู้แทน AWS (ประเทศไทย) เดินหน้า cloud services
รมว.ดีอี หารือผู้แทน AWS (ประเทศไทย) เดินหน้า cloud services
วันนี้ (8 มกราคม 2567) นายประเสริฐ จันทรรวงทอง รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เป็นประธานการประชุมหารือร่วมกับคณะผู้แทนบริษัท อเมซอน เว็บ เซอวิสเซส (ประเทศไทย) (AWS) นำโดย คุณอิริค คอนราด (Mr.Eric Conrad) กรรมการผู้จัดการกลุ่มลูกค้าภาครัฐ ภาคพื้นเอเชียตะวันออกเฉียงใต้ ของ AWS และหน่วยงานจากกระทรวงดิจิทัลเพื่อเศรษฐกิจและสังคม โดย นายภุชพงค์ โนดไธสง เลขาธิการคณะกรรมการดิจิทัลเพื่อเศรษฐกิจและสังคมแห่งชาติ (สดช.) และผู้แทนจากบริษัท โทรคมนาคมแหงชาติ จำกัด (มหาชน) โดยที่ประชุมได้หารือความร่วมมือด้าน cloud services เพื่อการเปลี่ยนผ่านสู่เศรษฐกิจดิจิทัลซึ่งเป็นนโยบายที่รัฐบาลให้ความสำคัญ นอกจากนี้ยังหารือเรื่องการฝึกอบรมและพัฒนาบุคคลากร การลงทุน การประสานความร่วมมือกับเครือข่ายกระทรวงดิจิทัลเพื่อเศรษฐกิจและสังคม เเละประเด็นหารืออื่นๆ เพื่อให้เกิดประโยชน์ต่อสังคมและประเทศชาติต่อไป โดยมี นายวัลลภ รุจิรากร เลขานุการรัฐมนตรีดีอี และผู้ที่เกี่ยวข้องเข้าร่วม ณ ห้องประชุม MDES 1 ชั้น 9 กระทรวงดิจิทัลเพื่อเศรษฐกิจและสังคม
………………………………………………….

ที่มา : https://www.thaigov.go.th/news/contents/details/77144