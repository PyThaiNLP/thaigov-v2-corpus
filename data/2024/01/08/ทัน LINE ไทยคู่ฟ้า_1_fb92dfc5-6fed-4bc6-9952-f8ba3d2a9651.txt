รัฐบาลไทย-ข่าวทำเนียบรัฐบาล-เตรียมส่ง “โคเนื้อ” ทางเรือ จากเพชรบุรีไปเวียดนาม 2,000 ตัว คาดเริ่มส่งออกได้ช่วง ก.พ.67


วันจันทร์ที่ 8 มกราคม 2567
เตรียมส่ง “โคเนื้อ” ทางเรือ จากเพชรบุรีไปเวียดนาม 2,000 ตัว คาดเริ่มส่งออกได้ช่วง ก.พ.67
.....
ข่าวดีสำหรับการส่งออกสินค้าปศุสัตว์ไทย “โคเนื้อ” ล่าสุดประเทศเวียดนามมีความต้องการโคเนื้อจากไทยกว่า 2,000 ตัว/เดือน โดยไทยจะดำเนินการส่งออกทางเรือ ซึ่งถือเป็นครั้งแรกของการส่งออก “โคเนื้อทางเรือ” จากเพชรบุรีไปยังประเทศเวียดนาม คาดว่าจะเริ่มดำเนินการได้ในช่วงกุมภาพันธ์ 2567
.
ความสำเร็จดังกล่าว เกิดจากความเข้มแข็งของฟาร์มโคใน จ.เพชรบุรี ที่ได้รับรองเป็นฟาร์มปลอดสารเร่งเนื้อแดง บวกกับได้รับการผลักดันของกรมปศุสัตว์ ภายใต้ โครงการต้นแบบ “เพชรบุรีโมเดล” ซึ่งมีเกษตรกรเข้าร่วมมากกว่า 100 ฟาร์ม และมีโคขุนมากกว่า 8,500 ตัว
.
ระยะต่อไป รัฐบาลจะวางแผนและบริหารจัดการการส่งออกปศุสัตว์อย่างเป็นระบบ และครบวงจรให้ยิ่งขึ้น เพื่อสร้างความชื่อมั่นว่าจะช่วยกระจายรายได้ให้กับเกษตรกรผู้เลี้ยงโค กระบือ และผู้ปลูกพืชเลี้ยงสัตว์ ให้ชุมชนสามารถพึ่งพาตนเองได้ ขณะเดียวกันประเทศคู่ค้าจะได้มีความมั่นใจในคุณภาพ มาตรฐานสินค้า และกระบวนการผลิตของไทย
.
อ่านเพิ่มเติม คลิก https://www.thaigov.go.th/news/contents/details/76978
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/77143