รัฐบาลไทย-ข่าวทำเนียบรัฐบาล-ปลัด ทส. ลงพื้นที่ประชุมหัวหน้าส่วนราชการ ติดตามการดำเนินงาน คทช. แม่แจ่ม


วันพฤหัสบดีที่ 11 มกราคม 2567
ปลัด ทส. ลงพื้นที่ประชุมหัวหน้าส่วนราชการ ติดตามการดำเนินงาน คทช. แม่แจ่ม
ปลัด ทส. ลงพื้นที่ประชุมหัวหน้าส่วนราชการ ติดตามการดำเนินงาน คทช. แม่แจ่ม
ปลัด ทส. ลงพื้นที่ประชุมหัวหน้าส่วนราชการ ติดตามการดำเนินงาน คทช. แม่แจ่ม
วันที่ 10 มกราคม 2567 เวลา 14.30 น. นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม (ปกท.ทส.) เป็นประธานการประชุมติดตามผลการดำเนินงานตามกรอบมาตรการแก้ไขปัญหาการอยู่อาศัยและทำกินในพื้นที่ป่าสงวนแห่งชาติ อำเภอแม่แจ่ม ตามมติคณะรัฐมนตรี 26 พฤศจิกายน 2561 ในโครงการจัดที่ดินทำกินให้ชุมชนตามนโยบายรัฐบาล (คทช.) โดยมี นายสุรชัย อจลบุญ อธิบดีกรมป่าไม้ นายทศพล เผื่อนอุดม รองผู้ว่าราชการจังหวัดเชียงใหม่ ตลอดจนหน่วยงานที่เกี่ยวข้องในพื้นที่ ทั้งภาครัฐ ภาคเอกชน และภาคประชาสังคม เข้าร่วมประชุม ณ ห้องประชุมสำนักจัดการทรัพยากรป่าไม้ที่ 1 (เชียงใหม่)
ปกท.ทส. ได้เร่งรัดการดำเนินงาน คทช. ให้แล้วเสร็จโดยเร็วเพื่อให้ประชาชนได้รับประโยชน์สูงสุด ทั้งการจัดที่อยู่อาศัยและที่ทำกิน การจัดทำสมุดประจำตัวผู้ได้รับสิทธิ์ การพัฒนาอาชีพและคุณภาพชีวิต การพัฒนาสาธารณูปโภคพื้นฐาน แนวทางการพัฒนาที่ยั่งยืน พร้อมรับฟังข้อเสนอของหน่วยงานต่าง ๆ ตลอดจนภาคประชาสังคมในพื้นที่ นอกจากนี้ ยังรับทราบการดำเนินงานด้านป่าชุมชนในพื้นที่ รวมถึงการจัดตั้งป่านันทนาการ "ดอยผ้าขาว" ตำบลกองแขก โดยขอให้ดำเนินการให้ถูกต้องตามระเบียบ ทั้งการบริหาร การจัดการ เพื่อให้เกิดประโยชน์สูงสุดทั้งต่อภาครัฐและประชาชนในพื้นที่

ที่มา : https://www.thaigov.go.th/news/contents/details/77303