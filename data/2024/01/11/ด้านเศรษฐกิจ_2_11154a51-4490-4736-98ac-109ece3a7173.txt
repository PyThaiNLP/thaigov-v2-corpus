รัฐบาลไทย-ข่าวทำเนียบรัฐบาล-รองปลัดเศรษฐเกียรติฯ เป็นประธานการประชุมคณะอนุกรรมการพิจารณาการให้ความยินยอมหรืออนุญาตการใช้ประโยชน์ที่ดินในเขตปฏิรูปที่ดิน ครั้งที่ 1/2567


วันพุธที่ 10 มกราคม 2567
รองปลัดเศรษฐเกียรติฯ เป็นประธานการประชุมคณะอนุกรรมการพิจารณาการให้ความยินยอมหรืออนุญาตการใช้ประโยชน์ที่ดินในเขตปฏิรูปที่ดิน ครั้งที่ 1/2567
รองปลัดเศรษฐเกียรติฯ เป็นประธานการประชุมคณะอนุกรรมการพิจารณาการให้ความยินยอมหรืออนุญาตการใช้ประโยชน์ที่ดินในเขตปฏิรูปที่ดิน ครั้งที่ 1/2567
นายเศรษฐเกียรติ กระจ่างวงษ์รองปลัดกระทรวงเกษตรและสหกรณ์ เป็นประธานการประชุมคณะอนุกรรมการพิจารณาการให้ความยินยอมหรืออนุญาตการใช้ประโยชน์ที่ดินในเขตปฏิรูปที่ดิน ครั้งที่ 1/2567 โดยมีนายสุรชัย ยุทธชนะ รองเลขาธิการสำนักงานการปฏิรูปที่ดินเพื่อเกษตรกรรม และเจ้าหน้าที่ที่เกี่ยวข้องเข้าร่วม ณ ห้องประชุมจำลอง อัตนโถ สำนักงานการปฏิรูปที่ดินเพื่อเกษตรกรรม และผ่านระบบ VDO Conference โดยสามารถสรุปผลการประชุมได้ดังนี้
1. ที่ประชุมพิจารณาและให้ความเห็นชอบ กรณีสำนักงานพระพุทธศาสนาแห่งชาติขออนุญาตใช้ที่ดินเพื่อเป็นที่ตั้งวัดเนินทอง ในเขตปฏิรูปที่ดินจังหวัดชุมพร สำหรับใช้เป็นสถานที่ประกอบพิธีกรรมทางศาสนา เนื้อที่ประมาณ 23-0-07 ไร่ โดยที่ประชุมเห็นควรไม่เรียกเก็บค่าตอบแทนการใช้ประโยชน์ที่ดิน
2. ที่ประชุมพิจารณาและให้ความเห็นชอบ กรณีสำนักงานพระพุทธศาสนาแห่งชาติขออนุญาตใช้ที่ดินเพื่อเป็นที่ตั้งวัดบ้านร้านตัดผม ในเขตปฏิรูปที่ดินจังหวัดชุมพร สำหรับใช้เป็นสถานที่ประกอบศาสนกิจ เนื้อที่ประมาณ 24-1-80 ไร่ โดยที่ประชุมเห็นควรไม่เรียกเก็บค่าตอบแทนการใช้ประโยชน์ที่ดิน
3. ที่ประชุมพิจารณาและให้ความเห็นชอบ กรณีสำนักงานพระพุทธศาสนาแห่งชาติขออนุญาตใช้ที่ดินเพื่อเป็นที่ตั้งวัดป่าบ้านนาไฮ ในเขตปฏิรูปที่ดินจังหวัดอุดรธานี สำหรับใช้เป็นสถานที่ประกอบศาสนกิจ เนื้อที่ประมาณ 68-3-75 ไร่ โดยที่ประชุมเห็นควรไม่เรียกเก็บค่าตอบแทนการใช้ประโยชน์ที่ดิน
4. ที่ประชุมพิจารณาและให้ความเห็นชอบ กรณีวัดป่าดงสุวรรณารามขออนุญาตใช้ที่ดินเพื่อเป็นที่ตั้งวัดป่าดงสุวรรณาราม ในเขตปฏิรูปที่ดินจังหวัดอุดรธานี สำหรับใช้เป็นสถานที่เผยแผ่พระพุทธศาสนาเป็นพุทธอุทยานซึ่งเป็นการส่งเสริมและอนุรักษ์ทรัพยากรธรรมชาติในพื้นที่ เนื้อที่ประมาณ 41-2-36 ไร่ โดยที่ประชุมเห็นควรไม่เรียกเก็บค่าตอบแทนการใช้ประโยชน์ที่ดิน
5. ที่ประชุมพิจารณาและให้ความเห็นชอบ ไม่ประสงค์จะนำที่ดินสาธารณสมบัติของแผ่นดินสำหรับพลเมืองใช้ร่วมกันแต่พลเมืองเลิกใช้ร่วมกันแล้วมาดำเนินการปฏิรูปที่ดินตลอดไป แปลง “ที่วัดเก่า สาธารณประโยชน์” ตำบลภูผาหมอก อำเภอกันทรลักษณ์ จังหวัดศรีสะเกษ บางส่วน เนื้อที่ประมาณ 0-3-04 ไร่ เพื่อให้องค์การบริหารส่วนตำบลภูผาหมอก ใช้ประโยชน์ในการก่อสร้างอาคารศูนย์พัฒนาเด็กเล็กบ้านโคกขามป้อมบางส่วน เนื้อที่ประมาณ 0-3-04 ไร่ และนำเสนอ คปก. พิจารณาอนุมัติไม่ประสงค์จะนำที่ดินสาธารณสมบัติของแผ่นดิน แต่พลเมืองเลิกใช้ร่วมกันแล้วมาดำเนินการปฏิรูปที่ดินเพื่อเกษตรกรรมตลอดไป เพื่อให้กระทรวงมหาดไทยนำไปอนุญาตให้ทบวงการเมืองใช้ตามอำนาจหน้าที่ต่อไป
6. ที่ประชุมพิจารณาและให้ความเห็นชอบ กรณีบริษัท การบินกรุงเทพ จำกัด (มหาชน) ขอความยินยอมหรือขออนุญาตใช้ประโยชน์ที่ดินในเขตปฏิรูปที่ดินจังหวัดตราด เพื่อประกอบกิจการการพัฒนาโครงสร้างพื้นฐานด้านคมนาคมขนส่งและระบบโลจิสติกส์ ในส่วนของการอนุญาตให้บริษัทฯ ใช้ประโยชน์ในที่ดินเพื่อประกอบกิจการในเขตปฏิรูปที่ดิน การอนุญาตให้บริษัทฯ ปรับลดความสูงของเนินดินบริเวณทางวิ่ง 05 ทางด้านทิศใต้ของสนามบิน การเห็นชอบแผนการจัดทำกิจกรรมเพื่อรับผิดชอบต่อสังคมและสิ่งแวดล้อม ในชุมชนเกษตรกรในเขตปฏิรูปที่ดิน และการอนุมัติให้กำหนดวงเงินหลักประกัน โดยให้นำความเห็นและผลการพิจารณานำเสนอ คปก. เพื่อพิจารณาให้ความยินยอมหรืออนุญาตให้ใช้ประโยชน์ที่ดินต่อไป
7. ที่ประชุมพิจารณา กลั่นกรอง และเสนอความเห็น กรณีห้างหุ้นส่วนจำกัด ศรีสะเกษเหมืองแร่ ขออนุญาตใช้พื้นที่ประกอบกิจการทำเหมืองใต้ดิน ประเภทหินบะซอลต์ และขออนุญาตใช้พื้นที่ในการดำเนินการอันเกี่ยวเนื่องกับการทำเหมืองที่ได้รับความยินยอมให้ใช้ประโยชน์ที่ดินในเขตปฏิรูปที่ดิน โดยให้นำความเห็นของที่ประชุม และผลการพิจารณานำเสนอ คปก. เพื่อพิจารณาให้ความยินยอมหรืออนุญาตให้ใช้ประโยชน์ที่ดินต่อไป

ที่มา : https://www.thaigov.go.th/news/contents/details/77278