รัฐบาลไทย-ข่าวทำเนียบรัฐบาล-​“เกณิกา”เผย กระทรวงทรัพฯชวนเด็ก ๆ ร่วมกิจกรรมชิงของขวัญ  13 ม.ค.นี้ พร้อมพบเจ้าหญิง-เจ้าชายดิสนีย์ เตรียมสร้างสีสันกว่า 30 ตัว


วันพฤหัสบดีที่ 11 มกราคม 2567
11/01/2567
พิมพ์
​“เกณิกา”เผย กระทรวงทรัพฯชวนเด็ก ๆ ร่วมกิจกรรมชิงของขวัญ  13 ม.ค.นี้ พร้อมพบเจ้าหญิง-เจ้าชายดิสนีย์ เตรียมสร้างสีสันกว่า 30 ตัว
​“เกณิกา”เผย กระทรวงทรัพฯชวนเด็ก ๆ ร่วมกิจกรรมชิงของขวัญ  13 ม.ค.นี้ พร้อมพบเจ้าหญิง-เจ้าชายดิสนีย์ เตรียมสร้างสีสันกว่า 30 ตัว
วันนี้ (11 มกราคม 2567) น.ส.เกณิกา อุ่นจิตร์ รองโฆษกประจำสำนักนายกรัฐมนตรี เปิดเผยว่า พล.ต.อ.พัชรวาท วงษ์สุวรรณ รองนายกรัฐมนตรี และ รมว.ทรัพยากรธรรมชาติและสิ่งแวดล้อม เห็นความสำคัญในโอกาส “วันเด็กแห่งชาติ” ที่ทุกภาคส่วนทั่วประเทศได้ร่วมกันจัดงานวันเด็กแห่งชาติเป็นประจำทุกปี เพื่อให้เด็กทั่วประเทศได้รู้ถึงความสำคัญของตนเอง พร้อมทั้งปลูกฝังค่านิยมอันดี ส่งเสริมให้เกิดความตระหนักถึงหน้าที่ความรับผิดชอบทั้งต่อตนเองและประเทศชาติ จึงได้สั่งการให้หน่วยงานในสังกัดเตรียมความพร้อมในการจัดงานวันเด็กแห่งชาติ ประจำปี 2567 ภายใต้แนวคิด “รวมพลังเด็กไทย ร่วมใจลดโลกเดือด (Kids Change, World Change)”
น.ส.เกณิกา กล่าวต่อว่า การจัดงานวันเด็กครั้งนี้ เป็นการจัดงานแบบปลอดคาร์บอน หรือ “Carbon Neutral Event” จึงขอเชิญชวนเด็กๆ และผู้ปกครอง เตรียมตัวไปเที่ยวงานวันเด็ก แบบลดโลกเดือด ด้วย 1) วางแผนการเดินทาง เพื่อประหยัดพลังงาน เลือกเดินทางด้วยรถสาธารณะ 2) พกแก้วน้ำ กล่องข้าวและช้อนส้อมส่วนตัว 3) พกถุงผ้าสำหรับใส่ของขวัญในงาน ลดขยะพลาสติกแบบครั้งเดียวทิ้ง 4) พกผ้าเช็ดหน้าสำหรับซับเหงื่อแทนกระดาษชำระ นำกลับมาซักและใช้ซ้ำได้ ลดการเกิดขยะ เท่านี้เด็กๆ ก็สามารถช่วยลดการปล่อยก๊าซเรือนกระจก ลดปัญหาโลกเดือดได้
“จึงขอเชิญชวนเด็ก ๆ ทุกคน มาพบกันได้ในวันเสาร์ที่ 13 มกราคม 2567 ตั้งแต่เวลา 08:00 - 15:00 น. ณ บริเวณโซนทรัพยากรธรรมชาติและสิ่งแวดล้อม ทำเนียบรัฐบาล เพื่อส่งเสริมการเรียนรู้บทบาทหน้าที่ของเด็กและเยาวชน สร้างความตระหนักรู้และส่งเสริมการมีส่วนร่วมในการจัดการทรัพยากรธรรมชาติและสิ่งแวดล้อม พร้อมตั้งรับ ปรับเปลี่ยนพฤติกรรมที่เป็นมิตรกับสิ่งแวดล้อมลดปัญหาโลกเดือด ซึ่งภายในงานมีกิจกรรมที่น่าสนใจ ประกอบด้วย โซนการเรียนรู้ลดโลกเดือด ด้านทรัพยากรธรรมชาติ ด้านทรัพยากรน้ำในแผ่นดิน และด้านสิ่งแวดล้อม ของหน่วยงานในสังกัดกระทรวงทรัพยากรธรรมชาติและสิ่งแวดล้อม ร่วมสนุกกับเกมส่งเสริมความรู้ด้านการเปลี่ยนแปลงสภาพภูมิอากาศและสิ่งแวดล้อม พร้อมทั้งการแสดงบนเวทีกลาง กิจกรรมสนุกสนานชิงรางวัลมากมาย และเพลิดเพลินกับ ชวนเด็กไทยลดโลกเดือด พาเหรดมาสคอตสัตว์โลกน่ารัก พร้อมด้วย เจ้าหญิง เจ้าชายดิสนีย์ โจ๊กเกอร์และผองเพื่อน ที่มาร่วมสร้างสีสันกว่า 30 ตัว”น.ส.เกณิกา กล่าว

ที่มา : https://www.thaigov.go.th/news/contents/details/77293