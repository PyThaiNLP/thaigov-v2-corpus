รัฐบาลไทย-ข่าวทำเนียบรัฐบาล-“วราวุธ” รมว.พม. เปิดกลยุทธ์ ไลฟ์ผ่านติ๊กต๊อก หวังใช้เทคโนโลยีเชื่อมถึง ปชช. เคลียร์ทุกคำถาม พร้อมพาทัวร์ ห้องปฏิบัติการ ฮอตไลน์ 1300 ศรส. ก่อนแกงทีมงาน พาเดินขึ้นบันได 9 ชั้น 


วันพฤหัสบดีที่ 11 มกราคม 2567
“วราวุธ” รมว.พม. เปิดกลยุทธ์ ไลฟ์ผ่านติ๊กต๊อก หวังใช้เทคโนโลยีเชื่อมถึง ปชช. เคลียร์ทุกคำถาม พร้อมพาทัวร์ ห้องปฏิบัติการ ฮอตไลน์ 1300 ศรส. ก่อนแกงทีมงาน พาเดินขึ้นบันได 9 ชั้น
“วราวุธ” รมว.พม. เปิดกลยุทธ์ ไลฟ์ผ่านติ๊กต๊อก หวังใช้เทคโนโลยีเชื่อมถึง ปชช. เคลียร์ทุกคำถาม พร้อมพาทัวร์ ห้องปฏิบัติการ ฮอตไลน์ 1300 ศรส. ก่อนแกงทีมงาน พาเดินขึ้นบันได 9 ชั้น ไปห้องทำงาน
เมื่อวันที่ 10 มกราคม 2567 ที่ห้องทำงาน กระทรวงการพัฒนาสังคมและความมั่นคงของมนุษย์ สะพานขาว กรุงเทพฯ ในช่วงพักกลางวัน นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) ได้ถ่ายทอดสดผ่านแอปพลิเคชันติ๊กต๊อก (TikTok Live) พูดคุยในประเด็นการแนะนำศูนย์เร่งรัดจัดการสวัสดิภาพประชาชน (ศรส.) และห้องปฏิบัติการ ฮอตไลน์ 1300 ชั้น 1 กระทรวง พม. อีกทั้งตอบคำถามข้อสงสัยในทุกประเด็นที่ผู้รับชมการถ่ายทอดสดสอบถามเข้ามา อาทิ เรื่องเบี้ยผู้สูงอายุ คนพิการ และเด็ก การทำงานในกระทรวง พม. 4 เดือนที่ผ่านมา เป็นต้น
สำหรับการถ่ายทอดสดครั้งนี้ นายวราวุธ ศิลปอาชา รมว.พม. ได้ร่วมพูดคุย ทักทายอย่างเป็นกันเองกับผู้รับชมทาง TikTok Live @topvarawut โดยมีความตั้งใจว่า จะใช้เวลาบางโอกาสพูดคุยกับพี่น้องประชาชนทั่วไป ผู้ที่ติดตามการทำงาน ผ่านทางแอพพลิเคชั่น ที่ทำให้สามารถเชื่อมต่อกับทุกๆ คน ซึ่งบางคน บางกลุ่ม ตนไปพบปะได้ไม่ทั่วถึง อาจจะมาหาไม่ได้ ซึ่งวิธีสื่อสารนี้ จึงอาจจะเป็นช่องทางหนึ่งที่ทำให้ได้ใกล้ชิดกับคนหลายกลุ่มมากขึ้น  ได้พูดคุย ตอบคำถามทุกข้อสงสัย ในเมื่อโลกเปลี่ยนไป เราต้องปรับตัวใช้เทคโนโลยีมาเชื่อมถึงกัน
อย่างไรก็ตาม ภายหลัง ได้เดินพาเยี่ยมชม ศรส. และห้องปฏิบัติการ ฮอตไลน์ 1300 นายวราวุธ ศิลปอาชา รมว.พม. ได้กล่าวขึ้นทันที โดยไม่มีการเตรียมตัวล่วงหน้า ว่า เวลาลงมาจากห้องทำงาน ชั้น 9 ก็ลงลิฟต์มาแล้ว ดังนั้น เวลาขึ้นไป ขอเดินขึ้นบันไดดูบ้าง พร้อมชักชวนทีมงานให้เดินขึ้นบันไดกลับขึ้นห้องทำงาน ชั้น 9 ด้วยกันทำให้ทีมงานต่างมองหน้ากันเลิ่กลั่ก บางคนรีบชิ่งไปขึ้นลิฟต์ แต่ที่ชิ่งไม่ได้ก็ต้องเดินไปด้วยกัน ซึ่งเรียกเสียงฮาได้ว่าทีมงานถูกรัฐมนตรีแกงหม้อใหญ่เลยทีเดียว
#ช่วย24ชั่วโมง #พม24ชม #ข่าวพม #esshelpme #วราวุธรับฟังทำจริง #พมพอใจให้ทุกวัยพึงพอใจในพม
#พมหนึ่งเดียว #ศรส #พม #วราวุธศิลปอาชา #รมวพม

ที่มา : https://www.thaigov.go.th/news/contents/details/77294