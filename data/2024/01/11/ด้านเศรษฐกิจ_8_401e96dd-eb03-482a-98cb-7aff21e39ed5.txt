รัฐบาลไทย-ข่าวทำเนียบรัฐบาล-ปลัดเกษตรฯ มอบรางวัลสลากบำรุงสภากาชาดไทย ประจำปี 2566


วันพฤหัสบดีที่ 11 มกราคม 2567
ปลัดเกษตรฯ มอบรางวัลสลากบำรุงสภากาชาดไทย ประจำปี 2566
ปลัดเกษตรฯ มอบรางวัลสลากบำรุงสภากาชาดไทย ประจำปี 2566
นายประยูร อินสกุล ปลัดกระทรวงเกษตรและสหกรณ์ เป็นประธานมอบรางวัลสลากบำรุงสภากาชาดไทย
กระทรวงเกษตรและสหกรณ์ โดยมีนายนวนิตย์ พลเคน รองปลัดกระทรวงเกษตรและสหกรณ์ นางสาวภัทราภรณ์ โสเจยยะ รองปลัดกระทรวงเกษตรและสหกรณ์ นางสาวนนทิชา วรรณสว่าง ผู้ตรวจราชการกระทรวงเกษตรและสหกรณ์ และแขกผู้มีเกียรติ เข้าร่วม ณ ห้องประชุมกระทรวงเกษตรและสหกรณ์
สำหรับรางวัลที่ 1 ทองคำแท่ง มูลค่า 500,000 บาท ได้แก่ นางสาวจันทร์จิรา ยุ่งยั้ง นักวิชาการส่งเสริมการเกษตรชำนาญการ กรมส่งเสริมการเกษตร และรางวัลที่ 2 ทองคำแท่งมูลค่า 100,000 บาท จำนวน 3 รางวัล ได้แก่ นายเติมศักดิ์คงสำราญ นักวิชาการประมงชำนาญการ กรมประมง นางสาวสุภาภรณ์ ชัยพรศิริ เจ้าหน้าที่ระบบงานคอมพิวเตอร์ กรมวิชาการเกษตร และนางสาวพรกมล เจริญบุญ เจ้าพนักงานธุรการชำนาญงาน กรมปศุสัตว์
“ขอแสดงความยินดีแก่ผู้ที่ได้รับรางวัลทุกท่านที่ร่วมอุดหนุนสลากบำรุงสภากาชาดไทยของกระทรวงเกษตรฯ ในครั้งนี้ ซึ่งกระทรวงเกษตรฯ ได้ร่วมจัดกิจกรรมออกบูธ ณ สวนลุมพินี และพิมพ์สลากบำรุงสภากาชาดไทยขึ้น จำนวน 60,000 ฉบับ 130 รางวัล มูลค่ารวมกว่า 2 ล้านบาท โดยรายได้หลังหักค่าใช้จ่ายจะนำขึ้นทูลเกล้าฯ ถวาย โดยเสด็จพระราชกุศลต่อไป” ปลัดเกษตรฯ กล่าว

ที่มา : https://www.thaigov.go.th/news/contents/details/77313