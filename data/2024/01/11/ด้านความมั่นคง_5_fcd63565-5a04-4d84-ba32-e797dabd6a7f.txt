รัฐบาลไทย-ข่าวทำเนียบรัฐบาล-“พัชรวาท” ชง ร่าง พ.ร.บ.อากาศสะอาด เข้าสภาฯ  หวังแก้ปัญหาฝุ่น PM2.5 ที่ต้นตอ สร้างสิ่งแวดล้อมปลอดภัย - เพิ่มคุณภาพชีวิตที่ดีของประชาชน 


วันพฤหัสบดีที่ 11 มกราคม 2567
“พัชรวาท” ชง ร่าง พ.ร.บ.อากาศสะอาด เข้าสภาฯ  หวังแก้ปัญหาฝุ่น PM2.5 ที่ต้นตอ สร้างสิ่งแวดล้อมปลอดภัย - เพิ่มคุณภาพชีวิตที่ดีของประชาชน
“พัชรวาท” ชง ร่าง พ.ร.บ.อากาศสะอาด เข้าสภาฯ  หวังแก้ปัญหาฝุ่น PM2.5 ที่ต้นตอ สร้างสิ่งแวดล้อมปลอดภัย - เพิ่มคุณภาพชีวิตที่ดีของประชาชน
“พัชรวาท” ชง ร่าง พ.ร.บ.อากาศสะอาด เข้าสภาฯ  หวังแก้ปัญหาฝุ่น PM2.5 ที่ต้นตอ สร้างสิ่งแวดล้อมปลอดภัย - เพิ่มคุณภาพชีวิตที่ดีของประชาชน
วันที่ 11 มกราคม 2567 ที่รัฐสภา พล.ต.อ.พัชรวาท วงษ์สุวรรณ รองนายกรัฐมนตรี และรัฐมนตรีว่าการกระทรวงทรัพยากรธรรมชาติและสิ่งแวดล้อม ในนามคณะรัฐมนตรี เสนอร่างพระราชบัญญัติบริหารจัดการเพื่ออากาศสะอาด พ.ศ. .... เข้าสู่ที่ประชุมสภาผู้แทนราษฎร พร้อมชี้แจงหลักการและเหตุผล ว่า ปัจจุบันปัญหามลพิษทางอากาศกำลังทวีความรุนแรงมากยิ่งขึ้น โดยเฉพาะปัญหาฝุ่นละอองขนาดเล็กไม่เกิน 2.5 ไมครอน ที่มีแนวโน้มสูงขึ้นในช่วงต้นปีและปลายปีของทุกปี จึงต้องมีการกำหนดกลไกในการบริหารจัดการมลพิษทางอากาศ ทั้งในระดับชาติและในระดับพื้นที่ พร้อมกำหนดให้มีการพัฒนาและบูรณาการการบริหารจัดการปัญหาของทุกภาคส่วนให้เป็นระบบ กำหนดให้มีระบบการวางแผนการดำเนินงาน และกำกับดูแล เพื่อให้เป็นการสอดคล้องกับหลักการพัฒนาอย่างยั่งยืน
“เพื่อลดสาเหตุการเกิดมลพิษที่แหล่งกำเนิด รวมทั้งป้องกันการปล่อยมลพิษ ฝุ่น ควัน และกลิ่น เข้าสู่สภาพแวดล้อมและชั้นบรรยากาศ พัฒนาระบบการประเมินคุณภาพอากาศ ระบบการเฝ้าระวัง ระบบการเตือนภัย และระบบการจัดการในสถานการณ์วิกฤตจากภาวะมลพิษทางอากาศ ตลอดจนการพัฒนาองค์ความรู้เกี่ยวกับการจัดการปัญหามลพิษทางอากาศ เพื่อให้เกิดอากาศสะอาด เพื่อเสริมสร้างสภาพแวดล้อมที่ดีมีความปลอดภัยต่อสุขภาพอันเป็นปัจจัยพื้นฐาน ในการดำรงชีวิตของประชาชน จึงจำเป็นต้องตราพระราชบัญญัตินี้”

ที่มา : https://www.thaigov.go.th/news/contents/details/77319