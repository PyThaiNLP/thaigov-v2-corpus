รัฐบาลไทย-ข่าวทำเนียบรัฐบาล-รองปลัดณัฏฐิญา นั่งหัวโต๊ะเคาะแผนใชัจ่ายเงิน ปี 67 ค่าใช้จ่ายในการดำเนินงานตามพระราชบัญญัติโรงงาน พ.ศ. 2535


วันพฤหัสบดีที่ 11 มกราคม 2567
11/01/2567
พิมพ์
รองปลัดณัฏฐิญา นั่งหัวโต๊ะเคาะแผนใชัจ่ายเงิน ปี 67 ค่าใช้จ่ายในการดำเนินงานตามพระราชบัญญัติโรงงาน พ.ศ. 2535
รองปลัดณัฏฐิญา นั่งหัวโต๊ะเคาะแผนใชัจ่ายเงิน ปี 67 ค่าใช้จ่ายในการดำเนินงานตามพระราชบัญญัติโรงงาน พ.ศ. 2535
วันที่ 9 มกราคม 2567 นางสาวณัฏฐิญา เนตยสุภา รองปลัดกระทรวงอุตสาหกรรม เป็นประธานการประชุมคณะกรรมการบริหารจัดการค่าใช้จ่ายในการดำเนินงานตามพระราชบัญญัติโรงงาน พ.ศ. 2535 ครั้งที่ 1/2567 เพื่อพิจารณาแผนการใช้จ่ายเงินประจำปี 2567 โดยที่ประชุมมีมติเห็นชอบแผนฯ ประกอบด้วย ค่าใช้จ่ายที่จำเป็นเกี่ยวกับการเปรียบเทียบคดีอันได้มาซึ่งเงินค่าปรับ อาทิเช่น ค่าไปรษณีย์ ค่าเช่าเครื่องถ่ายเอกสาร ฯลฯ นอกจากนี้ ยังได้ติดตามความคืบหน้าการดำเนินการตามมติของคณะกรรมการที่ผ่านมา ประกอบด้วย 1) โครงการพัฒนาระบบมาตรฐานการกำกับดูแลโรงงานอุตสาหกรรม ได้มีการอบรมการใช้งานแก่เจ้าหน้าที่สำนักงานอุตสาหกรรมจังหวัด โดยปัจจุบันได้มีการใช้งานระบบแล้วจำนวน 43 จังหวัด พร้อมทั้งได้รับฟังความคิดเห็นและข้อเสนอแนะจากผู้ใช้งาน และหารือแนวทางการพัฒนาและใช้งานร่วมกับกรมโรงงานฯ เพื่อพัฒนาระบบในระยะ2 ต่อไป 2) การจัดหาอุปกรณ์และเครื่องมือที่จำเป็นกับการปฏิบัติงาน เช่น เครื่องตรวจวัดคุณภาพอากาศแบบพกพา เครื่องตรวจวัดคุณภาพน้ำภาคสนามแบบพารามิเตอร์ หน้ากากป้องกันสารเคมี ฯลฯ
โดยมี นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม นางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรม นายวชิระ ไม้แพ ที่ปรึกษาด้านกฎหมาย นายพลาวุธ วงศ์วิวัฒน์ ผู้อำนวยการกองยุทธศาสตร์และแผนงาน นายเตมีย์ พันธุวงค์ราช ผู้อํานวยการกองตรวจราชการ นางสาวชลาริน นิลพิฤกษ์ ผู้อำนวยการกองกลาง นายดุสิต อนันตรักษ์ ผู้อำนวยการศูนย์เทคโนโลยีสารสนเทศ นายสมชัย เอมบำรุง ผู้อำนวยการกองกฎหมาย และเจ้าหน้าที่สำนักงานปลัดกระทรวงอุตสาหกรรม เข้าร่วมการประชุม ณ ห้องประชุมชุณหะวัณ ชั้น 3 อาคาร สปอ.

ที่มา : https://www.thaigov.go.th/news/contents/details/77285