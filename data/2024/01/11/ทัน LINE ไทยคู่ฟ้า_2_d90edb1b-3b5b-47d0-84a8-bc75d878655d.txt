รัฐบาลไทย-ข่าวทำเนียบรัฐบาล-มท. คุมเข้ม! เสียงดังรบกวนจากสถานบริการ หากข้าราชการผู้รับผิดชอบในพื้นที่ “เพิกเฉย/งดเว้นการปฏิบัติ” รับโทษทางวินัยและปกครอง


วันพฤหัสบดีที่ 11 มกราคม 2567
มท. คุมเข้ม! เสียงดังรบกวนจากสถานบริการ หากข้าราชการผู้รับผิดชอบในพื้นที่ “เพิกเฉย/งดเว้นการปฏิบัติ” รับโทษทางวินัยและปกครอง
.....
มท. คุมเข้ม! เสียงดังรบกวนจากสถานบริการ หากข้าราชการผู้รับผิดชอบในพื้นที่ “เพิกเฉย/งดเว้นการปฏิบัติ” รับโทษทางวินัยและปกครอง
.
กระทรวงมหาดไทย เผยมาตรการป้องกันและแก้ไขปัญหา “เสียงดัง” จากสถานประกอบการที่เปิดให้บริการในลักษณะที่คล้ายกับสถานบริการ จนส่งผลให้ประชาชนผู้พักอาศัยในบริเวณใกล้เคียงได้รับตวามเดือดร้อน
.
ทั้งนี้ มท. ได้มีหนังสือแจ้งแนวทางการควบคุมและกำกับดูแลสถานบริการ กรณีขยายเวลาเปิดสถานบริการถึงเวลา 04.00 น. ของวันรุ่งขึ้น เพื่อทุกจังหวัดได้ดำเนินการและถือเป็นแนวทางปฏิบัติ เพื่อเป็นการป้องกันผลกระทบต่อประชาชนและสังคมที่อาจเกิดขึ้นจากการขยายเวลาดังกล่าว
.
ทั้งนี้ เพื่อเป็นเพิ่มประสิทธิภาพการป้องกันและแก้ไขปัญหากรณีเสียงดัง:
• หากมีเรื่องร้องเรียน/ร้องทุกข์ที่เกี่ยวข้องกับสถานบริการและสถานประกอบการที่เปิดให้บริการในลักษณะที่คล้ายกับสถานบริการ ที่ก่อให้เกิดความเดือดร้อนรำคาญทางเสียงกับประชาชนผู้พักอาศัยบริเวณใกล้เคียง
-ให้บูรณาการหน่วยงานที่เกี่ยวข้องในระดับพื้นที่เข้าตรวจสอบ ระงับเหตุ และแก้ไขปัญหาตามอำนาจหน้าที่โดยเร็ว
• หากผู้ประกอบการฯ ปล่อยปละละเลย ให้เจ้าพนักงานตามกฎหมายที่เกี่ยวข้อง
- สั่งให้เจ้าของหรือผู้ครอบครองสถานบริการหรือสถานประกอบการที่เปิดให้บริการในลักษณะที่คล้ายกับสถานบริการ “ปรับปรุงแก้ไข” เหตุเดือดร้อนรำคาญทางเสียงให้แล้วเสร็จภายใน 30 วัน
- ในระหว่างปรับปรุงแก้ไขดังกล่าว “ให้หยุดใช้เสียง” ที่ก่อให้เกิดความเดือดร้อนรำคาญนั้นไว้ก่อน
• หากครบกำหนดระยะเวลาตามที่กำหนดแล้ว “ยังไม่ได้ปรับปรุงแก้ไขให้ถูกต้อง” สามารถพิจารณาสั่งเพิกถอนใบอนุญาตหรือสั่งปิดและห้ามไม่ให้มีการเปิดสถานบริการหรือสถานประกอบการในสถานที่ดังกล่าวอีก เป็นเวลา 5 ปี
.
สำหรับเจ้าหน้าที่ หากเพิกเฉยหรือละเลยไม่ดำเนินการตามกฎหมายของเจ้าหน้าที่ ให้ผู้บังคับบัญชาของเจ้าหน้าที่ผู้นั้นพิจารณาดำเนินการทั้งทางอาญาและทางปกครองอย่างเฉียบขาดและรวดเร็ว และให้รายงานผลการดำเนินการในเรื่องดังกล่าวให้กระทรวงมหาดไทยทราบ
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/77288