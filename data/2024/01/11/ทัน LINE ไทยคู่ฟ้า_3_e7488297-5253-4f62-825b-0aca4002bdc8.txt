รัฐบาลไทย-ข่าวทำเนียบรัฐบาล-คัดเลือก 6 เทศกาลประเพณีไทย ยกระดับสู่เทศกาลประเพณีนานาชาติ


วันพฤหัสบดีที่ 11 มกราคม 2567
คัดเลือก 6 เทศกาลประเพณีไทย ยกระดับสู่เทศกาลประเพณีนานาชาติ
.....
กระทรวงวัฒนธรรม ได้คัดเลือกเทศกาลประเพณี เพื่อยกระดับไปสู่ระดับชาติและนานาชาติ ของสำนักงานวัฒนธรรมจังหวัด ประจำปีงบประมาณ พ.ศ. 2567 ดังนี้
.
1. เทศกาลร่มบ่อสร้างและหัตถกรรมสันกำแพง จ.เชียงใหม่
2. ประเพณีกำฟ้าไทยพวน จ.แพร่
3. มหกรรมวัฒนธรรมสานสัมพันธ์อิ้วเมี่ยนโลก จ.พะเยา
4. เทศกาลลานตาลันตา จ.กระบี่
5. งานวิสาขปุรณมีบูชา สักการะมหาสถูปเจดีย์เขาคลังนอก จ.เพชรบูรณ์
6. ประเพณีบุญกระธูปออกพรรษา จ.ชัยภูมิ
.
ระยะต่อไป วธ. จะดำเนินการจัดสรรงบประมาณเพื่อให้สำนักงานวัฒนธรรมจังหวัดนำไปบูรณาการความร่วมมือกับหน่วยงานต่าง ๆ ทั้งภาครัฐ เอกชนและเครือข่ายวัฒนธรรมในการจัดกิจกรรมส่งเสริม 6 เทศกาลดังกล่าว เพื่อยกระดับเทศกาลประเพณีไปสู่ระดับชาติและนานาชาติ
.
ทั้งนี้ การส่งเสริมเทศกาลประเพณีระดับชาติและนานาชาติอย่างต่อเนื่องนั้น จะช่วยจูงใจนักท่องเที่ยวทั้งชาวไทยและชาวต่างชาติ ให้เดินทางเข้ามาเที่ยวสัมผัสกับวิถีชีวิต ศิลปวัฒนธรรมประเพณีท้องถิ่น ซึ่งจะก่อให้เกิดการสร้างงานสร้างรายไปสู่ชุมชนและประเทศ
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/77310