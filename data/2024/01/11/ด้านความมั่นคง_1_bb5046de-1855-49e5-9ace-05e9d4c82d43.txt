รัฐบาลไทย-ข่าวทำเนียบรัฐบาล-ปลัดกระทรวงกลาโหมมอบเจตนารมณ์และแนวทางการปฏิบัติงานให้กำลังพล


วันพฤหัสบดีที่ 11 มกราคม 2567
ปลัดกระทรวงกลาโหมมอบเจตนารมณ์และแนวทางการปฏิบัติงานให้กำลังพล
วันที่ ๑๐ มกราคม ๒๕๖๗ พลเอก สนิธชนก สังขจันทร์ ปลัดกระทรวงกลาโหม มอบเจตนารมณ์และ แนวทางการปฏิบัติงานประจำปีงบประมาณ พ.ศ.๒๕๖๗ ให้กับหัวหน้าหน่วยขึ้นตรงสำนักงานปลัดกระทรวงกลาโหม และกำลังพลในสังกัด โดยมีเจตนารมณ์สำคัญ
ได้แก่การยึดมั่นในสถาบันพระมหากษัตริย์และ แสดงความจงรักภักดีในทุกโอกาส น้อมนำหลักปรัชญาของเศรษฐกิจพอเพียงมาเป็นหลักในการบริหารราชการ บริหารกำลังพลและครอบครัว
สำหรับนโยบายที่สำคัญ ได้แก่ การปรับปรุงโครงสร้างการจัดส่วนราชการของหน่วยขึ้นตรงกระทรวงกลาโหมและเหล่าทัพ การดำเนินการด้านอุตสาหกรรมป้องกันประเทศ การพัฒนารูปแบบ การตรวจเลือกทหารกองประจำการและการฝึกนักศึกษาวิชาทหาร การดำเนินการด้านสวัสดิการของกำลังพล
การดำเนินการด้านเทคโนโลยีสารสนเทศและการสื่อสาร การใช้ประโยชน์ที่ดินในความครอบครองของกระทรวงกลาโหม แนวทางการปฏิบัติงานอุตสาหกรรมป้องกันประเทศ ขอให้มีมาตรฐานได้รับการยอมรับ และความเชื่อมั่นจากผู้ใช้ สวัสดิการกำลังพล พัฒนาระบบสวัสดิการเพื่อให้เกิดประโยชน์สูงสุดต่อกำลังพลและครอบครัว การข่าวกรองและการต่างประเทศ จัดทำเอกสาร “ท่าทีด้านความมั่นคงของกระทรวงกลาโหมต่อประเทศรอบบ้านประจำปี ๒๕๖๗” ด้านพลังงาน ส่งเสริมการใช้พลังงานอย่างประหยัดและคุ้มค่า ส่งเสริมการบริหารจัดการขยะหรือวัสดุใช้แล้วอย่างเป็นระบบ ด้านคุณธรรม จัดทำแผนการเทิดเกียรติ วีรชนทหารหาญของชาติ นอกจากนี้ขอให้กวดขันให้กำลังพล มีความรู้และความเข้าใจที่ถูกต้องเกี่ยวกับ การใช้สื่อสังคมออนไลน์
ทั้งนี้ สำนักงานปลัดกระทรวงกลาโหม จะขับเคลื่อนการปฏิบัติงานให้เป็นไปในแนวทางเดียวกันอย่างมีเอกภาพ เกิดผลสัมฤทธิ์อย่างเป็นรูปธรรม เป็นหน่วยงานที่ได้รับการยอมรับทั้งจากภายในและ ภายนอกกระทรวงกลาโหม

ที่มา : https://www.thaigov.go.th/news/contents/details/77290