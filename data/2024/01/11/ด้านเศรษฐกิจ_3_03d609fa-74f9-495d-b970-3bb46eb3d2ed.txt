รัฐบาลไทย-ข่าวทำเนียบรัฐบาล-​ปลัดฯ ณัฐพล นำทีม MIND เตรียมวางแผนงบประมาณ 68 สำนักงานปลัดฯ เน้นย้ำให้เป็นไปตามกรอบยุทธศาสตร์ชาติ และนโยบาย อก. สู่การปฏิบัติในระดับพื้นที่ 


วันพฤหัสบดีที่ 11 มกราคม 2567
11/01/2567
พิมพ์
​ปลัดฯ ณัฐพล นำทีม MIND เตรียมวางแผนงบประมาณ 68 สำนักงานปลัดฯ เน้นย้ำให้เป็นไปตามกรอบยุทธศาสตร์ชาติ และนโยบาย อก. สู่การปฏิบัติในระดับพื้นที่
​ปลัดฯ ณัฐพล นำทีม MIND เตรียมวางแผนงบประมาณ 68 สำนักงานปลัดฯ เน้นย้ำให้เป็นไปตามกรอบยุทธศาสตร์ชาติ และนโยบาย อก. สู่การปฏิบัติในระดับพื้นที่
วันที่ 9 มกราคม 2566 ดร.ณัฐพล รังสิตพล ปลัดกระทรวงอุตสาหกรรม เป็นประธานการประชุมและนำเสนอข้อมูลโครงการ เพื่อจัดทำงบประมาณรายจ่ายประจำปีงบประมาณ พ.ศ.2568 ของสำนักงานปลัดกระทรวงอุตสาหกรรม (สปอ.) โดยมีนางสาวณัฏฐิญา เนตยสุภา รองปลัดกระทรวงอุตสาหกรรม นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม นายเดชา จาตุธนานันท์ นายศุภกิจ บุญศิริ นายเอกนิติ รมยานนท์ ผู้ตรวจราชการกระทรวงอุตสาหกรรม นางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรม ผู้อำนวยการกอง อุตสาหกรรมจังหวัด 76 จังหวัด และเจ้าหน้าที่ ร่วมประชุม ณ ห้องประชุม อก.1 ชั้น 2 อาคารสำนักงานปลัดกระทรวงอุตสาหกรรม และผ่านระบบ Zoom Meeting โดยในการประชุมได้มุ่งเน้นการสร้างความเข้าใจร่วมกันในการพิจารณาจัดทำข้อเสนอโครงการให้เป็นไปตามกรอบยุทธศาสตร์ชาติ แผนระดับต่างๆ และนโยบายกระทรวงอุตสาหกรรม มุ่งเน้นบูรณาการและขับเคลื่อนนโยบายและภารกิจไปสู่การปฏิบัติในระดับพื้นที่ เพื่อส่งเสริมพัฒนาศักยภาพของธุรกิจอุตสาหกรรม และการกำกับดูแลการประกอบการอุตสาหกรรมในส่วนภูมิภาคให้เป็นไปตามกฎหมาย มาตรฐาน และกฎเกณฑ์ของประชาคมโลก และการพัฒนาองค์กรดิจิทัลเพื่อให้บริการอย่างมีประสิทธิภาพ โดยให้คำนึงถึงมีความคุ้มค่าและเกิดประโยชน์ต่อส่วนรวมมากที่สุด

ที่มา : https://www.thaigov.go.th/news/contents/details/77284