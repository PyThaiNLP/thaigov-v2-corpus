รัฐบาลไทย-ข่าวทำเนียบรัฐบาล-กรมเจ้าท่า เร่งพิจารณากรอบการจัดลำดับความสำคัญคำของบประมาณปี 2568 (กรอบเล็ก) ครั้งที่ 1


วันอังคารที่ 9 มกราคม 2567
กรมเจ้าท่า เร่งพิจารณากรอบการจัดลำดับความสำคัญคำของบประมาณปี 2568 (กรอบเล็ก) ครั้งที่ 1
...
กรมเจ้าท่า จัดประชุมการกลั่นกรองคำของบประมาณ 2568 (กรอบเล็ก) ครั้งที่ 1 ให้เป็นไปตามแผนกรอบเวลาสำนักงบประมาณกำหนด ภายในเดือนมกราคม 2567 เพื่อนำเสนอสำนักงบประมาณใช้ประกอบการพิจารณาขอรับการจัดสรรงบประมาณ
วันที่ 9 มกราคม 2567 นายกริชเพชร ชัยช่วย ผู้ตรวจราชการกระทรวงคมนาคม รักษาการแทนอธิบดีกรมเจ้าท่า เป็นประธานในการประชุมฯ โดยมีนายภูริพัฒน์ ธีระกุลพิศุทธิ์ รองอธิบดีกรมเจ้าท่า ด้านปลอดภัย นายวิเชียร เปมานุกรรักษ์ รองอธิบดีกรมเจ้าท่า ด้านส่งเสริมการขนส่งทางน้ำ นายนรินทร์ศักย์ สัทธาประสิทธิ์ รองอธิบดีกรมเจ้าท่า ด้านโครงสร้างพื้นฐานการขนส่งทางน้ำ พร้อมด้วยผู้อำนวยการสำนัก/กอง/ศูนย์ ส่วนกลาง เข้าร่วมประชุมพิจารณาจัดทำคำของบประมาณ 2568 ณ ห้องประชุมวิสูตรสาคร ชั้น 4 อาคาร 162 ปี โดยการจัดทำคำของบประมาณปี 2568 ต้องสอดคล้องกับแผน/ยุทธศาสตร์ต่างๆ และสอดรับกับนโยบายของกระทรวงคมนาคม ในการเปิดประตูการค้า การท่องเที่ยว พร้อมเป็นศูนย์กลางเชื่อมโยงการเดินทางในทุกมิติ สร้างความปลอดภัยให้กับประชาชน และยกระดับสู่มาตรฐานสากล ตลอดจนพัฒนาคุณภาพชีวิต เพิ่มโอกาสในการเข้าถึงของประชาชนทุกประเภท รวมทั้งให้ความสำคัญกับสิ่งแวดล้อม (Green Transport) ลด PM 2.5 และส่งเสริมการใช้พลังงานทางเลือกในระบบการเดินทางและขนส่งในทุกประเภท เป็นไปตามแนวนโยบาย "คมนาคม เพื่ออุดมสุขของประชาชน" และ "ราชรถยิ้ม"
โดยที่ประชุม ได้ดำเนินการตามข้อสั่งการที่ได้รับมอบหมายและร่วมกันพิจารณาทบทวนจัดทำคำของบฯ ของกรมเจ้าท่า ดังนี้ 1.ดำเนินการตามนโยบายกระทรวงคมนาคม ด้านแผนงานพื้นฐานผลิตบุคลากร แผนงานบูรณาการโลจิสติกส์ แผนงานบูรณาการส่งเสริมการท่องเที่ยว 2. สนับสนุนนโยบายลด Greenhouse Gases 3. การท่องเที่ยวสำราญทางน้ำ (ท่าเรือ) 4. สนับสนุนนโยบาย W – Map 5. เตรียมพร้อมการตรวจประเมิน IMO 6. การยกระดับคุณภาพการให้บริการประชาชน ด้าน IT และประเด็นสำคัญด้านอื่นที่อยู่ระหว่างการรวบรวมข้อมูลเพื่อเป็นไปตามภารกิจหลักและภายใต้นโยบายรัฐบาลและคมนาคมที่เกี่ยวข้อง 9 ด้าน ได้แก่ 1. พัฒนาโครงสร้างพื้นฐานการขนส่งทางน้ำ เช่น การพัฒนาท่าเรือต่างๆ เพื่อสนับสนุนในการท่องเที่ยวทางทะเล การพัฒนาการขุดลอกและบำรุงรักษาร่องน้ำเศรษฐกิจให้เป็นไปตามมาตรฐานในแต่ละร่องน้ำ
2. ยกระดับความปลอดภัยการคมนาคมทางน้ำ นำเทคโนโลยีเพื่อเพิ่มประสิทธิภาพด้านความปลอดภัยมาช่วยในการปฏิบัติงาน
3. ส่งเสริมกิจการพาณิชยนาวี ปรับปรุงและแก้ไขกฎหมายส่งเสริมพาณิชยนาวี และจัดตั้งสำนักงานส่งเสริมพาณิชยนาวีให้มีหน้าที่ดูแลกิจการส่งเสริมพาณิชยนาวีโดยเฉพาะ รวมไปถึงส่งเสริมกองเรือไทยและพัฒนามาตรฐานท่าเรือ อู่เรือ เป็นต้น
4. ส่งเสริมการคมนาคมทางน้ำ เพื่อยกระดับคุณภาพชีวิต และเป็นมิตรต่อสิ่งแวดล้อม ลดการปล่อยคาร์บอนไดออกไซด์และ PM 2.5 และส่งเสริมการใช้พลังงานทางเลือกเรือไฟฟ้า (EV Boat)
5. ดำเนินการให้สอดคล้อง กับมาตรฐานระหว่างประเทศ เช่น IMO, IUU ตลอดจนพัฒนากรอบความร่วมมือในระดับภูมิภาค เช่น ASEAN และ JCCCN เป็นต้น
6. สนับสนุนและส่งเสริมการขนส่งมวลชนสาธารณะทางน้ำ ในกรุงเทพมหานคร และปริมณฑล ส่งเสริมการเดินทางอย่างไร้รอยต่อ ล้อ-ราง-เรือ
7. พัฒนาปรับปรุงกฎหมาย กฎและระเบียบให้ทันสมัยเป็นมาตรฐานสากล
8. ขับเคลื่อนสู่องค์กรที่โปร่งใส ตรวจสอบได้ ยึดหลักธรรมาภิบาล รวมถึงพัฒนาองค์กรและบุคลากรให้มีประสิทธิภาพสูง
9. ยกระดับการให้บริการ ให้เกิดความสะดวกรวดเร็ว เข้าถึงได้และมุ่งแก้ไขปัญหา
ซึ่งที่ประชุมได้ร่วมกันพิจารณาทบทวนคำของบประมาณปี 2568 จำแนกตามแผนงาน ดังนี้
1.แผนงานบุคลากรภาครัฐ 2. แผนงานพื้นฐาน ประกอบด้วย ด้านการพัฒนาและบำรุงรักษาโครงสร้างพื้นฐานด้านการขนส่งทางน้ำ อาทิ ก่อสร้างท่าเรือ ก่อสร้างเขื่อนกันทรายและกันคลื่น ป้องกันและแก้ไขปัญหาการกัดเซาะชายฝั่งทะเล ก่อสร้างเขื่อนป้องกันตลิ่ง ขุดลอกและบำรุงรักษาทางน้ำ
ด้านการกำกับดูแลขนส่งทางน้ำและพาณิชยนาวี เช่น การออกใบสำคัญ การนำร่องเรือ การตรวจตราและควบคุมการเดินเรือ และด้านผลิตและพัฒนาบุคลากรด้านพาณิชยนาวี จัดหาอุปกรณ์การเดินเรือและเครื่องมือฝึกจำลอง
3.แผนงานบูรณาการ ประกอบด้วย แผนงานบูรณาการสร้างรายได้จากการท่องเที่ยว ได้แก่ โครงการส่งเสริมการท่องเที่ยวสำราญทางน้ำ แผนงานบูรณาการพัฒนาด้านคมนาคมและระบบโลจิสติกส์  ได้แก่ โครงการพัฒนาและบำรุงรักษาโครงสร้างพื้นฐานเพื่อสนับสนุน ระบบโลจิสติกส์ แผนงานบูรณาการบริหารจัดการทรัพยากรน้ำ ได้แก่ โครงการพัฒนาโครงสร้างพื้นฐานเพื่อสนับสนุนการบริหารจัดการ ทรัพยากรน้ำ
ทั้งนี้ การประชุมดังกล่าว จะต้องรวบรวมผลการประชุมเพื่อกำหนดกรอบงบประมาณอีกครั้ง ก่อนนำส่งสำนักงบประมาณ ภายในวันที่ 26 มกราคม 2567 เพื่อให้เกิดผลสัมฤทธิ์อย่างเป็นรูปธรรมต่อไป

ที่มา : https://www.thaigov.go.th/news/contents/details/77209