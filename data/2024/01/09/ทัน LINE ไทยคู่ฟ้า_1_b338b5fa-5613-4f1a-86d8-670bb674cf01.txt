รัฐบาลไทย-ข่าวทำเนียบรัฐบาล-จริงหรือไม่? ตั้งแต่ 1 ม.ค. 67 "ประกันสังคม" เก็บเงินสมทบเพิ่ม จาก 750 เป็น 875 บาท/เดือน


วันอังคารที่ 9 มกราคม 2567
จริงหรือไม่? ตั้งแต่ 1 ม.ค. 67 "ประกันสังคม" เก็บเงินสมทบเพิ่ม จาก 750 เป็น 875 บาท/เดือน
.....
กรณีมีกระแสข่าวว่า สำนักงานประกันสังคมเตรียมปรับเพิ่มเก็บเงินเข้ากองทุนประกันสังคม จากผู้ประกันตนมาตรา 33 จาก 750 เป็น 875 บาท/เดือน เริ่ม 1 ม.ค. 67 เป็นต้นไป นั้น
.
สำนักงานประกันสังคม กระทรวงแรงงาน ยืนยันว่า ข้อมูลดังกล่าวไม่เป็นความจริงแต่อย่างใด เนื่องจากปัจจุบันสำนักงานประกันสังคม ยังคงจัดเก็บเงินสมทบ กองทุนประกันสังคมในอัตราร้อยละ 5 จากฐานคำนวณค่าจ้างไม่เกิน 15,000 บาท ซึ่งเป็นเงินไม่เกิน 750 บาท ไม่มีการปรับเป็น 875 บาท ต่อเดือนตามที่กล่าวอ้าง
.
ขอให้ประชาชนอย่าหลงเชื่อ และไม่ส่งหรือแชร์ข้อมูลดังกล่าวต่อในช่องทางสื่อสังคมออนไลน์ต่าง ๆ และเพื่อให้ได้รับข้อมูลข่าวสารที่ถูกต้อง สามารถติดตามได้ที่เว็บไซต์ www.sso.go.th หรือหากมีข้อสงสัยติดต่อที่สายด่วน 1506
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/77196