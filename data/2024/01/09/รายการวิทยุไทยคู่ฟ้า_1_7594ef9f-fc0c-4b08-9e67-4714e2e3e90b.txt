รัฐบาลไทย-ข่าวทำเนียบรัฐบาล-ชูโครงการ “365 วัน มหัศจรรย์เที่ยวเมืองรอง” กระจายรายได้สู่ชุมชน


วันอังคารที่ 9 มกราคม 2567
09/01/2567
พิมพ์
ชูโครงการ “365 วัน มหัศจรรย์เที่ยวเมืองรอง” กระจายรายได้สู่ชุมชน
วันพุธที่ 3 มกราคม 2567
ต่อจากนี้ไป ขอเชิญรับฟังไทยคู่ฟ้า
รัฐบาลกระตุ้นการท่องเที่ยวภายในประเทศเพื่อให้เกิดการกระจายรายได้สู่ชุมชน โดยดำเนินโครงการ
“365 วัน มหัศจรรย์เที่ยวเมืองรอง” ผลักดันกระแสท่องเที่ยวเมืองรองตลอดปี 2567 เปิดประสบการณ์ใหม่
เที่ยวเมืองรองมิรู้ลืม กระตุ้นให้นักท่องเที่ยวออกไปท่องเที่ยวตามสถานที่ต่าง ๆ ในเมืองไทย
พร้อมบูรณาการความร่วมมือกับภาคเอกชนจัดกิจกรรมนำเสนอสินค้าและบริการท่องเที่ยวตามแนวคิด Soft
Power สะท้อนเอกลักษณ์และอัตลักษณ์ของเมืองรองในแต่ละภูมิภาคทั่วประเทศ
เพื่อดึงดูดให้นักท่องเที่ยวเดินทางมาท่องเที่ยวได้ตลอด 365 วัน
โดยการท่องเที่ยวแห่งประเทศไทยคาดการณ์ว่า รายได้จากการท่องเที่ยวเมืองรองในปีนี้จะเติบโตขึ้นร้อยละ
10 – 15 จากปี 2566 อย่างแน่นอน
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/77197