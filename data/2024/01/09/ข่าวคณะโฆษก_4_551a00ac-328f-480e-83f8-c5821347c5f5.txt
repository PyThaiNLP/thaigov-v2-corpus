รัฐบาลไทย-ข่าวทำเนียบรัฐบาล-​โฆษกรัฐบาลวอนสังคมวิพากษ์วิจารณ์อย่างสร้างสรรค์ เข้าใจแนวทาง ความตั้งใจของรัฐบาล ที่ต้องการกระตุ้นเศรษฐกิจอย่างเต็มกำลัง ย้ำรัฐบาลพร้อมทำตามข้อกำหนด และข้อกฎหมาย


วันอังคารที่ 9 มกราคม 2567
09/01/2567
พิมพ์
​โฆษกรัฐบาลวอนสังคมวิพากษ์วิจารณ์อย่างสร้างสรรค์ เข้าใจแนวทาง ความตั้งใจของรัฐบาล ที่ต้องการกระตุ้นเศรษฐกิจอย่างเต็มกำลัง ย้ำรัฐบาลพร้อมทำตามข้อกำหนด และข้อกฎหมาย
​โฆษกรัฐบาลวอนสังคมวิพากษ์วิจารณ์อย่างสร้างสรรค์ เข้าใจแนวทาง ความตั้งใจของรัฐบาล ที่ต้องการกระตุ้นเศรษฐกิจอย่างเต็มกำลัง ย้ำรัฐบาลพร้อมทำตามข้อกำหนด และข้อกฎหมาย
วันนี้ (9 มกราคม 2567) นายชัย วัชรงค์ โฆษกประจำสำนักนายกรัฐมนตรีเปิดเผยถึงกรณีที่เป็นข้อวิพากษ์วิจารณ์ในสังคม ต่อโครงการ Digital Wallet นั้น
โฆษกประจำสำนักนายกรัฐมนตรียืนยันรัฐบาลพร้อมดำเนินการตามกฎหมาย รับฟังความเห็นจากผู้รู้ ผู้มีประสบการณ์ และประชาชนอย่างทั่วถึง อย่างไรก็ดี อยากให้ทุกฝ่ายมั่นใจ เข้าใจในแนวทางการทำงานของรัฐบาลที่ต้องการกระตุ้นเศรษฐกิจให้เกิดการทำงานเต็มระบบ พัฒนาเต็มสูบ เต็มศักยภาพ
“รัฐบาลมุ่งมั่นดำเนินการเพื่อให้เกิดประโยชน์สูงสุดแก่เศรษฐกิจของประเทศ ต้องการนำประเทศออกจากหล่มทางเศรษฐกิจ ต้องการให้เกิดการขับเคลื่อนอย่างเต็มกำลัง ศักยภาพของประเทศ เพื่อให้เกิดการเคลื่อนไหวทั้งระบบ ซึ่งกระบวนการทั้งหมดนี้จะดำเนินการภายใต้กรอบกฎหมาย ข้อบังคับที่กำหนดไว้ โดยรัฐบาลมีหน้าที่ชี้แจง ทำความเข้าใจให้ทุกส่วนเข้าใจการทำงานของรัฐบาล ทั้งนี้ขอขอบคุณการวิพากษ์วิจารณ์ที่เป็นไปอย่างสร้างสรรค์ เพื่อร่วมกันเดินหน้า พัฒนาชาติบ้านเมือง” นายชัย กล่าว

ที่มา : https://www.thaigov.go.th/news/contents/details/77169