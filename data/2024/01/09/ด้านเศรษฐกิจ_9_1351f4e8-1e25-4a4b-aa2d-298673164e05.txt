รัฐบาลไทย-ข่าวทำเนียบรัฐบาล-รองปลัดฯ มอบเงินช่วยเหลือเยียวยาครอบครัวผู้เสียชีวิตจากเหตุอุทกภัยในพื้นที่จังหวัดนราธิวาส


วันอังคารที่ 9 มกราคม 2567
รองปลัดฯ มอบเงินช่วยเหลือเยียวยาครอบครัวผู้เสียชีวิตจากเหตุอุทกภัยในพื้นที่จังหวัดนราธิวาส
รองปลัดฯ มอบเงินช่วยเหลือเยียวยาครอบครัวผู้เสียชีวิตจากเหตุอุทกภัยในพื้นที่จังหวัดนราธิวาส
วันอังคารที่ 9 มกราคม 2567 ร้อยเอก ธรรมนัส พรหมเผ่า รัฐมนตรีว่าการกระทรวงเกษตรและสหกรณ์  ได้มอบหมายให้ นายอภัย สุทธิสังข์ รองปลัดกระทรวงเกษตรและสหกรณ์ เป็นผู้แทนฯ พร้อมด้วยนายนวนิตย์ พลเคน รองปลัดกระทรวงเกษตรและสหกรณ์ และหน่วยงานในสังกัด มอบเงินช่วยเหลือเยียวยาจากกระทรวงเกษตรและสหกรณ์ร่วมกับมูลนิธิธรรมนัส พรหมเผ่า ให้แก่ครัวเรือนผู้เสียชีวิตจากเหตุอุทกภัยในพื้นที่จังหวัดนราธิวาส  ณ ตำบลกาลิชา และตำบลเฉลิม อำเภอระแงะ จังหวัดนราธิวาส ดังนี้
ครัวเรือนที่ 1 นายมะสุกรี แมดาลู และนาวสาวนูรา กะนิ
ครัวเรือนที่ 2 นายมะยายิ อาแวบือชา
ครัวเรือนที่ 3 นายบัฮรนค์ ลาเต๊ะ
ครัวเรือนที่ 4 นายนิกร สะเมาะ
จากสถานการณ์อุกทกภัยในพื้นที่จังหวัดนราธิวาส ซึ่งได้ประกาศเป็นเขตการให้ความช่วยเหลือผู้ประสบภัยพิบัติกรณีฉุกเฉินในพื้นที่จังหวัดนราธิวาส ไปแล้ว 4 รอบ พื้นที่รวม จำนวน 13 อำเภอ 77 ตำบล 588 หมู่บ้าน 4 เทศบาล 62 ชุมชน (พื้นที่คาดความเสียหาย ด้านพืช 4,228 ไร่ ด้านประมง 15.48 ไร่ และด้านปศุสัตว์ เกษตรกรได้รับความเดือดร้อน 544 ราย)

ที่มา : https://www.thaigov.go.th/news/contents/details/77215