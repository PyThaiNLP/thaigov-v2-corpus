รัฐบาลไทย-ข่าวทำเนียบรัฐบาล-นายกฯ เผยข่าวดี ครม.เห็นชอบแก้ไขระเบียบการใช้ไฟฟ้าและประปาให้กับผู้มีทะเบียนบ้านชั่วคราว ขอใช้น้ำประปาได้เช่นเดียวกับผู้มีทะเบียนบ้าน ในอัตราปกติ


วันอังคารที่ 9 มกราคม 2567
09/01/2567
พิมพ์
นายกฯ เผยข่าวดี ครม.เห็นชอบแก้ไขระเบียบการใช้ไฟฟ้าและประปาให้กับผู้มีทะเบียนบ้านชั่วคราว ขอใช้น้ำประปาได้เช่นเดียวกับผู้มีทะเบียนบ้าน ในอัตราปกติ
นายกฯ เผยข่าวดี ครม.เห็นชอบแก้ไขระเบียบการใช้ไฟฟ้าและประปาให้กับผู้มีทะเบียนบ้านชั่วคราว ขอใช้น้ำประปาได้เช่นเดียวกับผู้มีทะเบียนบ้าน ในอัตราปกติ
วันนี้ (9 มกราคม 2567) เวลา 11.30 น. ณ บริเวณหน้าตึกบัญชาการ 1 ทำเนียบรัฐบาล นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง กล่าวภายหลังการประชุมคณะรัฐมนตรีว่า  พี่น้องประชาชนที่ยังไม่มีมิเตอร์ไฟฟ้าและมิเตอร์ประปา ได้เข้าถึงระบบสาธารณูปโภคพื้นฐาน ซึ่งมีอยู่ในทุก ๆ จังหวัด กระทรวงมหาดไทย โดยการไฟฟ้านครหลวง การไฟฟ้าส่วนภูมิภาค การประปานครหลวง การประปาส่วนภูมิภาค จัดแก้ไขระเบียบการใช้ไฟฟ้าและประปาให้กับผู้มีทะเบียนบ้านชั่วคราว ขอใช้น้ำประปาได้เช่นเดียวกับผู้มีทะเบียนบ้านปกติในอัตราปกติ ถึงแม้ในบ้างพื้นที่จะมีปัญหา ขอให้มีการพิสูจน์สิทธิกันก่อน โดยให้สำนักงานคณะกรรมการที่ดินผ่อนผันการปฏิบัติตาม มติครม. 8 เมษายน 2546 อย่างเร่งด่วน เพื่อให้เกิดความเป็นธรรมแก่พี่น้องประชาชนตามหลักสิทธิมนุษยชน

ที่มา : https://www.thaigov.go.th/news/contents/details/77184