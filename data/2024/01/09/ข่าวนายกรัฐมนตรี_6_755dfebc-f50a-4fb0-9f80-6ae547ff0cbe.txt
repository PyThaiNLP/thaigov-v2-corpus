รัฐบาลไทย-ข่าวทำเนียบรัฐบาล-​นายกฯ  ยินดี ครม.เห็นชอบ พ.ร.บ. อากาศสะอาดเพื่อประชาชน


วันอังคารที่ 9 มกราคม 2567
09/01/2567
พิมพ์
​นายกฯ  ยินดี ครม.เห็นชอบ พ.ร.บ. อากาศสะอาดเพื่อประชาชน
​นายกฯ  ยินดี ครม.เห็นชอบ พ.ร.บ. อากาศสะอาดเพื่อประชาชน
วันนี้ (9 มกราคม 2567) เวลา 11.30 น. ณ บริเวณหน้าตึกบัญชาการ 1 ทำเนียบรัฐบาล นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง กล่าวภายหลังการประชุมคณะรัฐมนตรีว่า  ครม.ได้มีมติเห็นชอบ พระราชบัญญัติอากาศสะอาดเพื่อประชาชน ซึ่งผ่านการรับฟังความคิดเห็นของประชาชน หน่วยงานที่เกี่ยวข้อง และคณะกรรมการกฤษฎีกาได้ตรวจสอบตามกฎหมายเป็นที่เรียบร้อยแล้ว ถือเป็นการดำเนินงานตามนโยบายของรัฐบาลที่ได้แถลงต่อรัฐสภา ที่ประกาศให้เป็นวาระแห่งชาติ โดยเฉพาะอย่างยิ่ง เรื่อง ฝุ่น Pm 2.5 ที่มีผลต่อสุขภาพของพี่น้องประชาชนเป็นสิทธิพื้นฐานที่พี่น้องประชาชนควรได้รับ
นายกฯ กล่าวว่า วัน 10 - 11 มกราคม จะมีการเดินไปทางไปเชียงใหม่เพื่อติดตามเรื่องปัญหาฝุ่น Pm 2.5  รัฐบาลยืนยัน จากทุกมาตรการทั้ง ระยะสั้น ระยะกลาง และระยะยาว เน้นเร่งสร้างอากาศสะอาด สภาพสิ่งแวดล้อมที่ดี ความปลอดภัยต่อสุขภาพ ซึ่งเป็นปัจจัยพื้นฐานในการดำรงชีวิตของพี่น้องประชาชนทุกคน

ที่มา : https://www.thaigov.go.th/news/contents/details/77186