รัฐบาลไทย-ข่าวทำเนียบรัฐบาล-พม. เตือนประชาชนอย่าหลงเชื่อ ข่าวปลอมจาก SMS หลอกเช็คอินทุกวัน รับเงินสงเคราะห์ครอบครัวละ 30,000 บาท


วันอังคารที่ 9 มกราคม 2567
พม. เตือนประชาชนอย่าหลงเชื่อ ข่าวปลอมจาก SMS หลอกเช็คอินทุกวัน รับเงินสงเคราะห์ครอบครัวละ 30,000 บาท
พม. เตือนประชาชนอย่าหลงเชื่อ ข่าวปลอมจาก SMS หลอกเช็คอินทุกวัน รับเงินสงเคราะห์ครอบครัวละ 30,000 บาท
วันนี้ (9 ม.ค. 67) เวลา 17.00 น. นายอนุกูล ปีดแก้ว ปลัดกระทรวงการพัฒนาสังคมและความมั่นคงของมนุษย์ (ปลัด พม.) เปิดเผยว่า ตามที่มีการส่งข้อความ SMS ผ่านทางโทรศัพท์มือถือระบุว่า กระทรวงการพัฒนาสังคมและความมั่นคงของมนุษย์ เปิดให้ผู้มีรายได้น้อยบุคคลทั่วไปร่วมกดเช็คอินทุกวันใน APP กระทรวง พม. รับเงินสงเคราะห์ครอบครัวละ 30,000 บาท นั้น เป็นข่าวปลอม โดยเป็นการแอบอ้างของมิจฉาชีพ เนื่องจากกระทรวง พม. ไม่มีการส่งข้อความ SMS ในลักษณะดังกล่าว ไปยังประชาชน
ทั้งนี้ ขอเตือนภัยประชาชนทุกคนอย่าหลงเชื่อ และอย่ากดทำตามที่ SMS แจ้งอย่างเด็ดขาด อย่างไรก็ตาม หากประชาชนประสบปัญหาทางสังคม หรือมีข้อสงสัยเกี่ยวกับการขอรับเงินสงเคราะห์ต่าง ๆ ของกระทรวง พม. สามารถสอบถามข้อมูลได้ที่ ศูนย์เร่งรัดจัดการสวัสดิภาพประชาชน (ศรส.) หรือ HuSEC ของกระทรวง พม. ผ่านฮอตไลน์ 1300 ตลอด 24 ชั่วโมง หรือ ติดต่อสำนักงานพัฒนาสังคมและความมั่นคงของมนุษย์จังหวัดทั่วประเทศ
#ช่วย24ชั่วโมง #พม24ชม #ข่าวพม #esshelpme #วราวุธรับฟังทำจริง #พมพอใจให้ทุกวัยพึงพอใจในพม #พมหนึ่งเดียว #ศรส #พม #เตือนภัย #มิจฉาชีพ #ข่าวปลอม

ที่มา : https://www.thaigov.go.th/news/contents/details/77217