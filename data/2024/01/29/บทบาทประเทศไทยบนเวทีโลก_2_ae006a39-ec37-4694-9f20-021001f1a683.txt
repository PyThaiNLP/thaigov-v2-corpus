รัฐบาลไทย-ข่าวทำเนียบรัฐบาล-รองนายกรัฐมนตรีและรัฐมนตรีว่าการกระทรวงการต่างประเทศพบหารือกับผู้แทนพิเศษด้านเมียนมาของประธานอาเซียน


วันจันทร์ที่ 29 มกราคม 2567
รองนายกรัฐมนตรีและรัฐมนตรีว่าการกระทรวงการต่างประเทศพบหารือกับผู้แทนพิเศษด้านเมียนมาของประธานอาเซียน
รองนายกรัฐมนตรีและรัฐมนตรีว่าการกระทรวงการต่างประเทศพบหารือกับผู้แทนพิเศษด้านเมียนมาของประธานอาเซียน
นายปานปรีย์ พหิทธานุกร รองนายกรัฐมนตรีและรัฐมนตรีว่าการกระทรวงการต่างประเทศ ได้พบหารือกับนายอาลุนแก้ว กิดติคุณ ผู้แทนพิเศษด้านเมียนมาของประธานอาเซียน (สปป.ลาว) ที่กรุงเทพฯ ในโอกาสที่ผู้แทนพิเศษด้านเมียนมาของ สปป.ลาว เยือนประเทศไทย โดยมีนายสีหศักดิ์ พวงเกตุแก้ว ผู้ช่วยรัฐมนตรีประจำกระทรวงการต่างประเทศ พล.อ. ทรงวิทย์ หนุนภักดี ผู้บัญชาการทหารสูงสุด และนางสาวบุษฎี สันติพิทักษ์ รองปลัดกระทรวงการต่างประเทศ เข้าร่วมด้วย
ทั้งสองฝ่ายได้แลกเปลี่ยนข้อคิดเห็นเกี่ยวกับสถานการณ์ในเมียนมาและบทบาทของอาเซียนในการสนับสนุนให้เมียนมามีสันติภาพและเสถียรภาพ ทั้งนี้ ไทยแสดงความพร้อมที่จะสนับสนุนการทำงานของ ของนายอาลุนแก้ว กิดติคุณ และ สปป. ลาว ในฐานะประธานอาเซียนในปีนี้อย่างเต็มที่ โดยรองนายกรัฐมนตรีและรัฐมนตรีว่าการกระทรวงการต่างประเทศได้กล่าวถึงข้อริเริ่มของไทยในการยกระดับการให้ความช่วยเหลือด้านมนุษยธรรมแก่ประชาชน เมียนมาตามแนวชายแดนไทย-เมียนมา ซึ่งจะเป็นส่วนหนึ่งของความพยายามร่วมกันของอาเซียนในประเด็นเมียนมา

ที่มา : https://www.thaigov.go.th/news/contents/details/78076