รัฐบาลไทย-ข่าวทำเนียบรัฐบาล-นายกฯ ห่วงคุณภาพอากาศ ส่งผลต่อสุขภาพประชาชน ขอดูแลสุขภาพ สวมหน้ากากอนามัยโดยเฉพาะในจุดที่มีค่า PM 2.5 สูง


วันจันทร์ที่ 29 มกราคม 2567
29/01/2567
พิมพ์
นายกฯ ห่วงคุณภาพอากาศ ส่งผลต่อสุขภาพประชาชน ขอดูแลสุขภาพ สวมหน้ากากอนามัยโดยเฉพาะในจุดที่มีค่า PM 2.5 สูง
นายกฯ ห่วงคุณภาพอากาศ ส่งผลต่อสุขภาพประชาชน ขอดูแลสุขภาพ สวมหน้ากากอนามัยโดยเฉพาะในจุดที่มีค่า PM 2.5 สูง
วันที่ 29 มกราคม 2567 นายเศรษฐา ทวีสิน นายกรัฐมนตรี ห่วงคุณภาพอากาศ ซึ่งภาพรวมปริมาณ PM 2.5 ในประเทศยังมีค่าเกินมาตรฐานในหลายจังหวัด ซึ่งส่งผลกระทบต่อสุขภาพของประชาชน ทำให้มีอาการป่วย และผลต่อสุขภาพด้านอื่น ๆ จึงขอให้ประชาชนดูแลสุขภาพ สวมหน้ากากอนามัยเมื่ออยู่ในที่โล่งแจ้ง โดยเฉพาะในจุดที่มีค่า PM 2.5 สูง
ทั้งนี้ ยืนยันรัฐบาลไม่ได้นิ่งนอนใจ กำลังแก้ปัญหาตั้งแต่ต้นตอจนถึงระยะยาว มีการออกกฎหมายอากาศสะอาด พร้อมทั้งบูรณาการการแก้ปัญหากับประเทศเพื่อนบ้าน ส่งผลให้บางพื้นที่ ที่เคยมีปัญหาก็คลี่คลายลง เช่น เชียงใหม่ แต่ยังมีหลายจังหวัดที่น่าเป็นห่วงเช่น ปทุมธานี กรุงเทพฯ  นนทบุรี  นครปฐม สมุทรสาคร และสมุทรปราการ เป็นต้น จึงขอย้ำให้ประชาชนดูแลสุขภาพ และสวมหน้ากากอนามัยเพื่อป้องกันการสูดฝุ่นพิษ หรืออากาศที่มีค่า PM 2.5 สูง หรือหากมีอาการผิดปกติแนะนำให้พบแพทย์

ที่มา : https://www.thaigov.go.th/news/contents/details/78127