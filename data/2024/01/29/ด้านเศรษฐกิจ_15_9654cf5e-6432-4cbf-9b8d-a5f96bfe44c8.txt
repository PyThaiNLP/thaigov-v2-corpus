รัฐบาลไทย-ข่าวทำเนียบรัฐบาล-กรมทางหลวงชนบท ยกระดับถนนสาย บ้านถ้ำผึ้ง - บ่อน้ำดันทรายดูด จังหวัดสุราษฎร์ธานี เสร็จสมบูรณ์ 


วันจันทร์ที่ 29 มกราคม 2567
กรมทางหลวงชนบท ยกระดับถนนสาย บ้านถ้ำผึ้ง - บ่อน้ำดันทรายดูด จังหวัดสุราษฎร์ธานี เสร็จสมบูรณ์
....
กรมทางหลวงชนบท (ทช.) กระทรวงคมนาคม โดยสำนักงานทางหลวงชนบทที่ 11 (สุราษฎร์ธานี) ก่อสร้างถนนสาย บ้านถ้ำผึ้ง - บ่อน้ำดันทรายดูด อำเภอพนม จังหวัดสุราษฎร์ธานี เป็นถนนแบบแอสฟัลท์ติกคอนกรีต ผิวจราจร กว้าง 7 เมตร พร้อมติดตั้งไฟแสงสว่าง รางระบายน้ำแบบคอนกรีตเสริมเหล็ก ระบบระบายน้ำ ป้ายจราจร และเครื่องหมายจราจร ระหว่าง กม. ที่ 0+000 - 5+300 ระยะทาง 5.3 กิโลเมตร เสร็จสมบูรณ์ ใช้งบประมาณ 34.993 ล้านบาท ทั้งนี้ เพื่อให้ผู้ที่เดินทางสัญจรไป - มาได้รับความปลอดภัย เนื่องจากในอดีตเป็นถนนลูกรังมีลักษณะแคบ โดยเฉพาะช่วงฤดูฝนจะเกิดความชำรุดเสียหายได้ง่าย ประกอบกับเป็นเส้นทางที่อยู่ใกล้แหล่งท่องเที่ยวทางธรรมชาติ ทช. จึงปรับปรุงถนนให้มีสภาพที่ดี สะดวกปลอดภัยแก่นักท่องเที่ยว พร้อมรองรับการเจริญเติบโตของเศรษฐกิจในอนาคตอีกด้วย

ที่มา : https://www.thaigov.go.th/news/contents/details/78123