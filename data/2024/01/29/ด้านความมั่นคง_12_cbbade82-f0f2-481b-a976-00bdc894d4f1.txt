รัฐบาลไทย-ข่าวทำเนียบรัฐบาล-ผู้ว่าฯ ขอนแก่น นำจัดกิจกรรมขยายผลการขับเคลื่อนโครงการพัฒนาพื้นที่ต้นแบบการพัฒนาคุณภาพชีวิตตามหลักทฤษฎีใหม่ ประยุกต์สู่ “โคก หนอง นา” ย้ำ สามารถพัฒนาคุณภาพชีวิตพี่น้องประชาชนได้


วันจันทร์ที่ 29 มกราคม 2567
29/01/2567
พิมพ์
ผู้ว่าฯ ขอนแก่น นำจัดกิจกรรมขยายผลการขับเคลื่อนโครงการพัฒนาพื้นที่ต้นแบบการพัฒนาคุณภาพชีวิตตามหลักทฤษฎีใหม่ ประยุกต์สู่ “โคก หนอง นา” ย้ำ สามารถพัฒนาคุณภาพชีวิตพี่น้องประชาชนได้
ผู้ว่าฯ ขอนแก่น นำจัดกิจกรรมขยายผลการขับเคลื่อนโครงการพัฒนาพื้นที่ต้นแบบการพัฒนาคุณภาพชีวิตตามหลักทฤษฎีใหม่ ประยุกต์สู่ “โคก หนอง นา” ย้ำ สามารถพัฒนาคุณภาพชีวิตพี่น้องประชาชนได้อย่างแท้จริง พร้อมชื่นชม นายนิราช ดีโนนโพธิ์ ประธานเครือข่าย โคก หนอง นา
ผู้ว่าฯ ขอนแก่น นำจัดกิจกรรมขยายผลการขับเคลื่อนโครงการพัฒนาพื้นที่ต้นแบบการพัฒนาคุณภาพชีวิตตามหลักทฤษฎีใหม่ ประยุกต์สู่ “โคก หนอง นา” ย้ำ สามารถพัฒนาคุณภาพชีวิตพี่น้องประชาชนได้อย่างแท้จริง พร้อมชื่นชม นายนิราช ดีโนนโพธิ์ ประธานเครือข่าย โคก หนอง นา อารยเกษตรขอนแก่น ได้รับคัดเลือกเป็นตัวแทนภูมิภาค เข้ารอบคัดเลือก เกษตรกรดีเด่นแห่งชาติ
วันนี้ (29 ม.ค. 67) นายไกรสร กองฉลาด ผู้ว่าราชการจังหวัดขอนแก่น เปิดเผยถึง การจัดกิจกรรมขยายผลการขับเคลื่อนโครงการพัฒนาพื้นที่ต้นแบบการพัฒนาคุณภาพชีวิตตามหลักทฤษฎีใหม่ ประยุกต์สู่ “โคก หนอง นา” เพื่อเฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567 ซึ่งประกอบไปด้วยการจัดกิจกรรมแบ่งปันกล้าไม้ 86,040 ต้น และกิจกรรม “จิตอาสาพัฒนาชุมชน เอามื้อสามัคคี ทำความดีถวายในหลวง” เฉลิมพระเกียรติและถวายเป็นพระราชกุศล พระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567 โดยมี นางสาวอัญชนิดา กมลเพ็ชร พัฒนาการจังหวัดขอนแก่น พัฒนาการอำเภอทุกอำเภอ พัฒนากร ผู้บริหารองค์กรปกครองส่วนท้องถิ่น เครือข่ายเกษตรกร โคก หนอง นา เครือข่ายกองทุนพัฒนาบทบาทสตรี และผู้นำอาสาพัฒนาชุมชน ร่วมกิจกรรม ณ ศูนย์เรียนรู้โคก หนอง นา สวนไผ่ใบเตย อ.หนองเรือ จ.ขอนแก่น
นายไกรสร กองฉลาด ผู้ว่าราชการจังหวัดขอนแก่น กล่าวว่า การจัดกิจกรรมนี้ได้รับความอนุเคราะห์จากนายนิราช ดีโนนโพธิ์ ประธานเครือข่าย โคก หนอง นา อารยเกษตรขอนแก่น ให้ใช้สถานที่ศูนย์เรียนรู้โคก หนอง นา สวนไผ่ใบเตย อ.หนองเรือ จ.ขอนแก่น เป็นพื้นที่ในการจัดกิจกรรม ซึ่งได้รับเกียรติจากกลุ่มผู้นำอาสาพัฒนาชุมชนในพื้นที่ เครือข่ายเกษตรกร โคก หนอง นา และเครือข่ายกองทุนพัฒนาบทบาทสตรี และทีมจากสำนักงานพัฒนาชุมชนจังหวัดขอนแก่น นำโดยนางสาวอัญชนิดา กมลเพ็ชร พัฒนาการจังหวัดขอนแก่น ร่วมกันจัดกิจกรรมขยายผลการขับเคลื่อนโครงการพัฒนาพื้นที่ต้นแบบการพัฒนาคุณภาพชีวิตตามหลักทฤษฎีใหม่ ประยุกต์สู่ “โคก หนอง นา” เพื่อเฉลิมพระเกียรติพระบาทสมเด็จพระเจ้าอยู่หัว ซึ่งมีการทำกิจกรรม “จิตอาสาพัฒนาชุมชน เอามื้อสามัคคี ทำความดีถวายในหลวง” สร้างความรักความสามัคคี และความแข็งแรงของภาคีเครือข่ายในพื้นที่ โดยมีพื้นที่ดำเนินการ จำนวน 198 ตำบล มีเป้าหมายการจัดกิจกรรมทุกเดือนอย่างน้อย เดือนละ 1 ครั้ง ภายใน 6 เดือน เป้าหมายการจัดกิจกรรมรวม 1,188 ครั้ง และจะดำเนินการต่อเนื่องไปตลอดทั้งปี อีกกิจกรรมหนึ่ง คือ กิจกรรมแบ่งปันพันธุ์กล้าไม้และพันธุ์ผักในแปลง โคก หนอง นา สู่ประชาชน เพื่อสร้างความมั่นคงทางอาหาร และเพิ่มพื้นที่สีเขียว ป่าชุมชน ช่วยฟื้นฟูทรัพยากรธรรมชาติ ในพื้นที่ 1,195 แห่งทั่วทั้งจังหวัด ซึ่งได้มีการแบ่งปันพันธุ์กล้าไม้ จำนวนทั้งสิ้น 86,040 ต้น ได้แก่ สัก ยางนา มะนาว ขี้เหล็ก กล้วย มะขามป้อม มะม่วง มะกอกน้ำ ประดู่ กระถินณรงค์ ไผ่ ฝาง และกระบก
“1 ใน 10 นโยบายสำคัญของนายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงมหาดไทย ในการขับเคลื่อนภารกิจการบำบัดทุกข์ บำรุงสุข ภายใต้แนวคิด ทันโลก ทันสมัย และทันท่วงที คือ การพัฒนาคุณภาพชีวิตและสร้างรายได้ให้กับพี่น้องประชาชน โดยการน้อมนำแนวพระราชดำริ และหลักปรัชญาของเศรษฐกิจพอเพียงมาประยุกต์ใช้ โดยนายสุทธิพงษ์ จุลเจริญ ปลัดกระทรวงมหาดไทย ได้เน้นย้ำให้ทุกจังหวัดให้ความสำคัญกับการสร้างความมั่นคงภายในทุกมิติ ควบคู่การมีภูมิคุ้มกันและมีความยืดหยุ่นต่อการรับมือความเปลี่ยนแปลง ซึ่งปัจจัยพื้นฐานของมนุษย์ คือ อาหาร ที่อยู่อาศัย เครื่องนุ่งห่ม และยารักษาโรค ฉะนั้นกลไกการยกระดับและพัฒนาคุณภาพชีวิตที่ยั่งยืน คือ การพัฒนา เพื่อให้คนได้มีโอกาสพัฒนาพื้นที่ สร้างคุณภาพชีวิตที่ดี สังคมที่น่าอยู่ เมืองปลอดภัย และมีภูมิคุ้มกันต่อภัยคุมคามทุกรูปแบบที่เกิดขึ้น จังหวัดขอนแก่นมีเป้าหมายในการยกระดับคุณภาพชีวิตของพี่น้องประชาชนในพื้นที่ โดยมีกิจกรรมสำคัญ คือ การสร้างความมั่นคงทางอาหาร การแบ่งปันพันธุ์กล้าไม้ในครั้งนี้ นอกจากทำให้พี่น้องประชาชนสามารถบริโภคผักสวนครัว และใช้ประโยชน์จากต้นกล้าของป่า 5 ระดับแล้ว ยังช่วยลดการใช้สารเคมีด้วยการปลูกผักตามหลักอารยเกษตร ทำให้ผู้ปลูกและคนในครอบครัวมีอาหารที่สะอาด ปลอดภัย และดีต่อสุขภาพ” นายไกรสรฯ กล่าวเน้นย้ำ
นายไกรสร กองฉลาด ผู้ว่าราชการจังหวัดขอนแก่น กล่าวทิ้งท้ายว่า จังหวัดขอนแก่นยังมีนโยบายสำคัญในการส่งเสริมการบรรลุเป้าหมายการพัฒนาที่ยั่งยืน (SDGs) ทั้ง 17 ข้อ ขององค์การสหประชาชาติ และการสร้างความตระหนักรู้ถึงความสำคัญของทรัพยากรดินเนื่องในโอกาสวันดินโลก (World Soil Day) ภายใต้แนวคิด ดินดี น้ำดี ชีวีมีสุขอย่างยั่งยืน ซึ่งในพื้นที่ศูนย์เรียนรู้โคก หนอง นา สวนไผ่ใบเตย แห่งนี้ เป็นพื้นที่ที่เป็นแหล่งเรียนรู้ เป็นสถานที่บ่มเพาะผู้นำ สร้างทักษะชีวิต การฝึกอาชีพ สู่การยกระดับพัฒนาคุณภาพชีวิตประชาชน และการบริหารจัดการชุมชนเพื่อการพัฒนาอย่างยั่งยืน ประกอบกับส่งเสริมให้ประชาชนได้น้อมนำแนวพระราชดำริของสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี ปลูกผักสวนครัว สร้างความมั่นคงทางอาหารอย่างต่อเนื่อง และให้มีการจัดเก็บรวบรวม แลกเปลี่ยนแบ่งปัน ขยายพันธุ์และขยายผลเมล็ดพันธุ์ ต้นกล้าในศูนย์เรียนรู้ต่าง ๆ ให้กับประชาชนในพื้นที่ โดยนายนิราช ดีโนนโพธิ์ ประธานเครือข่าย โคก หนอง นา อารยเกษตรขอนแก่น เป็นผู้มีบทบาทสำคัญในการขับเคลื่อนกิจกรรมต่าง ๆ ในพื้นที่ ซึ่งเมื่อวันที่ 25 มกราคม 2567 ที่ผ่านมา คณะกรรมการคัดเลือกเกษตรกรดีเด่น สาขาอาชีพ ปลูกสวนป่า ระดับภาคตะวันออกเฉียงเหนือ โดยนายณัฐ โก่งเกษร ผู้ตรวจราชการกรมป่าไม้ ได้ประชุมคัดเลือกเกษตรกรดีเด่นฯ โดยมีผู้แทนจาก สำนักเศรษฐกิจการป่าไม้ และสำนักจัดการทรัพยากรป่าไม้อุดรธานี ขอนแก่น นครราชสีมา นครพนม และอุบลราชธานี พิจารณาคัดเลือก ให้ นายนิราช ดีโนนโพธิ์ ได้รับคัดเลือกเป็นอันดับ 1 เป็นตัวแทนของภาคตะวันออกเฉียงเหนือ ในการพิจารณาคัดเลือกเป็นเกษตรกรดีเด่นแห่งชาติ ซึ่งจะทำการพิจารณาคัดเลือกโดยกระทรวงเกษตรและสหกรณ์ ถือเป็นความสำเร็จเชิงประจักษ์ และเป็นความภาคภูมิใจของพี่น้องชาวขอนแก่นว่าการขับเคลื่อนโครงการพัฒนาพื้นที่ต้นแบบการพัฒนาคุณภาพชีวิตตามหลักทฤษฎีใหม่ ประยุกต์สู่ “โคก หนอง นา” สามารถสร้างความมั่นคงทางอาหาร และพัฒนาคุณภาพชีวิตพี่น้องประชาชนได้อย่างแท้จริง
#WorldSoilDay #วันดินโลก #UN #FAO #GlobalSoilPartnership #MOI
#กระทรวงมหาดไทย #บำบัดทุกข์บำรุงสุข #SoilandWaterasourceoflife
#SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/78131