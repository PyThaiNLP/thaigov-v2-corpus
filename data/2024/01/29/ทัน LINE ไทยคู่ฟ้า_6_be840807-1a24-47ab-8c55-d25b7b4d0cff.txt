รัฐบาลไทย-ข่าวทำเนียบรัฐบาล-เตรียมขับเคลื่อน “ธรรมนูญสุขภาพ” ในสถานศึกษา สร้างค่านิยม “คนรุ่นใหม่ ไม่เอาบุหรี่ไฟฟ้า”


วันจันทร์ที่ 29 มกราคม 2567
เตรียมขับเคลื่อน “ธรรมนูญสุขภาพ” ในสถานศึกษา สร้างค่านิยม “คนรุ่นใหม่ ไม่เอาบุหรี่ไฟฟ้า”
.....
เตรียมขับเคลื่อน “ธรรมนูญสุขภาพ” ในสถานศึกษา สร้างค่านิยม “คนรุ่นใหม่ ไม่เอาบุหรี่ไฟฟ้า”
.
กระทรวงศึกษาธิการ เร่งจัดทำ “ธรรมนูญสุขภาพของนักเรียน” เพื่อเป็นข้อปฏิบัติให้โรงเรียนนำไปใช้ในการออกแบบกฎระเบียบ และเตรียมจัดประชุมปฏิบัติการเพื่อขับเคลื่อนนโยบายสู่การปฏิบัติในสถานศึกษา ให้หน่วยงานระดับพื้นที่ที่กำกับดูแลสถานศึกษา เป็นพี่เลี้ยงให้สถานศึกษาในการพัฒนาและขับเคลื่อนธรรมนูญ
.
อยากให้มีกิจกรรมดูแลสุขภาวะนักเรียนและครู เพื่อสร้างเสริมความรู้ และให้โรงเรียนตระหนักถึงความสำคัญในการดูแลนักเรียนและบุคลากรทุกคน เด็กและวัยรุ่น มีปัญหาสุขภาพจิตเพิ่มมากขึ้น ปัญหาสารที่เป็นอันตราย เช่น บุหรี่ไฟฟ้า ซึ่งหาง่ายและอาจเกิดพฤติกรรมเลียนแบบจากกลุ่มเพื่อนหรือสังคม ที่ผ่านมาได้สั่งการทุกสถานศึกษาให้สร้างความรู้ความเข้าใจเกี่ยวกับภัยจากบุหรี่ไฟฟ้า มีการห้ามสูบในสถานศึกษาเช่นเดียวกับบุหรี่ธรรมดา ผู้บริหารและครูต้องตรวจตราอย่างเคร่งครัด เพื่อปกป้องคุ้มครองเด็กและเยาวชน
.
ฝากทุกคนร่วมกันจัดงานหรือกิจกรรมสร้างการรับรู้และกระตุ้นให้สังคมตื่นรู้ ร่วมกันสอดแทรกความรู้ให้คนแต่ละช่วงวัยรู้เท่าทันการเสพติด รับรู้ถึงอันตราย รวมทั้งการตลาดของบุหรี่ไฟฟ้า เพื่อสร้างค่านิยมคนรุ่นใหม่ไม่เอาบุหรี่ไฟฟ้า
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/78085