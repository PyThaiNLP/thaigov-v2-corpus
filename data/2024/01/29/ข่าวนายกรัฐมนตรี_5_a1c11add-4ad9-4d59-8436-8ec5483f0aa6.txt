รัฐบาลไทย-ข่าวทำเนียบรัฐบาล-​นายกฯ ย้ำไม่มีใครมีอำนาจเหนือกระบวนการยุติธรรมได้ เผยรัฐบาลชุดนี้รับไม่ได้ หากนักการเมืองพัวพันการทุจริต


วันจันทร์ที่ 29 มกราคม 2567
29/01/2567
พิมพ์
​นายกฯ ย้ำไม่มีใครมีอำนาจเหนือกระบวนการยุติธรรมได้ เผยรัฐบาลชุดนี้รับไม่ได้ หากนักการเมืองพัวพันการทุจริต
​นายกฯ ย้ำไม่มีใครมีอำนาจเหนือกระบวนการยุติธรรมได้ เผยรัฐบาลชุดนี้รับไม่ได้ หากนักการเมืองพัวพันการทุจริต
วันนี้ (29 มกราคม 2567) เวลา 16.00 น. ณ สำนักงานตำรวจแห่งชาติ เขตปทุมวัน กรุงเทพฯ นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลังให้สัมภาษณ์หลังเป็นประธานการประชุมคณะกรรมการข้าราชการตำรวจ (ก.ตร.) ถึงกรณีของนายศรีสุวรรณ จรรยา ซึ่งขณะนี้มีรายงานว่า มีนักการเมืองเข้าไปพัวพันและข่มขู่ว่า  ตั้งแต่วันแรกไม่ได้อ่าน แต่เชื่อว่าตอนนี้อยู่ในกระบวนการของกฎหมายแล้ว หากมีนักการเมืองหรือใครก็ตาม ที่ไปกดดัน ตนเองเชื่อว่า รัฐบาลนี้ยอมรับไม่ได้ แต่คิดว่าคงไม่มี และไม่อยากให้มี ถึงแม้จะมีตนเองก็คิดว่าไม่สามารถมีอำนาจเหนือกระบวนการยุติธรรมได้
ผู้สื่อข่าวถามว่า ได้สั่งการรัฐมนตรีว่าการกระทรวงเกษตรและสหกรณ์หรือไม่ เนื่องจากมีการพาดพิงการทุจริตไปถึงหลายกรมในกระทรวงเกษตรฯ นายกรัฐมนตรี กล่าวว่า เมื่อวานนี้ได้เจอ ร.อ. ธรรมนัส พรหมเผ่า รัฐมนตรีว่าการกระทรวงเกษตรและสหกรณ์  โดยได้กำชับไปแล้วว่าให้ดำเนินการตามกฎหมาย ซึ่ง รมว.กษก็รับปากว่าจะดำเนินการตามกฎหมาย และจะให้ความเป็นธรรมกับทุกฝ่าย
“กระทรวงอื่นยังไม่ได้เจอกันพรุ่งนี้หากมีใครหยิบยกขึ้นมาพูดในที่ประชุมคณะรัฐมนตรี ก็จะมีการพูดคุยกัน” นายกฯ กล่าว

ที่มา : https://www.thaigov.go.th/news/contents/details/78135