รัฐบาลไทย-ข่าวทำเนียบรัฐบาล-กรมทางหลวงชนบท สร้างสะพานคอนกรีตเสริมเหล็กข้ามลำชี เชื่อมจังหวัดบุรีรัมย์ - สุรินทร์ คืบหน้ากว่า 74% คาดแล้วเสร็จในปี 2567 


วันจันทร์ที่ 29 มกราคม 2567
กรมทางหลวงชนบท สร้างสะพานคอนกรีตเสริมเหล็กข้ามลำชี เชื่อมจังหวัดบุรีรัมย์ - สุรินทร์ คืบหน้ากว่า 74% คาดแล้วเสร็จในปี 2567
....
กรมทางหลวงชนบท (ทช.) กระทรวงคมนาคม โดยสำนักก่อสร้างสะพาน ก่อสร้างสะพานคอนกรีตเสริมเหล็กข้ามลำชี เชื่อมระหว่างบ้านสวรรค์น้อย ตำบลชุมแสง อำเภอกระสัง จังหวัดบุรีรัมย์ ถึงบ้านโคกสวาย ตำบลท่าสว่าง อำเภอเมือง จังหวัดสุรินทร์ โดยก่อสร้างเป็นสะพานคอนกรีตเสริมเหล็ก ความยาว 200 เมตร ความกว้าง 9 เมตร พร้อมถนนเชิงลาดคอสะพานชนิดลูกรัง ความยาว 3,940 เมตร ความกว้าง 6 เมตร ใช้งบประมาณ 59.900 ล้านบาท ความคืบหน้าร้อยละ 74.72 เร็วกว่าแผนที่กำหนดไว้ คาดว่าจะก่อสร้างแล้วเสร็จภายในปี 2567 ทั้งนี้ สะพานดังกล่าวจะสามารถช่วยร่นระยะทางจากเดิมได้ประมาณ 40 กิโลเมตร รวมทั้งลดค่าใช้จ่ายในการขนส่งสินค้าทางการเกษตรในพื้นที่ ประชาชนสามารถเดินทางเชื่อมระหว่างตำบล อำเภอ จังหวัดได้อย่างสะดวกรวดเร็วและปลอดภัยมากยิ่งขึ้น

ที่มา : https://www.thaigov.go.th/news/contents/details/78124