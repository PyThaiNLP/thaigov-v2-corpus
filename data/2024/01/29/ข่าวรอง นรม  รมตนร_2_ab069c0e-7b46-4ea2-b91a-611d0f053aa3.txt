รัฐบาลไทย-ข่าวทำเนียบรัฐบาล-​รองนายกฯ สมศักดิ์ ประชุมงบบูรณาการแก้ปัญหาชายแดนใต้ ขอทุกหน่วยงานที่รับงบ ทำวิจัยข้อมูล ว่า เงินที่ลงไปเกิดประโยชน์กับประชาชนแค่ไหน  พร้อมย้ำ ย้ำต้องตอบสังคมได้ในการใช้งบประมาณ


วันจันทร์ที่ 29 มกราคม 2567
29/01/2567
พิมพ์
​รองนายกฯ สมศักดิ์ ประชุมงบบูรณาการแก้ปัญหาชายแดนใต้ ขอทุกหน่วยงานที่รับงบ ทำวิจัยข้อมูล ว่า เงินที่ลงไปเกิดประโยชน์กับประชาชนแค่ไหน  พร้อมย้ำ ย้ำต้องตอบสังคมได้ในการใช้งบประมาณ
​รองนายกฯ สมศักดิ์ ประชุมงบบูรณาการแก้ปัญหาชายแดนใต้ ขอทุกหน่วยงานที่รับงบ ทำวิจัยข้อมูล ว่า เงินที่ลงไปเกิดประโยชน์กับประชาชนแค่ไหน  พร้อมย้ำ ย้ำต้องตอบสังคมได้ในการใช้งบประมาณ
วันนี้  29 มกราคม 2567  นายสมศักดิ์ เทพสุทิน รองนายกรัฐมนตรี เป็นประธานการประชุมคณะกรรมการจัดทำงบประมาณรายจ่ายบูรณาการประจำปี 2568 ภายใต้แผนงานบูรณาการขับเคลื่อนการแก้ไขปัญหาจังหวัดชายแดนภาคใต้ โดยมีหลายหน่วยงานเข้าร่วมประชุมจำนวนมาก เช่น  นายฉัตรชัย บางชวด รองเลขาธิการฯ รักษาราชการแทนเลขาธิการสภาความมั่นคงแห่งชาติ พ.ต.ท. วรรณพงษ์ คชรักษ์ เลขาธิการ ศอ.บต. พล.อ.สมศักดิ์ รุ่งสิตา ที่ปรึกษารัฐมนตรีว่าการกระทรวงกลาโหม  นายอภิชาต รัตนราศรี รองผู้อำนวยการสำนักงบประมาณ เป็นต้น
นายสมศักดิ์ เปิดเผยว่า ขอบคุณข้าราชการทุกท่านที่ได้เสียสละเวลามาร่วมประชุมในวันนี้ ตามที่คณะรัฐมนตรีได้เห็นชอบให้มีการจัดทำงบประมาณนั้น ต้องสอดคล้องกับยุทธศาสตร์ชาติ และสอดคล้องกับนโยบายของรัฐบาล การพิจารณางบประมาณเป็นเรื่องเร่งด่วน ต้องจบในที่ประชุมแห่งนี้ก่อนต้องส่งต่อไปเพื่อพิจารณา
"ผมขอยืนยันว่า รัฐบาลที่มีนายเศรษฐา ทวีสิน นายกรัฐมนตรี ก็ยังย้ำกับตนว่าต้องให้ความสำคัญ และยังคงมุ่งเน้นในการแก้ปัญหาจังหวัดชายแดนภาคใต้ให้ดียิ่งขึ้น ดังนั้น      ทุกภาคส่วนต้องช่วยประชาชนให้มีคุณภาพชีวิตที่ดีขึ้น ต้องขอยกตัวอย่างเช่น ในเรื่องการศึกษา ของพี่น้องชาวไทยมุสลิมในพื้นที่  การใช้กฎหมายพิเศษให้เป็นธรรม รวมถึง    การลดการประกาศพื้นที่ฉุกเฉิน เสริมสร้างการพูดคุยเพื่อสันติภาพกับแผนประเทศ     เพื่อนบ้าน และการอยู่ร่วมกันด้วยความหลากหลายทางวัฒนธรรม"
นายสมศักดิ์ เปิดเผยว่า การได้รับงบประมาณต้องใช้อย่างคุ้มค่า ทุกหน่วยงานที่เสนอมา    มีมูลค่างบประมาณรวม ถึง 8,417 ล้านบาทเศษ โดยเงินส่วนนี้มีถึง 51 หน่วยงาน เสนอขอมา เพื่อขอใช้งบประมาณ  ถือเป็นวงเงินที่ค่อนข้างสูง แต่การทำงานที่ลงทุนไปเราต้องมีตัวชี้วัดให้ได้ ว่าเงินที่เราใช้ไปเกิดประโยชน์ต่อประชาชนมากเท่าไหร่ เราช่วยยกระดับคุณภาพชีวิตให้ประชาชนดีขึ้นได้กี่ครัวเรือน เราต้องนำส่วนนี้มาชี้แจงต่อสังคมให้ได้ เพื่อจะได้เห็นว่างบประมาณนั้นที่ใช้ไปมีความคุ้มค่าเพียงใด
"สมมุติว่าเราใช้เงิน 3,000 ล้านบาท ต่อปี ในเรื่องของการพัฒนาแล้ว เราช่วยประชาชน   ได้เพียง 10,000 ครัวเรือน ก็ตีเป็นว่าครอบครัวละ 3 แสนบาท นั้นคุ้มค่าหรือไม่ การวิจัย การคิดคำนวณ การวางแผน เป็นเรื่องสำคัญ ต้องคุ้มค่าในการลงทุนและประชาชนต้อง     ได้ประโยชน์สูงสุด ก็ฝากทุกท่านไปช่วยกันทำการบ้านให้กับพี่น้องประชาชน งบประมาณ   ที่กระจายลงพื้นที่ สิ่งสำคัญที่สุดเราต้องตอบให้ได้ว่าการแก้ปัญหาความยากจนนั้น ดีขึ้นกับประชาชนจำนวนเท่าใด ดังนั้นหน่วยงานที่รับงบประมาณไปก็ควรจะมีตัวเลขสถิติชื่อประชาชน ที่ลงไปช่วย และตัวชี้วัดว่าสำเร็จจริงหรือไม่ ข้อมูลต้องชัดเจน และขอย้ำเลยว่าต้องตอบสังคมให้ได้" รองนายกรัฐมนตรีกล่าว
---

ที่มา : https://www.thaigov.go.th/news/contents/details/78132