รัฐบาลไทย-ข่าวทำเนียบรัฐบาล-ขับเคลื่อนโครงการ SATREPS ช่วยผู้ป่วย “วัณโรค (TB)” ด้วยเทคโนโลยีและนวัตกรรม สู่การบรรลุเป้าหมายของ SDGs


วันจันทร์ที่ 29 มกราคม 2567
ขับเคลื่อนโครงการ SATREPS ช่วยผู้ป่วย “วัณโรค (TB)” ด้วยเทคโนโลยีและนวัตกรรม สู่การบรรลุเป้าหมายของ SDGs
.....
ขับเคลื่อนโครงการ SATREPS ช่วยผู้ป่วย “วัณโรค (TB)” ด้วยเทคโนโลยีและนวัตกรรม สู่การบรรลุเป้าหมายของ SDGs
.
กรมวิทยาศาสตร์การแพทย์ ได้ร่วมมือกับองค์การความร่วมมือระหว่างประเทศแห่งญี่ปุ่น (JICA) ดำเนินโครงการ Science and Technology Research Partnership for Sustainable Development (SATREPS) จนเกิดผลสำเร็จ และได้ผลผลิตเป็นเทคโนโลยี และนวัตกรรม องค์ความรู้ใหม่ ที่จะนำไปใช้สนับสนุนยุทธศาสตร์ยุติวัณโรคของชาติ จำนวน 4 เรื่อง:
.
1.การถอดรหัสพันธุกรรมทั้งจีโนม (whole genome sequencing, WGS) ของเชื้อวัณโรค ด้วยเทคนิค Next-generation sequencing (NGS)
2.การวัดระดับยาและการตรวจยีน NAT2 (NAT2 diplotyping) ในผู้ป่วยวัณโรค เพื่อเป็นแนวทางในการปรับยาต้านวัณโรค Isoniazid
3.การตรวจวัดระดับ การแสดงออกของยีนในเลือด (gene expression) เพื่อประเมินความเสี่ยงต่อการป่วยเป็นวัณโรค ด้วยเทคนิคดิจิตอลพีซีอาร์
4.การตรวจหาการติดเชื้อวัณโรคด้วยเทคนิค IGRA
.
ทั้งนี้ JICA ได้ขยายผลจากความร่วมมือดังกล่าว จัดทำความร่วมมือกับกรมวิทยาศาสตร์การแพทย์ ภายใต้โครงการ Technical Cooperation Project for Accelerating Social Implementation of Science and Technology (TCP/ASIST) ในหัวข้อเรื่อง Social Implementation of Infectious Disease Control Utilizing Genomic Information and Innovative Technology
.
มีวัตถุประสงค์หลักคือการนำนวัตกรรมและองค์ความรู้จากโครงการ SATREPS โดยเฉพาะด้านจีโนมิกส์และภูมิคุ้มกันวิทยามาประยุกต์ใช้ร่วมกับวิธีการค้นหา รักษา ควบคุม และป้องกันวัณโรค เพื่อสนับสนุนยุทธศาสตร์ชาติในการยุติวัณโรค
.
โดยใช้งานวิจัยเป็นพื้นฐานปรับใช้เทคโนโลยีใหม่ให้เหมาะสมกับบริบทของประเทศไทย และประโยชน์ของประชาชน นำไปสู่การบรรลุเป้าหมายในการลดป่วย ลดตายจากวัณโรคในประเทศไทย คาดว่าจะเห็นแนวโน้มลดลงได้ และบรรลุเป้าหมาย SDGs รวมทั้งการยุติวัณโรคได้ในปี 2578
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/78082