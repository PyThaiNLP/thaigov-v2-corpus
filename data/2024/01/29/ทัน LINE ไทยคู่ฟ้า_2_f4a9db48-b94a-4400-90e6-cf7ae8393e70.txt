รัฐบาลไทย-ข่าวทำเนียบรัฐบาล-รัฐบาลเดินหน้าตั้งทีม Sky Doctor ให้ครอบคลุมทั่วประเทศ เพิ่มการเข้าถึงการรักษาและโอกาสรอดชีวิตของผู้ป่วย


วันจันทร์ที่ 29 มกราคม 2567
รัฐบาลเดินหน้าตั้งทีม Sky Doctor ให้ครอบคลุมทั่วประเทศ เพิ่มการเข้าถึงการรักษาและโอกาสรอดชีวิตของผู้ป่วย
.....
รัฐบาลเดินหน้าตั้งทีม Sky Doctor ให้ครอบคลุมทั่วประเทศ เพิ่มการเข้าถึงการรักษาและโอกาสรอดชีวิตของผู้ป่วย
.
รัฐบาลผลักดันนโยบายการจัดตั้งแพทย์ฉุกเฉินทางอากาศ (Sky Doctor) เพิ่มความรวดเร็วในการขนส่งผู้ป่วยฉุกเฉินในพื้นที่ที่ยากต่อการเข้าถึง เพื่อเพิ่มโอกาสในการรอดชีวิตของผู้ป่วย ซึ่งระบบ Sky Doctor ใช้เฮลิคอปเตอร์นำทีมแพทย์ไปรับตัวผู้ป่วยในพื้นที่ห่างไกล ภูเขาสูง พื้นที่เกาะในทะเล หรือในเมืองที่จราจรติดขัด เพื่ออำนวยความสะดวกขนส่งผู้ป่วยฉุกเฉินไปรักษา ณ โรงพยาบาลเครือข่ายระดับสูง
.
สถิติการออกปฏิบัติของทีมแพทย์ Sky Doctor ในช่วง ปี 64 - 66 จำนวน 401 ครั้ง เป็นการลำเลียงผู้ป่วยฉุกเฉิน 398 ครั้ง และลำเลียงอวัยวะ 3 ครั้ง โดยเป็นหน่วยที่อยู่ในเขตสุขภาพ 3 เขต คือ เขตสุขภาพที่ 1 ได้แก่ เชียงใหม่ เชียงราย แพร่ น่าน พะเยา ลำปาง ลำพูน แม่ฮ่องสอน เขตสุขภาพที่ 2 ได้แก่ ตาก เพชรบูรณ์ พิษณุโลก อุตรดิตถ์ สุโขทัย และ เขตสุขภาพที่ 11 ได้แก่ นครศรีธรรมราช สุราษฎร์ธานี ภูเก็ต กระบี่ พังงา ระนอง ชุมพร
.
ขณะเดียวกัน จะจัดตั้งทีมแพทย์ฉุกเฉินตามมาตรฐานระบบการแพทย์ฉุกเฉินในระดับสากล ในเขตสุขภาพทั้งหมด 13 เขต 20 หน่วยทั่วประเทศ รวมถึงพัฒนาการให้บริการทางทะเลฝั่งอันดามันในพื้นที่ 5 จังหวัด ซึ่งเป็นพื้นที่พิเศษด้านการท่องเที่ยวและพื้นที่เกาะ เพื่อรองรับฤดูการท่องเที่ยวโดยเฉพาะด้วย
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/78081