รัฐบาลไทย-ข่าวทำเนียบรัฐบาล-บัตรทองเฮ ! เตรียมยกระดับ “สายด่วน 1330 อัจฉริยะ”


วันจันทร์ที่ 29 มกราคม 2567
บัตรทองเฮ ! เตรียมยกระดับ “สายด่วน 1330 อัจฉริยะ”
.....
บัตรทองเฮ ! เตรียมยกระดับ “สายด่วน 1330 อัจฉริยะ”
.
คณะกรรมการหลักประกันสุขภาพแห่งชาติ (บอร์ด สปสช.) เห็นชอบ “โครงการพัฒนาระบบการจัดการสายด่วน สปสช. 1330 อัจฉริยะ” เพื่อยกระดับการให้บริการ ให้สอดรับกับการขับเคลื่อนนโยบาย 30 บาทรักษาทุกโรคด้วยบัตรประชาชนใบเดียวรักษาทุกที่ โดยมีแนวทางการพัฒนา คือ
.
1. พัฒนาช่องทางการติดต่อรองรับ Multi-Channel ให้เข้าถึงง่ายทุกที่ ทุกเวลา ลดเวลาให้บริการเฉลี่ย 5 นาที/สาย
2. พัฒนาระบบจัดการคิว ลดเวลารอสาย เหลือน้อยกว่า 30 นาที
3. ระบบบันทึกและบริหารข้อมูลผู้รับบริการ เชื่อมกับฐานข้อมูลอื่นอย่างเป็นระบบ ง่ายในการติดตาม และขอข้อมูลของตนเอง
4. ระบบบริหารจัดการทีม ลดจำนวนเจ้าหน้าที่เหลือน้อยกว่า 25 คน/ทีม
5. ระบบสนับสนุนการทำงานเชิงรุก รองรับนโยบายเร่งด่วน
6. ระบบวิเคราะห์และรายงานเชิงคุณภาพบริการที่เข้าถึงง่าย
7. ระบบมีมาตรการความปลอดภัยเข้มงวด ปกป้องข้อมูลผู้รับบริการ และปฏิบัติตามกฎหมาย
.
ปัจจุบัน สายด่วน 1330 ให้บริการเฉพาะถามตอบและรับเรื่องร้องเรียน โครงการนี้จะพัฒนาบริการ เช่น นัดหมาย นัดพบแพทย์ออนไลน์ ยืนยันตัวตนรับบริการร้านยาใกล้บ้าน/ตรวจ Lab ที่บ้าน/กายภาพบำบัด การพยาบาลคลินิกใกล้บ้าน โดยเพิ่มคู่สายบริการ เพิ่มความปลอดภัยทางไซเบอร์ พร้อมเพิ่มอาสาสมัครร่วมให้บริการ เช่น พยาบาลเกษียณ คนพิการ มีคู่สายสำหรับหน่วยบริการเฉพาะ ให้สอบถามการตรวจสอบสิทธิ ตรวจสอบการจ่ายเงิน และสนับสนุนการส่งต่อผู้ป่วย
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/78084