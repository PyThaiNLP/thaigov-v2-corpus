รัฐบาลไทย-ข่าวทำเนียบรัฐบาล-รองปลัดเศรษฐเกียรติฯ ติวเข้ม กยท. และ กวก. เตรียมความพร้อมการปราบปรามลักลอบนำเข้ายางพาราผิดกฎหมาย


วันจันทร์ที่ 29 มกราคม 2567
รองปลัดเศรษฐเกียรติฯ ติวเข้ม กยท. และ กวก. เตรียมความพร้อมการปราบปรามลักลอบนำเข้ายางพาราผิดกฎหมาย
รองปลัดเศรษฐเกียรติฯ ติวเข้ม กยท. และ กวก. เตรียมความพร้อมการปราบปรามลักลอบนำเข้ายางพาราผิดกฎหมาย
นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ เป็นประธานในพิธีเปิดโครงการฝึกอบรมหลักสูตร “เตรียมความพร้อมการปราบปรามลักลอบนำเข้ายางพาราผิดกฎหมาย” โดยมีผู้เข้ารับการฝึกอบรมจากหน่วยงานที่เกี่ยวข้อง ได้แก่ การยางแห่งประเทศไทย และกรมวิชาการเกษตร เข้าร่วม ผ่านระบบ Zoom Meeting
สำหรับโครงการอบรมดังกล่าว เป็นไปตามนโยบายของท่านรัฐมนตรีว่าการกระทรวงเกษตรและสหกรณ์ (ร้อยเอก ธรรมนัส พรหมเผ่า) ที่ได้ประกาศสงครามกับสินค้าเกษตรด้านพืชที่ผิดกฎหมาย 100 วัน ทำทันที สืบเนื่องจากปัจจุบันมีการลักลอบนำเข้ายางพาราจากแนวชายแดน โดยไม่ผ่านพิธีการศุลกากร และฝ่าฝืนพระราชบัญญัติควบคุมยาง พ.ศ. 2542 ทั้งนี้ เพื่อเป็นการเตรียมความพร้อมในการแก้ไขปัญหาดังกล่าว การยางแห่งประเทศไทยและกรมวิชาการเกษตร จึงได้ร่วมกันจัดโครงการอบรมขึ้น เพื่อสร้างแนวทางความรู้ให้แก่พนักงานและเจ้าหน้าที่ของการยางแห่งประเทศไทย และกรมวิชาการเกษตรทั่วประเทศ ซึ่งจะต้องปฏิบัติหน้าที่ในทีมตรวจสอบปริมาณยางเฉพาะกิจ เพื่อจะได้นำความรู้ที่ได้รับไปใช้ในการปฏิบัติภารกิจได้อย่างถูกต้องและเหมาะสมต่อไป

ที่มา : https://www.thaigov.go.th/news/contents/details/78117