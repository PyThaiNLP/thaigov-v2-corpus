รัฐบาลไทย-ข่าวทำเนียบรัฐบาล-“ทส.”  จัดพิธีส่งมอบตราสัญลักษณ์งานเฉลิมพระเกียรติฯ พิธีมหามงคลเฉลิมพระชนมพรรษา 6 รอบ 28 กรกฎาคม 2567 แก่หน่วยงานในสังกัด พร้อมใจร่วมแสดงความจงรักภักดี


วันจันทร์ที่ 29 มกราคม 2567
“ทส.”  จัดพิธีส่งมอบตราสัญลักษณ์งานเฉลิมพระเกียรติฯ พิธีมหามงคลเฉลิมพระชนมพรรษา 6 รอบ 28 กรกฎาคม 2567 แก่หน่วยงานในสังกัด พร้อมใจร่วมแสดงความจงรักภักดี
“ทส.”  จัดพิธีส่งมอบตราสัญลักษณ์งานเฉลิมพระเกียรติฯ พิธีมหามงคลเฉลิมพระชนมพรรษา 6 รอบ 28 กรกฎาคม 2567 แก่หน่วยงานในสังกัด พร้อมใจร่วมแสดงความจงรักภักดี
“ทส.”  จัดพิธีส่งมอบตราสัญลักษณ์งานเฉลิมพระเกียรติฯ พิธีมหามงคลเฉลิมพระชนมพรรษา 6 รอบ 28 กรกฎาคม 2567 แก่หน่วยงานในสังกัด พร้อมใจร่วมแสดงความจงรักภักดี
วันที่ 29 มกราคม 2567 เวลา 11.00 น. พล.ต.อ.พัชรวาท วงษ์สุวรรณ รองนายกรัฐมนตรีและ รัฐมนตรีว่าการกระทรวงทรัพยากรธรรมชาติและสิ่งแวดล้อม เป็นประธานในพิธีมอบตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ให้แก่หัวหน้าส่วนราชการในสังกัดกระทรวงฯ ทั้ง 15 หน่วยงาน โดยมี นายจตุพร บุรุษพัฒน์ ปลัดกระทรวงฯ พร้อมผู้บริหารระดับสูง ร่วมเป็นเกียรติในพิธี ณ ห้องแถลงข่าว ชั้น 1 กระทรวงทรัพยากรธรรมชาติและสิ่งแวดล้อม เพื่อให้แต่ละหน่วยงานในสังกัดกระทรวงฯ นำตราสัญลักษณ์ไปประดับที่หน่วยงานของตน ตลอดจนเพื่อเป็นการเผยแพร่ประชาสัมพันธ์ให้ประชาชนได้รับรู้และร่วมเป็นส่วนหนึ่งในการจัดกิจกรรมเฉลิมพระเกียรติฯ อีกทั้งเป็นการร่วมแสดงความจงรักภักดีและน้อมสำนึกในพระมหากรุณาธิคุณของพระองค์ท่าน ที่ทรงมีต่อพสกนิกรชาวไทยทุกหมู่เหล่าอย่างหาที่สุดมิได้
โดยในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ขอเชิญชวนหน่วยงานทั้งภาครัฐ และเอกชนทุกหน่วยงาน ร่วมจัดตั้งโต๊ะหมู่ประดิษฐานพระบรมฉายาลักษณ์ พร้อมเครื่องราชสักการะ ตกแต่งสถานที่ประดับพระบรมฉายาลักษณ์ ประดับธงชาติไทยคู่กับธงตราสัญลักษณ์พระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 พร้อมประดับผ้าระบายสีเหลืองร่วมกับผ้าระบายสีขาว ตามอาคาร สถานที่ของหน่วยงาน บ้านเรือนและจัดการลงนามถวายพระพรภายในหน่วยงานหรือทางเว็บไซต์ ตลอดทั้งปี 2567 เพื่อร่วมเป็นส่วนหนึ่งในการจัดกิจกรรมเฉลิมพระเกียรติฯ เนื่องในวาระมหามงคลนี้

ที่มา : https://www.thaigov.go.th/news/contents/details/78118