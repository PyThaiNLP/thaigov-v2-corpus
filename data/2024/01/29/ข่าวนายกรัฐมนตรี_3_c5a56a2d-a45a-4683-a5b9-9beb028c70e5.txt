รัฐบาลไทย-ข่าวทำเนียบรัฐบาล-​นายกฯ เผย ประเทศจีนยินดีแก้ไขปัญหาเรื่องด่านกักเชื้อโรค พร้อมตั้งคณะทำงานร่วมกันระหว่างไทย-จีน หวังเพิ่มความสะดวกการค้าขายสินค้าเกษตรทางรถไฟ


วันจันทร์ที่ 29 มกราคม 2567
29/01/2567
พิมพ์
​นายกฯ เผย ประเทศจีนยินดีแก้ไขปัญหาเรื่องด่านกักเชื้อโรค พร้อมตั้งคณะทำงานร่วมกันระหว่างไทย-จีน หวังเพิ่มความสะดวกการค้าขายสินค้าเกษตรทางรถไฟ
​นายกฯ เผย ประเทศจีนยินดีแก้ไขปัญหาเรื่องด่านกักเชื้อโรค พร้อมตั้งคณะทำงานร่วมกันระหว่างไทย-จีน หวังเพิ่มความสะดวกการค้าขายสินค้าเกษตรทางรถไฟ
วันนี้ (29 มกราคม 2567) เวลา 11.15 น. ณ บริเวณทางเชื่อมตึกไทยคู่ฟ้าและตึกสันติไมตรี ทำเนียบรัฐบาล ภายหลังการหารือกับ หวัง อี้ รัฐมนตรีต่างประเทศของจีน นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง กล่าวถึงเรื่องการค้าระหว่างประเทศไทย-จีน โดยได้มีการพูดคุยในหลาย ๆ มิติ ไม่ว่าจะเป็นการตั้งโรงงานอุตสาหกรรม ไม่ใช่แค่รถยนต์ไฟฟ้า EV เพียงอย่างเดียว เรื่องของการเดินทางรถไฟความเร็วสูงที่จะมีขึ้นจากจังหวัดหนองคาย ผ่านประเทศลาวแล้วเข้าสู่ประเทศจีน ซึ่งมีปัญหาในเรื่องของการศูนย์เปลี่ยนถ่ายสินค้า โดยได้มีการพูดคุยกันให้คณะทำงานของทั้งสองประเทศมาทำงานร่วมกันต่อ
นายกรัฐมนตรีกล่าวต่อไปว่า นอกจากนี้ ได้หารือถึงการค้าขายด้านสินค้าเกษตรกรรม ในเรื่องปศุสัตว์ เช่น โค ซึ่งประเทศจีนมีความต้องการอย่างมาก แต่ด้านด่านกักกันเชื้อโรคอยู่ประเทศลาว ทำให้การค้าระหว่างประเทศ   เกิดความไม่สะดวก ทั้งนี้ นายกฯ ต้องการให้มีด่านกักกันเชื้อโรคเกิดขึ้นในประเทศไทย ไม่ใช่แค่ที่ประเทศลาว โดยทางด้านประเทศจีนได้รับปากว่าจะมีการทำให้เกิดขึ้น

ที่มา : https://www.thaigov.go.th/news/contents/details/78095