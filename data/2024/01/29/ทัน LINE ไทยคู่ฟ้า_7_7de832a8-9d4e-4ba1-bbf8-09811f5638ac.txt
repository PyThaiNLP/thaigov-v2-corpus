รัฐบาลไทย-ข่าวทำเนียบรัฐบาล-จุดพลุ SMEs - OTOP ผ่านการพัฒนา E-commerce ดันสินค้าไทยสู่เวทีโลก


วันจันทร์ที่ 29 มกราคม 2567
จุดพลุ SMEs - OTOP ผ่านการพัฒนา E-commerce ดันสินค้าไทยสู่เวทีโลก
.....
จุดพลุ SMEs - OTOP ผ่านการพัฒนา E-commerce ดันสินค้าไทยสู่เวทีโลก
.
รัฐบาล โดยกระทรวงพาณิชย์ เร่งพัฒนาการดำเนินธุรกิจ SMEs และสินค้า OTOP ผ่านการยกระดับการค้าบนแพลตฟอร์มออนไลน์ (E-commerce) เพื่อเพิ่มช่องทางค้าขาย ยกระดับธุรกิจรายย่อย ส่งเสริมศักยภาพผู้ประกอบการและสินค้าไทยให้มีชื่อเสียงในเวทีโลก
.
4 แผนงานการพัฒนาธุรกิจ SMEs - สินค้า OTOP ผ่าน E-commerce:
1. พัฒนาศักยภาพให้แก่ผู้ประกอบการเพื่อเพิ่มช่องทางการค้าออนไลน์ : จัดฝึกอบรมการทำตลาดออนไลน์ การทำคลิปสั้น การไลฟ์สด และการเจรจาจับคู่ธุรกิจทั้งในและต่างประเทศ รวมถึงตั้งเป้าส่งเสริมด้านการค้าออนไลน์ระหว่างประเทศมากกว่า 25,000 รายต่อปี
2. ส่งเสริมผู้นำทางความคิด (influencer) เพื่อการค้าเชิงสร้างสรรค์ : เชื่อมโยงฐานข้อมูลพาณิชย์จังหวัดกับทูตพาณิชย์ เพื่อสร้างการรับรู้สินค้าและบริการไทยผ่านผู้นำทางความคิด
3.ยกระดับความเชื่อมั่นต่อการทำธุรกรรมในอุตสาหกรรมพาณิชย์อิเล็กทรอนิกส์ : ออกเครื่องหมายรับรองผู้ประกอบการพาณิชย์อิเล็กทรอนิกส์ (DBD Registered) ไม่ต่ำกว่าปีละ 13,000 ราย โดยผู้ประกอบการต้องจดทะเบียนกับกรมพัฒนาธุรกิจการค้า
4. พัฒนาฐานข้อมูลพาณิชย์อิเล็กทรอนิกส์ให้เชื่อมโยงในแพลตฟอร์ม “One Single Platform” และพัฒนา Dashboard ด้าน E-Commerce โดยใช้เทคโนโลยีปัญญาประดิษฐ์ เพื่อนำเสนอข้อมูลสำคัญ
.
อ่านข่าวเพิ่มเติม คลิก: https://www.thaigov.go.th/news/contents/details/78062
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/78105