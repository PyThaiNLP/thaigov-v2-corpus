รัฐบาลไทย-ข่าวทำเนียบรัฐบาล-กรุงไทยเสนอขายหุ้นกู้อนุพันธ์กรุงไทย GEAR พลิกการลงทุนให้ง่ายและงอกเงย คุ้มครองเงินต้น 100% รับผลตอบแทนตามหุ้นทั่วโลก เปิดจองซื้อ1-2 ก.พ. 67


วันจันทร์ที่ 29 มกราคม 2567
29/01/2567
พิมพ์
กรุงไทยเสนอขายหุ้นกู้อนุพันธ์กรุงไทย GEAR พลิกการลงทุนให้ง่ายและงอกเงย คุ้มครองเงินต้น 100% รับผลตอบแทนตามหุ้นทั่วโลก เปิดจองซื้อ1-2 ก.พ. 67
ธ.กรุงไทยวางแผนออกหุ้นกู้อนุพันธ์ เพื่อตอบโจทย์ โดยเป็นหุ้นกู้อนุพันธ์ที่ธนาคารเป็นผู้ออก อายุ 3 ปี จ่ายผลตอบแทนอ้างอิงกับกองทุนระดับโลก Jupiter Merian Global Equity Absolute Return Fund (GEAR) ตามเงื่อนไขที่กำหนด
นายรวินทร์ บุญญานุสาสน์ ผู้บริหารสายงานธุรกิจตลาดเงินตลาดทุน ธนาคารกรุงไทย เปิดเผยว่า ธนาคารมีมุมมองต่อภาวะเศรษฐกิจในปี 2024 ยังคงท้าทาย แม้ว่าตลาดหุ้นสหรัฐฯ เริ่มปรับตัวขึ้น และดอกเบี้ยมีแนวโน้มลดลง ซึ่งอาจเป็นจุดที่นักลงทุนเริ่มหาจังหวะเข้าลงทุนเพิ่ม อย่างไรก็ตาม ตลาดน่าจะยังคงมีความผันผวนสูง เนื่องจากปัจจัยด้านภูมิรัฐศาสตร์ เช่น ความขัดแย้งระหว่างประเทศ การเลือกตั้งใหญ่ในหลายประเทศ ธนาคารในฐานะผู้นำด้านนวัตกรรมทางการลงทุน “Leading in Innovative Investment” จึงวางแผนออกหุ้นกู้อนุพันธ์ เพื่อตอบโจทย์ โดยเป็นหุ้นกู้อนุพันธ์ที่ธนาคารเป็นผู้ออก อายุ 3 ปี จ่ายผลตอบแทนอ้างอิงกับกองทุนระดับโลก Jupiter Merian Global Equity Absolute Return Fund (GEAR) ตามเงื่อนไขที่กำหนด และยังคงเงื่อนไขสำคัญคือ ธนาคารกรุงไทยคุ้มครองเงินต้น 100% เมื่อถือจนครบกำหนด เพื่อเปิดโอกาสให้ผู้ลงทุน ไม่พลาดโอกาสเข้าลงทุนในตลาดหุ้น และคลายความกังวล เรื่องความเสี่ยงในการขาดทุน
กองทุน Jupiter Merian Global Equity Absolute Return Fund (GEAR) เป็นกองทุนยักษ์ใหญ่ที่มีการบริหารแบบ Absolute Return หรือการมุ่งเน้นทำผลตอบแทนบวกในทุกสภาวะตลาด ด้วยกลยุทธ์ Long และ Short ในหุ้นทั่วโลก และยังมีนโยบายควบคุมความผันผวนของผลตอบแทนกองทุนไม่เกิน 6% ทำให้ในช่วง 3 ปีที่ผ่านมา ที่ตลาดโลกมีความผันผวนค่อนข้างสูง กองทุนนี้สามารถทำผลตอบแทนบวกได้ต่อเนื่อง โดยค่าเฉลี่ยผลตอบแทนในช่วงปี 2021 – 2023 อยู่ที่ 10.32%* ต่อปี ค่าผลตอบแทนเทียบความเสี่ยง (Sharpe Ratio) สูงถึง 2.60* เท่า ทำให้กองทุนนี้มีผลการดำเนินงานที่โดดเด่น โดยเฉพาะเมื่อเทียบกับกองทุนประเภทเดียวกัน อีกทั้งกองยังมีสินทรัพย์ภายใต้การบริหารล่าสุด ณ 3 มกราคม 2024 ประมาณ 66,660** ล้านบาท หรือ AUM มากเป็นอันดับ 2 ของโลก เมื่อเทียบกองทุนประเภทเดียวกัน
นายรวินทร์ บุญญานุสาสน์ กล่าวต่อไปว่า ภายใต้ภาวะตลาดที่ผันผวน การกระจายความเสี่ยงเป็นเรื่องสำคัญ หากนักลงทุนเพิ่มสัดส่วนลงทุนในกองทุนสไตล์ Absolute Return เข้าในพอร์ต จะทำให้พอร์ตสามารถสร้างผลตอบแทนเทียบความเสี่ยงดีขึ้นได้ นอกจากนี้ ธนาคารเลือกนำเสนอการลงทุนในรูปแบบของหุ้นกู้อนุพันธ์ ที่ธนาคารเป็นผู้ออก และคุ้มครองเงินต้นให้เต็มจำนวนเมื่อถือจนครบกำหนด เพื่อให้ลูกค้ามีความมั่นใจในส่วนของเงินต้น เพราะธนาคารกรุงไทยในฐานะผู้ออกหุ้นกู้นี้มีอันดับเครดิตสูงถึงระดับ AAA
ทั้งนี้ หุ้นกู้อนุพันธ์กรุงไทย GEAR จะเสนอขายให้กับผู้ลงทุนสถาบันและผู้ลงทุนรายใหญ่ โดยลงทุนขั้นต่ำ 3 ล้านบาท เปิดจองซื้อวันที่ 1-2 กุมภาพันธ์ 2567 ผ่านธนาคารกรุงไทยทุกสาขา สอบถามรายละเอียดเพิ่มเติมได้ทุกสาขา หรือโทร.02-208-4817 02-208-4831  02-208จ-4840  02-208-4673  02-208-4824
การลงทุนมีความเสี่ยง โดยหุ้นกู้อนุพันธ์กรุงไทยมีระดับความเสี่ยงตราสาร 4 ผู้ลงทุนควรศึกษาข้อมูลเพิ่มเติมจากเอกสารประกอบการขาย Factsheet และหนังสือชี้ชวนอย่างรอบคอบก่อนตัดสินใจลงทุน
*ข้อมูลจาก Morningstar ณ วันที่ 31 ธันวาคม 2023 ผลการดำเนินงานย้อนหลัง 3 ปีของกองทุน Jupiter Merian Global Equity Absolute Return Fund CHF Hedged Acc
**ข้อมูลจาก Morningstar ณ วันที่ 3 มกราคม 2024 จากกองทุนประเภท Market Neutral ที่เสนอขายทั่วโลก, อัตราแลกเปลี่ยน ณ 3/1/2024 : 34.45 บาทต่อดอลลาร์สหรัฐ

ที่มา : https://www.thaigov.go.th/news/contents/details/78103