รัฐบาลไทย-ข่าวทำเนียบรัฐบาล-ตั้งศูนย์ยุติธรรมชุมชนในพื้นที่ อปท. หนุน ปชช. เข้าถึงกระบวนการยุติธรรมได้อย่างรวดเร็วและเป็นธรรม


วันจันทร์ที่ 29 มกราคม 2567
ตั้งศูนย์ยุติธรรมชุมชนในพื้นที่ อปท. หนุน ปชช. เข้าถึงกระบวนการยุติธรรมได้อย่างรวดเร็วและเป็นธรรม
.....
ตั้งศูนย์ยุติธรรมชุมชนในพื้นที่ อปท. หนุน ปชช. เข้าถึงกระบวนการยุติธรรมได้อย่างรวดเร็วและเป็นธรรม
.
กระทรวงยุติธรรม เผยสำนักงานยุติธรรมจังหวัดได้จัดตั้ง “ศูนย์ยุติธรรมชุมชน” ในพื้นที่ขององค์กรปกครองส่วนท้องถิ่นทั่วประเทศ เพื่อใช้เป็นสถานที่ดำเนินงานของคณะกรรมการประจำศูนย์ฯ ปัจจุบันมีทั้งสิ้น 7,788 แห่ง
.
นอกจากนี้ มีสมาชิกที่ได้รับคัดเลือกให้เป็นคณะกรรมการศูนย์ยุติธรรม (ตัวแทนของประชาชน) ในชุมชน ซึ่งได้รับการแต่งตั้งจากผู้ว่าราชการจังหวัด ทำหน้าที่ประสานงานระหว่างประชาชน ชุมชน และองค์กรต่าง ๆ ทั้งภาครัฐและเอกชน จำนวนทั้งสิ้น 93,664 คน
.
การตั้งศูนย์ฯ ดังกล่าว จะส่งผลให้ประชาชนเข้าถึงกระบวนการยุติธรรมได้อย่างสะดวก รวดเร็ว และเป็นธรรม ตามภารกิจดังนี้
• การป้องกันและควบคุมอาชญากรรมในชุมชน
• การรับเรื่องร้องเรียนร้องทุกข์ / แจ้งเบาะแสการกระทำผิด
• การไกล่เกลี่ยระงับข้อพิพาท หรือความขัดแย้งในชุมชน
• บำบัดแก้ไขผู้กระทำความผิด ให้กลับมาเป็นพลเมืองดี
• การเยียวยา เสริมพลังแก่ผู้ตกเป็นเหยื่ออาชญากรรม
.
หากประชาชนได้รับความเดือดร้อน และไม่ได้รับความเป็นธรรม โทร. สายด่วนยุติธรรม 1111 กด 177
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/78083