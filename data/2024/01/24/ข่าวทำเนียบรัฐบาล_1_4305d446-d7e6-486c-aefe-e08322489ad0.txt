รัฐบาลไทย-ข่าวทำเนียบรัฐบาล-นฤมล“ ลุยหารือผู้นำหน่วยงานภาครัฐ และองค์กรส่งเสริมการค้าระหว่างประเทศจีนมณฑลเสฉวน  หวังขยายตลาดสินค้าเกษตร เผยปี 66 มูลค่าการค้าโตขึ้น 19%


วันพุธที่ 24 มกราคม 2567
24/01/2567
พิมพ์
นฤมล“ ลุยหารือผู้นำหน่วยงานภาครัฐ และองค์กรส่งเสริมการค้าระหว่างประเทศจีนมณฑลเสฉวน  หวังขยายตลาดสินค้าเกษตร เผยปี 66 มูลค่าการค้าโตขึ้น 19%
นฤมล“ ลุยหารือผู้นำหน่วยงานภาครัฐ และองค์กรส่งเสริมการค้าระหว่างประเทศจีนมณฑลเสฉวน
หวังขยายตลาดสินค้าเกษตร เผยปี 66 มูลค่าการค้าโตขึ้น 19%
วันนี้ (24 มกราคม 2567) ณ มณฑลเสฉวน เมืองเฉิงตู สาธารณรัฐประชาชนจีน ศาสตราจารย์ นฤมล ภิญโญสินวัฒน์ ผู้แทนการค้าไทย เข้าพบหารือ Ms. Lei Xuejie รองประธานสภาส่งเสริมการค้าระหว่างประเทศจีน   (CCPIT) ประจำมณฑลเสฉวน และนายอู๋ เก๋อ รองอธิบดีสำนักงานการค้าเสรีแห่งมณฑลเสฉวน
ผู้แทนการค้าเปิดเผยว่า รองประธานสภาส่งเสริมการค้าระหว่างประเทศจีน (CCPIT) ประจำมณฑลเสฉวน แสดงความยินดีต่อความร่วมมือของทั้งสองประเทศ และหวังให้เกิดความร่วมมือกันมากขึ้นระหว่างไทยกับจีน ทั้งความสัมพันธ์ด้านวัฒนธรรม และความสัมพันธ์ด้านเศรษฐกิจ โดยปึ 2566  การค้าระหว่างไทยและเสฉวนเติบโตขึ้น 19%  ยอดการลงทุนของผู้ประกอบการเสฉวนในไทย มีมูลค่ากว่า 250 ล้านดอลล่าสหรัฐ
โดยทาง CCPIT ยินดีสนับสนุน อำนวยความสะดวกให้กับบริษัทไทยที่ลงทุนในเสฉวน เพื่อแก้ไขปัญหา และอุปสรรคต่างๆ ซึ่งหวังให้นักลงทุนไทยเดินทางมาลงทุนในเสฉวนมากขึ้น พร้อมกับเชิญชวนผู้แทนการค้าไทย นำผู้ประกอบการไทยเข้าร่วมมหกรรมส่งเสริมการค้าและการลงทุนระหว่างประเทศของมณฑลเสฉวน ช่วงเดือนกันยายน 2567 นี้ โปรโมทนโยบายการลงทุนของไทยให้กับผู้ประกอบการของมณฑลเสฉวนได้รับทราบข้อมูล สำหรับธุรกิจที่ผู้ประกอบการมีความสนใจมากคือ บริการด้านสุขภาพ รวมถึงอาหาร โดยเฉพาะฮอตพอตต้มยำกุ้ง เป็นที่นิยมของวัยรุ่นในเสฉวนมาก  โดยยืนยันพร้อมให้ร่วมมือกับฝ่ายไทยในการส่งเสริมความร่วมมือทุกๆ ด้าน
ทางด้านนายอู๋ เก๋อ รองอธิบดีสำนักงานการค้าเสรีแห่งมณฑลเสฉวน เน้นย้ำความสัมพันธ์ของไทยและมณฑลเสฉวนในด้านเศรษฐกิจ และการค้า พร้อมยินดีแลกเปลี่ยนความร่วมมือระหว่างกัน โดยเฉพาะด้านสินค้าการเกษตร ในส่วนของปัญหาเรื่องการขนส่งสินค้าเกษตรทางรถไฟผ่านประเทศลาวมายังจีน ที่มีปัญหาตรงด่านที่ประเทศลาวนั้น ยินดีเสนอเรื่องให้รัฐบาลจีนพิจารณาต่อไป
“นายเศรษฐา ทวีสิน นายกรัฐมน
ตรี และรัฐบาลให้ความสำคัญต่อการแก้ไขปัญหาอุปสรรคต่างๆ  เพื่อส่งเสริมการส่งออก อำนวยความสะดวกต่อนักลงทุน  โดยได้เชิญภาคเอกชน และรัฐวิสาหกิจเข้ามาร่วมแก้ไขปัญหาร่วมกัน ซึ่งจะเป็นการดีมากถ้าทางจีนให้ความร่วมมือ พัฒนาการขนส่งร่วมกันให้ดียิ่งขึ้นกว่าเดิม อันจะส่งผลดีต่อคุณภาพผลไม้ที่ส่งมายังประเทศจีน ทำให้ประชาชนได้รับประทานผลไม้ที่สดและอร่อยมากขึ้น พร้อมทั้ง ต้องการขยายตลาดสินค้าผลไม้ในมณฑลเสสวนมากยิ่งขึ้น โดยขอเชิญชวนผู้ประกอบการในมณฑลเสฉวนไปลงทุนตั้งโรงงานผลิตรถอีวีในไทย ซึ่งรัฐบาลมีนโยบาย และให้สิทธิทางภาษี รวมถึงผลประโยชน์อีกมากมาย“ ผู้แทนการค้ากล่าว

ที่มา : https://www.thaigov.go.th/news/contents/details/77920