รัฐบาลไทย-ข่าวทำเนียบรัฐบาล-​พลเอก สนิธชนก สังขจันทร์ ปลัดกระทรวงกลาโหม ได้มอบหมายให้ ศูนย์ไกล่เกลี่ยข้อพิพาท กระทรวงกลาโหม ที่มี พลเอก พิสิษฐ์ นพเมือง เจ้ากรมพระธรรมนูญ บริหารจัดการ


วันพุธที่ 24 มกราคม 2567
​พลเอก สนิธชนก สังขจันทร์ ปลัดกระทรวงกลาโหม ได้มอบหมายให้ ศูนย์ไกล่เกลี่ยข้อพิพาท กระทรวงกลาโหม ที่มี พลเอก พิสิษฐ์ นพเมือง เจ้ากรมพระธรรมนูญ บริหารจัดการ
เข้าร่วมงาน “มหกรรมยุติธรรมช่วยเหลือลูกหนี้และประชาชนที่ไม่ได้รับความเป็นธรรม”
ในงานนี้ ศูนย์ไกล่เกลี่ยข้อพิพาท กระทรวงกลาโหม จะทำหน้าที่เป็นโซ่ข้อกลาง ประสานงานให้ กำลังพลสังกัดกระทรวงกลาโหม และสมาชิกในครอบครัว ได้เจรจาไกล่เกลี่ยกับกองทุนกู้ยืมเงินเพื่อการศึกษา หรือ กยศ. หาทางออกร่วมกันในการแก้ปัญหาการชำระเงินให้ กยศ. อย่างสันติวิธี รวดเร็ว โดยเฉพาะอย่างยิ่ง จะได้รับโอกาสในการยื่นคำขอปรับโครงสร้างหนี้ เพื่อรับสิทธิประโยชน์ตามกฎหมาย กยศ.ฉบับใหม่ เช่น การเปลี่ยนลำดับการตัดชำระหนี้จากเดิมตัดที่ดอกเบี้ย แล้วมาตัดที่เงินต้น เป็นแบบใหม่ โดยตัดที่เงินต้นก่อนดอกเบี้ย ทำให้ลดหนี้ได้เร็วขึ้น ได้รับส่วนลดเบี้ยปรับ ปลดผู้ค้ำประกัน
จึงขอเชิญกำลังพลและสมาชิกครอบครัวเข้าร่วมงาน “มหกรรมยุติธรรมช่วยเหลือลูกหนี้และประชาชนที่ไม่ได้รับความเป็นธรรม” ระหว่างวันที่ ๒๗ - ๒๘ มกราคม ๒๕๖๗ ณ หอประชุมรักตะกนิษฐ มหาวิทยาลัยสวนดุสิต ตั้งแต่เวลา ๐๙๐๐ - ๑๖๐๐ นาฬิกา

ที่มา : https://www.thaigov.go.th/news/contents/details/77896