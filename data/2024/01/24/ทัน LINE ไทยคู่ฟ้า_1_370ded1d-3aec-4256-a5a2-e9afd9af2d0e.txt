รัฐบาลไทย-ข่าวทำเนียบรัฐบาล-ครม. สัญจรระนอง เคาะ 18 โครงการสำคัญพัฒนา 6 จังหวัดภาคใต้ฝั่งอันดามัน


วันพุธที่ 24 มกราคม 2567
ครม. สัญจรระนอง เคาะ 18 โครงการสำคัญพัฒนา 6 จังหวัดภาคใต้ฝั่งอันดามัน
.....
ครม. สัญจรระนอง เคาะ 18 โครงการสำคัญพัฒนา 6 จังหวัดภาคใต้ฝั่งอันดามัน
.
ที่ประชุม ครม. นอกสถานที่ครั้งที่ 1/2567 ณ ระนอง (23 ม.ค. 67) มีมติเห็นชอบโครงการเพื่อพัฒนากลุ่มจังหวัดภาคใต้ฝั่งอันดามัน (ระนอง ภูเก็ต กระบี่ ตรัง พังงา และสตูล) จำนวน 13 โครงการ กรอบวงเงินรวม 350 ล้านบาท ซึ่งเป็นโครงการที่เกี่ยวข้องกับการก่อสร้างและปรับปรุงโครงสร้างพื้นฐานเพื่อส่งเสริมการท่องเที่ยวและยกระดับคุณภาพชีวิตของประชาชน โดยให้ใช้งบประมาณปี 2566 ไปพลางก่อน และให้สำนักงบประมาณพิจารณาความเหมาะสมของวงเงิน รวมทั้งให้จังหวัดและกลุ่มจังหวัดนำโครงการดังกล่าวบรรจุไว้ในแผนพัฒนาจังหวัดและแผนพัฒนากลุ่มจังหวัดต่อไป
.
นอกจากนี้ ยังเห็นชอบโครงการตามข้อเสนอของภาคเอกชนอีก 5 โครงการ วงเงิน 202 ล้านบาท โดยให้หน่วยงานเจ้าของโครงการเร่งจัดทำข้อเสนอโครงการ ให้ความสำคัญกับความคุ้มค่าและผลประโยชน์ที่คาดว่าจะได้รับจากการใช้จ่ายงบประมาณอย่างรอบคอบ
.
อ่านมติครม. คลิก https://www.thaigov.go.th/news/contents/details/77883
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/77914