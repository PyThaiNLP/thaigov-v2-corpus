รัฐบาลไทย-ข่าวทำเนียบรัฐบาล-นายอำเภอเบญจลักษ์ ลงพื้นที่ตรวจเยี่ยมการขับเคลื่อน "หมู่บ้านยั่งยืน" เน้นย้ำ ส่งเสริมให้ประชาชนน้อมนำหลักปรัชญาของเศรษฐกิจพอเพียงสู่การพัฒนาคุณภาพชีวิต พร้อมขยายผลทำให้ทุกพื้นที่


วันจันทร์ที่ 15 มกราคม 2567
15/01/2567
พิมพ์
นายอำเภอเบญจลักษ์ ลงพื้นที่ตรวจเยี่ยมการขับเคลื่อน "หมู่บ้านยั่งยืน" เน้นย้ำ ส่งเสริมให้ประชาชนน้อมนำหลักปรัชญาของเศรษฐกิจพอเพียงสู่การพัฒนาคุณภาพชีวิต พร้อมขยายผลทำให้ทุกพื้นที่
นายอำเภอเบญจลักษ์ ลงพื้นที่ตรวจเยี่ยมการขับเคลื่อน "หมู่บ้านยั่งยืน" เน้นย้ำ ส่งเสริมให้ประชาชนน้อมนำหลักปรัชญาของเศรษฐกิจพอเพียงสู่การพัฒนาคุณภาพชีวิต พร้อมขยายผลทำให้ทุกพื้นที่ในอำเภอเบญจลักษ์เป็น "หมู่บ้านยั่งยืน" (Sustainable Village)
นายอำเภอเบญจลักษ์ ลงพื้นที่ตรวจเยี่ยมการขับเคลื่อน "หมู่บ้านยั่งยืน" เน้นย้ำ ส่งเสริมให้ประชาชนน้อมนำหลักปรัชญาของเศรษฐกิจพอเพียงสู่การพัฒนาคุณภาพชีวิต พร้อมขยายผลทำให้ทุกพื้นที่ในอำเภอเบญจลักษ์เป็น "หมู่บ้านยั่งยืน" (Sustainable Village) ที่ประชาชนทุกคนมีความสุขอย่างยั่งยืน
วันนี้ (15 ม.ค. 67) นายธนเดช พระอารักษ์ นายอำเภอเบญจลักษ์ เปิดเผยว่า อำเภอเบญจลักษ์ได้ลงพื้นที่ตรวจเยี่ยมและติดตามการขยายผลการพัฒนาหมู่บ้านยั่งยืน (Sustainable Village) เฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567 ในเขตพื้นที่ บ้านหนองเต่ากล หมู่ที่ 6 ตำบลหนองงูเหลือม อำเภอเบญจลักษ์ จังหวัดศรีสะเกษ โดยมี นายทองสูรย์ ศิวินัย นายกองค์การบริหารส่วนตำบลหนองงูเหลือม นายฐิติโชติ ไชยโคตร ผู้ใหญ่บ้านหมู่ที่ 6 ผู้ช่วยผู้ใหญ่บ้าน แพทย์ประจำตำบลหนองงูเหลือม คณะกรรมการหมู่บ้าน และสมาชิกกองร้อยอาสารักษาดินแดนสังกัดอำเภอเบญจลักษ์ที่ 18 ร่วมลงพื้นที่
นายธนเดช พระอารักษ์ นายอำเภอเบญจลักษ์ กล่าวว่า กระทรวงมหาดไทยได้น้อมนำแนวพระดำริ “หมู่บ้านยั่งยืน” (Sustainable Village) ของสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา มาดำเนินการขับเคลื่อนเพื่อพัฒนาคุณภาพชีวิตของประชาชนในหมู่บ้านให้มีความเป็นอยู่ที่ดีขึ้น ลดความเหลื่อมล้ำทางเศรษฐกิจและสังคม พร้อมทั้งขับเคลื่อนเป้าหมายการพัฒนาที่ยั่งยืน (Sustainable Development Goals: SDGs) ด้วยการน้อมนำหลักปรัชญาของเศรษฐกิจพอเพียงมาประยุกต์ใช้ ภายใต้เป้าหมายการสร้างความยั่งยืนให้ครอบคลุมในทุกมิติ ทั้งด้านสังคม เศรษฐกิจ และสิ่งแวดล้อม โดยการส่งเสริมการรวมกลุ่ม เสริมสร้างแนวทางการพึ่งพาตนเองของประชาชนในหมู่บ้าน เพื่อสร้างความมั่นคงในชีวิต ความมั่นคงด้านอาหาร ความมั่นคงด้านเครื่องนุ่งห่ม การถ่ายทอดภูมิปัญญาสู่เด็กและเยาวชน ตลอดจนการรักษาสิ่งแวดล้อมและขนบธรรมเนียมประเพณีไทย เพื่อให้ประชาชนในหมู่บ้าน/ชุมชนได้พัฒนาไปสู่การมีคุณภาพชีวิตที่ดีอย่างยั่งยืน
“การลงพื้นที่ตำบลหนองงูเหลือมครั้งนี้ พี่น้องประชาชนให้ความร่วมมือในการพัฒนาตามโครงการ “หมู่บ้านยั่งยืน” ทั้งในด้านการสร้างความมั่นคงทางอาหาร ตามแนวพระราชดำริสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี โครงการ “บ้านนี้มีรัก ปลูกผักกินเอง” และ “ทางนี้มีผล ผู้คนรักกัน” มีการส่งเสริมให้ประชาชนร่วมกันปลูกพืชผักสวนครัว สามารถลดรายจ่าย เพิ่มรายได้ เพื่อการพึ่งพาตนเองอย่างยั่งยืน ตลอดจนมีการขับเคลื่อนกิจกรรมวันดินโลก (World Soil Day) ตามแนวคิด “ดินดี น้ำดี ชีวีมีสุขอย่างยั่งยืน” เพื่อสร้างความตระหนักรู้ทรัพยากรน้ำและดิน ที่เป็นส่วนสำคัญของทุกสิ่งมีชีวิตบนโลก รวมไปถึงได้มีกิจกรรมสำรวจแหล่งกักเก็บน้ำสำหรับอุปโภคบริโภค เพื่อให้ประชาชนได้มีน้ำสำหรับดำรงชีวิตได้เพียงพอตลอดทั้งปี” นายธนเดชฯ กล่าว
นายธนเดช พระอารักษ์ นายอำเภอเบญจลักษ์ กล่าวอีกว่า นอกจากนี้ ได้ตรวจเยี่ยม “โคก หนอง นา สวนป่าบ้านนา” ของนายเตชินท์ เชื้อลี ราษฎรบ้านหนองเต่ากล ซึ่งตนได้กล่าวให้กำลังใจแก่ผู้บริหารองค์กรปกครองส่วนท้องถิ่น ผู้นำชุมชน คณะกรรมการหมู่บ้าน และประชาชนในพื้นที่ เกี่ยวกับการดำเนินโครงการหมู่บ้านยั่งยืนอย่างต่อเนื่อง พร้อมได้นัดหมายชุมชน/หมู่บ้าน เพื่อประชุมชี้แจงแนะนำแนวทางการน้อมนำแนวพระราชดำริการพัฒนาสู่ “หมู่บ้านยั่งยืน” (Sustainable Village) ของสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา และหลักปรัชญาของเศรษฐกิจพอเพียง เพื่อให้ประชาชนในตำบลหนองงูเหลือมได้ร่วมกันพัฒนาคุณภาพชีวิตทั้งของตนเองและครอบครัวให้ดีขึ้นอย่างยั่งยืน โดยอำเภอเบญจลักษ์ ได้กำหนดประชุมหมู่บ้าน วันเสาร์ที่ 20 มกราคม 2567 เวลา 07.00 น. ณ ศาลาประชาคม บ้านหนองเต่ากล หมู่ที่ 6 ตำบลหนองงูเหลือม อำเภอเบญจลักษ์ จังหวัดศรีสะเกษ โดยจะมีทั้ง 13 หมู่บ้าน ในตำบลหนองงูเหลือม มาร่วมกันขับเคลื่อนการพัฒนาหมู่บ้านยั่งยืนครบทุกหมู่บ้าน และมีเป้าหมายพร้อมเป็น Best Practice ภายในเดือนมีนาคม 2567 นี้ และจะขยายผลไปสู่ทุกพื้นที่ของอำเภอเบญจลักษ์
“ด้วยสำนึกในพระมหากรุณาธิคุณที่พระบาทสมเด็จพระเจ้าอยู่หัว พระผู้ทรงเป็นผู้นำในการ “บำบัดทุกข์ บำรุงสุข” ทำให้ประชาชนคนไทยได้มีคุณภาพชีวิตที่ดีอย่างยั่งยืน และเนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567 อำเภอเบญจลักษ์จะดำเนินการขยายผล "หมู่บ้านยั่งยืน" ให้ครอบคลุมครบทั้ง 5 ตำบล 67 หมู่บ้าน ด้วยการขับเคลื่อนจัดทำโครงสร้างพื้นฐาน จัดระเบียบแต่ละหมู่บ้านแต่ละคุ้มให้มั่นคงเป็นระเบียบ สะอาด สวยงาม การสร้างความมั่นคงทางอาหารรวมถึงแหล่งน้ำสะอาด และส่งเสริมอาชีพให้แก่ประชาชนในพื้นที่ โดยน้อมนำหลักปรัชญาของเศรษฐกิจพอเพียงมาปรับใช้เป็นแนวทางในการปฏิบัติ เพื่อให้เกิด "หมู่บ้านยั่งยืน" (Sustainable Village) นำไปสู่การพัฒนาพื้นที่ ทำให้ประชาชนทุกพื้นที่ของอำเภอเบญจลักษ์มีความสุขในทุกมิติอย่างยั่งยืน" นายธนเดชฯ กล่าวในช่วงท้าย
#WorldSoilDay #วันดินโลก #UN #FAO #GlobalSoilPartnership #MOI
#กระทรวงมหาดไทย #บำบัดทุกข์บำรุงสุข #SoilandWaterasourceoflife
#SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/77475