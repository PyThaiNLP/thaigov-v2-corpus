รัฐบาลไทย-ข่าวทำเนียบรัฐบาล-ยืนยัน! ไม่เป็นความจริง “ห้ามให้นักเรียนติด 0 ขอแค่ให้มาเรียนก็ได้เกรด 1 ” 


วันจันทร์ที่ 15 มกราคม 2567
ยืนยัน! ไม่เป็นความจริง “ห้ามให้นักเรียนติด 0 ขอแค่ให้มาเรียนก็ได้เกรด 1 ”
.....
ยืนยัน! ไม่เป็นความจริง  “ห้ามให้นักเรียนติด 0 ขอแค่ให้มาเรียนก็ได้เกรด 1 ”
.
กรณีมีการเผยแพร่ข้อมูลว่า ผอ.โรงเรียน อ้างคำสั่งจากกระทรวงศึกษาธิการ “ห้ามให้นักเรียนติด 0 ขอแค่ให้มาเรียนก็ได้เกรด 1” นั้น สำนักงานปลัดกระทรวงศึกษาธิการ ได้ชี้แจงว่า “เป็นข้อมูลที่ไม่เป็นความจริง”
.
ทั้งนี้ สำนักงานคณะกรรมการการศึกษาขั้นพื้นฐานได้มีหนังสือซักซ้อมความเข้าใจเกี่ยวกับ “การวัดและประเมินผลการเรียนรู้และการสอนซ่อมเสริม” โดยมีเจตนากระตุ้นให้สถานศึกษากำกับ ติดตาม ช่วยเหลือ สอนซ่อมเสริมและดำเนินการวัดและประเมินผ] กรณีนักเรียนมีผลการเรียนไม่สมบูรณ์ (ติด 0 ร มส.)
.
เจตนาดังกล่าว เพื่อยกระดับคุณภาพการศึกษาทั้งผู้เรียน ผู้สอน ซึ่งจะส่งผลให้การเรียนดีขึ้น “ลดปัญหาของผู้เรียนในการติด 0 ร มส.” ไม่ใช่ห้ามให้นักเรียนติด 0 ตามที่ปรากฏในสื่อ
.
ทั้งนี้ การที่นักเรียนจะได้รับการตัดสินผลการเรียนต้องมาจาก 2 ส่วน คือ
• เวลาเรียน ซึ่งกำหนดให้ผู้เรียนต้องมีเวลาเรียนไม่น้อยกว่าร้อยละ 80 ของเวลาเรียน
• คะแนนการประเมินระหว่างเรียนและคะแนนปลายปี/ปลายภาค ซึ่งการประเมินผลการเรียนรู้ตามกลุ่มสาระการเรียนรู้ทั้ง 8 กลุ่มสาระการเรียนรู้ ซึ่งการกำหนดสัดส่วนคะแนนระหว่างเรียนกับคะแนนปลายปี/ปลายภาค นั้นให้ความสำคัญของคะแนนระหว่างเรียนมากกว่าคะแนนปลายปี/ปลายภาค เช่น 60 : 40, 70: 30, 80 : 20 เป็นต้น
.
อ่านเพิ่มเติม คลิก https://www.thaigov.go.th/news/contents/details/77428
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/77468