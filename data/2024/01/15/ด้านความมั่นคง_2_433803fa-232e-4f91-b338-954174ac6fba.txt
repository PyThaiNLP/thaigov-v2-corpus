รัฐบาลไทย-ข่าวทำเนียบรัฐบาล-​ปลัดกระทรวงกลาโหมมอบความสุขให้ลูกหลานกำลังพล สป. จัดงานวันเด็กแห่งชาติ ประจำปี ๒๕๖๗


วันจันทร์ที่ 15 มกราคม 2567
​ปลัดกระทรวงกลาโหมมอบความสุขให้ลูกหลานกำลังพล สป. จัดงานวันเด็กแห่งชาติ ประจำปี ๒๕๖๗
๑๓ มกราคม ๒๕๖๗  สำนักงานปลัดกระทรวงกลาโหม (สป.) จัดงานวันเด็กแห่งชาติ ประจำปี ๒๕๖๗ ณ ห้องศรีสมาน ๑ อาคารอเนกประสงค์ สป.
โดยมี พลเอก สนิธชนก สังขจันทร์ ปลัดกระทรวงกลาโหม พร้อมด้วย พลตรีหญิง ทักษดา สังขจันทร์ นายกสมาคมภริยาข้าราชการ สป. กำลังพลและครอบครัว ร่วมในพิธี ภายในงานมีการจัดกิจกรรมประกอบไปด้วย การประกวดหนูน้อยแฟชั่นรักษ์โลก กิจกรรมบนเวที เช่น การแสดงแอโรบิกด๊านซ์ การแสดงหุ่นยนต์ “สุนัขเอไอ” และการจับสลากของรางวัล นอกจากนี้ยังมีกิจกรรมตามบูธต่าง ๆ และกิจกรรมสวนสนุก อาทิ โยนห่วง ยิงปืนยาว ปากระป๋อง และกิจกรรมการระบายสีปูนปั้น โดยตลอดทั้งงานได้จัดเลี้ยงอาหาร พร้อมทั้งบริการตรวจสุขภาพทั่วไปให้กับกำลังพลและครอบครัว
งานวันเด็กแห่งชาติถือเป็นโอกาสสำคัญในการให้เด็กๆ ได้มีส่วนร่วมในสังคมและได้แสดงออกถึงศักยภาพของตนเอง เด็กๆ เหล่านี้จะเติบโตเป็นอนาคตของชาติต่อไป สำนักงานปลัดกระทรวงกลาโหมเล็งเห็นถึงความสำคัญของเด็ก จึงจัดกิจกรรมที่หลากหลาย เพื่อให้เด็กๆ ได้สนุกสนานและเรียนรู้สิ่งใหม่ๆ พร้อมกันนี้ยังได้จัดบริการตรวจสุขภาพทั่วไปให้กับกำลังพลและครอบครัว เพื่อส่งเสริมให้ทุกคนมีสุขภาพที่ดี เด็กๆ ที่เข้าร่วมงานต่างก็สนุกสนานและมีความสุขที่ได้ร่วมกิจกรรมที่ได้เตรียมไว้ให้ เด็กๆ บางคนได้เรียนรู้สิ่งใหม่ๆ บางคนได้สนุกสนานไปกับเพื่อนฝูง และบางคนได้มีโอกาสแสดงความสามารถของตนเองอีกด้วย

ที่มา : https://www.thaigov.go.th/news/contents/details/77442