รัฐบาลไทย-ข่าวทำเนียบรัฐบาล-เตรียม Kick Off “พาหมอไปหาประชาชน 4 ภาค” ยกระดับสาธารณสุขช่วงไตรมาส 2


วันจันทร์ที่ 15 มกราคม 2567
เตรียม Kick Off “พาหมอไปหาประชาชน 4 ภาค” ยกระดับสาธารณสุขช่วงไตรมาส 2
.....
เตรียม Kick Off “พาหมอไปหาประชาชน 4 ภาค” ยกระดับสาธารณสุขช่วงไตรมาส 2
.
กระทรวงสาธารณสุข วางเป้าหมายขับเคลื่อนนโยบายช่วงไตรมาส 2 คือ เดือน ม.ค. – มี.ค. 67 โดยจะมีการ Kick off โครงการเฉลิมพระเกียรติ “พาหมอไปหาประชาชน” 4 ภาค ภายในเดือน มกราคม นอกจากนี้ยังมีอีกหลายโครงการสำคัญ เช่น เพิ่ม รพ. อัจฉริยะต้นแบบระดับทอง 20 แห่ง พัฒนาชุมชนสุขภาพดี 8 แห่ง มีผู้นำศาสนาผ่านหลักสูตรพระศิลานุปัฏฐาก 1,000 รูป ตรวจสุขภาพพระสงฆ์ สามเณร 72,000 รูป มีอำเภอสร้างเสริมสุขภาพ ป้องกันควบคุมโรค 70 อำเภอ
.
บริการมะเร็งครบวงจร คัดกรองไวรัสตับอักเสบบีและซี 200,000 ราย ผู้มีผลผิดปกติเข้าถึงการรักษาทุกราย คัดกรองมะเร็งลำไส้ใหญ่ด้วย Fit Test 475,000 ราย ส่องกล้องตรวจลำไส้ใหญ่ 38,000 ราย
.
เปิดศูนย์การเรียนรู้ทางการแพทย์และสาธารณสุขชายแดน ณ รพ.แม่สอด จ.ตาก ผู้มีปัญหาสถานะได้รับการขึ้นทะเบียนประกันสุขภาพเพิ่มขึ้น 0.2%
สถานชีวาภิบาล ผ่านเกณฑ์มาตรฐานเขตสุขภาพละ 2 แห่ง จัดตั้ง Hospital at Home / Home Ward ในแต่ละเขตสุขภาพมากกว่า 75%
รพ.ชุมชนแม่ข่ายระดับ A มีบริการ CT Scan ครบทั้ง 17 แห่ง
รพ.สังกัดกระทรวงสาธารณสุข ใน 8 จังหวัดนำร่อง และ 4 เขตสุขภาพ เชื่อมและส่งต่อข้อมูลผู้ป่วยอิเล็กทรอนิกส์ได้ 100% และผ่านเกณฑ์ รพ.อัจฉริยะ ระดับทองขึ้นไป 10%
.
ส่งเสริมการมีบุตร โดยขอความเห็นชอบจาก ครม. ให้เป็นวาระแห่งชาติ รพ.ศูนย์/ทั่วไป มีบริการฉีดเชื้อ IUI 75% ผู้ได้รับบริการรักษาภาวะมีบุตรยาก 2,700 คน ทารกได้รับการคัดกรองโรคหายาก 80%
เลือกชุมชนเป้าหมาย Healthy City Models จังหวัดละ 1 ชุมชน ให้การรับรอง Wellness Center 300 แห่ง มี Care Giver 2,500 คน และศูนย์บริการชาวต่างชาติในสถานบริการสุขภาพ ใน 31 จังหวัดนำร่อง
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/77434