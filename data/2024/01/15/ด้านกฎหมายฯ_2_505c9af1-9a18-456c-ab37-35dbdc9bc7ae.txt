รัฐบาลไทย-ข่าวทำเนียบรัฐบาล-กระทรวงยุติธรรม ประชุมคณะกรรมการบริหารมูลนิธิราชทัณฑ์ปันสุข ทำความ ดี เพื่อชาติ ศาสน์ กษัตริย์ ในพระบรมราชูปถัมภ์


วันจันทร์ที่ 15 มกราคม 2567
15/01/2567
พิมพ์
กระทรวงยุติธรรม ประชุมคณะกรรมการบริหารมูลนิธิราชทัณฑ์ปันสุข ทำความ ดี เพื่อชาติ ศาสน์ กษัตริย์ ในพระบรมราชูปถัมภ์
กระทรวงยุติธรรม ประชุมคณะกรรมการบริหารมูลนิธิราชทัณฑ์ปันสุข ทำความ ดี เพื่อชาติ ศาสน์ กษัตริย์ ในพระบรมราชูปถัมภ์
ในวันจันทร์ที่ ๑๕ มกราคม ๒๕๖๗ เวลา ๑๓.๓๐ น. พลเอก ไพบูลย์ คุ้มฉายา องคมนตรี และรองประธานคณะกรรมการมูลนิธิราชทัณฑ์ปันสุขฯ เป็นประธานการประชุมคณะกรรมการบริหารมูลนิธิราชทัณฑ์ปันสุขฯ โดยมี พลอากาศเอก สมคิด สุขบาง กรมวังผู้ใหญ่ประจำพระองค์ ๙๐๘ พลอากาศเอกสุบิน ชิวปรีชา กรมวังผู้ใหญ่ในพระองค์ ๙๐๔ พันตำรวจเอก ณรัชต์ เศวตนันทน์ รองเลขาธิการพระราชวัง นางพงษ์สวาท นีละโยธิน ปลัดกระทรวงยุติธรรม นางจิรภา สินธุนาวา รองปลัดกระทรวงยุติธรรม อธิบดีกรมพินิจและคุ้มครองเด็กและเยาวชน รองอธิบดีกรมราชทัณฑ์ และผู้แทนจากหน่วยงานในสังกัดกระทรวงสาธารณสุข และเจ้าหน้าที่ที่เกี่ยวข้อง เข้าร่วมประชุม ณ ห้องประชุมกระทรวงยุติธรรม ๑๐-๐๑ ชั้น ๑๐ และร่วมประชุมผ่านระบบการประชุมทางไกล (Video Conference)
โดยที่ประชุมได้รับทราบข้อมูลพื้นฐานของการดูแลสุขภาพเด็กและเยาวชนของกรมพินิจและคุ้มครองเด็กและเยาวชน แผนงานที่พระบาทสมเด็จพระเจ้าอยู่หัวทรงเห็นชอบให้ดําเนินการในศูนย์ฝึกและอบรมเด็กและเยาวชน และสถานพินิจและคุ้มครองเด็กและเยาวชน พร้อมทั้งแนวทางการดําเนินงานตามโครงการราชทัณฑ์ปันสุขฯ ในกรมราชทัณฑ์ในเฟส ๑ และเฟส ๒
นอกจากนี้ ที่ประชุมได้พิจารณาการนําแนวทางการดําเนินงานตามโครงการราชทัณฑ์ปันสุขฯ ในกรมราชทัณฑ์ในเฟส ๑ และเฟส ๒ ที่ใช้ในกรมราชทัณฑ์มาปรับใช้ในการดูแลสุขภาพเด็กและเยาวชนในสถานพินิจและคุ้มครองเด็กและเยาวชน พร้อมทั้งพิจารณาการจัดทําแผนการนําโครงการราชทัณฑ์ปันสุขฯ มาปรับใช้ในกรมพินิจและคุ้มครองเด็กและเยาวชน

ที่มา : https://www.thaigov.go.th/news/contents/details/77480