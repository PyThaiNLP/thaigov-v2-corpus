รัฐบาลไทย-ข่าวทำเนียบรัฐบาล-วธ.จัดกิจกรรมวัฒนธรรมสร้างสรรค์ ในงานฉลองวันเด็กแห่งชาติ ๒๕๖๗ ณ ทำเนียบรัฐบาล  และ หออัครศิลปิน คลองหลวง ปทุมธานี


วันจันทร์ที่ 15 มกราคม 2567
วธ.จัดกิจกรรมวัฒนธรรมสร้างสรรค์ ในงานฉลองวันเด็กแห่งชาติ ๒๕๖๗ ณ ทำเนียบรัฐบาล  และ หออัครศิลปิน คลองหลวง ปทุมธานี
วธ.จัดกิจกรรมวัฒนธรรมสร้างสรรค์ ในงานฉลองวันเด็กแห่งชาติ ๒๕๖๗ ณ ทำเนียบรัฐบาล  และ หออัครศิลปิน คลองหลวง ปทุมธานี
วธ.จัดกิจกรรมวัฒนธรรมสร้างสรรค์ ในงานฉลองวันเด็กแห่งชาติ ๒๕๖๗ ณ ทำเนียบรัฐบาล  และ หออัครศิลปิน คลองหลวง ปทุมธานี
(๑๓ ม.ค. ๖๗ เวลา ๐๙.๔๕ น.) นายเศรษฐา ทวีสิน นายกรัฐมนตรี เป็นประธานเปิดงานพร้อมให้โอวาท ในงานฉลองวันเด็กแห่งชาติ ประจำปี ๒๕๖๗  และร่วมถ่ายภาพกับเด็กและเยาวชน ตามบูธกิจกรรมของหน่วยงานต่าง ๆ  อาทิ กิจกรรมของกระทรวงวัฒนธรรม โดย กรมส่งเสริมวัฒนธรรม (สวธ.) โดยมีนายโกวิท ผกามาศ อธิบดีกรมส่งเสริมวัฒนธรรม นางสาววราพรรณ ชัยชนะศิริ รองอธิบดีกรมส่งเสริมวัฒนธรรม  พร้อมผู้บริหาร เจ้าหน้าที่สวธ. คณะนักแสดงให้การต้อนรับ ณ โถงกลาง ตึกสันติไมตรี ทำเนียบรัฐบาล
เด็ก ๆ จำนวนมากได้เข้าร่วมสนุกกับการสาธิตทางวัฒนธรรม และชมการแสดงทางวัฒนธรรม ประกอบด้วย  การเล่นเกมเชิงสร้างสรรค์ เสริมความคิด สร้างทักษะการวางแผน และความสามัคคีกับเพื่อนผู้ร่วมเล่น
(เกม EVERYBODY 1 2 Switch! และเกม Super Mario Bros. womder) การถ่ายภาพกับตัวละครจากเกม
(คอสเพลย์)  ชมการแสดงความสามารถทางดนตรี โดยวงดุริยางค์เครื่องลมเยาวชนไทย (TYW) การขับร้องเพลงประสานเสียง โดยคณะนักร้องประสานเสียงเยาวชนไทย (TYC) ชมการแสดงหุ่นละครเล็กโจหลุยส์ และร่วมฝึกทักษะกับกิจกรรมสาธิตมารยาทไทย รับของขวัญทุกคนพร้อมร่วมลุ้นชิงรางวัลใหญ่ อีกด้วย
นอกจากนี้  ในเวลา ๐๙.๐๐ - ๑๔.๐๐ น. ณ หออัครศิลปิน ตำบลคลองห้า อำเภอคลองหลวง จังหวัดปทุมธานี  นายโกวิท ผกามาศ อธิบดี สวธ. มอบหมายให้นางสาวลิปิการ์ กำลังชัย รองอธิบดี สวธ. เป็นประธานเปิดงานหออัครศิลปินสืบสานงานศิลป์เพื่อเด็กไทย เนื่องในวันเด็กแห่งชาติ ประจำปี 2567” โดยมี นายชนประคัลภ์ จันทร์เรือง  ศิลปินแห่งชาติ นายอนุกูล ใบไกล ผู้อำนวยการกองกองทุนส่งเสริมงานวัฒนธรรม นางมาดา กระดังงา ผู้อำนวยการหออัครศิลปิน ผู้บริหารองค์กรปกครองส่วนท้องถิ่น  ผู้แทนส่วนราชการ  ครู อาจารย์ เด็ก และผู้ปกครองที่มาร่วมงานวันเด็กแห่งชาติ ประจำปี 2567 อย่างอบอุ่น ณ หออัครศิลปิน จังหวัดปทุมธานี  สำหรับบรรยากาศวันเด็ก ณ หออัครศิลปิน เต็มไปด้วยความสุข ความสนุกสนานของน้อง ๆ และผู้ปกครอง กับการแสดงทางวัฒนธรรม อาทิ การแสดงละครเพลงจ๊ะทิงจา  จากทีมงานบริษัทดาราวีดิโอ จำกัด  โดย นายไพรัช  สังวริบุตร  ศิลปินแห่งชาติ การแสดงศิลปวัฒนธรรม  จากโรงเรียนคลองห้า ชุด เต้นประกอบเพลงครูในดวงใจและเพลงเอวลั่นปั้ด  การแสดงจินตลีลา ชุด ระบำศรีชัยสิงห์และเซิ้งกะโป๋ จากโรงเรียนธัญสิทธิศิลป์ และ ชุด ขวัญข้าว จากโรงเรียนบางชวดอนุสรณ์ พิเศษกับการแสดงละครและการแสดงดนตรีร่วมสมัย  จากบ้านเรียนละครมรดกใหม่   โดย นายชนประคัลภ์ จันทร์เรือง  ศิลปินแห่งชาติ อิ่มท้องกับ ก๋วยเตี๋ยว   ลูกชิ้นทอด  ขนมครก ขนมสอดไส้ น้ำวุ้นกะทิ และกิจกรรมการ วาดภาพระบายสี และการทำภาพพิมพ์สี  ซึ่งน้องๆต่างสนใจร่วมสนุกกับกิจกรรมตลอดงาน ทั้งกิจกรรมนันทนาการและการจับฉลากลุ้นรางวัล อิ่มอร่อยฟรีกับอาหารและขนมไทยฟรีงานพร้อมของรางวัลกับบ้านอีกด้วย

ที่มา : https://www.thaigov.go.th/news/contents/details/77462