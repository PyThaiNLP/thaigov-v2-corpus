รัฐบาลไทย-ข่าวทำเนียบรัฐบาล-CITES รับรอง 29 ฟาร์มเพาะพันธุ์จระเข้น้ำจืดไทย รวมทั้งฟาร์มเพาะพันธุ์ “ปลายี่สกไทย – ปลาบึก” ถือว่าไทยเป็นประเทศแรกของโลก


วันจันทร์ที่ 15 มกราคม 2567
CITES รับรอง 29 ฟาร์มเพาะพันธุ์จระเข้น้ำจืดไทย รวมทั้งฟาร์มเพาะพันธุ์ “ปลายี่สกไทย – ปลาบึก” ถือว่าไทยเป็นประเทศแรกของโลก
.....
CITES รับรอง 29 ฟาร์มเพาะพันธุ์จระเข้น้ำจืดไทย รวมทั้งฟาร์มเพาะพันธุ์ “ปลายี่สกไทย – ปลาบึก” ถือว่าไทยเป็นประเทศแรกของโลก
.
กรมประมง เผยปัจจุบันมีผู้เพาะพันธุ์จระเข้น้ำจืดไทย ได้รับการขึ้นทะเบียนกับสำนักเลขาธิการ CITES แล้ว จำนวน 29 แห่ง ซึ่งสามารถสร้างรายได้จากการส่งออกกว่า 7,000 ล้านบาท จากการซื้อ - ขายจระเข้มีชีวิต เนื้อจระเข้ ไข่จระเข้ และหนังจระเข้ในอุตสาหกรรมเครื่องหนัง รวมทั้งผลิตภัณฑ์อื่น ๆ และธุรกิจที่เกี่ยวข้อง
.
นอกจากนี้ CITES ยังได้ขึ้นทะเบียนศูนย์วิจัยและพัฒนาการเพาะเลี้ยงสัตว์น้ำจืด และศูนย์วิจัยและพัฒนาประมงน้ำจืด (เพาะพันธุ์ปลาบึกและปลายี่สกไทย) ซึ่งเป็นหน่วยงานของกรมประมง 6 แห่ง ถือว่าไทยเป็นประเทศแรกของโลก
.
เนื่องจากได้รับการพิจารณาว่าเป็น “ประเทศที่มีศักยภาพในการเพาะเลี้ยงหรือเพาะพันธุ์” และเป็นที่ต้องการของตลาดระหว่างประเทศ  คือ
1. ศูนย์วิจัยและพัฒนาประมงน้ำจืดเลย
2. ศูนย์วิจัยและพัฒนาประมงน้ำจืดกาญจนบุรี
3. ศูนย์วิจัยและพัฒนาการเพาะเลี้ยงสัตว์น้ำจืดอุดรธานี
4. ศูนย์วิจัยและพัฒนาการเพาะเลี้ยงสัตว์น้ำจืดหนองคาย
5. ศูนย์วิจัยและพัฒนาการเพาะเลี้ยงสัตว์น้ำจืดพระนครศรีอยุธยา
6. ศูนย์วิจัยและพัฒนาการเพาะเลี้ยงสัตว์น้ำจืดราชบุรี
.
ทั้งนี้ จระเข้น้ำจืด จระเข้น้ำเค็ม ปลาตะพัด ปลายี่สกไทย และปลาบึก จัดเป็นหนึ่งในสัตว์น้ำที่อยู่ท้ายอนุสัญญา CITES ในบัญชีที่ 1 ซึ่งถือว่าเป็นสัตว์น้ำที่ใกล้สูญพันธุ์และห้ามทำการค้าในเชิงพาณิชย์ แต่อนุสัญญาได้มีข้อกำหนดว่า หากสัตว์น้ำนั้นสามารถเพาะขยายพันธุ์ได้ในที่เลี้ยง และได้ขึ้นทะเบียนกับสำนักเลขาธิการ CITES จะสามารถทำการค้าระหว่างประเทศได้ โดยกรมประมง จะเร่งส่งเสริมให้เกษตรกรสามารถเพาะพันธุ์สัตว์น้ำเหล่านี้ให้มากขึ้น และสนับสนุนผู้ที่สนใจสามารถหาแนวทางในการสร้างรายได้ต่อไป
.
ในปี 67 ได้เตรียมแนวทาง เพื่อผลักดันให้ผู้ที่ประสงค์จะทำการค้าระหว่างประเทศชนิดพันธุ์สัตว์น้ำท้ายอนุสัญญา CITES บัญชี 1 ให้มีจำนวนมากขึ้น ซึ่งจะเป็นผลเชิงบวกต่อผู้ประกอบการไทย และภาคธุรกิจส่งออกสัตว์น้ำของไทยได้ในอนาคต
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/77467