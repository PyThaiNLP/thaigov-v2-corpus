รัฐบาลไทย-ข่าวทำเนียบรัฐบาล-เกษตรกรเฮ! ส.ป.ก. เตรียมมอบ “โฉนดเพื่อการเกษตร” พร้อมกันทั่วประเทศ 15 ม.ค.67 นี้ 


วันจันทร์ที่ 15 มกราคม 2567
เกษตรกรเฮ! ส.ป.ก. เตรียมมอบ “โฉนดเพื่อการเกษตร” พร้อมกันทั่วประเทศ 15 ม.ค.67 นี้
.....
เกษตรกรเฮ! ส.ป.ก. เตรียมมอบ “โฉนดเพื่อการเกษตร” พร้อมกันทั่วประเทศ 15 ม.ค.67 นี้
.
สำนักงานการปฏิรูปที่ดินเพื่อเกษตกรรรม (ส.ป.ก.)  เตรียม Kick off “มอบโฉนดเพื่อการเกษตร”  พร้อมกันทั่วประเทศ  วันที่ 15 ม.ค.67
.
นโยบายดังกล่าว สืบเนื่องมาจากการแถลงนโยบายของรัฐบาล เมื่อวันที่ 11 ก.ย. 66 ที่ผ่านมา ที่มุ่งเปลี่ยนหนังสืออนุญาตให้เข้าทำประโยชน์ในเขตปฏิรูปที่ดิน (ส.ป.ก. 4-01) เป็นโฉนดเพื่อการเกษตร ซึ่งจะให้เกษตรกรได้รับสิทธิประโยชน์ ดังนี้
.
• เปลี่ยนมือได้ (โอนสิทธิ) :
- สามารถโอนคืน ส.ป.ก. ได้ โดยโอนคืนให้ ส.ป.ก.ทั้งแปลงหรือบางส่วนได้
- ได้รับค่าชดเชย
- หากเกษตรกรไม่ประสงค์ประกอบอาชีพเกษตรกรรม สามารถสละสิทธิให้เกษตรกรอื่นที่มีคุณสมบัติตามกำหนด
• เพิ่มวงเงินสินเชื่อ การเข้าถึงแหล่งทุนใหม่ สามารถเป็นหลักทรัพย์ค้ำประกันได้ :
- ขยายวงเงินสินเชื่อให้กับเกษตรกรที่ขอกู้กับ ธ.ก.ส.
- ใช้ไม้มีค่าที่ปลูกบนที่ดิน ค้ำประกันสินเชื่อให้เต็มวงเงิน 100%
- สามารถขอสินเชื่อนโยบายจากกองทุน ส.ป.ก. เต็มวงเงินตามราคาประเมินที่ดินของกรมธนารักษ์
• ใช้ค้ำประกันตัวบุคคล :
- เป็นหลักทรัพย์ประเภทหนึ่งที่สามารถค้ำประกันตัวบุคคลทั้งในชั้นสอบสวนและชั้นศาล โดยความร่วมมือกับกระทรวงยุติธรรมและสำนักงานตำรวจแห่งชาติ
•  สร้างรายได้ให้เกษตรกร เพิ่มทรัพย์สิน:
- ส่งเสริมการปลูกไม้มีค่า 10 ต้นต่อไร่ สามารถใช้ต้นไม้ค้ำประกันสินเชื่อ (โฉนดต้นไม้) และขาย Carbon Credit โดยความร่วมมือกับ กรมป่าไม้, ธ.ก.ส. และ อบก.
• ส่งเสริมและพัฒนาจากรัฐในด้านโครงสร้างพื้นฐาน สาธารณูปโภค ซึ่งมีการทำ MOU 16 หน่วยงาน ด้านการพัฒนาอาชีพ และรับเงินชดเชยหรือเยียวยาภัยพิบัติ
.
อ่านเพิ่มเติม คลิก https://www.thaigov.go.th/news/contents/details/77240
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/77433