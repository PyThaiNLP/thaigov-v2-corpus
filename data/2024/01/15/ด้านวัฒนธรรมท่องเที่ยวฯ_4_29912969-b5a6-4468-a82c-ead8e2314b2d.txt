รัฐบาลไทย-ข่าวทำเนียบรัฐบาล-​รัฐมนตรีว่าการกระทรวงวัฒนธรรมร่วมกิจกรรมวันเด็กแห่งชาติ ประจำปีพุทธศักราช ๒๕๖๗


วันจันทร์ที่ 15 มกราคม 2567
​รัฐมนตรีว่าการกระทรวงวัฒนธรรมร่วมกิจกรรมวันเด็กแห่งชาติ ประจำปีพุทธศักราช ๒๕๖๗
​รัฐมนตรีว่าการกระทรวงวัฒนธรรมร่วมกิจกรรมวันเด็กแห่งชาติ ประจำปีพุทธศักราช ๒๕๖๗
รัฐมนตรีว่าการกระทรวงวัฒนธรรมร่วมกิจกรรมวันเด็กแห่งชาติ ประจำปีพุทธศักราช ๒๕๖๗
วันที่ ๑๓ มกราคม ๒๕๖๗ เวลา ๑๒.๐๐ น. นายเสริมศักดิ์ พงษ์พานิช รัฐมนตรีว่าการกระทรวงวัฒนธรรม ร่วมกิจกรรมวันเด็กแห่งชาติ ประจำปีพุทธศักราช ๒๕๖๗ โดยมีนางยุพา ทวีวัฒนะกิจบวร ปลัดกระทรวงวัฒนธรรม นางยุถิกา อิศรางกูร ณ อยุธยา รองปลัดกระทรวงวัฒนธรรม นางโชติกา อัครกิจโสภากุล รองปลัดกระทรวงวัฒนธรรม ผู้บริหาร ข้าราชการ และเจ้าหน้าที่กระทรวงวัฒนธรรม เข้าร่วม ณ บริเวณทำเนียบรัฐบาลและกระทรวงศึกษาธิการ
ทั้งนี้ กระทรวงวัฒนธรรม โดยสำนักงานปลัดกระทรวงวัฒนธรรม กรมส่งเสริมวัฒนธรรม กรมศิลปากร และหอภาพยนตร์ (องค์การมหาชน) ได้ร่วมจัดกิจกรรม ดังนี้ กิจกรรมเรียนรู้วิทยาศาสตร์การทำเทียนเจล กิจกรรมระบายสีและกิจกรรมนันทนาการ การถ่ายภาพกับตัวละครจากเกม (คอสเพลย์) ชมการแสดงความสามารถทางดนตรี โดยวงดุริยางค์เครื่องลมเยาวชนไทย (TYW) การขับร้องเพลงประสานเสียง โดยคณะนักร้องประสานเสียงเยาวชนไทย (TYC) ชมการแสดงหุ่นละครเล็กโจหลุยส์ และร่วมฝึกทักษะกับกิจกรรมสาธิตมารยาทไทย รถพิพิธภัณฑ์เคลื่อนที่ รถโรงหนัง การเล่นเกมตอบคำถามชิงรางวัล และกิจกรรมอื่นๆ อีกมากมาย

ที่มา : https://www.thaigov.go.th/news/contents/details/77465