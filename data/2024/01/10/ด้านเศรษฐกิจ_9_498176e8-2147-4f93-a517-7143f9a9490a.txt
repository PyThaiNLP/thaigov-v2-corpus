รัฐบาลไทย-ข่าวทำเนียบรัฐบาล-รองปลัดเกษตรฯ ลงพื้นที่ดูงานท่าเทียบเรือประมงนราธิวาส พร้อมร่วมหารือแนวทางการฟื้นฟูท่าเทียบเรือประมง 


วันพุธที่ 10 มกราคม 2567
รองปลัดเกษตรฯ ลงพื้นที่ดูงานท่าเทียบเรือประมงนราธิวาส พร้อมร่วมหารือแนวทางการฟื้นฟูท่าเทียบเรือประมง
รองปลัดเกษตรฯ ลงพื้นที่ดูงานท่าเทียบเรือประมงนราธิวาส พร้อมร่วมหารือแนวทางการฟื้นฟูท่าเทียบเรือประมง
นายอภัย สุทธิสังข์ รองปลัดกระทรวงเกษตรและสหกรณ์ พร้อมด้วย นายนวนิตย์ พลเคน รองปลัดกระทรวงเกษตรและสหกรณ์ และนายธิติ โลหะปิยะพรรณ ผู้ช่วยปลัดกระทรวงเกษตรและสหกรณ์ ร่วมลงพื้นที่ดูงานท่าเทียบเรือประมงนราธิวาส จากนั้นหารือแนวทางการฟื้นฟูท่าเทียบเรือประมงนราธิวาส ร่วมกับสำนักงานธนารักษ์พื้นที่นราธิวาส เทศบาลเมืองนราธิวาส สภาอุตสาหกรรมจังหวัดนราธิวาส องค์การสะพานปลา และหัวหน้าส่วนราชการสังกัดกระทรวงเกษตรและสหกรณ์ จังหวัดนราธิวาส ณ ห้องประชุมสำนักงานเกษตรและสหกรณ์จังหวัดนราธิวาส ศาลากลางจังหวัดนราธิวาส โดยหารือแนวทางแผนการฟื้นฟูท่าเทียบเรือประมงนราธิวาส ระยะเฟส 1 เดือนกุมภาพันธ์-พฤษภาคม 2567 โดยความร่วมมือขับเคลื่อนของทางภาครัฐและภาคเอกชน ผู้ประกอบการ ซึ่งมีแนวทาง ดังนี้
1. ทำการทดลองให้เรือประมงที่นำสัตว์น้ำขึ้นท่าและแจ้งเข้า-ออก ณ ท่าเทียบเรือประมงนราธิวาสโดยเรียกเก็บค่าทำเนียมการให้บริการท่าเทียบเรือ
2. ทำการทดลองให้เรือประมง(เรือขนถ่าย) ขนถ่ายสัตว์น้ำจากประเทศเพื่อนบ้านมาขึ้น ณ ท่าเทียบเรือประมงนราธิวาส โดยเรียกเก็บค่าทำเนียมการให้บริการท่าเทียบเรือ
3. ทำการทดลองให้เรือประมงขนถ่ายสัตว์น้ำ ขนถ่ายสินค้าการเกษตร อาทิเช่น ข้าวสาร มะพร้าวน้าหอม ส่งออกไปยังประเทศเพื่อนบ้าน โดยใช้ท่าเทียบเรือประมงนราธิวาส เป็นสถานที่ขนถ่ายสินค้าลงเรือ โดยเรียกเก็บค่าทาเนียมการให้บริการท่าเทียบเรือ

ที่มา : https://www.thaigov.go.th/news/contents/details/77257