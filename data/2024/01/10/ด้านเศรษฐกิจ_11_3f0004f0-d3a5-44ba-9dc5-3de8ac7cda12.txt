รัฐบาลไทย-ข่าวทำเนียบรัฐบาล-รองปลัดอภัยฯ ประชุมหารือร่วมกับศูนย์อำนวยการบริหารจังหวัดชายแดนภาคใต้ (ศอ.บต.)	


วันพุธที่ 10 มกราคม 2567
รองปลัดอภัยฯ ประชุมหารือร่วมกับศูนย์อำนวยการบริหารจังหวัดชายแดนภาคใต้ (ศอ.บต.)
รองปลัดอภัยฯ ประชุมหารือร่วมกับศูนย์อำนวยการบริหารจังหวัดชายแดนภาคใต้ (ศอ.บต.)
นายอภัย สุทธิข์ รองปลัดกระทรวงเกษตรและสหกรณ์ พร้อมกับนายธิติ โลหะปิยะพรรณ ผู้ช่วยปลัดกระทรวงเกษตรและสหกรณ์ และหัวหน้าส่วนราชการสังกัดกระทรวงเกษตรและสหกรณ์จังหวัดยะลา ประชุมหารือร่วมกับศูนย์อำนวยการบริหารจังหวัดชายแดนภาคใต้ (ศอ.บต.) ณ ศอ.บต.จังหวัดยะลา เพื่อหารือกรอบคำของบประมาณภายใต้แผนบูรณาการขับเคลื่อนการแก้ไขปัญหาจังหวัดชายภาคแดนใต้ ประจำปีงบประมาณ พ.ศ.2568 ของกระทรวงเกษตรและสหกรณ์ ประกอบด้วย 7 หน่วยงาน งบประมาณทั้งสิ้นรวม 214,367,900 บาท (กรมการข้าว กรมพัฒนาที่ดิน กรมวิชาการเกษตร กรมส่งเสริมการเกษตร กรมตรวจบัญชีสหกรณ์ กรมประมง และกรมปศุสัตว์) มีเรื่องที่สำคัญในการประชุมดังนี้
1. การส่งเสริมทำแปลงต้นแบบให้เกิดขึ้นอย่างจริงจัง เพื่อให้ขยายผลต่อ เช่น แปลงต้นแบบข้าวปลอดสาร ตามแนวทางเกษตรกรรมยั่งยืน แปลงต้นแบบทุเรียนคุณภาพ และการทำต้นแบบให้คนยากจนผลิตน้ำหมักปลาจำหน่าย เป็นต้น
2. ศอ.บต. ได้เน้นกรอบแนวทางโครงการเสริมสร้างความเข้มแข็งเศรษฐกิจฐานรากไว้ เชื่อมโยงกับ ครัวเรือนยากจน ดังนี้
1) การส่งเสริมปลูกพืชเศรษฐกิจที่เหมาะสมกับศักยภาพของพื้นที่และสอดคล้องกับความต้องการของตลาด
2) ส่งเสริมและขยายผลการเลี้ยงปูในพื้นที่ชายฝั่งทะเล
3) ส่งเสริมด้านปศุสัตว์ อาทิ โค ไก่
4) ส่งเสริมให้เกษตรกรยกระดับมูลค่าสินค้าเกษตรให้สูงขึ้น
5) ส่งเสริมการรวมกลุ่มและยกระดับกลุ่มอาชีพ OTOP อุตสาหกรรมครัวเรือน และวิสาหกิจชุมชนต่างๆ
3. การปรับแผนดำเนินการโครงการโคบาลจังหวัดชายแดนภาคใต้ จำนวนเงิน 500 ล้านบาท เน้นไปที่การปลูกพืชเป็นวัตถุดิบอาหารสัตว์, feed center, การปรับปรุงคอกวัว เพื่อให้เกษตรกรนำไปเลี้ยงที่บ้านได้, พัฒนาโรงฆ่าสัตว์ โรงแปรรูป-จำหน่าย ต้นแบบ และขยายผลไปใน 14 จังหวัดภาคใต้ต่อไป

ที่มา : https://www.thaigov.go.th/news/contents/details/77264