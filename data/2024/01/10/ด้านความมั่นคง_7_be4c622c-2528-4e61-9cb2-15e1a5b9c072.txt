รัฐบาลไทย-ข่าวทำเนียบรัฐบาล-“พัชรวาท” จัดทัพมาสคอตสัตว์โลกน่ารัก เจ้าหญิง - เจ้าชายดิสนีย์ รอรับใน “งานวันเด็ก ทำเนียบฯ” ชวนเล่นเกม - รับของขวัญ เรียนรู้เรื่องการเปลี่ยนแปลงสภาพภูมิอากาศกับหน่วยงานใน ทส. ภายใต้แนวคิด “รวมพลังเด็กไทย ร่วมใจลดโลกเ


วันพุธที่ 10 มกราคม 2567
“พัชรวาท” จัดทัพมาสคอตสัตว์โลกน่ารัก เจ้าหญิง - เจ้าชายดิสนีย์ รอรับใน “งานวันเด็ก ทำเนียบฯ” ชวนเล่นเกม - รับของขวัญ เรียนรู้เรื่องการเปลี่ยนแปลงสภาพภูมิอากาศกับหน่วยงานใน ทส. ภายใต้แนวคิด “รวมพลังเด็กไทย ร่วมใจลดโลกเ
“พัชรวาท” จัดทัพมาสคอตสัตว์โลกน่ารัก เจ้าหญิง - เจ้าชายดิสนีย์ รอรับใน “งานวันเด็ก ทำเนียบฯ” ชวนเล่นเกม - รับของขวัญ เรียนรู้เรื่องการเปลี่ยนแปลงสภาพภูมิอากาศกับหน่วยงานใน ทส. ภายใต้แนวคิด “รวมพลังเด็กไทย ร่วมใจลดโลกเดือด” Kids Change, World Change
“พัชรวาท” จัดทัพมาสคอตสัตว์โลกน่ารัก เจ้าหญิง - เจ้าชายดิสนีย์ รอรับใน “งานวันเด็ก ทำเนียบฯ” ชวนเล่นเกม - รับของขวัญ เรียนรู้เรื่องการเปลี่ยนแปลงสภาพภูมิอากาศกับหน่วยงานใน ทส. ภายใต้แนวคิด “รวมพลังเด็กไทย ร่วมใจลดโลกเดือด” Kids Change, World Change
พล.ต.อ.พัชรวาท วงษ์สุวรรณ รองนายกรัฐมนตรี และรัฐมนตรีว่าการกระทรวงทรัพยากรธรรมชาติและสิ่งแวดล้อม เชิญชวนเด็กไทยร่วมงานวันเด็กแห่งชาติ ประจำปี 2567 ณ ทำเนียบรัฐบาล บริเวณโซนกิจกรรมกระทรวงทรัพยากรธรรมชาติและสิ่งแวดล้อม ภายใต้แนวคิด “รวมพลังเด็กไทย ร่วมใจลดโลกเดือด” Kids Change, World Change ในวันเสาร์ที่ 13 มกราคม 2567 ตั้งแต่เวลา 08.00 – 15.00 น. เพื่อมาร่วมกันเรียนรู้ถึงพลังเด็ก พลังอนาคตของชาติ ในการมีส่วนร่วมดูแลรักษาทรัพยากรธรรมชาติและสิ่งแวดล้อม พร้อมตั้งรับปรับเปลี่ยนพฤติกรรมที่เป็นมิตรกับสิ่งแวดล้อม เพื่อช่วยกันแก้ไขปัญหาการเปลี่ยนแปลงสภาพภูมิอากาศ ลดปัญหาภาวะโลกร้อนของประเทศไทย
ภายในงานมีกิจกรรมที่น่าสนใจ ประกอบด้วย “โซนการเรียนรู้ลดโลกเดือด” ด้านทรัพยากรธรรมชาติ ด้านทรัพยากรน้ำในแผ่นดิน และด้านสิ่งแวดล้อม ของหน่วยงานในสังกัดกระทรวงทรัพยากรธรรมชาติและสิ่งแวดล้อม (ทส.) ร่วมสนุกกับเกมส่งเสริมความรู้ด้านการเปลี่ยนแปลงสภาพภูมิอากาศและสิ่งแวดล้อม พร้อมทั้งการแสดงบนเวทีกลาง กิจกรรมสนุกสนานชิงรางวัลมากมาย เพลิดเพลินกับขบวนพาเหรดมาสคอตสัตว์โลกน่ารัก พร้อมด้วย เจ้าหญิง เจ้าชายดิสนีย์ โจ๊กเกอร์และผองเพื่อน ที่มาร่วมสร้างสีสันกว่า 30 ตัว
นอกจากนี้ การจัดงานวันเด็กครั้งนี้ ยังเป็นการจัดงานแบบปลอดคาร์บอน หรือ “Carbon Neutral Event” จึงขอเชิญชวนเด็ก ๆ และผู้ปกครอง เตรียมตัวไปเที่ยวงานวันเด็ก แบบลดโลกเดือด ด้วย 1) วางแผนการเดินทาง เพื่อประหยัดพลังงาน เลือกเดินทางด้วยรถสาธารณะ 2) พกแก้วน้ำ กล่องข้าวและช้อนส้อมส่วนตัว 3) พกถุงผ้าสำหรับใส่ของขวัญในงาน ลดขยะพลาสติกแบบครั้งเดียวทิ้ง 4)  ทิ้งขยะให้ถูกประเภท เพื่อนำไปรีไซเคิลและจัดการได้อย่างถูกต้อง เท่านี้เด็ก ๆ ก็สามารถช่วยลดการปล่อยก๊าซเรือนกระจก ลดปัญหาโลกเดือดได้

ที่มา : https://www.thaigov.go.th/news/contents/details/77243