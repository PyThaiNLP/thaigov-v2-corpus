รัฐบาลไทย-ข่าวทำเนียบรัฐบาล-พ่อเมืองกาญจน์ เชิญชวนทุกภาคส่วนร่วมกันแลกเปลี่ยนแบ่งปันเสื้อผ้า สิ่งของ และชุดทำงานผ้าไทยในทุกวันจันทร์ ณ ศาลากลางจังหวัดกาญจนบุรี มุ่งขับเคลื่อนองค์กรคุณธรรม “แลก เปลี่ยน โลก” 


วันพุธที่ 10 มกราคม 2567
10/01/2567
พิมพ์
พ่อเมืองกาญจน์ เชิญชวนทุกภาคส่วนร่วมกันแลกเปลี่ยนแบ่งปันเสื้อผ้า สิ่งของ และชุดทำงานผ้าไทยในทุกวันจันทร์ ณ ศาลากลางจังหวัดกาญจนบุรี มุ่งขับเคลื่อนองค์กรคุณธรรม “แลก เปลี่ยน โลก”
พ่อเมืองกาญจน์ เชิญชวนทุกภาคส่วนร่วมกันแลกเปลี่ยนแบ่งปันเสื้อผ้า สิ่งของ และชุดทำงานผ้าไทยในทุกวันจันทร์ ณ ศาลากลางจังหวัดกาญจนบุรี มุ่งขับเคลื่อนองค์กรคุณธรรม “แลก เปลี่ยน โลก” แบ่งปันสร้างสรรค์รอยยิ้ม สืบสาน สร้างสรรค์ภูมิปัญญาผ้าไทยให้คงอยู่
พ่อเมืองกาญจน์ เชิญชวนทุกภาคส่วนร่วมกันแลกเปลี่ยนแบ่งปันเสื้อผ้า สิ่งของ และชุดทำงานผ้าไทยในทุกวันจันทร์ ณ ศาลากลางจังหวัดกาญจนบุรี มุ่งขับเคลื่อนองค์กรคุณธรรม “แลก เปลี่ยน โลก” แบ่งปันสร้างสรรค์รอยยิ้ม สืบสาน สร้างสรรค์ภูมิปัญญาผ้าไทยให้คงอยู่อย่างยั่งยืน
วันนี้ (10 ม.ค. 67) ร้อยโท ทศพล ไชยโกมินทร์ ผู้ว่าราชการจังหวัดกาญจนบุรี เปิดเผยว่า จังหวัดกาญจนบุรีได้จัดกิจกรรมขับเคลื่อนองค์กรคุณธรรม “แลก เปลี่ยน โลก” ซึ่งภายในกิจกรรมได้มีการแลกเปลี่ยน แบ่งปันเสื้อผ้า ชุดทำงานผ้าไทย สู่ “การแบ่งปัน สร้างสรรค์รอยยิ้ม” โดยมีผู้บริหาร ข้าราชการ องค์กรเครือข่าย กลุ่มสตรี และผู้มีจิตสาธารณะ ร่วมนำเสื้อผ้า กระเป๋า หมวก ผ้าคลุม ย่าม ที่เป็นผ้าไทย ผ้าพื้นเมือง ผ้าประจำถิ่น มาแลกเปลี่ยนกันกว่า 250 ชิ้น
ร้อยโท ทศพล ไชยโกมินทร์ ผู้ว่าราชการจังหวัดกาญจนบุรี กล่าวว่า จังหวัดกาญจนบุรีมุ่งส่งเสริมให้บุคลากรของสำนักงานพัฒนาชุมชนจังหวัดกาญจนบุรีมีส่วนร่วมในการแบ่งปันช่วยเหลือกัน มีการยึดมั่นในการดำเนินชีวิตตามหลักคุณธรรมเป้าหมาย 5 ประการ ได้แก่ พอเพียง วินัย สุจริต จิตอาสา กตัญญู สู่การเป็นองค์กรที่มีเป้าหมายที่จะสร้างสมดุลและปรับระบบบริหารจัดการภายในภาครัฐให้เกิดประสิทธิภาพ ความคุ้มค่า และผลสัมฤทธิ์ต่อภารกิจรัฐ เพื่อให้องค์กรมีบทบาทและสามารถสร้างคนดีเพื่อสังคมที่ดี ส่งเสริมให้บุคลากรในองค์กรมีทัศนคติ วิธีคิด และความประพฤติปฏิบัติที่สะท้อนการมีคุณธรรมจริยธรรมและค่านิยมที่ดีเหมาะสมกับสังคมไทย ส่งผลให้องค์กรมีประสิทธิภาพ ประสิทธิผลในการขับเคลื่อนการดำเนินงานขององค์กร รวมถึงสอดคล้องกับแผนปฏิบัติการด้านการส่งเสริมคุณธรรมแห่งชาติ ระยะที่ 2 (พ.ศ. 2566 - 2570) และเป้าหมายการพัฒนาที่ยั่งยืน (Sustainable Development Goals: SDGs) ของสหประชาชาติ ที่ได้มุ่งเน้นกระบวนการมีส่วนร่วมในการกำหนดแผนแม่บทด้านการส่งเสริมคุณธรรมตามหลักปรัชญาของเศรษฐกิจพอเพียง รวมไปถึงตามที่ได้มีการประกาศเจตนารมณ์ร่วมกันของผู้ว่าราชการจังหวัดทั่วประเทศ “76 จังหวัด 76 คำมั่นสัญญา เพื่อการพัฒนาที่ยั่งยืน”
“กิจกรรมขับเคลื่อนองค์กรคุณธรรม “แลก เปลี่ยน โลก” ในกิจกรรมแลกเปลี่ยน แบ่งปันเสื้อผ้า ชุดทำงานผ้าไทย สู่ “การแบ่งปัน สร้างสรรค์รอยยิ้ม” เป็นการแลกที่มากกว่าแลก “แลก-ปัน-สุข” โดยการนำผ้าไทย ผ้าพื้นเมือง ผ้าประจำถิ่นที่ใส่ไม่ได้และสิ่งของที่ไม่ได้ใช้หรือที่รู้สึกไม่เข้ากับตัวเองแต่ยังอยู่ในสภาพดีมาแบ่งปันแทนการนำไปทิ้ง ซึ่งจะช่วยลดปัญหาขย อันเป็นหนึ่งในนโยบายของกระทรวงมหาดไทยในการขับเคลื่อนการลดปริมาณขยะผ่านหลักการ 3R (Reduce – ลดการใช้ Reuse – นำกลับมาใช้ซ้ำ Recycle – นำกลับมาใช้ใหม่) สอดคล้องกับหลักการพึ่งพาตนเอง และสามารถสร้างความสุขให้แก่คนที่ต้องการเสื้อผ้าที่สวยงามแต่มีรายได้น้อย รวมถึงการน้อมนำพระดำริสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ทรงมีแนวพระดำริ “ผ้าไทยใส่ให้สนุก” ซึ่งเป็นโครงการที่มุ่งส่งเสริมให้พวกเราคนไทยทุกคนได้สวมใส่ผ้าไทยที่หลากหลายในรูปแบบที่มีความทันสมัยสู่สากล เป็นที่นิยมในทุกเพศ ทุกวัย ทุกโอกาส ทั้งผ้าพื้นเมือง ผ้าย้อมสีธรรมชาติ และยังช่วยสนับสนุนชุมชนให้มีรายได้ สามารถพึ่งตนเองได้ มีอาชีพ ลดรายจ่าย เพิ่มรายได้ มีความสุขเพิ่มขึ้น สู่การส่งเสริมเศรษฐกิจฐานราก เกิดแรงขับเคลื่อนในชุมชน ทำให้คนในชุมชนสามารถพึ่งพาตนเองได้ รวมทั้งส่งเสริมกระบวนการผลิตผ้าทอที่เป็นมิตรกับสิ่งแวดล้อม เกิดการพัฒนาเศรษฐกิจฐานรากควบคู่ภูมิปัญญา และสร้างสิ่งแวดล้อมอย่างสมดุลและยั่งยืน ตามเป้าหมายการพัฒนาที่ยั่งยืนของสหประชาชาติ” ร้อยโท ทศพลฯ กล่าว
ร้อยโท ทศพล ไชยโกมินทร์ ผู้ว่าราชการจังหวัดกาญจนบุรี กล่าวในช่วงท้ายว่า ขอเชิญชวนทุกภาคส่วนร่วมกันแลกเปลี่ยน แบ่งปันเสื้อผ้า ชุดทำงานผ้าไทย เพื่อส่งเสริมการใช้ผ้าไทย และสร้างสังคมแห่งการแบ่งปัน พึ่งพาตนเอง ลดรายจ่ายเพิ่มรายได้ ในทุกวันจันทร์ ณ สำนักงานพัฒนาชุมชนจังหวัดกาญจนบุรี ชั้น 4 ศาลากลางจังหวัดกาญจนบุรี และบริเวณตลาดนัดสีชมพู บริเวณสวนข้างศาลากลางจังหวัดกาญจนบุรี
#WorldSoilDay #วันดินโลก #UN #FAO #GlobalSoilPartnership #MOI
#กระทรวงมหาดไทย #บำบัดทุกข์บำรุงสุข #SoilandWaterasourceoflife
#SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/77269