รัฐบาลไทย-ข่าวทำเนียบรัฐบาล-“พัชรวาท” บิน ฮ. สำรวจ Hotspot วันหยุด พบหลายพื้นที่เผานา เตรียมประสาน มท. สั่งการผู้ว่าฯ คุมเข้ม พร้อมขอความร่วมมือทุกฝ่ายช่วยกันแก้ปัญหาฝุ่น


วันพุธที่ 10 มกราคม 2567
“พัชรวาท” บิน ฮ. สำรวจ Hotspot วันหยุด พบหลายพื้นที่เผานา เตรียมประสาน มท. สั่งการผู้ว่าฯ คุมเข้ม พร้อมขอความร่วมมือทุกฝ่ายช่วยกันแก้ปัญหาฝุ่น
“พัชรวาท” บิน ฮ. สำรวจ Hotspot วันหยุด พบหลายพื้นที่เผานา เตรียมประสาน มท. สั่งการผู้ว่าฯ คุมเข้ม พร้อมขอความร่วมมือทุกฝ่ายช่วยกันแก้ปัญหาฝุ่น
“พัชรวาท” บิน ฮ. สำรวจ Hotspot วันหยุด พบหลายพื้นที่เผานา เตรียมประสาน มท. สั่งการผู้ว่าฯ คุมเข้ม พร้อมขอความร่วมมือทุกฝ่ายช่วยกันแก้ปัญหาฝุ่น
พล.ต.อ.พัชรวาท วงษ์สุวรรณ รองนายกรัฐมนตรี และรัฐมนตรีว่าการกระทรวงทรัพยากรธรรมชาติและสิ่งแวดล้อม ในฐานะประธานคณะกรรมการจัดการปัญหามลพิษทางอากาศเพื่อความยั่งยืน ได้ใช้โอกาสวันหยุดสุดสัปดาห์ขึ้นเฮลิคอปเตอร์บินสำรวจพื้นที่มีจุด hotspot ซึ่งพบว่า หลายจังหวัดมีการเผาบริเวณนาข้าว เช่น อยุธยา ลพบุรี และปทุมธานี จากนี้ พล.ต.อ.พัชรวาท เตรียมประสานไปยังกระทรวงมหาดไทย เพื่อให้ช่วยกำชับผู้ว่าราชการจังหวัด ซึ่งเป็นผู้อำนวยการปฏิบัติการระดับจังหวัดให้เข้าตรวจสอบ และระงับยับยั้งต้นตอจุดความร้อน อันเป็นสาเหตุที่ทำให้เกิดฝุ่น PM2.5  อย่างไรก็ตาม ขณะนี้กระทรวงทรัพยากรธรรมชาติและสิ่งแวดล้อม ได้ประกาศการเข้าสู่ช่วงฤดูฝุ่นอย่างเป็นทางการต้องเตรียมการรับมือตามมาตรการที่ได้กำหนดไว้อย่างเข้มข้น จริงจัง เพื่อให้ปัญหาและผลกระทบต่อประชาชนเบาบางลง
พล.ต.อ.พัชรวาท กล่าวว่า สถานการณ์ฝุ่นโดยทั่วไปในภาคกลาง เริ่มขึ้นตั้งแต่เดือนพฤศจิกายน 2566 - มีนาคม 2567 และมีการคาดการณ์ว่าจะสูงสุดในเดือนกุมภาพันธ์ 2567 จากนั้นจะรุนแรงในพื้นที่ภาคเหนือ ซึ่งเป็นการคาดการณ์ หากประชาชน หน่วยงานที่เกี่ยวข้องทุกฝ่ายให้ความร่วมมือกัน และตระหนักถึงความรุนแรงของปัญหา ก็จะช่วยให้สถานการณ์ต่าง ๆ คลี่คลายไปในทางที่ดี ดังนั้นขอความร่วมมือทุกฝ่ายให้ช่วยกัน

ที่มา : https://www.thaigov.go.th/news/contents/details/77227