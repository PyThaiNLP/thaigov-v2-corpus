รัฐบาลไทย-ข่าวทำเนียบรัฐบาล-ผู้อำนวยการใหญ่ FAO เข้าเฝ้าทูลละอองธุลีพระบาทพระบาทสมเด็จพระเจ้าอยู่หัว และสมเด็จพระนางเจ้า ฯ พระบรมราชินี ในโอกาสเดินทางเยือนประเทศไทย


วันพุธที่ 10 มกราคม 2567
ผู้อำนวยการใหญ่ FAO เข้าเฝ้าทูลละอองธุลีพระบาทพระบาทสมเด็จพระเจ้าอยู่หัว และสมเด็จพระนางเจ้า ฯ พระบรมราชินี ในโอกาสเดินทางเยือนประเทศไทย
ผู้อำนวยการใหญ่ FAO เข้าเฝ้าทูลละอองธุลีพระบาทพระบาทสมเด็จพระเจ้าอยู่หัว และสมเด็จพระนางเจ้า ฯ พระบรมราชินี ในโอกาสเดินทางเยือนประเทศไทย
เมื่อวันอังคารที่ 9 มกราคม 2567 เวลา 18.00 น. ณ พระที่นั่งอัมพรสถาน ร้อยเอก ธรรมนัส พรหมเผ่า รัฐมนตรีว่าการกระทรวงเกษตรและสหกรณ์ นำนายฉู ตงหยู (Mr.Qu Dongyu) ผู้อำนวยการใหญ่องค์การอาหารและเกษตรแห่งสหประชาชาติ (Food and Agriculture Organization of the United Nations: FAO) เข้าเฝ้าทูลละอองธุลีพระบาทพระบาทสมเด็จพระเจ้าอยู่หัว และสมเด็จพระนางเจ้า ฯ พระบรมราชินี ในโอกาสเดินทางเยือนประเทศไทย เพื่อติดตามการดำเนินงานของสำนักงาน FAO ประจำภูมิภาคเอเชียและแปซิฟิก และการดำเนินงานด้านการเกษตรของไทย ในโอกาสนี้ พระราชทานพระบรมราชานุญาต ให้ นายประยูร อินสกุล ปลัดกระทรวงเกษตรและสหกรณ์ ร่วมเข้าเฝ้าฯ ด้วย

ที่มา : https://www.thaigov.go.th/news/contents/details/77241