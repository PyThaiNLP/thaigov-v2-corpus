รัฐบาลไทย-ข่าวทำเนียบรัฐบาล-“สุราษฎร์ธานี” แม่บ้านมหาดไทย-แม่บ้านตำรวจ ลงนามบันทึกข้อตกลงความร่วมมือขับเคลื่อนโครงการบ้านนี้มีรัก ปลูกผักกินเอง การสวมใส่ผ้าไทย ใช้สินค้าไทย ใส่ใจสิ่งแวดล้อม ขับเคลื่อนการพัฒนา


วันพุธที่ 10 มกราคม 2567
10/01/2567
พิมพ์
“สุราษฎร์ธานี” แม่บ้านมหาดไทย-แม่บ้านตำรวจ ลงนามบันทึกข้อตกลงความร่วมมือขับเคลื่อนโครงการบ้านนี้มีรัก ปลูกผักกินเอง การสวมใส่ผ้าไทย ใช้สินค้าไทย ใส่ใจสิ่งแวดล้อม ขับเคลื่อนการพัฒนา
“สุราษฎร์ธานี” แม่บ้านมหาดไทย -แม่บ้านตำรวจ ลงนามบันทึกข้อตกลงความร่วมมือขับเคลื่อนโครงการบ้านนี้มีรัก ปลูกผักกินเอง การสวมใส่ผ้าไทย ใช้สินค้าไทย ใส่ใจสิ่งแวดล้อม ขับเคลื่อนการพัฒนาอย่างยั่งยืน คืนคนดีสู่สังคม มุ่งหนุนเสริมสร้างสรรค์พื้นที่
“สุราษฎร์ธานี” แม่บ้านมหาดไทย-แม่บ้านตำรวจ ลงนามบันทึกข้อตกลงความร่วมมือขับเคลื่อนโครงการบ้านนี้มีรัก ปลูกผักกินเอง การสวมใส่ผ้าไทย ใช้สินค้าไทย ใส่ใจสิ่งแวดล้อม ขับเคลื่อนการพัฒนาอย่างยั่งยืน คืนคนดีสู่สังคม มุ่งหนุนเสริมสร้างสรรค์พื้นที่สุราษฎร์ธานีสมดังความหมาย “เมืองคนดี”
วันนี้ (10 ม.ค.67) นายเจษฎา จิตรัตน์ ผู้ว่าราชการจังหวัดสุราษฎร์ธานี เปิดเผยว่า นางดาเรศ จิตรัตน์ ประธานแม่บ้านมหาดไทยจังหวัดสุราษฎร์ธานี พร้อมด้วยนางสลักฤทัย สุขสาตต์ ประธานแม่บ้านตำรวจภูธรจังหวัดสุราษฎร์ธานี ร่วมลงนามในบันทึกข้อตกลงความร่วมมือในการขับเคลื่อนโครงการบ้านนี้มีรัก ปลูกผักกินเอง การคัดแยกขยะในครัวเรือน การขับเคลื่อนธนาคารขยะ การส่งเสริมการใช้และสวมใส่ผ้าไทย ควบคู่กับโครงการรวมพลังสร้างบ้านอุ่นรัก ร่วมสวมใส่ผ้าไทย ใช้สินค้าไทย ร่วมใส่ใจสิ่งแวดล้อม น้อมนำการพัฒนาอย่างยั่งยืน คืนคนดีสู่สังคม ซึ่งเป็นความมุ่งมั่นตั้งใจในการ Change for Good สร้างสรรค์สิ่งที่ดีให้เกิดขึ้นในสังคมจังหวัดสุราษฎร์ธานี โดยมี ตนพร้อมด้วยพลตำรวจตรี เสริมพันธุ์ ศิริคง ผู้บังคับการตำรวจภูธรจังหวัดสุราษฎร์ธานี ร่วมเป็นสักขีพยาน โดยมีนายกล้าณรงค์ ยุติธรรม หัวหน้าสำนักงานจังหวัดสุราษฎร์ธานี พร้อมด้วยหัวหน้าส่วนราชการ ข้าราชการ และเจ้าหน้าที่ ร่วมเป็นเกียรติในพิธี ณ ห้องศรีสุราษฎร์ ศาลากลางจังหวัดสุราษฎร์ธานี อ.เมืองสุราษฎร์ธานี จ.สุราษฎร์ธานี
นางดาเรศ จิตรัตน์ ประธานแม่บ้านมหาดไทยจังหวัดสุราษฎร์ธานี กล่าวว่า การลงนามบันทึกข้อตกลงความร่วมมือที่จัดทำขึ้นในครั้งนี้ เกิดขึ้นจากแนวความคิดของชมรมแม่บ้านมหาดไทยจังหวัดสุราษฎร์ธานีที่ได้นำแนวทางการขับเคลื่อนกิจกรรมตามหลักการมีส่วนร่วมของภาคีเครือข่ายในลักษณะหุ้นส่วนการพัฒนา (Partnership) ซึ่งสมาคมแม่บ้านมหาดไทยภายใต้การนำของ ดร.วันดี กุญชรยาคง จุลเจริญ นายกสมาคมแม่บ้านมหาดไทย ได้เป็นผู้นำการเสริมสร้างพลังการมีส่วนร่วมกับภาคีเครือข่าย โดยได้มีการจัดพิธีลงนามบันทึกข้อตกลงร่วมกับสมาคมแม่บ้านตำรวจ เมื่อช่วงเดือนธันวาคม 2566 ที่ผ่านมา
“การลงนามบันทึกข้อตกลงความร่วมมือในครั้งนี้ มุ่งส่งเสริมความร่วมมือในการขับเคลื่อนโครงการรวมพลังสร้างบ้านอุ่นรัก ร่วมห่มไทย ร่วมใสใจสิ่งแวดล้อม น้อมนำพัฒนาอย่างยั่งยืน คืนคนดีสู่สังคม กับโครงการบ้านนี้มีรัก ปลูกผักกินเอง การคัดแยกขยะในครัวเรือน การขับเคลื่อนธนาคารขยะ การส่งเสริมการใช้และสวมใส่ผ้าไทย ระหว่างชมรมแม่บ้านมหาดไทยจังหวัดสุราษฎร์ธานีกับชมรมแม่บ้านตำรวจภูธรจังหวัดสุราษฎร์ธานีอย่างเป็นรูปธรรม โดยน้อมนำพระราโชบายของพระบาทสมเด็จพระเจ้าอยู่หัวด้านการพัฒนาคุณภาพชีวิตและสังคม และแนวพระราชดำริของสมเด็จพระกนิษฐาธิราช เจ้ากรมสมเด็จพระเทพรัตนราชสุดาฯ สยามบรมราชกุมารี "บ้านนี้มีรัก ปลูกผักกินเอง" สู่การปลูกผักสวนครัวเพื่อสร้างความมั่นคงทางอาหาร รวมถึงการส่งเสริมการสร้างสุขอนามัยให้แก่เด็กและแม่เติบโตอย่างถูกต้องตามหลักเกณฑ์มาตรฐานสุขลักษณะ รวมทั้งรณรงค์ให้มีการคัดแยกขยะ จัดทำถังขยะเปียกลดโลกร้อน ส่งเสริมการใช้ปุ๋ยอินทรีย์ และการขับเคลื่อนธนาคารขยะ ตลอดจนส่งเสริมการใช้และสวมใส่ผ้าไทย ใช้สินค้าไทย ซึ่งสิ่งเหล่านี้ล้วนแต่จะส่งผลดีต่อการพัฒนาคุณภาพชีวิตของพี่น้องประชาชนและกระตุ้นเศรษฐกิจฐานรากให้มีความมั่นคง ประชาชนมีอาชีพที่สร้างงาน สร้างรายได้ให้แก่ตนเองและครอบครัว” นางดาเรศฯ กล่าวเพิ่มเติม
ด้านนางสลักฤทัย สุขสาตต์ ประธานแม่บ้านตำรวจภูธรจังหวัดสุราษฎร์ธานี กล่าวว่า ชมรมแม่บ้านตำรวจภูธรจังหวัดสุราษฎร์ธานี มีความตั้งใจในการร่วมนำคู่สมรสของข้าราชการตำรวจในพื้นที่จังหวัดสุราษฎร์ธานีได้ร่วมกันหนุนเสริมสร้างสรรค์สิ่งที่ดีให้กับพี่น้องประชาชนร่วมกับแม่บ้านมหาดไทยจังหวัดสุราษฎร์ธานี ทั้งนี้ สมาคมแม่บ้านตำรวจภายใต้การนำของคุณนิภาพรรณ สุขวิมล นายกสมาคมแม่บ้านตำรวจ มีนโยบายที่ชัดเจนในการส่งเสริมให้คู่สมรสของข้าราชการตำรวจได้รับการดูแลคุณภาพชีวิต ซึ่งการลงนามบันทึกข้อตกลงความร่วมมือในครั้งนี้จะส่งผลให้แม่บ้านตำรวจได้ร่วมช่วยเหลือครอบครัวของข้าราชการตำรวจในการเสริมสร้างสิ่งที่ดีให้กับชีวิต ทั้งการน้อมนำพระราชดำริ “บ้านนี้มีรัก ปลูกผักกินเอง” ที่ส่งผลให้เกิดการลดรายจ่ายในครัวเรือน และยังทำให้ข้าราชการตำรวจและครอบครัวได้มีอาหารที่ปลอดภัยไว้บริโภคในครัวเรือน หรือแม้เรื่องการรณรงค์สวมใส่ผ้าไทย ก็เป็นสิ่งที่ทำให้เกิดความภาคภูมิใจในความเป็นไทยที่ได้สวมใส่ชุดหรือเสื้อผ้าที่ทำจากผ้าไทยอันเป็นภูมิปัญญา หัตถศิลป์หัตถกรรมของคนไทยที่ได้รับการสืบทอด ตกทอดมาจากบรรพบุรุษ ทำให้เกิดการส่งเสริมและกระตุ้นเศรษฐกิจฐานราก นำมาซึ่งความเจริญงอกงามทางศิลปวัฒนธรรม และเศรษฐกิจฐานรากของประเทศไทยอย่างยั่งยืน
#WorldSoilDay #วันดินโลก #UN #FAO #GlobalSoilPartnership #MOI
#กระทรวงมหาดไทย #บำบัดทุกข์บำรุงสุข #SoilandWaterasourceoflife
#SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/77272