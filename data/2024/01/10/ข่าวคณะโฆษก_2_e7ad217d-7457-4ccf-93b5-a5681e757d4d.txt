รัฐบาลไทย-ข่าวทำเนียบรัฐบาล-“คารม” รองโฆษกรัฐบาล เชิญชวนผู้ปกครอง พาบุตรหลานเที่ยวงานวันเด็กกับกระทรวงศึกษาธิการ และหน่วยงานในสังกัด ศธ. ทั่วประเทศ เสาร์ที่ 13 มกราคม นี้


วันพุธที่ 10 มกราคม 2567
10/01/2567
พิมพ์
“คารม” รองโฆษกรัฐบาล เชิญชวนผู้ปกครอง พาบุตรหลานเที่ยวงานวันเด็กกับกระทรวงศึกษาธิการ และหน่วยงานในสังกัด ศธ. ทั่วประเทศ เสาร์ที่ 13 มกราคม นี้
“คารม” รองโฆษกรัฐบาล เชิญชวนผู้ปกครอง พาบุตรหลานเที่ยวงานวันเด็กกับกระทรวงศึกษาธิการ และหน่วยงานในสังกัด ศธ. ทั่วประเทศ เสาร์ที่ 13 มกราคม นี้
วันนี้ 10 มกราคม 2567 นายคารม พลพรกลาง รองโฆษกประจำสำนักนายกรัฐมนตรี เปิดเผยว่า กระทรวงศึกษาธิการร่วมฉลองวันเด็ก ประจำปี พ.ศ. 2567 โดยมอบของขวัญวันเด็ก มุ่งหวังให้เด็กและเยาวชนได้รับโอกาส เข้าถึงประสบการณ์อันดีผ่านกิจกรรมที่หลากหลาย จากทุกหน่วยงานในสังกัด ในกำกับ และหน่วยงานระดับจังหวัดทั่วประเทศ
นายคารม กล่าวว่า กิจกรรมที่กระทรวงศึกษาธิการเตรียมไว้ให้กับเด็ก ๆ ประกอบด้วย กิจกรรมฉลองครบรอบ 60 ปี เด็ก เยาวชน ชมท้องฟ้าจำลอง ฟรี 4 วัน ตั้งแต่วันที่ 9-12 มกราคมนี้ (สกร.) กิจกรรมฝึกอาชีพระยะสั้น โดย สกร.อำเภอ/เขต จำนวน 928 แห่ง แก่เด็กและเยาวชนฟรี เพื่อให้เด็กและเยาวชน ที่สนใจได้เรียนรู้ เพื่อลดภาระค่าใช้จ่ายให้ครอบครัว (สกร.) กิจกรรมท่องโลกการเรียนรู้เสมือนจริงด้วย Metaverse โดยศูนย์วิทยาศาสตร์เพื่อการศึกษา ฟรี สำหรับผู้เข้าร่วมกิจกรรมการศึกษา ตั้งแต่บัดนี้ไปจนถึงกุมภาพันธ์ 2567 (สกร.) กิจกรรมส่งเสริมและพัฒนาทักษะอาชีพที่ 2 (หลักสูตรระยะสั้น) ฟรี ให้กับเด็กและเยาวชนทั่วประเทศ 10,000 คน ฟรี ตลอดเดือนมกราคมนี้ (สอศ.) บริการทดสอบภาษาอังกฤษ CEFR ระดับ A1–A2 ฟรี โดยยกเว้นค่าธรรมเนียมสอบ จำนวน 2,000 ที่นั่งสอบ มูลค่าที่ได้รับคนละ 300 บาท รวมเป็นเงิน 6 แสนบาท (สทศ.) กิจกรรม สกร.ทุกจังหวัด ส่งความสุขให้น้อง ปี 2567 โดยจัดคาราวานมอบของขวัญบริจาคให้แก่เด็กด้อยโอกาส 77 จังหวัดๆ ละ 20,000 คน เป็นเงิน 1.5 ล้านบาท (สกร.) ลดราคาหนังสือ e-Book ของ สสวท. ทุกช่องทางการจัดจำหน่ายและเผยแพร่ ลดราคาสูงสุด 30% เช่น ร้านนายอินทร์ SE-ED CU และ e-Bookstore (สสวท.) ลดราคาสื่อเสริม และบอร์ดเกมของ สสวท. สูงสุด 15% ที่ร้านหนังสือ สสวท. @IPSTbookstore และศึกษาภัณฑ์พาณิชย์ suksapanmall.com (สสวท.) ลดราคาสินค้าอุปกรณ์การเรียนสำหรับเด็ก สูงสุด 10% ที่ร้านศึกษาภัณฑ์พาณิชย์ ตลอดเดือนมกราคมนี้ (สกสค.)  เป็นต้น
“ขอเชิญชวนผู้ปกครอง พาบุตรหลานเที่ยวงานวันเด็กกับกระทรวงศึกษาธิการและหน่วยงานในสังกัดทั่วประเทศ เสาร์ที่ 13 มกราคม 2567 นอกจากจะได้รับประสบการณ์ ความสนุกสนาน ยังได้รับรับความรู้ รวมถึงของรางวัลอีกมากมาย” นายคารม ย้ำ
.............

ที่มา : https://www.thaigov.go.th/news/contents/details/77223