รัฐบาลไทย-ข่าวทำเนียบรัฐบาล-My Tax Account ตรวจสอบข้อมูลภาษีด้วยตนเอง แบบง่าย ๆ รู้ผลทันที ก่อนยื่นภาษีปี 2566


วันพุธที่ 10 มกราคม 2567
My Tax Account ตรวจสอบข้อมูลภาษีด้วยตนเอง แบบง่าย ๆ รู้ผลทันที ก่อนยื่นภาษีปี 2566
.....
My Tax Account ตรวจสอบข้อมูลภาษีด้วยตนเอง แบบง่าย ๆ รู้ผลทันที ก่อนยื่นภาษีปี 2566
.
กรมสรรพากร เปิดระบบ “ตรวจสอบข้อมูลภาษีตัวเอง (My Tax Account)” เพื่ออำนวยความสะดวกแก่ผู้เสียภาษี ซึ่งสามารถตรวจสอบรายได้ ข้อมูลภาษี และค่าลดหย่อนต่าง ๆ อาทิ ตรวจสอบและเตรียมข้อมูลยื่นภาษีบุคคลธรรมดา ตรวจสอบประวัติการยื่นแบบ ภง.ด. 90/91 ตรวจสอบสถานะการขอคืนภาษีพิมพ์แบบ/ใบเสร็จรับเงิน เป็นต้น ผ่านระบบ My Tax Account ได้ด้วยตัวเอง (https://www.rd.go.th/272.html)
.
ขณะเดียวกัน กรมสรรพากร กำลังเร่งมืออัปเดตข้อมูลของผู้มีหน้าที่เสียภาษีเงินได้บุคคลธรรมดาและรายการลดหย่อนภาษีให้เป็นปัจจุบัน หากผู้มีหน้าที่เสียภาษีเงินต้องการยื่นแบบในวันนี้ หรือมีข้อมูลไม่ถูกต้องครบถ้วน สามารถแก้ไขให้ตรงกับความเป็นจริงในหน้าแบบแสดงรายการได้ทันที ในการยื่นแบบออนไลน์ผ่านเว็บไซต์ของกรมสรรพากร หรือรวบรวมเอกสารให้ถูกต้องและครบถ้วนเพื่อยื่นแบบเอกสารผ่านสำนักงานสรรพากรได้
.
อ่านเพิ่มเติม คลิก https://www.thaigov.go.th/news/contents/details/77150
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/77229