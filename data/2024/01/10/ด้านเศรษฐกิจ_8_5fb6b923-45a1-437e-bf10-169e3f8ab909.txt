รัฐบาลไทย-ข่าวทำเนียบรัฐบาล-กรมทางหลวงชนบท คุมเข้มยานพาหนะน้ำหนักเกิน จัดตั้งด่านตรวจชั่งน้ำหนักยานพาหนะเคลื่อนที่บนถนนสาย ปข.1014 จังหวัดประจวบคีรีขันธ์ ป้องกันผลกระทบต่อเส้นทางในระยะยาว


วันพุธที่ 10 มกราคม 2567
กรมทางหลวงชนบท คุมเข้มยานพาหนะน้ำหนักเกิน จัดตั้งด่านตรวจชั่งน้ำหนักยานพาหนะเคลื่อนที่บนถนนสาย ปข.1014 จังหวัดประจวบคีรีขันธ์ ป้องกันผลกระทบต่อเส้นทางในระยะยาว
....
กรมทางหลวงชนบท (ทช.) กระทรวงคมนาคม โดยแขวงทางหลวงชนบทประจวบคีรีขันธ์ ตั้งด่านตรวจ ชั่งน้ำหนักยานพาหนะเคลื่อนที่บนถนนสาย ปข.1014 แยก ทล.4 - บ้านเขาแดง อำเภอกุยบุรี อำเภอเมือง จังหวัดประจวบคีรีขันธ์ ช่วง กม. ที่ 30+100 - 30+200 เพื่อตรวจสอบและควบคุมน้ำหนักของยานพาหนะขนาดใหญ่หรือรถบรรทุกให้มีการบรรทุกน้ำหนักตามที่กฎหมายกำหนด ป้องกันผลกระทบต่อเส้นทางจราจรและป้องกันอุบัติเหตุที่อาจเกิดขึ้นต่อผู้ร่วมทาง ตามนโยบายของนายสุริยะ จึงรุ่งเรืองกิจ รัฐมนตรีว่าการกระทรวงคมนาคม ในการควบคุมน้ำหนักรถบรรทุกให้เป็นไปตามพระราชบัญญัติทางหลวง พ.ศ. 2535 มาตรา 61 วรรคหนึ่ง หากฝ่าฝืนจะมีโทษจำคุกไม่เกิน 6 เดือน หรือปรับไม่เกิน 10,000 บาท หรือทั้งจำทั้งปรับ และอาจถูกริบรถบรรทุกที่ใช้ในการกระทำความผิดด้วย ทั้งนี้ ทช. ขอความร่วมมือทุกภาคส่วนปฏิบัติตามกฎหมายและมาตรการดังกล่าวอย่างเคร่งครัด เพื่อความปลอดภัยของผู้ใช้เส้นทาง

ที่มา : https://www.thaigov.go.th/news/contents/details/77256