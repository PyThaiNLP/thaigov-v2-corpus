รัฐบาลไทย-ข่าวทำเนียบรัฐบาล-รมว.กษ. เข้าร่วมพิธีเปิดคูหาสินค้าเกษตรและอาหารไทย ณ กรุงเบอร์ลิน สาธารณรัฐเยอรมนี


วันเสาร์ที่ 20 มกราคม 2567
รมว.กษ. เข้าร่วมพิธีเปิดคูหาสินค้าเกษตรและอาหารไทย ณ กรุงเบอร์ลิน สาธารณรัฐเยอรมนี
รมว.กษ. เข้าร่วมพิธีเปิดคูหาสินค้าเกษตรและอาหารไทย ณ กรุงเบอร์ลิน สาธารณรัฐเยอรมนี
เมื่อวันที่ 19 มกราคม 2567 ร้อยเอก ธรรมนัส พรหมเผ่า รัฐมนตรีว่าการกระทรวงเกษตรและสหกรณ์ พร้อมด้วย นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ และอัครราชทูต (ฝ่ายเกษตร) สำนักที่ปรึกษาการเกษตร ประจำสหภาพยุโรป เข้าร่วมเป็นเกียรติพิธีเปิดการจัดงานแสดงสินค้าเกษตรและอาหารไทย ณ กรุงเบอร์ลิน สาธารณรัฐเยอรมนี ซึ่งจัดโดยสถานเอกอัครราชทูตไทย ณ กรุงเบอร์ลิน โดยมีพลเอกกัมปนาท รุดดิษฐ์ องคมนตรีเป็นประธานกล่าวเปิดงาน ทั้งนี้ ภายในงานมีร้านค้าจากประเทศไทยเข้าร่วมจัดแสดงสินค้าเกษตรและอาหารไทย โดยมีสินค้าเกษตร 3 ประเภท ได้แก่ 1) อาหารทานเล่น ได้แก่ กล้วยอบกรอบ มะพร้าวอบแห้ง ไอศรีมจากผลไม้สด 2) เครื่องดื่ม ได้แก่ แคปซูลกาแฟจากโครงการหลวง ชาสมุนไพร และ 3) สินค้าเกษตรที่ใช้นวัตกรรม ได้แก่ เครื่องแกงกะหรี่แช่แข็ง เส้นพาสต้าจากข้าวน้ำตาลต่ำ เป็นต้น ทั้งนี้ ยังมีสินค้าเครื่องจักรสานจากร้านภูฟ้ามาจัดแสดงอีกด้วย ในโอกาสนี้ รัฐมนตรีว่าการกระทรวงเกษตรและสหกรณ์ได้กล่าวชื่นชมและให้กำลังใจผู้ประกอบไทยที่มาออกคูหาภายในงาน โดยกระทรวงเกษตรและสหกรณ์พร้อมสนับสนุนและช่วยเหลือประสานช่องทางการตลาดเพิ่มเติมผ่านสำนักงานที่ปรึกษาการเกษตรต่างประเทศ ประจำสหภาพยุโรป

ที่มา : https://www.thaigov.go.th/news/contents/details/77743