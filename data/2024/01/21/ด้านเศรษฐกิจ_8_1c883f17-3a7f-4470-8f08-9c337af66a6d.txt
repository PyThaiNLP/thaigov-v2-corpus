รัฐบาลไทย-ข่าวทำเนียบรัฐบาล-ผู้ตรวจราชการฯ ศุภกิจ นำทีม MIND ชุมพร ลงพื้นที่เตรียมความพร้อมหารือ ชุมพรอุตสาหกรรมน้ำมันปาล์ม เพื่อการพัฒนาอุตสาหกรรมปาล์มในพื้นที่


วันอาทิตย์ที่ 21 มกราคม 2567
21/01/2567
พิมพ์
ผู้ตรวจราชการฯ ศุภกิจ นำทีม MIND ชุมพร ลงพื้นที่เตรียมความพร้อมหารือ ชุมพรอุตสาหกรรมน้ำมันปาล์ม เพื่อการพัฒนาอุตสาหกรรมปาล์มในพื้นที่
ผู้ตรวจราชการฯ ศุภกิจ นำทีม MIND ชุมพร ลงพื้นที่เตรียมความพร้อมหารือ ชุมพรอุตสาหกรรมน้ำมันปาล์ม เพื่อการพัฒนาอุตสาหกรรมปาล์มในพื้นที่
วันที่ 19 มกราคม 2567 เวลา 09.30 น. นายศุภกิจ บุญศิริ ผู้ตรวจราชการกระทรวงอุตสาหกรรม ลงพื้นที่บริษัท ชุมพรอุตสาหกรรมน้ำมันปาล์ม จำกัด (มหาชน)  ตำบลสลุย อำเภอท่าแซะ จังหวัดชุมพร เพื่อเตรียมความพร้อมการลงพื้นที่ตรวจราชการของรัฐมนตรีว่าการกระทรวงอุตสาหกรรม ซึ่ง บริษัท ชุมพรอุตสาหกรรมน้ำมันปาล์ม จำกัด (มหาชน) ดำเนินธุรกิจในฐานะเป็นผู้ผลิตและจำหน่ายผลิตภัณฑ์น้ำมันปาล์มประเภทต่างๆ อาทิ น้ำมันปาล์มดิบ น้ำมันเมล็ดในปาล์ม น้ำมันปาล์มบริสุทธิ์ น้ำมันเมล็ดในปาล์มบริสุทธิ์ น้ำมันปาล์มโอเลอิน เพื่อการนำไปใช้ในอุตสาหกรรมต่อเนื่องต่างๆ
เวลา 14.00 น. ผู้ตรวจราชการฯ เข้าร่วมพิธีเปิดการฝึกอบรมเชิงปฏิบัติการหลักสูตร "การพัฒนาผลิตภัณฑ์สมุนไพรท้องถิ่นเพื่อรองรับการท่องเที่ยวเชิงสุขภาพ"ภายใต้โครงการ ยกระดับเศรษฐกิจชุมชนสู่ความยั่งยืน โดยนางสาวพิมพ์ภัทรา วิชัยกุล รัฐมนตรีว่าการกระทรวงอุตสาหกรรม เป็นประธานพิธี พร้อมด้วยนายดนัยณัฏฐ์ โชคอำนวย ที่ปรึกษารัฐมนตรีว่าการกระทรวงอุตสาหกรรม นายภาสกร ชัยรัตน์ อธิบดีกรมส่งเสริมอุตสาหกรรม นายวาที พีระวรานุพงศ์ รองอธิบดีกรมส่งเสริมอุตสาหกรรม นายคณิต กายสอน อุตสาหกรรมจังหวัดชุมพร นายวิชญพรรณ พลอยทับทิม อุตสาหกรรมจังหวัดระนอง นางดวงธิดา จันทร์พุ่ม อุตสาหกรรมจังหวัดนครศรีธรรมราช นายวัชรินทร์ ไชยานุพงศ์ อุตสาหกรรมจังหวัดสุราษฎร์ธานี และคณะผู้บริหาร เข้าร่วม ณ อาคารตลาดกลาง เทศบาลวังใหม่ ตำบลวังไผ่ อำเภอเมือง จังหวัดชุมพร

ที่มา : https://www.thaigov.go.th/news/contents/details/77755