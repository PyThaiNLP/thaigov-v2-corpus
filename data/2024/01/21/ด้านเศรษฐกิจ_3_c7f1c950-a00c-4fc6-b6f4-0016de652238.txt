รัฐบาลไทย-ข่าวทำเนียบรัฐบาล-ปลัดฯ ณัฐพล เปิดโครงการ “TSAE Auto Challenge 2024 Student Formula” ชื่นชม นศ. ผู้เข้าแข่งขันเป็นความหวังของอุตสาหกรรมยานยนต์ไทยในอนาคต 


วันอาทิตย์ที่ 21 มกราคม 2567
21/01/2567
พิมพ์
ปลัดฯ ณัฐพล เปิดโครงการ “TSAE Auto Challenge 2024 Student Formula” ชื่นชม นศ. ผู้เข้าแข่งขันเป็นความหวังของอุตสาหกรรมยานยนต์ไทยในอนาคต
ปลัดฯ ณัฐพล เปิดโครงการ “TSAE Auto Challenge 2024 Student Formula” ชื่นชม นศ. ผู้เข้าแข่งขันเป็นความหวังของอุตสาหกรรมยานยนต์ไทยในอนาคต
วันที่ 19 มกราคม 2567 นายณัฐพล รังสิตพล ปลัดกระทรวงอุตสาหกรรม เป็นประธานในพิธีเปิดโครงการ “TSAE Auto Challenge 2024 Student Formula” จัดโดยสมาคมวิศวกรรมยานยนต์ไทย หรือ สวยท (Society of Automotive Engineers-Thailand) จัดขึ้นระหว่างวันที่ 19 - 21 มกราคม 2567 โดยนายอุดม สอนจิตต์ อุตสาหกรรมจังหวัดปทุมธานี นายเกรียงศักดิ์ วงศ์พร้อมรัตน์ ผู้อำนวยการสถาบันยานยนต์ เข้าร่วมด้วย และมีนายอดิศักดิ์ โรหิตะศุน นายกสมาคมวิศกรรมยานยนต์ไทย ให้การต้อนรับ ณ สนามปทุมธานี สปีดเวย์ จังหวัดปทุมธานี
ปลัดกระทรวงอุตสาหกรรม กล่าวว่า ประเทศไทยเป็นศูนย์กลางของการผลิตยานยนต์ที่มีคุณภาพสูง และได้รับการยอมรับจากนานาชาติ ท่ามกลางการเปลี่ยนแปลงอย่างรวดเร็วในด้านอุตสาหกรรมยานยนต์ อุตสาหกรรมยานยนต์ไทยยังคงมีศักยภาพสูง ในการยกระดับมาตรฐานการผลิต ความสามารถของบุคลากร โดยเฉพาะอย่างยิ่งในด้านวิจัยและพัฒนา การจัดโครงการครั้งนี้ จึงถือเป็นการพัฒนาศักยภาพของเยาวชนไทยสามารถ และแข่งขันในระดับนานาชาติได้ โดยได้รับความร่วมมือจากผู้ผลิตรถยนต์ รถจักรยานยนต์ ผู้ผลิตขึ้นส่วนยานยนต์ บริษัทหน่วยงานราชการ และหน่วยงานในภาคเอกชนอื่น ๆ ที่เกี่ยวข้อง สำหรับผู้เข้าร่วมแข่งขันในวันนี้จะได้รับการประมินป้าย ECO Sticker จากสถาบันยานยนต์เพื่อประเมินสมรรถนะรถคนนั้นๆ ด้วย
“ขอชื่นชมในผลงานของนิสิต นักศึกษาทุก ๆ ทีม ผู้ที่อยู่ทั้งเบื้องหน้าและเบื้องหลังที่ได้แสดงให้เห็นถึงพัฒนาการ และความรู้ประสบการณ์ทางด้านวิศวกรรม การบริหารจัดการโครงการ เทคนิคการนำเสนอ และการทำงานเป็นทีม และความรู้ทางวิชาการไปประยุกต์ และพัฒนาเทคโนโลยี ให้ดียิ่งๆ ขึ้นต่อไป ยินดีที่ได้เห็นทุกคนได้ทำในสิ่งที่ชอบ ซึ่งวันหนึ่งอาจจะกลายเป็นอาชีพ ซึ่งอาจจะไม่ใช่เพียงแค่แข่งขันแต่พัฒนาไปถึงขั้นการวิจัย พัฒนา ที่จะเป็นความก้าวหน้าของอุตสาหกรรมยานยนต์ไทยในอนาคต ” ปลัดกระทรวงอุตสาหกรรมกล่าว

ที่มา : https://www.thaigov.go.th/news/contents/details/77750