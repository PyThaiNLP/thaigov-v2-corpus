รัฐบาลไทย-ข่าวทำเนียบรัฐบาล-รัดเกล้า เผย กระทรวงเกษตรฯ ผนึกพันธมิตรเครือข่ายมหาลัยภาคเหนือ ผุดโครงการ “ยุวเกษตรกรเงินบาทแรกของแผ่นดิน” มุ่งเป้าพัฒนาลูกหลานไทยยุคใหม่ ทำปศุสัตว์จับเงินล้าน ดันไทยสู่ครัวโลก


วันอาทิตย์ที่ 21 มกราคม 2567
21/01/2567
พิมพ์
รัดเกล้า เผย กระทรวงเกษตรฯ ผนึกพันธมิตรเครือข่ายมหาลัยภาคเหนือ ผุดโครงการ “ยุวเกษตรกรเงินบาทแรกของแผ่นดิน” มุ่งเป้าพัฒนาลูกหลานไทยยุคใหม่ ทำปศุสัตว์จับเงินล้าน ดันไทยสู่ครัวโลก
รัดเกล้า เผย กระทรวงเกษตรฯ ผนึกพันธมิตรเครือข่ายมหาลัยภาคเหนือ ผุดโครงการ “ยุวเกษตรกรเงินบาทแรกของแผ่นดิน” มุ่งเป้าพัฒนาลูกหลานไทยยุคใหม่ ทำปศุสัตว์จับเงินล้าน ดันไทยสู่ครัวโลก
วันที่ 21 มกราคม 2567 นางรัดเกล้า อินทวงศ์ สุวรรณคีรี รองโฆษกประจำสำนักนายกรัฐมนตรี เปิดเผยว่า  นายอนุชา นาคาศัย รัฐมนตรีช่วยว่าการกระทรวงเกษตรและสหกรณ์  สนับสนุนทุกภาคส่วนให้ประเทศไทย พัฒนาไปสู่การเป็นครัวของโลก หรือแหล่งผลิตอาหารครบวงจรได้อย่างแท้จริง  ด้วยการความร่วมมือจาก กระทรวงเกษตรและสหกรณ์ โดยกรมปศุสัตว์ กรมพัฒนาที่ดิน กรมการข้าว ร่วมกับ เครือข่ายมหาวิทยาลัยจังหวัดภาคเหนือ ประกอบด้วยมหาวิทยาลัยแม่โจ้ มหาวิทยาลัยเชียงใหม่ มหาวิทยาลัยพะเยา มหาวิทยาลัยเทคโนโลยีราชมงคลลำปาง มหาวิทยาลัยเทคโนโลยีราชมงคลน่าน มหาวิทยาลัยราชภัฏเชียงใหม่ มีกลุ่มเป้าหมาย นักศึกษาจากเครือข่ายมหาวิทยาลัยจังหวัดภาคเหนือ  เพื่อยกระดับขีดความสามารถด้านการเกษตรของสถาบันการศึกษา เพื่อพัฒนาสร้างนักศึกษาให้เป็นผู้นำด้านการเกษตรยุคใหม่ ด้านนวัตกรรมและเทคโนโลยีปศุสัตว์ พัฒนาสู่การเป็น “ยุวเกษตรกรเงินบาทแรกของแผ่นดิน” ทำให้สามารถที่จะขับเคลื่อนให้หลุดพ้นความยากจนสู่เป้าหมายการประกอบอาชีพอย่างยั่งยืน และทำให้ประเทศไทยก้าวสู่การเป็นครัวของโลกได้ด้วยการทำปศุสัตว์
นางรัดเกล้ายังกล่าวว่า นายอนุชา ได้ขับเคลื่อนแนวทางของกระทรวงเกษตรและสหกรณ์ ตามแนวคิด “เงินบาทแรกของแผ่นดิน” คือ เงินจากน้ำ จากภาคประมง /เงินจากดิน จากสวนไร่นา และเงินจากหญ้า จากภาคปศุสัตว์ ซึ่งถือว่ามีความสำคัญ เพราะเกษตรกรเป็นกำลังซื้อหลักของประเทศ ที่จะสามารถเพิ่มตัวเลข GDP ให้เติบโตขึ้นได้

ที่มา : https://www.thaigov.go.th/news/contents/details/77757