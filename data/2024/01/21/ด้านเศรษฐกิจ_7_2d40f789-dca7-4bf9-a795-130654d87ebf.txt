รัฐบาลไทย-ข่าวทำเนียบรัฐบาล-ผู้ตรวจราชการฯ ศุภกิจ ลงพื้นที่นครศรีธรรมราช เยี่ยมชมการดำเนินงานของวิสาหกิจชุมชนวิสาหกิจชุมชนเกษตรสรรค์สร้าง และวิสาหกิจชุมชนเหนียวห่อกล้วยยายศรี 


วันอาทิตย์ที่ 21 มกราคม 2567
21/01/2567
พิมพ์
ผู้ตรวจราชการฯ ศุภกิจ ลงพื้นที่นครศรีธรรมราช เยี่ยมชมการดำเนินงานของวิสาหกิจชุมชนวิสาหกิจชุมชนเกษตรสรรค์สร้าง และวิสาหกิจชุมชนเหนียวห่อกล้วยยายศรี
ผู้ตรวจราชการฯ ศุภกิจ ลงพื้นที่นครศรีธรรมราช เยี่ยมชมการดำเนินงานของวิสาหกิจชุมชนวิสาหกิจชุมชนเกษตรสรรค์สร้าง และวิสาหกิจชุมชนเหนียวห่อกล้วยยายศรี
วันที่ 18 มกราคม 2567 นายศุภกิจ บุญศิริ ผู้ตรวจราชการกระทรวงอุตสาหกรรมพร้อมด้วยนางดวงธิดา จันทร์พุ่ม อุตสาหกรรมจังหวัดนครศรีธรรมราช ตรวจเยี่ยมผู้ประกอบการวิสาหกิจชุมชนในพื้นที่ 2 กลุ่ม ในพื้นที่ตำบลปากพูน อำเภอเมืองนครศรีธรรมราช จังหวัดนครศรีธรรมราช ได้แก่ วิสาหกิจชุมชนเกษตรสรรค์สร้าง ผลิตภัณฑ์ หัตถกรรมจากเชือกกล้วย และผ้ามัดย้อมใบโกงกาง ผู้ตรวจราชการฯ ได้มอบหมายให้ สอจ.ให้คำแนะนำด้านการบริหารจัดการกลุ่มและการจัดการลดเชื้อราของผลิตภัณฑ์ที่ทำจากเชือกกล้วย และวิสาหกิจชุมชนเหนียวห่อกล้วยยายศรี ผลิตภัณฑ์ข้าวต้มมัดไส้กล้วย ไส้เผือก ไส้กุ้ง ขนมเทียน ขนมสอดไส้มะพร้าว ขนมด้วง ขนมถ้วย ขนมขี้มัน ข้าวเหนียวเหลืองหน้ากุ้ง  น้ำพริกมะขามผัด ซึ่งผู้ตรวจราชการฯ ให้คำแนะนำด้านการลดพลังงานในกระบวนการผลิต และการจัดการธุรกิจ ทั้งนี้ได้มอบหมายให้ สอจ. ให้คำปรึกษาการพัฒนาผลิตภัณฑ์และบรรจุภัณฑ์ให้แก่กลุ่มต่อไป

ที่มา : https://www.thaigov.go.th/news/contents/details/77754