รัฐบาลไทย-ข่าวทำเนียบรัฐบาล-เลขานุการรัฐมนตรีฯ ไพลิน เปิด “ออฟฟิศเมท” อำนวยความสะดวกผู้ประกอบการ SME ในพื้นที่ พร้อมเพิ่มศักยภาพในการแข่งขันในตลาด


วันอาทิตย์ที่ 21 มกราคม 2567
21/01/2567
พิมพ์
เลขานุการรัฐมนตรีฯ ไพลิน เปิด “ออฟฟิศเมท” อำนวยความสะดวกผู้ประกอบการ SME ในพื้นที่ พร้อมเพิ่มศักยภาพในการแข่งขันในตลาด
เลขานุการรัฐมนตรีฯ ไพลิน เปิด “ออฟฟิศเมท” อำนวยความสะดวกผู้ประกอบการ SME ในพื้นที่ พร้อมเพิ่มศักยภาพในการแข่งขันในตลาด
วันนี้ (20 มกราคม 2567) ดร.ไพลิน เทียนสุวรรณ เลขานุการ รัฐมนตรีว่าการกระทรวงอุตสาหกรรม เป็นประธานเปิด ออฟฟิศเมท พลัส สาขาพระสมุทรเจดีย์ - ประชาอุทิศ 90 สมุทรปราการ เป็นสาขาที่ 6 จากทั้งหมด 6 สาขาในจังหวัดสมุทรปราการ  ซึ่งสามารถเป็นส่วนหนึ่งที่ช่วยในการอำนวยความสะดวกผู้ประกอบการ SME ให้มีความพร้อมและมีศักยภาพในการแข่งขันในตลาดรวมทั้งการดำเนินงานของฝ่ายจัดซื้อองค์กรต่างๆในพื้นที่ หน่วยงานท้องถิ่นในจังหวัดสมุทรปราการและจังหวัดใกล้เคียง อีกทั้งให้เกิดการจ้างงาน และการกระจายสินค้าคุณภาพดีสู่ท้องถิ่น โดยมีนายพิสิษฐ์ อาภารุ่งโรจน์ นางกันตา อาภารุ่งโรจน์ ผู้บริหารออฟฟิศเมท พลัสฯ ให้การต้อนรับ
เลขานุการรัฐมนตรีว่าการกระทรวงอุตสาหกรรม กล่าวทิ้งท้ายว่า ดิฉันขอร่วมเป็นกำลังใจให้ผู้ประกอบการไทยติดสปีดความสำเร็จสร้างรายได้ไม่สะดุดในทุกสถานการณ์ และขออวยพรให้ ออฟฟิศเมท พลัส สาขาพระสมุทรเจดีย์-ประชาอุทิศ 90 นี้ ดำเนินกิจการมั่นคง เจริญก้าวหน้ายิ่งๆขึ้นไป

ที่มา : https://www.thaigov.go.th/news/contents/details/77751