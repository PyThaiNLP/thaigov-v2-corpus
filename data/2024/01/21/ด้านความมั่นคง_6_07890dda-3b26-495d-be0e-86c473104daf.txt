รัฐบาลไทย-ข่าวทำเนียบรัฐบาล-ปลัด ทส. ร่วมต้อนรับ นายกฯ เศรษฐา ชมผลิตภัณฑ์ชุมชน จากโครงการฟาร์มตัวอย่างฯ พร้อมต่อยอดสู่ภาคธุรกิจ ยกระดับคุณภาพชีวิตประชาชนในพื้นที่ห่างไกล


วันอาทิตย์ที่ 21 มกราคม 2567
ปลัด ทส. ร่วมต้อนรับ นายกฯ เศรษฐา ชมผลิตภัณฑ์ชุมชน จากโครงการฟาร์มตัวอย่างฯ พร้อมต่อยอดสู่ภาคธุรกิจ ยกระดับคุณภาพชีวิตประชาชนในพื้นที่ห่างไกล
ปลัด ทส. ร่วมต้อนรับ นายกฯ เศรษฐา ชมผลิตภัณฑ์ชุมชน จากโครงการฟาร์มตัวอย่างฯ พร้อมต่อยอดสู่ภาคธุรกิจ ยกระดับคุณภาพชีวิตประชาชนในพื้นที่ห่างไกล
ปลัด ทส. ร่วมต้อนรับ นายกฯ เศรษฐา ชมผลิตภัณฑ์ชุมชน จากโครงการฟาร์มตัวอย่างฯ พร้อมต่อยอดสู่ภาคธุรกิจ ยกระดับคุณภาพชีวิตประชาชนในพื้นที่ห่างไกลปลัด ทส. ร่วมต้อนรับ นายกฯ เศรษฐา ชมผลิตภัณฑ์ชุมชน จากโครงการฟาร์มตัวอย่างฯ พร้อมต่อยอดสู่ภาคธุรกิจ ยกระดับคุณภาพชีวิตประชาชนในพื้นที่ห่างไกล
วันที่ 20 มกราคม 2567 เวลา 10.00 น. นายจตุพร บุรุษพัตน์ ปลัดกระทรวงทรัพยากรธรรมชาติและสิ่งแวดล้อม (ปกท.ทส.) พร้อมผู้บริหารและเจ้าหน้าที่ กรมอุทยานแห่งชาติ สัตว์ป่า และพันธุ์พืช ร่วมให้การต้อนรับ นายเศรษฐา ทวีสิน นายกรัฐมนตรี ในการเยี่ยมชมโครงการศูนย์บริการการพัฒนาขยายพันธุ์ไม้ดอกไม้ผลบ้านไร่ อันเนื่องมาจากพระราชดำริ  อำเภอหางดง จังหวัดเชียงใหม่ เพื่อพูดคุยประเด็นการส่งเสริมการเกษตรสมัยใหม่ และการใช้เทคโนโลยีในการเพาะปลูก ตลอดจนเยี่ยมชมนิทรรศการผลิตภัณฑ์จากโครงการพระราชดำริ ในสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ในพื้นที่จังหวัดเชียงใหม่และใกล้เคียง การสาธิตการปักผ้าทอผ้ากะเหรี่ยง จากโครงการฟาร์มตัวอย่างบ้านขุนแตะ ซุ้มกาแฟภูพยัคฆ์ จากสถานีพัฒนาการเกษตรที่สูงใน​สมเด็จ​พระนางเจ้า​สิริกิติ์​ พระ​บรม​ราชินีนาถ​ พระ​บรม​ราช​ชนนี​พันปี​หลวง​ ภูพยัคฆ์ และไอศกรีมนมแพะซาแนน จากโครงการฟาร์มตัวอย่าง ใน​สมเด็จ​พระนางเจ้า​สิริกิติ์​ พระ​บรม​ราชินีนาถ​ พระ​บรม​ราช​ชนนี​พันปี​หลวง​ บ้านดงเย็น
ทั้งนี้ นายกรัฐมนตรีได้เห็นความสำคัญของผลผลิตจากโครงการพระราชดำริ จึงฝากให้ผู้ประกอบการ​ธุรกิจ​ด้านกาแฟให้ช่วยรับซื้อผลผลิต​กาแฟของราษฎร​ในโครงการ​ฟาร์ม​ตัวอย่าง​ใน​สมเด็จ​พระนางเจ้า​สิริกิติ์​ พระ​บรม​ราชินีนาถ​ พระ​บรม​ราช​ชนนี​พันปี​หลวง​ ​บ้าน​ขุน​แตะ​ ตำบล​ดอย​แก้ว​ ​อำเภอ​จอมทอง ​จังหวัด​เชียงใหม่​ เพื่อช่วยยกระดับคุณภาพชีวิตของประชาชนในพื้นที่ห่างไกลต่อไป
จากนั้น เวลา 14.00 น. ปกท.ทส. ได้นำนายกรัฐมนตรี ตรวจเยี่ยมการดำเนินงานโครงการอันเนื่องมาจากพระราชดำริ เรื่องการต่อยอดและขยายผลผลิตภัณฑ์ของศูนย์ศึกษาการพัฒนาห้วยฮ่องไคร้อันเนื่องมาจากพระราชดำริ  ศูนย์สาขาฯ และเกษตรกรภายใต้การขยายผล อาทิ ผลิตภัณฑ์แปรรูปจากกาแฟ ผลิตภัณฑ์ประเภทน้ำผึ้ง ผลิตภัณฑ์ผ้ามัดย้อม กลุ่มจักสานไม้ไผ่และหวาย ของศูนย์สาขาโครงการพัฒนาพื้นที่ป่าขุนแม่กวงฯ โครงการพัฒนาพื้นที่ห้วยลานฯ พร้อมร่วมทำ Work Shop กับผู้แทนกลุ่มรวมมิตร ถอดบทเรียนปัญหาและอุปสรรค ตลอดจนสิ่งที่คาดหวังในการให้การสนับสนุนในผลผลิตต่อไป

ที่มา : https://www.thaigov.go.th/news/contents/details/77761