รัฐบาลไทย-ข่าวทำเนียบรัฐบาล-โฆษกรัฐบาลเผย นายกฯ เอาจริง ทำให้สภาพฝุ่นจากค่า PM2.5 ย้อนหลังจังหวัดเชียงใหม่ ต. ช้างเผือก อ. เมือง วันนี้ดีขึ้นกว่าปีที่แล้วกว่าเท่าตัวและดีขึ้นอย่างต่อเนื่อง


วันอาทิตย์ที่ 21 มกราคม 2567
21/01/2567
พิมพ์
โฆษกรัฐบาลเผย นายกฯ เอาจริง ทำให้สภาพฝุ่นจากค่า PM2.5 ย้อนหลังจังหวัดเชียงใหม่ ต. ช้างเผือก อ. เมือง วันนี้ดีขึ้นกว่าปีที่แล้วกว่าเท่าตัวและดีขึ้นอย่างต่อเนื่อง
โฆษกรัฐบาลเผย นายกฯ เอาจริง ทำให้สภาพฝุ่นจากค่า PM2.5 ย้อนหลังจังหวัดเชียงใหม่ ต. ช้างเผือก อ. เมือง วันนี้ดีขึ้นกว่าปีที่แล้วกว่าเท่าตัวและดีขึ้นอย่างต่อเนื่อง
วันที่ 21 มกราคม 2567 นายชัย วัชรงค์ โฆษกประจำสำนักนายกรัฐมนตรีเปิดเผยข้อมูลย้อนหลังในช่วงเวลาเดียวกันนี้ ปริมาณ PM 2.5 ลดลงอย่างต่อเนื่อง เป็นไปตามที่นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง เอาจริงเอาจัง มุ่งผลเป็นรูปธรรม ย้ำชัด ประชาชนต้องมีอากาศที่ดีหายใจ เพื่อสุขภาพแข็งแรง
โดย โฆษกประจำสำนักนายกรัฐมนตรีเปิดเผยข้อมูลย้อนหลัง เมื่อเปรียบเทียบค่าฝุ่น PM 2.5 วันนี้ ย้อนหลัง 5 ปี ต.ช้างเผือก อ.เมือง จ.เชียงใหม่ ค่าฝุ่นวันที่ 21 มกราคม 2567 อยู่ที่ 16.7 น้อยกว่าปีก่อนในวันเดียวกันมากกว่า 1 เท่าตัว
21 มกราคม 2563 = 53 ไมโครกรัมต่อลูกบาศก์เมตร
21 มกราคม 2564 = 58 ไมโครกรัมต่อลูกบาศก์เมตร
21 มกราคม 2565 = 26 ไมโครกรัมต่อลูกบาศก์เมตร
21 มกราคม 2566 = 36 ไมโครกรัมต่อลูกบาศก์เมตร
21 มกราคม 2567 = 16.7 ไมโครกรัมต่อลูกบาศก์เมตร
”เป็นไปตามวิสัยทัศน์ และความตั้งใจของนายกรัฐมนตรีที่กำหนดไว้ว่าต้องการให้ประชาชนมีอากาศสะอาดหายใจ เป็นไปตามสิทธิขั้นพื้นฐานที่ประชาชนพึงมี ลดฝุ่นควันพิษในทุกสาเหตุ สั่งการแก้ไขปัญหา เอาจริงเอาจังในทุกปัจจัย ซึ่งรัฐบาลเชื่อมั่นว่าสภาพอากาศจะต้องดีขึ้นเรื่อยๆ ด้วยความร่วมมือร่วมใจของทุกหน่วยงาน“ นายชัย กล่าว

ที่มา : https://www.thaigov.go.th/news/contents/details/77762