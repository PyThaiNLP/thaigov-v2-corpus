รัฐบาลไทย-ข่าวทำเนียบรัฐบาล-"พัชรวาท" สั่งเข้ม แก้ปัญหา PM2.5 มาตรการไหนไม่ได้ผลให้ทบทวนทันที มั่นใจ พ.ร.บ.อากาศสะอาด เครื่องมือสำคัญแก้ปัญหา ฝุ่น


วันอาทิตย์ที่ 21 มกราคม 2567
"พัชรวาท" สั่งเข้ม แก้ปัญหา PM2.5 มาตรการไหนไม่ได้ผลให้ทบทวนทันที มั่นใจ พ.ร.บ.อากาศสะอาด เครื่องมือสำคัญแก้ปัญหา ฝุ่น
"พัชรวาท" สั่งเข้ม แก้ปัญหา PM2.5 มาตรการไหนไม่ได้ผลให้ทบทวนทันที มั่นใจ พ.ร.บ.อากาศสะอาด เครื่องมือสำคัญแก้ปัญหา ฝุ่น
"พัชรวาท" สั่งเข้ม แก้ปัญหา PM2.5 มาตรการไหนไม่ได้ผลให้ทบทวนทันที มั่นใจ พ.ร.บ.อากาศสะอาด เครื่องมือสำคัญแก้ปัญหา ฝุ่น
พล.ต.อ.พัชรวาท วงษ์สุวรรณ รองนายกรัฐมนตรี และรัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) กล่าวว่า ได้รับรายงานสถานการณ์ฝุ่น PM2.5 ซึ่งอยู่ในช่วงที่น่าห่วงใย เนื่องจากมีระดับค่าฝุ่นปานกลางจนถึงส่งผลกระทบต่อสุขภาพประชาชน แม้ว่าได้เตรียมการและบูรณาการกับหลายภาคส่วนแล้วก็ตาม โดยในส่วนของ ทส. ได้มอบหมายหน่วยงานที่เกี่ยวข้องให้เข้าไปกำกับดูแลตามภารกิจล่วงหน้าไว้อยู่แล้ว ทำให้หลายพื้นที่สถานการณ์เบาบางลง ขณะเดียวกัน ยังมีอีกหลายพื้นที่ที่ต้องช่วยกันควบคุมแก้ไข โดยเฉพาะช่วงนี้เข้าสู่ฤดูกาลเก็บเกี่ยวอ้อยและเตรียมพื้นที่ท้องนาเพื่อเริ่มฤดูกาลเพาะปลูกใหม่ จึงทำให้มีการเผาในปริมาณสูงขึ้น แม้จะให้มีการจับตาอย่างใกล้ชิด ก็ยังพบว่ามีการลักลอบเผา ส่วน กทม. และปริมณฑล ปัญหาส่วนใหญ่เกิดจากมลพิษจากท่อไอเสียและโรงงานอุตสาหกรรม จึงได้มอบหมายให้กรมควบคุมมลพิษร่วมกับหน่วยงานที่เกี่ยวข้อง ตรวจตรารถควันดำให้มีมาตรการเข้มข้น ตรวจ จับ ปรับ ตามความเหมาะสม เพื่อให้เกิดความตื่นตัว ร่วมมือกับภาครัฐในการแก้ไขปัญหา
"จากนี้ไปมาตรการต่าง ๆ จะมีความเข้มข้นมากขึ้น อะไรที่ทำไปแล้วไม่ได้ผลก็จะต้องมีการทบทวน ปรับปรุง เราพยายามแก้ไขปัญหาให้ดีขึ้นเรื่อย ๆ เพื่อไม่ให้ส่งผลกระทบต่อสุขภาพประชาชน ขอให้ประชาชนมั่นใจ และขณะนี้เครื่องมือสำคัญในการจัดการกับฝุ่น PM2.5 คือ ร่างพ.ร.บ.บริหารจัดการเพื่ออากาศสะอาด ที่กำลังเข้าสู่การพิจารณาของคณะกรรมาธิการวิสามัญ ซึ่งจะใช้เวลาในการแปรญัตติ 15 วัน ถือว่าเป็นการผลักดันร่างกฎหมายอย่างเร่งด่วนของรัฐบาล"
ทั้งนี้ เชื่อว่าหากร่างกฎหมายผ่านขั้นตอนของสภาฯ และมีการประกาศใช้จริง จะสามารถบริหารจัดการปัญหามลพิษทางอากาศได้อย่างเป็นระบบ ครอบคลุมทั้งในประเทศและมลพิษข้ามพรมแดน

ที่มา : https://www.thaigov.go.th/news/contents/details/77765