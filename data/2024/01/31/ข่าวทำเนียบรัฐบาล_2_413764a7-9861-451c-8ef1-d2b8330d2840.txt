รัฐบาลไทย-ข่าวทำเนียบรัฐบาล-“นฤมล” นำทีมไทยแลนด์ เดินหน้าตามนโยบายนายกฯ เศรษฐา และ รมว ธรรมนัส เพิ่มมูลค่ายางพาราไทย  สร้างเม็ดเงินหมุนเวียนเศรษฐกิจแล้วกว่า 40,000 ล้านบาทโดยไม่ต้องใช้งบประมาณ


วันพุธที่ 31 มกราคม 2567
31/01/2567
พิมพ์
“นฤมล” นำทีมไทยแลนด์ เดินหน้าตามนโยบายนายกฯ เศรษฐา และ รมว ธรรมนัส เพิ่มมูลค่ายางพาราไทย  สร้างเม็ดเงินหมุนเวียนเศรษฐกิจแล้วกว่า 40,000 ล้านบาทโดยไม่ต้องใช้งบประมาณ
“นฤมล” นำทีมไทยแลนด์ เดินหน้าตามนโยบายนายกฯ เศรษฐา และ รมว ธรรมนัส เพิ่มมูลค่ายางพาราไทย  สร้างเม็ดเงินหมุนเวียนเศรษฐกิจแล้วกว่า 40,000 ล้านบาทโดยไม่ต้องใช้งบประมาณ
เมื่อวานนี้ (วันที่ ​30 มกราคม 2567) ศาสตราจารย์ ดร.นฤมล ภิญโญสินวัฒน์ ที่ปรึกษานายกรัฐมนตรีทำหน้าที่ผู้แทนการค้าไทย เป็นประธานการประชุมแนวทางการดำเนินการเพิ่มมูลค่ายางพาราไทยอย่างต่อเนื่อง โดยมี ดร.จอมขวัญ กลับบ้านเกาะ ผู้ช่วยรัฐมนตรีกระทรวงเกษตรฯ นายเพิก เลิศวงพง ประธานบอร์ดการยางแห่งประเทศไทย นายณกรณ์ ตรรกวิรพัท ผู้ว่าการการยางแห่งประเทศไทย และผู้แทนหน่วยงานที่เกี่ยวข้องเข้าร่วมประชุม ณ ห้องประชุม 123 กระทรวงเกษตรและสหกรณ์
ผู้แทนการค้าไทย เปิดเผยหลังการประชุมว่า การยางแห่งประเทศไทยได้รายงานผลการดำเนินการตามนโยบายของนายเศรษฐา ทวีสิน นายกรัฐมนตรี และ ร้อยเอก ธรรมนัส พรหมเผ่า รัฐมนตรีว่าการกระทรวงเกษตรและสหกรณ์ เพื่อดูแลพี่น้องเกษตรกรชาวสวนยาง ด้วยกลไกตลาดเพิ่มมูลค่ายางพาราไทย โดยตลอด 4 เดือนที่ผ่านมา สามารถดูแลราคายางได้เพิ่มขึ้นถึงกิโลกรัมละ 20 บาท คิดเป็นมูลค่าร่วม 40,000 ล้านบาท โดยไม่ต้องใช้งบประมาณ
ที่ประชุมได้มีข้อสรุปสำหรับแนวทางการดำเนินการเพื่อเพิ่มมูลค่ายางพาราไทยอีกอย่างต่อเนื่อง ได้แก่ การเตรียมความพร้อมรองรับการประกาศใช้กฎหมาย EU Deforestation-free Products Regulation (EUDR) ของสหภาพยุโรป เพื่อผลักดันให้ประเทศไทยเป็นศูนย์กลางตลาดยางพารา และโครงการเพิ่ทมูลค่ายางพาราด้วยยางแปรรูป เช่น ยางล้อ หมอนยาง ที่นอนยาง รองเท้ายาง เป็นต้น โดยทั้งสองแนวทางนี้จะสอดประสานกันในการเสริมให้ราคายางเพิ่มสูงขึ้น
“ท่านนายกฯ เศรษฐา ท่าน รมว ธรรมนัส และผู้บริหารการยางแห่งประเทศไทย มีความมุ่งมั่นที่จะดูแลพี่น้องชาวสวนยาง ด้วยโครงการข้างต้น และกลไกตลาด จะทำให้ราคายางพาราเพิ่มสูงขึ้นต่อเนื่อง เพิ่มรายได้ให้พี่น้องชาวสวนยางโดยตรง และยังสร้างเม็ดเงินหมุนเวียนทางเศรษฐกิจได้อีกปีละกว่าแสนล้านบาทโดยไม่ต้องใช้งบประมาณแผ่นดิน” ผู้แทนการค้าย้ำ

ที่มา : https://www.thaigov.go.th/news/contents/details/78203