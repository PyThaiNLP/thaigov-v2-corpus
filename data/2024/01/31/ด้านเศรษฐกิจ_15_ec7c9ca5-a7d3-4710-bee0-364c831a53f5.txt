รัฐบาลไทย-ข่าวทำเนียบรัฐบาล-​ที่ปรึกษาปลัดฯ สุรพล นั่งหัวโต๊ะติดตามความพร้อมในการขับเคลื่อนโครงการงานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567 


วันพุธที่ 31 มกราคม 2567
31/01/2567
พิมพ์
​ที่ปรึกษาปลัดฯ สุรพล นั่งหัวโต๊ะติดตามความพร้อมในการขับเคลื่อนโครงการงานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567
​ที่ปรึกษาปลัดฯ สุรพล นั่งหัวโต๊ะติดตามความพร้อมในการขับเคลื่อนโครงการงานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567 ของกระทรวงอุตสาหกรรม
วันนี้ (26 มกราคม 2567) นายสุรพล ชามาตย์ ที่ปรึกษาปลัดกระทรวงอุตสาหกรรม เป็นประธานการประชุมเพื่อติดตามความพร้อมในการขับเคลื่อนโครงการงานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567 ของกระทรวงอุตสาหกรรม โดยมีนางสาวชลาริน นิลพิฤกษ์ ผู้อำนวยการกองกลาง เจ้าหน้าที่ทุกหน่วยงานทั้งกรมในกระทรวง/กนอ. อุตสาหกรรมจังหวัดทั่วประเทศ และเจ้าหน้าที่ที่เกี่ยวข้อง เข้าร่วมประชุม ณ ห้องประชุม อก.1 ชั้น 2 อาคารสำนักงานปลัดกระทรวงอุตสาหกรรม และผ่านระบบสื่ออิเล็กทรอนิกส์ (ระบบ ZOOM)
สำหรับการประชุมครั้งนี้ เป็นการหารือเพื่อติดตามผลการสำรวจโครงการ/กิจกรรมภายใต้โครงการ 72 พรรษา ลด 10 mtCO2 และ PM 2.5 จากภาคอุตสาหกรรมด้วย MIND ของสำนักงานคณะกรรมการอ้อยและน้ำตาลทราย (สอน.) กรมโรงงานอุตสาหกรรม (กรอ.) กรมส่งเสริมอุตสาหกรรม (กสอ.) กรมอุตสาหกรรมพื้นฐานและการเหมืองแร่ (กพร.) สำนักงานเศรฐกิจอุตสาหกรรม (สศอ.) การนิคมอุตสาหกรรมแห่งประเทศไทย (กนอ.) สำนักงานมาตรฐานผลิตภัณฑ์อุตสาหกรรม (สมอ.) และสำนักงานอุตสาหกรรมจังหวัด โดยจะให้มีการเชิญชวนผู้ประกอบการในพื้นที่เข้าร่วมโครงการดังกล่าว และให้หน่วยงานต่างๆ ร่วมชี้แจงแนวทางการลดปริมาณคาร์บอนไดร์ออกไซต์ในพื้นที่ของตนเอง อีกทั้งจะมีการจัดฝึกอบรมให้ความรู้เบื้องต้นเกี่ยวกับการคำนวน Carbon Footprint ให้กับเจ้าหน้าที่ภายใต้สังกัดกระทรวงอุตสาหกรรม  เพื่อช่วยกันขับเคลื่อนโครงการต่อไป

ที่มา : https://www.thaigov.go.th/news/contents/details/78229