รัฐบาลไทย-ข่าวทำเนียบรัฐบาล-รมว.ดีอี ร่วมงานเสวนาแลกเปลี่ยนไอเดียการดำเนินธุรกิจ Digital Night #13 


วันพุธที่ 31 มกราคม 2567
รมว.ดีอี ร่วมงานเสวนาแลกเปลี่ยนไอเดียการดำเนินธุรกิจ Digital Night #13
รมว.ดีอี ร่วมงานเสวนาแลกเปลี่ยนไอเดียการดำเนินธุรกิจ Digital Night #13
วันที่ (30 มกราคม 2567) นายประเสริฐ จันทรรวงทอง รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เป็นประธานกล่าวเปิดงานเสวนาและแลกเปลี่ยนไอเดียการดำเนินธุรกิจ Digital Night #13: Business Transformation & Human Management โดยสภาอุตสาหกรรมแห่งประเทศไทย ร่วมกับกลุ่มอุตสาหกรรมดิจิทัล รวมถึงกระทรวงดิจิทัลเพื่อเศรษฐกิจและสังคม โดยในงานได้มีการให้ความรู้ด้านการบริหารองค์กรและบุคลากร  จากวิทยากรชั้นนำ พร้อมเหล่าแพลตฟอร์ม และโซลูชั่น ที่จะช่วยเปลี่ยนให้ธุรกิจเป็นองค์กรดิจิทัลได้สะดวก และง่ายมากยิ่งขึ้น เป็นโอกาสที่ดีที่จะได้บูรณาการส่งเสริมความรู้ทางด้านเทคโนโลยี  เป็นการเพิ่มโอกาสและเพิ่มขีดความสามารถในการดำเนินธุรกิจ  และแสวงหาโอกาสในการขยายตลาดสินค้า บริการในตลาดสากลด้วยดิจิทัลได้มากยิ่งขึ้น โดยมีนายเกรียงไกร เธียรนุกุล ประธานสภาอุตสาหกรรมแห่งประเทศไทย นายอมฤต ฟรานเซน ประธานกลุ่มอุตสาหกรรมดิจิทัล และคณะผู้บริหารสภาอุตสาหกรรมแห่งประเทศไทย พล.ต.ต.นิเวศน์ อาภาวศิน รองผู้บัญชาการตำรวจสืบสวนสอบสวนอาชญากรรมทางเทคโนโลยี (บช.สอท.), นายสุทธิเกียรติวีระกิจพานิช ที่ปรึกษารัฐมนตรีว่าการกระทรวงดิจิทัลฯ, ผศ.ดร.ณัฐพล นิมมานพัชรินทร์ ผู้อำนวยการใหญ่ สำนักงานส่งเสริมเศรษฐกิจดิจิทัล และผู้ที่เกี่ยวข้องเข้าร่วม ณ Zilla Space ชั้น 11 Building 2, FYI Center กรุงเทพฯ
……………………………………….

ที่มา : https://www.thaigov.go.th/news/contents/details/78211