รัฐบาลไทย-ข่าวทำเนียบรัฐบาล-สคร. จัดงานมอบรางวัลรัฐวิสาหกิจดีเด่น ประจำปี 2566 “รัฐวิสาหกิจสร้างสรรค์พลังไทยสู่สากล ENHANCING THAINESS TOWARDS GLOBAL OPPORTUNITIES”


วันพุธที่ 31 มกราคม 2567
31/01/2567
พิมพ์
สคร. จัดงานมอบรางวัลรัฐวิสาหกิจดีเด่น ประจำปี 2566 “รัฐวิสาหกิจสร้างสรรค์พลังไทยสู่สากล ENHANCING THAINESS TOWARDS GLOBAL OPPORTUNITIES”
สำนักงานคณะกรรมการนโยบายรัฐวิสาหกิจ (สคร.) จัดงานมอบรางวัลรัฐวิสาหกิจดีเด่น ประจำปี 2566 ภายใต้แนวคิด “รัฐวิสาหกิจสร้างสรรค์พลังไทยสู่สากล ENHANCING THAINESS TOWARDS GLOBAL OPPORTUNITIES”
สำนักงานคณะกรรมการนโยบายรัฐวิสาหกิจ (สคร.) จัดงานมอบรางวัลรัฐวิสาหกิจดีเด่น ประจำปี 2566 ภายใต้แนวคิด “รัฐวิสาหกิจสร้างสรรค์พลังไทยสู่สากล ENHANCING THAINESS TOWARDS GLOBAL OPPORTUNITIES” โดยนายกรัฐมนตรีมอบหมายให้รัฐมนตรีช่วยว่าการกระทรวงการคลัง (นายกฤษฎา จีนะวิจารณะ) เป็นประธานในพิธี พร้อมทั้งให้เกียรติมอบรางวัลและมอบนโยบายให้แก่รัฐวิสาหกิจ เมื่อวันพุธที่ 31 มกราคม 2567 ณ ตึกสันติไมตรี ทำเนียบรัฐบาล โดยการจัดงานในปีนี้มีการมอบรางวัลทั้งสิ้น 11 ประเภทรางวัล
นายธิบดี วัฒนกุล ผู้อำนวยการ สคร. เปิดเผยว่า สคร. ได้มีการจัดงานมอบรางวัลรัฐวิสาหกิจดีเด่น หรือ SOE Awards อย่างต่อเนื่อง เพื่อเป็นการสร้างขวัญและกำลังใจในการปฏิบัติงานของรัฐวิสาหกิจ รวมทั้งส่งเสริมให้รัฐวิสาหกิจมีความมุ่งมั่นในการดำเนินงานเพื่อพัฒนาองค์กรให้มีประสิทธิภาพและนำองค์กรสู่ความเป็นเลิศ ซึ่งได้รับการตอบรับในการเข้าร่วมงานจากรัฐวิสาหกิจและผู้ที่เกี่ยวข้องเป็นอย่างดีตลอดมา โดยการจัดงานในปีนี้ภายใต้แนวคิด “รัฐวิสาหกิจสร้างสรรค์พลังไทยสู่สากล ENHANCING THAINESS TOWARDS GLOBAL OPPORTUNITIES” ซึ่งเป็นการแสดงถึงศักยภาพการดำเนินงานของรัฐวิสาหกิจร่วมกับการส่งเสริมเอกลักษณ์ความเป็นไทยในการขับเคลื่อนรัฐวิสาหกิจสู่ความเป็นสากล
สำหรับผลรางวัล SOE Awards ประจำปี 2566 ทั้ง 11 ประเภทรางวัล มีดังนี้
1. รางวัลคณะกรรมการรัฐวิสาหกิจดีเด่น
(1) ประเภทเกียรติยศ ได้แก่ บริษัท ปตท. จำกัด (มหาชน)
(2) ประเภทดีเด่น ได้แก่ ธนาคารออมสิน และการไฟฟ้าฝ่ายผลิตแห่งประเทศไทย
2.  รางวัลการบริหารจัดการองค์กรดีเด่น ประเภทเกียรติยศ ได้แก่ ธนาคารออมสิน บริษัท ปตท. จำกัด (มหาชน) และธนาคารอาคารสงเคราะห์
3.  รางวัลการพัฒนาองค์กรดีเด่น ได้แก่ การประปานครหลวง
4.  รางวัลผู้นำองค์กรดีเด่น
(1) นายฉัตรชัย ศิริไล กรรมการผู้จัดการธนาคารอาคารสงเคราะห์
(2) นายวิทัย รัตนากร ผู้อำนวยการธนาคารออมสิน
(3) นายบุญญนิตย์ วงศ์รักมิตร ผู้ว่าการการไฟฟ้าฝ่ายผลิตแห่งประเทศไทย
5. รางวัลการพัฒนาสู่รัฐวิสาหกิจดิจิทัล ได้แก่ บริษัท ปตท. จำกัด (มหาชน) ธนาคารเพื่อการเกษตรและสหกรณ์การเกษตร และการไฟฟ้าส่วนภูมิภาค
6.  รางวัลการพัฒนาสู่รัฐวิสาหกิจยั่งยืน ได้แก่ ธนาคารอาคารสงเคราะห์ การไฟฟ้าฝ่ายผลิตแห่งประเทศไทย บริษัท ปตท. จำกัด (มหาชน) และธนาคารเพื่อการส่งออกและนำเข้าแห่งประเทศไทย
7.  รางวัลการดำเนินงานเพื่อสังคมและสิ่งแวดล้อมดีเด่น
(1) ประเภทดีเด่น ได้แก่ การไฟฟ้าฝ่ายผลิตแห่งประเทศไทย การประปานครหลวง การนิคมอุตสาหกรรมแห่งประเทศไทย บรรษัทประกันสินเชื่ออุตสาหกรรมขนาดย่อม และองค์การพิพิธภัณฑ์วิทยาศาสตร์แห่งชาติ
(2) ประเภทชมเชย ได้แก่ บริษัท ปตท. จำกัด (มหาชน) ธนาคารออมสิน และองค์การสวนพฤษศาสตร์
8. รางวัลความคิดสร้างสรรค์และนวัตกรรมดีเด่น แบ่งรางวัลเป็น 2 ด้าน ประกอบด้วย
8.1 ด้านความคิดสร้างสรรค์
(1) ประเภทดีเด่น ได้แก่ บริษัท ปตท. จำกัด (มหาชน)
(2) ประเภทชมเชย ได้แก่ ธนาคารอาคารสงเคราะห์ และการประปานครหลวง
8.2 ด้านนวัตกรรม
(1) ประเภทดีเด่น ได้แก่ ธนาคารอาคารสงเคราะห์ บริษัท ปตท. จำกัด (มหาชน) และธนาคารออมสิน
(2) ประเภทชมเชย ได้แก่ การไฟฟ้าฝ่ายผลิตแห่งประเทศไทย และการไฟฟ้าส่วนภูมิภาค
9. รางวัลความร่วมมือเชิงยุทธศาสตร์เพื่อการพัฒนาดีเด่น
(1) ประเภทดีเด่น จำนวน ๑ คู่ความร่วมมือ ได้แก่ ธนาคารพัฒนาวิสาหกิจขนาดกลางและขนาดย่อมแห่งประเทศไทย และบริษัท ไปรษณีย์ไทย จำกัด
(2) ประเภทเชิดชูเกียรติ จำนวน 2 คู่ความร่วมมือ ได้แก่
(2.1) ธนาคารเพื่อการส่งออกและการนำเข้าแห่งประเทศไทย และบรรษัทประกันสินเชื่ออุตสาหกรรมขนาดย่อม
(2.2) ธนาคารออมสิน และสำนักงานธนานุเคราะห์ กรมพัฒนาสังคมและสวัสดิการ
10. รางวัลบริการดีเด่น ได้แก่ ธนาคารอาคารสงเคราะห์ การไฟฟ้าส่วนภูมิภาค และธนาคารออมสิน
11. รางวัลรัฐวิสาหกิจยอดเยี่ยมประจำปี 2566 ได้แก่ ธนาคารออมสิน

ที่มา : https://www.thaigov.go.th/news/contents/details/78254