รัฐบาลไทย-ข่าวทำเนียบรัฐบาล-รมว.ธรรมนัส นั่งหัวโต๊ะ Pig Board เห็นชอบโครงการรักษาเสถียรภาพราคาสุกร มุ่งแก้ไขปัญหาราคาตกต่ำ


วันอังคารที่ 30 มกราคม 2567
รมว.ธรรมนัส นั่งหัวโต๊ะ Pig Board เห็นชอบโครงการรักษาเสถียรภาพราคาสุกร มุ่งแก้ไขปัญหาราคาตกต่ำ
รมว.ธรรมนัส นั่งหัวโต๊ะ Pig Board เห็นชอบโครงการรักษาเสถียรภาพราคาสุกร มุ่งแก้ไขปัญหาราคาตกต่ำ
ร้อยเอก ธรรมนัส พรหมเผ่า รัฐมนตรีว่าการกระทรวงเกษตรและสหกรณ์ เป็นประธานการประชุมคณะกรรมการนโยบายพัฒนาสุกรและผลิตภัณฑ์ (Pig board) ครั้งที่ 1/2567 โดยมี นายอภัย สุทธิสังข์ รองปลัดกระทรวงเกษตรและสหกรณ์ ผู้บริหารส่วนราชการในสังกัดกระทรวงเกษตรและสหกรณ์ และผู้แทนหน่วยงานที่เกี่ยวข้อง เข้าร่วม ณ ห้องประชุมกระทรวงเกษตรและสหกรณ์
สำหรับการประชุมในวันนี้ที่ประชุมมีมติเห็นชอบแนวทางการรักษาเสถียรภาพราคาสุกร เพื่อแก้ไขวิกฤตราคาสุกรตกต่ำ และสร้างความยั่งยืนในอาชีพการเลี้ยงสุกรสำหรับกลุ่มเกษตรกรรายย่อย ซึ่งกระทรวงเกษตรฯ โดยกรมปศุสัตว์ ได้หารือร่วมกับหน่วยงานที่เกี่ยวข้อง ในการเร่งรัดจัดทำโครงการรักษาเสถียรภาพราคาสุกร ประกอบด้วย 2 แนวทางดังนี้
1) การลดจำนวนลูกสุกรที่จะเข้าสู่ระบบการผลิต โดยการทำหมูหัน เพื่อแก้ไขปัญหาราคาสุกรตกต่ำจากปริมาณผลผลิตมากเกินความต้องการ ซึ่งมีเป้าหมายตัดวงจรลูกสุกรขนาด 3 - 7 กก. จำนวน 450,000 ตัว
2) การผลักดันการส่งออกสุกรไปต่างประเทศ โดยสนับสนุนให้ผู้ส่งออกที่มีศักยภาพภายใต้การคัดเลือกและรับรองขององค์กรที่เกี่ยวข้องกับสินค้าสุกร ประเภทเนื้อสุกรแช่เย็นหรือแช่แข็ง ซึ่งมีเป้าหมายการส่งออกจำนวน 8,400 ตัน ภายในระยะเวลา 2 เดือน
ทั้งนี้ รมว.ธรรมนัส ได้มอบหมายกรมปศุสัตว์ร่วมบูรณาการกับกรมการค้าภายใน ในการตรวจสอบและติดตามสถานการณ์ราคาจำหน่ายเนื้อสุกรในสถานที่จำหน่ายของผู้ค้ารายใหญ่ พร้อมทั้งจัดตั้งชุดเฉพาะกิจในการตรวจสอบแหล่งที่มาของเนื้อสุกรที่พบความผิดปกติ ตามพรบ. โรคระบาดสัตว์ พรบ.ควบคุมการฆ่าสัตว์และจำหน่ายเนื้อสัตว์ และพรบ.คุ้มครองคุณภาพอาหารอีกด้วย

ที่มา : https://www.thaigov.go.th/news/contents/details/78191