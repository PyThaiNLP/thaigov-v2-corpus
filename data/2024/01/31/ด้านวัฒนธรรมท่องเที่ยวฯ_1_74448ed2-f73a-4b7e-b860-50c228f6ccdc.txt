รัฐบาลไทย-ข่าวทำเนียบรัฐบาล-เสริมศักดิ์ แสดงความยินดี “บัวบ้า” หนังสั้นฝีมือคนไทยกระหึ่ม ! คว้ารางวัล  Tiger short Award จากเทศกาลภาพยนตร์นานาชาติรอตเตอร์ดัม 


วันพุธที่ 31 มกราคม 2567
เสริมศักดิ์ แสดงความยินดี “บัวบ้า” หนังสั้นฝีมือคนไทยกระหึ่ม ! คว้ารางวัล  Tiger short Award จากเทศกาลภาพยนตร์นานาชาติรอตเตอร์ดัม
เสริมศักดิ์ แสดงความยินดี “บัวบ้า” หนังสั้นฝีมือคนไทยกระหึ่ม ! คว้ารางวัล  Tiger short Award จากเทศกาลภาพยนตร์นานาชาติรอตเตอร์ดัม
เสริมศักดิ์ แสดงความยินดี “บัวบ้า” หนังสั้นฝีมือคนไทยกระหึ่ม ! คว้ารางวัล  Tiger short Award จากเทศกาลภาพยนตร์นานาชาติรอตเตอร์ดัม
เผยปี 67 วธ.เดินหน้าหนุนหนังไทยในเวทีเนเธอแลนด์ เยอรมัน ญี่ปุ่น เป็นกำลังใจให้อุตสาหกรรมภาพยนตร์ ยกระดับการผลิตและสร้างสรรค์ผลงานสู่นานาชาติ
นายเสริมศักดิ์ พงษ์พานิช รัฐมนตรีว่าการกระทรวงวัฒนธรรม เปิดเผยว่า กระทรวงวัฒนธรรม (วธ.) ได้รับแจ้งข่าวดีว่า ภาพยนตร์สั้นเรื่อง บัวบ้า (Crazy Lotus) ได้รับรางวัล Tiger short Award จากเทศกาลภาพยนตร์นานาชาติรอตเตอร์ดัม ครั้งที่ 53 International Flm Festival Rotterdam (IFFR) ราชอาณาจักรเนเธอแลนด์ โดยวธ. ร่วมกับคณะกรรมการซอฟพาวเวอร์ โดยนายนวีน นพคุณ ผู้กำกับภาพยนตร์เรื่องดังกล่าว ถือเป็นข่าวดีของวงการอุตสาหกรรมภาพยนตร์ไทยและชาวไทยทั้งประเทศที่ได้แสดงถึงความสามารถฝีมือของคนไทยในการสร้างภาพยนตร์สู่ระดับนานาชาติ ตามนโยบายของ วธ. และรัฐบาล
สำหรับภาพยนตร์สั้น เรื่อง "Crazy Lotus" มีเนื้อหาเกี่ยวกับสิ่งประหลาดทั้งหลายเหมือนจะเกิดขึ้นกับประชากร แว่นห่างใจที่พึ่งวางตลาดที่พวกเขาใส่อยู่ได้มอบหนทางการหนีออกจากความจริงซึ่งทั้งเย้ายวนใจและน่าสะพรึงไปพร้อมๆกัน ในโลกซึ่งเส้นแบ่งระหว่างพื้นที่ตัวเมืองและสภาพแวดล้อมดิจิตอลนั้นเริ่มพร่ามัวไปเรื่อยๆ สิ่งใดกันคือหนทางที่เป็นไปได้มากที่สุดในการเคลื่อนไปข้างหน้า ถ้าหากสิ่งนั้นมีอยู่จริง.
ทั้งนี้ สำหรับการสนับสนุนนายนวีน นพคุณ ผู้กำกับภาพยนตร์ นอกจากเทศกาลภาพยนตร์นานาชาติรอตเตอร์ดัม ครั้งที่ 53  แล้วเมื่อปี 2563 กระทรวงวัฒนธรรมได้สนับสนุนค่าใช้จ่ายในการเดินทางให้แก่นายนวีน นพคุณ ผู้กำกับภาพยนตร์เรื่อง crazy lotus เพื่อเดินทางไปนำเสนอโครงการเพื่อหาผู้ร่วมลงทุน ในงานเทศกาลนานาชาติเบอร์ลิน ครั้งที่ 70 สหพันธ์สาธารณรัฐเยอรมนีอีกด้วย
นายเสริมศักดิ์ กล่าวเพิ่มเติมอีกว่า ล่าสุดคณะกรรมการยุทธศาสตร์ซอฟต์พาวเวอร์แห่งชาติได้มีมติเมื่อวันที่ 9  มกราคม 2567 มอบหมายให้กระทรวงวัฒนธรรมจัดทำคำของบประมาณไปยังสำนักงบประมาณเพื่อสนับสนุนผู้ประกอบการภาพยนตร์ ละคร ซีรีส์ สารคดี แอนิเมชั่นไทย เข้าร่วมเทศกาลและงานประกาศรางวัลนานาชาติอีก จำนวน 3  เทศกาล ได้แก่ เทศกาลภาพยนตร์นานาชาติรอตเตอร์ดัม (International Film Festival Rotterdam: IFFR) ราชอาณาจักรเนเธอแลนด์ ในเดือนมกราคม 2567  เทศกาลภาพยนตร์นานาชาติเบอร์ลิน (Berlin International Film Festival) สหพันธ์สาธารณรัฐเยอรมนี ในเดือนกุมภาพันธ์ 2567  และ เทศกาลภาพยนตร์โอซาก้า (Osaka Asian Film Festival :OAFF) ครั้งที่ 19 ประเทศญี่ปุ่น ในเดือนมีนาคม 2567  ในการสนับสนุนผู้ประกอบการภาพยนตร์ ละคร ซีรีส์ สารคดี แอนิเมชั่นไทย เข้าร่วมเทศกาลและงานประกาศรางวัลนานาชาติ  3  เทศกาลข้างต้นแล้ว ถือเป็นการสร้างขวัญและกำลังใจให้กับบุคลากรในวงการภาพยนตร์ของไทยในการผลิตและสร้างสรรค์ผลงานสู่นานาชาติ

ที่มา : https://www.thaigov.go.th/news/contents/details/78207