รัฐบาลไทย-ข่าวทำเนียบรัฐบาล-เลขานุการรัฐมนตรีฯ ไพลิน ให้ประธานกรรมการมูลนิธิแสงอรุณการกุศลเพื่อการศึกษา และคณะ เข้าพบ


วันพุธที่ 31 มกราคม 2567
31/01/2567
พิมพ์
เลขานุการรัฐมนตรีฯ ไพลิน ให้ประธานกรรมการมูลนิธิแสงอรุณการกุศลเพื่อการศึกษา และคณะ เข้าพบ
เลขานุการรัฐมนตรีฯ ไพลิน ให้ประธานกรรมการมูลนิธิแสงอรุณการกุศลเพื่อการศึกษา และคณะ เข้าพบ
วันที่ 25 มกราคม 2567 ดร.ไพลิน เทียนสุวรรณ เลขานุการรัฐมนตรีว่าการกระทรวงอุตสาหกรรม ให้ นายใส แสนโชติเจริญ ประธานกรรมการมูลนิธิแสงอรุณการกุศลเพื่อการศึกษา และคณะ เข้าพบ เพื่อสวัสดีปีใหม่ เนื่องในโอกาสเทศกาลปีใหม่ 2567 รวมถึงเป็นตัวแทนกรมพาณิชย์มณฑลหูหนาน สาธารณรัฐประชาชนจีน เพื่อเรียนเชิญท่านไปศึกษาดูงาน Heavy machinery เครื่องจักรหนัก เหมืองแร่ และอุตสาหกรรมรถไฟฟ้า ที่มณฑลหูหนาน สาธารณรัฐประชาชนจีน โดยมี นางศิริเพ็ญ เกียรติเฟื่องฟู รองผู้อำนวยการเศรษฐกิจอุตสาหกรรม นายธรวุฒิ เจริญสุข ผู้ช่วยผู้ว่าการการนิคมอุตสาหกรรมแห่งประเทศไทย และเจ้าหน้าที่กระทรวงอุตสาหกรรมที่เกี่ยวข้อง เข้าร่วมหารือ ณ ห้องประชุมชุณหะวัณ ชั้น 3 สปอ.
เลขานุการรัฐมนตรีฯ กล่าวขอบคุณ ที่ให้เกียรติเรียนเชิญท่านรัฐมนตรีว่าการกระทรวงอุตสาหกรรม ทั้งนี้ไทยและจีนมีความสัมพันธ์แน่นแฟ้นมาโดยตลอด โดยอุตสาหกรรมในจีนถือเป็นคู่ค้าที่สำคัญอย่างยิ่ง อีกทั้งยังเป็นประเทศมีนวัตกรรมในระบบภาคอุตสาหกรรมที่อยู่ในลำดับต้น ๆ ของโลกอีกด้วย ทั้งนี้จะนำเรื่องที่หารือดังกล่าวนำเรียนรัฐมนตรีฯ ต่อไป

ที่มา : https://www.thaigov.go.th/news/contents/details/78219