รัฐบาลไทย-ข่าวทำเนียบรัฐบาล-ครม. ไฟเขียว ร่าง พ.ร.บ.แก้ไขกฎหมายประมง ให้สอดคล้องสถานการณ์ส่งเสริมทำประมงมีประสิทธิภาพ


วันพุธที่ 31 มกราคม 2567
ครม. ไฟเขียว ร่าง พ.ร.บ.แก้ไขกฎหมายประมง ให้สอดคล้องสถานการณ์ส่งเสริมทำประมงมีประสิทธิภาพ
.....
ครม. ไฟเขียว ร่าง พ.ร.บ.แก้ไขกฎหมายประมง ให้สอดคล้องสถานการณ์ส่งเสริมทำประมงมีประสิทธิภาพ
.
ที่ประชุม ครม. (30 ม.ค. 67) อนุมัติหลักการร่าง พ.ร.บ. แก้ไขเพิ่มเติม พ.ร.ก. การประมง พ.ศ. 2558 พ.ศ. ... เพื่อฟื้นฟูการประมงทะเลและอุตสาหกรรมการประมง เนื่องจากบทบัญญัติบางประการของ พ.ร.ก. การประมง พ.ศ. 2558 และ พ.ร.ก. การประมง (ฉบับที่ 2 ) พ.ศ. 2560 ไม่สอดคล้องกับวิธีการทำประมงในประเทศ จึงส่งผลกระทบทำให้ชาวประมงบางส่วนต้องเลิกอาชีพประมง และเป็นอุปสรรคต่อการประกอบอาชีพการทำประมง
.
ซึ่งกระทรวงเกษตรและสหกรณ์ (กษ.) โดยกรมประมงได้จัดรับฟังความคิดเห็นผู้ที่เกี่ยวข้อง โดยผู้เข้าร่วมแสดงความคิดเห็นส่วนใหญ่เห็นด้วยกับร่าง พ.ร.บ. รวมทั้งจัดทำรายงานวิเคราะห์ผลกระทบที่อาจเกิดขึ้น และได้เผยแพร่ผลการรับฟังความคิดเห็นพร้อมการวิเคราะห์ผลกระทบที่อาจเกิดขึ้นจากกฎหมายให้ประชาชนได้รับทราบแล้ว
.
ในขั้นตอนต่อไป สำนักงานคณะกรรมการกฤษฎีกา จะตรวจสอบร่างพ.ร.บ.ฉบับดังกล่าว จากนั้นที่ประชุมสภาฯ จะพิจารณาร่างกฎหมาย และจะเสนอเข้าที่ประชุมครม. อีกครั้ง
.
อ่านเพิ่มเติม คลิก https://www.thaigov.go.th/news/contents/details/78171
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/78234