รัฐบาลไทย-ข่าวทำเนียบรัฐบาล-​'นลินี ทวีสิน' หารืออุปทูตยูเครนส่งเสริมการค้า การลงทุน เน้นจับคู่ธุรกิจออนไลน์ แย้มไทยอยู่ระหว่างการพิจารณาจัด JTC ไทย – ยูเครน ครั้งที่ 1


วันพุธที่ 31 มกราคม 2567
31/01/2567
พิมพ์
​'นลินี ทวีสิน' หารืออุปทูตยูเครนส่งเสริมการค้า การลงทุน เน้นจับคู่ธุรกิจออนไลน์ แย้มไทยอยู่ระหว่างการพิจารณาจัด JTC ไทย – ยูเครน ครั้งที่ 1
​'นลินี ทวีสิน' หารืออุปทูตยูเครนส่งเสริมการค้า การลงทุน เน้นจับคู่ธุรกิจออนไลน์ แย้มไทยอยู่ระหว่างการพิจารณาจัด JTC ไทย – ยูเครน ครั้งที่ 1
วันที่ 31 มกราคม 2567 นลินี ทวีสิน ผู้แทนการค้าไทยเปิดเผยภายหลังการหารือกับนายพาฟโล โอเรล อุปทูตประจำสถานเอกอัครราชทูตยูเครนประจำประเทศไทยว่า ไทยและยูเครนมีความสัมพันธ์ทางเศรษฐกิจที่ดีมาโดยตลอด และทั้งสองฝ่ายเห็นพ้องว่าจะสามารถพัฒนาและยกระดับความสัมพันธ์ ทั้งด้านเศรษฐกิจ การค้าและการลงทุนให้ดีมากยิ่งขึ้นต่อไป โดยฝ่ายไทยพร้อมจัด Online Business Matching เพื่อขับเคลื่อนเศรษฐกิจและก้าวข้ามอุปสรรคด้านการเดินทาง  นอกจากนี้ ไทยอยู่ระหว่างการพิจารณาจัดการประชุมคณะกรรมการร่วมทางการค้า หรือ JTC ครั้งที่ 1 ซึ่งคาดว่าจะเกิดขึ้นภายในปี 2567 นี้ โดย JTC จะเป็นกลไกสำคัญในการขับเคลื่อนความสัมพันธ์ทางการค้าของสองประเทศต่อไป
นางนลินีฯ ให้ข้อมูลเพิ่มเติมว่า ตนและท่านอุปทูตยูเครนเห็นถึงความสำคัญของการจัด JTC ไทย – ยูเครน ครั้งที่ 1 เพื่อเป็นเวทีในการหารือถึงแนวทางการส่งเสริมความร่วมมือและพัฒนาความสัมพันธ์ทางด้านเศรษฐกิจอย่างรอบด้าน ครอบคลุมในทุกสาขาที่ทั้งสองฝ่ายมีความสนใจร่วมกัน และนำไปสู่การขยายมูลค่าการค้าระหว่างกันในอนาคต โดยฝ่ายไทยอยู่ระหว่างการพิจารณาช่วงเวลาที่เหมาะสมในการจัดประชุม ซึ่งคาดว่าจะเกิดขึ้นภายในปี 2567 นี้ ซึ่งท่านอุปทูตได้แจ้งว่าฝ่ายยูเครนมีความพร้อมที่จะเดินทางมาเข้าร่วมการประชุม JTC ในประเทศไทยรวมถึงตั้งใจที่จะเชิญภาคธุรกิจของยูเครนร่วมคณะ ดั้งนั้นแล้วจึงเห็นว่าหากสามารถจัด JTC ไทย – ยูเครนในช่วงเดือนพฤษภาคมได้ก็จะเป็นการดี เพื่อเปิดโอกาสในการจับคู่ธุรกิจและเข้าร่วมงาม THAIFEX-ANUGA ASIA 2024
นางนลินีฯ เสริมว่าตนยังได้เสนอการจัดกิจกรรมจับคู่ธุรกิจออนไลน์ (Online Business Matching : OBM) เพื่อเป็นการก้าวข้ามอุปสรรคด้านการเดินทาง โดยกิจกรรม OBM จะเน้นไปในกลุ่มสินค้าที่ไทยมีศักยภาพและฝ่ายยูเครนมีความต้องการนำเข้าจากไทยในลำดับต้นๆ เช่น อุปกรณ์และส่วนประกอบรถยนต์ อาหารทะเลกระป๋องและแปรรูป ผลไม้กระป๋องและแปรรูป และผลิตภัณฑ์ยาง เป็นต้น

ที่มา : https://www.thaigov.go.th/news/contents/details/78199