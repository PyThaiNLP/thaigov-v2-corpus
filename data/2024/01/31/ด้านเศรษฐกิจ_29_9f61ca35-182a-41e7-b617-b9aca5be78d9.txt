รัฐบาลไทย-ข่าวทำเนียบรัฐบาล-ปลัดฯ ณัฐพล มอบรางวัลสลากบำรุงสภากาชาดไทย ร้านกระทรวงอุตสาหกรรม ประจำปี 2566


วันพุธที่ 31 มกราคม 2567
31/01/2567
พิมพ์
ปลัดฯ ณัฐพล มอบรางวัลสลากบำรุงสภากาชาดไทย ร้านกระทรวงอุตสาหกรรม ประจำปี 2566
ปลัดฯ ณัฐพล มอบรางวัลสลากบำรุงสภากาชาดไทย ร้านกระทรวงอุตสาหกรรม ประจำปี 2566
วันที่ 30 มกราคม 2567 ดร.ณัฐพล รังสิตพล ปลัดกระทรวงอุตสาหกรรม เป็นประธานในพิธีมอบรางวัลสลากบำรุงสภากาชาดไทย ร้านกระทรวงอุตสาหกรรม ประจำปี 2566 ซึ่งจัดโดย การนิคมอุตสาหกรรมแห่งประเทศไทย (กนอ.) โดยมี รศ.ดร.วีริศ อัมระปาล ผู้ว่าการการนิคมอุตสาหกรรมแห่งประเทศไทย กล่าวรายงานและสรุปยอดการจำหน่ายสลากบำรุงสภากาชาดไทย พร้อมด้วย นายเอกภัทร วังสุวรรณ นายใบน้อย สุวรรณชาตรี นางสาวณัฏฐิญา เนตยสุภา รองปลัดกระทรวงอุตสาหกรรม และผู้บริหารระดับสูงของกระทรวงอุตสาหกรรม การนิคมอุตสาหกรรมแห่งประเทศไทย (กนอ.) และหน่วยงานพันธมิตร เข้าร่วม ณ บริเวณด้านหน้าอาคารสำนักงานปลัดกระทรวงอุตสาหกรรม
ปลัดฯ ณัฐพล กล่าวแสดงความยินดีกับผู้ได้รับรางวัล พร้อมกล่าวขอบคุณ ผู้สนับสนุนของรางวัล อาทิ บริษัท เกรท วอล มอเตอร์ , SMEs D Bank  และหน่วยงานอื่นที่ร่วมให้การสนับสนุนของรางวัลของร้านกระทรวงอุตสาหกรรม โดยรายได้ทั้งหมดจากการจัดกิจกรรมภายในร้านของกระทรวงอุตสาหกรรม หลังจากหักค่าใช้จ่ายที่จำเป็นแล้ว จะนำขึ้นทูลเกล้าฯ โดยเสด็จพระราชกุศล และเพื่อบำรุงสภากาชาดไทย เพื่อนำไปใช้ในโครงการต่างๆที่เป็นสาธารณประโยชน์ต่อไป สำหรับรางวัลสลากบำรุงสภากาชาดไทย ร้านกระทรวงอุตสาหกรรม ประจำปี 2566 ที่ได้ทำพิธีมอบในวันนี้ (30 ม.ค.67) มีทั้งสิ้น 6 รางวัล ประกอบด้วย รางวัลที่ 1 รถยนต์ รุ่น ORA GOODCAT รางวัลที่ 2 รถยนต์ MITSUBISHI MIRAGE รางวัลที่ 3 รถจักรยานยนต์ HONDA GIORNO +125 จำนวน 2 คัน และรถจักรยานยนต์ YAMAHA GRAND FILANI HYBRID จำนวน 2 คัน

ที่มา : https://www.thaigov.go.th/news/contents/details/78249