รัฐบาลไทย-ข่าวทำเนียบรัฐบาล-กรมทางหลวงชนบท เข้มงวดรถบรรทุกน้ำหนักเกินต่อเนื่อง เพื่อป้องกันการชำรุดและเพิ่มความปลอดภัยในระยะยาว จัดตั้งด่านตรวจชั่งน้ำหนักเคลื่อนที่บนถนนสาย ชย.3013 จ.ชัยภูมิ  


วันพุธที่ 31 มกราคม 2567
กรมทางหลวงชนบท เข้มงวดรถบรรทุกน้ำหนักเกินต่อเนื่อง เพื่อป้องกันการชำรุดและเพิ่มความปลอดภัยในระยะยาว จัดตั้งด่านตรวจชั่งน้ำหนักเคลื่อนที่บนถนนสาย ชย.3013 จ.ชัยภูมิ
...
กรมทางหลวงชนบท โดยสำนักงานทางหลวงชนบทที่ 5 (นครราชสีมา) จัดตั้งด่านชั่งน้ำหนักแบบเคลื่อนที่บนถนนทางหลวงชนบทสาย ชย.3013 แยก ทล.201 – แยก ทล.205 อำเภอจัตุรัส, บำเหน็จณรงค์ จังหวัดชัยภูมิ บริเวณ กม.ที่ 0+300 โดยดำเนินการตรวจสอบรถบรรทุกไม่ให้น้ำหนักเกินกว่าที่กฎหมายกำหนด เพื่อให้เกิดประสิทธิภาพในการป้องกันการชำรุดในระยะยาว ตามพระราชบัญญัติทางหลวง พ.ศ. 2535 มาตรา 61 วรรคหนึ่ง ซึ่งหากฝ่าฝืนจะมีโทษจำคุกไม่เกิน 6 เดือน หรือปรับไม่เกิน 10,000 บาท หรือทั้งจำทั้งปรับ และอาจถูกริบรถบรรทุกที่ใช้ในการกระทำความผิดนั้นด้วย รวมทั้ง เพื่อให้เป็นไปตามมาตรการของกระทรวงคมนาคมและนโยบายของนายสุริยะ จึงรุ่งเรืองกิจ รัฐมนตรีว่าการกระทรวงคมนาคม ที่ได้กำชับถึงการทำงานในทุกขั้นตอน ต้องมีความโปร่งใสตรวจสอบได้ หมั่นตรวจตรากวดขัน บังคับใช้กฎหมายในเรื่องรถบรรทุกน้ำหนักเกินอย่างจริงจังและต่อเนื่อง พร้อมทั้งให้นำเทคโนโลยีมาปรับใช้ในกระบวนการติดตามตรวจสอบรถบรรทุกน้ำหนักเกินอีกด้วย

ที่มา : https://www.thaigov.go.th/news/contents/details/78237