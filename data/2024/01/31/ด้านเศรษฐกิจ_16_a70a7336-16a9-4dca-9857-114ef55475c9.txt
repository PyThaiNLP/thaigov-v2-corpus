รัฐบาลไทย-ข่าวทำเนียบรัฐบาล-​ปลัดฯ ณัฐพล เยี่ยมชม MIND COMM ศูนย์ท่าแพ หนุนแนวคิด พัฒนาอุตสาหกรรม สร้างแหล่งเรียนรู้ ต่อยอดภูมิปัญญาท้องถิ่น


วันพุธที่ 31 มกราคม 2567
31/01/2567
พิมพ์
​ปลัดฯ ณัฐพล เยี่ยมชม MIND COMM ศูนย์ท่าแพ หนุนแนวคิด พัฒนาอุตสาหกรรม สร้างแหล่งเรียนรู้ ต่อยอดภูมิปัญญาท้องถิ่น
​ปลัดฯ ณัฐพล เยี่ยมชม MIND COMM ศูนย์ท่าแพ หนุนแนวคิด พัฒนาอุตสาหกรรม สร้างแหล่งเรียนรู้ ต่อยอดภูมิปัญญาท้องถิ่น
วันที่ 26 มกราคม 2567 ดร.ณัฐพล รังสิตพล ปลัดกระทรวงอุตสาหกรรม ลงพื้นที่เยี่ยมชม สำนักงานอุตสาหกรรมเชียงใหม่ ศูนย์ท่าแพ MIND COMM โดยมี นางพัชรี ใบยา อุตสาหกรรมจังหวัดเชียงใหม่ พร้อมด้วย ข้าราชการ และเจ้าหน้าที่ ให้การต้อนรับ ณ สำนักงานอุตสาหกรรมจังหวัดเชียงใหม่ ถนนท่าแพ ตำบลช้างม่อย อำเภอเมืองเชียงใหม่
MIND COMM  หรือ โครงการพัฒนาพื้นที่ต้นแบบอุตสากรรมสร้างสรรค์เพื่อชุมชน มีวัตถุประสงค์ เพื่อสร้างพื้นที่ต้นแบบในการยกระดับการพัฒนาอุตสาหกรรมเป้าหมายที่มีศักยภาพทางเศรษฐกิจของจังหวัดเชียงใหม่ควบคู่ไปกับการดูแลชุมชน เพื่อสร้างแหล่งเรียนรู้และบ่มเพาะธุรกิจอุตสาหกรรม เชิงสร้างสรรค์ ที่มุ่งเน้นการนำภูมิปัญญาท้องถิ่นมาต่อยอดเพื่อสร้างการกระจายรายได้ไปสู่ชุมชนและท้องถิ่นอย่างยั่งยืน และเพื่อเป็นแหล่งรวบรวมและแสดงผลิตภัณฑ์อุตสาหกรรมที่รองรับกับบริบททางเศรษฐกิจของจังวัดเชียงใหม่ รวมทั้งจังหวัดใกล้เคียง ให้เกิดการเชื่อมโยงห่วงโซ่การผลิตที่สามารถสร้างมูลค่าเพิ่มที่กระจายไปสู่ผู้ประกอบการและชุมชนที่เกี่ยวข้องได้ตั้งแต่ต้นทางจนถึงปลายทางอย่างทั่วถึงและเป็นธรรม
โดยการดำเนินงาน แบ่งเป็น 2 ระยะ ในระยะแรก เริ่มกิจกรรมในปี 2566 – 2568 จัดกิจกรรม ดังนี้ 1. ถนนกาแฟท้องถิ่น (Local Coffee Street) เพื่อเป็นการเปิดตลาดกาแฟ ให้ผู้ประกอบการรายเล็ก เพื่อเป็นการสร้างโอกาสให้กาแฟจากชุมชนท้องถิ่น ให้เป็นที่รู้จักมากยิ่งขึ้น 2. ข่วงศิลปะและหัตถกรรม (Art & Craft Space) เป็นพื้นที่ในการสร้างสรรค์งานศิลปะ เปิดโอกาสให้ศิลปินมีพื้นที่สำหรับโชว์ผลงานต่าง ๆ 3. ตลาดชุมชนคนมี MIND (MIND Community Market) เป็นการเปิดตลาดใหม่ ๆ ให้ผู้ประกอบการ มีพื้นที่ในการจำหน่ายสินค้าเพิ่มมากขึ้น และ 4. ห้องสมุดรักษ์โลก (Green Library) เป็นการสร้างสรรค์เฟอร์นิเจอร์ จากวัสดุจากกระดาษแข็ง เพื่อใช้เป็นสถานที่เจรจาธุรกิจการขาย (Co-Community) โดยเมื่อเดือนตุลาคม 2566 ที่ผ่านมา ได้มีการจัดงาน “เข้าท่ากาแฟ Coffee Function” เพื่อเป็นการยกระดับอุตสาหกรรมกาแฟตามนโยบาย Soft Power ของรัฐบาล และผลิตภัณฑ์ที่สอดคล้องกับความต้องการของตลาดเป้าหมาย กระตุ้นเศรษฐกิจเเละการผลิตกาแฟตลอดห่วงโซ่ เพิ่มช่องทางการตลาดให้กับผู้ประกอบการกาแฟ
สำหรับ ในระยะที่ 2 จะเริ่มดำเนินการในปี 2569 – 2570 เป็นขยายผลจากระยะที่ 1 โดยใช้พื้นที่บ้านพักเจ้าหน้าที่ จำนวน 5 หลัง และโรงเก็บแร่ จำนวน 2 หลัง ในการยกระดับพื้นที่เป็นแหล่งเรียนรู้และฝึกทักษะในการต่อยอดภูมิปัญญาท้องถิ่นเพื่อขยายตลาดไปสู่สากล (Soft Power Workshop) รองรับระเบียงเศรษฐกิจภาคเหนือ (NEC) ฐานเศรษฐกิจสร้างสรรค์มูลค่าสูงตามนโยบายของรัฐบาล

ที่มา : https://www.thaigov.go.th/news/contents/details/78232