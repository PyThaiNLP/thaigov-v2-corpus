รัฐบาลไทย-ข่าวทำเนียบรัฐบาล-“พัชรวาท” นำคณะผู้บริหาร ข้าราชการ และเจ้าหน้าที่ในสังกัด ทส. ทำบุญตักบาตรต้อนรับปีใหม่ 2567 ฉบับใส่ใจสิ่งแวดล้อม งดโฟม งดถุงพลาสติก


วันพุธที่ 3 มกราคม 2567
“พัชรวาท” นำคณะผู้บริหาร ข้าราชการ และเจ้าหน้าที่ในสังกัด ทส. ทำบุญตักบาตรต้อนรับปีใหม่ 2567 ฉบับใส่ใจสิ่งแวดล้อม งดโฟม งดถุงพลาสติก
“พัชรวาท” นำคณะผู้บริหาร ข้าราชการ และเจ้าหน้าที่ในสังกัด ทส. ทำบุญตักบาตรต้อนรับปีใหม่ 2567 ฉบับใส่ใจสิ่งแวดล้อม งดโฟม งดถุงพลาสติก
“พัชรวาท” นำคณะผู้บริหาร ข้าราชการ และเจ้าหน้าที่ในสังกัด ทส. ทำบุญตักบาตรต้อนรับปีใหม่ 2567 ฉบับใส่ใจสิ่งแวดล้อม งดโฟม งดถุงพลาสติก
วันที่ 3 มกราคม 2567 เวลา 08.30 น. พล.ต.อ.พัชรวาท วงษ์สุวรรณ รองนายกรัฐมนตรี และรัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) พร้อมด้วย ร.อ.รชฏ พิสิษฐบรรณกร ผู้ช่วย รมว.ทส. นายโกเมนทร์ ทีฆธนานนท์ ที่ปรึกษา รมว.ทส. นายนพดล พลเสน เลขานุการ รมว.ทส. และ นายจตุพร บุรุษพัฒน์ ปลัดกระทรวงฯ นำคณะผู้บริหาร ข้าราชการ และเจ้าหน้าที่จากทุกหน่วยงานในสังกัดกระทรวงฯ ร่วมทำบุญตักบาตรข้าวสารอาหารแห้งพระสงฆ์ จำนวน 9 รูป จากวัดสร้อยทอง กรุงเทพฯ เนื่องในโอกาสวันขึ้นปีใหม่ พุทธศักราช 2567 เพื่อความเป็นสิริมงคลของการเริ่มต้นวันทำงานในช่วงต้นปี พร้อมรณรงค์ให้มีการทำบุญตักบาตรในแบบฉบับใส่ใจสิ่งแวดล้อม งดการใช้โฟมและถุงพลาสติกหูหิ้วแบบใช้ครั้งเดียวทิ้งในการบรรจุสิ่งของทำบุญ โดยการใช้พาชนะหรือวัสดุที่สามารถใช้ช้ำ นำกลับมาใช้ใหม่ได้ ในการบรรจุสิ่งของทำบุญถวายพระสงฆ์ เพื่อร่วมกันดูแลรักษาทรัพยากรธรรมชาติและสิ่งแวดล้อม ลดขยะ ลดการใช้วัสดุที่ย่อยสลายยาก เพื่อลดภาระต่อสิ่งแวดล้อม ทั้งยังเป็นการช่วยกันลดภาวะโลกร้อน ณ บริเวณด้านหน้าอาคารกระทรวงทรัพยากรธรรมชาติและสิ่งแวดล้อม
โอกาสนี้ ปลัดกระทรวงฯ ยังได้นำคณะผู้บริหารระดับสูงหน่วยงานในสังกัด ทส. มอบ ส.ค.ส. ปี 2567 อวยพรปีใหม่ให้กับ พล.ต.อ.พัชรวาท วงษ์สุวรรณ รองนายกรัฐมนตรี และ รมว.ทส. ตลอดจน ผู้ช่วย รมว.ทส. ที่ปรึกษา รมว.ทส. และเลขานุการ รมว.ทส.

ที่มา : https://www.thaigov.go.th/news/contents/details/76964