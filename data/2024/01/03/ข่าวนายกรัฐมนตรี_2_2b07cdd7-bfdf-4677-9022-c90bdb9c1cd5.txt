รัฐบาลไทย-ข่าวทำเนียบรัฐบาล-นายกรัฐมนตรี มั่นใจ 1 มีนาคมนี้ ไทย-จีน เริ่มวีซ่าฟรีถาวร เชื่อจะช่วยยกระดับพาสปอร์ตไทย สนับสนุนการท่องเที่ยว และจะช่วยยกระดับความสัมพันธ์ของทั้งสองประเทศ


วันพุธที่ 3 มกราคม 2567
03/01/2567
พิมพ์
นายกรัฐมนตรี มั่นใจ 1 มีนาคมนี้ ไทย-จีน เริ่มวีซ่าฟรีถาวร เชื่อจะช่วยยกระดับพาสปอร์ตไทย สนับสนุนการท่องเที่ยว และจะช่วยยกระดับความสัมพันธ์ของทั้งสองประเทศ
นายกรัฐมนตรี มั่นใจ 1 มีนาคมนี้ ไทย-จีน เริ่มวีซ่าฟรีถาวร เชื่อจะช่วยยกระดับพาสปอร์ตไทย สนับสนุนการท่องเที่ยว และจะช่วยยกระดับความสัมพันธ์ของทั้งสองประเทศ
วันนี้ (3 มกราคม 2567) ณ บริเวณชั้น 1 อาคารรัฐสภา ถนนสามเสน เขตดุสิต กรุงเทพฯ นายเศรษฐา ทวีสิน นายกรัฐมนตรี และรัฐมนตรีว่าการกระทรวงการคลัง กล่าวถึงกรณีที่สื่อจีนสัมภาษณ์รัฐมนตรีต่างประเทศของจีน ที่ยังไม่ยืนยันว่าจะให้วีซ่าฟรีถาวรกับประเทศไทย ว่า คงไม่มีอะไรชี้แจงเพิ่มเติม เพราะได้คุยกันเป็นที่เรียบร้อยแล้ว และนายปานปรีย์ พหิทธานุกร รัฐมนตรีว่าการกระทรวงการต่างประเทศจะเดินทางไปเซ็น MOU ซึ่งมั่นใจได้ว่าวันที่ 1 มีนาคมนี้ จะมีการยกเว้นวีซ่าฟรีแบบถาวรของทั้งสองประเทศ ซึ่งเรื่องนี้มีการดำเนินการมานานแล้วตั้งแต่ยุครัฐบาลนางสาวยิ่งลักษณ์ ชินวัตร แต่เกิดปัญหาก่อนจึงไม่ได้ดำเนินการต่อ โดยรัฐบาลได้พูดมาตลอดว่าจะยกระดับพาสปอร์ตไทย และได้หยิบยกเรื่องนี้มาทำงานอย่างต่อเนื่อง รวมถึงพรรคเพื่อไทยเองก็ไม่ได้หยุด เรื่องอะไรที่ ดีก็จะทำต่อ ตรงนี้จะเป็นเครื่องมือสำคัญในการขับเคลื่อนความสัมพันธ์ระหว่างทั้งสองประเทศ รวมถึงสนับสนุนเรื่องการท่องเที่ยว

ที่มา : https://www.thaigov.go.th/news/contents/details/76974