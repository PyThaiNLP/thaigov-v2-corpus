รัฐบาลไทย-ข่าวทำเนียบรัฐบาล-ชวน ปชช. เที่ยวเมืองรองตลอดปี 67 คาดรายได้จากการท่องเที่ยวเมืองรองจะเติบโตขึ้น 10 – 15%


วันพุธที่ 3 มกราคม 2567
ชวน ปชช. เที่ยวเมืองรองตลอดปี 67 คาดรายได้จากการท่องเที่ยวเมืองรองจะเติบโตขึ้น 10 – 15%
.....
ชวน ปชช. เที่ยวเมืองรองตลอดปี 67 คาดรายได้จากการท่องเที่ยวเมืองรองจะเติบโตขึ้น 10 – 15%
.
การท่องเที่ยวแห่งประเทศไทย (ททท.) เผยโครงการ “365 วัน มหัศจรรย์เมืองไทยเที่ยวได้ทุกวัน” ช่วง 9 เดือนแรก (มกราคม – กันยายน) ของปี 66 ประสบความสำเร็จเป็นอย่างดี มีการท่องเที่ยวภายในประเทศเพิ่มขึ้น ทั้งในเมืองหลักและเมืองรอง
.
จำนวนนักท่องเที่ยวชาวไทยเดินทางท่องเที่ยวถึง 73.32 ล้านคน-ครั้ง เพิ่มขึ้น 34.47% สร้างรายได้ 169,608 ล้านบาท (เพิ่มขึ้น 38.86%) คาดว่าตลอดปี 66 จะมีรายได้จากการท่องเที่ยวเมืองรองเพิ่มขึ้นไม่ต่ำกว่า 40% เทียบจากปี 62
ดังนั้น เพื่อให้การท่องเที่ยวไทยเดินหน้าต่อเนื่อง ททท. จึงดำเนินยุทธศาสตร์ด้วยโครงการ “365 วัน มหัศจรรย์เที่ยวเมืองรอง” ดันกระแสท่องเที่ยวเมืองรองตลอดปี 2567 เปิดประสบการณ์ใหม่ เที่ยวเมืองรองมิรู้ลืม กระตุ้นให้นักท่องเที่ยวออกไปท่องเที่ยวตามสถานที่ต่าง ๆ ในเมืองไทย
.
โดยเน้นแนวคิด Soft Power ซึ่งสะท้อนเอกลักษณ์และอัตลักษณ์ของเมืองรองแต่ละภูมิภาคทั่วประเทศ (Meaning Full Travel + Story Telling) มาเป็นจุดขายให้นักท่องเที่ยวเดินทางมาท่องเที่ยวได้ตลอด 365 วัน
.
คาดว่าปี 67 รายได้จากการท่องเที่ยวเมืองรองจะเติบโตขึ้น 10 – 15% จากปี 66 เกิดการกระจายรายได้ไปสู่ชุมชนท่องเที่ยว ส่งผลให้เศรษฐกิจในแต่ละจังหวัดเพิ่มขึ้น
.
อ่านเพิ่มเติม คลิก  https://www.thaigov.go.th/news/contents/details/76692
ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/76960