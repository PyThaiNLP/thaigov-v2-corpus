รัฐบาลไทย-ข่าวทำเนียบรัฐบาล-รมว.กห. ลงนามในบันทึกข้อตกลงความร่วมมือ (MOU) การยกระดับการพัฒนาภาคเกษตรระหว่าง กห. กับ กษ.


วันพุธที่ 3 มกราคม 2567
รมว.กห. ลงนามในบันทึกข้อตกลงความร่วมมือ (MOU) การยกระดับการพัฒนาภาคเกษตรระหว่าง กห. กับ กษ.
นายสุทิน คลังแสง รมว.กห. ลงนามในบันทึกข้อตกลงความร่วมมือ MOUการยกระดับการพัฒนาภาคเกษตรระหว่าง กห. กับ กษ.
เมื่อวันที่ 28 พฤศจิกายน 2566 ระหว่างเวลา 13:00 น. - 14;00 น. ณ ตึกสันติไมตรี ทำเนียบรัฐบาล นายภูมิธรรม เวชชัย รองนายกรัฐมนตรี เป็นประธานสักขีพยานให้กับ นายสุทิน คลังแสง รัฐมนตรีว่าการกระทรวงกลาโหม และ ร.อ.ธรรมนัส พรหมเผ่า รัฐมนตรีว่าการกระทรวงเกษตรและสหกรณ์ ในพิธีการลงนามร่วมกันในบันทึกข้อตกลงความร่วมมือการยกระดับการพัฒนาภาคการเกษตรระหว่างกระทรวงเกษตรและสหกรณ์ กับกระทรวงกลาโหม ภายใต้แนวคิด " ช่วยเหลือ ป้องกัน สร้างสรรค์ และพัฒนา “ เพื่อสนับสนุนผลผลิตทางการเกษตรของเกษตรกรทั่วประเทศ พร้อมกับเยี่ยมชมนิทรรศการความร่วมมือระหว่างกันที่จัดขึ้นตามขอบเขตความร่วมมือทั้ง 4 ด้าน ชึ่งประกอบด้วย 1) การรับซื้อผลผลิตและผลิตภัณฑ์ทางการเกษตร เพื่อนำมาปรุงอาหารให้กับกำลังพล รวมทั้งเปิดให้มีจุดจำหน่ายสินค้าจากการเกษตรที่มีคุณภาพและมาตรฐาน 2) ป้องกันการลักลอบนำเข้าสินค้าเกษตรที่ผิดกฎหมายตามแนวชายแดน 3) การช่วยเหลือเกษตรกรและประชาชน ฟื้นฟูพื้นที่เกษตรกร สาธารณูปโภค โครงสร้างพื้นฐาน แหล่งน้ำเพื่อการเกษตร การช่วยเหลือเกษตรกรในพื้นที่เสี่ยงภัย และ 4) การพัฒนาศักยภาพกำลังพล การพัฒนาพื้นที่ศูนย์การเรียนรู้ การฝึกอบรมการดำเนินโครงการอันเนื่องมาจากพระราชดำริ (โครงการทหารพันธุ์ดี) ทั้งนี้ ภายหลังจากเสร็จสิ้นพิธีดังกล่าว พลเรือตรี ธนิตพงศ์ สิริเศวตศักดิ์ โฆษกกระทรวงกลาโหม ได้เปิดเผยว่า ในวันที่ 3 ธันวาคม 2566 นี้ รัฐมนตรีว่าการกระทรวงกลาโหมมีกำหนดการที่จะเดินทางไปตรวจราชการ ณ กองกำลังสุรศักดิ์มนตรี เพื่อรับฟังการบรรยายสรุปการป้องกันและแก้ไขปัญหายาเสพติด พร้อมกับตรวจเยี่ยมโครงการทหารพันธุ์ดี กองพลทหารราบที่ 3 (พล.ร.3) และเดินทางต่อไปยังหน่วยเรือรักษาความสงบเรียบร้อยตามลำเเม่น้ำโขง เขตหนองคาย (นรข.เขตหนองคาย) รวมทั้งร่วมตรวจการปฏิบัติภารกิจลาดตระเวนทางน้ำ ตลอดจนเข้าร่วมการประชุมคณะรัฐมนตรีอย่างเป็นทางการ นอกสถานที่ ครั้งที่ 1/2566 ในวันที่ 4 ธันวาคม 2566 ณ จังหวัดหนองบัวลำภู ต่อไป

ที่มา : https://www.thaigov.go.th/news/contents/details/76965