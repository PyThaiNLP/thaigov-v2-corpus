รัฐบาลไทย-ข่าวทำเนียบรัฐบาล-โฆษกรัฐบาลเผย นายกฯ ยังสั่งการดำเนินการต่อเนื่อง ประสานการทำงานเพื่อให้การช่วยเหลือตัวประกันชาวไทยที่เหลืออีก 8 คน จากเหตุการณ์ความไม่สงบในตะวันออกกลาง


วันพุธที่ 3 มกราคม 2567
03/01/2567
พิมพ์
โฆษกรัฐบาลเผย นายกฯ ยังสั่งการดำเนินการต่อเนื่อง ประสานการทำงานเพื่อให้การช่วยเหลือตัวประกันชาวไทยที่เหลืออีก 8 คน จากเหตุการณ์ความไม่สงบในตะวันออกกลาง
โฆษกรัฐบาลเผย นายกฯ ยังสั่งการดำเนินการต่อเนื่องประสานการทำงานเพื่อให้การช่วยเหลือตัวประกันชาวไทยที่เหลืออีก 8 คนจากเหตุการณ์ความไม่สงบในตะวันออกกลาง
วันที่ 3 มกราคม 2567 นายชัย วัชรงค์ โฆษกประจำสำนักนายกรัฐมนตรีเปิดเผยว่า นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง ยังสั่งการดำเนินการอย่างต่อเนื่อง ร่วมกับทุกหน่วยงานที่เกี่ยวข้อง ติดตามสถานการณ์ และประสานการทำงานกับทุกฝ่าย เพื่อให้การช่วยเหลือตัวประกันชาวไทยที่เหลืออีก 8 คน
“นายกรัฐมนตรียังดำเนินการต่อเนื่อง สั่งการการทำงาน และติดตามสถานการณ์ รวมทั้ง หยิบยกประเด็นนี้เพื่อขอรับการช่วยเหลือจากทุกส่วนที่มีช่องทาง ทั้งนี้ เพื่อช่วยเหลือตัวประกันชาวไทยให้ได้รับการปล่อยตัว โดยที่ผ่านมาช่วงสิ้นเดือนธันวาคม 2566 ได้หยิบยกเรื่องนี้ในการพบกับดาโตะ เซอรี อันวาร์ อิบราฮิม นายกรัฐมนตรีมาเลเซีย” นายชัย กล่าว

ที่มา : https://www.thaigov.go.th/news/contents/details/76979