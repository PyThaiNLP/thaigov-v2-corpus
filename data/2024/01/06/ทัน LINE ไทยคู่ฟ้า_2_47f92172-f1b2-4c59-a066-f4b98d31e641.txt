รัฐบาลไทย-ข่าวทำเนียบรัฐบาล-ชวนคนไทยที่ยังไม่มีสัญชาติ “ตรวจ DNA” พิสูจน์สถานะและสิทธิทางทะเบียนราษฎร


วันเสาร์ที่ 6 มกราคม 2567
ชวนคนไทยที่ยังไม่มีสัญชาติ “ตรวจ DNA” พิสูจน์สถานะและสิทธิทางทะเบียนราษฎร
.....
ชวนคนไทยที่ยังไม่มีสัญชาติ “ตรวจ DNA” พิสูจน์สถานะและสิทธิทางทะเบียนราษฎร
.
รัฐบาล เชิญชวนคนไทยที่ยังไม่มีชื่อและรายการบุคคลในทะเบียนบ้าน และขาดพยานหลักฐานในการพิสูจน์สถานะบุคคลและสัญชาติ และบุคคลที่ต้องการเปลี่ยนสถานะบุคคลในทะเบียนบ้านเป็นสัญชาติไทย เข้าร่วมโครงการตรวจสารพันธุกรรม (DNA) เพื่อการแก้ไขปัญหาสถานะและสิทธิของคนไทยที่ตกหล่นทางทะเบียนราษฎร ประจำปีงบ 2567
.
คุณสมบัติผู้เข้าร่วมโครงการ ได้แก่
1. เป็นบุคคลที่อ้างว่าเป็นคนไทยที่ยื่นคำร้องขอแจ้งการเกิดเกินกำหนด หรือขอเพิ่มชื่อในทะเบียนบ้าน / ชาวเขาและบุคคลบนพื้นที่สูงที่ยื่นคำขอลงรายการสัญชาติไทย / บุคคลที่ยื่นคำร้องขอเปลี่ยนแปลงสถานะในเอกสารทะเบียนราษฎรจากคนไม่มีสัญชาติไทย เป็นผู้มีสัญชาติไทยโดยการเกิด
.
2. เป็นผู้ด้อยโอกาส ผู้ยากจน หรือผู้ยากไร้ และมีบิดา มารดา หรือญาติร่วมสายโลหิตที่มีชื่อและรายการบุคคลในทะเบียนบ้านระบุสัญชาติไทย ซึ่งสามารถตรวจสารพันธุกรรมเพื่อการมีสัญชาติไทยได้
.
3. โดย บุคคลที่มีปัญหาสถานะทางทะเบียนราษฎร และบุคคลที่เป็นคู่ตรวจอ้างอิง ต้องมีคุณสมบัติตามเงื่อนไขการตรวจหาความสัมพันธ์ทางสายโลหิตของหน่วยบริการตรวจสารพันธุกรรม หรือ หน่วยบริการสามารถตรวจหาความสัมพันธ์ทางสายโลหิตได้
.
ยื่นคำร้องได้ที่ สำนักทะเบียนอำเภอ และสำนักทะเบียนท้องถิ่น โดยสำนักทะเบียนกลางเปิดระบบโปรแกรมตรวจสารพันธุกรรม ตั้งแต่วันที่ 15 ธันวาคม 2566 เป็นต้นมา สอบถามเพิ่มเติม โทร. 02-226-2810
.
อ่านเพิ่มเติม คลิก >> https://www.thaigov.go.th/news/contents/details/76980
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/77093