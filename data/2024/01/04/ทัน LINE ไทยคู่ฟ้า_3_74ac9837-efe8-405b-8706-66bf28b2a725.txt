รัฐบาลไทย-ข่าวทำเนียบรัฐบาล-คืบหน้า! จัดสรร “ที่ดินทำกิน” ให้ประชาชนในพื้นที่ทหาร มุ่งให้เกิดประโยชน์สูงสุดต่อประชาชน


วันพฤหัสบดีที่ 4 มกราคม 2567
คืบหน้า! จัดสรร “ที่ดินทำกิน” ให้ประชาชนในพื้นที่ทหาร มุ่งให้เกิดประโยชน์สูงสุดต่อประชาชน
.....
กระทรวงกลาโหม เผยรายงานของคณะทำงานขับเคลื่อนการใช้ประโยชน์ที่ดินในความครอบครองฯ สำหรับความคืบหน้าในการนำที่ดินที่อยู่ในการดูแลของหน่วยทหารและยังมิได้ถูกใช้งานในทางทหาร สรุปไกระทรวงกลาโหม เผยรายงานของคณะทำงานขับเคลื่อนการใช้ประโยชน์ที่ดินในความครอบครองฯ สำหรับความคืบหน้าในการนำที่ดินที่อยู่ในการดูแลของหน่วยทหารและยังมิได้ถูกใช้งานในทางทหาร สรุปได้ ดังนี้
.
> บก.ทท. : ดำเนินการนำที่ดินที่อยู่ในการครอบครองในพื้นที่ อ.ท่าเสา จ.กาญจนบุรี เนื้อที่ 2,178 ไร่ โดยยินยอมให้ประชาชนเช่าใช้ประโยชน์ และกำหนดการรับมอบสัญญาเช่าในเดือน ก.พ.67
.
> ทบ. ดำเนินการนำที่ดินที่อยู่ในการครอบครองพื้นที่ อ.หนองวัวซอ จ.อุดรธานี เนื้อที่ 9,276 ไร่ โดยยินยอมให้ประชาชนเช่าใช้ประโยชน์ และกำหนดการรับมอบสัญญาเช่า โดยมี นรม.เป็นประธาน ในเดือน ม.ค.67
.
> ทร. ดำเนินการนำที่ดินที่อยู่ในการครอบครองในพื้นที่ อ.พระสมุทรเจดีย์ จ.สมุทรปราการ เนื้อที่ 3,918 ไร่ โดยยินยอมให้ประชาชนเช่าใช้ประโยชน์ และกำหนดการรับมอบสัญญาเช่า ในเดือน ก.พ.67
.
ระยะต่อไป จะเร่งรวบรวมข้อมูลที่ดินในความครอบครองของ กห. เพิ่มเติม พร้อมกำหนดเป้าหมายในการนำมาใช้ประโยชน์ให้ได้ตามนโยบายของรัฐบาล
.
ทั้งนี้ การนำพื้นที่ของหน่วยทหารที่เกินความจำเป็นมาใช้ให้เป็นประโยชน์ต่อประชาชน เช่น การเกษตร การพัฒนาโครงสร้างพื้นฐานและระบบสาธารณูปโภค การเพิ่มพูนความสมบูรณ์ของระบบนิเวศ จะช่วยสร้างรายได้ การสร้างโอกาสทางเศรษฐกิจ และการสร้างความเข้มแข็งด้านสังคมของประเทศได้
.
อ่านเพิ่มเติม คลิก https://www.thaigov.go.th/news/contents/details/76881
#ไทยคู่ฟ้า #สื่อสารรัฐบาลไทย
------------------

ที่มา : https://www.thaigov.go.th/news/contents/details/76988