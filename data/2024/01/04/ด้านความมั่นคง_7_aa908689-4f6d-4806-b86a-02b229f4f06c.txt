รัฐบาลไทย-ข่าวทำเนียบรัฐบาล-กองกำลังป้องกันชายแดนกองทัพบกแถลง ๑ ปี จับยาบ้ากว่า ๓๕๐ ล้านเม็ด, สกัดลักลอบเข้าเมืองกว่า ๑๔,๐๐๐ คน พร้อมมุ่งมั่นสกัดกั้นสิ่งผิดกฎหมายทุกรูปแบบ


วันพฤหัสบดีที่ 4 มกราคม 2567
กองกำลังป้องกันชายแดนกองทัพบกแถลง ๑ ปี จับยาบ้ากว่า ๓๕๐ ล้านเม็ด, สกัดลักลอบเข้าเมืองกว่า ๑๔,๐๐๐ คน พร้อมมุ่งมั่นสกัดกั้นสิ่งผิดกฎหมายทุกรูปแบบ
การสกัดกั้นสิ่งผิดกฎหมายในทุกรูปแบบเป็นหนึ่งในนโยบายที่กองทัพบกให้ความสำคัญซึ่ง พลเอก เจริญชัย หินเธาว์ ผู้บัญชาการทหารบก ได้กำชับให้กองกำลังป้องกันชายแดนกองทัพบกมุ่งมั่นปฏิบัติภารกิจเพื่อรักษาอธิปไตยของชาติ
และสกัดกั้นสิ่งผิดกฎหมายตามแนวชายแดนทั่วประเทศ มาอย่างต่อเนื่อง
การสกัดกั้นสิ่งผิดกฎหมายในทุกรูปแบบเป็นหนึ่งในนโยบายที่กองทัพบกให้ความสำคัญซึ่ง พลเอก เจริญชัย หินเธาว์ ผู้บัญชาการทหารบก ได้กำชับให้กองกำลังป้องกันชายแดนกองทัพบกมุ่งมั่นปฏิบัติภารกิจเพื่อรักษาอธิปไตยของชาติและสกัดกั้นสิ่งผิดกฎหมายตามแนวชายแดนทั่วประเทศ มาอย่างต่อเนื่อง
โดยในปี ๒๕๖๖ ที่ผ่านมา กองกำลังป้องกันชายแดนกองทัพบกมีผลการสกัดกั้นและปราบปรามยาเสพติด ตรวจพบผู้กระทำความผิด รวม ๑,๔๑๖ ครั้ง พบผู้กระทำผิด ๑,๙๕๕ คน ยึดยาบ้า ๓๕๑,๕๖๑,๓๖๙ เม็ด, ไอซ์ ๑๒,๖๗๘ กิโลกรัม, เฮโรอีน ๔๔ กิโลกรัม คีตามีน ๒,๐๙๔ กิโลกรัม โดยตรวจยึดได้เป็นจำนวนมากในพื้นที่ภาคเหนือและภาคตะวันออกเฉียงเหนือของประเทศไทย
สกัดกั้นผู้ลักลอบเข้าเมืองโดยผิดกฎหมาย รวม ๒,๙๒๔ ครั้ง รวม ๑๔,๓๖๒ คน เป็นชาวกัมพูชา ๕,๓๙๕ คน, เมียนมา ๗,๘๑๓ คน, ลาว ๓๐๓ คน, จีน ๒๓๑ คน, ไทย ๒๒๓ และสัญชาติอื่นๆ ๓๕๘ คน
การสกัดกั้นการบุกรุกพื้นที่ป่าไม้และลักลอบตัดไม้ทําลายป่า จับกุมผู้กระทําผิด ๘๓ คน รวม ๑๓๑ ครั้ง ยึดของกลางได้ไม้พะยูง ๑,๒๙๖ ท่อน, ไม้สัก ๗๖๑ ท่อน, ไม้ประดู่ ๖,๑๕๘ ท่อน
นอกจากนี้กองทัพบกให้ความสำคัญกับการสกัดกั้นการกระทำผิดพระราชบัญญัติศุลกากร โดยตลอดปี ๒๕๖๖ได้ตรวจพบการกระทําผิด ๒๐๕ ครั้ง มีผู้กระทำผิด ๑๕๔ ราย พบการลักลอบนำเข้า-ส่งออก กระเทียม ๒,๐๒๘ กิโลกรัม, ยาพารา ๓๑,๘๕๐ กิโลกรัม, บุหรี่ ๑๐๑,๔๙๙ ซอง รวมทั้งผลผลิตทางการเกษตรหลายประเภท, เนื้อสัตว์แช่แข็ง, น้ำมันปรุงอาหาร และน้ำมันเชื้อเพลิงจำนวนมาก (ข้อมูล ณ วันที่ ๒๕ ธันวาคม ๒๕๖๖)
ทั้งนี้ กองทัพบกยังคงมุ่งมั่นในการปกป้องอธิปไตย พร้อมร่วมมือกับส่วนราชการต่างๆ ในการสกัดกั้นสิ่งผิดกฎหมายทุกรูปแบบ เพื่อรักษาความสงบสุขและความปลอดภัยของประชาชนอย่างยั่งยืน

ที่มา : https://www.thaigov.go.th/news/contents/details/77011