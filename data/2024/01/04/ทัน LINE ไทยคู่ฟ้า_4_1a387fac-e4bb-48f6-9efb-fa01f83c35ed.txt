รัฐบาลไทย-ข่าวทำเนียบรัฐบาล-ไฟเขียว หั่นภาษีสุราพื้นบ้าน-ไวน์-กิจการบริการ ปั้นไทยเป็นฮับ “ท่องเที่ยว-ชอปปิง”


วันพฤหัสบดีที่ 4 มกราคม 2567
ไฟเขียว หั่นภาษีสุราพื้นบ้าน-ไวน์-กิจการบริการ ปั้นไทยเป็นฮับ “ท่องเที่ยว-ชอปปิง”
.....
ครม.เห็นชอบมาตรการส่งเสริมประเทศไทยให้เป็นศูนย์กลางการท่องเที่ยวและการใช้จ่าย ตามที่กระทรวงการคลังเสนอ สรุป 3 ด้าน ดังนี้
1) ปรับปรุงโครงสร้างภาษีสรรพสามิต “สินค้าสุรา”
- สุราแช่ชนิดไวน์และสปาร์กลิ้งไวน์ที่ทำจากองุ่น: ให้จัดเก็บภาษีเป็นอัตราเดียว ตามมูลค่าที่ 5%
- สุราแช่ผลไม้ที่มีส่วนผสมขององุ่นหรือไวน์: ให้จัดเก็บภาษีเป็นอัตราเดียว ตามมูลค่าที่ 0%
- สุราพื้นบ้าน เช่น อุ กระแช่ สาโท สุราแช่พื้นบ้าน และสุราแช่ที่ใช้วัตถุดิบเป็นข้าวที่มีแรงแอลกอฮอล์ไม่เกิน 7 ดีกรี กำหนดอัตราภาษีตามมูลค่าที่ 0% และคงภาษีระดับแอลกอฮอล์แบบเดิม
.
2) ปรับลดภาษีสรรพสามิต “กิจการบันเทิงหรือหย่อนใจ” เป็นการชั่วคราว โดยลดลงเหลือ 5%
.
3) ปรับปรุงโครงสร้างภาษีศุลกากร “สินค้าไวน์” โดยกำหนดให้ยกเว้นอากรศุลกากรสินค้าไวน์ทุกชนิดตามประเภทพิกัด 22.04 (ไวน์ที่ทำจากองุ่นสด และเกรปมัสต์) และ 22.05 (เวอร์มุท และไวน์ที่ทำจากองุ่นสด ปรุงกลิ่นรสด้วยพืชหรือสารหอม)
.
สำหรับการปรับลดภาษีตามข้อ (1) และ (2) จะมีผลตั้งแต่วันถัดจากวันประกาศในราชกิจจานุเบกษาเป็นต้นไป ทั้งนี้ ครม.ได้อนุมัติหลักการร่างกฎกระทรวงกำหนดพิกัดอัตราภาษีสรรพสามิต (ฉบับที่ ..) พ.ศ. .... แล้ว โดยจะส่งสำนักงานคณะกรรมการกฤษฎีกาตรวจพิจารณาต่อไป
สอบถามเพิ่มเติม: โทร. 02 273 9020 ต่อ 3519,3520 (สำนักงานเศรษฐกิจการคลัง)
.
อ่านเพิ่มเติม : https://www.thaigov.go.th/news/contents/details/76913
#ไทยคู่ฟ้า #สื่อสารรัฐบาลไทย
------------------

ที่มา : https://www.thaigov.go.th/news/contents/details/77001