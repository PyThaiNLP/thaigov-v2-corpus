รัฐบาลไทย-ข่าวทำเนียบรัฐบาล-รัฐมนตรีเกษตรฯ เยี่ยมชมและให้ข้อเสนอแนะต่อแนวทางการพัฒนาศูนย์วิจัยนวัตกรรมการเกษตร ประมงและอาหารเพื่อสังคม มหาวิทยาลัยสงขลานครินทร์ พร้อมสนับสนุนการดำเนินการของทุกภาคส่วนที่จะเป็นก


วันอาทิตย์ที่ 28 มกราคม 2567
รัฐมนตรีเกษตรฯ เยี่ยมชมและให้ข้อเสนอแนะต่อแนวทางการพัฒนาศูนย์วิจัยนวัตกรรมการเกษตร ประมงและอาหารเพื่อสังคม มหาวิทยาลัยสงขลานครินทร์ พร้อมสนับสนุนการดำเนินการของทุกภาคส่วนที่จะเป็นก
รัฐมนตรีเกษตรฯ เยี่ยมชมและให้ข้อเสนอแนะต่อแนวทางการพัฒนาศูนย์วิจัยนวัตกรรมการเกษตร ประมงและอาหารเพื่อสังคม มหาวิทยาลัยสงขลานครินทร์ พร้อมสนับสนุนการดำเนินการของทุกภาคส่วนที่จะเป็นกำลังสำคัญในการขับเคลื่อนภาคการเกษตรให้มีความเข้มแข็งและสร้างความมั่นคง
ร้อยเอก ธรรมนัส พรหมเผ่า รัฐมนตรีว่าการกระทรวงเกษตรและสหกรณ์ เยี่ยมชมและให้ข้อเสนอแนะต่อแนวทางการพัฒนาศูนย์วิจัยนวัตกรรมการเกษตร ประมงและอาหารเพื่อสังคม มหาวิทยาลัยสงขลานครินทร์ พื้นที่ทุ่งใสไข อำเภอไขยา จังหวัดสุราษฎร์ธานี ซึ่งจังหวัดสุราษฎร์ธานี มียุทธศาสตร์ในการพัฒนาพื้นที่ทางการเกษตร อุตสาหกรรมฐานชีวภาพ และการท่องเที่ยวมูลค่าสูง ประชากรส่วนใหญ่ประกอบอาชีพทางการเกษตร ซึ่งมีพืชเศรษฐกิจที่สำคัญ ได้แก่ ยางพารา ปาล์มน้ำมัน มะพร้าว ทุเรียน เงาะ และกาแฟ นอกจากนี้ ยังมีการเลี้ยงปศุสัตว์และการทำประมง โดยศูนย์วิจัยนวัตกรรมการเกษตร ประมงและอาหาร เพื่อสังคมมหาวิทยาลัยสงขลานครินทร์ ได้ดำเนินกิจกรรมเพื่อมุ่งสร้างความยั่งยืนทางเศรษฐกิจ สังคมและสิ่งแวดล้อม ตามหลักการ BGC Model ตอบสนองต่อยุทธศาสตร์ชาติ ยุทธศาสตร์จังหวัดสุราษฎร์ธานี และมหาวิทยาลัยสงขลานครินทร์ ที่มุ่งเน้นการพัฒนาอุตสาหกรรมการเกษตรและอาหาร อุตสาหกรรมชีวภาพ และอุตสาหกรรมการท่องเที่ยวมูลค่าสูง เชื่อมโยงกับการพัฒนาพื้นที่ทุ่งใสไข โดยมีเครือข่ายความร่วมมือทั้งภาคประชาชน ชุมชนสถาบันการศึกษา องค์กรภาครัฐและเอกชน ทั้งในระดับพื้นที่ ประเทศ และนานาชาติ
ทั้งนี้ การดำเนินการดังกล่าว สอดคล้องกับนโยบายของกระทรวงเกษตรและสหกรณ์ในการยกระดับสินค้าเกษตร และเสริมศักยภาพเกษตรกร ซึ่งเกษตรกรที่ผ่านการอบรมจากการถ่ายทอดเทคโนโลยีในเรื่องต่าง ๆ สามารถนำความรู้เทคโนโลยีและนวัตกรรมไปใช้ในการเพิ่มรายได้ให้กับครอบครัว อีกทั้งยังเป็นการพัฒนาองค์ความรู้ไปสู่การทำเกษตรแบบ Zero waste รวมถึงเกษตรกรในพื้นที่จังหวัดสุราษฎร์ธานีมีทางเลือกในการประกอบอาชีพเพาะเลี้ยงสาหร่าย แหนแดง และพืชอาหารสัตว์ให้มีประสิทธืภาพสูงขึ้นและมีความมั่นคงด้านตลาดและรายได้ อย่างไรก็ตาม กระทรวงเกษตรและสหกรณ์พร้อมสนับสนุนการดำเนินการของทุกภาคส่วนที่จะเป็นกำลังสำคัญในการขับเคลื่อนภาคการเกษตรให้มีความเข้มแข็งและสร้างความมั่นคงได้อย่างยั่งยืน

ที่มา : https://www.thaigov.go.th/news/contents/details/78067