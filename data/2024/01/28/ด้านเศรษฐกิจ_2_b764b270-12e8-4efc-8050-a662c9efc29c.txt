รัฐบาลไทย-ข่าวทำเนียบรัฐบาล-รัฐมนตรีเกษตรฯ เปิดงานส่งเสริมการท่องเที่ยวเชิงสร้างสรรค์ “ปลายฝน ต้นหนาว” จังหวัดสุราษฎร์ธานี ชู Solf Power เพิ่มศักยภาพด้านการท่องเที่ยว หวังกระตุ้นเศรษฐกิจ สร้างชื่อเสียงและภาพล


วันเสาร์ที่ 27 มกราคม 2567
รัฐมนตรีเกษตรฯ เปิดงานส่งเสริมการท่องเที่ยวเชิงสร้างสรรค์ “ปลายฝน ต้นหนาว” จังหวัดสุราษฎร์ธานี ชู Solf Power เพิ่มศักยภาพด้านการท่องเที่ยว หวังกระตุ้นเศรษฐกิจ สร้างชื่อเสียงและภาพล
รัฐมนตรีเกษตรฯ เปิดงานส่งเสริมการท่องเที่ยวเชิงสร้างสรรค์ “ปลายฝน ต้นหนาว” จังหวัดสุราษฎร์ธานี ชู Solf Power เพิ่มศักยภาพด้านการท่องเที่ยว หวังกระตุ้นเศรษฐกิจ สร้างชื่อเสียงและภาพลักษณ์ที่ดีด้านการท่องเที่ยว
ร้อยเอก ธรรมนัส พรหมเผ่า รัฐมนตรีว่าการกระทรวงเกษตรและสหกรณ์ เป็นประธานพิธีเปิดงานส่งเสริมการท่องเที่ยวเชิงสร้างสรรค์ “ปลายฝน ต้นหนาว” จังหวัดสุราษฎร์ธานี ซึ่งจัดขึ้นโดยองค์การบริหารส่วนจังหวัดสุราษฎร์ธานี เทศบาลตำบลบ้านเชี่ยวหลาน เทศบาลตำบลบ้านตาขุน อุทยานแห่งชาติเขาสก การไฟฟ้าฝ่ายผลิตแห่งประเทศไทย (เขื่อนรัชประภา) ระหว่างวันที่ 27 – 30 มกราคม 2567 ณ ลานอเนกประสงค์หน้าเทศบาลตำบลบ้านเชี่ยวหลาน จังหวัดสุราษฎร์ธานี
ทั้งนี้ การจัดงานดังกล่าวมีวัตถุประสงค์เพื่อประชาสัมพันธ์การท่องเที่ยวเชิงประสบการณ์ตามกระแสการท่องเที่ยวที่กำลังได้รับความนิยม สร้างการมีส่วนร่วมของภาครัฐ ภาคเอกชนและประชาชน ให้สามารถจัดกิจกรรมทางการท่องเที่ยวที่มีความหลากหลายให้แก่นักท่องเที่ยว รวมทั้งกระตุ้นเศรษฐกิจและรายได้สู่ท้องถิ่น สามารถดึงดูดให้นักท่องเที่ยวทั้งชาวไทยและชาวต่างชาติให้เข้ามาท่องเที่ยวในจังหวัดสุราษฎร์ธานี ซึ่งมีกลุ่มเป้าหมาย ได้แก่ นักท่องเที่ยวทั้งชาวไทยและชาวต่างชาติ ผู้ประกอบการด้านโรงแรม ด้านการท่องเที่ยว ร้านอาหาร ร้านค้า และบริการ ทั้งภายในและภายนอกจังหวัดสุราษฎร์ธานี
สำหรับกิจกรรมภายในงานมีการจัดนิทรรศการการท่องเที่ยวโซนขุนเขา กิจกรรมเชิงวิชาการเพื่อการท่องเที่ยว การออกบูธจำหน่ายสินค้าและอาหาร การประกวดควายงาม การแข่งขันเรือเร็วท้องถิ่น การแสดงดนตรีโฟล์คซอง ดีเจที่มีชื่อเสียงมาสร้างสีสรรค์ของงาน และศิลปินที่มีชื่อเสียงระดับประเทศมาแสดงในงานตามแนวทาง Solf Power และกิจกรรมอื่น ๆ อีกมากมาย ซึ่งล้วนเป็นกิจกรรมที่เพิ่มศักยภาพด้านการท่องเที่ยว ช่วยกระตุ้นเศรษฐกิจของพื้นที่ สร้างชื่อเสียงและภาพลักษณ์ที่ดีด้านการท่องเที่ยว

ที่มา : https://www.thaigov.go.th/news/contents/details/78058