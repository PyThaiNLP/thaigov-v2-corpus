รัฐบาลไทย-ข่าวทำเนียบรัฐบาล-ร้อยเอก ธรรมนัส ติดตามการโครงการประตูระบายน้ำควนกรด พร้อมระบบส่งน้ำและอาคารประกอบ เพื่อบรรเทาความเดือดร้อนของประชาชนที่ขาดแคลนน้ำเพื่อการเกษตร


วันอาทิตย์ที่ 28 มกราคม 2567
ร้อยเอก ธรรมนัส ติดตามการโครงการประตูระบายน้ำควนกรด พร้อมระบบส่งน้ำและอาคารประกอบ เพื่อบรรเทาความเดือดร้อนของประชาชนที่ขาดแคลนน้ำเพื่อการเกษตร
ร้อยเอก ธรรมนัส ติดตามการโครงการประตูระบายน้ำควนกรด พร้อมระบบส่งน้ำและอาคารประกอบ เพื่อบรรเทาความเดือดร้อนของประชาชนที่ขาดแคลนน้ำเพื่อการเกษตร การอุปโภค บริโภค พร้อมมอบโฉนดที่ดินเพื่อการเกษตรแก่เกษตรกร อ.ทุ่งสง จ.นครศรีธรรมราช
ร้อยเอก ธรรมนัส พรหมเผ่า รัฐมนตรีว่าการกระทรวงเกษตรและสหกรณ์ ลงพื้นที่พบปะเกษตรกรและผู้นำท้องถิ่น และรับฟังประเด็นปัญหาด้านการเกษตรในพื้นที่ ณ วัดทุ่งส้าน ต.นาไม้ไผ่ อ.ทุ่งสง จ.นครศรีธรรมราช โดยได้ติดตามการโครงการประตูระบายน้ำควนกรด พร้อมระบบส่งน้ำและอาคารประกอบ ซึ่งกรมชลประทาน ได้ดำเนินการศึกษาความเหมาะสม รวมถึงได้วางแผนขุดลอกแก้มลิง เพื่อเป็นการชะลอน้ำไม่ให้เข้าท่วมพื้นที่ท้ายน้ำ และเป็นพื้นที่สำหรับกักเก็บน้ำ เพื่อบรรเทาปัญหาให้ประชาชนในพื้นที่ บ้านนาขี้เป็ด หมู่ที่ 3 ตำบลควนกรด อำเภอทุ่งสง จังหวัดนครศรีธรรมราช หากดำเนินการแล้วเสร็จ จะช่วยบรรเทาปัญหาความเดือดร้อนของประชาชนที่ขาดแคลนน้ำเพื่อการเกษตร การอุปโภค บริโภค อีกทั้งยังเป็นแหล่งน้ำต้นทุนสามารถกักเก็บน้ำและส่งน้ำได้ประมาณ 1.3 ลบ.ม. ต่อปี และช่วยเพิ่มการระบายน้ำในช่วงฤดูน้ำหลาก พื้นที่ได้รับประโยชน์ประมาณ 4,500 ไร่ และบรรเทาอุกภัยในเขตเทศบาลเมืองทุ่งสงและบริเวณใกล้เคียงไม่น้อยกว่า 10,000 ครัวเรือน และยังเป็นการยกระดับความเป็นอยู่ของราษฎรอีกด้วย
นอกจากนี้ รัฐมนตรีว่าการกระทรวงเกษตรและสหกรณ์ มอบโฉนดที่ดินเพื่อการเกษตร จำนวน 300 ราย 351 แปลง เนื้อที่ประมาณ 2,824 ไร่ ซึ่งจังหวัดนครศรีธรรมราชได้มีพระราชกฤษฎีกากำหนดให้เป็นเขตปฏิรูปที่ดิน เนื้อที่ทั้งหมดประมาณ 663,071 ไร่ เป็นพื้นที่เขตดำเนินการปฏิรูปที่ดินเนื้อที่ประมาณ 493,337 ไร่ ครอบคลุมพื้นที่ 19 อำเภอ โดยได้ดำเนินการจัดที่ดินให้เกษตรกรแล้วทั้งสิ้น 40,275 ราย 54,571 แปลง เนื้อที่ประมาณ 480,271 ไร่ ซึ่งในปีงบประมาณ 2567 มีแผนดำเนินการปรับปรุงหนังสืออนุญาตให้เข้าทำประโยชน์ในเขตปฏิรูปที่ดิน (ส.ป.ก.4-01) เป็นโฉนดเพื่อการเกษตร ในพื้นที่ 2 อำเภอ คือ อำเภอทุ่งสง และอำภอทุ่งใหญ่ จำนวน 7,995 แปลง ได้ดำเนินการปรับปรุงแก้ไขเอกสารสิทธิ ส.ป.ก. 4-01 ให้เป็นโฉนดเพื่อการเกษตรแล้ว จำนวน 476 แปลง เนื้อที่ประมาณ 3,735 และเพื่อเป็นขวัญและกำลังใจแก่เกษตรกร

ที่มา : https://www.thaigov.go.th/news/contents/details/78068