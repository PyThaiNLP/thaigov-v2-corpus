รัฐบาลไทย-ข่าวทำเนียบรัฐบาล-ไทย-เยอรมนี หารือด้านความร่วมมือแบบมุ่งผลสัมฤทธิ์ด้านการเกษตร มุ่งส่งเสริมระบบเกษตรและอาหารที่ยั่งยืน ที่มีความครอบคลุมของเกษตรกรทุกกลุ่มอย่างเท่าเทียมกัน


วันศุกร์ที่ 19 มกราคม 2567
ไทย-เยอรมนี หารือด้านความร่วมมือแบบมุ่งผลสัมฤทธิ์ด้านการเกษตร มุ่งส่งเสริมระบบเกษตรและอาหารที่ยั่งยืน ที่มีความครอบคลุมของเกษตรกรทุกกลุ่มอย่างเท่าเทียมกัน
ไทย-เยอรมนี หารือด้านความร่วมมือแบบมุ่งผลสัมฤทธิ์ด้านการเกษตร มุ่งส่งเสริมระบบเกษตรและอาหารที่ยั่งยืน ที่มีความครอบคลุมของเกษตรกรทุกกลุ่มอย่างเท่าเทียมกัน และเสริมสร้างความสามารถในการปรับตัวแก่เกษตรกร
ร้อยเอก ธรรมนัส พรหมเผ่า รัฐมนตรีว่าการกระทรวงเกษตรและสหกรณ์ พร้อมด้วย นายเศรษฐเกียรติ วงษ์กระจ่าง รองปลัดกระทรวงเกษตรและสหกรณ์ ผู้แทนสำนักการเกษตรต่างประเทศ และผู้อำนวยการสำนักงานที่ปรึกษาการเกษตรต่างประเทศ ประจำกรุงบรัสเซลส์ เข้าร่วมการประชุมหารือกับนาง Claudia Müller รัฐมนตรีช่วยว่าการกระทรวงอาหารและการเกษตรแห่งสหพันธ์สาธารณรัฐเยอรมนี ภายในงาน Global Forum for Food and Agriculture ครั้งที่ 16 ณ ประเทศเยอรมนี โดยทั้งสองฝ่ายจะมุ่งเน้นด้านการส่งเสริมระบบเกษตรและอาหารที่ยั่งยืน ที่มีความครอบคลุมของเกษตรกรทุกกลุ่มอย่างเท่าเทียมกัน และการเสริมสร้างความสามารถในการปรับตัวแก่เกษตรกร ให้มีความยืดหยุ่นต่อผลกระทบจากการเปลี่ยนแปลงของสภาพภูมิอากาศ ทั้งนี้ รัฐมนตรีว่าการกระทรวงเกษตรและสหกรณ์แจ้งว่า ในปี 2567 ฝ่ายไทยจะเป็นเจ้าภาพจัดการประชุมคณะทำงานฯ ครั้งที่ 1 ภายใต้ปฏิญญาดังกล่าวต่อไป

ที่มา : https://www.thaigov.go.th/news/contents/details/77721