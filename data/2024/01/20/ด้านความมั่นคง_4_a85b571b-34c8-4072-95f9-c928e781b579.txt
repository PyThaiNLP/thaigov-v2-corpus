รัฐบาลไทย-ข่าวทำเนียบรัฐบาล-ปลัด มท. เผยยอดลงทะเบียนหนี้นอกระบบครบ 50 วัน มูลหนี้ 8,629 ล้านบาท ประชาชนลงทะเบียนแล้วกว่า 1.31 แสนราย ไกล่เกลี่ยสำเร็จแล้ว 5,555 ราย มูลหนี้ลดลงกว่า 375 ล้านบาท เน้นย้ำ บูรณาการ


วันเสาร์ที่ 20 มกราคม 2567
20/01/2567
พิมพ์
ปลัด มท. เผยยอดลงทะเบียนหนี้นอกระบบครบ 50 วัน มูลหนี้ 8,629 ล้านบาท ประชาชนลงทะเบียนแล้วกว่า 1.31 แสนราย ไกล่เกลี่ยสำเร็จแล้ว 5,555 ราย มูลหนี้ลดลงกว่า 375 ล้านบาท เน้นย้ำ บูรณาการ
ปลัด มท. เผยยอดลงทะเบียนหนี้นอกระบบครบ 50 วัน มูลหนี้ 8,629 ล้านบาท ประชาชนลงทะเบียนแล้วกว่า 1.31 แสนราย ไกล่เกลี่ยสำเร็จแล้ว 5,555 ราย มูลหนี้ลดลงกว่า 375 ล้านบาท เน้นย้ำ บูรณาการทุกหน่วยงานร่วมแก้ไขปัญหาอย่างจริงจัง พร้อมส่งเสริมให้พี่น้องประชาชน
ปลัด มท. เผยยอดลงทะเบียนหนี้นอกระบบครบ 50 วัน มูลหนี้ 8,629 ล้านบาท ประชาชนลงทะเบียนแล้วกว่า 1.31 แสนราย ไกล่เกลี่ยสำเร็จแล้ว 5,555 ราย มูลหนี้ลดลงกว่า 375 ล้านบาท เน้นย้ำ บูรณาการทุกหน่วยงานร่วมแก้ไขปัญหาอย่างจริงจัง พร้อมส่งเสริมให้พี่น้องประชาชนมีคุณภาพชีวิตที่ดีอย่างยั่งยืน
เมื่อวันที่ 19 ม.ค. 67 นายสุทธิพงษ์ จุลเจริญ ปลัดกระทรวงมหาดไทย เปิดเผยถึงการลงทะเบียนแก้ไขปัญหาหนี้นอกระบบ เป็นวันที่ 50 นับตั้งแต่เปิดลงทะเบียนเมื่อวันที่ 1 ธันวาคม 2566 เป็นต้นมา โดยจากข้อมูลของสำนักการสอบสวนและนิติการ กรมการปกครอง เมื่อเวลา 15.00 น. มีมูลหนี้รวม 8,629.426 ล้านบาท ประชาชนลงทะเบียนแล้ว 131,751 ราย เป็นการลงทะเบียนผ่านระบบออนไลน์ 112,542 ราย และการลงทะเบียน ณ ศูนย์อำนวยการแก้ไขหนี้นอกระบบ 19,209 ราย รวมจำนวนเจ้าหนี้ 97,027 ราย มีพื้นที่/จังหวัดที่มีผู้ลงทะเบียนมากที่สุด 5 ลำดับแรก 1. กรุงเทพมหานคร ยังคงมากที่สุด มีผู้ลงทะเบียน 11,027 ราย เจ้าหนี้ 6,973 ราย มูลหนี้ 771.514 ล้านบาท 2. จังหวัดนครศรีธรรมราช มีผู้ลงทะเบียน 5,376 ราย เจ้าหนี้ 4,731 ราย มูลหนี้ 356.392 ล้านบาท 3. จังหวัดสงขลา มีผู้ลงทะเบียน 4,867 ราย เจ้าหนี้ 3,670 ราย มูลหนี้ 319.439 ล้านบาท 4. จังหวัดนครราชสีมา มีผู้ลงทะเบียน 4,861 ราย เจ้าหนี้ 3,244 ราย มูลหนี้ 370.505 ล้านบาท 5. จังหวัดขอนแก่น มีผู้ลงทะเบียน 3,454 ราย เจ้าหนี้ 2,832 ราย มูลหนี้ 284.107 ล้านบาท ขณะที่จังหวัดที่มีผู้ลงทะเบียนน้อยที่สุด 5 ลำดับแรก ได้แก่ 1. จังหวัดแม่ฮ่องสอน มีผู้ลงทะเบียน 206 ราย เจ้าหนี้ 206 ราย มูลหนี้ 11.755 ล้านบาท 2. จังหวัดระนอง มีผู้ลงทะเบียน 283 ราย เจ้าหนี้ 197 ราย มูลหนี้ 19.231 ล้านบาท 3. จังหวัดสมุทรสงคราม มีผู้ลงทะเบียน 347 ราย เจ้าหนี้ 264 ราย มูลหนี้ 11.122 ล้านบาท 4. จังหวัดตราด มีผู้ลงทะเบียน 418 ราย เจ้าหนี้ 316 ราย มูลหนี้ 17.750 ล้านบาท และ 5. จังหวัดสิงห์บุรี มีผู้ลงทะเบียน 456 ราย เจ้าหนี้ 324 ราย มูลหนี้ 22.741 ล้านบาท
“สำหรับข้อมูลการไกล่เกลี่ยหนี้นอกระบบทั่วประเทศพบว่า มีลูกหนี้เข้าสู่กระบวนการไกล่เกลี่ยแล้ว 11,375 ราย ไกล่เกลี่ยสำเร็จ 5,555 ราย มูลหนี้ของลูกหนี้ก่อนไกล่เกลี่ย 978.765 ล้านบาท หลังการไกล่เกลี่ย 603.678 ล้านบาท มูลหนี้ลดลง 375.087 ล้านบาท และจังหวัดที่สามารถนำลูกหนี้เข้าสู่กระบวนการไกล่เกลี่ยได้มากที่สุดยังคงเป็นจังหวัดนครสวรรค์เช่นเดิม โดยมีลูกหนี้ที่เข้าสู่กระบวนการไกล่เกลี่ย 2,975 ราย ไกล่เกลี่ยสำเร็จ 121 ราย มูลหนี้ของลูกหนี้ก่อนไกล่เกลี่ย 230.836 ล้านบาท หลังการไกล่เกลี่ย 9.805 ล้านบาท ทำให้มูลหนี้ของพี่น้องประชาชนในจังหวัดนครสวรรค์ลดลง 221.031 ล้านบาท สำหรับกรณีที่ไม่ได้รับความร่วมมือกระทั่งไม่สามารถดำเนินการไกล่เกลี่ยได้ เจ้าหน้าที่จะดำเนินการส่งสำนวนแจ้งความต่อพนักงานสอบสวนของสถานีตำรวจในพื้นที่ มีการดำเนินคดีไปแล้ว 62 คดี ใน 25 จังหวัด” นายสุทธิพงษ์ฯ กล่าว
นายสุทธิพงษ์ จุลเจริญ ปลัดกระทรวงมหาดไทย กล่าวต่ออีกว่า ประชาชนที่เป็นหนี้ส่วนใหญ่มีความจำเป็นต้องใช้เงินเพื่อดำรงชีวิตประจำวัน แต่กลับมีผู้ไม่ประสงค์ดีใช้วิกฤตมาเป็นโอกาสขูดรีดข่มเหงประชาชน ตนจึงได้สั่งการเน้นย้ำให้ผู้ว่าราชการจังหวัดและนายอำเภอใช้กลไกระดับพื้นที่ทำการประชาสัมพันธ์ในเรื่องการลงทะเบียนการแก้ไขปัญหาหนี้นอกระบบอย่างต่อเนื่อง เพื่อให้ประชาชนที่เป็นหนี้นอกระบบได้เข้ามาลงทะเบียนขอรับการช่วยเหลือจากทางภาครัฐอย่างครอบคลุมและทั่วถึง รวมทั้งให้ทุกพื้นที่ดำเนินกระบวนการเจรจาไกล่เกลี่ยหนี้สินทันทีที่ได้รับการลงทะเบียน เพื่อให้ลูกหนี้นอกระบบที่ลงทะเบียนไว้ได้รับการช่วยเหลือและแก้ไขปัญหาได้รวดเร็วที่สุด นอกจากนี้ยังได้เน้นย้ำทุกอำเภอได้ดำเนินการจัดกิจกรรม “ตลาดนัดแก้หนี้” อย่างน้อยเดือนละ 4 ครั้ง เพิ่มเติมจากตลาดนัดแก้หนี้ระดับจังหวัดที่มีการจัดเดือนละ 1 ครั้ง โดยบูรณาการกับทุกภาคส่วนทั้งภาครัฐและเอกชน รวมถึงสถาบันการเงิน เพื่อนำเข้าสู่หนี้ในระบบควบคู่กับการสร้างคุณภาพชีวิตที่ดีให้กับพี่น้องประชาชนอย่างยั่งยืน
“กระทรวงมหาดไทยยังคงเปิดรับลงทะเบียนพี่น้องประชาชนผู้ได้รับความเดือดร้อนจากปัญหาหนี้นอกระบบ ทั้งทางระบบออนไลน์ที่ https://debt.dopa.go.th หรือลงทะเบียนได้ ณ ที่ว่าการอำเภอ หรือสำนักงานเขตทั่วประเทศ โดยสามารถสามารถสอบถามรายละเอียดเพิ่มเติมได้ที่สายด่วนศูนย์ดำรงธรรม โทร. 1567 ตลอด 24 ชั่วโมง” นายสุทธิพงษ์ฯ กล่าวในช่วงท้าย
#WorldSoilDay #วันดินโลก #UN #FAO #GlobalSoilPartnership #MOI
#กระทรวงมหาดไทย #บำบัดทุกข์บำรุงสุข #SoilandWaterasourceoflife
#SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/77740