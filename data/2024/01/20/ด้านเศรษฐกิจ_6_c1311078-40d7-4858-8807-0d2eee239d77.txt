รัฐบาลไทย-ข่าวทำเนียบรัฐบาล-รมว.ธรรมนัส ให้ความสนใจบริษัท Start Up ของไทยที่เข้าร่วมออกบูธในงาน Innovation Forum 


วันศุกร์ที่ 19 มกราคม 2567
รมว.ธรรมนัส ให้ความสนใจบริษัท Start Up ของไทยที่เข้าร่วมออกบูธในงาน Innovation Forum
รมว.ธรรมนัส ให้ความสนใจบริษัท Start Up ของไทยที่เข้าร่วมออกบูธในงาน Innovation Forum โดยนำเสนอนวัตกรรมการปลูกผักในระบบโรงเรือนแนวตั้งที่มีการควบคุมมาตรฐานในทุกขั้นตอน
ร้อยเอก ธรรมนัส พรหมเผ่า รัฐมนตรีว่าการกระทรวงเกษตรและสหกรณ์ พร้อมด้วย นายเศรษฐเกียรติ วงษ์กระจ่าง รองปลัดกระทรวงเกษตรและสหกรณ์ เข้าเยี่ยมชม Innovation Forum ภายในงาน Global Forum for Food and Agriculture ครั้งที่ 16 ซึ่งมี บริษัท Start Up ของไทยเข้าร่วม ได้แก่ บริษัท Distar Fresh ที่นำเสนอนวัตกรรมการปลูกผักในระบบโรงเรือนแนวตั้งที่มีการควบคุมมาตรฐานในทุกขั้นตอน อาทิ ความปลอดภัย การควบคุมแสงสว่างอุณหภูมิ และสารอาหาร ทำให้ได้ผลิตภัณฑ์ผักที่มีคุณภาพสดใหม่และปลอดภัยสูง ซึ่ง start up ของไทยได้รับความสนใจจากผู้เข้าเยี่ยมชมงานเป็นอย่างมาก

ที่มา : https://www.thaigov.go.th/news/contents/details/77723