รัฐบาลไทย-ข่าวทำเนียบรัฐบาล-รมว.เกษตรฯ ไทย พบ รมว.เกษตร ธรรมชาติและคุณภาพอาหาร เนเธอร์แลนด์ 


วันศุกร์ที่ 19 มกราคม 2567
รมว.เกษตรฯ ไทย พบ รมว.เกษตร ธรรมชาติและคุณภาพอาหาร เนเธอร์แลนด์
รมว.เกษตรฯ ไทย พบ รมว.เกษตร ธรรมชาติและคุณภาพอาหาร เนเธอร์แลนด์ หวังขับเคลื่อนความร่วมมือในด้านการเกษตรร่วมกัน
ร้อยเอก ธรรมนัส พรหมเผ่า รัฐมนตรีว่าการกระทรวงเกษตรและสหกรณ์ พบปะ นาย ปีท อาเดอมา (H.E. Piet Adema) รัฐมนตรีว่าการกระทรวงเกษตร ธรรมชาติและคุณภาพอาหาร เนเธอร์แลนด์ (Ministry of Agriculture, Nature and Food Quality) ภายในงานเลี้ยงรับรองรัฐมนตรีเกษตรโลก ซึ่งทั้งสองฝ่ายจะได้ร่วมกันขับเคลื่อนความร่วมมือในด้านต่าง ๆ ที่เกี่ยวข้องกับการเกษตร อาทิ กรอบความร่วมมือด้านการเกษตรไทยเนเธอร์แลนด์ที่อยู่ระหว่างการหารือและแลกเปลี่ยนร่างความตกลง ซึ่งนำไปสู่การแลกเปลี่ยนนวัตกรรมกับหน่วยงานเนเธอร์แลนด์ที่มีความเชี่ยวชาญ การสร้างเครือข่ายความร่วมมือด้านวิจัยการเกษตรและนวัตกรรมกับมหาวิทยาลัยวาเกเนเกน ซึ่งเป็นหนึ่งในสถาบันการศึกษาที่เก่าแก่ที่สุดในประเทศและมีชื่อเสียงเป็นที่ยอมรับติดอันดับโลกในสาขาดังกล่าว

ที่มา : https://www.thaigov.go.th/news/contents/details/77722