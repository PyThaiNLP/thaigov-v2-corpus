รัฐบาลไทย-ข่าวทำเนียบรัฐบาล-“พัชรวาท” นำทัพ ทส. สร้างสีสันงานวันเด็ก’67 ทำเนียบรัฐบาล “รวมพลังเด็กไทย ร่วมใจลดโลกเดือด” (Kids Change, World Change) จัดเต็มของรางวัลควบคู่สร้างความตระหนักรู้เรื่องการเปลี่ยนแปลงสภาพภูมิอากาศ - การปรับตัวให้เป็น


วันเสาร์ที่ 13 มกราคม 2567
“พัชรวาท” นำทัพ ทส. สร้างสีสันงานวันเด็ก’67 ทำเนียบรัฐบาล “รวมพลังเด็กไทย ร่วมใจลดโลกเดือด” (Kids Change, World Change) จัดเต็มของรางวัลควบคู่สร้างความตระหนักรู้เรื่องการเปลี่ยนแปลงสภาพภูมิอากาศ - การปรับตัวให้เป็น
“พัชรวาท” นำทัพ ทส. สร้างสีสันงานวันเด็ก’67 ทำเนียบรัฐบาล “รวมพลังเด็กไทย ร่วมใจลดโลกเดือด” (Kids Change, World Change) จัดเต็มของรางวัลควบคู่สร้างความตระหนักรู้เรื่องการเปลี่ยนแปลงสภาพภูมิอากาศ - การปรับตัวให้เป็นมิตรกับสิ่งแวดล้อม
“พัชรวาท” นำทัพ ทส. สร้างสีสันงานวันเด็ก’67 ทำเนียบรัฐบาล “รวมพลังเด็กไทย ร่วมใจลดโลกเดือด” (Kids Change, World Change) จัดเต็มของรางวัลควบคู่สร้างความตระหนักรู้เรื่องการเปลี่ยนแปลงสภาพภูมิอากาศ - การปรับตัวให้เป็นมิตรกับสิ่งแวดล้อม
วันที่ 13 มกราคม 2567 เวลา 09.00 น. พล.ต.อ.พัชรวาท วงษ์สุวรรณ รองนายกรัฐมนตรี และรัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) เป็นประธานเปิดกิจกรรมเนื่องในวันเด็กแห่งชาติ ประจำปี 2567 โซนทรัพยากรธรรมชาติและสิ่งแวดล้อม ภายใต้แนวคิด “รวมพลังเด็กไทย ร่วมใจลดโลกเดือด” (Kids Change, World Change)” พร้อมด้วย ร.อ.รชฏ พิสิษฐบรรณกร ผู้ช่วย รมว.ทส. นายจตุพร บุรุษพัฒน์ ปลัดกระทรวงฯ และคณะผู้บริหารหน่วยงานในสังกัด ทส. ณ บริเวณโซนทรัพยากรธรรมชาติและสิ่งแวดล้อม ทำเนียบรัฐบาล กรุงเทพมหานคร นำข้าราชการ  และเจ้าหน้าที่หน่วยงานในสังกัดกระทรวงฯ ร่วมจัดกิจกรรมเล่นเกมแจกของรางวัลให้ความรู้เรื่องการเปลี่ยนแปลงสภาพภูมิอากาศ พร้อมนำขบวนพาเหรดมาสคอตสัตว์โลกน่ารัก เจ้าหญิง - เจ้าชายดิสนีย์ มาร่วมสร้างสีสัน สร้างความสุขให้กับเด็ก ๆ ที่มาร่วมกิจกรรมเรียนรู้ลดโลกเดือด ทั้งด้านทรัพยากรธรรมชาติ ด้านทรัพยากรน้ำในแผ่นดิน และด้านสิ่งแวดล้อม และร่วมถ่ายภาพ แจกของรางวัล ไอศรีม น้ำดื่ม สร้างรอยยิ้มให้กับเด็ก ๆ ที่มาร่วมงาน
จากนั้น พล.ต.อ.พัชรวาท พร้อมคณะผู้บริหารหน่วยงานใน ทส.  ได้เข้าร่วมพิธีเปิดงานวันเด็กแห่งชาติ ประจำปี 2567 และรับฟังการให้โอวาทจากนายเศรษฐา ทวีสิน นายกรัฐมนตรี และรัฐมนตรีว่าการกระทรวงการคลัง ร่วมกับเด็กและเยาวชนที่มาร่วมงาน ภายใต้คำขวัญวันเด็ก "มองโลกกว้าง คิดสร้างสรรค์ เคารพความแตกต่าง ร่วมกันสร้างประชาธิปไตย" ณ ตึกสันติไมตรีหลังนอก ทำเนียบรัฐบาล หลังจากนั้น นายกรัฐมนตรีได้เดินเยี่ยมชมบูธกิจกรรมของหน่วยงานต่าง ๆ ที่มาร่วมจัดงานวันเด็ก ณ ทำเนียบรัฐบาล รวมถึงโซนทรัพยากรธรรมชาติและสิ่งแวดล้อม ของกระทรวงทรัพยากรธรรมชาติและสิ่งแวดล้อม พร้อมถ่ายภาพและมอบของรางวัลให้กับเด็ก ๆ ที่เข้าร่วมกิจกรรมบริเวณโซนทรัพยากรธรรมชาติและสิ่งแวดล้อม อีกด้วย

ที่มา : https://www.thaigov.go.th/news/contents/details/77408