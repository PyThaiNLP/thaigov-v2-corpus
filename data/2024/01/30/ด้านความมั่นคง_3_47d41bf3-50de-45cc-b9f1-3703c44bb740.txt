รัฐบาลไทย-ข่าวทำเนียบรัฐบาล-แม่บ้านมหาดไทยน้อมนำพระดำริ “ผ้าไทยใส่ให้สนุก” ร่วมชมความงดงามแห่งการต่อยอดผืนผ้าไทยสู่ความยั่งยืนในการแสดงแฟชั่นผ้าไทย MTU 25th x THEATRE: Thainess Fashion Show


วันอังคารที่ 30 มกราคม 2567
30/01/2567
พิมพ์
แม่บ้านมหาดไทยน้อมนำพระดำริ “ผ้าไทยใส่ให้สนุก” ร่วมชมความงดงามแห่งการต่อยอดผืนผ้าไทยสู่ความยั่งยืนในการแสดงแฟชั่นผ้าไทย MTU 25th x THEATRE: Thainess Fashion Show
แม่บ้านมหาดไทยน้อมนำพระดำริ “ผ้าไทยใส่ให้สนุก” ร่วมชมความงดงามแห่งการต่อยอดผืนผ้าไทยสู่ความยั่งยืนในการแสดงแฟชั่นผ้าไทย MTU 25th x THEATRE: Thainess Fashion Show
เมื่อวันที่ 29 ม.ค. 67 เวลา 14.30 น. ที่ MRT สถานีศูนย์วัฒนธรรมแห่งประเทศไทย ถ.รัชดาภิเษก กรุงเทพฯ นางสาวธนนนท์ นิรามิษ ภริยารองนายกรัฐมนตรีและรัฐมนตรีว่าการกระทรวงมหาดไทย พร้อมด้วย ดร.วันดี กุญชรยาคง จุลเจริญ นายกสมาคมแม่บ้านมหาดไทย นางจิรวรรณ เพ็ญพาส นางศลิษา ภิรมย์รัตน์ นางจิณณารัชช์ สัมพันธรัตน์ อุปนายกสมาคมแม่บ้านมหาดไทย ร่วมแสดงความยินดีกับคุณจ๋อม ศิริชัย ทหรานนท์ ที่ปรึกษาโครงการผ้าไทยใส่ให้สนุก ในพระดำริสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา เจ้าของแบรนด์ THEATRE ในโอกาสเป็นผู้ออกแบบชุดในการแสดงแฟชั่นโชว์ “MTU 25th x THEATRE: Thainess Fashion Show”
ดร.วันดี กุญชรยาคง จุลเจริญ นายกสมาคมแม่บ้านมหาดไทย กล่าวว่า ในการแสดงแฟชั่นโชว์ “MTU 25th x THEATRE: Thainess Fashion Show” ผู้เข้าประกวดทั้ง 30 คน ต่างสวมใส่ชุดผ้าไทยของห้องเสื้อ THEATRE ที่ได้รับการออกแบบอย่างสวย เก๋ ทันสมัย และคล่องตัว สอดคล้องกับพระดำริ “ผ้าไทยใส่ให้สนุก” ของสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ซึ่งชุดผ้าไทยในวันนี้นี้แสดงให้เห็นถึงคุณค่าและคุณภาพของผ้าไทยที่มีความแตกต่างอันลงตัว มีความสวยงาม สามารถสวมใส่ในชีวิตประจำวันได้จริงในทุกโอกาส ทั้งการเดินเที่ยว การไปทำงาน หรือทำกิจวัตรประจำวันอื่น ๆ ที่ผ้าไทยสามารถนำมาตัดแต่งเติม เสริมความงาม เสริมเสน่ห์ และความลงตัวของการแต่งกาย สามารถสะกดทุกสายตา สร้างแรงบันดาลใจและกระตุ้นให้พี่น้องประชาชนทุกช่วงวัยหันมาเลือกผ้าไทยสวมใส่ในชีวิตประจำวันกันมากขึ้น จึงนับเป็นงานแสดงแฟชั่นโชว์ผ้าไทยครั้งสำคัญที่เกิดจากการหลอมรวมพลังการบูรณาการของกองประกวด Miss Tiffany’s Universe ร่วมกับ บริษัท ทางด่วน และรถไฟฟ้ากรุงเทพ จำกัด (มหาชน) (BEM) ผู้ให้บริการทางพิเศษและรถไฟฟ้า MRT สายสีน้ำเงินและสีม่วง บริษัท แบงคอก เมโทร เน็ทเวิร์คส์ จำกัด (BMN) ผู้ให้บริการสื่อโฆษณา และพื้นที่จัดกิจกรรมในระบบรถไฟฟ้า MRT และแบรนด์ THEATRE (เธียเตอร์) รวมถึงการสนับสนุนรองเท้าของแบรนด์ Tango และเครื่องประดับของ Hatsaya
“สมาคมแม่บ้านมหาดไทย ให้ความสำคัญในการน้อมนำแนวพระดำริ “ผ้าไทยใส่ให้สนุก” ในสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ที่ทรงมุ่งมั่นในการแบ่งเบาพระราชภาระของพระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินี ด้วยการสืบสาน รักษา และต่อยอด พระราชปณิธานของสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ที่พระองค์ได้ทรงฟื้นฟูภูมิปัญญาผ้าไทยที่เป็นงานหัตถศิลป์หัตถกรรมของประชาชนคนไทย จนกระทั่งผ้าไทยได้รับการนำเสนอให้เป็นที่รู้จักไปทั่วทั้งโลก ด้วยทรงเน้นการ “ต่อยอด” สู่โครงการพระดำริ “ผ้าไทยใส่ให้สนุก” คือ ความสุขที่ได้เลือกใช้ศิลปหัตถกรรมไทย เพื่อให้รายได้กลับสู่ชุมชน ส่งเสริมและกระตุ้นผ้าไทยให้ทันสมัยสู่สากล เป็นที่นิยมในทุกเพศ ทุกวัย และทุกโอกาส นอกจากนี้ ยังทรงเล็งเห็นความสำคัญของการส่งเสริมการออกแบบลวดลาย โดยพระราชทานลายผ้าพระราชทาน อาทิ ลายขอเจ้าฟ้าสิริวัณณวรีฯ ลายขิดนารีรัตนราชกัญญา ลายผ้าบาติก “ปาเต๊ะร่วมใจเทิดไท้เจ้าหญิง” “ท้องทะเลไทย” และ “ป่าแดนใต้” ลายดอกรักราชกัญญา และล่าสุดได้พระราชทานแก่ประชาชนชาวจังหวัดปัตตานี คือ ลายชบาปัตตานี” ดร.วันดีฯ กล่าว
ดร.วันดี กุญชรยาคง จุลเจริญ นายกสมาคมแม่บ้านมหาดไทย กล่าวเพิ่มเติมว่า สิ่งสำคัญที่สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ทรงเน้นย้ำอยู่เสมอ นั่นคือ พระดำริ “Sustainable Fashion” ด้วยการใช้สีธรรมชาติในการย้อมผ้า และการปลูกต้นไม้ที่ให้สีทดแทนต้นไม้ที่ถูกนำมาใช้ย้อมสีผ้า รวมทั้งการส่งเสริมการออกแบบตัดเย็บ การจัดทำบรรจุภัณฑ์ การบอกเล่านำเสนอเรื่องราว ควบคู่กับการอนุรักษ์ทรัพยากรธรรมชาติ เพื่อให้เกิดความยั่งยืนของระบบนิเวศ สภาพอากาศ โดยพระราชทาน “คณะทำงานโครงการผ้าไทยใส่ให้สนุก” ซึ่งประกอบด้วย ดีไซเนอร์และผู้เชี่ยวชาญด้านผ้าผู้มีชื่อเสียงระดับแนวหน้า ทำหน้าที่ “โค้ช” ให้ความรู้กับพี่น้องช่างทอผ้าและคนทำผ้าทุกประเภทในทั่วประเทศ ซึ่งที่มาร่วมในงานวันนี้ เช่น คุณจ๋อม ศิริชัย ทหรานนท์ ห้องเสื้อ THEATRE คุณวิชระวิชญ์ อัครสันติสุข แบรนด์ Wisharawish คุณพลภัทร อัศวประภา แบรนด์ Asava และน้องใหม่ที่ได้ร่วมกับแม่บ้านมหาดไทยในการประกวดการออกแบบตัดเย็บครั้งล่าสุด คือ คุณมิลิน ยุวจรัสกุล แบรนด์ Milin ซึ่งทุกท่านต่างน้อมนำพระดำริ น้อมนำความห่วงใย ความรักของพระองค์ท่านไปสู่พี่น้องประชาชนคนทำผ้าทั่วประเทศ ด้วยมุ่งหวังให้ประชาชนคนไทยทุกคนได้มีความอยู่ดี กินดี ใช้ภูมิปัญญามาต่อยอดเพื่อเสริมสร้างรายได้ที่มั่นคง ทำให้สามารถลืมตาอ้าปาก ลูกหลานได้มีเงินเรียนหนังสือ ครอบครัวได้รับการยกระดับชีวิตให้ดีขึ้น อันจะทำให้ประชาชนคนไทยได้มีคุณภาพชีวิตที่ดีอย่างยั่งยืน โดยไม่ทิ้งใครไว้ข้างหลัง
“สมาคมแม่บ้านมหาดไทย โดยแม่บ้านมหาดไทยทั้ง 76 จังหวัดทั่วประเทศ ตลอดจนถึงภาคีเครือข่ายที่สำคัญ คือ สมาคมแม่บ้านตำรวจ ต่างภูมิใจและมีความสุขในการร่วมกันน้อมนำพระดำริ "ผ้าไทยใส่ให้สนุก" สู่การขับเคลื่อนเพื่อให้เกิดผู้สืบทอดภูมิปัญญาผ้าไทย ต่อยอดผ้าไทยสู่ Next Gen. ตามพระดำริ อันสอดคล้องกับการแก้ไขปัญหาความยากจนของรัฐบาลและกระทรวงมหาดไทย รวมถึงการพึ่งพาตนเองตามหลักปรัชญาของเศรษฐกิจพอเพียงในพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร รวมถึงเป้าหมายการพัฒนาที่ยั่งยืนของสหประชาชาติ (UN SDGs) และยังคงมุ่งมั่นในการเดินหน้าสร้างภาคีเครือข่ายด้านการส่งเสริมผ้าไทยอย่างไม่หยุดยั้ง เพื่อทำให้ฝีไม้ลายมือของคนไทยที่สะท้อนผ่านการถักทอ การออกแบบลวดลาย การออกแบบตัดเย็บ ได้รับการผสมผสานให้เกิดความทันสมัย ความร่วมสมัยอย่างลงตัว ทำให้ผืนผ้าไทยจากทั่วประเทศได้รับการพัฒนาสู่สากล ซึ่งนั่นหมายความว่า “คนไทยทุกคนจะมีคุณภาพชีวิตที่ดีอย่างยั่งยืน”” ดร.วันดีฯ กล่าวในช่วงท้าย
#WorldSoilDay #วันดินโลก #UN #FAO #GlobalSoilPartnership #MOI
#กระทรวงมหาดไทย #บำบัดทุกข์บำรุงสุข #SoilandWaterasourceoflife
#SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/78158