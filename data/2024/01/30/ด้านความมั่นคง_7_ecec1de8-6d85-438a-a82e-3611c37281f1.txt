รัฐบาลไทย-ข่าวทำเนียบรัฐบาล-"ชาดา" รับฟังปัญหา กลุ่มกำนันผู้ใหญ่บ้าน จ.ชลบุรี ขอแก้หนี้นอกระบบ-ปราบผู้มีอิทธิพล-ยาเสพติด ยกโมเดล ชุมชนยั่งยืนเกาะสินไห บำบัดยาได้ 100% หากได้รับความร่วมมือประชาชน


วันอังคารที่ 30 มกราคม 2567
30/01/2567
พิมพ์
"ชาดา" รับฟังปัญหา กลุ่มกำนันผู้ใหญ่บ้าน จ.ชลบุรี ขอแก้หนี้นอกระบบ-ปราบผู้มีอิทธิพล-ยาเสพติด ยกโมเดล ชุมชนยั่งยืนเกาะสินไห บำบัดยาได้ 100% หากได้รับความร่วมมือประชาชน
"ชาดา" รับฟังปัญหา กลุ่มกำนันผู้ใหญ่บ้าน จ.ชลบุรี ขอแก้หนี้นอกระบบ-ปราบผู้มีอิทธิพล-ยาเสพติด ยกโมเดล ชุมชนยั่งยืนเกาะสินไห บำบัดยาได้ 100% หากได้รับความร่วมมือประชาชน
วันนี้ (30 มกราคม 2567) ที่กระทรวงมหาดไทย กลุ่มกำนัน ผู้ใหญ่บ้าน จังหวัดชลบุรี เข้าพบ นายชาดา ไทยเศรษฐ์ รัฐมนตรีช่วยว่าการกระทรวงมหาดไทย เพื่อยื่นข้อปัญหาที่กลุ่มได้รับ ทั้งปัญหายาเสพติด ที่ได้เสนอให้กระทรวงกลาโหม เข้ามามีส่วนร่วม ใช้ค่ายทหารในพื้นที่ในการฝึกบำบัดผู้เสพ รวมถึงการปราบปรามผู้มีอิทธิพล หนี้นอกระบบ และการรุกล้ำที่ดินสาธารณะ ที่จะหารือร่วมกับกระทรวงมหาดไทย ในการแก้ไขปัญหาต่อไป
นายชาดา รับฟังปัญหา พร้อมระบุว่า ที่ผ่านมากระทรวงมหาดไทย ให้ความสำคัญ ไม่ว่าจะเป็นเรื่องการปราบปรามยาเสพติด จะเห็นผลได้จาก การนำร่อง และผลักดันโครงการชุมชนยั่งยืน เพื่อบำบัดฟื้นฟูผู้ติดยาเสพติด ด้วยการที่ประชาชนมีส่วนร่วม ในจังหวัดระนอง ที่เกาะสินไห มีคน 1 พันกว่าคน เราใช้วิธีการเอ็กซเรย์ลงไปในระดับพื้นที่ พบผู้ติดยาเสพติดเกือบ 100 คน และสามารถเลิกขาดได้ 100% ทุกคน นี่คือความสำเร็จ จากประชาชน ที่เห็นผลเป็นที่ประจักษ์แล้ว
วันนี้ ตนจึงขอขอบคุณทุกท่าน ในฐานะประชาชน ที่มาร่วมกับกระทรวงมหาดไทย บอกเล่าปัญหา และข้อเสนอแนะ ซึ่งจะเป็นประโยชน์ต่อเจ้าหน้าที่ในการทำงาน โดยเฉพาะเรื่องปัญหายาเสพติด ที่ไม่ใช่หน้าที่ของคนใดคนหนึ่ง แต่เป็นหน้าที่ของพวกเราทุกคน ที่จะต้องต่อสู้กับมัน เพื่อลูกหลาน และกระทรวงมหาดไทย พร้อมที่จะดำเนินการแก้ไขปัญหาดูแลพี่น้องประชาชน เพื่อบำบัดทุกข์บำรุงสุข

ที่มา : https://www.thaigov.go.th/news/contents/details/78183