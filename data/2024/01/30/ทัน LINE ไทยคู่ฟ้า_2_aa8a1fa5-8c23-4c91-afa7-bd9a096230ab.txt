รัฐบาลไทย-ข่าวทำเนียบรัฐบาล-เริ่มแล้ว! กยศ. เปิดทำสัญญาปรับโครงสร้างหนี้ ผ่อนชำระสูงสุด 15 ปี


วันอังคารที่ 30 มกราคม 2567
เริ่มแล้ว! กยศ. เปิดทำสัญญาปรับโครงสร้างหนี้ ผ่อนชำระสูงสุด 15 ปี
.....
เริ่มแล้ว! กยศ. เปิดทำสัญญาปรับโครงสร้างหนี้ ผ่อนชำระสูงสุด 15 ปี
.
กองทุนเงินให้กู้ยืมเพื่อการศึกษา (กยศ.) เตรียมทำสัญญาปรับโครงสร้างหนี้เพื่อช่วยเหลือและแบ่งเบาภาระของผู้กู้ยืมที่อยู่ระหว่างการชำระเงินคืน ตาม พ.ร.บ.กองทุนเงินให้กู้ยืมเพื่อการศึกษา (ฉบับที่ 2) ปี 2566
.
สำหรับผู้กู้ยืมที่มีสิทธิ์เข้าทำสัญญาปรับโครงสร้างหนี้ ได้แก่ กลุ่มก่อนฟ้องคดี กลุ่มที่บอกเลิกสัญญาแล้วแต่ยังไม่ฟ้องคดี กลุ่มที่ฟ้องคดีแล้วแต่ศาลยังไม่มีคำพิพากษา กลุ่มที่ศาลมีคำพิพากษาถึงที่สุดแล้วแต่ยังไม่บังคับคดีและได้บังคับคดีแล้ว
.
เงื่อนไขการปรับโครงสร้างหนี้
>> ผู้กู้ยืมจะต้องผ่อนชำระเงินคืนกองทุนฯ เป็นรายเดือนในอัตราเท่ากันทุกเดือน
>> ผู้กู้ยืมต้องชำระภายในวันที่ 5 ของทุกเดือนให้เสร็จสิ้นภายใน 15 ปี
>> การชำระเงินงวดสุดท้าย ผู้กู้ยืมต้องมีอายุไม่เกิน 65 ปีบริบูรณ์
นอกจากนี้ ให้ส่วนลดเบี้ยปรับ 100% และปลดภาระผู้ค้ำประกันหลังจากทำสัญญาปรับโครงสร้างหนี้ ปรับเปลี่ยนลำดับการตัดชำระใหม่
.
ผู้กู้ยืมสามารถลงทะเบียนนัดหมายเข้าทำสัญญาปรับโครงสร้างหนี้ได้ ตั้งแต่บัดนี้เป็นต้นไป ทางเว็บไซต์ www.studentloan.or.th และจะเริ่มทำสัญญาได้ตั้งแต่ 15 ก.พ. 67 ที่สำนักงานของกองทุนฯ หลังจากนั้นจะเริ่มเปิดให้ผู้กู้เข้าทำสัญญาได้ตามจังหวัดต่าง ๆ ทั่วประเทศ
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/78154