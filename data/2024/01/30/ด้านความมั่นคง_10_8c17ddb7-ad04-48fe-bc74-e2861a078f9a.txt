รัฐบาลไทย-ข่าวทำเนียบรัฐบาล-ผู้ว่าฯ เมืองปากน้ำโพ ขับเคลื่อนการสร้างความมั่นคงทางอาหารอย่างต่อเนื่อง จัดกิจกรรม “ผู้ว่าฯ ปลูกผัก ด้วยรัก ร่วมแบ่งปัน” เพื่อเป็นแบบอย่าง “ผู้นำต้องทำก่อน” พร้อมขยายผลให้ประชาชน


วันอังคารที่ 30 มกราคม 2567
30/01/2567
พิมพ์
ผู้ว่าฯ เมืองปากน้ำโพ ขับเคลื่อนการสร้างความมั่นคงทางอาหารอย่างต่อเนื่อง จัดกิจกรรม “ผู้ว่าฯ ปลูกผัก ด้วยรัก ร่วมแบ่งปัน” เพื่อเป็นแบบอย่าง “ผู้นำต้องทำก่อน” พร้อมขยายผลให้ประชาชน
ผู้ว่าฯ เมืองปากน้ำโพ ขับเคลื่อนการสร้างความมั่นคงทางอาหารอย่างต่อเนื่อง จัดกิจกรรม “ผู้ว่าฯ ปลูกผัก ด้วยรัก ร่วมแบ่งปัน” เพื่อเป็นแบบอย่าง “ผู้นำต้องทำก่อน” พร้อมขยายผลให้ประชาชนได้บริโภคผักปลอดสารพิษ ลดค่าใช้จ่ายในครัวเรือน สร้างสังคมแห่งการแบ่งปัน
ผู้ว่าฯ เมืองปากน้ำโพ ขับเคลื่อนการสร้างความมั่นคงทางอาหารอย่างต่อเนื่อง จัดกิจกรรม “ผู้ว่าฯ ปลูกผัก ด้วยรัก ร่วมแบ่งปัน” เพื่อเป็นแบบอย่าง “ผู้นำต้องทำก่อน” พร้อมขยายผลให้ประชาชนได้บริโภคผักปลอดสารพิษ ลดค่าใช้จ่ายในครัวเรือน สร้างสังคมแห่งการแบ่งปัน เสริมสร้างคุณภาพชีวิตที่ดีอย่างยั่งยืน
วันนี้ (30 ม.ค. 67) นายทวี เสริมภักดีกุล ผู้ว่าราชการจังหวัดนครสวรรค์ เปิดเผยว่า จังหวัดนครสวรรค์มุ่งขับเคลื่อนการสร้างความมั่นคงทางอาหารอย่างต่อเนื่อง โดยได้จัดกิจกรรม “ผู้ว่าฯ ปลูกผัก ด้วยรัก ร่วมแบ่งปัน” ซึ่งการเป็นการดำเนินการโดยให้ส่วนราชการและภาคีเครือข่ายปลูกผักไว้รับประทานหรือประกอบอาหารภายในครัวเรือน เพื่อเป็นแบบอย่าง “ผู้นำต้องทำก่อน” และเพื่อเป็นแนวทางให้กับประชาชนนำไปปฏิบัติ อันจะเป็นการส่งเสริมการลดรายจ่าย เพิ่มรายได้ภายในครัวเรือน สร้างความมั่นคงทางอาหาร โดยน้อมนำแนวทางตามพระราชดำริของสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี “บ้านนี้มีรัก ปลูกผักกินเอง” และ “ทางนี้มีผล ผู้คนรักกัน” พร้อมทั้งรณรงค์ส่งเสริมการจัดทำถังขยะเปียกลดโลกร้อน สำหรับทิ้งขยะเศษอาหารในชีวิตประจำวัน และบริหารจัดการขยะตั้งแต่ต้นทาง ส่งเสริมให้รู้จักการคัดแยกขยะตามหลัก 3Rs (Reduce Reuse Recycle) คือ ใช้น้อย ใช้ซ้ำ และนำกลับมาใช้ใหม่ และยังเป็นการขับเคลื่อนวันดินโลก (World Soil Day) ของกระทรวงมหาดไทย ซึ่งกิจกรรมเหล่านี้ล้วนมุ่งเป้าไปที่การพัฒนาคน เพื่อให้คนไปพัฒนาพื้นที่ ยกระดับคุณภาพชีวิต สร้างความยั่งยืนให้ครอบครัว เเละชุมชน
นายทวี เสริมภักดีกุล ผู้ว่าราชการจังหวัดนครสวรรค์ กล่าวว่า จังหวัดนครสวรรค์ได้ร่วมกับชมรมแม่บ้านมหาดไทยจังหวัดนครสวรรค์ นำโดยนางวราภรณ์ เสริมภักดีกุล ประธานแม่บ้านมหาดไทยจังหวัดนครสวรรค์ พร้อมด้วย พัฒนาการจังหวัดนครสวรรค์ หัวหน้าส่วนราชการ และเจ้าหน้าที่สำนักงานพัฒนาชุมชนจังหวัดนครสวรรค์ ร่วมกันจัดกิจกรรม “ผู้ว่าฯ ปลูกผัก ด้วยรัก ร่วมแบ่งปัน” ครั้งที่ 4 ขึ้น เพื่อรณรงค์สร้างการรับรู้ การสร้างความมั่นคงทางอาหารอย่างต่อเนื่อง โดยในเดือนนี้มีหน่วยงานร่วมนำผักสวนครัว ผลไม้ และกล้าไม้ มาร่วมแบ่งบัน ได้แก่ อำเภอไพศาลี อำเภอท่าตะโก องค์การบริหารส่วนตำบลเขาชนกัน อำเภอแม่วงก์ สำนักงานพัฒนาสังคมและความมั่นคงของมนุษย์จังหวัดนครสวรรค์ และสำนักงานเกษตรจังหวัดนครสวรรค์ เพื่อเป็นตัวอย่างในการรณรงค์ให้มีการปลูกผักสวนครัวทุกครัวเรือนทั่วจังหวัดนครสวรรค์
นายทวี เสริมภักดีกุล ผู้ว่าราชการจังหวัดนครสวรรค์ กล่าวในช่วงท้ายว่า ขอขอบคุณหัวหน้าส่วนราชการ พี่น้องภาคีเครือข่าย ตลอดจนเจ้าหน้าที่สำนักงานพัฒนาชุมชนจังหวัดนครสวรรค์ ที่มาร่วมทำกิจกรรมให้บรรลุเป้าหมายไปได้ด้วยดีในวันนี้ และการทำให้จังหวัดนครสวรรค์เป็นพื้นที่แห่งความสุขนั้น จะต้องทำให้เป็นพื้นที่แห่งความช่วยเหลือเกื้อกูลกันด้วย เป็นสังคมแห่งการแบ่งปัน อันจะทำให้เกิดสังคมที่ผู้คนมีแต่ความรักใคร่ และเป็นสังคมที่พัฒนาอย่างยั่งยืนในทุกมิติ ไม่ว่าจะเป็นด้านสังคม เศรษฐกิจ และสิ่งแวดล้อม ซึ่งจังหวัดนครสวรรค์มีความมุ่งมั่นที่จะสร้างความมั่นคงในชีวิตให้กับพี่น้องประชาชน ทำให้เกิดความมั่นคงด้านอาหาร ทำให้สังคม ชุมชนของเรามีแหล่งผลิตอาหารที่มีคุณภาพ รวมทั้งสร้างงาน สร้างอาชีพ สร้างรายได้ให้กับประชาชนในชุมชน ทำให้ประชาชนในพื้นที่มีความเป็นอยู่ที่ดีอย่างยั่งยืน สอดคล้องกับเป้าหมายการพัฒนาที่ยั่งยืนขององค์การสหประชาชาติ พร้อมทั้งนำนโยบายของกระทรวงมหาดไทยที่มุ่งทำให้เกิดการ “บำบัดทุกข์ บำรุงสุข” เพื่อพี่น้องประชาชนได้มีคุณภาพชีวิตที่ดีอย่างยั่งยืนต่อไป
#WorldSoilDay #วันดินโลก #UN #FAO #GlobalSoilPartnership #MOI
#กระทรวงมหาดไทย #บำบัดทุกข์บำรุงสุข #SoilandWaterasourceoflife
#SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/78187