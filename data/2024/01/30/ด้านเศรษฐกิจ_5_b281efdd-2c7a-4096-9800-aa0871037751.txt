รัฐบาลไทย-ข่าวทำเนียบรัฐบาล-SME D Bank มอบโปรแกรมพัฒนาจากหัวใจ ตลอดเดือนแห่งความรัก หนุนเอสเอ็มอีถึงแหล่งทุน ลดภาระการเงิน ตลาดเติบโต ทันยุคดิจิทัล


วันอังคารที่ 30 มกราคม 2567
30/01/2567
พิมพ์
SME D Bank มอบโปรแกรมพัฒนาจากหัวใจ ตลอดเดือนแห่งความรัก หนุนเอสเอ็มอีถึงแหล่งทุน ลดภาระการเงิน ตลาดเติบโต ทันยุคดิจิทัล
SME D Bank จัดโปรแกรมพัฒนาตลอดเดือนกุมภาพันธ์ 2567 ช่วยยกระดับเสริมศักยภาพผู้ประกอบการเอสเอ็มอี ทั้งที่เป็นลูกค้าของ SME D Bank และทั่วไป ช่วยให้สามารถเข้าถึงแหล่งทุน ลดภาระทางการเงิน สนับสนุนขยายตลาดเติบโต และเท่าทันเทรนด์ธุรกิจในยุคดิจิทัล
ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank เดินหน้าภารกิจธนาคารเพื่อการพัฒนาเอสเอ็มอีไทย จัดโปรแกรมพัฒนาตลอดเดือนกุมภาพันธ์ 2567 ช่วยยกระดับเสริมศักยภาพผู้ประกอบการเอสเอ็มอี ทั้งที่เป็นลูกค้าของ SME D Bank และทั่วไป ช่วยให้สามารถเข้าถึงแหล่งทุน ลดภาระทางการเงิน สนับสนุนขยายตลาดเติบโต และเท่าทันเทรนด์ธุรกิจในยุคดิจิทัล ทุกโปรแกรมสามารลงทะเบียนสมัครเข้าร่วมฟรี ผ่านแพลตฟอร์ม DX by SME D Bank (https://dx.smebank.co.th/) สอบถามข้อมูลเพิ่มเติม Call Center 1357
กิจกรรมสัมมนา
- "ติดอาวุธเพิ่มกำไรจากสินค้าคงเหลือด้วย Digital TECH กับ Chat GPT" วันที่ 1 ก.พ. ณ โรงแรมนิภาการ์เด้น จ.สุราษฎร์ธานี
- “การพัฒนาแห่งอนาคตมุ่งสู่โรงพยาบาลอัจฉริยะด้านพลังงาน และสิทธิประโยชน์เข้าถึงแหล่งทุน” วันที่ 6 ก.พ. ณ ชั้น 11 ห้องเแก้ววิเชียร อาคาร SME Bank Tower
- "ทุนก็มี ภาษีก็รู้ ก้าวสู่ยุคดิจิทัล" วันที่ 14 ก.พ. ณ ห้องประชุมสำนักงานสรรพากรภาค 8  จ.เชียงใหม่ , วันที่ 15 ก.พ. ณ ห้องจันผา ชั้น 2 โรงแรมเวียงลคอร ลำปาง จ.ลำปาง และวันที่ 16 ก.พ. ณ ห้องประชุมจามเทวี ชั้น 4 ศูนย์ราชการจังหวัดลำพูน  จ.ลำพูน
- “การลดต้นทุนสร้างรายได้กำไรเพิ่มด้วยการบริหารจัดการ Stock อย่างมีประสิทธิภาพ” วันที่ 20 ก.พ. ณ โรงแรมกรีนเลค รีสอร์ท จ.เชียงใหม่ และวันที่ 21 ก.พ. ณ โรงแรมลำปางเวียงลคร จ.ลำปาง
- "AI ในการตลาดและการบริการ : กลยุทธ์สร้างสรรค์เพื่อนวัตกรรมธุรกิจ ด้วย Chat GPT" วันที่ 21 ก.พ. ณ โรงแรมคริสตัล หาดใหญ่ จ.สงขลา และวันที่ 22 ก.พ. ณ โรงแรมเรือรัษฎา จ.ตรัง
- "เปิดประตูการค้า สินค้าไทยสู่จีนด้วย Social Commerce" วันที่  22 ก.พ. ณ ชั้น 11 ห้องเแก้ววิเชียร อาคาร SME Bank Tower
กิจกรรม Event
- งาน  "Food Pack Asia 2024” เติมทุนผู้ประกอบการสินค้า อุตสาหกรรม บรรจุภัณฑ์ วันที่ 31 ม.ค. – 3 ก.พ. 67 ณ ไบเทค บางนา
- คลินิกให้คำปรึกษาต่อยอดขยายตลาด ในกิจกรรม “การเตรียมความพร้อมสู่ความเป็นเลิศในการประกอบการ” วันที่ 7 ก.พ. ณ ห้องกัญญลักษณ์ เอบี ชั้น 3 โรงแรมโฟร์วิงส์ สุขุมวิท 26
- งาน "Thailand Premium Fruit Business Matching 2024"  จับคู่ธุรกิจผู้นำเข้า ผู้ซื้อ และจัดจำหน่าย กับเอสเอ็มอีกลุ่มธุรกิจผลไม้สด แปรรูป  วันที่ 28 ก.พ. ณ  โรงแรมเซ็นทารา แกรนด์ แอท เซ็นทรัลพลาซา ลาดพร้าว
กิจกรรม Online เสริมแกร่งเรียนรู้ได้ด้วยตัวเอง ตลอด 24 ชม. ผ่านแพลตฟอร์ม DX by SME D Bank
- หลักสูตร  E-Learning พัฒนาธุรกิจด้านต่าง ๆ ช่วยยกระดับสู่ยุคดิจิทัล
- “ออกสื่อกระตุ้นยอดขาย” รุ่นที่ 1  ลูกค้า SME D Bank สามารถแจ้งความประสงค์รับการประชาสัมพันธ์กิจการ

ที่มา : https://www.thaigov.go.th/news/contents/details/78160