รัฐบาลไทย-ข่าวทำเนียบรัฐบาล-นายกฯ เผย ครม. เห็นชอบกรอบวงเงิน (กสศ.) ดูแลเรื่องเด็กที่หลุดออกนอกระบบการศึกษา พร้อมอนุมัติวงเงินด้านอุดมศึกษาวิทยาศาสตร์การวิจัยและนวัตกรรม 


วันอังคารที่ 30 มกราคม 2567
30/01/2567
พิมพ์
นายกฯ เผย ครม. เห็นชอบกรอบวงเงิน (กสศ.) ดูแลเรื่องเด็กที่หลุดออกนอกระบบการศึกษา พร้อมอนุมัติวงเงินด้านอุดมศึกษาวิทยาศาสตร์การวิจัยและนวัตกรรม
นายกฯ เผย ครม. เห็นชอบกรอบวงเงิน (กสศ.) ดูแลเรื่องเด็กที่หลุดออกนอกระบบการศึกษา พร้อมอนุมัติวงเงินด้านอุดมศึกษาวิทยาศาสตร์การวิจัยและนวัตกรรม เพื่อเพิ่มทักษะคนไทยเสริมความสามารถของ Start Up และ SME
วันที่ (30 มกราคม 2567) เวลา 11.30 น. ณ บริเวณหน้าตึกบัญชาการ 1 ทำเนียบรัฐบาล นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง กล่าวภายหลังการประชุมคณะรัฐมนตรีว่า คณะรัฐมนตรีเห็นชอบแผนการใช้เงินของ กองทุนเพื่อความเสมอภาคทางการศึกษา (กสศ.) ซึ่งดูแลเรื่องเด็กที่หลุดออกนอกระบบการศึกษา ประจำปีงบประมาณ พ.ศ. 2568 เพื่อส่งเสริมให้จำนวนเด็กและเยาวชนที่หลุดออกจากระบบการศึกษาให้มีจำนวนเป็นศูนย์ให้ได้ ตามนโยบาย thailand zero dropout และ ครม. เห็นชอบในกรอบวงเงินด้านอุดมศึกษาวิทยาศาสตร์การวิจัยและนวัตกรรมเพื่อพิจารณาให้คนไทยมีทักษะเพิ่ม ส่งเสริมความสามารถของ Start Up และ SME

ที่มา : https://www.thaigov.go.th/news/contents/details/78168