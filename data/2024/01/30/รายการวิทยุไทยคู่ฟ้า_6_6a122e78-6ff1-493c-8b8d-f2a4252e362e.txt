รัฐบาลไทย-ข่าวทำเนียบรัฐบาล-เดินหน้าพัฒนาพันธุ์ข้าว ตั้งเป้า ไทยส่งออกข้าวคุณภาพอันดับหนึ่ง


วันอังคารที่ 30 มกราคม 2567
30/01/2567
พิมพ์
เดินหน้าพัฒนาพันธุ์ข้าว ตั้งเป้า ไทยส่งออกข้าวคุณภาพอันดับหนึ่ง
วันจันทร์ที่ 29 มกราคม 2567
ต่อจากนี้ไป ขอเชิญรับฟังไทยคู่ฟ้า
รัฐบาลเดินหน้ายกระดับศักยภาพและผลผลิตข้าว
โดยพัฒนาเมล็ดพันธุ์ข้าวคุณภาพดีให้มีเพียงพอต่อความต้องการของเกษตรกรอย่างต่อเนื่อง ปัจจุบัน
มีพันธุ์ข้าวที่ผ่านการรับรองจากกรมการข้าวแล้ว 172 พันธุ์
ครอบคลุมทุกชนิดและประเภทข้าวที่ปลูกในนิเวศการทำนาของไทย
และเตรียมประกาศรับรองพันธุ์ข้าวใหม่เพิ่มอีก เช่น ข้าวเจ้าพื้นแข็ง ผลผลิตสูง 1,300 กก./ไร่ ต้นแข็ง
ไม่หักล้ม ต้านทานโรคขอบใบแห้งและเพลี้ยกระโดดสีน้ำตาล คุณภาพการสีดีมาก ผลิตเป็นข้าวสาร 100% ชั้น
1 ได้ อีกชนิดมีกลิ่นหอม ทนน้ำท่วมฉับพลันปานกลางได้
เพื่อให้เกษตรกรมีพันธุ์ข้าวที่ดีให้เลือกปลูกได้เหมาะกับพื้นที่ เพิ่มผลผลิต ลดต้นทุน
โดยตั้งเป้าหมายให้ไทยเป็นประเทศส่งออกข้าวคุณภาพอันดับหนึ่งของโลกได้ในอนาคต
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/78150