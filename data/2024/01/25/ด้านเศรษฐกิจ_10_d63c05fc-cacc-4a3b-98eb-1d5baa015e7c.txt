รัฐบาลไทย-ข่าวทำเนียบรัฐบาล-รองปลัดอภัย เป็นประธานการประชุมคณะอนุกรรมการบริหารจัดการศัตรูมันสำปะหลัง ครั้งที่ 1/2567 


วันพฤหัสบดีที่ 25 มกราคม 2567
รองปลัดอภัย เป็นประธานการประชุมคณะอนุกรรมการบริหารจัดการศัตรูมันสำปะหลัง ครั้งที่ 1/2567
รองปลัดอภัย เป็นประธานการประชุมคณะอนุกรรมการบริหารจัดการศัตรูมันสำปะหลัง ครั้งที่ 1/2567
นายอภัย สุทธิสังข์ รองปลัดกระทรวงเกษตรและสหกรณ์ เป็นประธานการประชุมคณะอนุกรรมการบริหารจัดการศัตรูมันสำปะหลัง ครั้งที่ 1/2567 ณ ห้องประชุม 4/1 กรมส่งเสริมการเกษตร และผ่านระบบ Zoom Meeting ซึ่งที่ประชุมได้พิจารณาประเด็นต่าง ๆ ดังนี้
1) คำสั่งคณะกรรมการนโยบายและบริหารจัดการมันสำปะหลัง เรื่อง แต่งตั้งคณะอนุกรรมการบริหารจัดการศัตรูมันสำปะหลัง ที่ 3/2566
2) สถานการณ์การระบาดของโรคใบด่างมันสำปะหลัง พบการระบาดในพื้นที่ 32 จังหวัด รวมจำนวน 210,522.8 ไร่ คิดเป็นร้อยละ 2.225 ของพื้นที่ปลูก (ข้อมูล ณ วันที่ 17 มกราคม 2567)
3) ความก้าวหน้าการจัดทำโครงการประกันภัยมันสำปะหลัง
และ 4) แผนบริหารจัดการโรคใบด่างมันสำปะหลัง (ปี 2567 -2570) เพื่อเสนอคณะกรรมการนโยบายและบริหารจัดการมันสำปะหลัง (นบมส.) ให้ความเห็นชอบต่อไป

ที่มา : https://www.thaigov.go.th/news/contents/details/77959