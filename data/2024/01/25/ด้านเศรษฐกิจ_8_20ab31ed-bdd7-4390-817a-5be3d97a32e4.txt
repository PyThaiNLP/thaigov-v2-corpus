รัฐบาลไทย-ข่าวทำเนียบรัฐบาล-กรมทางหลวงชนบท เพิ่มความปลอดภัยบนสะพานภูมิพล 1 (ฝั่งพระราม 3) กรุงเทพมหานคร นำเทคโนโลยีมาใช้วิเคราะห์สภาพการจราจรเพื่ออำนวยความสะดวกและปลอดภัยในการเดินทางของประชาชน


วันพฤหัสบดีที่ 25 มกราคม 2567
กรมทางหลวงชนบท เพิ่มความปลอดภัยบนสะพานภูมิพล 1 (ฝั่งพระราม 3) กรุงเทพมหานคร นำเทคโนโลยีมาใช้วิเคราะห์สภาพการจราจรเพื่ออำนวยความสะดวกและปลอดภัยในการเดินทางของประชาชน
...
กรมทางหลวงชนบท (ทช.) โดยสำนักอำนวยความปลอดภัย ดำเนินโครงการงานบำรุงถนนเชื่อมต่อสะพานภูมิพล 1 (ฝั่งถนนพระราม 3) เขตยานนาวา กรุงเทพมหานคร เพื่อเพิ่มประสิทธิภาพการทำงาน ลดความเสี่ยงในการเกิดอุบัติเหตุ โดยการนำนวัตกรรม เทคโนโลยี และระบบวิเคราะห์ภาพปัญญาประดิษฐ์ (AI) มาประยุกต์ใช้งานในการวิเคราะห์และตรวจสอบสภาพแวดล้อมความปลอดภัย ซึ่งได้ดำเนินการติดตั้งกล้อง CCTV ติดตั้งเซ็นเซอร์วัดปริมาณน้ำฝนและความเร็วลม ติดตั้งเสาหลักล้มลุกทดแทนชิ้นที่ชำรุดบริเวณทางขึ้น-ลงสะพาน พร้อมติดตั้งอุปกรณ์รับ-ส่งข้อมูลไปประมวลผลในเครื่องประมวลผลที่หมวดบำรุงทางหลวงชนบทวงแหวนอุตสาหกรรม โดยใช้งบประมาณในการดำเนินการรวม 9.4790 ล้านบาท ให้การอำนวยความปลอดภัยและการเข้าช่วยเหลือกรณีเกิดอุบัติเหตุบนสะพานได้อย่างทันที เนื่องจากสะพานภูมิพล 1 เป็นโครงข่ายสำคัญของ ทช.ในการเชื่อมต่อโครงข่ายถนนระหว่างกรุงเทพมหานคร และจังหวัดสมุทรปราการ ปัจจุบันโครงการดังกล่าวได้ดำเนินการแล้วเสร็จพร้อมใช้งานเป็นที่เรียบร้อย

ที่มา : https://www.thaigov.go.th/news/contents/details/77945