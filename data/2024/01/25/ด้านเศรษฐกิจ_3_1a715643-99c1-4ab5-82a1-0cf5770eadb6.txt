รัฐบาลไทย-ข่าวทำเนียบรัฐบาล-SME D Bank รู้ใจเอสเอ็มอีไทย จัดสัมมนาฟรี “ทุนก็มี ภาษีก็รู้ ก้าวสู่ยุคดิจิทัล”  เปลี่ยนเรื่องภาษีเป็นเรื่องง่าย กระจายจัดใน 3 จังหวัดภาคเหนือ วันที่ 14-16 ก.พ. 67


วันพฤหัสบดีที่ 25 มกราคม 2567
25/01/2567
พิมพ์
SME D Bank รู้ใจเอสเอ็มอีไทย จัดสัมมนาฟรี “ทุนก็มี ภาษีก็รู้ ก้าวสู่ยุคดิจิทัล”  เปลี่ยนเรื่องภาษีเป็นเรื่องง่าย กระจายจัดใน 3 จังหวัดภาคเหนือ วันที่ 14-16 ก.พ. 67
SME D Bank จัดกิจกรรมสัมมนาฟรี “ทุนก็มี ภาษีก็รู้ ก้าวสู่ยุคดิจิทัล”  ช่วยผู้ประกอบการเอสเอ็มอีเปลี่ยนเรื่องบัญชีและภาษีให้เป็นเรื่องง่าย ด้วยการใช้เครื่องมือดิจิทัลอำนวยความสะดวกสบาย และเข้าถึงสิทธิประโยชน์ต่าง ๆ ที่จะช่วยลดต้นทุนธุรกิจ
ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank เดินหน้าภารกิจธนาคารเพื่อพัฒนาเอสเอ็มอีไทย จับมือกรมสรรพากร สำนักงานส่งเสริมวิสาหกิจขนาดกลางและขนาดย่อม (สสว.) และบริษัท บนกองเงินกองทอง จำกัด ผู้ให้บริการจัดการระบบบริหารการเงิน บัญชี ภาษีครบวงจร จัดกิจกรรมสัมมนาฟรี “ทุนก็มี ภาษีก็รู้ ก้าวสู่ยุคดิจิทัล”  ช่วยผู้ประกอบการเอสเอ็มอีเปลี่ยนเรื่องบัญชีและภาษีให้เป็นเรื่องง่าย ด้วยการใช้เครื่องมือดิจิทัลอำนวยความสะดวกสบาย และเข้าถึงสิทธิประโยชน์ต่าง ๆ ที่จะช่วยลดต้นทุนธุรกิจ และที่สำคัญสามารถเข้าถึงแหล่งทุนจาก SME D Bank   ดอกเบี้ยถูกเริ่มต้นเพียง 2.99%ต่อปี  วงเงินกู้สูงสุด 50 ล้านบาท  ผ่อนนานสูงสุดถึง 15 ปี  โดยกำหนดจัด 3 ครั้ง ใน 3 จังหวัดทางภาคเหนือ ทุกวันจัดในเวลา 8.30-16.00 น.  ได้แก่
• วันที่ 14 ก.พ. 67  ห้องประชุมสำนักงานสรรพกรพื้นที่เชียงใหม่ 1 จ.เชียงใหม่
• วันที่ 15 ก.พ. 67  ห้องจันผา ชั้น 2 โรงแรมเวียงลคอร ลำปาง จ.ลำปาง
• วันที่ 16 ก.พ. 67  ห้องประชุมจามเทวี ชั้น 4 ศูนย์ราชการจังหวัดลำพูน จ.ลำพูน
มางานนี้ได้รับประโยชน์มากมาย เช่น สิทธิประโยชน์จากโครงการ "SME ปังตังได้คืน" :  จ่าย 10,000 บาท คืน 9,000 บาท  ลดต้นทุนด้วยบัญชีออนไลน์  e-Tax Invoice  & e-Receipt  สิทธิประโยชน์และมาตรการทางภาษีสำหรับเอสเอ็มอี  แนะเคล็ดลับเข้าถึงแหล่งทุน อีกทั้ง เมื่อได้รับอนุมัติสินเชื่อจาก SME D Bank และใช้วงเงิน ตั้งแต่ 1 ล้านบาทขึ้นไป  รับฟรี Cashback ค่าประเมินหลักประกันสูงสุด 30,000 บาท นอกจากนั้น ฟรีปรึกษาบัญชีออนไลน์ สำหรับเอสเอ็มอี จากบริษัท บนกองเงินกองทอง จำกัด มูลค่า 6,000 บาท
สอบถามและลงทะเบียนร่วมสัมมนา ติดต่อกรมสรรพากร : 089-629-1442  , สสว : โทร. 02-298-3051 และ SME D Bank :  โทร. 02-265-4598 หรือสแกนในโปสเตอร์ประชาสัมพันธ์

ที่มา : https://www.thaigov.go.th/news/contents/details/77930