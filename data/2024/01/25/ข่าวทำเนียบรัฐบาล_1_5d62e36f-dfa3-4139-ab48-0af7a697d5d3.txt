รัฐบาลไทย-ข่าวทำเนียบรัฐบาล-นลินี บุกอินเดีย ถกรัฐมนตรีการค้า ผลักดันการค้าสองฝ่าย ดึงภาคเอกชนอินเดียลงทุน EEC พบผู้ประกอบการไทยในอินเดีย


วันพฤหัสบดีที่ 25 มกราคม 2567
25/01/2567
พิมพ์
นลินี บุกอินเดีย ถกรัฐมนตรีการค้า ผลักดันการค้าสองฝ่าย ดึงภาคเอกชนอินเดียลงทุน EEC พบผู้ประกอบการไทยในอินเดีย
นลินี บุกอินเดีย ถกรัฐมนตรีการค้า ผลักดันการค้าสองฝ่าย ดึงภาคเอกชนอินเดียลงทุน EEC พบผู้ประกอบการไทยในอินเดีย
วันที่ 25 มกราคม 2567 นลินี ทวีสิน ผู้แทนการค้าไทย เยือนนิวเดลี นำทีม Thailand ถกรัฐมนตรีการค้าและอุตสาหกรรม ผลักดันการค้าและการลงทุน เพื่อประโยชน์ของสองประเทศ เชิญชวนนักธุรกิจชั้นนำลงทุนในพื้นที่ EEC แย้ม Air India สนใจที่จะหา partner ไทยร่วมซ่อมบำรุงเครื่องบิน ตลอดจนพบหารือกับภาคเอกชนชั้นนำของไทยในอินเดีย
นางนลินี ทวีสิน ผู้แทนการค้าไทยเปิดเผยว่า ตนร่วมกับเอกอัครราชทูต ณ กรุงนิวเดลี (นางสาวภัทรัตน์ หงษ์ทอง) ได้มีโอกาสนำทีมประเทศไทยในกรุงนิวเดลีเข้าหารือกับนายปิยูช โกยัล รัฐมนตรีว่าการกระทรวงพาณิชย์และอุตสาหกรรมของอินเดีย โดยทั้งสองฝ่ายเห็นพ้องว่าไทยและอินเดียยังมีโอกาสในการพัฒนาความร่วมมือในอีกหลายมิติ โดยตนได้เน้นย้ำว่าไทยให้ความสำคัญกับการอำนวยความสะดวกในการดำเนินธุรกิจ (Ease of doing business) รวมถึงมีสิทธิพิเศษด้านการลงทุนที่หลากหลาย จึงขอเชิญชวนให้บริษัทอินเดียมาลงทุนตั้งอุตสาหกกรรมการผลิต รวมถึงการผลิตยาในพื้นที่ EEC และได้เสนอให้ทั้งสองฝ่ายใช้เวที JTC ในการส่งเสริมความสัมพันธ์ทางการค้าและแก้ไขปัญหาอุปสรรคทางการค้าต่างๆ ระหว่างสองฝ่าย
นางนลินีฯ กล่าวเพิ่มเติมว่า ตนยังได้มีโอกาสหารือกับนักธุรกิจชั้นนำจากสมาคมหอการค้าและอุตสาหกรรมอินเดีย หรือ FICCI ซึ่งเป็นหอการค้าที่เก่าแก่และใหญ่ที่สุดในอินเดีย โดยตนได้ใช้โอาสนี้ประกาศถึงความพร้อมของไทยในการเปิดรับการค้า การลงทุน และเป็นจุดศูนย์กลางของอาเซียน โดยเฉพาะในอุตสาหกรรมที่ไทยมีจุดเด่น เช่น โรงแรมและการบริการ ท่องเที่ยว และภาพยนตร์ ผ่านจุดแข็งด้านทักษะแรงงาน กฎระเบียบที่เอื้ออำนวย และที่ตั้งที่มีความได้เปรียบเชิงยุทธศาสตร์ของประเทศไทย นอกจากนี้ ภาคชนที่เข้าร่วมการหารือยังให้ความสนใจกับโครงการ Land bridge ของรัฐบาลไทย
นอกจากนี้ ตนได้มีโอกาสหารือกับของ CEO ของ Air India โดยได้เสนอให้ Air India พิจารณาเปิดเส้นทางบินตรงสู่จังหวัดอื่นๆ นอกเหนือจากกรุงเทพและภูเก็ต ซึ่งจะเป็นปัจจัยสำคัญในการสนับสนุนการเขื่อมโยง และส่งเสริมการท่องเที่ยวเมืองรอง อีกทั้ง ยังได้เสนอให้ใช้ไทยเป็นที่ตั้งของศูนย์บำรุงรักษาเครื่องบินหรือมีความร่วมมือกับบริษัทเอกชนไทยในเรื่องดังกล่าว โดย CEO ของ Air India พร้อมที่จะพิจารณาข้อเสนอดังกล่าว นอกจากนี้ ผู้บริหาร Air India ยังได้กล่าวชื่นชมนโยบายฟรีวีซ่าแก่นักท่องเที่ยวอินเดีย ว่านโยบายดังกล่าวเป็นการเพิ่มเติมความแข็งแกร่งของไทยในฐานะประเทศจุดหมายปลายทางที่นักท่องเที่ยวชาวอินเดียต้องการเดินทางไปเยือน
ในระหว่างการเยือนตนยังได้มีโอกาสพบหารือและรับฟังประสบการณ์ปัญหาและอุปสรรค์ในการลงทุนของบริษัทชั้นนำของไทย ​เช่น​ ​ปตท.​ เอสซีจี ซีพี​ และ MQDC ที่ได้มาลงทุนในอินเดีย เพื่อหาแนวทางในการพัฒนาและสนับสนุนผู้ประกอบการไทยในอินเดียต่อไป
นางนลินีฯ กล่าวทิ้งท้ายว่า  ตนและท่านทูตไทยเห็นพ้องว่าไทยควรหาแนวทางพัฒนาความสัมพันธ์ทางการค้า การลงทุนกับรัฐอัสสัมซึ่งมีลักษณะ วัฒนธรรมที่คล้ายคลึงกับคนไทย​ โดยเฉพาะการจัดงานส่งเสริมสินค้าและวัฒนธรรมไทย โดยจะเชิญส่วนราชการระดับกระทรวงที่เกี่ยวข้องของไทยเข้ามาสนับสนุนและร่วมจัดงานด้วยโดยมี​ ออท.ไทย ณ กรุงนิวเดลลีและทีมไทยแลนด์เป็นหลักในการจัดกิจกรรมดังกล่าว

ที่มา : https://www.thaigov.go.th/news/contents/details/77926