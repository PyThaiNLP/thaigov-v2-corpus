รัฐบาลไทย-ข่าวทำเนียบรัฐบาล-เตือนประชาชน ต้มน้ำกระท่อมขาย ผิดกฎหมายมีโทษทั้งจำทั้งปรับ


วันพฤหัสบดีที่ 25 มกราคม 2567
25/01/2567
พิมพ์
เตือนประชาชน ต้มน้ำกระท่อมขาย ผิดกฎหมายมีโทษทั้งจำทั้งปรับ
วันอาทิตย์ที่ 21 มกราคม 2567
ต่อจากนี้ไป ขอเชิญรับฟังไทยคู่ฟ้า
รัฐบาลแจ้งเตือนประชาชนเรื่องการจำหน่ายพืชกระท่อม โดยตามประกาศกระทรวงสาธารณสุข ฉบับที่
454 ออกตาม พ.ร.บ.อาหาร พ.ศ.2522 สารสกัดพืชกระท่อมเป็นหนึ่งในบัญชีแนบท้ายรายการที่ 52
ซึ่งยังคงถูกจำกัด ห้ามผลิต นำเข้า หรือจำหน่าย ดังนั้น ณ ปัจจุบันการปลูก ซื้อ ขาย ต้นกระท่อม ใบสด ลำต้น
เมล็ด ตลอดจนการต้มน้ำกระท่อมที่ไม่มีการผสมยาแก้ไอเพื่อดื่มเองหรือแจกจ่าย
โดยเป็นการบริโภคตามวิถีชีวิตไม่ใช่การจำหน่าย สามารถทำได้โดยไม่ผิดกฎหมาย
แต่การต้มน้ำกระท่อมหรือผสมในอาหารเพื่อจำหน่าย รวมถึงการแจกจ่ายเพื่อประโยชน์ทางการค้าขาย
เป็นการกระทำที่ผิดกฎหมาย โดยมีโทษตามมาตรา 50 จำคุกตั้งแต่ 6 เดือน – 2 ปี และปรับตั้งแต่ 5,000 –
20,000 บาท
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/77947