รัฐบาลไทย-ข่าวทำเนียบรัฐบาล-ฝ่ายปกครองจังหวัดศรีสะเกษบูรณาการหน่วยงานความมั่นคงในพื้นที่ จับกุมผู้ต้องหายาเสพติด 2 คดี รวมจำนวน 9 ราย พร้อมของกลางยาบ้ากว่า 100,000 เม็ด และทรัพย์สินมูลค่ามากกว่า 10 ล้านบาท


วันพฤหัสบดีที่ 25 มกราคม 2567
25/01/2567
พิมพ์
ฝ่ายปกครองจังหวัดศรีสะเกษบูรณาการหน่วยงานความมั่นคงในพื้นที่ จับกุมผู้ต้องหายาเสพติด 2 คดี รวมจำนวน 9 ราย พร้อมของกลางยาบ้ากว่า 100,000 เม็ด และทรัพย์สินมูลค่ามากกว่า 10 ล้านบาท
ฝ่ายปกครองจังหวัดศรีสะเกษบูรณาการหน่วยงานความมั่นคงในพื้นที่ จับกุมผู้ต้องหายาเสพติด 2 คดี รวมจำนวน 9 ราย พร้อมของกลางยาบ้ากว่า 100,000 เม็ด และทรัพย์สินมูลค่ามากกว่า 10 ล้านบาท พร้อมเร่งเดินหน้าเอกซเรย์พื้นที่เพื่อกวาดล้างสิ่งผิดกฎหมาย
ฝ่ายปกครองจังหวัดศรีสะเกษบูรณาการหน่วยงานความมั่นคงในพื้นที่ จับกุมผู้ต้องหายาเสพติด 2 คดี รวมจำนวน 9 ราย พร้อมของกลางยาบ้ากว่า 100,000 เม็ด และทรัพย์สินมูลค่ามากกว่า 10 ล้านบาท พร้อมเร่งเดินหน้าเอกซเรย์พื้นที่เพื่อกวาดล้างสิ่งผิดกฎหมาย สร้างความผาสุกให้กับสังคม
วันนี้ (25 ม.ค. 67) นายอนุพงศ์ สุขสมนิตย์ ผู้ว่าราชการจังหวัดศรีสะเกษ เปิดเผยว่า จังหวัดศรีสะเกษ โดยชุดปฏิบัติการ 238 พิทักษ์นครลำดวน ได้จับกุมเครือข่ายยาเสพติดรายสำคัญในพื้นที่จังหวัดศรีสะเกษ จำนวน 9 ราย พร้อมของกลางยาเสพติด 108,000 เม็ด และทรัพย์สินรวมมูลค่า 10,098,080 บาท โดยการจับกุมครั้งนี้เป็นไปตามนโยบายจัดระเบียบสังคมและปราบปรามผู้มีอิทธิพลตามนโยบายของนายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงมหาดไทย จึงได้มอบหมายให้ชุดปฏิบัติการดังกล่าวเร่งรัดดำเนินการติดตาม สอบสวน จับกุม และดำเนินการทางกฎหมายต่อผู้กระทำความผิด เพื่อสร้างความเป็นระเบียบเรียบร้อยและความสงบสุขให้กับสังคม
นายอนุพงศ์ สุขสมนิตย์ ผู้ว่าราชการจังหวัดศรีสะเกษ กล่าวว่า ในการปฏิบัติการดังกล่าว เจ้าหน้าที่ชุดปฏิบัติการ 238 พิทักษ์นครลำดวน ได้ดำเนินการจับกุมผู้กระทำความผิด 2 คดี ในระหว่างวันที่ 21 – 23 มกราคม 2567 ที่ผ่านมา โดยในคดีแรก เจ้าหน้าที่ได้ลงพื้นที่บริเวณสามแยกพืชสวน ต.หนองไผ่ อ.เมืองศรีสะเกษ ซึ่งได้จับกุม นายรหัสชัย (สงวนนามสกุล) อายุ 39 ปี และนางสาวบุหลัน (สงวนนามสกุล) อายุ 39 ปี พร้อมด้วยของกลางยาบ้าประมาณ 46,000 เม็ด และรถยนต์ 1 คัน จากนั้นได้ทำการขยายผลสืบสวนผู้กระทำความผิดเพิ่มเติม จำนวน 2 จุด ทำให้สามารถจับกุมได้เพิ่มเติมอีก 4 ราย โดย จุดที่ 1 ในพื้นที่ สภ.วังหิน ได้จับกุม นายเกรียงศักดิ์ (สงวนนามสกุล) อายุ 28 ปี และนายรุ่งโรจน์ (สงวนนามสกุล) อายุ 29 ปี พร้อมด้วยของกลางยาบ้า 2,000 เม็ด และรถจักรยานยนต์ 1 คัน และจุดที่ 2 ในพื้นที่ สภ.ปรางค์กู่ ได้จับกุม นายสุวิชา (สงวนนามสกุล) อายุ 31 ปี และนายชิตชัย (สงวนนามสกุล) อายุ 33 ปี พร้อมด้วยของกลางยาบ้า 20,000 เม็ด และรถจักรยานยนต์ 1 คัน
นายอนุพงศ์ สุขสมนิตย์ ผู้ว่าราชการจังหวัดศรีสะเกษ กล่าวต่อว่า ต่อมาคดีที่ 2 เจ้าหน้าที่ชุดจับกุมได้ลงพื้นที่บริเวณถนนสาย 221 พยุห์ - ศรีรัตนะ ห่างจากแยกพยุห์ประมาณ 200 เมตร ต.ตำแย อ.พยุห์ ได้จับกุมนางสาวจันทร์จิรา (สงวนนามสกุล) อายุ 32 ปี นางสาวกาญจนา (สงวนนามสกุล) อายุ 21 ปี และนายประภาส (สงวนนามสกุล) อายุ 45 ปี พร้อมด้วยของกลางยาบ้าประมาณ 40,000 เม็ด จากปฏิบัติการของชุดปฏิบัติการ 238 พิทักษ์นครลำดวน ในครั้งนี้ ทำให้จังหวัดศรีสะเกษสามารถจับกุมของกลางเป็นยาบ้ารวมกว่า 1 แสนเม็ด และยึดทรัพย์สินฯ ไว้เพื่อตรวจสอบตามประมวลกฎหมายยาเสพติด มูลค่ารวมมากกว่า 10 ล้านบาท โดยเจ้าพนักงานได้แจ้งข้อกล่าวหา “ร่วมกันมียาเสพติดให้โทษประเภท 1 (เมทแอมเฟตามีนหรือยาบ้า) ชนิดร้ายแรง โดยการมีไว้เพื่อจำหน่าย อันมีลักษณะกระทำเพื่อการค้า อันก่อให้เกิดการแพร่กระจายในกลุ่มประชาชน และทำให้เกิดผลกระทบต่อความมั่นคงของรัฐ หรือความปลอดภัยของประชาชนทั่วไป” ทั้งนี้ ได้นำตัวผู้ต้องหาพร้อมของกลางส่งพนักงานสอบสวน สภ.ในพื้นที่ เพื่อดำเนินคดีตามกฎหมายต่อไป
นายอนุพงศ์ สุขสมนิตย์ ผู้ว่าราชการจังหวัดศรีสะเกษ กล่าวในตอนท้ายว่า นอกจากนี้จังหวัดศรีสะเกษได้นำนโยบายของนายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงมหาดไทย ในการปราบปรามผู้มีอิทธิพลและแก้ไขปัญหายาเสพติด พุ่งเป้า Re X-Ray ในทุกพื้นที่อย่างต่อเนื่อง เพื่อกวาดล้างสิ่งผิดกฎหมาย และเร่งสืบสวนขยายผลเพื่อนำตัวผู้กระทำความผิดมาลงโทษตามกฎหมาย อันจะทำให้สังคมมีความสงบเรียบร้อย เกิดสวัสดิภาพ พี่น้องประชาชนมีความปลอดภัยในชีวิตและทรัพย์สิน ชุมชนน่าอยู่ ประชาชนและนักท่องเที่ยวไม่ต้องหวาดระแวงกับภัยอันตราย สามารถใช้ชีวิตได้อย่างเป็นปกติสุข ทั้งนี้ หากพี่น้องประชาชนพบเบาะแสการกระทำความผิดเกี่ยวกับยาเสพติด และการกระทำความผิดทุกประเภท หรือมีเหตุสร้างความเดือดร้อนรำคาญ สามารถแจ้งมายังสายด่วนศูนย์ดำรงธรรม โทร. 1567 ตลอด 24 ชั่วโมง
#WorldSoilDay #วันดินโลก #UN #FAO #GlobalSoilPartnership #MOI
#กระทรวงมหาดไทย #บำบัดทุกข์บำรุงสุข #SoilandWaterasourceoflife
#SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/77971