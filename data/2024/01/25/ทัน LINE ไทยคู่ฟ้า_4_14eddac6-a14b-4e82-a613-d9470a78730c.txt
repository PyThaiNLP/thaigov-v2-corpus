รัฐบาลไทย-ข่าวทำเนียบรัฐบาล-นายกฯ แถลงข่าวร่วมประธานาธิบดีเยอรมนี เปิดศักราชใหม่สู่เป้าหมายการเป็นหุ้นส่วนเชิงยุทธศาสตร์ (Strategic Partnership) ระหว่างกัน ก่อนเยือนเยอรมนีอย่างเป็นทางการ เดือนมีนาคม นี้


วันพฤหัสบดีที่ 25 มกราคม 2567
นายกฯ แถลงข่าวร่วมประธานาธิบดีเยอรมนี เปิดศักราชใหม่สู่เป้าหมายการเป็นหุ้นส่วนเชิงยุทธศาสตร์ (Strategic Partnership) ระหว่างกัน ก่อนเยือนเยอรมนีอย่างเป็นทางการ เดือนมีนาคม นี้
.....
นายกฯ แถลงข่าวร่วมประธานาธิบดีเยอรมนี เปิดศักราชใหม่สู่เป้าหมายการเป็นหุ้นส่วนเชิงยุทธศาสตร์ (Strategic Partnership) ระหว่างกัน ก่อนเยือนเยอรมนีอย่างเป็นทางการ เดือนมีนาคม นี้
.
วันนี้ (25 ม.ค. 2567) นายกรัฐมนตรีร่วมกับประธานาธิบดีเยอรมนีแถลงข่าว ณ ทำเนียบรัฐบาล สรุปสาระสำคัญ ดังนี้
.
- ความสัมพันธ์ทั่วไป : การเยือนไทยอย่างเป็นทางการครั้งนี้เป็นครั้งแรกของประธานาธิบดีเยอรมนีในรอบ 22 ปี ทั้งนี้ จากการหารือช่วงเช้า ทั้งสองประเทศเห็นพ้องที่จะกำหนดเป้าหมายในการยกระดับความสัมพันธ์สู่การเป็นหุ้นส่วนเชิงยุทธศาสตร์
- ด้านความยั่งยืน : เยอรมนีพร้อมสนับสนุนเทคโนโลยีการผลิตพลังงานทดแทน เพื่อเพิ่มสัดส่วนการใช้พลังงานหมุนเวียนในการผลิตไฟฟ้าเป็น 50% ภายในปี ค.ศ. 2040 และขยายการลงทุนในอุตสาหกรรม EV เพื่อให้ไทยก้าวขึ้นเป็นศูนย์กลางผลิตยานยนต์ไฟฟ้าในระดับภูมิภาค รวมทั้งยินดีส่งเสริมการทำเกษตรแบบยั่งยืนในไทย ตลอดจนให้การแก้ไขปัญหาฝุ่น PM 2.5
- ด้านการท่องเที่ยว : นายกฯ ขอรับการสนับสนุนสำหรับการเจรจากับสหภาพยุโรปเพื่อให้บรรลุขอยกเว้นตรวจลงตรา สำหรับการเดินทางเข้าเขตเชงเกนให้แก่ผู้ถือหนังสือเดินทางธรรมดาไทย
.
ทั้งนี้ การเยือนไทยครั้งนี้ ประธานาธิบดีเยอรมนีได้นำคณะภาคเอกชนร่วมเดินทางมาด้วย โดยภาคเอกชนแสดงความสนใจในด้านงานสินค้านานาชาติ การรีไซเคิลและการผลิตเม็ดพลาสติกจากขยะ ซึ่งไทยพร้อมพิจารณาสนับสนุนการลงทุนจากเยอรมนีต่อไป
.
อ่านข่าวเพิ่มเติม คลิก: https://www.thaigov.go.th/news/contents/details/77939
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/77969