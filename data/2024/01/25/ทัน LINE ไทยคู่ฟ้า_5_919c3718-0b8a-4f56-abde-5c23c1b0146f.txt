รัฐบาลไทย-ข่าวทำเนียบรัฐบาล-อว. ยกระดับมาตรฐานภาษาอังกฤษระดับอุดมศึกษา สร้างความพร้อมด้านวิชาการ-วิชาชีพ-การสื่อสาร


วันพฤหัสบดีที่ 25 มกราคม 2567
อว. ยกระดับมาตรฐานภาษาอังกฤษระดับอุดมศึกษา สร้างความพร้อมด้านวิชาการ-วิชาชีพ-การสื่อสาร
.....
อว. ยกระดับมาตรฐานภาษาอังกฤษระดับอุดมศึกษา สร้างความพร้อมด้านวิชาการ-วิชาชีพ-การสื่อสาร
.
กระทรวงการอุดมศึกษา วิทยาศาสตร์ วิจัยและนวัตกรรม (อว.) ออกประกาศ เรื่อง “นโยบายการยกระดับมาตรฐานภาษาอังกฤษในสถาบันอุดมศึกษา พ.ศ. 2567” เพื่อยกระดับทักษะภาษาอังกฤษของผู้จบการศึกษาฯ
.
โดยกำหนดให้นักศึกษาทุกคน สอบวัดความรู้และทักษะภาษาอังกฤษ ก่อนสำเร็จการศึกษา ตามแบบทดสอบของสถาบันอุดมศึกษาพัฒนาขึ้น หรือตามมาตรฐานสากลอื่น ๆ โดยเทียบเคียงผลกับมาตรฐานสากลของสหภาพยุโรป (Common European Framework of Reference for Languages: CEFR) ที่ใช้วัดระดับความทักษะทางภาษาในด้าน “การอ่าน การเขียน การฟัง และการพูด”
.
สำหรับผลสัมฤทธิ์ด้านทักษะภาษาอังกฤษ เทียบเคียงผลกับเกณฑ์ CEFR ของแต่ละบุคคล มีดังนี้
1. ระดับอนุปริญญา ในระดับเกณฑ์ตั้งแต่ B1 ขึ้นไป
2. ระดับปริญญาตรี ในระดับเกณฑ์ตั้งแต่ B2 ขึ้นไป
3. ระดับบัณฑิตศึกษา ในระดับเกณฑ์ตั้งแต่ C1 ขึ้นไป
.
ทั้งนี้ การพัฒนาทักษะภาษาอังกฤษในระดับอุดมศึกษาให้ได้ตามมาตรฐานสากลนั้น จะทำให้ “นักศึกษาไทย” กลายเป็นทรัพยากรบุคคลที่มีความสามารถเป็นที่ต้องการตัวของตลาดแรงงาน สอดคล้องกับนโยบายของประเทศด้านการท่องเที่ยว การค้า การลงทุน ภาคการศึกษาวิจัยต่าง ๆ
.
อ่านเพิ่มเติม คลิก: https://www.thaigov.go.th/news/contents/details/77924
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/77970