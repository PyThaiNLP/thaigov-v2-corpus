รัฐบาลไทย-ข่าวทำเนียบรัฐบาล-​วธ. ยกย่อง 153 องค์กรคุณธรรม ประจำปีงบประมาณ พ.ศ. 2566 เพื่อเป็นการสร้างขวัญกำลังใจ เสริมแรงจูงใจขับเคลื่อนองค์กรคุณธรรม ส่งเสริมสังคมไทยเป็นสังคมคุณธรรม ที่มีความมั่นคง มั่งคั่ง 


วันพฤหัสบดีที่ 25 มกราคม 2567
​วธ. ยกย่อง 153 องค์กรคุณธรรม ประจำปีงบประมาณ พ.ศ. 2566 เพื่อเป็นการสร้างขวัญกำลังใจ เสริมแรงจูงใจขับเคลื่อนองค์กรคุณธรรม ส่งเสริมสังคมไทยเป็นสังคมคุณธรรม ที่มีความมั่นคง มั่งคั่ง
​วธ. ยกย่อง 153 องค์กรคุณธรรม ประจำปีงบประมาณ พ.ศ. 2566 เพื่อเป็นการสร้างขวัญกำลังใจ เสริมแรงจูงใจขับเคลื่อนองค์กรคุณธรรม ส่งเสริมสังคมไทยเป็นสังคมคุณธรรม ที่มีความมั่นคง มั่งคั่ง และยั่งยืน
วธ. ยกย่อง 153 องค์กรคุณธรรม ประจำปีงบประมาณ พ.ศ. 2566 เพื่อเป็นการสร้างขวัญกำลังใจ เสริมแรงจูงใจขับเคลื่อนองค์กรคุณธรรม ส่งเสริมสังคมไทยเป็นสังคมคุณธรรม ที่มีความมั่นคง มั่งคั่ง และยั่งยืน
วันที่ 24 มกราคม 2567 นางยุพา ทวีวัฒนะกิจบวร ปลัดกระทรวงวัฒนธรรม ในฐานะประธานอนุกรรมการด้านการประเมินชุมชน องค์กร อำเภอ และจังหวัดคุณธรรม เป็นประธานพิธีมอบเกียรติบัตรประกาศยกย่ององค์กรคุณธรรม ประจำปีงบประมาณ พ.ศ. 2566 สังกัดองค์กรอิสระ หน่วยราชการอิสระและองค์กรภาคเอกชน ในส่วนกลาง โดยมี นายชัยพล สุขเอี่ยม อธิบดีกรมการศาสนา  ผู้บริหารกระทรวงวัฒนธรรม คณะอนุกรรมการด้านการประเมินชุมชน องค์กร อำเภอ และจังหวัดคุณธรรม เข้าร่วมพิธี ณ หอประชุมเล็ก ศูนย์วัฒนธรรมแห่งประเทศไทย กรุงเทพมหานคร
ปลัดกระทรวงวัฒนธรรม  เปิดเผยว่า กระทรวงวัฒนธรรม (วธ.) ดำเนินการตามแผนปฏิบัติการด้านการส่งเสริมคุณธรรมแห่งชาติ ระยะที่ 2 (พ.ศ. 2566 – 2570) ซึ่งเป็นแผนที่ดำเนินการต่อเนื่องจากแผนแม่บทส่งเสริมคุณธรรมแห่งชาติ ฉบับที่ 1 (พ.ศ. 2559 – 2565) มีเป้าหมาย “คนไทยมีพฤติกรรมที่สะท้อนการมีคุณธรรมเพิ่มขึ้น มุ่งสู่สังคมคุณธรรมที่คนไทยอยู่ร่วมกันด้วยความสมานฉันท์ ภายใต้หลักธรรมทางศาสนา หลักปรัชญาของเศรษฐกิจพอเพียง วิถีวัฒนธรรมไทยที่ดีงาม และประเทศไทยปลอดทุจริตและประพฤติมิชอบ” และมีตัวชี้วัด ดัชนีคุณธรรม 5 ประการ “พอเพียง วินัย สุจริต จิตอาสา กตัญญู” ซึ่งเป็นคุณธรรมพื้นฐานของการอยู่ร่วมกันในสังคม โดยในปีงบประมาณ พ.ศ. 2566 คณะกรรมการส่งเสริมคุณธรรมแห่งชาติ ได้เห็นชอบผลการประเมินและการประกาศยกย่อง ชุมชน องค์กร อำเภอ และจังหวัดคุณธรรม ใน 3 ระดับ ได้แก่ ระดับส่งเสริมคุณธรรม ระดับพัฒนาคุณธรรม และระดับคุณธรรมต้นแบบ จากภาคส่วนต่าง ๆ ทั้งในส่วนกลางและส่วนภูมิภาค รวมจำนวน 42,430 แห่ง ได้รับเกียรติบัตรจากประธานอนุกรรมการส่งเสริมคุณธรรมระดับจังหวัด ระดับกระทรวง กรุงเทพมหานคร และประธานอนุกรรมการด้านการประเมินชุมชน องค์กร อำเภอ และจังหวัดคุณธรรม ตามประเภทและระดับที่ประเมิน
ปลัดกระทรวงวัฒนธรรม กล่าวต่อไปว่า กระทรวงวัฒนธรรม โดยกรมการศาสนา ในฐานะเลขานุการคณะกรรมการส่งเสริมคุณธรรมแห่งชาติ กำหนดจัดงานพิธีมอบเกียรติบัตรประกาศยกย่ององค์กรคุณธรรม ประจำปีงบประมาณ พ.ศ. 2566 สังกัดองค์กรอิสระ หน่วยราชการอิสระและองค์กรภาคเอกชน ในส่วนกลาง ในวันพุธที่  24  มกราคม 2567 เวลา 13.00 น. ณ หอประชุมเล็ก ศูนย์วัฒนธรรมแห่งประเทศไทย กรุงเทพมหานคร โดยมีหน่วยงานราชการอิสระและองค์กรภาคเอกชน จำนวน 153 องค์กร ประกอบด้วย ระดับส่งเสริมคุณธรรม 80 องค์กร และระดับคุณธรรมต้นแบบ 73 องค์กร เพื่อเป็นการสร้างขวัญกำลังใจ และเสริมแรงจูงใจในการส่งเสริมการขับเคลื่อนองค์กรคุณธรรม  ซึ่งเป็นส่วนหนึ่งของเป้าหมายในการสร้าง “สังคมไทยเป็นสังคมคุณธรรม ที่มีความมั่นคง มั่งคั่ง และยั่งยืน”
นางยุพา กล่าวเพิ่มเติมว่า การขับเคลื่อนคุณธรรมของสังคมไทยจะเกิดขึ้นอย่างเข้มแข็งและมั่นคงได้ ต้องได้รับความร่วมมือการขับเคลื่อนการดำเนินงานจากเครือข่ายทุกภาคส่วน ร่วมสร้างสังคมไทยในปัจจุบันและอนาคต เพื่อให้เห็นผลสำเร็จเป็นรูปธรรมและสะท้อนพฤติกรรมที่แสดงออกถึงคุณธรรม 5 ประการ“พอเพียง วินัย สุจริต จิตอาสา กตัญญู” คนไทยได้รับการพัฒนาทักษะชีวิต รวมทั้งน้อมนำหลักธรรมทางศาสนา หลักปรัชญาของเศรษฐกิจพอเพียง วิถีวัฒนธรรมไทยที่ดีงาม และยึดมั่นในสถาบันหลักของชาติ เพื่อให้บรรลุเป้าหมายแผนปฏิบัติการด้านการส่งเสริมคุณธรรมแห่งชาติ ระยะที่ 2 (พ.ศ. 2566- 2570) และเป้าหมายยุทธศาสตร์ชาติ มีระบบการบริหารงานด้านคุณธรรมที่มีมาตรฐาน มีแผนงานและกิจกรรมส่งเสริมคุณธรรม สร้างวัฒนธรรมให้บุคลากรภาครัฐมีความสุจริต ส่งผลให้ค่าคะแนนการประเมินดัชนีคุณธรรมและความโปร่งใสในการดำเนินงานของหน่วยงานภาครัฐ หรือ ITA เพิ่มสูงขึ้น อันจะนำสังคมไทยสู่สังคมคุณธรรมอย่างยั่งยืน
////

ที่มา : https://www.thaigov.go.th/news/contents/details/77956