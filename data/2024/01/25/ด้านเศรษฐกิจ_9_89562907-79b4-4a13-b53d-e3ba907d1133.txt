รัฐบาลไทย-ข่าวทำเนียบรัฐบาล-บขส. เอาใจนักเดินทางสายบุญ เปิดสำรองที่นั่งเดินทางไปกราบนมัสการรอยพระพุทธบาท เขาคิชฌกูฎ ในราคา 499 บาท/ที่นั่ง เริ่มเดินทางเที่ยวแรก 16 กุมภาพันธ์นี้


วันพฤหัสบดีที่ 25 มกราคม 2567
บขส. เอาใจนักเดินทางสายบุญ เปิดสำรองที่นั่งเดินทางไปกราบนมัสการรอยพระพุทธบาท เขาคิชฌกูฎ ในราคา 499 บาท/ที่นั่ง เริ่มเดินทางเที่ยวแรก 16 กุมภาพันธ์นี้
...
นางสาวระพิพรรณ วรรณพินทุ รองกรรมการผู้จัดการใหญ่ฝ่ายบริหารการเดินรถ รักษาการแทนกรรมการผู้จัดการใหญ่ บริษัท ขนส่ง จำกัด (บขส.) เปิดเผยว่า บขส. ได้จัดโครงการ “บขส.ตามรอยพระพุทธบาท เขาคิชฌกูฎ” ต่อเนื่องมาเป็นปีที่ 7 เพื่ออำนวยความสะดวกให้กับประชาชนที่จะเดินทางไปร่วมงานประเพณีนมัสการรอยพระพุทธบาทเขาคิชฌกูฏ (พระบาทพลวง) จันทบุรี ประจำปี 2567 ในระหว่างวันที่ 10 กุมภาพันธ์ 2567 ถึง วันที่ 9 เมษายน 2567
โดย บขส. ได้จัดรถโดยสาร เส้นทางกรุงเทพฯ – จันทบุรี (เขาคิชฌกูฎ) ให้บริการวันละ 1 เที่ยว (แบบ 1 Day Trip)  ในวันที่ 16, 23 กุมภาพันธ์ 2567 และวันที่ 1, 8, 15, 22 , 29 มีนาคม 2567 รถออกจากสถานีขนส่งผู้โดยสารกรุงเทพ (จตุจักร) เวลา 20.00 น. อัตราค่าโดยสาร 499 บาท/ที่นั่ง (ไม่รวมค่าขึ้นเขาฯ)
สำรองที่นั่งได้ล่วงหน้าตั้งแต่วันนี้เป็นต้นไป ที่ งานการตลาดและลูกค้าสัมพันธ์ กองสื่อสารองค์กรและการตลาด บริษัท ขนส่ง จำกัด โทรศัพท์ 02-537-8737, 061-875-8520 หรือสอบถามข้อมูลเพิ่มเติมได้ที่ บขส. Call Center 1490

ที่มา : https://www.thaigov.go.th/news/contents/details/77957