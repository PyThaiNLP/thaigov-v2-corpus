รัฐบาลไทย-ข่าวทำเนียบรัฐบาล-ผู้ว่าฯ ชุมพร สนองนโยบาย มท.1 สั่งการฝ่ายปกครองบูรณาการหน่วยงานความมั่นคง สุ่มตรวจปัสสาวะแรงงานเรือประมงทะเล พบสารเสพติดในลูกจ้างชายไทยและเมียนมา 60 ราย เน้นย้ำ เดินหน้ากวาดล้างฯ


วันพฤหัสบดีที่ 25 มกราคม 2567
25/01/2567
พิมพ์
ผู้ว่าฯ ชุมพร สนองนโยบาย มท.1 สั่งการฝ่ายปกครองบูรณาการหน่วยงานความมั่นคง สุ่มตรวจปัสสาวะแรงงานเรือประมงทะเล พบสารเสพติดในลูกจ้างชายไทยและเมียนมา 60 ราย เน้นย้ำ เดินหน้ากวาดล้างฯ
ผู้ว่าฯ ชุมพร สนองนโยบาย มท.1 สั่งการฝ่ายปกครองบูรณาการหน่วยงานความมั่นคง สุ่มตรวจปัสสาวะแรงงานเรือประมงทะเล พบสารเสพติดในลูกจ้างชายไทยและเมียนมา 60 ราย เน้นย้ำเดินหน้ากวาดล้างยาเสพติดอย่างต่อเนื่อง พร้อมนำผู้เสพเข้าสู่กระบวนการบำบัดฟื้นฟู
ผู้ว่าฯ ชุมพร สนองนโยบาย มท.1 สั่งการฝ่ายปกครองบูรณาการหน่วยงานความมั่นคง สุ่มตรวจปัสสาวะแรงงานเรือประมงทะเล พบสารเสพติดในลูกจ้างชายไทยและเมียนมา 60 ราย เน้นย้ำ เดินหน้ากวาดล้างยาเสพติดอย่างต่อเนื่อง พร้อมนำผู้เสพเข้าสู่กระบวนการบำบัดฟื้นฟู เพื่อคืนคนดีกลับสู่สังคม
วันนี้ (25 ม.ค.67) นายวิสาห์ พูลศิริรัตน์ ผู้ว่าราชการจังหวัดชุมพร เปิดเผยว่า จังหวัดชุมพร ดำเนินการขับเคลื่อนตามนโยบายของนายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงมหาดไทย ในการจัดระเบียบสังคม ปราบปรามผู้มีอิทธิพล และการป้องกันและแก้ไขปัญหายาเสพติดอย่างจริงจัง โดยการนำผู้เสพยาเสพติดรายเก่าและรายใหม่เข้าสู่กระบวนการบำบัด รักษา และฟื้นฟูสภาพทางสังคม และพร้อมที่จะกลับคืนสู่สังคมได้อย่างปกติสุข ไม่กลับเข้าสู่วงจรยาเสพติดอีก ซึ่งจังหวัดชุมพรเป็นจังหวัดที่มีแรงงานชาวประมงทะเลจำนวนมาก ทั้งชาวไทยและชาวต่างประเทศ จึงได้ดำเนินมาตรการเข้มงวดกวดขันเกี่ยวกับยาเสพติดและสิ่งผิดกฎหมายทุกชนิดอย่างต่อเนื่อง เพื่อให้คนชุมพรได้อยู่ในสังคมที่มั่นคง สงบเรียบร้อย ปราศจากยาเสพติดในพื้นที่
นายวิสาห์ พูลศิริรัตน์ ผู้ว่าราชการจังหวัดชุมพร กล่าวว่า ตนได้สั่งการให้ฝ่ายปกครองจังหวัดชุมพร นำโดย นายวิทยา เขียวรอด ปลัดจังหวัดชุมพร พร้อมด้วยเจ้าหน้าที่ฝ่ายปกครอง และสมาชิกกองร้อยอาสารักษาดินแดนเมืองชุมพร ที่ 2 ร่วมกันออกตรวจปัสสาวะแรงงานในเรือประมงทะเล ในพื้นที่ ต.ปากน้ำ อ.เมืองชุมพร จังหวัดชุมพร ซึ่งเจ้าหน้าที่ฝ่ายปกครองได้เข้าตรวจสอบที่สถานประกอบกิจการแพปลา 2 จุด พบสารเสพติด จำนวน 60 ราย จากทั้งหมด 144 ราย แบ่งเป็น 1) แพมานะชัย ได้ตรวจสอบเรือ จำนวน 20 ลำ ลูกจ้างชายจำนวน 72 ราย ผลตรวจพบสารเสพติด จำนวน 22 ราย เป็นชาวเมียนมาทั้งหมด 2) แพเจ๊วี ได้ตรวจสอบเรือ จำนวน 3 ลำ ลูกจ้างชาย จำนวน 94 ราย ผลตรวจพบสารเสพติด จำนวน 38 ราย แบ่งเป็นชาวเมียนมา 37 ราย และชาวไทยอีก 1 ราย โดยจะได้นัดหมายผู้พบสารเสพติดทั้งหมดเข้ารับการบำบัด ณ ที่ตั้งสถานประกอบการต่อไป
“การดำเนินการตามแผนปฏิบัติการป้องปรามการระบาดของยาเสพติดในครั้งนี้ ถือเป็นการป้องกันและสกัดกั้นการแพร่ระบาดของยาเสพติดในพื้นที่ชุมชนอย่างเข้มข้น เป็นการตัดต้นตอการระบาดของยาเสพติด สร้างภูมิคุ้มกันให้กับชุมชน ให้พี่น้องประชาชนสามารถดำรงชีวิตประจำวันได้อย่างเป็นปกติสุข ไม่ต้องระแวงภัยอันตรายจากยาเสพติด ผู้มีอิทธิพล ผู้ลักลอบครอบครองอาวุธปืน การพนัน การค้ามนุษย์ อาชญากรรม และปัญหาอื่น ๆ” นายวิสาห์ฯ กล่าว
นายวิสาห์ พูลศิริรัตน์ ผู้ว่าราชการจังหวัดชุมพร กล่าวในช่วงท้ายว่า ขอชื่นชมการบูรณาการการทำงานร่วมกันของเจ้าหน้าที่ฝ่ายปกครองและฝ่ายความมั่นคง ในฐานะผู้ทำหน้าที่ “บำบัดทุกข์ บำรุงสุข” และการรักษาความมั่นคงและความสงบเรียบร้อย เป็นหน้าที่ที่ต้องดูแลพี่น้องประชาชน เพื่อให้ทุกคนในสังคมได้ใช้ชีวิตได้อย่างมีความสุข ซึ่งจังหวัดชุมพรนั้นมีความมุ่งมั่นในการกวาดล้างสิ่งผิดกฎหมาย และได้เน้นย้ำกำชับเจ้าหน้าที่ฝ่ายปกครอง และเจ้าหน้าที่ฝ่ายความมั่นคงอื่น ๆ ให้ใช้อำนาจหน้าที่ตามกฎหมาย และดำเนินการทางกฎหมายกับผู้กระทำความผิดอย่างถึงที่สุด อย่างไรก็ตามต้องขอให้พี่น้องประชาชนทุกท่านช่วยเป็นหูเป็นตา ระแวดระวังบ้านเมืองของเรา หากพบเห็นเบาะแสการกระทำความผิดทุกรูปแบบ สามารถแจ้งข้อมูลได้ที่นายอำเภอ ปลัดอำเภอ เจ้าหน้าที่ฝ่ายความมั่นคง กำนัน ผู้ใหญ่บ้าน หรือที่ศูนย์ดำรงธรรมจังหวัด ศูนย์ดำรงธรรมอำเภอ สายด่วน 1567 โทรฟรีตลอด 24 ชั่วโมง
WorldSoilDay #วันดินโลก #UN #FAO #GlobalSoilPartnership #MOI
#กระทรวงมหาดไทย #บำบัดทุกข์บำรุงสุข #SoilandWaterasourceoflife
#SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/77972