รัฐบาลไทย-ข่าวทำเนียบรัฐบาล-รมช.ไชยา เป็นประธานในพิธีวันคล้ายวันสถาปนากรมฝนหลวงและการบินเกษตร ครบรอบปีที่ 11


วันพฤหัสบดีที่ 25 มกราคม 2567
รมช.ไชยา เป็นประธานในพิธีวันคล้ายวันสถาปนากรมฝนหลวงและการบินเกษตร ครบรอบปีที่ 11
รมช.ไชยา เป็นประธานในพิธีวันคล้ายวันสถาปนากรมฝนหลวงและการบินเกษตร ครบรอบปีที่ 11
มุ่งมั่นสืบสานรักษาและต่อยอดโครงการพระราชดำริฝนหลวงสืบไป
นายไชยา พรหมา รัฐมนตรีช่วยว่าการกระทรวงเกษตรและสหกรณ์ เป็นประธานในพิธีวันคล้ายวันสถาปนากรมฝนหลวงและการบินเกษตร ครบรอบปีที่ 11 โดยมีผู้บริหารและเจ้าหน้าที่สังกัดกระทรวงเกษตรและสหกรณ์ เข้าร่วม ณ กรมฝนหลวงและการบินเกษตร แขวงลาดยาว เขตจตุจักรกรุงเทพฯ พร้อมทั้ง อ่านสารอำนวยพรจาก ร้อยเอก ธรรมนัส พรหมเผ่า รัฐมนตรีว่าการกระทรวงเกษตรและสหกรณ์ ว่า ขอแสดงความยินดีแก่ผู้บริหารและเจ้าหน้าที่สังกัดกรมฝนหลวงฯ เนื่องในวันคล้ายวันสถาปนาครบรอบปีที่ 11 ซึ่งที่ผ่านมา กรมฝนหลวงและการบินเกษตรมุ่งมั่นสืบทอดพระราชปณิธานของพระบาทสมเด็จพระบรมชนกาธิเบศร มหาภูมิพลอดุลยเดชมหาราชบรมนารถบพิตรในการแก้ไขปัญหาภัยแล้ง ไฟป่า หมอกควัน และยับยั้งความรุนแรงจากพายุลูกเห็บ ขณะเดียวกัน ได้มีการวิจัยความรู้ นวัตกรรมและเทคโนโลยีด้านการดัดแปลงสภาพอากาศรวมถึงพัฒนาด้านการบินเพื่อการเกษตรอย่างต่อเนื่องจึงขอให้เจ้าหน้าที่ร่วมกันพัฒนาให้กรมฝนหลวงฯ เป็นองค์กรอัจฉริยะด้านการบริหารจัดการน้ำในชั้นบรรยากาศและการบินเกษตรอย่างสมบูรณ์ตามพระราชปณิธานของพระบาทสมเด็จพระเจ้าอยู่หัวต่อไป
สำหรับ รมช.ไชยา ได้กล่าวแสดงความยินดี พร้อมให้โอวาทแก่เจ้าหน้าที่ในสังกัดกรมฝนหลวงฯ ให้ตั้งใจสืบสานรักษาและต่อยอดพระราชปณิธานของพระบาทสมเด็จพระเจ้าอยู่หัว เพื่อบรรเทาปัญหาความเดือนร้อนของพี่น้องเกษตรกรที่ประสบกับปัญหาภัยแล้ง ขาดแคลนน้ำเพื่อการอุปโภค-บริโภค รวมถึงแก้ไขปัญหาหมอกควัน PM 2.5 ให้ประชาชนมีความเป็นอยู่ที่ดีขึ้นต่อไป พร้อมทั้ง ขอให้เจ้าหน้าที่ฝนหลวงเป็นกำลังสำคัญในการปฏิบัติหน้าที่เพื่อให้เกิดประโยชน์แก่พี่น้องเกษตรกรและประชาชนชาวไทยสมดั่งพระราชปณิธานสืบไป
หลังจากนั้น รัฐมนตรีช่วยฯ ไชยา พร้อมคณะได้ร่วมเปิดงาน "เปิดบ้านฝนหลวง ปี 2567" (Fonluang Open House 2024) โดยกิจกรรมในงาน ได้แก่เสวนาในหัวข้อ "11 ปีฝนหลวง ต่อยอดนวัตกรรม นำเทคโนโลยี เพิ่มประสิทธิภาพการทำฝน" การนำเสนองานวิจัย เทคโนโลยี นวัตกรรม และความร่วมมือระหว่างประเทศ โดยนักวิชาการและนักวิทยาศาสตร์ฝนหลวงจำนวน 19 เรื่อง กิจกรรม Play & learn จำนวน 6 บอร์ด ได้แก่ บอร์ดงานสายรุ้ง บอร์ดปรุงผสมบดโปรยสารบอร์ดไอที smart บริการ บอร์ดบริหารจัดการด้านการบิน บอร์ดฟินไปกับฝนฟ้าและอากาศ บอร์ดรับมือภัยธรรมชาติ ขนเส้นทางความยั่งยืน และการจัดแสดงเครื่องบินปฏิบัติการฝนหลวงยุคแรกเริ่มแบบ CESSNATU2066 โดยเปิดให้นักเรียน นักศึกษา เข้าร่วมเยี่ยมชมและร่วมกิจกรรมต่าง ๆ อีกด้วย

ที่มา : https://www.thaigov.go.th/news/contents/details/77943