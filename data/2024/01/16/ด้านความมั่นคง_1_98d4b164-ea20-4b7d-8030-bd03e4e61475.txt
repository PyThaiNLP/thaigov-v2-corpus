รัฐบาลไทย-ข่าวทำเนียบรัฐบาล-ทส. เร่งหารือ ก.ต่างประเทศ ยกระดับการแก้ไขปัญหาหมอกควันข้ามแดน และฝุ่น PM2.5 ร่วมกับกัมพูชา


วันจันทร์ที่ 15 มกราคม 2567
ทส. เร่งหารือ ก.ต่างประเทศ ยกระดับการแก้ไขปัญหาหมอกควันข้ามแดน และฝุ่น PM2.5 ร่วมกับกัมพูชา
ทส. เร่งหารือ ก.ต่างประเทศ ยกระดับการแก้ไขปัญหาหมอกควันข้ามแดน และฝุ่น PM2.5 ร่วมกับกัมพูชา
ทส. เร่งหารือ ก.ต่างประเทศ ยกระดับการแก้ไขปัญหาหมอกควันข้ามแดน และฝุ่น PM2.5 ร่วมกับกัมพูชา
วันที่ 15 มกราคม 2567 เวลา 16.30 น.  นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม (ปกท.ทส.) พร้อมด้วย
นางสาวปรีญาพร สุวรรณเกษ อธิบดีกรมควบคุมมลพิษ และผู้แทนจากสำนักงานพัฒนาเทคโนโลยีอวกาศและภูมิสารสนเทศ (องค์การมหาชน) (GISTDA) ได้เข้าร่วมหารือกับ นายจักรพงษ์ แสงมณี รัฐมนตรีช่วยว่าการกระทรวงการต่างประเทศ นางสาวบุษฎี สันติพิทักษ์ รองปลัดกระทรวงการต่างประเทศ และนายฉัตรชัย วิริยเวชกุล อธิบดีกรมเอเชียตะวันออก เพื่อติดตามการดำเนินงานตามข้อสั่งการของนายกรัฐมนตรี ในการหาแนวทางความร่วมมือแก้ไขปัญหามลพิษจากหมอกควันข้ามแดน การแก้ไขปัญหาฝุ่นละอองขนาดเล็ก (PM2.5) และการป้องกันการเกิดไฟป่า กับประเทศเพื่อนบ้าน ณ อาคารสำนักเลขาธิการสภาผู้แทนราษฎร
โดย ปกท.ทส. ได้ให้ข้อมูลถึงความร่วมมือในการแก้ไขปัญหาหมอกควันข้ามแดนที่ ทส. ได้ดำเนินการร่วมกับราชอาณาจักรกัมพูชาในช่วงที่ผ่านมาว่า ได้มีการจัดส่งหน่วยตรวจวัดคุณภาพอากาศแบบเคลื่อนที่จากประเทศไทยไปยังกัมพูชา เมื่อปี พ.ศ. 2560 - 2562 เพื่อช่วยในการตรวจวัดค่าคุณภาพอากาศของกัมพูชา ทั้งยังได้มีการฝึกอบรมให้กับเจ้าหน้าที่ของกัมพูชาเพื่อเสริมสร้างศักยภาพในการตรวจวัดและการจัดการคุณภาพอากาศในพื้นที่อีกด้วย ทั้งนี้ ในการหารือร่วมกันกับกระทรวงการต่างประเทศ ได้มีแนวทางที่จะร่วมกันจัดทำแนวทางความร่วมมือกับกัมพูชาในการแก้ไขปัญหาจุดความร้อน และหมอกควันข้ามแดน เพื่อเป็นประเด็นให้นายกรัฐมนตรีได้นำไปเป็นข้อหารือร่วมกับนายกรัฐมนตรีแห่งราชอาณาจักรกัมพูชา ที่มีกำหนดจะเดินทางมาเยือนประเทศไทยในช่วงเดือนกุมภาพันธ์ 2567 ที่จะถึงนี้

ที่มา : https://www.thaigov.go.th/news/contents/details/77485