รัฐบาลไทย-ข่าวทำเนียบรัฐบาล-เปิดตลาดนัดแก้หนี้ทั่วประเทศ วันแรก ไกล่เกลี่ยสำเร็จ 1,040 กรณี เตรียมจัดเพิ่มอย่างน้อยเดือนละ 4 ครั้ง


วันจันทร์ที่ 15 มกราคม 2567
เปิดตลาดนัดแก้หนี้ทั่วประเทศ วันแรก ไกล่เกลี่ยสำเร็จ 1,040 กรณี เตรียมจัดเพิ่มอย่างน้อยเดือนละ 4 ครั้ง
.....
เปิดตลาดนัดแก้หนี้ทั่วประเทศ วันแรก ไกล่เกลี่ยสำเร็จ 1,040 กรณี เตรียมจัดเพิ่มอย่างน้อยเดือนละ 4 ครั้ง
.
กระทรวงมหาดไทย เผยผลการ Kick off "ตลาดนัดแก้หนี้" ทั่วประเทศ หลังเริ่มจัดกิจกรรมนัดแรกเมื่อวานนี้ (14 ม.ค. 67) โดยมีหน่วยงานภาครัฐที่เกี่ยวข้องมาให้บริการทั้งบริการไกล่เกลี่ยหนี้นอกระบบ ให้ความรู้และให้คำปรึกษาทางด้านกฎหมาย รวมถึงบริการให้คำปรึกษาทางการเงิน โปรโมชั่นพิเศษเรื่องสินเชื่อให้กับผู้ที่มาใช้บริการ
.
ภาพรวมทั่วประเทศ จากข้อมูล ณ เวลา 15.00 น. มีหน่วยงานเข้าร่วมจัดกิจกรรม 1,435 หน่วยงาน มีลูกหนี้เข้าร่วมกิจกรรม 5,076 คน มีเจ้าหนี้เข้าร่วมกิจกรรม 1,663 คน สามารถตกลงไกล่เกลี่ยและประนอมข้อพิพาทสำเร็จ 1,040 กรณี  มูลหนี้ลดลง 24 ล้านบาท
.
ขณะเดียวกัน กระทรวงมหาดไทยได้มอบหมายให้ผู้ว่าราชการจังหวัดทุกจังหวัด เพิ่มเติมการจัดตลาดนัดแก้ไขปัญหาหนี้นอกระบบ เป็นเดือนละอย่างน้อย 4 ครั้ง เพื่อบูรณาการหน่วยงานที่เกี่ยวข้องไปให้คำปรึกษาพี่น้องประชาชนอย่างทั่วถึง
.
อ่านเพิ่มเติม คลิก https://www.thaigov.go.th/news/contents/details/77423
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/77482