รัฐบาลไทย-ข่าวทำเนียบรัฐบาล-คกก. เอกลักษณ์ของชาติ ยก “การไหว้” เป็นเอกลักษณ์ประจำชาติ


วันจันทร์ที่ 15 มกราคม 2567
คกก. เอกลักษณ์ของชาติ ยก “การไหว้” เป็นเอกลักษณ์ประจำชาติ
.....
คกก. เอกลักษณ์ของชาติ ยก “การไหว้” เป็นเอกลักษณ์ประจำชาติ
.
คณะกรรมการเอกลักษณ์ของชาติ ครั้งที่ 1/2567 เห็นชอบกำหนดให้ “การไหว้” เป็นเอกลักษณ์ประจำชาติ ประเภทการทักทายและการแสดงความเคารพแบบไทย เนื่องจากการไหว้เป็นการแสดงออกทางวัฒนธรรม ที่ผูกพันกับวิถีชีวิตของคนไทย แม้การไหว้ เป็นสิ่งที่ประเทศไทย และประเทศอื่นอาเซียน รับมาจากอินเดีย ผ่านทางคติความเชื่อในศาสนาพราหมณ์-ฮินดู และศาสนาพุทธ ที่ปรากฎในหลักฐานทางประวัติศาสตร์ และโบราณคดี ตั้งแต่สมัยทวารวดี แต่ประเทศไทย ได้นำมาปรับและพัฒนา จนมีความหลากหลาย ความลุ่มลึก และความหมายในการแสดงออก ที่ทำให้แตกต่างกับประเทศอื่น ๆ
.
ปัจจุบันการไหว้แบบไทย ได้เป็นแบบแผนปฏิบัติในการทักทายที่แพร่หลาย เป็นสากลมากขึ้น โดยเฉพาะภายหลังสถานการณ์โควิด-19 ทำให้บรรดาผู้นำชาติต่าง ๆ หันมาทักทายและทำความเคารพด้วยการไหว้ เพื่อลดการสัมผัส ซึ่งทำให้การไหว้ได้กระจายไปทั่วโลก โดยหลังจากนี้ เตรียมนำเสนอคณะรัฐมนตรี เพื่อพิจารณากำหนดให้การไหว้ เป็นเอกลักษณ์ประจำชาติ ต่อไป
อ่านเพิ่มเติม คลิก https://www.thaigov.go.th/news/contents/details/77297
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/77483