รัฐบาลไทย-ข่าวทำเนียบรัฐบาล-ปลุกกระแสเที่ยวไทย ! ปักหมุดถ่ายทำซีรีส์ดัง กทม. ภูเก็ต สมุย


วันอังคารที่ 16 มกราคม 2567
ปลุกกระแสเที่ยวไทย ! ปักหมุดถ่ายทำซีรีส์ดัง กทม. ภูเก็ต สมุย
.....
ปลุกกระแสเที่ยวไทย ! ปักหมุดถ่ายทำซีรีส์ดัง กทม. ภูเก็ต สมุย
.
ททท. อำนวยความสะดวกสื่อสัญชาติอเมริกัน ในการถ่ายทำซีรีส์ดังเรื่อง “The White Lotus” ซีซั่น 3 ในประเทศไทย ช่วงเดือน ก.พ. 2567 โดยปักหมุด "กทม. ภูเก็ต และเกาะสมุย” เป็นสถานที่ถ่ายทำ
.
"The White Lotus" เป็นรายการซีรีส์ที่ประสบความสำเร็จทั้งด้านจำนวนผู้ชมจากหลายภูมิภาคทั่วโลก และรางวัลผลงานทางโทรทัศน์ที่ได้รับจากสถาบันต่าง ๆ การเข้ามาถ่ายทำในซีซั่น 3 ที่ประเทศไทยนับเป็นครั้งแรกของภูมิภาคเอเชีย คาดการณ์ว่าจะมียอดการเข้าชมไม่ต่ำกว่า 70 ล้านวิว
.
ประโยชน์ที่คาดว่าไทยจะได้รับ :
>> ส่งเสริมการตลาด ด้านท่องเที่ยวไทยผ่านมิติของภาพยนตร์ (Film) เพื่อสร้างแรงบันดาลใจให้นักท่องเที่ยวทั่วโลกเดินทางมายังประเทศไทย
>>ยกระดับภาพลักษณ์ประเทศไทยในการเป็นจุดหมายปลายทาง สำหรับอุตสาหกรรมภาพยนตร์ระดับนานาชาติ โดยเฉพาะกลุ่ม Luxury Travel
>> กระตุ้นให้เกิดเศรษฐกิจหมุนเวียน เช่น เกิดการจ้างงาน และเกิดรายได้หมุนเวียนในพื้นที่ถ่ายทำ
.
สำหรับการส่งเสริม Soft Power ด้านภาพยนตร์ : รัฐบาลมีมาตรการส่งเสริมการถ่ายทำภาพยนตร์ต่างประเทศในประเทศไทยในรูปแบบการคืนเงินสูงสุด 20% และนำเสนอประสบการณ์ Meaningful Travel ในเมืองไทยเผยแพร่ใน Streaming Platform ต่าง ๆ รวมทั้งจัดกิจกรรมลุ้นท่องเที่ยวตามรอยภาพยนตร์ในกลุ่มผู้ชื่นชอบภาพยนตร์ เพื่อผลักดันให้การท่องเที่ยวไทยคึกคักตลอดทั้งปี
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/77499