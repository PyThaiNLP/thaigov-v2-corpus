รัฐบาลไทย-ข่าวทำเนียบรัฐบาล-ก.เกษตรฯ หารือเพิ่มเติมกรณีสินค้าปศุสัตว์เถื่อน พร้อมขยายผลการสวมสิทธิ์ตีนไก่เถื่อน


วันอังคารที่ 16 มกราคม 2567
ก.เกษตรฯ หารือเพิ่มเติมกรณีสินค้าปศุสัตว์เถื่อน พร้อมขยายผลการสวมสิทธิ์ตีนไก่เถื่อน
ก.เกษตรฯ หารือเพิ่มเติมกรณีสินค้าปศุสัตว์เถื่อน พร้อมขยายผลการสวมสิทธิ์ตีนไก่เถื่อน
วันนี้ (16 ม.ค.67) เวลา 15.00 น. นายธนดล สุวัณณะฤทธิ์ ที่ปรึกษาด้านกฎหมายรัฐมนตรีว่าการกระทรวงเกษตรและสหกรณ์ ในฐานะรองผู้บังคับหน่วยเฉพาะกิจพญานาคราช ได้รับมอบหมายจากรัฐมนตรีว่าการกระทรวงเกษตรและสหกรณ์ (ร้อยเอก ธรรมนัส พรหมเผ่า) นำคณะผู้บริหารกรมปศุสัตว์ ได้แก่ นายสัตวแพทย์สมชวน รัตนมังคลานนท์ อธิบดีกรมปศุสัตว์ นายสัตวแพทย์โสภัชย์ ชวาลกุล รองอธิบดีกรมปศุสัตว์ และผู้เกี่ยวข้อง เข้าพบ พันตำรวจเอก ทวี สอดส่อง รัฐมนตรีว่าการกระทรวงยุติธรรม และนายสมบูรณ์ ม่วงกล่ำ ที่ปรึกษารัฐมนตรีว่าการกระทรวงยุติธรรม เพื่อให้ข้อมูลเพิ่มเติมกรณีสินค้าปศุสัตว์เถื่อน ซึ่งกำลังเป็นประเด็นที่สังคมจับตามอง โดยกระทรวงเกษตรและสหกรณ์ ยินดีให้ความร่วมมือและพร้อมสนับสนุนพยานหลักฐานเพิ่มเติมให้กับกรมสอบสวนคดีพิเศษ (ดีเอสไอ) เพื่อขยายผลจับกุมผู้กระทำผิดกรณีนำเข้าหมูเถื่อน และการสวมสิทธิ์ตีนไก่เถื่อนต่อไป

ที่มา : https://www.thaigov.go.th/news/contents/details/77527