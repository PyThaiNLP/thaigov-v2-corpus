รัฐบาลไทย-ข่าวทำเนียบรัฐบาล-​“คารม” ย้ำเตือน พ่อค้าแม่ค้า ต้มน้ำกระท่อมขาย ผิดกฎหมาย จำคุก 6 เดือน-2 ปี ปรับ 5,000-20,000 บาท”


วันอังคารที่ 16 มกราคม 2567
16/01/2567
พิมพ์
​“คารม” ย้ำเตือน พ่อค้าแม่ค้า ต้มน้ำกระท่อมขาย ผิดกฎหมาย จำคุก 6 เดือน-2 ปี ปรับ 5,000-20,000 บาท”
​“คารม” ย้ำเตือน พ่อค้าแม่ค้า ต้มน้ำกระท่อมขาย ผิดกฎหมาย จำคุก 6 เดือน-2 ปี ปรับ 5,000-20,000 บาท”
วันที่ 16 มกราคม 2567 นายคารม พลพรกลาง รองโฆษกประจำสำนักนายกรัฐมนตรี เปิดเผยว่า ตามประกาศกระทรวงสาธารณสุข ฉบับที่ 424 และ 430 ออกตาม พ.ร.บ.อาหาร ปี 22 ว่าด้วย เรื่องกำหนดอาหารที่ห้ามผลิต นำเข้า หรือจำหน่ายที่ระบุบัญชีแนบท้ายไว้หลายรายการ และกระท่อมสารสกัดเป็นหนึ่งในบัญชีแนบท้ายรายการที่ 52 ยังถูกจำกัดห้ามผลิต นำเข้า หรือจำหน่าย นั้น
นายคารม ย้ำเตือน พ่อค้า แม่ค้า ที่ขายกระท่อมต้องรู้ว่า ใบกระท่อมขายได้เฉพาะใบสดเท่านั้น  แต่ถ้าต้มขาย ระวังโดนจับ ซึ่งการขายที่ไม่ผิดกฎหมาย มีดังนี้ ปลูก ซื้อ ขาย ต้นกระท่อม ขายใบสด ลำต้น เมล็ด เป็นต้น ส่วนการต้มน้ำกระท่อมดื่มเองหรือแจกจ่ายกันโดยไม่ได้ขายไม่ผิดกฎหมาย ทั้งนี้ จะต้องไม่มีส่วนผสมของยาแก้ไอ
"ต้มน้ำกระท่อมเพื่อขาย ผิดกฎหมาย มีโทษตามมาตรา 50 จำคุก 6 เดือน-2 ปี ปรับ 5,000-20,000 บาท” นายคารม ย้ำ

ที่มา : https://www.thaigov.go.th/news/contents/details/77489