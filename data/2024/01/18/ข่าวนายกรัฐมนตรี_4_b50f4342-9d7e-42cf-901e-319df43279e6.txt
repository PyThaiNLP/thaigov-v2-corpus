รัฐบาลไทย-ข่าวทำเนียบรัฐบาล-​นายกฯ พร้อมหารือกับกัมพูชาการถึงแก้ไขปัญหา PM 2.5 ระหว่างการเยือนไทย 7 ก.พ นี้


วันพุธที่ 17 มกราคม 2567
17/01/2567
พิมพ์
​นายกฯ พร้อมหารือกับกัมพูชาการถึงแก้ไขปัญหา PM 2.5 ระหว่างการเยือนไทย 7 ก.พ นี้
​นายกฯ พร้อมหารือกับกัมพูชาการถึงแก้ไขปัญหา PM 2.5 ระหว่างการเยือนไทย 7 ก.พ นี้
วันนี้ (17 มกราคม 2567) เวลา 13.00 น.  (ตามเวลาท้องถิ่นเมืองดาวอส ซึ่งช้ากว่าไทย 6 ชั่วโมง) ณ ศูนย์ประชุม Congress Centre เมืองดาวอส สมาพันธรัฐสวิส นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลังให้สัมภาษณ์ถึงการหารือกับสมเด็จมหาบวรธิบดี ฮุน มาแนต (H.E. Samdech Moha Bovor Thipadei HUN MANET) นายกรัฐมนตรีราชอาณาจักรกัมพูชา ว่า ได้หารือถึงวาระและประเด็นที่จะได้หารือกันในระหว่างการเยือนไทยของนายกรัฐมนตรีกัมพูชาในวันที่ 7 กุมภาพันธ์ นี้ โดยเรื่องสำคัญที่สุด คือ การแก้ไขปัญหา PM 2.5 ซึ่งได้มีการพูดคุยและตั้งคณะทำงานร่วมกันอย่างชัดเจน ซึ่งทั้งสองฝ่ายเข้าใจถึงปัญหานี้และยินดีร่วมมือกันอย่างใกล้ชิดในการแก้ปัญหานี้

ที่มา : https://www.thaigov.go.th/news/contents/details/77589