รัฐบาลไทย-ข่าวทำเนียบรัฐบาล-​นายกฯ หารือภาคเอกชนชั้นนำ อย่าง DP World และHSBC ยืนยันความพร้อมในการทำงานร่วมกัน พร้อมเน้นย้ำกับ WIPO ไทยให้ความสำคัญกับทรัพย์สินทางปัญญา


วันพุธที่ 17 มกราคม 2567
17/01/2567
พิมพ์
​นายกฯ หารือภาคเอกชนชั้นนำ อย่าง DP World และHSBC ยืนยันความพร้อมในการทำงานร่วมกัน พร้อมเน้นย้ำกับ WIPO ไทยให้ความสำคัญกับทรัพย์สินทางปัญญา
​นายกฯ หารือภาคเอกชนชั้นนำ อย่าง DP World และHSBC ยืนยันความพร้อมในการทำงานร่วมกัน พร้อมเน้นย้ำกับ WIPO ไทยให้ความสำคัญกับทรัพย์สินทางปัญญา
วันนี้ (17 มกราคม 2567) เวลา 13.00 น. (ตามเวลาท้องถิ่นเมืองดาวอส ซึ่งช้ากว่าไทย 6 ชั่วโมง) ณ ศูนย์ประชุม Congress Centre เมืองดาวอส สมาพันธรัฐสวิส นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลังให้สัมภาษณ์ถึงการหารือกับภาคเอกชนชั้นนำ และWIPO ดังนี้
การหารือกับ Sultan Ahmed bin Sulayem ประธานกลุ่มบริษัท และผู้บริหารของบริษัท DP World ผู้เชี่ยวชาญด้านโลจิสติกส์การขนส่งสินค้า การดำเนินงานท่าเรือ ซึ่งเป็น Operator ของท่าเรือแหลมฉบัง ได้แสดงเจตจำนงชัดเจนจะมาลงทุนในโครงการ Landbridge พร้อมจะเดินทางมาหารือที่ประเทศไทย และจะเดินทางไปสำรวจสถานที่จริงด้วย ซึ่งรัฐมนตรีว่าการกระทรวงคมนาคมจะนำคณะเดินทางไปเอง
นอกจากนี้ นายกรัฐมนตรียังได้หารือกับผู้บริหาร HSBC ซึ่งพร้อมจะทำงานร่วมกับไทยมากขึ้น และพร้อมจะทำ Roadshow ร่วมกัน รวมถึงหารือกับผู้อำนวยการใหญ่องค์การทรัพย์สินทางปัญญาโลก (World Intellectual Property Organization: WIPO) ซึ่งยืนยันว่าไทยให้ความสำคัญกับเรื่องทรัพย์สินทางปัญญา และทั้งสองฝ่ายจะร่วมมือกันต่อไป

ที่มา : https://www.thaigov.go.th/news/contents/details/77590