รัฐบาลไทย-ข่าวทำเนียบรัฐบาล-ชุดปฏิบัติการพิเศษจังหวัดลำปาง ขับเคลื่อนนโยบายการจัดระเบียบสังคมของ มท.1 อย่างต่อเนื่อง บุกจับกุมสถานประกอบการลักลอบจำหน่ายบุหรี่ไฟฟ้าขายกัญชา และเล่นสล๊อทแมชีน


วันพฤหัสบดีที่ 18 มกราคม 2567
18/01/2567
พิมพ์
ชุดปฏิบัติการพิเศษจังหวัดลำปาง ขับเคลื่อนนโยบายการจัดระเบียบสังคมของ มท.1 อย่างต่อเนื่อง บุกจับกุมสถานประกอบการลักลอบจำหน่ายบุหรี่ไฟฟ้าขายกัญชา และเล่นสล๊อทแมชีน
ชุดปฏิบัติการพิเศษจังหวัดลำปาง ขับเคลื่อนนโยบายการจัดระเบียบสังคมของ มท.1 อย่างต่อเนื่อง บุกจับกุมสถานประกอบการลักลอบจำหน่ายบุหรี่ไฟฟ้าขายกัญชา และเล่นสล๊อทแมชีน วอนพี่น้องประชาชนพบเบาะแส แจ้งศูนย์ดำรงธรรม โทรสายด่วน 1567 ฟรีตลอด 24 ชั่วโมง
เมื่อวันที่ 17 ม.ค. 67 นายชัชวาลย์ ฉายะบุตร ผู้ว่าราชการจังหวัดลำปาง เปิดเผยว่า จังหวัดลำปางได้รับแจ้งจากพลเมืองดีว่า บริเวณร้าน “Drunk Coffee” และร้าน “Good day Good time Good cooffee” มีกลุ่มนักเรียน/นักศึกษามั่วสุมกันเป็นจำนวนมาก จึงได้สั่งการให้ ชุดปฏิบัติการพิเศษฝ่ายปกครองจังหวัดลำปาง ร่วมบูรณาการกับฝ่ายปกครองอำเภอเมืองลำปาง เจ้าหน้าที่ตำรวจ สถานีตำรวจเมืองลำปาง เจ้าหน้าที่จากสำนักงานคณะอนุกรรมการคุ้มครองผู้บริโภคจังหวัดลำปาง และสมาชิกกองอาสารักษาดินแดน กองบังคับการกองอาสารักษาดินแดนจังหวัดลำปาง เข้าทำการตรวจสอบสถานที่ดังกล่าว โดยสามารถจับกุมผู้กระทำความผิดได้ 2 ราย พร้อมของกลางได้แก่ บุหรี่ไฟฟ้า กัญชา และอุปกรณ์การเล่นพนัน จำนวนมาก จึงดำเนินการแจ้งข้อกล่าวหา พร้อมนำตัวส่งพนักงานสอบสวนสถานีตำรวจภูธรเมืองลำปาง เพื่อดำเนินคดีตามกฎหมาย
นายชัชวาลย์ ฉายะบุตร ผู้ว่าราชการจังหวัดลำปาง กล่าวว่า กระทรวงมหาดไทยภายใต้การนำของนายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงมหาดไทย ที่ได้มีนโยบายในการจัดระเบียบสังคมและปราบปรามผู้มีอิทธิพล และนายสุทธิพงษ์ จุลเจริญ ปลัดกระทรวงมหาดไทย ได้มีข้อสั่งการและเน้นย้ำให้ทุกจังหวัดทั่วประเทศ มุ่งมั่นในการกำจัดกวาดล้างสิ่งผิดกฎหมายที่ก่อให้เกิดความไม่สงบเรียบร้อยในบ้านเมือง ตามพันธกิจของกระทรวงมหาดไทยในการ “บำบัดทุกข์ บำรุงสุข” ให้กับพี่น้องประชาชนมีวิถีชีวิตที่ปกติสุข มีความปลอดภัยในชีวิตทรัพย์สิน เพื่อให้ทุกจังหวัดมีการสอดส่องดูแล เเละตรวจตราจัดระเบียบสังคมอยู่อย่างสม่ำเสมอ พร้อมดำเนินการบำรุงสุขผ่านโครงการต่าง ๆ ทั้งการสร้างความมั่นคงทางอาหาร เเละการส่งเสริมให้เกิดการรวมกลุ่มเเละพัฒนาคุณภาพชีวิตของพี่น้องประชาชน ฯลฯ เพื่อยกระดับสังคมไทยสู่ความยั่งยืน
“จากการบูรณาการร่วมกันของเจ้าที่ฝ่ายปกครอง เจ้าหน้าที่ตำรวจ และหน่วยงานที่เกี่ยวข้องในครั้งนี้ เกิดขึ้นภายหลังได้รับแจ้งข่าวสารจากพลเมืองดีว่า บริเวณร้าน “Drunk Coffee” และร้าน “Good day Good time Good cooffee” มีกลุ่มนักเรียน/นักศึกษามั่วสุมกันเป็นจำนวนมาก จึงวางแผนการตรวจค้นและจับกุม โดยสามารถจับกุมผู้กระทำความผิดได้ 2 ราย ดังนี้ 1) นายกษมา (สงวนนามสกุล) อายุ 23 ปี เจ้าหน้าที่ได้แจ้งข้อกล่าวหา นำเข้า ครอบครอง ขายหรือให้บริการบุหรี่ไฟฟ้าหรือน้ำยาสำหรับเติมบุหรี่ไฟฟ้า จัดสถานที่ให้มีการสูบสมุนไพรควบคุม (กัญชา) ในสถานที่ประกอบการ และจำหน่ายยาควบคุม (ทรามาดอล) โดยไม่ได้รับอนุญาต พร้อมตรวจยึดของกลาง ประกอบไปด้วย บุหรี่ไฟฟ้าและน้ำยา จำนวน 475 ชิ้น กัญชาอบแห้ง จำนวน 208 กรัม พร้อมอุปกรณ์ที่เกี่ยวข้องกับการกระทำผิดอีกจำนวนหนึ่ง ยาทรามาดอล จำนวน 7770 แคปซูล 2) นางอินทิรา (สงวนนามสกุล) อายุ 78 ปี เจ้าหน้าที่ได้แจ้งข้อกล่าวหา จัดให้มีการเล่นซึ่งการพนันประเภท ก. หมายเลข 28 (สล๊อทแมชีน (Slot Machine) ช่วยซ่อนเร้น ช่วยจำหน่าย ช่วยพาเอาไปเสีย ซื้อ รับจำนำหรือรับไว้โดยประการใดซึ่งของอันตนพึงรู้ว่าเป็นของอันเนื่องด้วยความผิด อันเป็นความผิดตาม พ.ร.บ.ศุลกากร พ.ศ. 2560 พร้อมตรวจยึดของกลาง ตู้สล๊อทแมชีนจำนวน 1 ตู้ เงินสดภายในตู้ฯ อีกจำนวน 1,180 บาท โดยในเบื้องต้นผู้ต้องหาทั้ง 2 รายให้การรับสารภาพตลอดข้อกล่าวหา เจ้าหน้าที่จึงได้แจ้งสิทธิ และควบคุมตัวส่งพนักงานสอบสวน สถานีตำรวจภูธรเมืองลำปาง เพื่อดำเนินคดีตามกฎหมายต่อไป" นายชัชวาลย์ ฉายะบุตร ผู้ว่าราชการจังหวัดลำปาง กล่าวเพิ่มเติม
นายชัชวาลย์ ฉายะบุตร ผู้ว่าราชการจังหวัดลำปาง กล่าวในช่วงท้ายว่า จังหวัดลำปาง มุ่งมั่นในการกวาดล้างสิ่งผิดกฎหมายทุกรูปแบบที่ก่อให้เกิดความไม่สงบในบ้านเมือง โดยขอให้พี่น้องประชาชนเชื่อมั่นในการปฏิบัติงานของเจ้าหน้าที่ ทั้งฝ่ายปกครอง เจ้าหน้าที่ตำรวจ และหน่วยงานที่เกี่ยวข้องทุกภาคส่วน และร่วมเป็นกำลังสำคัญในการสร้างสรรค์ให้บ้านเมืองของเรามีแต่สิ่งที่ดี ด้วยการช่วยกันระแวดระวังบ้านเมืองของเรา ช่วยกันสอดส่องดูแล และร่วมสนับสนุนการปฏิบัติของเจ้าหน้าที่ หากพบเห็นเบาะแสการกระทำผิดทุกรูปแบบ สามารถแจ้งข้อมูลได้ที่นายอำเภอ ปลัดอำเภอ เจ้าหน้าที่ฝ่ายความมั่นคง กำนัน ผู้ใหญ่บ้าน หรือที่ศูนย์ดำรงธรรมจังหวัด ศูนย์ดำรงธรรมอำเภอ สายด่วน 1567 ตลอด 24 ชั่วโมง ทั้งนี้ ข้อมูลส่วนบุคคลของผู้แจ้งเบาะแสจะถูกคุ้มครองและปกปิดเป็นความลับ ป้องกันไม่ให้พลเมืองดีต้องได้รับภัยจากการร่วมกันจรรโลงสิ่งที่ดีให้กับสังคม
#WorldSoilDay #วันดินโลก #UN #FAO #GlobalSoilPartnership #MOI
#กระทรวงมหาดไทย #บำบัดทุกข์บำรุงสุข #SoilandWaterasourceoflife
#SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/77637