รัฐบาลไทย-ข่าวทำเนียบรัฐบาล-บริษัท Robert Bosch พร้อมส่งเสริมความร่วมมือกับไทย ผลิตชิ้นส่วน และระบบขับเคลื่อนสําหรับ EV รองรับตลาดรถยนต์ EV ที่กำลังเติบโต


วันพฤหัสบดีที่ 18 มกราคม 2567
18/01/2567
พิมพ์
บริษัท Robert Bosch พร้อมส่งเสริมความร่วมมือกับไทย ผลิตชิ้นส่วน และระบบขับเคลื่อนสําหรับ EV รองรับตลาดรถยนต์ EV ที่กำลังเติบโต
บริษัท Robert Bosch พร้อมส่งเสริมความร่วมมือกับไทย ผลิตชิ้นส่วน และระบบขับเคลื่อนสําหรับ EV รองรับตลาดรถยนต์ EV ที่กำลังเติบโต
วันนี้ (18 มกราคม 2567) เวลา 10.40 น. (ตามเวลาท้องถิ่นเมืองดาวอส ซึ่งช้ากว่าไทย 6 ชั่วโมง) ณ ศูนย์ประชุม Congress Centre เมืองดาวอส สมาพันธรัฐสวิส นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง พบปะกับ ดร. Christian Fischer รองประธานกรรมการบริหาร (Deputy Chairman of the Board of Management) บริษัท Robert Bosch
บริษัทเทคโนโลยียานยนต์ชั้นนําของโลก เชี่ยวชาญด้านการขับเคลื่อน อุตสาหกรรม สินค้าอุปโภคบริโภค เทคโนโลยีพลังงานและอาคาร ดำเนินงานในกว่า 60 ประเทศทั่วโลก
นายกรัฐมนตรีและบริษัท Robert Bosch หารือถึงการลงทุนของบริษัทฯ ในประเทศไทย ทั้งในด้านการขับเคลื่อน (automotive) และ ธุรกิจที่ไม่ใช่ด้านการขับเคลื่อน (non-automotive) ถือว่าสร้างมูลค่าทางเศรษฐกิจให้กับประเทศไทยเป็นอย่างมาก โดยโรงงานในประเทศไทย ถือเป็นศูนย์กลางในการผลิตของภูมิภาคเอเชียตะวันออกเฉียงใต้ มีขนาดใหญ่ที่สุดในภูมิภาค ส่งออกไปยังประเทศอื่นๆ ในภูมิภาค รวมไปถึงญี่ปุ่นด้วย
บริษัทฯ มีความตั้งใจที่จะขยายการผลิตไปสู่การผลิตชิ้นส่วนของรถยนต์ไฟฟ้า เพื่อรองรับตลาดรถยนต์ EV โดยจะสร้างโรงงานเพิ่มในประเทศไทย ซึ่งคาดว่าจะผลิตได้เต็มศักยภาพได้ภายในปี 2026 ซึ่งนายกรัฐมนตรีได้ชวนให้บริษัทฯ มาตั้งสำนักงานใหญ่ประจำภูมิภาค (Regional HQ) ในไทย โดยพร้อมจะสนับสนุนในมาตรต่างๆ

ที่มา : https://www.thaigov.go.th/news/contents/details/77655