รัฐบาลไทย-ข่าวทำเนียบรัฐบาล-“พัชรวาท” ลงพื้นที่ติดตามความก้าวหน้าโครงการแก้มลิงทุ่งหิน  จ.สมุทรสงคราม


วันพุธที่ 17 มกราคม 2567
“พัชรวาท” ลงพื้นที่ติดตามความก้าวหน้าโครงการแก้มลิงทุ่งหิน  จ.สมุทรสงคราม
“พัชรวาท” ลงพื้นที่ติดตามความก้าวหน้าโครงการแก้มลิงทุ่งหิน  จ.สมุทรสงคราม
“พัชรวาท” ลงพื้นที่ติดตามความก้าวหน้าโครงการแก้มลิงทุ่งหิน  จ.สมุทรสงคราม
วันที่17 มกราคม 2567 เวลา 10.00 น. พล.ต.อ.พัชรวาท วงษ์สุวรรณ รองนายกรัฐมนตรี และรัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) พร้อมด้วย ร.อ.รชฏ พิสิษฐบรรณกร ผู้ช่วย รมว.ทส. นายกุศล โชติรัตน์ รองปลัดกระทรวงทรัพยากรธรรมชาติและสิ่งแวดล้อม นายภาดล ถาวรกฤชรัตน์ อธิบดีกรมทรัพยากรน้ำ นายปิ่นสักก์ สุรัสวดี อธิบดีกรมทรัพยากรทางทะเลและชายฝั่ง ร่วมติดตามความก้าวหน้าการดำเนินงานโครงการแก้มลิงทุ่งหิน ของกรมชลประทาน ณ ตำบลยี่สาร อำเภออัมพวา จังหวัดสมุทรสงคราม โดยมี นายศิริศักดิ์ ศิริมังคะลา ผู้ว่าราชการจังหวัดสมุทรสงคราม และผู้แทนจากหน่วยงานในพื้นที่ ให้การต้อนรับและนำเสนอรายละเอียดโครงการ
โครงการแก้มลิงทุ่งหิน เป็นโครงการขนาด 2,623 ไร่ ที่จัดทำขึ้นเพื่อกักเก็บน้ำไว้ใช้ในช่วงหน้าแล้งและแก้ไขปัญหาน้ำท่วมในช่วงหน้าฝน แบ่งการดำเนินงานเป็น 3 ส่วน คือ การเพิ่มประสิทธิภาพแก้มลิงทุ่งหินด้วยการขุดลอกดินเพิ่มเติมและก่อสร้างอาคารระบายน้ำ การปรับปรุงถนนทางเข้าโครงการให้เดินทางเข้าออกได้สะดวกมากยิ่งขึ้น และการพัฒนาเป็นศูนย์รวมกีฬาทางน้ำและแหล่งศึกษาระบบนิเวศชายฝั่งทะเลเพื่อส่งเสริมการท่องเที่ยวเชิงนิเวศ ซึ่งเมื่อดำเนินการแล้วเสร็จ จะส่งมอบให้ องค์การบริหารส่วนจังหวัดสมุทรสงคราม ดูแลพื้นที่ต่อไป

ที่มา : https://www.thaigov.go.th/news/contents/details/77583