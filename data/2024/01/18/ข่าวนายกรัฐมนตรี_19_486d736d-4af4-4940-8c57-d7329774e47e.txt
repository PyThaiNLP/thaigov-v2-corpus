รัฐบาลไทย-ข่าวทำเนียบรัฐบาล-นายกฯ และ Google พร้อมทำงานร่วมกัน นำเอาเทคโนโลยีมาช่วยในระบบบริการสาธารณสุข และยกระดับรายได้ของเกษตรกรไทย


วันพฤหัสบดีที่ 18 มกราคม 2567
18/01/2567
พิมพ์
นายกฯ และ Google พร้อมทำงานร่วมกัน นำเอาเทคโนโลยีมาช่วยในระบบบริการสาธารณสุข และยกระดับรายได้ของเกษตรกรไทย
นายกฯ และ Google พร้อมทำงานร่วมกัน นำเอาเทคโนโลยีมาช่วยในระบบบริการสาธารณสุข และยกระดับรายได้ของเกษตรกรไทย
วันนี้ (18 มกราคม 2567) เวลา 11.15 น (ตามเวลาท้องถิ่นเมืองดาวอส ซึ่งช้ากว่าไทย 6 ชั่วโมง) ณ ศูนย์ประชุม Congress Centre เมืองดาวอส สมาพันธรัฐสวิส นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง พบปะกับนางรูธ โพรัท (Ruth Porat) ประธานและประธานเจ้าหน้าที่บริหารการลงทุน ของ Alphabet และ ประธานเจ้าหน้าที่บริหารฝ่ายการเงินของ Google
นายกรัฐมนตรีกล่าวว่าได้พูดคุยถึงการทำงานร่วมกันอย่างต่อเนื่องในการลงทุน Cloud center ของ Google ในประเทศไทย ซึ่งถือว่าเป็นทิศทางที่ดี โดยที่ Google มีความตั้งใจที่จะนำเอาเทคโนโลยีมาช่วยในระบบบริการสาธารณสุข ตลอดจนมีความตั้งใจที่จะยกระดับรายได้ของเกษตรกรไทย เพื่อให้ประชาชนทุกระดับได้รับประโยชน์จากเทคโนโลยีสมัยใหม่ที่กำลังจะเข้ามา ภายใต้แนวความคิดไม่ทิ้งใครไว้ข้างหลัง (Leave no one behind)

ที่มา : https://www.thaigov.go.th/news/contents/details/77658