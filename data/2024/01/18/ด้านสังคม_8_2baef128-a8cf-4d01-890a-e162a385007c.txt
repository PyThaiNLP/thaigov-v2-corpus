รัฐบาลไทย-ข่าวทำเนียบรัฐบาล-พม. เตรียมทำบุญครบ 7 วัน ในพื้นที่เกิดเหตุพลุระเบิด จ.สุพรรณบุรี อุทิศส่วนกุศลให้ผู้เสียชีวิต


วันพฤหัสบดีที่ 18 มกราคม 2567
พม. เตรียมทำบุญครบ 7 วัน ในพื้นที่เกิดเหตุพลุระเบิด จ.สุพรรณบุรี อุทิศส่วนกุศลให้ผู้เสียชีวิต
พม. เตรียมทำบุญครบ 7 วัน ในพื้นที่เกิดเหตุพลุระเบิด จ.สุพรรณบุรี อุทิศส่วนกุศลให้ผู้เสียชีวิต
วันที่ 18 มกราคม 2567 นายนิกร จำนง ประธานคณะที่ปรึกษาติดตามและเร่งรัดการขับเคลื่อนนโยบายรัฐมนตรีว่าการกระทรวงการพัฒนาสังคมและความมั่นคงของมนุษย์ และที่ปรึกษาศูนย์เร่งรัดจัดการสวัสดิภาพประชาชน (ศรส.) เปิดเผยว่า ในวันอังคารที่ 23 ม.ค. นี้ ทางกระทรวงการพัฒนาสังคมและความมั่นคงของมนุษย์ (พม.) เตรียมทำบุญเพื่ออุทิศส่วนกุศลให้แก่ผู้เสียชีวิตในห้วงเวลาครบ 7 วัน บริเวณพื้นที่เกิดเหตุโรงงานพลุระเบิด หมู่ที่ 3 ต.ศาลาขาว อ.เมือง จ.สุพรรณบุรี โดยมี นางสาวกัญจนา ศิลปอาชา ที่ปรึกษาคณะที่ปรึกษาติดตามและเร่งรัดขับเคลื่อนนโยบายรัฐมนตรีว่าการกระทรวงการพัฒนาสังคมและความมั่นคงของมนุษย์ และที่ปรึกษาศูนย์เร่งรัดจัดการสวัสดิภาพประชาชน (ศรส.) เป็นประธานพิธี และภายหลังเสร็จพิธีทำบุญแล้ว นางสาวกัญจนาฯ และคณะ จะเดินทางไปเยี่ยมให้กำลังใจเด็กและเยาวชน จำนวน 3 ครอบครัว ที่ได้รับผลกระทบจากการสูญเสียทั้งพ่อและแม่พร้อมกัน จากเหตุการณ์ความรุนแรงดังกล่าว
“เหตุการณ์ครั้งนี้ เป็นเหตุการณ์ความสูญเสียรุนแรงครั้งใหญ่ กระทบกระเทือนขวัญและกำลังใจของประชาชนทั้งในพื้นที่และทั่วประเทศเป็นอย่างมาก“ นายนิกร กล่าว
#ช่วย24ชั่วโมง #พม24ชม #ข่าวพม #esshelpme #วราวุธรับฟังทำจริง #พมพอใจให้ทุกวัยพึงพอใจในพม #พมหนึ่งเดียว #ศรส #พม #โรงงานพลุระเบิด #พลุระเบิดสุพรรณบุรี #สุพรรณบุรี

ที่มา : https://www.thaigov.go.th/news/contents/details/77627