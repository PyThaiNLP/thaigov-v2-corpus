รัฐบาลไทย-ข่าวทำเนียบรัฐบาล-กัญจนา ที่ปรึกษา ศรส. เผย เสียใจมาก เหตุการณ์โรงงานพลุระเบิดที่ จ.สุพรรณบุรี ทีม พม. หนึ่งเดียวเร่งลงพื้นที่ช่วยเหลือ พร้อมขออภัย วราวุธ อยู่ระหว่างเดินทางต่างประเทศ


วันพฤหัสบดีที่ 18 มกราคม 2567
กัญจนา ที่ปรึกษา ศรส. เผย เสียใจมาก เหตุการณ์โรงงานพลุระเบิดที่ จ.สุพรรณบุรี ทีม พม. หนึ่งเดียวเร่งลงพื้นที่ช่วยเหลือ พร้อมขออภัย วราวุธ อยู่ระหว่างเดินทางต่างประเทศ
กัญจนา ที่ปรึกษา ศรส. เผย เสียใจมาก เหตุการณ์โรงงานพลุระเบิดที่ จ.สุพรรณบุรี ทีม พม. หนึ่งเดียวเร่งลงพื้นที่ช่วยเหลือ พร้อมขออภัย วราวุธ อยู่ระหว่างเดินทางต่างประเทศ
วันที่ 17 มกราคม 2567 นางสาวกัญจนา ศิลปอาชา ที่ปรึกษาคณะที่ปรึกษาติดตามและเร่งรัดการขับเคลื่อนนโยบายรัฐมนตรีว่าการกระทรวงการพัฒนาสังคมและความมั่นคงของมนุษย์ ในฐานะที่ปรึกษาศูนย์เร่งรัดจัดการสวัสดิภาพประชาชน (ศรส.) กล่าวภายหลังเกิดเหตุโรงงานผลิตพลุระเบิดที่จังหวัดสุพรรณบุรีว่า รู้สึกเสียใจมากกับเหตุการณ์ดังกล่าว ซึ่งทำให้มีผู้เสียชีวิตและบาดเจ็บเป็นจำนวนมาก เบื้องต้นทราบมาว่าโรงงานแห่งนี้เคยเกิดเหตุระเบิดขึ้นมาครั้งหนึ่งแล้วเมื่อเดือนพฤศจิกายนปี 2565 มีผู้เสียชีวิต 1 ราย บาดเจ็บ 3 ราย ซึ่งเป็นโรงงานที่ได้รับอนุญาตถูกต้อง ขณะนี้ นายธเนศพล ธนบุณยวัฒน์ เลขานุการรัฐมนตรีว่าการกระทรวงการพัฒนาสังคมและความมั่นคงของมนุษย์ พร้อมด้วยนายอนุกูล ปีดแก้ว ปลัดกระทรวงการพัฒนาสังคมและความมั่นคงของมนุษย์ และทีม พม.หนึ่งเดียว จังหวัดสุพรรณบุรี อีกทั้ง นายสรชัด สุจิตต์ สส. สุพรรณบุรี เขต 1 พรรคชาติไทยพัฒนา และนายเสมอกัน เที่ยงธรรม สส. สุพรรณบุรี เขต 4 พรรคชาติไทยพัฒนา กำลังลงพื้นที่เพื่อหาแนวทางช่วยเหลือครอบครัวผู้สูญเสีย
“ตัวเองรู้สึกเสียใจมากกับเหตุการณ์ที่เกิดขึ้น และต้องขออภัยด้วยที่รัฐมนตรีวราวุธลาราชการ และกำลังเดินทางอยู่บนเครื่องบิน เมื่อลงเครื่องบินแล้วคงจะได้ทราบเหตุการณ์ที่น่าสลดใจนี้และคงได้มีการพูดคุยประสานงานเพิ่มเติมเพื่อช่วยเหลือต่อไป“ น.ส.กัญจนา กล่าวในตอนท้าย
#ช่วย24ชั่วโมง #พม24ชม #ข่าวพม #esshelpme #วราวุธรับฟังทำจริง #พมพอใจให้ทุกวัยพึงพอใจในพม #พมหนึ่งเดียว #ศรส #พม

ที่มา : https://www.thaigov.go.th/news/contents/details/77615