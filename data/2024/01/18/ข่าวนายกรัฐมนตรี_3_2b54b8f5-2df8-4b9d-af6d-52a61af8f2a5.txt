รัฐบาลไทย-ข่าวทำเนียบรัฐบาล-​นายกฯ เผย พร้อมเปิดเที่ยวบินตรงไทย-เบลเยียม ยกระดับหนังสือเดินทางไทยให้สามารถบินได้ทั่วยุโรป


วันพุธที่ 17 มกราคม 2567
17/01/2567
พิมพ์
​นายกฯ เผย พร้อมเปิดเที่ยวบินตรงไทย-เบลเยียม ยกระดับหนังสือเดินทางไทยให้สามารถบินได้ทั่วยุโรป
​นายกฯ เผย พร้อมเปิดเที่ยวบินตรงไทย-เบลเยียม ยกระดับหนังสือเดินทางไทยให้สามารถบินได้ทั่วยุโรป
วันนี้ (17 มกราคม 2567) เวลา 13.00 น.  (ตามเวลาท้องถิ่นเมืองดาวอส ซึ่งช้ากว่าไทย 6 ชั่วโมง) ณ ศูนย์ประชุม Congress Centre เมืองดาวอส สมาพันธรัฐสวิส นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง ให้สัมภาษณ์ว่า ถึงการหารือกับนาย Alexander De Croo นายกรัฐมนตรีราชอาณาจักรเบลเยียมว่า ได้หารือถึงเรื่องเที่ยวบินตรงระหว่างสนามบินบรัสเซลส์ของเบลเยียมและประเทศไทย ซึ่งนายกรัฐมนตรีได้รับปาก และจะไปหารือกับการบินไทยต่อไป นอกจากนี้ ยังหารือถึงการยกระดับหนังสือเดินทางไทย เพื่อให้ขอวีซ่าและสามารถเดินทางเข้ายุโรปได้ง่ายขึ้น รวมถึงการเจรจาเรื่อง FTA ไทย-อียู คาดว่าจะมีความคืบหน้ามากขึ้น ซึ่งสหภาพยุโรปนับเป็นคู่ค้าที่สำคัญของไทย

ที่มา : https://www.thaigov.go.th/news/contents/details/77588