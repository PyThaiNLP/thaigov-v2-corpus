รัฐบาลไทย-ข่าวทำเนียบรัฐบาล-นายกฯ ย้ำประเทศไทยเปิดรับนักลงทุน พร้อมอำนวยความสะดวกในการประกอบธุรกิจในกรอบการหารือ Country Strategy Dialogue on Thailand


วันพุธที่ 17 มกราคม 2567
17/01/2567
พิมพ์
นายกฯ ย้ำประเทศไทยเปิดรับนักลงทุน พร้อมอำนวยความสะดวกในการประกอบธุรกิจในกรอบการหารือ Country Strategy Dialogue on Thailand
นายกฯ ย้ำประเทศไทยเปิดรับนักลงทุน พร้อมอำนวยความสะดวกในการประกอบธุรกิจในกรอบการหารือ Country Strategy Dialogue on Thailand
วันนี้ (17 มกราคม 2567) เวลา 13.00 น.  (ตามเวลาท้องถิ่นเมืองดาวอส ซึ่งช้ากว่าไทย 6 ชั่วโมง) ณ ศูนย์ประชุม Congress Centre เมืองดาวอส สมาพันธรัฐสวิส นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง ให้สัมภาษณ์ถึงการเข้าร่วมประชุมกรอบ WEF ได้แก่
การหารือ Country Strategy Dialogue on Thailand โดยนายกรัฐมนตรีได้นำเสนอยุทธศาสตร์ของประเทศไทย การกระตุ้นเศรษฐกิจ พร้อมย้ำว่า ประเทศไทยได้เปิดแล้ว พร้อมได้มีการนำเสนอโครงการ Landbridge และยืนยันเรื่องการอำนวยความสะดวกในการประกอบธุรกิจ (Ease of Doing Business) ซึ่งรัฐบาลได้ให้ความสำคัญลำดับต้น ๆ โดยมีการแลกเปลี่ยนความคิดเห็นกับภาคเอกชนหลากหลายบริษัทที่มาเข้าร่วมในการหารือครั้งนี้ด้วย
ในขณะเดียวกัน นายกรัฐมนตรีได้เข้าร่วมกิจกรรม Thailand Landbridge : Connecting ASEAN with the World ซึ่งได้นำเสนอให้กับนักลงทุนและภาคเอกชนชั้นนำ ซึ่งได้หารือและแลกเปลี่ยนข้อคิดเห็นในวงกว้างถึงโครงการ Landbridge ซึ่งหลายบริษัทสนใจและประสงค์นัดหมายเพื่อพบปะพูดคุยในรายละเอียดต่อไป

ที่มา : https://www.thaigov.go.th/news/contents/details/77585