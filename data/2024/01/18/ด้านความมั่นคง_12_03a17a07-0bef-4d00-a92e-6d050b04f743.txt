รัฐบาลไทย-ข่าวทำเนียบรัฐบาล-ทส. ประชุม คกก.ประชาสัมพันธ์ เร่งรัดเผยแพร่ผลการดำเนินงานตามนโยบายรัฐบาล ภายใต้ ทส.หนึ่งเดียว เพื่อประโยชน์ประชาชน


วันพฤหัสบดีที่ 18 มกราคม 2567
ทส. ประชุม คกก.ประชาสัมพันธ์ เร่งรัดเผยแพร่ผลการดำเนินงานตามนโยบายรัฐบาล ภายใต้ ทส.หนึ่งเดียว เพื่อประโยชน์ประชาชน
ทส. ประชุม คกก.ประชาสัมพันธ์ เร่งรัดเผยแพร่ผลการดำเนินงานตามนโยบายรัฐบาล ภายใต้ ทส.หนึ่งเดียว เพื่อประโยชน์ประชาชน
ทส. ประชุม คกก.ประชาสัมพันธ์ เร่งรัดเผยแพร่ผลการดำเนินงานตามนโยบายรัฐบาล ภายใต้ ทส.หนึ่งเดียว เพื่อประโยชน์ประชาชน
วันที่ 18 มกราคม 2567 เวลา 10.00 น. นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม (ปกท.ทส.) พร้อมด้วย ร.อ.รชฏ พิสิษฐบรรณกร ผู้ช่วยรัฐมนตรีประจำกระทรวงฯ (ผช.รมว.ทส.) และ นายนพดล พลเสน เลขานุการ รมว.ทส ในฐานะที่ปรึกษาคณะกรรมการประชาสัมพันธ์กระทรวงทรัพยากรธรรมชาติและสิ่งแวดล้อม เข้าร่วมให้นโยบายและแนวทางการสื่อสารสร้างการรับรู้เพื่อเผยแพร่ผลการดำเนินงานของกระทรวงฯ ตามแนวทางรัฐบาล ในการประชุมคณะกรรมการประชาสัมพันธ์กระทรวงทรัพยากรธรรมชาติและสิ่งแวดล้อม ครั้งที่ 1/2567 ซึ่งมี นายเถลิงศักดิ์ เพ็ชรสุวรรณ รองปลัดกระทรวงฯ เป็นประธานกรรมการ นางภาวินี ณ สายบุรี ผู้ตรวจราชการกระทรวงฯ เป็นกรรมการและเลขานุการ พร้อมด้วยผู้แทนจากทุกหน่วยงานภายใต้สังกัดกระทรวงฯ เข้าร่วมประชุม ณ ห้องประชุม 202 ชั้น 2 กระทรวงทรัพยากรธรรมชาติและสิ่งแวดล้อม
โดยคณะที่ปรึกษาคณะกรรมการฯ ได้เน้นย้ำแนวทางการสื่อสารสร้างการรับรู้การดำเนินงานของกระทรวงฯ ไปสู่ประชาชนให้เป็นไปตามแนวทางของนายกรัฐมนตรีที่ได้มีข้อสั่งการในการประชุมคณะรัฐมนตรี เพื่อให้ประชาชนเข้าใจและทราบถึงประโยชน์ของการดำเนินงานตามนโยบายรัฐบาล ตลอดจนนโยบายกระทรวงฯ อย่างต่อเนื่อง ภายใต้แนวทางการทำงาน “ทส. หนึ่งเดียว” พร้อมทั้งมอบหมายให้ทุกหน่วยงานเร่งดำเนินการจัดทำปฏิทินการทำงาน เพื่อเป็นแผนในการเผยแพร่ข้อมูลข่าวสารในแต่ละช่วงเวลาของแต่ละหน่วยงาน ทั้งงานวันสำคัญทางด้านทรัพยากรธรรมชาติและสิ่งแวดล้อม ภารกิจของหน่วยงาน การลงพื้นที่ตรวจราชการของผู้บริหารที่เกี่ยวข้องกับแต่ละหน่วยงาน ตลอดจนกรณีเหตุฉุกเฉินเร่งด่วน เพื่อให้มีการเผยแพร่ข้อมูลข่าวสารไปสู่ประชาชนอย่างทันท่วงที รวมถึงการเตรียมการเผยแพร่กิจกรรมเฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ ในตลอดทั้งปี 2567 นี้ นอกจากนี้ ยังได้เร่งรัดให้แต่ละหน่วยงานแต่งตั้งโฆษกกรม เพื่อเป็นหลักในการประสานงานร่วมกับโฆษกกระทรวง และโฆษกรัฐบาลต่อไป

ที่มา : https://www.thaigov.go.th/news/contents/details/77663