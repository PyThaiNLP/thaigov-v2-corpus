รัฐบาลไทย-ข่าวทำเนียบรัฐบาล-ปลัดกระทรวงยุติธรรม รับมอบหนังสือจากกระทรวงวัฒนธรรม ภายใต้ "กิจกรรมจิตอาสาบริจาคหนังสือสู่เรือนจำ"


วันพฤหัสบดีที่ 18 มกราคม 2567
18/01/2567
พิมพ์
ปลัดกระทรวงยุติธรรม รับมอบหนังสือจากกระทรวงวัฒนธรรม ภายใต้ "กิจกรรมจิตอาสาบริจาคหนังสือสู่เรือนจำ"
ปลัดกระทรวงยุติธรรม รับมอบหนังสือจากกระทรวงวัฒนธรรม ภายใต้ "กิจกรรมจิตอาสาบริจาคหนังสือสู่เรือนจำ"
ในวันพุธที่ ๑๗ มกราคม ๒๕๖๗ เวลา ๑๔.๐๐ น. นางพงษ์สวาท นีละโยธิน ปลัดกระทรวงยุติธรรม เป็นประธานรับมอบหนังสือจากกระทรวงวัฒนธรรม ภายใต้ "กิจกรรมจิตอาสาบริจาคหนังสือสู่เรือนจำ" โดยมี นางยุพา ทวีวัฒนะกิจบวร ปลัดกระทรวงวัฒนธรรม พร้อมด้วย นายสหการณ์ เพ็ชรนรินทร์ อธิบดีกรมราชทัณฑ์ นายนัสที ทองปลาด ผู้บัญชาการเรือนจำพิเศษกรุงเทพมหานคร และเจ้าหน้าที่ที่เกี่ยวข้อง เข้าร่วมฯ ณ เรือนจำพิเศษกรุงเทพมหานคร
ทั้งนี้ กระทรวงวัฒนธรรมได้มอบหนังสือให้แก่เรือนจำพิเศษกรุงเทพมหานคร จำนวน ๗๐๐ เล่ม ประกอบด้วย ตำรา สารคดี หนังสือธรรมะ หนังสือประวัติศาสตร์ และหนังสือความรู้ต่าง ๆ เพื่อสนับสนุนการอ่านให้กับผู้ต้องขัง ตลอดจนส่งเสริมให้ผู้ต้องขังได้ประโยชน์จากการอ่านเพื่อช่วยคลายความทุกข์ ได้รับความรู้ และสามารถนำความรู้ไปปรับใช้ในชีวิตภายหลังพ้นโทษ

ที่มา : https://www.thaigov.go.th/news/contents/details/77644