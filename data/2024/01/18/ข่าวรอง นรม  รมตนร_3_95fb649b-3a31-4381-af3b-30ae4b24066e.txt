รัฐบาลไทย-ข่าวทำเนียบรัฐบาล-รองนายกฯ อนุทิน ลงพื้นที่ จ.สุพรรณบุรี เยี่ยมให้กำลังใจครอบครัวผู้เสียชีวิตจากเหตุการณ์โรงงานพลุระเบิด 


วันพฤหัสบดีที่ 18 มกราคม 2567
18/01/2567
พิมพ์
รองนายกฯ อนุทิน ลงพื้นที่ จ.สุพรรณบุรี เยี่ยมให้กำลังใจครอบครัวผู้เสียชีวิตจากเหตุการณ์โรงงานพลุระเบิด
รองนายกฯ อนุทิน ลงพื้นที่ จ.สุพรรณบุรี เยี่ยมให้กำลังใจครอบครัวผู้เสียชีวิตจากเหตุการณ์โรงงานพลุระเบิด
วันนี้ (18 ม.ค.67) เวลาประมาณ 15.00 น. นายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงมหาดไทย พร้อมด้วยอธิบดีกรมการปกครอง อธิบดีกรมป้องกันและบรรเทาสาธารณภัย อธิบดีกรมส่งเสริมการปกครองท้องถิ่น ได้เดินทางมาที่วัดโรงช้าง ตำบลศาลาขาว อำเภอเมือง จังหวัดสุพรรณบุรี ซึ่งเป็นศูนย์ให้ความช่วยเหลือผู้ประสบภัยกรณีที่โรงงานพลุระเบิด โดยนายอนุทิน ชาญวีรกูลได้แสดงความเสียใจกับญาติ ๆ และครอบครัวของผู้เสียชีวิต พร้อมทั้งได้เยี่ยมและให้กำลังใจครอบครัวผู้เสียชีวิตจากเหตุการณ์ครั้งนี้ โดยกระทรวงมหาดไทย ซึ่งมีกรมป้องกันและบรรเทาสาธารณภัย พร้อมที่จะให้ความช่วยเหลือ เยียวยาครอบครัวผู้ประสบภัยทุกครอบครัว อย่างเต็มกำลัง
พร้อมทั้งได้ขอบคุณข้าราชการจากทุกหน่วยงาน ที่ได้ร่วมกันทำงาน ทั้งการพิสูจน์อัตลักษณ์ของผู้เสียชีวิต การช่วยในด้านอื่น ๆ และดูแลครอบครัวผู้ประสบภัยครั้งนี้ด้วยความร่วมมือกันเป็นอย่างดี และได้เดินทางไปดูสถานที่เกิดเหตุ ก่อนเดินทางกลับ

ที่มา : https://www.thaigov.go.th/news/contents/details/77659