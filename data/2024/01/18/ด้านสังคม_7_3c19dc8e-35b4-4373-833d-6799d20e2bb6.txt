รัฐบาลไทย-ข่าวทำเนียบรัฐบาล-"วราวุธ" รมว.พม. เสียใจเหตุพลุระเบิด ยืนยัน แม้ลากิจ ทำงานไร้รอยต่อ ประสาน พม. พร้อมทุกเครือข่าย ลงพื้นที่ดูแลทุกคนให้เดือดร้อนน้อยที่สุด


วันพฤหัสบดีที่ 18 มกราคม 2567
"วราวุธ" รมว.พม. เสียใจเหตุพลุระเบิด ยืนยัน แม้ลากิจ ทำงานไร้รอยต่อ ประสาน พม. พร้อมทุกเครือข่าย ลงพื้นที่ดูแลทุกคนให้เดือดร้อนน้อยที่สุด
"วราวุธ" รมว.พม. เสียใจเหตุพลุระเบิด ยืนยัน แม้ลากิจ ทำงานไร้รอยต่อ ประสาน พม. พร้อมทุกเครือข่าย ลงพื้นที่ดูแลทุกคนให้เดือดร้อนน้อยที่สุด
วันที่ 18 มกราคม 2567 นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) กล่าวถึงเหตุการณ์โรงงานพลุระเบิดที่ จ.สุพรรณบุรี ว่า ตนขอแสดงความเสียใจกับครอบครัวผู้เสียชีวิตทุกครอบครัว ผู้ที่ได้รับบาดเจ็บ และผู้ที่ได้รับผลกระทบจากเหตุการณ์ความรุนแรงที่เกิดขึ้น ซึ่งตนได้ให้นายธเนศพล ธนบุณยวัฒน์ เลขานุการรัฐมนตรีว่าการกระทรวงการพัฒนาสังคมและความมั่นคงของมนุษย์ และ นายอนุกูล ปีดแก้ว ปลัดกระทรวงการพัฒนาสังคมและความมั่นคงของมนุษย์ ตั้งศูนย์วอร์รูม (War Room) ของกระทรวง พม.
นายวราวุธ กล่าวต่อไปว่า ขณะนี้ ได้ระดมสรรพกำลังทุกหน่วยงานของกระทรวง พม. ทีมพม.หนึ่งเดียว จ.สุพรรณบุรี และใกล้เคียง  ทีมสหวิชาชีพ นักจิตวิทยา เร่งเข้าช่วยเหลือเยียวยาพี่น้องประชาชนที่ได้รับผลกระทบความเดือดร้อนในเหตุการณ์ครั้งนี้ ไม่ว่าจะเป็นผู้เสียชีวิต ผู้ได้รับบาดเจ็บ และการซ่อมแซมบ้านเรือนที่เสียหาย โดยจะมีงบประมาณจากหลายหน่วยงาน อาทิ มูลนิธิราชประชานุเคราะห์ กองทุนยุติธรรมจังหวัด และในส่วนของกระทรวง พม.  โดยแต่ละรายคาดว่าจะมีเงินสนับสนุนไม่ต่ำกว่า 3 แสนบาท
นายวราวุธ กล่าวต่อไปอีกว่า ในส่วนของพื้นที่เกิดเหตุนั้น ได้ประสานงานกับทางผู้ว่าราชการจังหวัดสุพรรณบุรี ประสานงานกับทุกหน่วยราชการเข้าไปสนับสนุนช่วนเหลือดูแลพี่น้องประชาชนทุกรายที่ได้รับผลกระทบ สมาชิกสภาผู้แทนราษฎร ผู้นำชุมชนในพื้นที่ ได้ขอให้ลงพื้นที่ดูแลพี่น้องประชาชนอย่างใกล้ชิด
นายวราวุธ กล่าวเพิ่มเติมว่า ในฐานะรองประธานมูลนิธิบรรหาร-แจ่มใส ศิลปอาชา ได้ทราบว่า มีเด็กๆ 10 กว่าขวบ น้องๆ ที่เรียนระดับมัธยม ที่สูญเสียทั้งคุณพ่อ คุณแม่ โดยมูลนิธิบรรหาร-แจ่มใส ศิลปอาชา จะเข้าไปช่วยดูแลค่าใช้จ่ายในการศึกษาของน้องๆทุกคน
“ตนต้องกราบขออภัยพี่น้องประชาชน เพราะขณะนี้ผมเองได้ขอลากิจ ซึ่งเตรียมการล่วงหน้าไว้หลายเดือนแล้ว และเกิดการเดินทางขึ้นมา แต่ถึงอย่างไรการทำงานยังเป็นไปอย่างไร้รอยต่อ ได้ขอให้ทุกหน่วยงานของกระทรวง พม. ในจังหวัดสุพรรณบุรี สส.พรรคชาติไทยพัฒนา ทุกคน และทีมงานลงพื้นที่ ดูแลพี่น้องประชาชน เราจะดูแลทุกคนให้ได้รับความเดือดร้อนน้อยที่สุด และจะเยียวยาทางด้านจิตใจ และความเสียหายที่เกิดขึ้นกับบ้านเรือน ขอแสดงความเสียใจอย่างสุดซึ้งกับทุกครอบครัวที่ได้รับผลกระทบจากเหตุการณ์ในครั้งนี้” นายวราวุธ กล่าวในตอนท้าย
#ช่วย24ชั่วโมง #พม24ชม #ข่าวพม #esshelpme #วราวุธรับฟังทำจริง #พมพอใจให้ทุกวัยพึงพอใจในพม #พมหนึ่งเดียว #ศรส #พม #โรงงานพลุระเบิด #พลุระเบิดสุพรรณบุรี #สุพรรณบุรี

ที่มา : https://www.thaigov.go.th/news/contents/details/77620