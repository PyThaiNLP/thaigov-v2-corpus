รัฐบาลไทย-ข่าวทำเนียบรัฐบาล-“นิกร จำนง” ที่ปรึกษา ศรส. เผย เลขาฯ รมว.พม. พร้อม ปลัด พม. ลงพื้นที่เร่งช่วยเหลือผู้ประสบเหตุโรงงานพลุระเบิด ที่ศูนย์ประสานการช่วยเหลือ วัดโรงช้าง จ.สุพรรณบุรี


วันพฤหัสบดีที่ 18 มกราคม 2567
“นิกร จำนง” ที่ปรึกษา ศรส. เผย เลขาฯ รมว.พม. พร้อม ปลัด พม. ลงพื้นที่เร่งช่วยเหลือผู้ประสบเหตุโรงงานพลุระเบิด ที่ศูนย์ประสานการช่วยเหลือ วัดโรงช้าง จ.สุพรรณบุรี
“นิกร จำนง” ที่ปรึกษา ศรส. เผย เลขาฯ รมว.พม. พร้อม ปลัด พม. ลงพื้นที่เร่งช่วยเหลือผู้ประสบเหตุโรงงานพลุระเบิด ที่ศูนย์ประสานการช่วยเหลือ วัดโรงช้าง จ.สุพรรณบุรี
วันที่ 17 มกราคม 2567 นายนิกร จำนง ประธานคณะที่ปรึกษาติดตามและเร่งรัดการขับเคลื่อนนโยบายรัฐมนตรีว่าการกระทรวงการพัฒนาสังคมและความมั่นคงของมนุษย์ ในฐานะที่ปรึกษาศูนย์เร่งรัดจัดการสวัสดิภาพประชาชน (ศรส.) เปิดเผยว่า วันนี้ เมื่อช่วงค่ำที่ผ่านมา นายแพทย์พรหมมินทร์ เลิศสุริย์เดช เลขาธิการนายกรัฐมนตรี ได้ติดต่อประสานมาหาตน เพื่อสอบถามด้วยความเป็นห่วงถึงสถานการณ์โรงงานพลุระเบิดที่เกิดขึ้น ที่ จ.สุพรรณบุรี ว่ามีความคืบหน้าอย่างไร ซึ่งตนได้รายงานไปว่า สส.สุพรรณบุรี พรรคชาติไทยพัฒนา ได้ลงพื้นที่เข้าช่วยเหลือแล้ว ในขณะที่ ทางกระทรวงการพัฒนาสังคมและความมั่นคงของมนุษย์ (พม.) มีนายธเนศพล ธนบุณยวัฒน์ เลขานุการรัฐมนตรีว่าการกระทรวงการพัฒนาสังคมและความมั่นคงของมนุษย์ และนายอนุกูล ปีดแก้ว ปลัดกระทรวง พม. พร้อมด้วยเจ้าหน้าที่ ทีม พม. หนึ่งเดียว จ.สุพรรณบุรี และศูนย์เร่งรัดจัดการสวัสดิภาพประชาชน (ศรส.) เข้าไปช่วยเหลือดูแลตามภารกิจอย่างเต็มที่ ที่ศูนย์กลางการประสานการช่วยเหลือที่วัดโรงช้าง อำเภอเมือง จังหวัดสุพรรณบุรี ซึ่งขณะนี้ นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) อยู่ระหว่างเดินทางไปต่างประเทศ ได้เฝ้าติดตามสถานการณ์และสั่งการอย่างใกล้ชิด รวมทั้ง นางสาวกัญจนา ศิลปอาชา ที่ปรึกษาคณะที่ปรึกษาติดตามและเร่งรัดการขับเคลื่อนนโยบายรัฐมนตรีว่าการกระทรวงการพัฒนาสังคมและความมั่นคงของมนุษย์ ในฐานะที่ปรึกษาศูนย์เร่งรัดจัดการสวัสดิภาพประชาชน (ศรส.) ได้เฝ้าติดตามสถานการณ์อย่างใกล้ชิดเช่นเดียวกัน ส่วนตนจะลงพื้นที่ในวันรุ่งขึ้น (18 ม.ค. 67)
#ช่วย24ชั่วโมง #พม24ชม #ข่าวพม #esshelpme #วราวุธรับฟังทำจริง #พมพอใจให้ทุกวัยพึงพอใจในพม #พมหนึ่งเดียว #ศรส #พม #โรงงานพลุระเบิด #ระเบิดจังหวัดสุพรรณบุรี #สุพรรณบุรี

ที่มา : https://www.thaigov.go.th/news/contents/details/77618