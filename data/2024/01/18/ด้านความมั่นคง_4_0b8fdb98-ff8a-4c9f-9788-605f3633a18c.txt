รัฐบาลไทย-ข่าวทำเนียบรัฐบาล-"ภูษา จรัสศิลป์ ผ้าถิ่น เมืองคนดี" พ่อเมืองสุราษฎร์ จับมือนายกเหล่ากาชาดพร้อมด้วยภาคีเครือข่าย เดินแบบผ้าไทยริมแม่น้ำตาปี ในงานของดีเมืองสุราษฎร์ธานีและกาชาดไทย ประจำปี 2567 


วันพฤหัสบดีที่ 18 มกราคม 2567
18/01/2567
พิมพ์
"ภูษา จรัสศิลป์ ผ้าถิ่น เมืองคนดี" พ่อเมืองสุราษฎร์ จับมือนายกเหล่ากาชาดพร้อมด้วยภาคีเครือข่าย เดินแบบผ้าไทยริมแม่น้ำตาปี ในงานของดีเมืองสุราษฎร์ธานีและกาชาดไทย ประจำปี 2567
"ภูษา จรัสศิลป์ ผ้าถิ่น เมืองคนดี" พ่อเมืองสุราษฎร์ จับมือนายกเหล่ากาชาดพร้อมด้วยภาคีเครือข่าย เดินแบบผ้าไทยริมแม่น้ำตาปี ในงานของดีเมืองสุราษฎร์ธานีและกาชาดไทย ประจำปี 2567 อนุรักษ์ภูมิปัญญาผ้าไทย ขับเคลื่อนเศรษฐกิจฐานราก เพื่อการพัฒนาคุณภาพชีวิต
"ภูษา จรัสศิลป์ ผ้าถิ่น เมืองคนดี" พ่อเมืองสุราษฎร์ จับมือนายกเหล่ากาชาดพร้อมด้วยภาคีเครือข่าย เดินแบบผ้าไทยริมแม่น้ำตาปี ในงานของดีเมืองสุราษฎร์ธานีและกาชาดไทย ประจำปี 2567 อนุรักษ์ภูมิปัญญาผ้าไทย ขับเคลื่อนเศรษฐกิจฐานราก เพื่อการพัฒนาคุณภาพชีวิตที่ดีอย่างยั่งยืน
เมื่อวันที่ 17 ม.ค. 67 นายเจษฎา จิตรัตน์ ผู้ว่าราชการจังหวัดสุราษฎร์ธานี เปิดเผยว่า จังหวัดสุราษฎร์ธานีจัดกิจกรรมเดินแบบผ้าไทยเพื่อการกุศล “ภูษา จรัสศิลป์ ผ้าถิ่น เมืองคนดี” ภายในงานของดีเมืองสุราษฎร์ธานีและกาชาดไทย ประจำปี 2567 ณ เวทีกลางท่าปลาวาฬ บริเวณริมเขื่อนแม่น้ำตาปี เพื่อเป็นการสืบสานอนุรักษ์ศิลป์ผ้าถิ่นไทยดำรงไว้ในแผ่นดินส่งเสริมและสนับสนุนการใช้และสวมใส่ผ้าไทยขับเคลื่อนโครงการผ้าไทยใส่ให้สนุก โดยมี นางดาเรศ จิตรัตน์ นายกเหล่ากาชาดและประธานแม่บ้านมหาดไทยจังหวัดสุราษฎร์ธานี นายนันธวัช เจริญวรรณ นายมนตรา พรหมสินธุ รองผู้ว่าราชการจังหวัดสุราษฎร์ธานี พร้อมด้วยหัวหน้าส่วนราชการ นายอำเภอทั้ง 19 อำเภอ สมาชิกเหล่ากาชาดจังหวัดสุราษฎร์ธานี และภาคีเครือข่ายทุกภาคส่วน ร่วมกิจกรรม
นายเจษฎา จิตรัตน์ ผู้ว่าราชการจังหวัดสุราษฎร์ธานี กล่าวว่า จังหวัดสุราษฎร์ธานีได้นำแนวนโยบายของกระทรวงมหาดไทยในการน้อมนำพระดำริ "ผ้าไทยใส่ให้สนุก" ของสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ผู้ทรงมีพระปณิธานที่มุ่งมั่นในการแบ่งเบาพระราชภาระของพระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินี ในการสืบสาน รักษา และต่อยอดแนวพระราชดำริของสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เพื่อต่อลมหายใจให้ผืนผ้าไทยมาสู่การขับเคลื่อนและส่งเสริมการอนุรักษ์ภูมิปัญญาผ้าไทย นอกจากนี้ยังเป็นการช่วยฟื้นฟู ศิลปวัฒนธรรม ภูมิปัญญาหัตถกรรมไทย ให้ดำรงอยู่อย่างยั่งยืน อีกทั้งยังเป็นการสร้างแรงจูงใจให้กับประชาชนคนไทยหันมาสวมใส่ผ้าไทยในทุกวัน และทุกโอกาส ซึ่งจะเป็นการส่งเสริมให้ช่างทอผ้าและผู้ประกอบการผ้าไทยได้ผลิตชิ้นงานที่ก่อให้เกิดการสร้างงาน สร้างรายได้ สร้างอาชีพ ซึ่งจะนำไปสู่การส่งเสริมเศรษฐกิจฐานรากที่เกิดแรงขับเคลื่อนในชุมชน ทำให้ประชาชนในชุมชนสามารถพึ่งพาตนเองได้ตามหลักปรัชญาของเศรษฐกิจพอเพียง
“ภายในงานเดินแบบผ้าไทยเพื่อการกุศล “ภูษา จรัสศิลป์ ผ้าถิ่น เมืองคนดี” ได้มีการจัดแสดงประเภทชุดผ้าลายพระราชทาน ชุดผ้าทอจังหวัดสุราษฎร์ธานี ชุดผ้าบาติก ชุดผ้าพิมพ์ลายไม้ ชุดผ้าปาเต๊ะ ชุดผ้ามัดย้อมและอื่น ๆ มากมาย โดยหัวหน้าส่วนราชการ ภาคีเครือข่าย และภาคเอกชนเข้าร่วมเดินแบบผ้าไทยเพื่อการกุศล รวมทั้งสิ้น 88 คณะ/หน่วยงาน ซึ่งมีผู้ร่วมเดินแบบทั้งสิ้น 123 คน ประกอบด้วย ประเภทกิตติมศักดิ์ 37 คน ประเภทเดี่ยว 34 คน ประเภทคู่ 18 คู่ และประเภทคณะ 4 คณะ รวม 16 คน โดยการจัดงานเดินแบบผ้าไทยครั้งนี้ได้แสดงถึงความงดงามของผ้าพื้นเมืองสุราษฎร์ธานีที่นำมาออกแบบให้ทันสมัย แต่ยังคงอัตลักษณ์ทำให้สามารถสวมใส่ได้ทุกวัย และในส่วนรายได้ที่ได้มาจากการประกวดแบบจะนำไปสนับสนุนภารกิจแม่บ้านมหาดไทยจังหวัดสุราษฎร์ธานี ในการช่วยเหลือประชาชนกลุ่มเปราะบาง ผู้ยากไร้ ผู้ด้อยโอกาส และผู้ประสบสาธารณภัยในพื้นที่จังหวัดสุราษฎร์ธานีต่อไป” นายเจษฎาฯ กล่าว
นายเจษฎา จิตรัตน์ ผู้ว่าราชการจังหวัดสุราษฎร์ธานี กล่าวเพิ่มเติมในช่วงท้ายว่า การจัดกิจกรรมเดินแบบผ้าไทยเพื่อการกุศล "ภูษา จรัสศิลป์ ผ้าถิ่น เมืองคนดี" ในวันนี้เป็นกิจกรรมที่ดีที่แสดงให้เห็นว่าจังหวัดสุราษฎร์ธานี มีเสื้อผ้าเครื่องแต่งกายที่มีเอกลักษณ์โดดเด่นสวยงามสามารถใช้และสวมใส่ได้ทุกโอกาส จึงอยากเชิญชวนให้ทุกท่านใช้และสวมใส่ผ้าไทยของจังหวัดสุราษฎร์ธานีให้มากขึ้นถือเป็นการผลักดัน Soft power ตามนโยบายรัฐบาล และขอขอบคุณองค์กรภาคีเครือข่ายทุกภาคส่วนที่ได้ร่วมกิจกรรมดี ๆ ในครั้งนี้ แสดงให้เห็นถึงพลังของพวกเราชาวจังหวัดสุราษฎร์ ที่มุ่งมั่นแน่วแน่ที่จะช่วยกันพัฒนาและยกระดับคุณภาพชีวิตของพี่น้องประชาชน อีกทั้งยังได้ร่วมกันสืบสานเส้นใยผ้าทอ สืบต่อมรดกหัตถศิลป์ไทย ใช้ผ้าไทย ผ้าพื้นถิ่น ส่งเสริมอัตลักษณ์ความเป็นไทย และประชาสัมพันธ์ผลิตภัณฑ์ผ้าไทยให้เป็นที่รู้จักอย่างแพร่หลาย ส่งเสริมสินค้าไทยด้วยการสวมใส่ผ้าไทย เพื่อเป็นแรงผลักดันให้ผู้ผลิตกลุ่มทอผ้าได้มีรายได้ มีอาชีพ ส่งเสริมเศรษฐกิจฐานราก อันจะนำไปสู่การที่พี่น้องประชาชนมีกินมีใช้ มีความสุข สามารถพึ่งพาตนเองได้ มีคุณภาพชีวิตที่ดีอย่างยั่งยืน
#WorldSoilDay #วันดินโลก #UN #FAO #GlobalSoilPartnership #MOI
#กระทรวงมหาดไทย #บำบัดทุกข์บำรุงสุข #SoilandWaterasourceoflife
#SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/77633