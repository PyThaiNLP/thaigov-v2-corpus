รัฐบาลไทย-ข่าวทำเนียบรัฐบาล-ผ่านฉลุย สภาฯ ลงมติเอกฉันท์ 443 เสียง รับหลักการ ร่าง พ.ร.บ.อากาศสะอาด 7 ฉบับ   “พัชรวาท” ขอบคุณทุกฝ่ายมุ่งมั่นแก้ปัญหามลพิษทางอากาศ ถือเป็นวาระแห่งชาติ 


วันพุธที่ 17 มกราคม 2567
ผ่านฉลุย สภาฯ ลงมติเอกฉันท์ 443 เสียง รับหลักการ ร่าง พ.ร.บ.อากาศสะอาด 7 ฉบับ   “พัชรวาท” ขอบคุณทุกฝ่ายมุ่งมั่นแก้ปัญหามลพิษทางอากาศ ถือเป็นวาระแห่งชาติ
ผ่านฉลุย สภาฯ ลงมติเอกฉันท์ 443 เสียง รับหลักการ ร่าง พ.ร.บ.อากาศสะอาด 7 ฉบับ   “พัชรวาท” ขอบคุณทุกฝ่ายมุ่งมั่นแก้ปัญหามลพิษทางอากาศ ถือเป็นวาระแห่งชาติ
ผ่านฉลุย สภาฯ ลงมติเอกฉันท์ 443 เสียง รับหลักการ ร่าง พ.ร.บ.อากาศสะอาด 7 ฉบับ   “พัชรวาท” ขอบคุณทุกฝ่ายมุ่งมั่นแก้ปัญหามลพิษทางอากาศ ถือเป็นวาระแห่งชาติ
วันที่ 17 มกราคม 2567 พล.ต.อ.พัชรวาท วงษ์สุวรรณ รองนายกรัฐมนตรี และ รัฐมนตรีว่าการกระทรวงทรัพยากรธรรมชาติและสิ่งแวดล้อม กล่าวว่า ขอบคุณสมาชิกสภาผู้แทนราษฎร ที่ลงมติเอกฉันท์รับหลักการใน ร่าง พ.ร.บ.อากาศสะอาด ทั้ง 7 ฉบับ ในวาระแรก ด้วยคะแนน 443 เสียง  พร้อมเดินหน้าตั้งคณะกรรมาธิการวิสามัญพิจารณาในวาระที่ 2 จำนวน 39 คน  จำนวนนี้เป็นสัดส่วนของคณะรัฐมนตรี จำนวน 6 คน  ได้แก่ นางสาวปรีญาพร สุวรรณเกษ นายเธียรชัย ชูกิตตีวิบูลย์ นายวิชิต จรัสสุขสวัสดิ์ นายไพฑูรย์ มหาพัณณาภรณ์ นายบัณฑูร เศรษฐศิโรตม์ และนายจักรพล ตั้งสุทธิธรรม  ที่เหลือแบ่งเป็นสัดส่วนประชาชนผู้มีสิทธิ์เลือกตั้งจำนวน 13 คน  พรรคเพื่อไทยและพรรคก้าวไกล พรรคละ 6 คน พรรคภูมิใจไทย 3 คน พรรคพลังประชารัฐและพรรครวมไทยสร้างชาติ พรรคละ 2 คน  รวมทั้งพรรคประชาธิปัตย์ 1 คน  โดยกำหนดกรอบระยะเวลาแปรญัตติภายใน 15 วัน และใช้ร่างฯ ของรัฐบาลเป็นหลักในการพิจารณา  ซึ่งถือเป็นความร่วมมือร่วมใจกันของทุกภาคส่วน ทั้งรัฐบาล ฝ่ายค้าน และภาคประชาชน ที่มุ่งมั่นต่อการแก้ไขปัญหามลพิษทางอากาศ โดยเฉพาะฝุ่น PM2.5 ที่ทวีความรุนแรงมากขึ้น โดยเฉพาะการอภิปรายของสมาชิกสภาฯ ที่สอดคล้องไปทางเดียวกัน โดยเห็นว่าปัจจุบันมีความจำเป็นที่ไทยจะต้องมีกฎหมายควบคุมมลพิษทางอากาศเป็นวาระเร่งด่วน และวาระแห่งชาติ เพื่อแก้ปัญหาทั้งระดับชาติและระดับพื้นที่ ตลอดจนการกำหนดมาตรการความร่วมมือระหว่างประเทศ เพื่อให้เกิดอากาศบริสุทธิ์และมีผลที่ดีต่อสุขภาพของประชาชน
สำหรับ ร่าง พ.ร.บ.อากาศสะอาดฯ ทั้ง 7 ร่าง ประกอบด้วย 1) ร่าง พ.ร.บ.บริหารจัดการเพื่ออากาศสะอาด พ.ศ. .… ที่สำนักงานขับเคลื่อนการปฏิรูปประเทศ ยุทธศาสตร์ชาติ และการสร้างความสามัคคีปรองดอง (สำนักงาน ป.ย.ป.) เป็นผู้จัดทำและนำเสนอโดยคณะรัฐมนตรี ในวาระเร่งด่วน 2) ร่าง พ.ร.บ.กำกับดูแลการจัดการอากาศสะอาดเพื่อสุขภาพแบบบูรณการ พ.ศ. .... นำเสนอโดย น.ส.คนึงนิจ ศรีบัวเอี่ยม กับผู้มีสิทธิเลือกตั้งจำนวน 22,251 คน 3) ร่าง พ.ร.บ.อากาศสะอาดเพื่อประชาชน พ.ศ. .... นำเสนอโดย นายอนุทิน ชาญวีรกูล กับคณะจากพรรคภูมิใจไทย 4) ร่าง พ.ร.บ.อากาศสะอาดเพื่อสิทธิมนุษยชนขั้นพื้นฐาน พ.ศ. .... นำเสนอโดย นายจุลพันธ์ อมรวิวัฒน์ กับคณะจากพรรคเพื่อไทย 5) ร่าง พ.ร.บ. ส่งเสริมและรักษาอากาศสะอาดเพื่อสุขภาพ พ.ศ. .... นำเสนอโดย น.ส.วทันยา บุนนาค สมาชิกพรรคประชาธิปัตย์ 6) ร่าง พ.ร.บ.บริหารจัดการเพื่ออากาศสะอาด พ.ศ. .... นำเสนอโดย น.ส.ตรีนุช เทียนทอง สส.สระแก้ว และคณะจากพรรคพลังประชารัฐ และ 7) ร่าง พ.ร.บ.ฝุ่นพิษและการก่อมลพิษข้ามพรมแดน พ.ศ. .… ที่นำเสนอโดยพรรคก้าวไกล ซึ่งคณะกรรมาธิการจะได้นำร่างทั้ง 7 ไปพิจารณานำข้อดีของแต่ละฉบับมาจัดทำเป็นร่างหลักที่จะเสนอต่อรัฐสภาในวาระต่อไป

ที่มา : https://www.thaigov.go.th/news/contents/details/77587