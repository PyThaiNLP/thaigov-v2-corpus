รัฐบาลไทย-ข่าวทำเนียบรัฐบาล-โฆษกรัฐบาลยืนยันรัฐบาลพร้อมรับฟังทุกคำแนะนำ ความเห็น ยืนยันดำเนินการตามความตั้งใจ และเป็นไปตามกฎหมาย ได้รับการยอมรับ มุ่งช่วยเหลือประชาชน และเกิดการกระตุกระบบเศรษฐกิจทั้งระบบ


วันพฤหัสบดีที่ 18 มกราคม 2567
18/01/2567
พิมพ์
โฆษกรัฐบาลยืนยันรัฐบาลพร้อมรับฟังทุกคำแนะนำ ความเห็น ยืนยันดำเนินการตามความตั้งใจ และเป็นไปตามกฎหมาย ได้รับการยอมรับ มุ่งช่วยเหลือประชาชน และเกิดการกระตุกระบบเศรษฐกิจทั้งระบบ
โฆษกรัฐบาลยืนยันรัฐบาลพร้อมรับฟังทุกคำแนะนำ ความเห็น ยืนยันดำเนินการตามความตั้งใจ และเป็นไปตามกฎหมาย ได้รับการยอมรับ มุ่งช่วยเหลือประชาชน และเกิดการกระตุกระบบเศรษฐกิจทั้งระบบ
วันนี้ (18 มกราคม 2567) นายชัย วัชรงค์ โฆษกประจำสำนักนายกรัฐมนตรีเปิดเผยต่อประเด็นที่เป็นข้อวิพากษ์วิจารณ์ทางสังคม Digital Wallet
โฆษกประจำสำนักนายกรัฐมนตรีกล่าวว่า ในวันนี้ ทุกคนทุกฝ่ายเห็นตรงกัน เศรษฐกิจไม่ดี โตต่ำ ประเทศมีปัญหาเศรษฐกิจ ซึ่งเป็นหน้าที่ของรัฐบาลในการแก้ปัญหา กำหนดแนวทางการทำงานของรัฐบาล รวมทั้งชี้แจงสังคมถึงการทำงาน ซึ่งยืนยันรัฐบาลจะปฏิบัติตามกฎหมาย จะดำเนินการตามกระบวนการ และพร้อมรับฟัง พิจารณา ทำตามทุกคำแนะนำที่เป็นประโยชน์อย่างรอบด้าน
อย่างไรก็ดี รัฐบาลเคียงข้างประชาชนรายได้น้อย เข้าใจ และพร้อมยืนเคียงข้าง ต้องการช่วยเหลืออย่างจริงใจ รู้ดีถึงปัญหา และพร้อมช่วยเหลือ รัฐบาลทราบดีว่าในทุกวันนี้ขนาดของปัญหาของแต่ละคนไม่เท่ากัน ทั้งนี้ ตั้งแต่รัฐบาลเข้ามารับหน้าที่ ได้แก้ปัญหาปากท้องช่วยเหลือประชาชนมาโดยตลอด ลดค่าน้ำ ค่าไฟ แก้หนี้ และพร้อมดำเนินการต่อไป ผ่อนหนักเป็นเบา ช่วยเหลือประชาชน และจุดมุ่งหมายคือเพื่อแก้ไขปัญหาเศรษฐกิจทั้งระบบ

ที่มา : https://www.thaigov.go.th/news/contents/details/77605