รัฐบาลไทย-ข่าวทำเนียบรัฐบาล-นายกฯ หารือ ปธน.สวิตเซอร์แลนด์ มุ่งผลักดัน Thai-EFTA ให้บรรลุข้อตกลงภายในปีนี้ และความร่วมมือด้านพลังงานสะอาดให้ใกล้ชิด  


วันพฤหัสบดีที่ 18 มกราคม 2567
17/01/2567
พิมพ์
นายกฯ หารือ ปธน.สวิตเซอร์แลนด์ มุ่งผลักดัน Thai-EFTA ให้บรรลุข้อตกลงภายในปีนี้ และความร่วมมือด้านพลังงานสะอาดให้ใกล้ชิด
นายกฯ หารือ ปธน.สวิตเซอร์แลนด์ มุ่งผลักดัน Thai-EFTA ให้บรรลุข้อตกลงภายในปีนี้ และความร่วมมือด้านพลังงานสะอาดให้ใกล้ชิด
วันนี้ (17 มกราคม 2567) เวลา 16.00 น. (ตามเวลาท้องถิ่นเมืองดาวอส ซึ่งช้ากว่าไทย 6 ชั่วโมง) ณ ศูนย์ประชุม Congress Centre เมืองดาวอส สมาพันธรัฐสวิส นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง พบหารือกับ นางสาววิโอลา อัมแฮร์ท (Viola Amherd) ประธานาธิบดีสวิตเซอร์แลนด์ ในห้วงระหว่างการประชุม World Economic Forum 2024
นายกรัฐมนตรีกล่าวว่าได้รับเกียรติจากประธานาธิบดีสวิตเซอร์แลนด์ ให้เข้าพบเพื่อหารือในเรื่องความตกลงการค้าเสรีระหว่างไทยกับสมาคมการค้าเสรีแห่งยุโรป (European Free Trade Association : EFTA) ที่มีการเจรจากันมานาน โดยที่ทั้งสองประเทศมีความตั้งใจที่จะบรรลุข้อตกลงให้ได้ภายในปีนี้ เพื่อส่งเสริมการค้าการลงทุนของทั้งสองประเทศ นอกจากนี้ นายกรัฐมนตรียังได้ขอบคุณประเทศสวิตเซอร์แลนด์ในโครงการ E-bus ที่เป็นความร่วมมือของประเทศในการใช้พลังงานสะอาด เพื่อลดปริมาณคาร์บอน  และขอให้มีความร่วมมือต่อไป
ทั้งนี้ ไทยและ EFTA ซึ่งประกอบด้วยสาธารณรัฐไอซ์แลนด์ ราชรัฐลิกเตนสไตน์ ราชอาณาจักรนอร์เวย์ และสมาพันธรัฐสวิส ได้ประกาศเริ่มการเจรจาความตกลงการค้าเสรี (FTA) ระหว่างกันอีกครั้ง ซึ่งไทยและ EFTA เล็งเห็นถึงความสำคัญของ FTA ระหว่างทั้งสองฝ่าย ซึ่งตั้งเป้าจะเป็น FTA ที่มีรายละเอียดครอบคลุมในทุกมิติ และจะนำมาซึ่งการขยายตัวทางเศรษฐกิจและการจ้างงานในประเทศไทยและประเทศสมาชิก EFTA

ที่มา : https://www.thaigov.go.th/news/contents/details/77597