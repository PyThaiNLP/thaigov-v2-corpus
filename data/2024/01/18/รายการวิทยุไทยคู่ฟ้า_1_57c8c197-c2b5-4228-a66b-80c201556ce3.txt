รัฐบาลไทย-ข่าวทำเนียบรัฐบาล-เห็นชอบยกเว้นการตรวจลงตราระหว่างไทยกับจีน


วันพฤหัสบดีที่ 18 มกราคม 2567
18/01/2567
พิมพ์
เห็นชอบยกเว้นการตรวจลงตราระหว่างไทยกับจีน
วันเสาร์ที่ 6 มกราคม 2567
เห็นชอบยกเว้นการตรวจลงตราระหว่างไทยกับจีน
ต่อจากนี้ไป ขอเชิญรับฟังไทยคู่ฟ้า
รัฐบาลกระชับความสัมพันธ์ไทย-จีน
โดยเห็นชอบร่างความตกลงระหว่างรัฐบาลแห่งราชอาณาจักรไทยกับรัฐบาลแห่งสาธารณรัฐประชาชนจี
นว่าด้วยการยกเว้นการตรวจลงตราซึ่งกันและกัน ในการเดินทางเข้าออก หรือผ่านดินแดนของอีกฝ่าย
สำหรับการพำนักแต่ละครั้ง ระยะเวลาไม่เกิน 30 วัน และรวมระยะเวลาไม่เกิน 90 วัน ภายในช่วงเวลา 180
วัน ยกเว้นกรณี พำนักถาวร ทำงาน ศึกษา กิจกรรมด้านสื่อ หรือกิจกรรมอื่น ๆ
ที่จำเป็นต้องได้รับการอนุญาตล่วงหน้าจากหน่วยงานที่รับผิดชอบของอีกฝ่าย ทั้งนี้
แต่ละฝ่ายสามารถระงับความตกลงเป็นการชั่วคราวได้ ด้วยเหตุผลด้านความมั่นคง
ความสงบเรียบร้อยสาธารณะ และสาธารณสุข รวมทั้ง แก้ไขหรือยกเลิกได้
โดยแจ้งอีกฝ่ายล่วงหน้าเป็นลายลักษณ์อักษรผ่านช่องทางทางการทูต
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/77628