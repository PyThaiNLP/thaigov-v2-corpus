รัฐบาลไทย-ข่าวทำเนียบรัฐบาล-นายกฯ ร่วมกิจกรรมการ Learning from ASEAN โชว์วิสัยทัศน์ เน้นย้ำความร่วมมือของอาเซียนอย่างไร้รอยต่อ เพื่อการเติบโตของอาเซียน และโลก


วันพุธที่ 17 มกราคม 2567
17/01/2567
พิมพ์
นายกฯ ร่วมกิจกรรมการ Learning from ASEAN โชว์วิสัยทัศน์ เน้นย้ำความร่วมมือของอาเซียนอย่างไร้รอยต่อ เพื่อการเติบโตของอาเซียน และโลก
นายกฯ ร่วมกิจกรรมการ Learning from ASEAN โชว์วิสัยทัศน์ เน้นย้ำความร่วมมือของอาเซียนอย่างไร้รอยต่อ เพื่อการเติบโตของอาเซียน และโลก
วันนี้ (17 มกราคม 2567) เวลา 15.00 น. ตามเวลาท้องถิ่นเมืองดาวอส สมาพันธรัฐสวิส ณ ห้อง Senada ศูนย์ประชุม Congress Centre นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง ได้เข้าร่วมการเสวนา Learning from ASEAN ซึ่งเน้นเรื่องบทบาทและจุดยืนของอาเซียนในการ ส่งเสริมสันติภาพและการเติบโตของภูมิภาคและโลก
โดยนายกรัฐมนตรีร่วมเป็นผู้เสวนาบนเวที ร่วมกับนายฝ่าม มิงห์ จิ๋งห์ (Pham Minh Chinh) นายกรัฐมนตรีเวียดนาม ดร.เอ็นโกซี โอคอนโจ-อิเวียลา (Dr. Ngozi Okonjo-Iweala) ผู้อำนวยการใหญ่องค์การการค้าโลก และประธานสภาผู้แทนราษฎรฟิลิปปินส์ โดยมีนางสาว Julia Chatterley ผู้สื่อข่าวสำนักข่าว CNN เป็นผู้ดำเนินรายการ (Moderator)
นายกรัฐมนตรีกล่าวว่า ที่ผ่านมาได้พบกับผู้นำอาเซียนในหลายโอกาส ทั้งเป็นทางการและไม่เป็นทางการ ซึ่งอาเซียนต้องการให้ไทยนำประสบการณ์ความสำเร็จด้านการท่องเที่ยวมาช่วยอาเซียน ซึ่งไทยยินดี
นอกจากนี้ ต่อคำถามเรื่องความได้เปรียบ(Advantage) ของอาเซียน แทนที่จะใช้คำว่า Advantage ของอาเซียน ควรใช้คำว่า Utilize Opportunity หรือการใช้ประโยชน์จากโอกาส สำหรับอาเซียนจะเหมาะสมกว่า เช่น ไทยเองได้โอกาสจากเงินทุนที่ไหลเข้ามา เพราะไทยไม่อยู่ในความขัดแย้ง และไม่ก้าวก่ายกิจการภายในประเทศของประเทศใด แต่เอื้ออำนวยสภาพแวดล้อมต่อการลงทุน และเศรษฐกิจ เช่น การต่อต้านทุจริต (Zero corruption) การส่งเสริมพลังงานสะอาด การมีระบบสาธารณสุขที่ดี และ การอำนวยความสะดวกในการดำเนินธุรกิจ (Ease of doing business)
สำหรับการนำเทคโนโลยีดิจิทัลมาใช้ หรือ Digitalization นั้น นายกรัฐมนตรีกล่าวว่า กลุ่มที่อยู่ยอดพีระมิด ไม่มีปัญหา แต่กลุ่มฐานยังต้องช่วยเหลือให้เข้าถึงสังคมดิจิทัล โดยสิ่งที่กลุ่มฐานพีระมิดเข้าถึงตอนนี้คือ E-Payment ซึ่งโดยสรุป สำหรับความร่วมมือในอาเซียน นายกรัฐมนตรีขอใช้คำว่า Seamless ASEAN เหมาะสมที่สุด

ที่มา : https://www.thaigov.go.th/news/contents/details/77594