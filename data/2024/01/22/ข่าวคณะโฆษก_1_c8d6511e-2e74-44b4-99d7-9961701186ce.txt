รัฐบาลไทย-ข่าวทำเนียบรัฐบาล-รัฐบาลย้ำ กยศ.  มุ่งให้โอกาสทางการศึกษาแก่นักเรียน นักศึกษาที่ขาดแคลน ยืนยันผู้ที่มีคุณสมบัติครบตามที่กองทุนฯ กำหนดจะได้รับสิทธิในการกู้ยืมทุกราย  ขออย่าหลงเชื่อข่าวระงับการกู้ยืมฯ


วันจันทร์ที่ 22 มกราคม 2567
22/01/2567
พิมพ์
รัฐบาลย้ำ กยศ.  มุ่งให้โอกาสทางการศึกษาแก่นักเรียน นักศึกษาที่ขาดแคลน ยืนยันผู้ที่มีคุณสมบัติครบตามที่กองทุนฯ กำหนดจะได้รับสิทธิในการกู้ยืมทุกราย  ขออย่าหลงเชื่อข่าวระงับการกู้ยืมฯ
รัฐบาลย้ำ กยศ.  มุ่งให้โอกาสทางการศึกษาแก่นักเรียน นักศึกษาที่ขาดแคลน ยืนยันผู้ที่มีคุณสมบัติครบตามที่กองทุนฯ กำหนดจะได้รับสิทธิในการกู้ยืมทุกราย  ขออย่าหลงเชื่อข่าวระงับการกู้ยืมฯ
วันนี้ (22 มกราคม 67) นายคารม พลพรกลาง รองโฆษกประจำสำนักนายกรัฐมนตรี เปิดเผยว่า ตามที่มีการส่งต่อเรื่อง กองทุนเงินให้กู้ยืมเพื่อการศึกษา (กยศ. ) ระงับการให้กู้ยืมของนักศึกษา และแจ้งว่า อยู่ระหว่างการตรวจสอบข้อมูลการให้กู้ยืมนั้น  ขอย้ำว่าข้อมูลดังกล่าว ไม่เป็นความจริง
นายคารม กล่าวว่า  ทางกองทุนเงินให้กู้ยืมเพื่อการศึกษา  ได้ตรวจสอบข้อมูลพร้อมชี้แจงว่า ขณะนี้ได้อนุมัติเงินกู้ให้แก่นักศึกษาครบถ้วนแล้ว ซึ่งนักศึกษาที่ยื่นกู้ในระบบและแนบเอกสารถูกต้องตามสิทธิของผู้กู้นั้น ได้รับอนุมัติครบถ้วนแล้วทุกราย
“รัฐบาล โดย กองทุนเงินให้กู้ยืมเพื่อการศึกษาขอยืนยันว่า กองทุนฯ เป็นหน่วยงานที่ให้โอกาสทางการศึกษาแก่นักเรียน นักศึกษาที่ขาดแคลน โดยผู้ที่มีคุณสมบัติครบตามที่กองทุนฯ กำหนดจะได้รับสิทธิในการกู้ยืมทุกราย หากนักเรียนนักศึกษาที่ต้องการเรียนจะได้รับโอกาสในการเรียนอย่างแน่นอน เพราะความยากจนจะไม่ใช่อุปสรรคของการเข้าถึงการศึกษาอีกต่อไป โดยขณะนี้ไม่มีผู้กู้ค้างรออนุมัติในระบบแล้ว” นายคารม ย้ำ
ดังนั้น ขอให้ประชาชนอย่าหลงเชื่อข้อมูลดังกล่าว และขอความร่วมมือไม่ส่ง หรือแชร์ข้อมูลดังกล่าวต่อในช่องทางสื่อสังคมออนไลน์ต่าง ๆ และเพื่อให้ประชาชนได้รับข้อมูลข่าวสารจากกองทุนเงินให้กู้ยืมเพื่อการศึกษา (กยศ.)  สามารถติดตามได้ที่เว็บไซต์ https://www.studentloan.or.th/home หรือโทร. 0-2016-2600

ที่มา : https://www.thaigov.go.th/news/contents/details/77776