รัฐบาลไทย-ข่าวทำเนียบรัฐบาล-​นายกฯ ลงพื้นที่ตรวจราชการ จ. ระนอง สักการะศาลหลักเมืองระนองและอนุสาวรีย์พระยาดำรงสุจริตมหิศรภักดี เพื่อความเป็นสิริมงคล 


วันจันทร์ที่ 22 มกราคม 2567
22/01/2567
พิมพ์
​นายกฯ ลงพื้นที่ตรวจราชการ จ. ระนอง สักการะศาลหลักเมืองระนองและอนุสาวรีย์พระยาดำรงสุจริตมหิศรภักดี เพื่อความเป็นสิริมงคล
​นายกฯ ลงพื้นที่ตรวจราชการ จ. ระนอง สักการะศาลหลักเมืองระนองและอนุสาวรีย์พระยาดำรงสุจริตมหิศรภักดี เพื่อความเป็นสิริมงคล
นายชัย วัชรงค์ โฆษกประจำสำนักนายกรัฐมนตรี เปิดเผยว่า วันนี้ (22 ม.ค. 67) เวลา 10.50 น.   ณ ศาลหลักเมืองระนอง อำเภอเมืองระนอง จังหวัดระนอง นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง สักการะศาลหลักเมืองระนองและอนุสาวรีย์พระยาดำรงสุจริตมหิศรภักดี (คอซู้เจียง) เพื่อความเป็นสิริมงคลในการลงพื้นที่ โดยมี นายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงมหาดไทย และนางสาวพิมพ์ภัทรา วิชัยกุล รัฐมนตรีว่าการกระทรวงอุตสาหกรรม เข้าร่วมด้วย
โอกาสนี้นายกรัฐมนตรีได้จุดธูป วางพวงมาลัย ดอกไม้ ผูกผ้า 3 สี และปิดทอง เพื่อสักการะศาลหลักเมืองระนอง และอนุสาวรีย์พระยาดำรงสุจริตมหิศรภักดี (คอซู้เจียง) ผู้บุกเบิกและทำคุณประโยชน์ในด้านการทำเหมืองแร่และดีบุกในประเทศไทย บริเวณด้านหน้าเทศบาลเมืองระนอง ซึ่งเป็นสถานที่ของชาวจังหวัดระนองสักการะบูชาและเป็นหลักยึดเหนี่ยวจิตใจ พร้อมกับทักทายและรับดอกไม้จากประชาชนชาวจังหวัดระนองที่มารอให้การต้อนรับด้วยความเป็นกันเอง ก่อนเดินทางต่อไปยังท่าเรือ-เกาะสอง ต.ปากน้ำ อ.เมืองระนอง จ.ระนอง

ที่มา : https://www.thaigov.go.th/news/contents/details/77790