รัฐบาลไทย-ข่าวทำเนียบรัฐบาล-เพิ่ม “ตำรวจนครบาล” เป็น “เจ้าพนักงานทางหลวงท้องถิ่น” เสริมประสิทธิภาพ ปราบรถบรรทุกเกินน้ำหนัก ใน กทม.


วันอาทิตย์ที่ 21 มกราคม 2567
เพิ่ม “ตำรวจนครบาล” เป็น “เจ้าพนักงานทางหลวงท้องถิ่น” เสริมประสิทธิภาพ ปราบรถบรรทุกเกินน้ำหนัก ใน กทม.
.....
กระทรวงมหาดไทย ออกคำสั่งแต่งตั้งเจ้าพนักงานทางหลวงสำหรับทางหลวงท้องถิ่น โดยเพิ่มเจ้าหน้าที่ตำรวจจราจรในสังกัดกองบัญชาการตำรวจนครบาล ให้เป็น เจ้าพนักงานทางหลวง สำหรับทางหลวงท้องถิ่น ในพื้นที่ กทม. จากเดิมที่มีเฉพาะหน่วยงานที่เกี่ยวข้องของ กทม.
.
เจ้าพนักงานทางหลวงท้องถิ่น ทำหน้าที่ดูแลให้มีการปฏิบัติตาม พ.ร.บ.ทางหลวง พ.ศ.2535 เช่น เรียกตรวจยานพาหนะที่เชื่อว่ามีการกระทำผิด จับกุมผู้กระทำผิดส่งพนักงานฝ่ายปกครอง หรือ ตำรวจ ตรวจจับรถบรรทุกเกินน้ำหนัก ซึ่งพบปัญหาบ่อยครั้งในเขต กทม.
.
ปัจจุบัน กทม. ทยอยขึ้นทะเบียนทางหลวงท้องถิ่นแล้วประมาณ 2,000 กม. เหลือที่ต้องขึ้นทะเบียนอีกประมาณ 3,708 กม. โดยทางหลวงท้องถิ่นที่ขึ้นทะเบียนแล้วต้องมีเจ้าพนักงานทางหลวงท้องถิ่น กำกับดูแลและบังคับใช้กฎหมาย ให้เกิดความเรียบร้อยและปลอดภัย
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/77770