รัฐบาลไทย-ข่าวทำเนียบรัฐบาล-นายกฯ พร้อมรับฟังความคิดเห็นของ ปชช. ต่อโครงการ Landbridge ในทุกด้าน ย้ำเพื่อเพิ่มศักยภาพการขนส่งของไทย


วันจันทร์ที่ 22 มกราคม 2567
นายกฯ พร้อมรับฟังความคิดเห็นของ ปชช. ต่อโครงการ Landbridge ในทุกด้าน ย้ำเพื่อเพิ่มศักยภาพการขนส่งของไทย
.....
นายกฯ พร้อมรับฟังความคิดเห็นของ ปชช. ต่อโครงการ Landbridge ในทุกด้าน ย้ำเพื่อเพิ่มศักยภาพการขนส่งของไทย
.
วันนี้ นายกฯ ได้ตรวจติดตามพื้นที่โครงการสะพานเศรษฐกิจเชื่อมฝั่งทะเล อ่าวไทย - อันดามัน (Landbridge ชุมพร - ระนอง) ณ อุทยานแห่งชาติแหลมสน ซึ่งเป็นครั้งแรกที่ได้ลงพื้นที่บริเวณนี้
.
โดยได้รับฟังการนำเสนอถึงวิธีการโดยภาพรวม รวมทั้งการคาดการณ์ว่าจะมีการถมทะเลเท่าไหร่ มีระยะห่างออกไปเท่าไหร่ และยังมีการสร้างสะพานที่มีต่อมอ ทำให้เรือประมงของพี่น้องประชาชนยังคงสามารถประกอบอาชีพได้
.
ทั้งนี้ โครงการ Land bridge เป็นโครงการเชื่อมโยงท่าเรือฝั่งอันดามัน บริเวณแหลมอ่าวอ่าง จังหวัดระนอง และอ่าวไทย บริเวณแหลมริ่ว จ.ชุมพร ด้วยเส้นทางมอเตอร์เวย์ และรถไฟทางคู่ที่สามารถเชื่อมต่อไปยังระบบรถไฟในประเทศได้ เพิ่มศักยภาพการขนส่งของไทย ร่นระยะเวลาขนส่งข้ามช่องแคบมะละกาที่แออัด
.
สำหรับข้อกังวลเรื่องผลกระทบต่อสิ่งแวดล้อม รัฐบาลจะมีการศึกษาถึงผลกระทบในขั้นต้น และต่อไปจะเริ่มศึกษาลงไปที่แหล่งน้ำพุร้อน แหล่งท่องเที่ยวอื่น ๆ ต่อไป
.
อ่านเพิ่มเติม คลิก https://www.thaigov.go.th/news/contents/details/77816
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/77818