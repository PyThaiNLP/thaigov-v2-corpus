รัฐบาลไทย-ข่าวทำเนียบรัฐบาล-ฝ่ายปกครองอำเภอเมืองกระบี่ จับกุมผู้ต้องหาค้ายาเสพติด พร้อมของกลางยาบ้า ไอซ์ อาวุธปืน เร่งขับเคลื่อนนโยบายการจัดระเบียบสังคมของ มท.1 เพื่อความสงบสุขของสังคมไทย


วันอาทิตย์ที่ 21 มกราคม 2567
21/01/2567
พิมพ์
ฝ่ายปกครองอำเภอเมืองกระบี่ จับกุมผู้ต้องหาค้ายาเสพติด พร้อมของกลางยาบ้า ไอซ์ อาวุธปืน เร่งขับเคลื่อนนโยบายการจัดระเบียบสังคมของ มท.1 เพื่อความสงบสุขของสังคมไทย
ฝ่ายปกครองอำเภอเมืองกระบี่ จับกุมผู้ต้องหาค้ายาเสพติด พร้อมของกลางยาบ้า ไอซ์ อาวุธปืน เร่งขับเคลื่อนนโยบายการจัดระเบียบสังคมของ มท.1 เพื่อความสงบสุขของสังคมไทย
วันนี้ (21 ม.ค. 67) นายสมชาย หาญภักดีปฏิมา ผู้ว่าราชการจังหวัดกระบี่ เปิดเผยว่า จังหวัดกระบี่ ได้ดำเนินการตามนโยบายในการมุ่งเน้นการแก้ไขปัญหายาเสพติดในทุกมิติตามนโยบายรัฐบาลและกระทรวงมหาดไทย โดยกำหนดเป็นนโยบายสำคัญของจังหวัดและกำชับให้หน่วยงานด้านความมั่นคงบูรณาการทีมงานเฝ้าระวังและจับกุมผู้ฝ่าฝืนกฎหมายอย่างเข้มข้นต่อเนื่อง
นายสมชาย หาญภักดีปฏิมา ผู้ว่าราชการจังหวัดกระบี่ กล่าวต่อว่า ชุดปฏิบัติการพิเศษอำเภอเมืองกระบี่ นำโดยนายวิรัชเดช บุญเรืองขาว ปลัดอำเภอฝ่ายความมั่นคง อำเภอเมืองกระบี่ พร้อมด้วยสมาชิกกองร้อยอาสารักษาดินแดนอำเภอเมืองกระบี่ 2 และกำนันตำบลเขาทอง ผู้ใหญ่บ้าน ม.4 ต.เขาทอง สารวัตรกำนัน ต.เขาทอง เข้าจับกุมผู้ต้องหาคดียาเสพติด 1 ราย ที่ ม.4 ต.เขาทอง อ.เมืองกระบี่ จ.กระบี่
“ปฏิบัติการครั้งนี้สามารถจับกุม นายสมบัติ อายุ 47 ปี พร้อมของกลางยาเสพติดให้โทษประเภท 1 ประกอบด้วย ยาบ้า จำนวน 3,790 เม็ด และไอซ์ 44.8 กรัม อาวุธปืนยาวเดี่ยวลูกกรดไทยประดิษฐ์ขนาด .22 พร้อมกระสุนขนาด .22 จำนวน 15 นัด โดยแจ้งข้อกล่าวหา จำหน่ายยาเสพติดให้โทษประเภทที่ 1 (ยาบ้า ไอซ์) โดยการมีไว้เพื่อจำหน่ายโดยการกระทำเพื่อการค้า มีอาวุธปืนและเครื่องกระสุนปืนไว้ในครอบครองโดยไม่ได้รับอนุญาต หลังจากการสอบสวนขยายผล และจัดทำบันทึกการจับกุมตัวพร้อมด้วยของกลางทั้งหมด จึงทำการส่งเรื่องต่อให้พนักงานสอบสวน สภ.อ่าวนาง เพื่อดำเนินคดีตามกฎหมาย” นายสมชายฯ กล่าว
นายสมชาย หาญภักดีปฏิมา ผู้ว่าราชการจังหวัดกระบี่ กล่าวต่อว่า กระทรวงมหาดไทยภายใต้การนำของนายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงมหาดไทย ได้มีนโยบายในการจัดระเบียบสังคมและปราบปรามผู้มีอิทธิพล และนายสุทธิพงษ์ จุลเจริญ ปลัดกระทรวงมหาดไทย ได้มีข้อสั่งการและเน้นย้ำให้ทุกจังหวัดทั่วประเทศ มุ่งมั่นในการกำจัดกวาดล้างสิ่งผิดกฎหมายที่ก่อให้เกิดความไม่สงบเรียบร้อยในบ้านเมือง ตามพันธกิจของกระทรวงมหาดไทยในการ “บำบัดทุกข์ บำรุงสุข” ให้กับพี่น้องประชาชนได้มีวิถีชีวิตที่ปกติสุข มีความปลอดภัยในชีวิตและทรัพย์สิน และให้ทุกจังหวัดมีการสอดส่องดูแล เเละตรวจตราจัดระเบียบสังคมอยู่อย่างสม่ำเสมอ
นายสมชาย หาญภักดีปฏิมา ผู้ว่าราชการจังหวัดกระบี่ กล่าวในช่วงท้ายว่า จังหวัดกระบี่ มุ่งมั่นในการกวาดล้างสิ่งผิดกฎหมายทุกรูปแบบที่ก่อให้เกิดความไม่สงบในบ้านเมือง โดยขอให้พี่น้องประชาชนเชื่อมั่นในการปฏิบัติงานของเจ้าหน้าที่ ทั้งฝ่ายปกครอง เจ้าหน้าที่ตำรวจ และหน่วยงานที่เกี่ยวข้องทุกภาคส่วน และร่วมเป็นกำลังสำคัญในการสร้างสรรค์ให้บ้านเมืองของเรามีแต่สิ่งที่ดี ด้วยการช่วยกันระแวดระวังบ้านเมืองของเรา ช่วยกันสอดส่องดูแล และร่วมสนับสนุนการปฏิบัติของเจ้าหน้าที่ หากพบเห็นเบาะแสการกระทำผิดทุกรูปแบบ สามารถแจ้งข้อมูลได้ที่นายอำเภอ ปลัดอำเภอ เจ้าหน้าที่ฝ่ายความมั่นคง กำนัน ผู้ใหญ่บ้าน หรือที่ศูนย์ดำรงธรรมจังหวัด ศูนย์ดำรงธรรมอำเภอ สายด่วน 1567 ตลอด 24 ชั่วโมง ทั้งนี้ ข้อมูลส่วนบุคคลของผู้แจ้งเบาะแสจะถูกคุ้มครองและปกปิดเป็นความลับ ป้องกันไม่ให้พลเมืองดีต้องได้รับภัยจากการร่วมกันจรรโลงสิ่งที่ดีให้กับสังคม
#WorldSoilDay #วันดินโลก #UN #FAO #GlobalSoilPartnership #MOI
#กระทรวงมหาดไทย #บำบัดทุกข์บำรุงสุข #SoilandWaterasourceoflife
#SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/77774