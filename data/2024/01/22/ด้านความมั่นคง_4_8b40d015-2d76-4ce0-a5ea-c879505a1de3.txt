รัฐบาลไทย-ข่าวทำเนียบรัฐบาล-ช่วยเหลือเยียวยา เหตุการณ์พลุระเบิด


วันจันทร์ที่ 22 มกราคม 2567
ช่วยเหลือเยียวยา เหตุการณ์พลุระเบิด
พล.ต.สุรวิชญ์ แดงจันทร์ ที่ปรึกษา กองทัพน้อยที่ 1 เป็นผู้แทน แม่ทัพภาคที่ 1 เดินทางมาเยี่ยมให้กำลังใจกับญาติผู้เสียชีวิต และมอบถุงยังชีพให้กับประชาชนที่ได้รับผลกระทบ จากเหตุการณ์โรงงานผลิตพลุระเบิด ณ วัดโรงช้าง ต.ศาลาขาว อ.เมือง จ.สุพรรณบุรี
นอกจากนี้ศูนย์บรรเทาสาธารณภัยกองพลทหารราบที่ 9 (ร.29 พัน.2) ได้จัดกำลังพลจิตอาสา สนับสนุนจังหวัดสุพรรณบุรีและส่วนราชการในพื้นที่ จัดตั้งศูนย์ช่วยเหลือผู้ประสบภัย ณ ศาลาการเปรียญวัดโรงช้าง ต.สวนแตง อ.เมือง จ.สุพรรณบุรี

ที่มา : https://www.thaigov.go.th/news/contents/details/77778