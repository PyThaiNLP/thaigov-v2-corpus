รัฐบาลไทย-ข่าวทำเนียบรัฐบาล-กรมทางหลวงชนบท จัดเจ้าหน้าที่คุมเข้มยานพาหนะน้ำหนักเกิน ตั้งด่านตรวจชั่งน้ำหนักยานพาหนะเคลื่อนที่บนถนนสาย พช.2009 และ พช.2053 จังหวัดเพชรบูรณ์ 


วันจันทร์ที่ 22 มกราคม 2567
กรมทางหลวงชนบท จัดเจ้าหน้าที่คุมเข้มยานพาหนะน้ำหนักเกิน ตั้งด่านตรวจชั่งน้ำหนักยานพาหนะเคลื่อนที่บนถนนสาย พช.2009 และ พช.2053 จังหวัดเพชรบูรณ์
....
กรมทางหลวงชนบท (ทช.) กระทรวงคมนาคม โดยแขวงทางหลวงชนบทเพชรบูรณ์ ดำเนินการจัดตั้งด่านตรวจชั่งน้ำหนักยานพาหนะเคลื่อนที่บนถนนสาย พช.2009 แยก ทล.21 (กม. ที่ 94+300) - บ้านห้วยทราย อำเภอศรีเทพ บ้านคลองดู่ หมู่ 11 ตำบลคลองกระจัง อำเภอศรีเทพ และถนนสาย พช.2053 แยก ทล.21 - บ้านหนองสรวง ตำบลคลองกระจัง อำเภอศรีเทพ จังหวัดเพชรบูรณ์ เพื่อตรวจสอบและเพิ่มประสิทธิภาพในการควบคุมและป้องปรามผู้กระทำผิดในการบรรทุกน้ำหนักเกินพิกัดของรถบรรทุก ป้องกันผลกระทบต่อเส้นทางจราจรและป้องกันอุบัติเหตุที่อาจเกิดขึ้นต่อผู้ร่วมทาง ให้มีความสะดวกปลอดภัยในการเดินทางของประชาชน ในการควบคุมน้ำหนักรถบรรทุกให้เป็นไปตามพระราชบัญญัติทางหลวง พ.ศ. 2535 มาตรา 61 วรรคหนึ่ง หากฝ่าฝืนจะมีโทษจำคุกไม่เกิน 6 เดือน หรือปรับไม่เกิน 10,000 บาท หรือทั้งจำทั้งปรับและอาจถูกริบรถบรรทุกที่ใช้ในการกระทำความผิดนั้นด้วย ทั้งนี้ ทช. ขอความร่วมมือทุกภาคส่วนปฏิบัติตามกฎหมายและมาตรการดังกล่าวอย่างเคร่งครัด

ที่มา : https://www.thaigov.go.th/news/contents/details/77817