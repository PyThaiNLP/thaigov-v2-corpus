รัฐบาลไทย-ข่าวทำเนียบรัฐบาล-เชิญชวนเกษตรกร - ปชช. สมัครร่วมโครงการจ้างงานกับกรมชลฯ ช่วงว่างเว้นทำการเกษตร


วันจันทร์ที่ 22 มกราคม 2567
เชิญชวนเกษตรกร - ปชช. สมัครร่วมโครงการจ้างงานกับกรมชลฯ ช่วงว่างเว้นทำการเกษตร
.....
กระทรวงเกษตรและสหกรณ์ มีนโยบายเพื่อให้เกษตรกรมีรายได้ทดแทนจากการว่างเว้นการทำการเกษตร ด้วยการจ้างแรงงานชลประทาน ในปีงบประมาณ 2567 ปฏิบัติงานซ่อมแซม บำรุงรักษา ขุดลอก ปรับปรุงงานชลประทาน งานก่อสร้างแหล่งน้ำและระบบส่งน้ำเพื่อชุมชน แก้มลิง เป็นต้น วงเงินจ้างประมาณ 5,154.70 บาท/คน/เดือน
.
สำหรับปีนี้ มีแผนจ้างแรงงานเพิ่มเติมประมาณ 9,472 คน ระยะเวลาจ้างงาน 8 เดือน (ต.ค. 66 – พ.ค. 67) ปัจจุบันมีการจ้างแรงงานทั่วประเทศไปแล้ว 3,790 คน หรือ 40% ของแผนฯ และยังคงเดินหน้ารับสมัครจ้างแรงงานอย่างต่อเนื่อง เพื่อให้ครบตามเป้าหมายที่กำหนดไว้
.
เกษตรกรหรือประชาชนที่สนใจเข้าร่วมโครงการฯ สามารถสอบถามหรือสมัครได้ที่โครงการชลประทานใกล้บ้าน หรือทางสายด่วนกรมชลประทาน 1460
.
อ่านเพิ่มเติม คลิก https://www.thaigov.go.th/news/contents/details/77668
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/77783