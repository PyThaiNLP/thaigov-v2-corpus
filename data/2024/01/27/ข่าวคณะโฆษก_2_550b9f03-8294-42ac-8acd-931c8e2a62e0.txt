รัฐบาลไทย-ข่าวทำเนียบรัฐบาล-“เกณิกา”เผย รมว.ธรรมนัส ไม่ได้นิ่งนอนใจกรณี "ศรีสุวรรณ"ขู่รีดไถเงินอธิบดีกรมการข้าว พร้อมกำชับให้ตรวจสอบข้อเท็จจริง ยืนยัน ไม่เข้าข้างคนของกระทรวงฯ


วันเสาร์ที่ 27 มกราคม 2567
27/01/2567
พิมพ์
“เกณิกา”เผย รมว.ธรรมนัส ไม่ได้นิ่งนอนใจกรณี "ศรีสุวรรณ"ขู่รีดไถเงินอธิบดีกรมการข้าว พร้อมกำชับให้ตรวจสอบข้อเท็จจริง ยืนยัน ไม่เข้าข้างคนของกระทรวงฯ
“เกณิกา”เผย"รมว.ธรรมนัส "  ไม่ได้นิ่งนอนใจกรณี "ศรีสุวรรณ"ขู่รีดไถเงินอธิบดีกรมการข้าว พร้อมกำชับให้ตรวจสอบข้อเท็จจริง ยืนยัน ไม่เข้าข้างคนของกระทรวงฯ
วันนี้ (27 ม.ค. 67) น.ส.เกณิกา อุ่นจิตร์ รองโฆษกประจำสำนักนายกรัฐมนตรี กล่าวถึงกรณีนายศรีสุวรรณ จรรยา ผู้นำองค์กรรักชาติรักแผ่นดิน ได้ขู่รีดไถเงิน นายณัฏฐกิตติ์ ของทิพย์ อธิบดีกรมการข้าวไม่ยื่นเรื่องร้องเรียน ว่า ร.อ.ธรรมนัส พรหมเผ่า รัฐมมนตรึว่าการกระทรวงเกษตรและสหกรณ์ ไม่ได้นิ่งนอนใจต่อเหตุการณ์ที่เกิดขึ้น และไม่ได้จะเข้าข้างบุคคลในกระทรวงของตัวเอง โดย ภายหลังจากที่ ร.อ.ธรรมนัส ได้รับรายงานเกี่ยวกับเรื่องนี้ ท่านได้กำชับให้มีการต้องตรวจสอบข้อเท็จจริงทั้งหมดทันที ทั้งเรื่องการขู่รีดไถข้าราชการ และการทำงานของราชการในสังกัดกระทรวงเกษตรฯ พร้อมระบุว่า อะไรผิดก็ว่าไปตามผิด อะไรถูกต้องว่าไม่ตามนั้น ต้องให้ความยุติธรรมกับทั้ง 2 ฝ่าย
น.ส.เกณิกา กล่าวต่อว่า  ร.อ.ธรรมนัส ได้ให้นโยบายหลักในการบริหารงานของกระทรวงฯว่า การทำงานของข้าราชการกระทรวงเกษตรฯต้องทำงานด้วยความโปร่งใส ตรวจสอบได้ และพร้อมรับการตรวจสอบเสมอโดยตระหนักถึงความสำคัญของสถานการณ์การทุจริตในปัจจุบัน เพื่อหาแนวทางในการป้องกันการทุจริต

ที่มา : https://www.thaigov.go.th/news/contents/details/78040