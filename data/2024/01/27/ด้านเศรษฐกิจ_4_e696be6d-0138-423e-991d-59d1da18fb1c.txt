รัฐบาลไทย-ข่าวทำเนียบรัฐบาล-ผู้ตรวจราชการฯ ศุภกิจ ลงพื้นที่สุราษฎร์ฯ ตรวจเยี่ยมวิสาหกิจชุมชนผลิตเครื่องสำอาง จากน้ำมันมะพร้าวสกัดเย็น เน้นย้ำเจ้าหน้าที่ปฏิบัติตามนโยบาย MIND


วันเสาร์ที่ 27 มกราคม 2567
27/01/2567
พิมพ์
ผู้ตรวจราชการฯ ศุภกิจ ลงพื้นที่สุราษฎร์ฯ ตรวจเยี่ยมวิสาหกิจชุมชนผลิตเครื่องสำอาง จากน้ำมันมะพร้าวสกัดเย็น เน้นย้ำเจ้าหน้าที่ปฏิบัติตามนโยบาย MIND
ผู้ตรวจราชการฯ ศุภกิจ ลงพื้นที่สุราษฎร์ฯ ตรวจเยี่ยมวิสาหกิจชุมชนผลิตเครื่องสำอาง จากน้ำมันมะพร้าวสกัดเย็น เน้นย้ำเจ้าหน้าที่ปฏิบัติตามนโยบาย MIND “ใช้หัวและใจ ปั้นอุตสาหกรรมคู่ชุมชน” พร้อมหารือภาครัฐ เอกชนหาแนวทางพัฒนาภาคอุตสาหกรรมในพื้นที่
วันที่ 23 มกราคม 2567 เวลา 11.00 น. นายศุภกิจ บุญศิริ ผู้ตรวจราชการกระทรวงอุตสาหกรรม ตรวจเยี่ยม “สวนลุงสงค์ ลุ่มน้ำตาปี” นวัตกรรม เครื่องสำอาง จากน้ำมันมะพร้าวสกัดเย็น จากราคา ผลผลิตมะพร้าวที่ตกต่ำ โดยน้ำมันมะพร้าว ที่ได้จะนำมาต่อยอด ด้วยนวัตกรรม เป็นผลิตภัณฑ์ต่างๆ เช่น เครื่องสำอางภายใต้ แบรนด์ “Prow Thai by สวนลุงสงค์” โดยใช้น้ำมันมะพร้าวเป็นสารตั้งต้น ซึ่งเป็นภูมิปัญญา ของคนโบราณใช้น้ำมันมะพร้าวในการดูแลตั้งแต่เส้นผมจรดปลายเท้าและใช้ในการบริโภคเพื่อดูแลสุขภาพ จากอดีตจนถึงปัจจุบัน” ทั้งนี้ โรงงานแปรรูปมะพร้าว ของสวนลุงสงค์ ได้มาตรฐาน ต่างๆ เพื่อการันตีถึงคุณภาพ อาทิ มาตรฐานเกษตรรอินทรีย์ (Organic Thailand) มาตรฐาน GAP. เกษตรปลอดภัย มาตรฐาน OTOP 5 ดาว และ มาตรฐาน อย. มาตรฐานผลิตภัณฑ์ชุมชน(มผช.) มาตรฐานฮาลาล เพื่อการส่งออก มาตรฐานสากล GMP CODEX และมาตรฐานคาร์บอนฟรุตปริ้น
เวลา 13.00 น. ตรวจราชการกรณีปกติ รอบที่ 1 ณ จังหวัดสุราษฎร์ธานี โดยนายวัชรินทร์ ไชยานุพงศ์ อุตสาหกรรมจังหวัดสุราษฎร์ธานี พร้อมด้วย เจ้าหน้าที่เข้าร่วมประชุมรับมอบนโยบาย MIND ใช้หัวและใจ ปั้นอุตสาหกรรมคู่ชุมชน ซึ่งผู้ตรวจราชการฯ ได้เน้นย้ำการตรวจกำกับดูแล สถานประกอบกิจการในพื้นที่ให้เป็นไปตามกฎหมาย ทั้งการบริหารจัดการกากอุตสาหกรรม การแก้ไขปัญหาข้อร้องเรียน มุ่งเน้นด้านความปลอดภัยและสิ่งแวดล้อม พร้อมส่งเสริมพัฒนาผู้ประกอบการให้มีองค์ความรู้ทั้งด้านกฎหมาย การพัฒนากระบวนการผลิต การออกแบบผลิตภัณฑ์ การตลาด ให้มีความพร้อมในการแข่งขันทางธุรกิจทั้งในประเทศและต่างประเทศ และได้ประชุมหารือร่วมกับภาคเอกชนในพื้นที่ อาทิ ศูนย์ส่งเสริมอุตสาหกรรมภาคที่ 10 ธนาคารพัฒนาวิสาหกิจขนาดกลางและขนาดขนาดย่อมแห่งประเทศไทย สาขาสุราษฎร์ธานี สภาอุตสาหกรรมจังหวัดสุราษฎร์ธานี และมหาวิทยาลัยราชภัฏสุราษฎร์ธานี และ เพื่อหารือแนวทางการพัฒนาอุตสาหกรรมในพื้นที่จังหวัดสุราษฎร์ธานี โดยภาคเอกชนและสถาบันการศึกษาได้ร่วมกันเสนอประเด็นความต้องการ และข้อเสนอแนะ เพื่อเป็นแนวทางในการพัฒนาอุตสาหกรรมของจังหวัด เพื่อรองรับนักลงทุน ทั้งอุตสาหกรรมปาล์มน้ำมัน ยางพารา อุตสาหกรรมเหมืองแร่ และอุตสาหกรรมต่อเนื่อง

ที่มา : https://www.thaigov.go.th/news/contents/details/78038