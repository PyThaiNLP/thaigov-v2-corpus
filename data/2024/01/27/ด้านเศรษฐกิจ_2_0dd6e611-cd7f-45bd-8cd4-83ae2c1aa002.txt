รัฐบาลไทย-ข่าวทำเนียบรัฐบาล-รมว.ธรรมนัส มอบรองปลัดเศรษฐเกียรติฯ เจรจาเคลียร์ปัญหาม็อบเขื่อนสิรินธร


วันเสาร์ที่ 27 มกราคม 2567
รมว.ธรรมนัส มอบรองปลัดเศรษฐเกียรติฯ เจรจาเคลียร์ปัญหาม็อบเขื่อนสิรินธร
รมว.ธรรมนัส มอบรองปลัดเศรษฐเกียรติฯ เจรจาเคลียร์ปัญหาม็อบเขื่อนสิรินธร
นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ ได้รับมอบหมายจากร้อยเอก ธรรมนัส พรหมเผ่า รัฐมนตรีว่าการกระทรวงเกษตรและสหกรณ์ เข้าร่วมการรับทราบประเด็นข้อเรียกร้องและการเจรจาหารือกับเครือข่ายผู้ได้รับผลกระทบจากการก่อสร้างเขื่อนสิรินธร โดยมีนายวันชัย ยังมีสุข เป็นแกนนำเครือข่ายฯ ณ ที่ว่าการอำเภอสิรินธร จังหวัดอุบลราชธานี ซึ่งเครือข่ายฯ มีข้อเรียกร้องให้เร่งการแก้ไขปัญหาผลกระทบจากการก่อสร้างเขื่อนสิรินธร โดยรองปลัดกระทรวงเกษตรฯ ได้รับมอบจดหมายจากแกนนำเครือข่ายฯ และเน้นย้ำว่ากระทรวงเกษตรและสหกรณ์จะบูรณาการความร่วมมือกับกระทรวงพลังงานเพื่อเร่งดำเนินการแก้ไขปัญหาดังกล่าว
ทั้งนี้ แกนนำเครือข่ายฯ และผู้ชุมนุม แสดงความพึงพอใจและขอบคุณร้อยเอก ธรรมนัส พรหมเผ่า รัฐมนตรีว่าการกระทรวงเกษตรและสหกรณ์ ที่ใส่ใจและให้ความช่วยเหลือเครือข่ายฯ มาโดยตลอด

ที่มา : https://www.thaigov.go.th/news/contents/details/78035