รัฐบาลไทย-ข่าวทำเนียบรัฐบาล-ผู้ตรวจราชการฯ ศุภกิจ มอบนโยบายขับเคลื่อนภาคอุตสาหกรรม ทีม MIND ชุมพร ตามนโยบาย MIND  “ใช้หัวและใจ ปั้นอุตสาหกรรมคู่ชุมชน”


วันเสาร์ที่ 27 มกราคม 2567
27/01/2567
พิมพ์
ผู้ตรวจราชการฯ ศุภกิจ มอบนโยบายขับเคลื่อนภาคอุตสาหกรรม ทีม MIND ชุมพร ตามนโยบาย MIND  “ใช้หัวและใจ ปั้นอุตสาหกรรมคู่ชุมชน”
ผู้ตรวจราชการฯ ศุภกิจ มอบนโยบายขับเคลื่อนภาคอุตสาหกรรม ทีม MIND ชุมพร ตามนโยบาย MIND
“ใช้หัวและใจ ปั้นอุตสาหกรรมคู่ชุมชน”
วันที่ 20 มกราคม 2567  นายศุภกิจ บุญศิริ ผู้ตรวจราชการกระทรวงอุตสาหกรรม ลงพื้นที่ตรวจราชการกรณีปกติ รอบที่ 1 ประจำปีงบประมาณ พ.ศ. 2567 ณ จังหวัดชุมพร โดยมี นายคณิต กายสอน อุตสาหกรรมจังหวัดชุมพร พร้อมด้วย เจ้าหน้าที่เข้าร่วมประชุมรับมอบนโยบาย MIND ใช้หัวและใจ ปั้นอุตสาหกรรมคู่ชุมชน  ซึ่งผู้ตรวจราชการฯ ได้เน้นย้ำการตรวจกำกับดูแล สถานประกอบกิจการในพื้นที่ให้เป็นไปตามกฎหมาย โดยเฉพาะโรงงานอุตสาหกรรมที่มีความเสี่ยงจะเกิดผลกระทบสิ่งแวดล้อมจากการประกอบกิจการ เพื่อไม่ให้เกิดผลกระทบต่อชุมชนโดยรอบโรงงานพร้อมให้คำปรึกษาแนะนำแก่ผู้ประกอบการทุกกลุ่มหากมีปัญหาอุปสรรคในการประกอบธุรกิจในพื้นที่
นอกจากนี้ ผู้ตรวจราชการฯ พร้อมด้วย นายคณิต กายสอน อุตสาหกรรมจังหวัดชุมพร และเจ้าหน้าที่ได้ลงพื้นที่  ตรวจเยี่ยมผู้ประกอบการวิสาหกิจชุมชนกลุ่มกาแฟบ้านถ้ำสิงห์ ตำบลถ้ำสิงห์ อำเภอเมืองชุมพร ผู้ผลิตกาแฟโรบัสต้าคุณภาพ เริ่มตั้งเเต่การคัดเมล็ดพันธุ์ นำมาเพาะต้นกล้าเป็นโรบัสต้าพันธุ์พื้นเมือง ปลูกในพื้นที่ตำบลถ้ำสิงห์ ซึ่งผู้ตรวจราชการฯ ได้มอบหมายให้สำนักงานฯ ให้คำปรึกษาการพัฒนาผลิตภัณฑ์และบรรจุภัณฑ์ ตามที่ได้รับการส่งเสริมพัฒนาตามโครงการแปรรูปสินค้าเกษตรอุตสาหกรรม 1 จังหวัด 1 ชุมชน (OPAOI- C ) พัฒนาผลิตภัณฑ์ลูกอมกาแฟ ให้ได้การรับรองมาตรฐานผลิตภัณฑ์ชุมชน (มผช.) รวมถึงส่งเสริมการตลาด เพื่อเพิ่มช่องทางการจำหน่ายสินค้าอีกด้วย

ที่มา : https://www.thaigov.go.th/news/contents/details/78041