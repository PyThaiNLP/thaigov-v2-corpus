รัฐบาลไทย-ข่าวทำเนียบรัฐบาล-​ทปษ.รมว.กษ. เป็นประธานในพิธีเปิดโครงการสัมมนาเชิงวิชาการ การจัดการศึกษาเพื่อพัฒนาท้องถิ่นและสิ่งแวดล้อมอย่างยั่งยืน


วันเสาร์ที่ 27 มกราคม 2567
​ทปษ.รมว.กษ. เป็นประธานในพิธีเปิดโครงการสัมมนาเชิงวิชาการ การจัดการศึกษาเพื่อพัฒนาท้องถิ่นและสิ่งแวดล้อมอย่างยั่งยืน
​ทปษ.รมว.กษ. เป็นประธานในพิธีเปิดโครงการสัมมนาเชิงวิชาการ การจัดการศึกษาเพื่อพัฒนาท้องถิ่นและสิ่งแวดล้อมอย่างยั่งยืน
นายบุญสิงห์ วรินทร์รักษ์ ที่ปรึกษารัฐมนตรีว่าการกระทรวงเกษตรและสหกรณ์ เป็นประธานในพิธีเปิดโครงการสัมมนาเชิงวิชาการ การจัดการศึกษาเพื่อพัฒนาท้องถิ่นและสิ่งแวดล้อมอย่างยั่งยืน และปาฐกถาพิเศษ ภายใต้หัวข้อ "เกษตรแบบยั่งยืนเป็นมิตรต่อสิ่งแวดล้อม" ณ โรงแรมเลอ เมอริเดียน เชียงรายรีสอร์ท จังหวัดเชียงราย ซึ่งภายในงานมีผู้เข้าร่วมการสัมมนา ประกอบด้วย องค์การบริหารส่วนจังหวัดเชียงราย สมาพันธ์องค์การบริหารส่วนจังหวัดภาคเหนือ และสมาคมองค์การบริหารส่วนจังหวัดแห่งประเทศไทย คณะผู้บริหารองค์การบริหารส่วนจังหวัด สมาชิกสภาองค์การบริหารส่วนจังหวัด หัวหน้าส่วนราชการ ข้าราชการและพนักงานขององค์การบริหารส่วนจังหวัด 17 จังหวัดภาคเหนือ รวมทั้งสิ้น จำนวน 500 ราย
สำหรับการจัดงานดังกล่าว มีวัตถุประสงค์เพื่อร่วมกำหนดนโยบาย การบริหารงานท้องถิ่น รวมทั้งการจัดบริการสาธารณะเพื่อประโยชน์โดยรวมของประชาชน สร้างความร่วมมือที่ดีระหว่างองค์กรในการขับเคลื่อนและพัฒนางานในท้องถิ่นภาคเหนือต่อไป

ที่มา : https://www.thaigov.go.th/news/contents/details/78037