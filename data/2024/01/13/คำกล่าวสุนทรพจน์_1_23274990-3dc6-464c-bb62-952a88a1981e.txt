รัฐบาลไทย-ข่าวทำเนียบรัฐบาล-นายเศรษฐา  ทวีสิน  นายกรัฐมนตรี ในโอกาสเป็นประธานในพิธีเปิดงานฉลองวันเด็กแห่งชาติ ประจำปีพุทธศักราช  2567


วันเสาร์ที่ 13 มกราคม 2567
13/01/2567
พิมพ์
นายเศรษฐา  ทวีสิน  นายกรัฐมนตรี ในโอกาสเป็นประธานในพิธีเปิดงานฉลองวันเด็กแห่งชาติ ประจำปีพุทธศักราช  2567
นายเศรษฐา  ทวีสิน  นายกรัฐมนตรี ในโอกาสเป็นประธานในพิธีเปิดงานฉลองวันเด็กแห่งชาติ ประจำปีพุทธศักราช  2567 วันเสาร์ที่ 13 มกราคม 2567 เวลา 08.30 น. ณ กระทรวงศึกษาธิการ
รัฐมนตรีว่าการกระทรวงศึกษาธิการ คณะกรรมการจัดงานฉลองวันเด็กแห่งชาติ
ท่านผู้มีเกียรติ เด็กและเยาวชนที่รักทุกคน
"วันเด็ก" ทุก ๆ ปีทำให้ผมนึกย้อนเวลาไปสู่วัยเด็กได้อีกครั้ง ซึ่งวันนี้ผมรู้สึกยินดีที่มาเปิดงานฉลองวันเด็กแห่งชาติ ณ ที่นี้ และมาพบปะกับน้อง ๆ เด็กและเยาวชนคนรุ่นใหม่ ซึ่งเป็นกำลังสำคัญในการพัฒนาชาติบ้านเมืองให้เจริญก้าวหน้า
ผมได้มอบคำขวัญวันเด็กปีนี้ไว้ว่า “มองโลกกว้าง คิดสร้างสรรค์ เคารพความแตกต่าง ร่วมกันสร้างประชาธิปไตย” โดยมุ่งหวังให้เด็กและเยาวชนไทยทุกคนเรียนรู้สิ่งต่าง ๆ ที่เป็นประโยชน์ รับฟังความคิดเห็นของผู้อื่น
รวมทั้งเคารพและยอมรับความแตกต่างในโลกที่ไร้พรมแดน ซึ่งจะเป็นพื้นฐานสำคัญทำให้ทุกคนเติบโตเป็นผู้ใหญ่ที่ดี ้พรมแดน งชาติ รวมทั้งเคารพและยอมรับความแตกต่างในมีหัวใจที่เข้มแข็ง มีความเพียบพร้อมทั้งความรู้ ความสามารถ มีทัศนคติที่ดี มีความคิดที่ถูกต้อง และมีความเป็นสากล ตลอดจนเป็นพลเมืองที่ดีของชาติ
การจะส่งเสริมให้เด็กและเยาวชนเป็นคนดี มีความรู้ความสามารถ คิดเป็น ทำเป็นในสิ่งที่เป็นประโยชน์ต่อตนเอง ครอบครัว สังคม และประเทศชาติได้ เกิดจากสถาบันครอบครัว สถาบันการศึกษาที่มีส่วนสำคัญในการเสริมสร้างประสบการณ์และเพิ่มพูนทักษะที่จำเป็น  ทั้งในด้านการศึกษา การให้โอกาสในการแสดงออก การดำเนินชีวิต การอยู่ร่วมกันในสังคมพหุวัฒนธรรม รวมทั้งการส่งเสริมสนับสนุนของภาครัฐ และภาคส่วนต่าง ๆ เพื่อให้เด็กและเยาวชนมีจิตสำนึกที่ดี รู้จักคัดกรอง วิเคราะห์ แยกแยะ สิ่งต่าง ๆ อย่างถูกต้อง เพื่อให้เท่าทันโลกที่มีการเปลี่ยนแปลงอย่างรวดเร็วในปัจจุบัน
ผมขอเป็นพลังใจให้กับน้อง ๆ เด็กและเยาวชนทุกคน ขอให้ตั้งใจศึกษาเล่าเรียน พัฒนาตนเองอยู่เสมอ และประพฤติปฏิบัติตนเป็นลูกที่ดี ศิษย์ที่ดี และพลเมืองที่ดีของสังคม ตั้งมั่นอยู่ในความดี มีคุณธรรม จริยธรรม และทำในสิ่งที่ตั้งเป้าหมายไว้ให้บรรลุผลสำเร็จ
ผมขอขอบคุณทุกภาคส่วนต่าง ๆ ที่ร่วมกันจัดกิจกรรมฉลองวันเด็กแห่งชาติ ซึ่งจะเป็น ส่วนสำคัญในการสร้างทรัพยากรมนุษย์ของประเทศที่มีคุณค่าต่อไป  สุขสันต์วันเด็กครับ

ที่มา : https://www.thaigov.go.th/news/contents/details/77391