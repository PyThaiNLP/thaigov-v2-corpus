รัฐบาลไทย-ข่าวทำเนียบรัฐบาล-นายกฯ ห่วงเด็กตกเครื่องเล่นในงานวันเด็กที่สตูล


วันเสาร์ที่ 13 มกราคม 2567
13/01/2567
พิมพ์
นายกฯ ห่วงเด็กตกเครื่องเล่นในงานวันเด็กที่สตูล
นายกฯ ห่วงเด็กตกเครื่องเล่นในงานวันเด็กที่สตูล
วันนี้ (13 มกราคม 2567) นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง แสดงความเป็นห่วงอุบัติเหตุในงานวันเด็กจังหวัดสตูล ซึ่งเครื่องเล่นซึ่งเป็นรถสะพานฉุกเฉินที่ใช้ในงานช่วยผู้ประสบภัยกรณีภัยพิบัติทางธรรมชาติ จาก หน่วย นพค.45 ได้นำมาแสดงโชว์ภายในงานวันเด็ก ที่จังหวัดสตูล ได้เกิดสะลิงขาด ทำให้เด็กนั่ง บนสะพานประมาณ 30 คน และได้รับบาดเจ็บจำนวน 15 คน ทราบว่าได้นำเด็กส่งโรงพยาบาลแล้ว
นายกฯ สั่งกำชับให้ผู้จัดงานทุกที่ ดูแลเครื่องเล่นและทดสอบอย่างถี่ถ้วน ไม่อยากให้เกิดเหตุสะเทือนขวัญ สั่งการให้หยุดกิจกรรมงานวันเด็กดังกล่าวทันที พร้อมดูแลเยียวยาเด็กที่ได้รับบาดเจ็บอย่างเต็มที่ พร้อมกำชับให้งานเทศกาลต่างๆ ที่มีเครื่องเล่นที่เสี่ยงอันตราย ต้องได้รับการตรวจสอบเข้มงวด ก่อนใช้งาน และมีหน่วยดูแลทั้งเครื่องเล่น และผู้เล่นด้วย

ที่มา : https://www.thaigov.go.th/news/contents/details/77402