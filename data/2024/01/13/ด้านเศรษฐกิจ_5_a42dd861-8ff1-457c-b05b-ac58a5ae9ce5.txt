รัฐบาลไทย-ข่าวทำเนียบรัฐบาล-ปลัดฯ ณัฐพล รุกคืบ วางแผนงบประมาณ อก. เตรียมพร้อมเสนอยื่นคำของบฯ 68 เน้นย้ำบูรณาการการทำงานร่วมกันภายใต้ภารกิจกรมฯ


วันเสาร์ที่ 13 มกราคม 2567
13/01/2567
พิมพ์
ปลัดฯ ณัฐพล รุกคืบ วางแผนงบประมาณ อก. เตรียมพร้อมเสนอยื่นคำของบฯ 68 เน้นย้ำบูรณาการการทำงานร่วมกันภายใต้ภารกิจกรมฯ
ปลัดฯ ณัฐพล รุกคืบ วางแผนงบประมาณ อก. เตรียมพร้อมเสนอยื่นคำของบฯ 68 เน้นย้ำบูรณาการการทำงานร่วมกันภายใต้ภารกิจกรมฯ
วันที่ 10 มกราคม 2567 ดร.ณัฐพล รังสิตพล ปลัดกระทรวงอุตสาหกรรม เป็นประธานการประชุมเตรียมการจัดทำงบประมาณรายจ่ายประจำปีงบประมาณ พ.ศ.2568 ของกระทรวงอุตสาหกรรม (อก.) โดยมี นายเอกภัทร วังสุวรรณ นายบรรจง สุกรีฑา นายใบน้อย สุวรรณชาตรี นางสาวณัฏฐิญา เนตยสุภา รองปลัดกระทรวงอุตสาหกรรม นายภาสกร ชัยรัตน์ อธิบดีกรมส่งเสริมอุตสาหกรรม นายวิฤทธิ์ วิเศษสินธุ์ เลขาธิการสำนักงานคณะกรรมการอ้อยและน้ำตาลทราย นางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรม และคณะผู้บริหารหน่วยงานในสังกัดกระทรวงอุตสาหกรรม ร่วมประชุม ณ ห้องประชุม อก.1 ชั้น 2 อาคารสำนักงานปลัดกระทรวงอุตสาหกรรม และผ่านระบบ Zoom  Meeting โดยผู้บริหารและผู้แทนจากหน่วยงานต่างๆ ระดับกรมได้นำเสนอภาพรวมคำของบประมาณรายจ่ายประจำปีงบประมาณ พ.ศ. 2568 และรายละเอียดข้อเสนอโครงการของหน่วยงานโดยสังเขป พร้อมนี้ได้ร่วมกันให้ข้อคิดเห็นและข้อเสนอแนะ เพื่อบูรณาการการทำงานร่วมกันในกระทรวงอุตสาหกรรมภายใต้ภารกิจของแต่ละหน่วยงาน โดยข้อเสนอโครงการปี 68 ของกระทรวงฯ มีความครอบคลุมภารกิจทุกมิติของ อก. ทั้งด้านกำกับตรวจสอบการผลิต ด้านส่งเสริมอุตสาหกรรมและผู้ประกอบการ และด้านเศรษฐกิจอุตสาหกรรม เป็นโครงการที่มีความทันสมัยสอดคล้องสถานการณ์ปัจจุบันของประเทศ ตรงกับความต้องการของกลุ่มเป้าหมายผู้รับบริการ ตั้งแต่ผู้ประกอบการอุตสาหกรรม SME  วิสาหกิจชุมชน วิสาหกิจรายย่อย บุคลากรในภาคอุตสาหกรรม StartUp รวมไปถึงเกษตรกรอีกด้วย โดยจะก่อให้เกิดประโยชน์ต่อผู้รับบริการและช่วยผลักดันขีดความสามารถในการแข่งขันของประเทศได้อย่างแท้จริง

ที่มา : https://www.thaigov.go.th/news/contents/details/77397