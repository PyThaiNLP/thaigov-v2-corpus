รัฐบาลไทย-ข่าวทำเนียบรัฐบาล-นายกฯ “ลุงนิด” เปิดห้องสีม่วง ตึกไทยคู่ฟ้า นั่งเก้าอี้ทำงานถ่ายรูปคู่กับเด็กและเยาวชนอย่างเป็นกันเอง 


วันเสาร์ที่ 13 มกราคม 2567
13/01/2567
พิมพ์
นายกฯ “ลุงนิด” เปิดห้องสีม่วง ตึกไทยคู่ฟ้า นั่งเก้าอี้ทำงานถ่ายรูปคู่กับเด็กและเยาวชนอย่างเป็นกันเอง
นายกฯ “ลุงนิด” เปิดห้องสีม่วง ตึกไทยคู่ฟ้า นั่งเก้าอี้ทำงานถ่ายรูปคู่กับเด็กและเยาวชนอย่างเป็นกันเอง
วันนี้ (13 มกราคม 2567) เวลา 09.10 น. ณ ห้องสีม่วง ตึกไทยคู่ฟ้า ทำเนียบรัฐบาล นายเศรษฐา ทวีสิน นายกรัฐมนตรี และรัฐมนตรีว่าการกระทรวงการคลัง ทักทายเยาวชนผู้มีความสามารถและตัวแทนเด็กและเยาวชนผู้ด้อยโอกาส จากกระทรวงการพัฒนาสังคมและความมั่นคงของมนุษย์ จำนวน 10 คน โดยนายกรัฐมนตรีได้นั่งถ่ายรูปร่วมกับเด็กและเยาวชน ทั้ง 10 คน ประกอบด้วย นายบวรวิชญ์ รอดสา นางสาวศิศิรา ธัญญะพิสุทธิ์ เด็กชายวุฒิพงษ์ หนูวงษ์ นายพงศธร เจริญพินิช เด็กหญิงสิริวิมล พลชนะ นายปัญญาภัทร ว่องไว เด็กหญิงอิ่มบุญ คุ้มครอง นางสาวสุรีพร วัสศิริ เด็กหญิงพัธนันท์ พันธ์เดช และเด็กชายธนกร ลับฉิม ในโอกาสการจัดงานฉลองวันเด็กแห่งชาติ ณ ทำเนียบรัฐบาล ประจำปี 2567
โอกาสนี้ นายกรัฐมนตรีได้พูดคุยกับเด็กและเยาวชนอย่างเป็นกันเอง  รวมทั้งสอบถามตามความถนัดแต่ละด้านของเด็กและเยาชน เช่น พูดคุยสอบถามเป็นภาษาอังกฤษกับเด็กที่มีความสามารถด้านภาษาอังกฤษ ทักทายเด็กเป็นภาษาจีนกับเยาวชนที่มีความถนัดภาษาจีน พูดคุยสอบถามกับเด็กที่มีความสามารถด้านกีฬา พร้อมกล่าวให้กำลังใจเด็กผู้ด้อยโอกาส
จากนั้น นายกรัฐมนตรีได้พาเด็กและเยาวชน ทั้ง 10 คน เดินไปยังตึกสันติไมตรี เพื่อร่วมกิจกรรมวันเด็กแห่งชาติประจำปี 2567 ต่อไป

ที่มา : https://www.thaigov.go.th/news/contents/details/77389