รัฐบาลไทย-ข่าวทำเนียบรัฐบาล-อำเภอศรีสัชนาลัย ผนึกพลัง “บวร” ลงพื้นที่แจกของจากการบิณฑบาตให้กับกลุ่มผู้พิการ ผู้ป่วยติดเตียง และผู้สูงอายุ ขับเคลื่อนโครงการสร้างความปรองดองสมานฉันท์ "ขยายผลสู่หมู่บ้านศีลธรรม” 


วันเสาร์ที่ 13 มกราคม 2567
13/01/2567
พิมพ์
อำเภอศรีสัชนาลัย ผนึกพลัง “บวร” ลงพื้นที่แจกของจากการบิณฑบาตให้กับกลุ่มผู้พิการ ผู้ป่วยติดเตียง และผู้สูงอายุ ขับเคลื่อนโครงการสร้างความปรองดองสมานฉันท์ "ขยายผลสู่หมู่บ้านศีลธรรม”
อ.ศรีสัชนาลัย ผนึกพลัง “บวร” ลงพื้นที่แจกของจากการบิณฑบาตให้กับกลุ่มผู้พิการ ผู้ป่วยติดเตียง และผู้สูงอายุ ขับเคลื่อนโครงการสร้างความปรองดองสมานฉันท์ "ขยายผลสู่หมู่บ้านศีลธรรม” มุ่งมั่น “รวมพลังผู้นำ” สู่การแบ่งปัน เสริมสร้างภูมิคุ้มกันและความมั่นคง
อำเภอศรีสัชนาลัย ผนึกพลัง “บวร” ลงพื้นที่แจกของจากการบิณฑบาตให้กับกลุ่มผู้พิการ ผู้ป่วยติดเตียง และผู้สูงอายุ ขับเคลื่อนโครงการสร้างความปรองดองสมานฉันท์ "ขยายผลสู่หมู่บ้านศีลธรรม” มุ่งมั่น “รวมพลังผู้นำ” สู่การแบ่งปัน เสริมสร้างภูมิคุ้มกันและความมั่นคงให้กับประชาชนทุกช่วงวัยอย่างยั่งยืน
วันนี้ (13 ม.ค. 67) นายเอกสิฏฐ์ วิไลศิลป์ นายอำเภอศรีสัชนาลัย จังหวัดสุโขทัย เปิดเผยว่า อำเภอศรีสัชนาลัย ร่วมกับคณะสงฆ์ตำบลบ้านแก่ง ร่วมลงพื้นที่แจกของจากการบิณฑบาตให้กับกลุ่มผู้พิการ ผู้ป่วยติดเตียง และผู้สูงอายุในพื้นที่ตำบลบ้านแก่ง อำเภอศรีสัชนาลัย จังหวัดสุโขทัย เพื่อขับเคลื่อนโครงการสร้างความปรองดองสมานฉันท์ โดยใช้หลักธรรมทางศาสนา "ขยายผลสู่หมู่บ้านศีลธรรม” โดยได้รับเมตตาจากพระอธิการเฉลิม กนฺตสาโร เจ้าอาวาสวัดสารจิตร และคณะสงฆ์ในพื้นที่ พร้อมด้วยกำนัน ผู้ใหญ่บ้าน ผู้ช่วยผู้ใหญ่บ้าน สารวัตรกำนัน แพทย์ และคณะกรรมการวัดสารจิตร ตำบลสารจิตร อำเภอศรีสัชนาลัย และประชาชนในพื้นที่ ร่วมให้การสนับสนุน
นายเอกสิฏฐ์ วิไลศิลป์ นายอำเภอศรีสัชนาลัย กล่าวว่า อำเภอศรีสัชนาลัยให้ความสำคัญในการขับเคลื่อนโครงการสร้างความปรองดองสมานฉันท์ โดยใช้หลักธรรมทางพระพุทธศาสนา "หมู่บ้านรักษาศีล 5" สู่การเป็น “หมู่บ้านศีลธรรม” อย่างต่อเนื่อง และส่งเสริมการบูรณาการกิจการงานคณะสงฆ์และการพัฒนาหมู่บ้านตามโครงการหมู่บ้านยั่งยืน (Sustainable Village) โดยร่วมกับส่วนราชการและภาคีเครือข่ายทุกภาคส่วน รวมทั้งคณะสงฆ์จัดกิจกรรมส่งเสริมให้ประชาชนมีคุณภาพชีวิตที่ดีขึ้นอย่างยั่งยืน ด้วยการนำของผู้นำชุมชน ตามหลักการมีส่วนร่วมของชุมชน พร้อมกับการน้อมนำหลักปรัชญาของเศรษฐกิจพอเพียง และหลักธรรมทางพระพุทธศาสนามาประยุกต์ใช้ โดยเฉพาะอย่างยิ่งการทำให้ทุกหมู่บ้านได้อยู่ร่วมกันอย่างมีศีลธรรมและจริยธรรมอันดี ประพฤติปฏิบัติจนเป็นวิถีชีวิต เพื่อสร้างเสริมภูมิคุ้มกันและสร้างความมั่นคงในระดับชุมชน/หมู่บ้านให้เข้มแข็งและอยู่ร่วมกันในสังคมได้อย่างมีความสุข สามารถแก้ปัญหาสังคมได้อย่างยั่งยืน
“การจัดกิจกรรมในครั้งนี้มีจุดมุ่งหมายที่จะขยายสิ่งดี ๆ ไปในทุกพื้นที่ของอำเภอศรีสัชนาลัย โดยคณะสงฆ์ได้นำของที่ได้จากการบิณฑบาต ข้าวสาร อาหารแห้ง น้ำดื่ม และเครื่องอุปโภคบริโภค ซึ่งได้รับการสนับสนุนจากพี่น้องประชาชนในพื้นที่ นำไปให้แก่ผู้ยากไร้ ผู้ป่วยติดเตียง และผู้ด้อยโอกาสในพื้นที่ เป็นการบูรณาการตามหลักการทรงงานศาสตร์พระราชาสู่การพัฒนาที่ยั่งยืน ตามนโยบายของกระทรวงมหาดไทยและนายสุชาติ ทีคะสุข ผู้ว่าราชการจังหวัดสุโขทัย ผู้นำในการขับเคลื่อนอำเภอบำบัดทุกข์ บำรุงสุข แบบบูรณาการอย่างยั่งยืน แสดงให้เห็นถึงความสำคัญและคุณค่าของวัฒนธรรมประเพณีไทยในการแบ่งปันเอื้อเฟื้อเผื่อแผ่ และให้การช่วยเหลือผู้ที่ด้อยโอกาส ซึ่ง พลัง “บวร” คือ การร่วมกันของบ้าน วัด ราชการ หรือโรงเรียน จะเป็นส่วนสำคัญที่ช่วยสร้างความมั่นคงให้กับพี่น้องประชาชน ทำให้ทุกคนได้มีโอกาสในการยกระดับคุณภาพชีวิตให้ดีขึ้นและสามารถพึ่งพาตนเองได้ในอนาคต” นายเอกสิฏฐ์ฯ กล่าว
นายเอกสิฏฐ์ วิไลศิลป์ นายอำเภอศรีสัชนาลัย กล่าวเพิ่มเติมว่า นอกจากนี้อำเภอศรีสัชนาลัยมีการส่งเสริมให้พี่น้องประชาชนได้น้อมนำหลักปรัชญาของเศรษฐกิจพอเพียง ตามแนวพระราชดำริของพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร ทำให้ประชาชนอยู่อย่างพอเพียง สามารถพึ่งพาตนเองได้อย่างยั่งยืน ต่อยอดขยายผลสู่การมีความมั่นคงในชีวิตของตนเองและครอบครัว ด้วยการสร้างรายได้ สร้างงาน สร้างอาชีพ พร้อมทั้งร่วมกันสร้างความมั่นคงทางอาหาร ตามโครงการในพระราชดำริของสมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี โครงการ “บ้านนี้มีรัก ปลูกผักกินเอง” และ “ทางนี้มีผล ผู้คนรักกัน” ปลูกผักสวนครัวเพื่อลดรายจ่าย รวมถึงปลูกพืชสมุนไพรเพื่อรับประทานเป็นยาบำรุงสร้างภูมิคุ้มกันโรคด้วย
“การหลอมรวมพลังของภาคีเครือข่ายทุกภาคส่วนในการขับเคลื่อนโครงการสร้างความปรองดองสมานฉันท์ โดยใช้หลักธรรมทางพระพุทธศาสนา "หมู่บ้านรักษาศีล 5" สู่การเป็น “หมู่บ้านศีลธรรม” จะช่วยสร้างความรักความสามัคคีให้เกิดขึ้นในครัวเรือน ชุมชน สังคม รวมทั้งการมีวัดเป็นเป็นศูนย์กลางในการขับเคลื่อนงานจะช่วยส่งเสริมและสนับสนุนการพัฒนาคุณภาพชีวิตของประชาชนในชุมชนและหมู่บ้านให้มีความเป็นอยู่ที่ดีขึ้น นำหลักทางศาสนา ประเพณี วัฒนธรรม มาปรับใช้ในการดำเนินชีวิต โดยไม่เบียดเบียนผู้อื่น ไม่ทำร้ายผู้อื่น เพื่อเป็นการสร้างที่ยึดเหนี่ยวจิตใจให้กับคนในหมู่บ้าน ซึ่งเป็นส่วนหนึ่งที่จะช่วยให้คนในสังคมดูแลซึ่งกันและกัน ลดความเหลื่อมล้ำ ด้วยการรวมกลุ่มกันเป็นคุ้ม เป็นป๊อก เป็นหย่อมบ้าน มีการพูดคุยปรึกษาหารือ ช่วยเหลือเกื้อกูลกันอย่างรักใคร่สามัคคี นำไปสู่การเป็นหมู่บ้านยั่งยืน (Sustainable Village) เพื่อเฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567 เพื่อพสกนิกรไทยจะได้ร่วมกันแสดงความจงรักภักดีต่อสถาบันพระมหากษัตริย์ ด้วยการสืบสานพระราชปณิธานและศาสตร์พระราชา จับมือให้ทุกภาคส่วนเข้ามาร่วมด้วยช่วยกันขับเคลื่อนเป้าหมายการพัฒนาที่ยั่งยืน (SDGs) และภารกิจในการ “บำบัดทุกข์ บำรุงสุข” ของกระทรวงมหาดไทย ด้วยการทำให้ประชาชนทุกช่วงวัยในทุกพื้นที่ของอำเภอศรีสัชนาลัยมีคุณภาพชีวิตที่ดีอย่างยั่งยืน” นายเอกสิฏฐ์ฯ กล่าวในช่วงท้าย
#WorldSoilDay #วันดินโลก #UN #FAO #GlobalSoilPartnership #MOI
#กระทรวงมหาดไทย #บำบัดทุกข์บำรุงสุข #SoilandWaterasourceoflife
#SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/77406