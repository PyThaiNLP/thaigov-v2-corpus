รัฐบาลไทย-ข่าวทำเนียบรัฐบาล-ทำเนียบรัฐบาลคึกคัก เปิดประตูให้เด็กและเยาวชนร่วมงานวันเด็ก “น้องโชค” ด.ช.ชนะโชติ  แสนงบ จากโรงเรียนวัดชมนิมิตร ได้นั่งเก้าอี้ทำงาน “นายกฯ ลุงนิด” เป็นคนแรก


วันเสาร์ที่ 13 มกราคม 2567
13/01/2567
พิมพ์
ทำเนียบรัฐบาลคึกคัก เปิดประตูให้เด็กและเยาวชนร่วมงานวันเด็ก “น้องโชค” ด.ช.ชนะโชติ  แสนงบ จากโรงเรียนวัดชมนิมิตร ได้นั่งเก้าอี้ทำงาน “นายกฯ ลุงนิด” เป็นคนแรก
ทำเนียบรัฐบาลคึกคัก เปิดประตูให้เด็กและเยาวชนร่วมงานวันเด็ก “น้องโชค” ด.ช.ชนะโชติ  แสนงบ จากโรงเรียนวัดชมนิมิตร ได้นั่งเก้าอี้ทำงาน “นายกฯ ลุงนิด” เป็นคนแรก
วันนี้ (13 มกราคม 2567) เวลา 08.00 น. ณ ทำเนียบรัฐบาล เขตดุสิต กรุงเทพมหานคร ได้เปิดทำเนียบรัฐบาลให้เด็กและเยาวชนเข้ามาเยี่ยมชม และร่วมกิจกรรมภายในทำเนียบรัฐบาล ซึ่งไฮไลท์สำคัญคือการนั่งเก้าอี้ทำงานนายกรัฐมนตรี โดยมีเด็กจำนวนมากที่คาดหวังจะเป็นเด็กคนแรกที่จะได้นั่งเก้าอี้ทำงาน “นายกฯ ลุงนิด” นายเศรษฐา ทวีสิน นายกรัฐมนตรี
สำหรับปีนี้เด็กที่เดินทางมาทำเนียบรัฐบาลคนแรก และได้นั่งเก้าอี้ทำงานนายกรัฐมนตรี “ลุงนิด” ได้แก่ “น้องโชค” เด็กชายชนะโชติ แสนงบ นักเรียนชั้น ม.1 จากโรงเรียนวัดชมนิมิตร อำเภอพระประแดง จังหวัดสมุทรปราการ ซึ่งได้เดินทางออกจากบ้านพร้อมกับคุณย่า ตั้งแต่เวลาประมาณ 05.00 น. โดยน้องโชค คาดหวังจะได้รับรางวัลเป็นจักรยาน เพื่อใช้ขี่ไปโรงเรียนเพื่อเรียนหนังสือ ซึ่งปีนี้เป็นปีที่สองแล้วที่ได้เดินทางมาร่วมกิจกรรมวันเด็ก ณ ทำเนียบรัฐบาล โดยน้องโชคกล่าวว่าประทับใจบรรยากาศ รวมถึงได้ร่วมกิจกรรมต่าง ๆ มากมาย ทั้งสนุกและได้รับความรู้  ได้รับของรางวัลจำนวนมาก ทั้งนี้ น้องโชค ได้ฝากบอกนายกรัฐมนตรี “ลุงนิด” ขอให้อยู่ทำงานไปนาน ๆ และขอให้สุขภาพแข็งแรง

ที่มา : https://www.thaigov.go.th/news/contents/details/77387