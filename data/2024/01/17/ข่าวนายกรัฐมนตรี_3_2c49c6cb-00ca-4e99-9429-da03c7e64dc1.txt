รัฐบาลไทย-ข่าวทำเนียบรัฐบาล-นายกฯ เสียใจเหตุโรงงานพลุระเบิด ประชาชนบาดเจ็บ


วันพุธที่ 17 มกราคม 2567
17/01/2567
พิมพ์
นายกฯ เสียใจเหตุโรงงานพลุระเบิด ประชาชนบาดเจ็บ
นายกฯ เสียใจเหตุโรงงานพลุระเบิด ประชาชนบาดเจ็บ
วันนี้ (17 มกราคม 2567) นายเศรษฐา ทวีสิน นายกรัฐมนตรี ใช้เวลาระหว่างเข้าร่วมประชุม WEF ติดตามสถานการณ์ในไทยตลอดเวลา และเป็นที่น่าสลดใจที่ทราบว่า เกิดเหตุโรงงานพลุ ที่จังหวัดสุพรรณบุรีระเบิด สร้างความเสียหายและมีผู้เสียชีวิตและบาดเจ็บ นายกฯ สั่งการผู้ว่าฯ สุพรรณบุรี เร่งคลี่คลายสถานการณ์ ช่วยเหลือประชาชนในบริเวณเกิดเหตุและโดยรอบ เร่งนำส่งโรงพยาบาล ส่วนผู้เสียชีวิต ขอแสดงความเสียใจกับครอบครัวและญาติ สั่งเยียวยาเต็มที่ ทั้งนี้ นายกฯ สั่งให้ตรวจสอบโรงงานดังกล่าวว่า ดำเนินการถูกกฎหมายหรือไม่ และเหตุระเบิดเกิดจากความประมาทหรือไม่ ต้องดำเนินการตามกฎหมายถึงที่สุด เพราะมีผู้เสียชีวิตและบาดเจ็บที่บริสุทธิ์

ที่มา : https://www.thaigov.go.th/news/contents/details/77571