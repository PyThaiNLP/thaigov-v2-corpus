รัฐบาลไทย-ข่าวทำเนียบรัฐบาล-​นายกฯ พร้อมเริ่มภารกิจแรกกรอบ WEF ย้ำข้อความที่ต้องการส่งต่อบอกนักลงทุน ประเทศไทยต้อนรับนักลงทุนทั่วโลก


วันพุธที่ 17 มกราคม 2567
​นายกฯ พร้อมเริ่มภารกิจแรกกรอบ WEF ย้ำข้อความที่ต้องการส่งต่อบอกนักลงทุน ประเทศไทยต้อนรับนักลงทุนทั่วโลก
​นายกฯ พร้อมเริ่มภารกิจแรกกรอบ WEF ย้ำข้อความที่ต้องการส่งต่อบอกนักลงทุน ประเทศไทยต้อนรับนักลงทุนทั่วโลก
วันนี้ (17 มกราคม 2567) เวลา 08.00 น. (ตามเวลาท้องถิ่นเมืองดาวอส ซึ่งช้ากว่าไทย 6 ชั่วโมง) ณ ศูนย์ประชุม Congress Centre เมืองดาวอส สมาพันธรัฐสวิส นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง กล่าวย้ำ ก่อนเริ่มภารกิจแรกในกรอบ WEF (Country Strategy Dialogue on Thailand) ว่าข้อความหลักที่ต้องการส่งต่อบอกนักลงทุนทั่วโลกคือ ประเทศไทยเปิดแล้วสำหรับการลงทุน และไทยมีความพร้อมในทุกด้าน ไม่ว่าจะเป็นมาตรการสนับสนุนด้านภาษี หรือพลังงานสีเขียว พร้อมทั้งจะนำเสนอนโยบายด้านเศรษฐกิจ การค้า การลงทุน และโอกาสทางธุรกิจกับประเทศไทย รวมถึงจะร่วมแลกเปลี่ยนความคิดเห็นกับผู้เข้าร่วม และสร้างความเชื่อมั่นให้แก่บริษัทชั้นนำทั่วโลก
ในส่วนของนายสุริยะ จึงรุ่งเรืองกิจ รัฐมนตรีว่าการกระทรวงคมนาคม กล่าวเพิ่มเติมว่า จะมีการนำเสนอโครงการ Landbridge ให้กับนักลงทุน ซึ่งเป็นโครงการที่ นายกรัฐมนตรี และรัฐบาลให้ความสำคัญมาก และเชื่อว่าโครงการนี้ จะเป็นที่สนใจของนักลงทุนทั่วโลก โดยที่ผ่านมาได้มีโอกาสพูดคุย และได้รับความสนใจจากนักลงทุนหลายประเทศ

ที่มา : https://www.thaigov.go.th/news/contents/details/77563