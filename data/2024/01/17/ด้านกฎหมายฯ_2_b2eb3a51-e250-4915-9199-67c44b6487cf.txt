รัฐบาลไทย-ข่าวทำเนียบรัฐบาล-กระทรวงยุติธรรม แถลงข่าวผลการดำเนินงานที่สำคัญของหน่วยงานในสังกัดกระทรวงยุติธรรม


วันพุธที่ 17 มกราคม 2567
17/01/2567
พิมพ์
กระทรวงยุติธรรม แถลงข่าวผลการดำเนินงานที่สำคัญของหน่วยงานในสังกัดกระทรวงยุติธรรม
กระทรวงยุติธรรม แถลงข่าวผลการดำเนินงานที่สำคัญของหน่วยงานในสังกัดกระทรวงยุติธรรม
ในวันพุธที่ ๑๗ มกราคม ๒๕๖๗ เวลา ๐๙.๔๕ น. นายสมบูรณ์ ม่วงกล่ำ ที่ปรึกษารัฐมนตรีว่าการกระทรวงยุติธรรม พร้อมด้วย นายกูเฮง ยาวอหะซัน เลขานุการรัฐมนตรีว่าการกระทรวงยุติธรรม นางอุษา จั่นพลอย บุญเปี่ยม ผู้ช่วยปลัดกระทรวงยุติธรรม รองโฆษกกระทรวง​ยุติธรรม​ และผู้บริหารระดับสูงของส่วนราชการในสังกัดกระทรวงยุติธรรม ร่วมแถลงข่าวผลการดำเนินงานที่สำคัญของหน่วยงานในสังกัดกระทรวงยุติธรรม โดยมี สื่อมวลชนและเจ้าหน้าที่ที่เกี่ยวข้อง เข้าร่วมฯ ณ ห้องแถลงข่าว ชั้น ๒ อาคารกระทรวงยุติธรรม กรุงเทพมหานคร
ทั้งนี้ ในการแถลงข่าวมีประเด็นที่สำคัญ อาทิ การรับตัวนายอ่อง กิม วา ผู้ต้องหาคดียาเสพติดรายสำคัญในพื้นที่สามเหลี่ยมทองคำมาดำเนินคดีในประเทศ​ไทย ความคืบหน้าในการถอนการอายัดคดีให้ลูกหนี้​ กยศ. การบูรณาการเพื่อแก้ไขปัญหาคนไร้รัฐไร้สัญชาติในภารกิจของกระทรวงยุติธรรม กรณีเด็กและเยาวชนถูกควบคุมกรณีความผิดมาตรา ๑๑๒ การบูรณาการกับภาคีเครือข่ายในการแก้ไขฟื้นฟูปรับเปลี่ยนพฤติกรรมผู้ถูกคุมความประพฤติในคดียาเสพติด ความคืบหน้าการขยายผลคดีการค้ามนุษย์และคดีหมูเถื่อน การแยกผู้ต้องขังระหว่างพิจารณา​คดีกับผู้ต้องขังเด็ดขาด ตลอดจนการชี้แจงกรณีของนายทักษิณฯ เป็นต้น โดยได้เปิดโอกาสให้สื่อมวลชนได้ซักถามข้อสงสัยในประเด็นที่สนใจ ซึ่งได้รับความร่วมมือจากสื่อมวลชนเป็นอย่างดีในการร่วมติดตาม​ทำข่าว​เพื่อเผยแพร่​ประชาสัมพันธ์​และสร้างการรับรู้​และเข้าใจที่ถูกต้อง​ในประเด็น​ผลการดำเนินงาน​ของกระทรวง​ยุติธรรม​แก่สาธารณชน​ต่อไป

ที่มา : https://www.thaigov.go.th/news/contents/details/77561