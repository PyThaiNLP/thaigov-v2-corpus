รัฐบาลไทย-ข่าวทำเนียบรัฐบาล-ผู้ตรวจฯ วิษณุ เปิดการฝึกอบรมหลักสูตร การเป็นข้าราชการที่ดี รุ่นที่ 22 เน้นย้ำ ใช้ MIND ในการปฏิบัติงานเพื่อพัฒนาองค์กร


วันพุธที่ 17 มกราคม 2567
17/01/2567
พิมพ์
ผู้ตรวจฯ วิษณุ เปิดการฝึกอบรมหลักสูตร การเป็นข้าราชการที่ดี รุ่นที่ 22 เน้นย้ำ ใช้ MIND ในการปฏิบัติงานเพื่อพัฒนาองค์กร
ผู้ตรวจฯ วิษณุ เปิดการฝึกอบรมหลักสูตร การเป็นข้าราชการที่ดี รุ่นที่ 22 เน้นย้ำ ใช้ MIND ในการปฏิบัติงานเพื่อพัฒนาองค์กร
วันที่ 15 มกราคม 2567 นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม เป็นประธานพิธีเปิดการฝึกอบรมหลักสูตร การเป็นข้าราชการที่ดี รุ่นที่ 22 โดยมี นางสาวสุนีย์ โสภณ ผู้อำนวยการกองบริหารทรัพยากรบุคคล กล่าวรายงาน และนางสาวชลาริน นิลพิฤกษ์ ผู้อำนวยการกองกลาง เข้าร่วม ณ ห้องประชุมชุณหะวัณ ชั้น 3 อาคารสำนักงานปลัดกระทรวงอุตสาหกรรม
หัวหน้าผู้ตรวจฯ วิษณุ ได้กล่าวแสดงความยินดีกับผู้เข้ารับการฝึกอบรมฯ ทุกท่าน ที่เป็นข้าราชการโดยถูกต้อง สมบูรณ์ ครบถ้วน ตามกระบวนการที่สำนักงาน ก.พ. ได้กำหนด โดยการฝึกอบรมในครั้งนี้ มีวัตถุประสงค์เพื่อปลูกฝังปรัชญาการเป็นข้าราชการที่ดี ส่งเสริมด้านคุณธรรมและจริยธรรม เสริมสร้างสมรรถนะและทักษะที่จำเป็นสำหรับการปฏิบัติราชการ และการมี MIND ในการปฏิบัติงานเพื่อองค์กร รวมทั้งพัฒนาเครือข่าย สร้างสายสัมพันธ์ที่ดี ในการปฏิบัติงานระหว่างส่วนราชการ ในสังกัดกระทรวงอุตสาหกรรม ซึ่งผู้เข้ารับการอบรมฯ ถือเป็นน้องใหม่ที่จะเป็นพลังและความหวังของกระทรวงอุตสาหกรรมในอนาคต เป็นกลไกการพัฒนาและผลักดันนโยบายสำคัญ ๆ ของกระทรวงไปสู่การพัฒนาและทิศทางที่มุ่งหวังต่อไป
โดยการจัดฝึกอบรมฯ ในครั้งนี้ มีวัตถุประสงค์หลักเพื่อให้เป็นไปตามพระราชบัญญัติ ระเบียบข้าราชการพลเรือน พ.ศ. 2551 และกฎ ก.พ. ว่าด้วยการทดลองปฏิบัติราชการและการพัฒนาข้าราชการที่อยู่ระหว่างทดลองปฏิบัติหน้าที่ราชการ พ.ศ. 2553 ซึ่งกำหนดให้มีการพัฒนาข้าราชการพลเรือนสามัญที่อยู่ระหว่างทดลองปฏิบัติหน้าที่ราชการ และเพื่อปลูกฝังปรัชญาการเป็นข้าราชการที่ดี ส่งเสริมด้านคุณธรรมและจริยธรรม เสริมสร้างสมรรถนะและทักษะที่จำเป็นสำหรับการปฏิบัติราชการ และการมี MIND ในการปฏิบัติงานเพื่อองค์กร รวมทั้งพัฒนาเครือข่าย สร้างสายสัมพันธ์ที่ดีในการปฏิบัติงานระหว่างส่วนราชการ ในสังกัดกระทรวงอุตสาหกรรม
สำหรับหลักสูตรการเป็นข้าราชการที่ดี รุ่นที่ 22 เป็นการเรียนรู้แบบผสมผสาน ประกอบด้วย
1) รูปแบบ Online ผ่านโปรแกรม ZOOM ระหว่างวันที่ 15 - 19 มกราคม 2567
2) รูปแบบ Onsite ระหว่างวันที่ 22, 24-26 มกราคม 2567 ณ โรงแรมโกลเด้น ทิวลิป ซอฟเฟอริน กรุงเทพฯ
3) กิจกรรมเรียนรู้และฝึกปฏิบัติเศรษฐกิจพอเพียง และจิตอาสา ในวันที่ 23 มกราคม 2567 ณ ศูนย์ฝึกโรงเรียนจิตอาสา 904 (บางเขน) กรุงเทพฯ
โดยในครั้งนี้ มีผู้เข้ารับการฝึกอบรมทั้งสิ้น จำนวน 77 คน จาก 7 หน่วยงาน ได้แก่ สำนักงานปลัดกระทรวงอุตสาหกรรม จำนวน 3 คน กรมโรงงานอุตสาหกรรม จำนวน 3 คน กรมส่งเสริมอุตสาหกรรม จำนวน 38 คน
กรมอุตสาหกรรมพื้นฐานและการเหมืองแร่ จำนวน 7 คน สำนักงานคณะกรรมการอ้อยและน้ำตาลทราย จำนวน 3 คน สำนักงานมาตรฐานผลิตภัณฑ์อุตสาหกรรม จำนวน 22 คน และสำนักงานเศรษฐกิจอุตสาหกรรม จำนวน 1 คน

ที่มา : https://www.thaigov.go.th/news/contents/details/77537