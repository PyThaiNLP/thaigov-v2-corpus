รัฐบาลไทย-ข่าวทำเนียบรัฐบาล-เตือน! ต้มน้ำกระท่อมขาย ผิดกฎหมาย โทษจำคุก 6 เดือน - 2 ปี ปรับ 5,000 - 20,000 บาท


วันพุธที่ 17 มกราคม 2567
เตือน! ต้มน้ำกระท่อมขาย ผิดกฎหมาย โทษจำคุก 6 เดือน - 2 ปี ปรับ 5,000 - 20,000 บาท
.....
เตือน! ต้มน้ำกระท่อมขาย ผิดกฎหมาย โทษจำคุก 6 เดือน - 2 ปี ปรับ 5,000 - 20,000 บาท
.
นายคารม พลพรกลาง รองโฆษกรัฐบาล เผยว่า ตามประกาศกระทรวงสาธารณสุข ฉบับที่ 454 ออกตาม พ.ร.บ.อาหาร ปี 22 ว่าด้วย เรื่องกำหนดอาหารที่ห้ามผลิต นำเข้า หรือจำหน่ายที่ระบุบัญชีแนบท้ายไว้หลายรายการ และกระท่อมสารสกัดเป็นหนึ่งในบัญชีแนบท้ายรายการที่ 52 ยังถูกจำกัดห้ามผลิต นำเข้า หรือจำหน่าย นั้น
.
จึงขอย้ำเตือน พ่อค้า แม่ค้า ที่ขายกระท่อมต้องรู้ว่า ใบกระท่อมขายได้เฉพาะใบสดเท่านั้น  แต่หากนำไปต้มขาย ระวังจะถูกจับ ซึ่งการใช้พืชกระท่อมที่สามารถทำได้ มีดังนี้ ปลูก ซื้อ ขาย ต้นกระท่อม ขายใบสด ลำต้น เมล็ด เป็นต้น ส่วนการต้มน้ำกระท่อมดื่มเองหรือแจกจ่ายกันโดยไม่ได้จำหน่ายไม่ผิดกฎหมาย และจะต้องไม่มีส่วนผสมของยาแก้ไอ
.
กรณีต้มน้ำกระท่อมเพื่อจำหน่าย ถือเป็นการผลิตที่ผิดกฎหมาย จะมีโทษตามมาตรา 50 จำคุก 6 เดือน-2 ปี ปรับ 5,000-20,000 บาท”
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/77545