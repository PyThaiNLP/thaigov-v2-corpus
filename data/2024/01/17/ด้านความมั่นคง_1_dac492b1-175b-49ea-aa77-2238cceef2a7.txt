รัฐบาลไทย-ข่าวทำเนียบรัฐบาล-สป.ทส. จัดพิธีรับพระราชทานปฏิทินหลวง พุทธศักราช 2567 สร้างความสุข ยังความปลาบปลื้มแก่ข้าราชการในสังกัด เนื่องในเทศกาลขึ้นปีใหม่


วันอังคารที่ 16 มกราคม 2567
สป.ทส. จัดพิธีรับพระราชทานปฏิทินหลวง พุทธศักราช 2567 สร้างความสุข ยังความปลาบปลื้มแก่ข้าราชการในสังกัด เนื่องในเทศกาลขึ้นปีใหม่
สป.ทส. จัดพิธีรับพระราชทานปฏิทินหลวง พุทธศักราช 2567 สร้างความสุข ยังความปลาบปลื้มแก่ข้าราชการในสังกัด เนื่องในเทศกาลขึ้นปีใหม่
สป.ทส. จัดพิธีรับพระราชทานปฏิทินหลวง พุทธศักราช 2567 สร้างความสุข ยังความปลาบปลื้มแก่ข้าราชการในสังกัด เนื่องในเทศกาลขึ้นปีใหม่
วันที่ 16 มกราคม 2567 เวลา 13.30 น. นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม เป็นประธานในพิธีมอบปฏิทินหลวง พุทธศักราช 2567 เบื้องหน้าพระบรมฉายาลักษณ์พระบาทสมเด็จพระเจ้าอยู่หัว ซึ่งทรงพระกรุณาโปรดเกล้าฯ พระราชทานสำหรับความสุขปีใหม่ แก่ข้าราชการในสังกัดสำนักงานปลัดกระทรวงทรัพยากรธรรมชาติและสิ่งแวดล้อม เนื่องในเทศกาลวันขึ้นปีใหม่ พุทธศักราช 2567 ณ ห้องแถลงข่าว ชั้น 1 กระทรวงทรัพยากรธรรมชาติและสิ่งแวดล้อม สร้างความสุขและยังความปลาบปลื้มแก่ข้าราชการในสังกัดอย่างหาที่สุดมิได้
สำหรับปฏิทินหลวง พุทธศักราช 2567 หน้าปกเป็นสีเหลือง ด้านบนพิมพ์ตราพระปรมาภิไธยย่อ วปร. ระบุข้อความ “ปฏิทินหลวง พุทธศักราช 2567 พระราชทานสำหรับความสุขปีใหม่” ด้านในปฏิทินหลวง รวบรวมรายละเอียดเกี่ยวกับปฏิทินหลวง พระราชปณิธาน ปีและศักราชทางจันทรคตินิยมอย่างไทย กาลโยค ประกาศสงกรานต์ ตารางปฏิทินย่อ ตารางวัน เดือน ปี วันกำหนดการ อุปราคา วันหยุดประจำปี การชักและประดับธงชาติในวันสำคัญ วันหยุดตามประเพณีของสถาบันการเงิน วันพระราชสมภพพระมหากษัตริย์ สมเด็จพระบรมราชินีนาถ และวันสำคัญของประเทศที่มีความสัมพันธไมตรีกับประเทศไทย วันประสูติสมเด็จพระสังฆราช วันพระบรมราชสมภพ วันพระบรมราชสมภพพระบรมวงศ์ วันประสูติพระบรมวงศ์ พระอนุวงศ์ และวันเกิด วันสำคัญทางศาสนาคริสต์ วันสำคัญทางศาสนาอิสลาม วันสำคัญทางวัฒนธรรมและประเพณีจีน วันสำคัญทางศาสนาพราหมณ์ - ฮินดู วันสำคัญทางศาสนาซิกข์ และตารางเทียบปีต่าง ๆ

ที่มา : https://www.thaigov.go.th/news/contents/details/77530