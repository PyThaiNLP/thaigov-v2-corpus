รัฐบาลไทย-ข่าวทำเนียบรัฐบาล-รองโฆษกรัฐบาลฯ รัดเกล้าฯ เผย รัฐบาล​รู้สึกเสียใจกับเหตุการณ์​เสียชีวิตของ​ "ป้าบัวผัน"  และไม่นิ่งดูดาย​ ปัญหาเยาวชนมีพฤติกรรมรุนแรง


วันพุธที่ 17 มกราคม 2567
17/01/2567
พิมพ์
รองโฆษกรัฐบาลฯ รัดเกล้าฯ เผย รัฐบาล​รู้สึกเสียใจกับเหตุการณ์​เสียชีวิตของ​ "ป้าบัวผัน"  และไม่นิ่งดูดาย​ ปัญหาเยาวชนมีพฤติกรรมรุนแรง
รองโฆษกรัฐบาลฯ รัดเกล้าฯ เผย รัฐบาล​รู้สึกเสียใจกับเหตุการณ์​เสียชีวิตของ​ "ป้าบัวผัน"  และไม่นิ่งดูดาย​ ปัญหาเยาวชนมีพฤติกรรมรุนแรง​ โดย​ พม.​ เกาะติดการสอบคดี​ คู่ขนาน​ มุ่งเป้า แก้ปัญหาที่ต้นเหตุที่สถาบันครอบครัว
วันนี้ (17 ม.ค. 67) นางรัดเกล้า อินทวงศ์ สุวรรณคีรี รองโฆษกประจำสำนักนายกรัฐมนตรี เปิดเผยว่า ช่วงที่ผ่านมาเกิดสถานการณ์ความรุนแรงในสังคมมากขึ้นเรื่อยๆ ทั้งอาจจะเป็นจากเด็กและเยาวชน หรืออาจจะมีกลุ่มบุคคลใดใช้เด็กและเยาวชนเป็นเครื่องมือ ฉะนั้นสิ่งที่สำคัญที่สุด ควรจะดูแลเริ่มต้นจากสถาบันครอบครัว สร้างสังคมที่อบอุ่นและใกล้ชิด
ซึ่งจากเหตุการณ์ล่าสุด รองโฆษกประจำสำนักนายกรัฐมนตรีกล่าวว่า กระทรวงการพัฒนาสังคมและความมั่นคงของมนุษย์ (พม.) ได้ส่งนักสังคมสงเคราะห์ ซึ่งเป็นพนักงานเจ้าหน้าที่ตามกฎหมาย เข้าไปร่วมในขั้นตอนการสืบสวนสอบสวน รวมทั้งพูดคุยกับเด็ก ตามบริบทที่กฎหมายกำหนด จากกรณีเด็กและเยาวชน 5 คน ทำร้ายป้าบัวผัน จนเสียชีวิต ที่จังหวัดสระแก้ว
จะเห็นได้ว่า สถานการณ์ดังกล่าว เป็นการสะท้อนการดูแลเด็กในครอบครัวของพ่อแม่ที่จาดการชี้นำชีวิตที่เหมาะสม (Supervision Neglect) ส่งผลให้เด็กไม่รู้ว่า เด็กไม่ควรกระทำความรุนแรงต่อผู้ป่วยทางจิต และเมื่อเด็กถูกตอบโต้ก็ไม่สามารถที่จะควบคุมพฤติกรรมได้
ซึ่งในปี 2567 พม. มุ่งเน้นการทำงานกับสถานบันครอบครัวในภาพรวม  เช่น การสนับสนุนให้ครอบครัวมีศักยภาพในการดูแลเด็ก  การพัฒนาและเสริมสร้างความเข้มแข็งของครอบครัว  เสริมสร้างความสัมพันธ์และการใช้ชีวิตของสมาชิกในครอบครัว ดึงดูดให้สมาชิกในครอบครัวออกมาทำกิจกรรมร่วมกันอย่างต่อเนื่อง เช่น กิจกรรมวันอาทิตย์เป็นวันครอบครัว โรงเรียนครอบครัว และอื่น ๆ
นอกจากนี้ ยังมีการปฏิบัติการในการแก้ไขปัญหาจากสถานการณ์จริง เช่น การโทรแจ้งเหตุผ่าน hotline 1300 ศูนย์เร่งรัดจัดการสวัสดิภาพประชาชน) การจัดทำข้อมูล เพื่อสื่อสาร เฝ้าระวัง กระตุ้นเตือนสังคม (warning) โดยผู้เชี่ยวชาญด้านเด็กและครอบครัว เป็นต้น
“สถาบันครอบครัวเป็นหน่วยสังคมที่สำคัญที่สุดในการดูแล ให้ความรัก และสร้างภูมิคุ้มกันทางสังคมให้แก่เด็กและเยาวชน รัฐบาลให้ความสำคัญ และตระหนักดีถึงศักยภาพที่ไม่สิ้นสุดของเด็กและเยาวชนคนรุ่นใหม่ โดยนายกรัฐมนตรีได้กำชับให้หน่วยงานที่เกี่ยวข้องเดินหน้ายกระดับ คุณภาพชีวิต และการศึกษา ไม่มีเด็กและเยาวชนหลุดจากระบบ "การศึกษา" สร้างความร่วมมือกับทุกภาคส่วนปลูกฝังความเป็นพลเมืองที่ดีของประเทศ ยึดมั่นในสถาบันชาติ ศาสนา พระมหากษัตริย์” รองรัดเกล้าฯ กล่าว

ที่มา : https://www.thaigov.go.th/news/contents/details/77572