รัฐบาลไทย-ข่าวทำเนียบรัฐบาล-ดีอี เปิดประชาพิจารณ์ “ความเป็นไปได้และความพร้อมของไทยในการเข้าร่วมหุ้นส่วนด้านเศรษฐกิจดิจิทัล (Digital Economy Partnership Agreement: DEPA)" 


วันอังคารที่ 16 มกราคม 2567
ดีอี เปิดประชาพิจารณ์ “ความเป็นไปได้และความพร้อมของไทยในการเข้าร่วมหุ้นส่วนด้านเศรษฐกิจดิจิทัล (Digital Economy Partnership Agreement: DEPA)"
ดีอี เปิดประชาพิจารณ์ “ความเป็นไปได้และความพร้อมของไทยในการเข้าร่วมหุ้นส่วนด้านเศรษฐกิจดิจิทัล (Digital Economy Partnership Agreement: DEPA)"
ดีอี เปิดประชาพิจารณ์ “ความเป็นไปได้และความพร้อมของไทยในการเข้าร่วมหุ้นส่วนด้านเศรษฐกิจดิจิทัล (Digital Economy Partnership Agreement:วันนี้ (16 มกราคม 2567) ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอี) กล่าวเปิดสัมมนาและการประชุมประชาพิจารณ์ ในหัวข้อ “ความเป็นไปได้และความพร้อมของไทยในการเข้าร่วมความตกลงหุ้นส่วนด้านเศรษฐกิจดิจิทัล (Digital Economy Partnership Agreement: DEPA)” จัดโดย สำนักงานพัฒนาธุรกรรมทางอิเล็กทรอนิกส์ (ETDA) ร่วมกับ บริษัท โบลลิเกอร์ แอนด์ คอมพานี (ประเทศไทย) จำกัด โดยมีดร. ชัยชนะ มิตรพันธ์ ผู้อำนวยการสำนักงานพัฒนาธุรกรรมทางอิเล็กทรอนิกส์ (ETDA) กล่าวรายงาน พร้อมผู้ที่เกี่ยวข้องเข้าร่วม ณ ห้องแลนด์มาร์คบอลรูม ชั้น 7 โรงแรมเดอะ แลนด์มาร์ค กรุงเทพฯ และผ่านทางระบบ Conference Call ด้วยแอปพลิเคชั่น Zoom
ทั้งนี้ ภายในงานได้จัดเวทีเสวนา เรื่อง "ความเป็นไปได้และความพร้อมของไทยในการเข้าร่วมความตกลงหุ้นส่วนเศรษฐกิจดิจิทัล (Digital Economy Partnership Agreement: DEPA)" โดยวิทยากรผู้ทรงคุณวุฒิ ได้แก่
- นายกอบศักดิ์ ดวงดี เลขาธิการสมาคมธนาคารไทย คณะกรรมการร่วมภาคเอกชน 3 สถาบัน
- นายธง ตั้งศรีตระกูล รองประธานสภาดิจิทัลเพื่อเศรษฐกิจและสังคมแห่งประเทศไทย
- นางสาวกัลยา ชินาธิวร ที่ปรึกษาด้านต่างประเทศกระทรวงดิจิทัลฯ
- นางสาวพริ้วแพร ชุมรุม ผู้อำนวยการ สำนักเจรจาการค้าบริการและการลงทุน กรมเจรจาการค้าระหว่างประเทศ
- นายธงชัย แสงศิริ ผู้เชี่ยวชาญ สำนักงานพัฒนาธุรกรรมทางอิเล็กทรอนิกส์
- ดร.รัชดา เจียสกุล ประธานเจ้าหน้าที่บริหาร บริษัท โบลลิเกอร์ คอมพานี (ประเทศไทย) จำกัด
โดยการประชุมมีวัตถุประสงค์เพื่อนำเสนอและเผยแพร่ผลการศึกษา รวมถึงแลกเปลี่ยนข้อมูล และรับฟังความคิดเห็นจากผู้มีส่วนได้ส่วนเสียทั้งภาครัฐ ภาคเอกชน ภาควิชาการ และภาคประชาสังคม ถึงความพร้อมของไทยในการเข้าร่วมตกลง DEPA ระหว่างไทยและสิงคโปร์ อาทิ สำนักงานปลัดกระทรวงดิจิทัลเพื่อเศรษฐกิจและสังคม สำนักงานคณะกรรมการกิจการกระจายเสียง กิจการโทรทัศน์ และกิจการโทรคมนาคม สำนักงานนโยบายและยุทธศาสตร์การค้า กระทรวงการต่างประเทศ กระทรวงการคลัง และหน่วยงานสำคัญอื่นๆ

ที่มา : https://www.thaigov.go.th/news/contents/details/77531