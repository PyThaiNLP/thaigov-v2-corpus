รัฐบาลไทย-ข่าวทำเนียบรัฐบาล-กรมทางหลวงชนบท ก่อสร้างถนนสาย อย.5042 จังหวัดพระนครศรีอยุธยา เสร็จสมบูรณ์ รองรับปริมาณการจราจรและการขนส่งพืชผลทางการเกษตร ประชาชนเดินทางได้สะดวกรวดเร็วขึ้น


วันพุธที่ 17 มกราคม 2567
กรมทางหลวงชนบท ก่อสร้างถนนสาย อย.5042 จังหวัดพระนครศรีอยุธยา เสร็จสมบูรณ์ รองรับปริมาณการจราจรและการขนส่งพืชผลทางการเกษตร ประชาชนเดินทางได้สะดวกรวดเร็วขึ้น
....
กรมทางหลวงชนบท กระทรวงคมนาคม โดยสำนักงานทางหลวงชนบทที่ 1 (ปทุมธานี) ก่อสร้างถนนสาย อย.5042 แยกสายทางเทศบาลตำบลบางกระสั้น - บ้านเชียงรากน้อย (ตอนอยุธยา) อำเภอบางปะอิน จังหวัดพระนครศรีอยุธยา โดยก่อสร้างเป็นถนนผิวจราจรคอนกรีตเสริมเหล็กและผิวจราจรแอสฟัลท์ติกคอนกรีต ผิวจราจรกว้าง 7 เมตร ไหล่ทางกว้างข้างละ 1.5 เมตร ติดตั้งไฟฟ้าแสงสว่าง งานเครื่องหมายจราจรและอุปกรณ์อำนวยความปลอดภัย ระหว่างช่วง กม. ที่ 0+000 - 3+000 และ 4+300 - 4+980 ระยะทาง 3.680 กิโลเมตร เสร็จสมบูรณ์แล้ว ใช้งบประมาณ 64.930 ล้านบาท ทั้งนี้ จะช่วยยกระดับคุณภาพชีวิตและสนับสนุนการขนส่งพืชผลทางการเกษตร ให้ประชาชนในพื้นที่ใช้สัญจรไป - มา ได้อย่างสะดวกรวดเร็วปลอดภัยมากขึ้น รวมถึงใช้เป็นเส้นทางลัด - ทางเลี่ยงในช่วงเทศกาลได้

ที่มา : https://www.thaigov.go.th/news/contents/details/77548