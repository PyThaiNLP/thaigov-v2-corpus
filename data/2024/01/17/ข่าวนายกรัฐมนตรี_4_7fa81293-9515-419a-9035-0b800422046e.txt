รัฐบาลไทย-ข่าวทำเนียบรัฐบาล-นายกฯ สั่งการดูแลผู้บาดเจ็บเหตุพลุระเบิดที่สุพรรณ กำชับให้ช่วยเหลือเต็มที่ และรายงานความคืบหน้าให้ทราบทุกชั่วโมง


วันพุธที่ 17 มกราคม 2567
17/01/2567
พิมพ์
นายกฯ สั่งการดูแลผู้บาดเจ็บเหตุพลุระเบิดที่สุพรรณ กำชับให้ช่วยเหลือเต็มที่ และรายงานความคืบหน้าให้ทราบทุกชั่วโมง
นายกฯ สั่งการดูแลผู้บาดเจ็บเหตุพลุระเบิดที่สุพรรณ กำชับให้ช่วยเหลือเต็มที่ และรายงานความคืบหน้าให้ทราบทุกชั่วโมง
วันนี้ (17 มกราคม 2567) เวลา 11.00 น.  (ตามเวลาท้องถิ่นเมืองดาวอส ซึ่งช้ากว่าไทย 6 ชั่วโมง) ณ ศูนย์ประชุม Congress Centre เมืองดาวอส สมาพันธรัฐสวิส นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลังต่อสายโทรศัพท์ถึง พล.ต.ท นัยวัฒน์ ผะเดิมชิต ผู้บัญชาการภาค 7 ติดตามสถานการณ์พลุระเบิด โดยนายกฯ ได้สอบถามเหตุการณ์ด้วยความเป็นห่วง พร้อมสอบถามจำนวนผู้บาดเจ็บและเสียชีวิต ทั้งนี้ นายกฯ ได้แสดงความกังวลต่อผู้บาดเจ็บและเสียชีวิตขอให้ช่วยนำคนบาดเจ็บออกมาจากพื้นที่ระเบิด กำชับให้นำส่งคนเจ็บส่งโรงพยาบาล เตรียมสถานที่รองรับผู้บาดเจ็บ ขอให้ดูแลอย่างเต็มที่ ถ้ามีอะไรให้รัฐบาลช่วยเหลือขอให้แจ้งมายังสำนักนายกรัฐมนตรี ยืนยันรัฐบาลพร้อมช่วยเหลืออย่างเต็มที่และขอให้รายงานความคืบหน้าอย่าต่อเนื่องทุกชั่วโมง

ที่มา : https://www.thaigov.go.th/news/contents/details/77574