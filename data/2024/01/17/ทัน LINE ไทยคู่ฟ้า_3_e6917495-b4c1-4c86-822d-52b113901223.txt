รัฐบาลไทย-ข่าวทำเนียบรัฐบาล-ไทย – ซาอุดีฯ พร้อมร่วมมือ ยกระดับด้านการรับรองมาตรฐานฮาลาลสู่ตลาดโลก


วันพุธที่ 17 มกราคม 2567
ไทย – ซาอุดีฯ พร้อมร่วมมือ ยกระดับด้านการรับรองมาตรฐานฮาลาลสู่ตลาดโลก
.....
ไทย – ซาอุดีฯ พร้อมร่วมมือ ยกระดับด้านการรับรองมาตรฐานฮาลาลสู่ตลาดโลก
.
กระทรวงอุตสาหกรรม เผยได้ดำเนินการหารือกับคณะผู้บริหารองค์กรมาตรฐาน มาตรวิทยาและคุณภาพ แห่งซาอุดีอาระเบีย (The Saudi Standards Metrology and Quality Organization : SASO) เมื่อวันที่ 10 ม.ค.67 ที่ผ่านมา เพื่อยกระดับความสัมพันธ์ด้านการมาตรฐาน ส่งเสริมการค้าการลงทุนและอำนวยความสะดวกทางการค้าระหว่างกัน
.
ทั้งนี้ ช่วงสองปีที่ผ่านมา หลังการฟื้นฟูความสัมพันธ์ระหว่างสองประเทศ มูลค่าการค้าของไทยกับซาอุดิอาระเบียเพิ่มขึ้นกว่าร้อยละ 23 และใกล้แตะมูลค่า 10,000 ล้านเหรียญสหรัฐ ดังนั้น จึงมีการเสนอให้พัฒนาความร่วมมือในเชิงเทคนิคระหว่างกัน
.
โดยทางไทยได้เชิญผู้บริหารจาก SASO มาเยือนไทย เพื่อขับเคลื่อนในเชิงรุกกับสำนักงานมาตรฐานผลิตภัณฑ์อุตสาหกรรม (สมอ.) เพื่อ :
- ลงนามในบันทึกความเข้าใจ (MOU)
- ขอให้ SASO สนับสนุนการให้การรับรองคุณภาพผลิตภัณฑ์อาหารและผลิตภัณฑ์ฮาลาลของไทย ซึ่งจะเป็นโอกาสของไทยที่จะขยายตลาดได้อีกมาก
.
นอกจากนี้ ทางไทยจะดำเนินการควบคู่ไปกับ “การเตรียมความพร้อม” โครงสร้างพื้นฐานด้านการมาตรฐาน เช่น
- หน่วยตรวจรับรองที่มีความพร้อมในการตรวจรับรองมาตรฐานฮาลาลตามกระบวนการที่ประเทศคู่ค้ากำหนด
- ผู้ตรวจรับรองมาตรฐานฮาลาลที่เชี่ยวชาญตามกระบวนการตรวจสอบตามระบบ ISO/IEC 17020
- บุคลากรในภาคอุตสาหกรรมอาหารที่มีทักษะในการพัฒนาสถานประกอบการให้มีมาตรฐานฮาลาลตามข้อกำหนดของประเทศคู่ค้า
.
ทั้งนี้ ความร่วมมือดังกล่าว นับเป็นจุดเริ่มต้นที่ดีที่จะยกระดับงานด้านการมาตรฐานฮาลาลทั้ง 2 ประเทศ ก่อให้เกิดการยอมรับผลการตรวจสอบรับรองสินค้าฮาลาล และช่วยผลักดันสินค้าไทยสู่ตลาดมุสลิมโลก
.
อ่านเพิ่มเติม คลิก https://www.thaigov.go.th/news/contents/details/77493
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/77554