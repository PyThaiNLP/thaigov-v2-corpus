รัฐบาลไทย-ข่าวทำเนียบรัฐบาล-​ปลัดณัฐพลฯ ย้ำ ก.อุตฯ พร้อมดูแลนักลงทุน ส่งเสริมการประกอบการในไทย ตามนโยบาย 4 มิติ


วันพุธที่ 6 มีนาคม 2567
06/03/2567
พิมพ์
​ปลัดณัฐพลฯ ย้ำ ก.อุตฯ พร้อมดูแลนักลงทุน ส่งเสริมการประกอบการในไทย ตามนโยบาย 4 มิติ
​ปลัดณัฐพลฯ ย้ำ ก.อุตฯ พร้อมดูแลนักลงทุน ส่งเสริมการประกอบการในไทย ตามนโยบาย 4 มิติ
วันที่ 4 มีนาคม 2567 ดร.ณัฐพล รังสิตพล ปลัดกระทรวงอุตสาหกรรม ให้การต้อนรับและร่วมหารือคณะนักธุรกิจจากประเทศจีน กว่า 30 ราย ที่เข้าร่วมในโครงการ Future Wealthy China ซึ่งเป็นโครงการสำหรับบริษัทในประเทศจีนที่มีศักยภาพด้วยนวัตกรรมและเทคโนโลยี โดยสถาบันวิจัยพัฒนาเศรษฐกิจและการศึกษา บีอาร์ไอ (BRI Institute of Research Development on Economic and Education) สมาคมการค้าการลงทุนเส้นทางสายไหมไทย-จีน (Thai-China One Belt One Road Investment Trade Association) เป็นผู้นำคณะเข้าพบ เพื่อรับทราบนโยบายด้านอุตสาหกรรม พร้อมศึกษาแนวทางและโอกาสการลงทุนในประเทศไทย โดยมี นางสาวนลินี กาญจนามัย รองผู้ว่าการการนิคมอุตสาหกรรมแห่งประเทศไทย และนายพลาวุธ วงศ์วิวัฒน์ ผู้อำนวยการกองยุทธศาสตร์และแผนงาน สำนักงานปลัดกระทรวงอุตสาหกรรม เข้าร่วมด้วย ณ ห้องประชุม อก.1 ชั้น 2 อาคารสำนักงานปลัดกระทรวงอุตสาหกรรม
ปลัดกระทรวงอุตสาหกรรม กล่าวกับคณะนักธุรกิจจากประเทศจีนว่า กระทรวงอุตสาหกรรม (อก.) มีหน้าที่ ดูแลนโยบายด้านอุตสาหกรรม เพื่อขับเคลื่อนการดำเนินงานทั้ง 3 ด้านคือ 1.อุตสาหกรรมแห่งอนาคต (s-curve) 2.การพัฒนาสู่อุตสาหกรรม 4.0  และ3.อุตสาหกรรมที่เติบโตอย่างยั่งยืน เป็นไปตามเป้าหมาย นอกจากนี้ยังให้การสนับสนุนเรื่องเกษตรอุตสาหกรรม และเรื่องกองทุนสนับสนุนต่าง ๆ ด้วย โดยนักธุกิจจากประเทศจีนที่ได้ร่วมพูดคุยในวันนี้ประกอบด้วยธุรกิจหลากหลาย ทั้งด้านเทคโนโลยี เครื่องใช้ไฟฟ้า หุ่นยนต์ เคมีคอล อุตสาหกรรมเกษตร อาหาร รวมถึงการฝึกอบรมด้านAI ซึ่งทุกธุรกิจล้วนมีส่วนเกี่ยวข้องกับ อก. ซึ่ง อก. พร้อมที่จะให้คำปรึกษา หารือ และอำนวยความสะดวกให้กับผู้ประกอบการทุกท่าน เพื่อสร้างความเชื่อมั่นให้ผู้ประกอบการ สามารถดำเนินธุรกิจประสบความสำเร็จ มีความยั่งยืน และอยู่ร่วมกับสังคมได้อย่างปกติสุข ตามนโยบาย 4 มิติ ของกระทรวงฯ

ที่มา : https://www.thaigov.go.th/news/contents/details/79906