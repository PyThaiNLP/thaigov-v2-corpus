รัฐบาลไทย-ข่าวทำเนียบรัฐบาล-​“รองนายกฯสมศักดิ์” พาคณะ ป.ย.ป. รับฟังความเห็นผู้เลี้ยงวัวชน จ.ตรัง เพื่อเดินหน้าร่างกฎหมายส่งเสริมกีฬาสัตว์พื้นเมือง ชี้ ช่วยกระตุ้นการท่องเที่ยว-เศรษฐกิจ ขอทุกฝ่ายช่วยสนับสนุน


วันพุธที่ 6 มีนาคม 2567
06/03/2567
พิมพ์
​“รองนายกฯสมศักดิ์” พาคณะ ป.ย.ป. รับฟังความเห็นผู้เลี้ยงวัวชน จ.ตรัง เพื่อเดินหน้าร่างกฎหมายส่งเสริมกีฬาสัตว์พื้นเมือง ชี้ ช่วยกระตุ้นการท่องเที่ยว-เศรษฐกิจ ขอทุกฝ่ายช่วยสนับสนุน
​“รองนายกฯสมศักดิ์” พาคณะ ป.ย.ป. รับฟังความเห็นผู้เลี้ยงวัวชน จ.ตรัง เพื่อเดินหน้าร่างกฎหมายส่งเสริมกีฬาสัตว์พื้นเมือง ชี้ ช่วยกระตุ้นการท่องเที่ยว-เศรษฐกิจ ขอทุกฝ่ายช่วยสนับสนุน
วันที่ 6 มีนาคม 2567 นายสมศักดิ์ เทพสุทิน รองนายกรัฐมนตรี ได้ลงพื้นที่ศึกษาและรับฟังความเห็นจากผู้ประกอบการสนามวัวชน โดยมี นางชุติมา หาญเผชิญ ผู้อำนวยการสำนักงานขับเคลื่อนการปฏิรูปประเทศ ยุทธศาสตร์ชาติ และการสร้างความสามัคคีปรองดอง (ป.ย.ป.) นายสัตวแพทย์สรวิศ ธานีโต อดีตอธิบดีกรมปศุสัตว์ นายชนนพัฒฐ์ นาคสั้ว สส.สงขลา พรรคพลังประชารัฐ และหน่วยงานที่เกี่ยวข้อง เข้าร่วม ที่จังหวัดตรัง
โดยนายสมศักดิ์ กล่าวว่า การลงพื้นที่รับฟังความคิดเห็นประชาชนในวันนี้ เพื่อให้คณะ ป.ย.ป. ในฐานะผู้ร่างกฎหมายว่าด้วยการส่งเสริมกีฬาสัตว์พื้นเมืองและสัตว์แข่งขัน ได้มาศึกษาและเห็นภาพจริง เพื่อจะได้ร่างกฎหมายได้เหมาะสม ซึ่งร่างกฎหมายฉบับนี้ จะช่วยส่งเสริม 1. คุ้มครอง และพัฒนาสัตว์พื้นเมืองและสัตว์แข่งขันให้ครอบคลุมประเด็นสวัสดิภาพสัตว์ 2.ยกระดับการแข่งขันให้มีมาตรฐาน 3.เพิ่มการจัดเก็บรายได้ มาตรการควบคุมให้มีมาตรฐาน ประสิทธิภาพ และความสามารถให้มีการพนันการแข่งขัน และ 4.ป้องกันและการควบคุม การสร้างภูมิคุ้มกัน ให้กับประชาชนและสังคม
“กฎหมายฉบับนี้ จะช่วยส่งเสริมการท่องเที่ยว เพราะนักท่องเที่ยวทั้งชาวไทย และต่างประเทศ จะใช้เวลาดูการแข่งขันทั้งวัน ซึ่งก็จะทำให้นักท่องเที่ยวใช้จ่ายเพิ่มขึ้น ทั้งค่าที่พัก ค่าอาหาร หรือ ค่าบริการอื่นๆ ทำให้เกิดการกระตุ้นเศรษฐกิจในพื้นที่ รวมถึงการแข่งขันชนโค บริเวณโดยรอบก็จะมีการขายอาหาร สินค้า ทำให้เศรษฐกิจในชุมชนคึกคัก ดังนั้น การที่ ป.ย.ป.กำลังร่างกฎหมายฉบับนี้ จึงมีความสำคัญเป็นอย่างมาก ที่จะช่วยทำให้ภาครัฐ มีรายได้เพิ่มมากขึ้น” รองนายกรัฐมนตรี กล่าว
นายสมศักดิ์ กล่าวอีกว่า การนำ ป.ย.ป.มารับฟังความเห็นในพื้นที่ ทำให้มีความเข้าใจวิถีชีวิตของพี่น้องประชาชนมากขึ้น เพราะได้รับฟังความคิดเห็นของพี่น้องประชาชนโดยตรง  ซึ่งจากนี้ ตนขอให้ทุกภาคส่วน รวมถึง สส.ช่วยกันผลักดันส่งเสริมร่างกฎหมายฉบับนี้ด้วย

ที่มา : https://www.thaigov.go.th/news/contents/details/79928