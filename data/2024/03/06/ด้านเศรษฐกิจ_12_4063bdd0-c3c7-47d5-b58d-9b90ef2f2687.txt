รัฐบาลไทย-ข่าวทำเนียบรัฐบาล-กรมทางหลวงชนบท ลาดยางถนนสาย พบ.4016 อำเภอท่ายาง จังหวัดเพชรบุรี คืบหน้ากว่า 50% เร็วกว่าแผน คาดแล้วเสร็จในปี 2567 เพิ่มศักยภาพการคมนาคมขนส่งระหว่างอำเภอ รองรับรถไฟทางคู่ในอนาคต


วันพุธที่ 6 มีนาคม 2567
กรมทางหลวงชนบท ลาดยางถนนสาย พบ.4016 อำเภอท่ายาง จังหวัดเพชรบุรี คืบหน้ากว่า 50% เร็วกว่าแผน คาดแล้วเสร็จในปี 2567 เพิ่มศักยภาพการคมนาคมขนส่งระหว่างอำเภอ รองรับรถไฟทางคู่ในอนาคต
...
กรมทางหลวงชนบท (ทช.) ดำเนินโครงการก่อสร้างถนนทางหลวงชนบทสาย พบ.4016 แยก ทล.3187 - บ้านปึกเตียน อำเภอท่ายาง จังหวัดเพชรบุรี เพื่อส่งเสริมและพัฒนาโครงข่ายทางถนนให้มีความเชื่อมโยงกับแหล่งผลิตการเกษตร เพิ่มศักยภาพการคมนาคมขนส่งระหว่างอำเภอท่ายางไปยังอำเภอแก่งกระจาน ให้ประชาชนสามารถเดินทางได้อย่างมีประสิทธิภาพสะดวกปลอดภัยมากยิ่งขึ้น รวมถึงช่วยรองรับโครงการรถไฟทางคู่ในอนาคต เนื่องจากถนนสายดังกล่าวตัดผ่านเส้นทางรถไฟทางคู่บริเวณใกล้กับสถานีรถไฟหนองจอก ตลอดจนเป็นการส่งเสริมอุตสาหกรรมการท่องเที่ยวชายหาดชื่อดังในจังหวัดเพชรบุรี อาทิ หาดปึกเตียน หาดชะอำ เป็นต้น ได้อีกทางหนึ่ง โดยโครงการฯ มีจุดเริ่มต้นบริเวณคลองสาย 2 กม. ที่ 6+809 - 17+109 ระยะทางรวม 10.3 กิโลเมตร ก่อสร้างเป็นถนนลาดยางผิวจราจรแบบแอสฟัลต์คอนกรีต ขนาด 2 ช่องจราจร ผิวจราจรกว้าง 7 เมตร มีไหล่ทางกว้างข้างละ 1 - 2.50 เมตร พร้อมงานขยายความกว้างสะพาน 1 แห่ง งานก่อสร้างท่อลอดกลม งานรางระบายน้ำคอนกรีตเสริมเหล็ก งานติดตั้งไฟฟ้าส่องสว่าง เครื่องหมายจราจร และสิ่งอำนวยความปลอดภัยของผู้ใช้ทาง ใช้งบประมาณในการก่อสร้าง 125 ล้านบาท ปัจจุบันการก่อสร้างมีความคืบหน้าไปแล้วกว่าร้อยละ 50 เร็วกว่าแผนงาน ขณะนี้อยู่ในขั้นตอนงานพื้นทาง งานผิวทางแอสฟัลต์คอนกรีต และงานก่อสร้างสะพาน คาดว่าจะก่อสร้างเสร็จสมบูรณ์และเปิดให้ประชาชนใช้งานได้ในปี 2567

ที่มา : https://www.thaigov.go.th/news/contents/details/79926