รัฐบาลไทย-ข่าวทำเนียบรัฐบาล-กระทรวงมหาดไทยและสมาคมแม่บ้าน มท. จัดพิธีมอบรางวัลสลากบำรุงสภากาชาดไทย ประจำปี 2566 รางวัลที่ 1 ทองคำแท่ง หนัก 20 บาท และรางวัลทองคำ รวม 48 รางวัล พร้อมเชิญชวนประชาชนร่วมสนับสนุนฯ


วันพุธที่ 6 มีนาคม 2567
06/03/2567
พิมพ์
กระทรวงมหาดไทยและสมาคมแม่บ้าน มท. จัดพิธีมอบรางวัลสลากบำรุงสภากาชาดไทย ประจำปี 2566 รางวัลที่ 1 ทองคำแท่ง หนัก 20 บาท และรางวัลทองคำ รวม 48 รางวัล พร้อมเชิญชวนประชาชนร่วมสนับสนุนฯ
กระทรวงมหาดไทยและสมาคมแม่บ้านมหาดไทย จัดพิธีมอบรางวัลสลากบำรุงสภากาชาดไทย ประจำปี 2566 รางวัลที่ 1 ทองคำแท่ง หนัก 20 บาท และรางวัลทองคำ รวม 48 รางวัล พร้อมเชิญชวนประชาชนร่วมเป็นส่วนหนึ่งในการสนับสนุนกิจการของสภากาชาดไทย เพื่อช่วยเหลือประชาชนฯ
กระทรวงมหาดไทยและสมาคมแม่บ้านมหาดไทย จัดพิธีมอบรางวัลสลากบำรุงสภากาชาดไทย ประจำปี 2566 รางวัลที่ 1 ทองคำแท่ง หนัก 20 บาท และรางวัลทองคำ รวม 48 รางวัล พร้อมเชิญชวนประชาชนร่วมเป็นส่วนหนึ่งในการสนับสนุนกิจการของสภากาชาดไทย เพื่อช่วยเหลือประชาชนผู้ตกทุกข์ได้ยาก
วันนี้ (6 มี.ค. 67) เวลา 10.45 น. ที่ห้องประชุมราชบพิธ ชั้น 5 อาคารดำรงราชานุสรณ์ กระทรวงมหาดไทย นายสุทธิพงษ์ จุลเจริญ ปลัดกระทรวงมหาดไทย มอบหมายให้ นายอรรษิษฐ์ สัมพันธรัตน์ อธิบดีกรมการปกครอง พร้อมด้วยนางจิณณารัชช์ สัมพันธรัตน์ อุปนายกสมาคมแม่บ้านมหาดไทย เป็นประธานมอบรางวัลสลากบำรุงสภากาชาดไทย ประจำปี 2566 ของกระทรวงมหาดไทยและสมาคมแม่บ้านมหาดไทย รางวัลทองคำ รวมจำนวน 48 รางวัล โดยมี นายสมภพ สมิตะสิริ ผู้ตรวจราชการกระทรวงมหาดไทย นางวรสุดา รัตนสุคนธ์ ผู้ช่วยปลัดกระทรวงมหาดไทย ผู้บริหารระดับกรม และหัวหน้าหน่วยงานในสังกัดสำนักงานปลัดกระทรวงมหาดไทย ร่วมเป็นเกียรติและแสดงความยินดี
โอกาสนี้ นายอรรษิษฐ์ สัมพันธรัตน์ อธิบดีกรมการปกครอง มอบรางวัลที่ 1 ทองคำแท่ง หนัก 20 บาท มูลค่ารวม 704,600 บาท ให้แก่ นางสาวสุธาสินี ดาไกร ซึ่งเป็นผู้ถูกรางวัลที่ 1 สลากบำรุงสภากาชาดไทย ประจำปี 2566 กระทรวงมหาดไทย และสมาคมแม่บ้านมหาดไทย หมายเลข 170472 มอบรางวัล ที่ 2 สร้อยคอทองคํา หนัก 5 บาท จํานวน 10 รางวัล มูลค่ารางวัล รวม 1,778,000 บาท และรางวัลที่ 3 สร้อยคอทองคํา หนัก 1 บาท จํานวน 37 รางวัล มูลค่ารางวัลรวม 1,317,200 บาท พร้อมกล่าวแสดงความยินดีกับผู้ได้รับรางวัล
“ในนามของกระทรวงมหาดไทย ขอเเสดงความยินดีกับผู้รับรางวัลทั้ง 48 ท่าน นอกจากทุกท่านจะเป็นผู้โชคดีที่ได้รับรางวัลในวันนี้แล้ว ท่านยังเป็นผู้มีจิตเป็นกุศลที่ได้ช่วยสนับสนุนกิจกรรมสาธารณกุศลของสภากาชาดไทย กระทรวงมหาดไทยและสมาคมแม่บ้านมหาดไทย ในการส่งต่อความช่วยเหลือไปยังประชาชนผู้ตกทุกข์ได้ยากในพื้นที่ต่าง ๆ ทั่วประเทศไทย" นายอรรษิษฐ์ฯ กล่าวแสดงความยินดีในช่วงต้น
นายอรรษิษฐ์ สัมพันธรัตน์ อธิบดีกรมการปกครอง กล่าวว่า สภากาชาดไทยเป็นองค์กรการกุศลเพื่อมนุษยธรรมตามหลักกาชาดสากล โดยพระบาทสมเด็จพระปรมินทรมหาจุฬาลงกรณ์ พระจุลจอมเกล้าเจ้าอยู่หัว ทรงพระกรุณาโปรดเกล้าโปรดกระหม่อมพระราชทานพระบรมราชานุญาตให้จัดตั้ง “สภาอุณาโลมแดง” ขึ้น เมื่อวันที่ 26 เมษายน 2436 ซึ่งถือเป็นวันสถาปนาสภากาชาดไทย และทรงรับไว้ในพระบรมราชูปถัมภ์ มีสมเด็จพระศรีสวรินทิราบรมราชเทวี พระพันวัสสาอัยยิกาเจ้า (ขณะดำรงพระอิสริยยศ สมเด็จพระนางเจ้าสว่างวัฒนา พระบรมราชเทวี) ทรงเป็น “สภาชนนี” และต่อมาสภากาชาดสยามเปลี่ยนชื่อเป็น สภากาชาดไทย เมื่อปี พ.ศ. 2482 และในปัจจุบัน สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ทรงดำรงตำแหน่ง องค์สภานายิกา และสมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี ทรงตำแหน่ง องค์อุปนายิกาผู้อำนวยการสภากาชาดไทย นอกจากนี้ เพื่อให้กิจการสภากาชาดไทยสามารถขับเคลื่อนการดำเนินงานในการบรรเทาทุกข์ บำรุงสุขให้กับประชาชนในพื้นที่จังหวัดต่าง ๆ ทั่วประเทศ องค์สภานายิกาจึงทรงพระกรุณาโปรดเกล้าโปรดกระหม่อมแต่งตั้งให้คู่สมรสของผู้ว่าราชการจังหวัดทุกจังหวัด ดำรงตำแหน่ง นายกเหล่ากาชาดจังหวัด ทำหน้าที่สังคมสงเคราะห์ประชาชนที่ประสบความทุกข์ยากเดือดร้อน และผู้ด้อยโอกาส โดยเฉพาะในถิ่นทุรกันดาร และกิจการของสภากาชาดไทยในพื้นที่จังหวัด
"กระทรวงมหาดไทยและสมาคมแม่บ้านมหาดไทยได้จัดทำสลากบำรุงสภากาชาดไทย ประจำปี 2566 จำนวน 100,000 ฉบับ ฉบับละ 100 บาท มูลค่าสลากฯ รวมทั้งสิ้น 10,000,000 บาท โดยขอความร่วมมือให้ส่วนราชการ/รัฐวิสาหกิจในสังกัดกระทรวงมหาดไทย จังหวัดทุกจังหวัด และหน่วยงานในสังกัดสำนักงานปลัดกระทรวงมหาดไทยจำหน่ายสลากฯ ซึ่งได้ทำการออกรางวัลสลากบำรุงสภากาชาดไทย ประจำปี 2566 ของกระทรวงมหาดไทย เมื่อวันที่ 18 ธันวาคม 2566 ณ เวทีกลาง หน้าหอสมุดประชาชน สวนลุมพินี กรุงเทพมหานคร มีผู้ถูกรางวัลมาติดต่อขอรับรางวัลทั้งสิ้น จำนวน 48 รางวัล จากทั้งหมด 51 รางวัล คือ รางวัลที่ 1 ทองคำแท่งหนัก 20 บาท จำนวน 1 รางวัล รางวัลที่ 2 สร้อยคอทองคำ หนัก 5 บาท จำนวน 10 รางวัล รางวัลที่ 3 สร้อยคอทองคำ หนัก 1 บาท จำนวน 37 รางวัล รวมมูลค่ารางวัลรวม 1,317,200 บาท โดยมีผู้ถูกรางวัลในหลายจังหวัด กระทรวงมหาดไทยจึงได้จัดพิธีมอบรางวัลสลากบำรุงสภากาชาดไทย ประจำปี 2566 ของกระทรวงมหาดไทยและสมาคมแม่บ้านมหาดไทย เพื่อเป็นเกียรติและขวัญกำลังใจแก่ผู้ได้รับรางวัลในวันนี้" นายอรรษิษฐ์ฯ กล่าว
นายอรรษิษฐ์ สัมพันธรัตน์ อธิบดีกรมการปกครอง กล่าวต่ออีกว่า การออกสลากบำรุงกาชาดไทย เป็นสลากบำรุงการกุศลที่ได้รับอนุญาตจากเจ้าพนักงานตามกฎหมายให้สามารถจัดได้ปีละ 1 ครั้ง เพื่อมอบรายได้ให้สภากาชาดไทยไว้ใช้จ่ายในกิจการสาธารณกุศลเท่านั้น เนื่องจากสภากาชาดไทยเป็นหน่วยงานที่มีภารกิจด้านการสาธารณกุศลเป็นที่ยอมรับทั้งในประเทศและต่างประเทศ ถือว่าเป็นการทำบุญร่วมกัน จึงขอเชิญชวนช่วยกันสื่อสารสร้างการรับรู้ให้กับพี่น้องประชาชนเพื่อเป็นส่วนหนึ่งในการสนับสนุนกิจการของสภากาชาดไทย เพื่อช่วยเหลือพี่น้องประชาชนผู้ตกทุกข์ได้ยากต่อไป
"สิ่งที่ทุกท่านได้ช่วยสภากาชาดไทยในวันนี้ ด้วยการซื้อสลากบำรุงสภากาชาดไทย 1 ใบ เงินที่ได้จากการจำหน่ายสลากหลังหักค่าใช้จ่าย กระทรวงมหาดไทยจะนำขึ้นทูลเกล้าทูลกระหม่อมถวายองค์อุปนายิกาผู้อำนวยการสภากาชาดไทย เพื่อโดยเสด็จพระราชกุศลบำรุงสภากาชาดไทยในการช่วยเหลือผู้คนที่ตกทุกข์ได้ยาก ทั้งเรื่องยาเวชภัณฑ์ ข้าวของเครื่องใช้ที่จำเป็นต่อการดำรงชีวิตของพี่น้องประชาชน รวมถึงวัคซีนป้องกันโรคต่าง ๆ ถือเป็นการสร้างบุญร่วมกัน ถือว่า “เราช่วยกาชาด กาชาดช่วยเรา” แต่ที่พิเศษกว่าคนอื่น คือ เป็นการทำบุญที่มีโชค และหลังจากนี้ ขอให้ได้ชักชวนเพื่อน ๆ ช่วยกันทำความดี ช่วยเหลือเพื่อนมนุษย์ผู้ตกทุกข์ได้ยาก และร่วมกิจกรรมบำรุงสภากาชาดไทยกับกระทรวงมหาดไทยและสมาคมแม่บ้านมหาดไทย เพื่อเป็นส่วนหนึ่งในการบำบัดทุกข์ บำรุงสุข พี่น้องประชาชนในอนาคตต่อไป” นายอรรษิษฐ์ฯ กล่าวในช่วงท้าย
#WorldSoilDay #วันดินโลก #UN #FAO #GlobalSoilPartnership #MOI #กระทรวงมหาดไทย #บำบัดทุกข์บำรุงสุข
#SoilandWaterasourceoflife #SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/79935