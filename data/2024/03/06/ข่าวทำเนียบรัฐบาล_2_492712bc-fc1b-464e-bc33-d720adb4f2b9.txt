รัฐบาลไทย-ข่าวทำเนียบรัฐบาล-เลขาธิการนายก ลุยชูมาตรการดึงคอนเสิร์ต-ภาพยนตร์-อีเว้นท์ จัดแพคจูงใจทางภาษี-Visa-อำนวยความสะดวก กระตุ้นท่องเที่ยว ยัน นายกฯ ชื่นชมรัฐบาลสิงคโปร์ มองเป็นกรณีศึกษา


วันพุธที่ 6 มีนาคม 2567
06/03/2567
พิมพ์
เลขาธิการนายก ลุยชูมาตรการดึงคอนเสิร์ต-ภาพยนตร์-อีเว้นท์ จัดแพคจูงใจทางภาษี-Visa-อำนวยความสะดวก กระตุ้นท่องเที่ยว ยัน นายกฯ ชื่นชมรัฐบาลสิงคโปร์ มองเป็นกรณีศึกษา
เลขาธิการนายก ลุยชูมาตรการดึงคอนเสิร์ต-ภาพยนตร์-อีเว้นท์ จัดแพคจูงใจทางภาษี-Visa-อำนวยความสะดวก กระตุ้นท่องเที่ยว ยัน นายกฯ ชื่นชมรัฐบาลสิงคโปร์ มองเป็นกรณีศึกษา
วันที่ 6 มี.ค. 2567 นายแพทย์พรหมินทร์ เลิศสุริย์เดช เลขาธิการนายกรัฐมนตรี กล่าวถึงมาตรการดึงดูดภาพยนตร์และการจัดคอนเสิร์ตในการสนับสนุนธุรกิจและอีเวนต์ต่างๆ (concert economics) ว่า ขณะนี้รัฐบาลอยู่ระหว่างการร่างกฎระเบียบ ในรูปแบบของมาตรการจูงใจทางภาษี (tax rebate) สำหรับการจัดงานต่างๆ ในประเทศไทย แต่สามารถแข่งขันกับประเทศต่างๆ ได้ โดยมาตรการนี้ ครอบคลุมตั้งแต่การถ่ายทำภาพยนตร์ในไทย งานคอนเสิร์ต รวมถึงงานอีเวนต์  (Event) ต่าง ๆ เช่น การแข่ง e-sport การจัดงานแสดงสินค้า ทั้งนี้ การให้เงินสนับสนุนจะมีหลักเกณฑ์ในการคำนวณถึงความคุ้มค่าและผลดีที่ประเทศจะได้รับที่เป็นรูปธรรม โดยระหว่างนี้ รัฐบาลได้ดำเนินการในส่วนของงานที่สามารถทำได้ เช่น การปลดล็อกกฎระเบียบ และข้อบังคับต่าง เช่น อนุญาตการดื่มเครื่องดื่มแอลกอฮอล์ในสนามกีฬาของรัฐ กรณีที่มีการจัดงานกิจกรรมในสนามกีฬาของรัฐ การขอ group visa สำหรับ crew member, ช่อง fast-track immigration สำหรับผู้เข้าร่วม MICE, ปลดล็อคภาษีการนำอุปกรณ์/สินค้า เข้า-ออกประเทศเพื่อการจัดแสดง MICE
นายแพทย์พรหมินทร์ กล่าวว่า กรณีนายเศรษฐา ทวีสิน นายกรัฐมนตรี และรัฐมนตรีว่าการกระทรวงการคลัง ได้ออกมาพูดถึงรัฐบาลสิงคโปร์เกี่ยวกับการเจรจาข้อตกลงกับ Taylor Swift ที่จัดแสดงคอนเสิร์ตในสถานที่แห่งเดียวในเอเชียตะวันออกเฉียงใต้นั้น ตนยืนยันได้ว่านายเศรษฐาพูดชื่นชมรัฐบาลสิงคโปร์และมองว่าควรศึกษาเป็นตัวอย่างในเชิงนโยบายและมาตรการกระตุ้นการท่องเที่ยว
“แต่ทางรัฐบาลไทยนั้นยืนยันอยู่แล้วว่าจะเดินหน้าให้มีแผนและมาตรการในการดึงดูดการจัดคอนเสิร์ตในรูปแบบการสนับสนุนธุรกิจจและอีเวนต์ที่จะจัดขึ้นในประเทศไทย เพื่อให้มีการแข่งขันได้กับประเทศต่างๆ โดยจะมีผลดีต่อประเทศในระยะยาวต่อไปและยังเป็นการกระตุุ้นการท่องเที่ยวภายในประเทศอีกด้วย ซึ่งขณะนี้มีไม่น้อยกว่า 3 รายใหญ่ระดับโลกที่ติดต่อรัฐบาลเพื่อจัดคอนเสิร์ต ถ่ายภาพยนต์ รมถึงใช้ประเทศไทยเป็นฉากหลังของเกมส์” นายพรหมินทร์ กล่าว
ทั้งนี้สื่อต่างประเทศยังรายงานถึงกรณีคอนเสิร์ต Taylor Swift ว่านักเศรษฐศาสตร์จาก Maybank ประมาณการตัวเลข Taylor มีแฟนคลับ 300,000 คนในสิงคโปร์ 70% ของผู้ชมคอนเสิร์ตบินมาจากต่างประเทศ และใช้จ่ายสูงถึง 370 ล้านดอลลาร์ในสิงคโปร์ ขณะเดียวกัน นาย Yun Liu นักเศรษฐศาสตร์อาเซียนของ HSBC ยังเขียนในรายงานล่าสุดอีกว่า การกระตุ้นการท่องเที่ยวผ่านคอนเสิร์ตขนาดใหญ่มีส่วนช่วยให้ประเทศมีรายได้เพิ่มขึ้น 10% ของ GDP นอกจากนี้นาย Edmund Ong ผู้จัดการทั่วไปของแพลตฟอร์มการท่องเที่ยว Trip.com ในสิงคโปร์ระบุว่าระหว่างวันที่ 1 - 9 มีนาคม 2567 ที่ Swift มาอยู่ในสิงคโปร์ เที่ยวบินขาเข้าสิงคโปร์พุ่งขึ้นถึง 186% และการจองที่พักเพิ่มขึ้นเกือบ 5 เท่า

ที่มา : https://www.thaigov.go.th/news/contents/details/79944