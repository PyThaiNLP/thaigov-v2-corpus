รัฐบาลไทย-ข่าวทำเนียบรัฐบาล-​“คารม” เตือนประชาชน อย่าหลงเชื่อมิจฉาชีพ แอบอ้าง กฟภ.โทรแจ้งลูกค้าเพื่อเปลี่ยนมิเตอร์ไฟฟ้าดิจิตอล และให้ยืนยันชื่อ-นามสกุล ผ่านไลน์ ย้ำ กฟภ.ไม่มีนโยบายติดต่อผู้ใช้ไฟฟ้าทางโทรศัพท์


วันพุธที่ 6 มีนาคม 2567
06/03/2567
พิมพ์
​“คารม” เตือนประชาชน อย่าหลงเชื่อมิจฉาชีพ แอบอ้าง กฟภ.โทรแจ้งลูกค้าเพื่อเปลี่ยนมิเตอร์ไฟฟ้าดิจิตอล และให้ยืนยันชื่อ-นามสกุล ผ่านไลน์ ย้ำ กฟภ.ไม่มีนโยบายติดต่อผู้ใช้ไฟฟ้าทางโทรศัพท์
​“คารม” เตือนประชาชน อย่าหลงเชื่อมิจฉาชีพ แอบอ้าง กฟภ. โทรแจ้งลูกค้าเพื่อเปลี่ยนมิเตอร์ไฟฟ้าดิจิตอล และให้ยืนยันชื่อ-นามสกุล ผ่านไลน์ ย้ำ กฟภ.ไม่มีนโยบายติดต่อผู้ใช้ไฟฟ้าทางโทรศัพท์หรือให้ลงทะเบียนทางไลน์
วันที่ 6 มีนาคม 2567 นายคารม พลพรกลาง รองโฆษกประจำสำนักนายกรัฐมนตรี เปิดเผยว่า ช่วงนี้ประเทศไทยมีอากาศร้อน มิจฉาชีพฉวยโอกาสหลอกลวงประชาชน อ้างหน่วยงานการไฟฟ้าส่วนภูมิภาค โทรแจ้งลูกค้าเพื่อเปลี่ยนมิเตอร์ไฟฟ้าดิจิตอล โดยให้ยืนยันชื่อ - นามสกุล ผ่านไลน์ นั้น ขอย้ำเตือนประชาชนว่า อย่าหลงเชื่อ ให้ข้อมูลส่วนตัว หรือลงทะเบียนผ่านไลน์ ที่มิจฉาชีพแอบอ้าง
นายคารม ย้ำว่า จากการตรวจสอบข้อมูลกับการไฟฟ้าส่วนภูมิภาค กระทรวงมหาดไทย ทางการไฟฟ้าส่วนภูมิภาค (กฟภ.) ชี้แจงว่า กฟภ.ไม่มีนโยบายติดต่อผู้ใช้ไฟฟ้า ผ่านทางโทรศัพท์ และ LINE Application เพื่อให้ยืนยันชื่อ-นามสกุล ในการเปลี่ยนมิเตอร์ไฟฟ้าให้เป็นแบบดิจิทัลแต่อย่างใด ขออย่าหลงเชื่อการแอบอ้างดังกล่าว
“ขอให้ประชาชนอย่าหลงเชื่อข้อมูลดังกล่าว และขอความร่วมมือไม่ส่ง หรือแชร์ข้อมูลดังกล่าวต่อในช่องทางสื่อสังคมออนไลน์ต่าง ๆ และเพื่อให้ประชาชนได้รับข้อมูลข่าวสารจากการไฟฟ้าส่วนภูมิภาค กระทรวงมหาดไทย สามารถติดตามได้ที่เว็บไซต์ https://www.pea.co.th/ โทร. 02 5890100 หรือติดต่อ 1129 PEA Contact Center รวมถึงการไฟฟ้าในพื้นที่” นายคารม กล่าว

ที่มา : https://www.thaigov.go.th/news/contents/details/79895