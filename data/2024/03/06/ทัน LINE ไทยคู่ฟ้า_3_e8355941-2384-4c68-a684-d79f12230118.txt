รัฐบาลไทย-ข่าวทำเนียบรัฐบาล-เพิ่มการผลิต “ก๊าซธรรมชาติในอ่าวไทย” ในอัตรา 800 ล้านลูกบาศก์ฟุตต่อวัน ช่วยลดต้นทุนก๊าซโดยรวมของประเทศให้ถูกลง


วันพุธที่ 6 มีนาคม 2567
เพิ่มการผลิต “ก๊าซธรรมชาติในอ่าวไทย” ในอัตรา 800 ล้านลูกบาศก์ฟุตต่อวัน ช่วยลดต้นทุนก๊าซโดยรวมของประเทศให้ถูกลง
.....
เพิ่มการผลิต “ก๊าซธรรมชาติในอ่าวไทย” ในอัตรา 800 ล้านลูกบาศก์ฟุตต่อวัน ช่วยลดต้นทุนก๊าซโดยรวมของประเทศให้ถูกลง
.
กระทรวงพลังงาน เผยถึงความพร้อมการผลิตก๊าซธรรมชาติโครงการจี 1/61 ในอ่าวไทย ซึ่งมีแผนจะเพิ่มการผลิตก๊าซธรรมชาติในอัตรา 800 ล้านลูกบาศก์ฟุตต่อวัน ภายในวันที่ 1 เม.ย.นี้
.
ทั้งนี้ การผลิตก๊าซธรรมชาติในอัตรา 800 ล้านลูกบาศก์ฟุตต่อวันนั้น จะช่วยเพิ่มปริมาณการผลิตก๊าซในประเทศ ซึ่งถือเป็นแหล่งจัดหาก๊าซที่มี “ต้นทุนต่ำที่สุด” เมื่อเทียบกับแหล่งอื่น ๆ ไม่ว่าจะเป็นก๊าซที่นำเข้าจากเมียนมา และก๊าซธรรมชาติที่นำเข้าในรูปของ LNG
.
ที่ผ่านมา บริษัท ปตท. สำรวจและผลิตปิโตรเลียม จำกัด (มหาชน) หรือ ปตท.สผ. ได้เข้าเป็นผู้ดำเนินการโครงการฯ เมื่อวันที่ 24 เม.ย.65 ภายใต้สัญญาแบ่งปันผลผลิต โดยได้ทำงานร่วมกับกรมเชื้อเพลิงธรรมชาติมาอย่างต่อเนื่อง
.
โดยดำเนินการติดตั้งแท่นหลุมผลิต 12 แท่น เจาะหลุมผลิตเพิ่มกว่า 300 หลุม วางท่อก๊าซธรรมชาติ รวมทั้ง เชื่อมต่ออุปกรณ์การผลิตและระบบต่าง ๆ เพื่อทำให้อัตราการผลิตก๊าซฯ เพิ่มขึ้นตามลำดับ
.
สำหรับในปี 67 ปตท.สผ. มีแผนจะติดตั้งแท่นหลุมผลิตเพิ่มอีก 7 แท่น และเจาะหลุมผลิตเพิ่มอีกประมาณ 300 หลุม เพื่อเพิ่มและรักษาอัตราการผลิตก๊าซฯ ของโครงการจี 1/61 ให้ได้ในอัตรา 800 ล้านลูกบาศก์ฟุตต่อวันตามสัญญาแบ่งปันผลผลิต
.
คาดว่าตั้งแต่วันที่ 1 เม.ย.67 กำลังการผลิตจะสามารถเพิ่มขึ้นเป็น 800 ล้านลูกบาศก์ฟุตต่อวันได้ตามเป้าหมายที่วางไว้ ซึ่งจะช่วยให้ต้นทุนก๊าซโดยรวมของประเทศถูกลง และส่งผลดีต่อต้นทุนค่าไฟฟ้า
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/79911