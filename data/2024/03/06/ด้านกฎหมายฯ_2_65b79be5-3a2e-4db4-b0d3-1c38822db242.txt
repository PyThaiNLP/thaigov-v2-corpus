รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม กล่าวขอบคุณนายกฯ แทนประชาชน ลงพื้นที่ภาคใต้ สร้างความเชื่อมั่นแก้ปัญหาจังหวัดชายแดนภาคใต้ทุกมิติ


วันอังคารที่ 5 มีนาคม 2567
05/03/2567
พิมพ์
รัฐมนตรีว่าการกระทรวงยุติธรรม กล่าวขอบคุณนายกฯ แทนประชาชน ลงพื้นที่ภาคใต้ สร้างความเชื่อมั่นแก้ปัญหาจังหวัดชายแดนภาคใต้ทุกมิติ
รัฐมนตรีว่าการกระทรวงยุติธรรม กล่าวขอบคุณนายกฯ แทนประชาชน ลงพื้นที่ภาคใต้ สร้างความเชื่อมั่นแก้ปัญหาจังหวัดชายแดนภาคใต้ทุกมิติ
ในวันอังคารที่ ๕ มีนาคม ๒๕๖๗ เวลา ๑๕.๓๐ น. พันตำรวจเอก ทวี สอดส่อง รัฐมนตรีว่าการกระทรวงยุติธรรม ให้สัมภาษณ์สื่อมวลชนถึงการเดินทางลงพื้นที่จังหวัดชายแดนภาคใต้ของนายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลังให้ความสนใจแก้ปัญหาจังหวัดชายแดนภาคใต้นำทุกมิติ ซึ่งคณะพูดคุยสันติภาพและสันติสุขยืนยันว่ามีความก้าวหน้ามากกว่ายุคก่อนๆ แม้เพิ่งเข้ามาบริหารประเทศ ณ สำนักงาน ป.ป.ส. (ดินแดง)
รัฐมนตรีว่าการกระทรวงยุติธรรม กล่าวว่า ผมขอขอบคุณนายเศรษฐา ทวีสิน นายกรัฐมนตรี อาจเป็นคำขอบคุณแทนประชาชนที่ท่านได้กรุณาลงพื้นที่ภาคใต้ และได้สร้างความเชื่อมั่นให้กับประชาชน ซึ่งการไปครั้งนี้ จะไม่มีด่าน อาจเห็นตำรวจบ้าง แต่ไม่มีทหารสวมเครื่องแบบ รวมถึงการเดินไปยังพื้นที่ต่างๆ ไม่มีการรักษาความปลอดภัย เพราะนายกฯเศรษฐาต้องการไปแบบประชาชนธรรม แสดงถึงความกล้าหาญของนายกรัฐมนตรี
บางฝ่ายตั้งคำถามว่า เหตุใดนายกรัฐมนตรีไม่มีการพูดคุยเรื่องสันติภาพและสันติสุข แต่เท่าที่ถามหัวหน้าคณะพูดคุยพบว่า การพูดคุยในช่วงรัฐบาลชุดนี้มีความก้าวหน้ามากที่สุดแล้ว ที่สำคัญ การไปมัสยิดกรือแซะ สถานที่ที่มีบาดแผลมีการเสียชีวิต ๓๔ คน และการเสียชีวิตรอบมัสยิดอีกนับร้อย ซึ่งการเข้าไปในสถาน่ที่แห่งนี้แสดงถึงความกล้าหาญอย่างมาก ยิ่งกว่าการพูดคุยสันติภาพและสันติสุขเพราะสันติภาพและสันติสุข คือ การอยู่ร่วมกันอย่างมีความสุข มีความหวัง ผมจึงไม่อยากให้วาทะกรรม ให้คนแก้แค้นกันซึ่งเป็นภาวะตรงข้ามกับคำว่า สันติภาพ ซึ่งจะพัฒนาอย่างไรให้เสมอภาคเท่าเทียมเกิดขึ้น และขอยืนยันการพูดคุยสันติภาพและสันติสุข นายกฯเศรษฐา ให้การสนับสนุนฝ่ายความมั่นคงอย่างเต็มที่
“เราเชื่อมั่นว่าการพูดคุยจะยังมีอีก โดยเฉพาะอีกไม่กี่วันพี่น้องประชาชนจะถือศีลอด หรือ รอมฎอน เป็นช่วงเวลาอันประเสริฐของพี่น้องชาวมุสลิมในการปฏิบัติภารกิจทางศาสนา ฝ่ายรัฐจะอำนวยความสะดวกในการถือศีลอด และก่อนเข้าสู่การเข้าพรรษาซึ่งเชื่อว่าพี่น้องชาวมุสลิมให้การสนับสนุนชาวพุทธด้วย ฉะนั้น เดือนรอมฎอน จึงไม่ใช่ช่วงเวลาที่น่าเป็นห่วง แต่เป็นช่วงเวลาของความปลอดภัย” รัฐมนตรีว่าการกระทรวงยุติธรรม กล่าว

ที่มา : https://www.thaigov.go.th/news/contents/details/79887