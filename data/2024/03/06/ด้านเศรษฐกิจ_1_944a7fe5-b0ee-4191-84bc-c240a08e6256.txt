รัฐบาลไทย-ข่าวทำเนียบรัฐบาล-​ผู้ตรวจฯ ศุภกิจ พร้อมทีม MIND สระบุรี เข้าร่วมประชุมตรวจราชการตามแผนการตรวจราชการแบบบูรณาการของผู้ตรวจราชการสำนักนายกรัฐมนตรี (เขตตรวจราชการที่ 1) ประจำปีงบประมาณ พ.ศ. 2567 


วันอังคารที่ 5 มีนาคม 2567
05/03/2567
พิมพ์
​ผู้ตรวจฯ ศุภกิจ พร้อมทีม MIND สระบุรี เข้าร่วมประชุมตรวจราชการตามแผนการตรวจราชการแบบบูรณาการของผู้ตรวจราชการสำนักนายกรัฐมนตรี (เขตตรวจราชการที่ 1) ประจำปีงบประมาณ พ.ศ. 2567
​ผู้ตรวจฯ ศุภกิจ พร้อมทีม MIND สระบุรี เข้าร่วมประชุมตรวจราชการตามแผนการตรวจราชการแบบบูรณาการของผู้ตรวจราชการสำนักนายกรัฐมนตรี (เขตตรวจราชการที่ 1) ประจำปีงบประมาณ พ.ศ. 2567 รอบที่ 1 ณ จังหวัดสระบุรี
วันพฤหัสบดีที่ 29 กุมภาพันธ์ 2567
เวลา 09.00 น. นายศุภกิจ บุญศิริ ผู้ตรวจราชการกระทรวงอุตสาหกรรม พร้อมด้วย นายสุวิทย์ วิจิตรโสภาผู้ตรวจราชการสำนักนายกรัฐมนตรี ประจำเขตตรวจราชการที่ 1 นายชีวะภาพ ชีวะธรรม หัวหน้าผู้ตรวจราชการกระทรวงทรัพยากรธรรมชาติและสิ่งแวดล้อม ประจำเขตตรวจราชการที่ 1 ผู้แทนผู้ตรวจราชการจากกระทรวงต่าง ๆ และ ที่ปรึกษาผู้ตรวจราชการภาคประชาชน จังหวัดสระบุรี เข้าร่วมประชุมตรวจราชการตามแผนการตรวจราชการแบบบูรณาการของผู้ตรวจราชการสำนักนายกรัฐมนตรี (เขตตรวจราชการที่ 1) ประจำปีงบประมาณ พ.ศ. 2567 รอบที่ 1 ณ ห้องประชุมพระพุทธบาท ชั้น 4 ศาลากลางจังหวัดสระบุรี โดยมีนายพลวรรธน์ เทียนชัยมงคล รองผู้ว่าราชการจังหวัดสระบุรี และหัวหน้าส่วนราชการที่เกี่ยวข้อง ให้ข้อมูลในประเด็นการตรวจติดตาม ดังนี้
1. ประเด็นนโยบายเร่งด่วนและสำคัญ : มาตรการพักชำระหนี้ให้กับลูกหนี้รายย่อยตามนโยบายรัฐบาล
2. ประเด็นนโยบายสำคัญของรัฐบาล (issue) : การแก้ไขปัญหาการเปลี่ยนแปลงสภาพภูมิอากาศเพื่อมุ่งสู่สังคมคาร์บอนต่ำ
3. ประเด็นนโยบายสำคัญของรัฐบาล (issue) : การส่งเสริมและพัฒนาด้านการท่องเที่ยว
4. การควบคุมเครื่องดื่มแอลกอฮอล์
5.การแก้ไขปัญหามลพิษทางอากาศ (PM 2.5)
เวลา 13.30 น.นายศุภกิจ บุญศิริ ผู้ตรวจราชการกระทรวงอุตสาหกรรม พร้อมด้วยนายนพดล ชีวะอิสระกุล อุตสาหกรรมจังหวัดสระบุรี และเจ้าหน้าที่ฯ ได้เข้าตรวจเยี่ยม บริษัท ศิลาสานนท์ จำกัด ตั้งอยู่ที่ ตำบลหน้าพระลาน อำเภอเฉลิมพระเกียรติ จังหวัดสระบุรี ประกอบกิจการเหมืองหินอุตสาหกรรมชนิดหินปูน เพื่ออุตสาหกรรมก่อสร้าง โดยมีการทำเหมืองที่เป็นไปตามหลักวิศวกรรมเหมืองแร่ โรงโม่หินมีระบบการป้องกันผลกระทบสิ่งแวดล้อม เช่น มีการจัดสร้างโรงโม่หินเป็นระบบปิดคลุม มีการติดตั้งระบบสเปรย์น้ำ และระบบลานล้างล้อ เพื่อลดฝุ่นละอองรวมทั้งมีการปลูกต้นไม้บริเวณพื้นที่สถานประกอบการเพื่อเป็นแนวกันชนป้องกันผลกระทบสิ่งแวดล้อมและเพิ่มพื้นที่สีเขียว ทั้งนี้ บริษัท ศิลาสานนท์ จำกัด ได้รับรางวัลเหมืองแร่สีเขียว (Green Mining) ของกรมอุตสาหกรรมพื้นฐานและการเหมืองแร่ และได้รับรองอุตสาหกรรมสีเขียวระดับที่ 4 วัฒนธรรมสีเขียว (Green Culture ) ของกระทรวงอุตสาหกรรม

ที่มา : https://www.thaigov.go.th/news/contents/details/79888