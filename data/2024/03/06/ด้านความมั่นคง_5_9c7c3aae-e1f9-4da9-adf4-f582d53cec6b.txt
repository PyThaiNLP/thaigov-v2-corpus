รัฐบาลไทย-ข่าวทำเนียบรัฐบาล-Sky Doctor ทำการช่วยเหลือเคลื่อนย้ายผู้ป่วยฉุกเฉินทางอากาศยาน ในพื้นที่ จ.แม่ฮ่องสอน


วันพุธที่ 6 มีนาคม 2567
Sky Doctor ทำการช่วยเหลือเคลื่อนย้ายผู้ป่วยฉุกเฉินทางอากาศยาน ในพื้นที่ จ.แม่ฮ่องสอน
หน่วยเฉพาะกิจสิงหนาท กองกำลังนเรศวร จัดอากาศยาน แบบ ฮ.ท.212 จำนวน 1 ลำ สนับสนุนสถาบันการแพทย์ฉุกเฉินแห่งชาติ (สพฉ.) พร้อมทีมแพทย์ฉุกเฉิน Sky Doctor รับผู้ป่วยฉุกเฉินทางอากาศ เพศหญิง อายุ 66 ปี มีภาวะกล้ามเนื้อหัวใจขาดเลือดเฉียบพลัน
จำเป็นต้องได้รับการรักษาอย่างเร่งด่วน จาก โรงพยาบาลศรีสังวาลย์ จ.แม่ฮ่องสอน เพื่อเข้ารับการรักษาพยาบาลต่อที่ โรงพยาบาลนครพิงค์ จ.เชียงใหม่ ใช้เวลาบินประมาณ 50 นาที (ถ้าลำเลียงทางรถยนต์จะใช้เวลาประมาณ 5 ชั่วโมง) ทั้งนี้ได้ผู้ป่วยถึงมือแพทย์อย่างปลอดภัย

ที่มา : https://www.thaigov.go.th/news/contents/details/79937