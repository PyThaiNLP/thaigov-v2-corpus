รัฐบาลไทย-ข่าวทำเนียบรัฐบาล-“รมว.พิมพ์ภัทรา” ยกระดับเสริมสร้างเศรษฐกิจฐานราก "การทำขนมไทยปั้นขลิบ" ยกระดับเศรษฐกิจชุมชนสู่ความยั่งยืน  


วันพุธที่ 6 มีนาคม 2567
06/03/2567
พิมพ์
“รมว.พิมพ์ภัทรา” ยกระดับเสริมสร้างเศรษฐกิจฐานราก "การทำขนมไทยปั้นขลิบ" ยกระดับเศรษฐกิจชุมชนสู่ความยั่งยืน
“รมว.พิมพ์ภัทรา” ยกระดับเสริมสร้างเศรษฐกิจฐานราก "การทำขนมไทยปั้นขลิบ" ยกระดับเศรษฐกิจชุมชนสู่ความยั่งยืน
จ.ชุมพร 4 มีนาคม 2567 - นางสาวพิมพ์ภัทรา วิชัยกุล รัฐมนตรีว่าการกระทรวงอุตสาหกรรม ประธานพิธีเปิดการฝึกอบรมเชิงปฏิบัติการ หลักสูตร “การทำขนมปั้นขลิบ” พร้อมด้วย นายภาสกร  ชัยรัตน์  อธิบดีกรมส่งเสริมอุตสาหกรรม นายเดชา จาตุธนานันท์ ผู้ตรวจราชการกระทรวงอุตสาหกรรม ในฐานะประธานกรรมการธนาคารพัฒนาวิสาหกิจขนาดกลางและขนาดย่อมแห่งประเทศไทย นางวรวรรณ ชิตอรุณ  ผู้อำนวยการสำนักงานเศรษฐกิจอุตสาหกรรม นายคณิต กายสอน  อุตสาหกรรมจังหวัดชุมพร นายโดม ถนอมบูรณ์ ผู้อำนวยการศูนย์ส่งเสริมอุตสาหกรรมภาคที่ 10 ร่วมด้วย ณ หอประชุมเทศบาลบางหมาก อำเภอเมือง จังหวัดชุมพร
นางสาวพิมพ์ภัทรา วิชัยกุล รัฐมนตรีว่าการกระทรวงอุตสาหกรรม เปิดเผยว่า รัฐบาลมุ่งเน้นขับเคลื่อนเศรษฐกิจฐานราก โดยเติมความคิดสร้างสรรค์และนวัตกรรมที่สร้างมูลค่าเพิ่ม เพื่อสร้างรายได้ให้กับชุมชน ให้เกิดการยกระดับคุณภาพชีวิตและเสริมสร้างความเข้มแข็งให้กับเศรษฐกิจของประเทศ ตนจึงได้มอบหมายให้ กรมส่งเสริมอุตสาหกรรม หรือ ดีพร้อม พัฒนากลุ่มเป้าหมายให้เป็นผู้ประกอบการที่มีความสามารถในการประกอบธุรกิจโดยการส่งเสริม พัฒนา และสนับสนุนให้มีองค์ความรู้ด้านการบริหารจัดการในการดำเนินธุรกิจด้านการพัฒนาผลิตภัณฑ์ ด้านคุณภาพและมาตรฐาน การเชื่อมโยงธุรกิจเพื่อนำไปสู่การขยายโอกาสทางการตลาด โดยนำวัตถุดิบในท้องถิ่นมาแปรรูปในเชิงอุตสาหกรรม และส่งเสริมเศรษฐกิจสร้างสรรค์ ด้วยการผลักดัน Soft Power ของประเทศไทยด้วยทุนทางวัฒนธรรมในระดับประเทศสู่ระดับภาคและท้องถิ่นจะถูกขับเคลื่อนควบคู่ ไปกับการกระจายความเจริญสู่ระดับพื้นที่ให้เกิดผลได้อย่างเป็นรูปธรรมและเติบโต คู่ชุมชนได้อย่างยั่งยืน

ที่มา : https://www.thaigov.go.th/news/contents/details/79907