รัฐบาลไทย-ข่าวทำเนียบรัฐบาล-ธอส. จัดงานประมูลบ้านมือสอง ธอส. ออนไลน์ ครั้งที่ 1 ประจำปี 2567


วันพุธที่ 6 มีนาคม 2567
06/03/2567
พิมพ์
ธอส. จัดงานประมูลบ้านมือสอง ธอส. ออนไลน์ ครั้งที่ 1 ประจำปี 2567
กลับมาแล้ว!! ครั้งแรกของปีกับงานประมูลบ้านมือสอง ธอส. ออนไลน์ วันพุธที่ 13 มี.ค. 2567 นี้ พบทรัพย์เด่นกว่า 1,000 รายการ  ลดสูงสุด 40% Ontop 10%  ราคาต่ำสุดเริ่มต้นเพียง 95,000 บาท เท่านั้น
นายศักดิ์สิทธิ์ จิตตนูนท์ รองกรรมการผู้จัดการ กลุ่มงานปรับโครงสร้างหนี้ และรักษาการผู้ช่วยกรรมการผู้จัดการ สายงานบังคับคดี ธนาคารอาคารสงเคราะห์ (ธอส.) เปิดเผยว่า ธอส. ในฐานะสถาบันการเงินของรัฐ สังกัดกระทรวงการคลัง ที่มีพันธกิจ “ทำให้คนไทยมีบ้าน” พร้อมสนับสนุนให้คนไทยได้มีที่อยู่อาศัยในระดับราคาที่คุ้มค่า และทำเลที่เหมาะสมเป็นของตนเองได้ง่ายขึ้น ด้วยการจัดงานประมูลบ้านมือสอง ธอส. ออนไลน์ ครั้งที่ 1 ประจำปี 2567 พร้อมกันทั่วประเทศ ผ่าน  Application : GHB ALL HOME ในวันพุธที่ 13 มี.ค. 2567 ระหว่างเวลา 12.00-12.30 น. โดยนำบ้านมือสอง ธอส. ทั่วประเทศกว่า 1,522 รายการ ทั้งประเภทบ้านเดี่ยว บ้านแฝด ทาวน์เฮ้าส์ ห้องชุด (คอนโดมิเนียม) อาคารพาณิชย์ และที่ดินเปล่า มาจำหน่ายในราคาพิเศษด้วยส่วนลดสูงสุดถึง 40% จากราคาประเมิน และหากโอนกรรมสิทธิ์ภายในวันที่ 10 พ.ค. 2567 จะได้รับส่วนลด On Top เพิ่มอีก 10% จากราคาที่ปิดประมูล แบ่งเป็น ทรัพย์ในพื้นที่กรุงเทพฯ และปริมณฑล จำนวน 904  รายการ โดยมีรายการที่น่าสนใจ อาทิ ทรัพย์ประเภทบ้านเดี่ยว 2 ชั้น ขนาดเนื้อที่ 127.7 ตรว.ในโครงการเพอร์เฟคเพลส เขตมีนบุรี กรุงเทพฯ ราคาเปิดประมูล 9.9 ล้านบาท ซึ่งเป็นทรัพย์ที่อยู่ใกล้แหล่งอำนวยความสะดวกมากมาย และเดินทางได้อย่างคล่องตัว และรายการที่เปิดประมูลเริ่มต้นต่ำสุดเพียง 95,000 บาท เท่านั้น!! ได้แก่ ทรัพย์ประเภทห้องชุด ขนาดเนื้อที่ 26.60 ตรม. ในโครงการพรสวรรค์คอนโดทาวน์ 2 อ.เมือง จ.สมุทรปราการ
ขณะที่ทรัพย์ในส่วนภูมิภาค นำออกประมูล 618 รายการ โดยมีรายการที่เปิดประมูลเริ่มต้นต่ำสุดเพียง 175,000 บาท ได้แก่ ทรัพย์ประเภทห้องชุด ขนาดเนื้อที่ 29.25 ตรม. ใน อ.เมืองชลบุรี จ.ชลบุรี ส่วนรายการที่น่าสนใจ ได้แก่ ทรัพย์ประเภทบ้านเดี่ยว 2 ชั้น  ขนาดเนื้อที่ 56.00 ตรว. ใน อ.ดอยสะเก็ด จ.เชียงใหม่ ราคาเปิดประมูลเริ่มต้นที่ 2.5 ล้านบาท ซึ่งเป็นทรัพย์ที่เหมาะแก่การอยู่อาศัย โดยมีระบบสาธารณูปโภคครบครัน และสามารถเดินทางได้อย่างสะดวก
สำหรับผู้ที่สนใจสามารถเข้าชมทรัพย์จริงก่อนการเข้าร่วมประมูล หรือรับชมภาพทรัพย์ได้ทาง www.ghbhome center.com  หรือ Application : GHB ALL HOME และเข้าร่วมประมูลได้โดยการชำระเงินประกันการเข้าร่วมประมูลออนไลน์จำนวน 10,000 บาทต่อ 1 รายการทรัพย์ ตั้งแต่วันนี้ถึงวันที่ 11 มี.ค.67 เวลา 22.00 น. โดยเข้า Application : GHB ALL HOME  เลือกเมนู “ประมูลออนไลน์” และเลือกทรัพย์ที่ต้องการ ก่อนชำระเงินประกันผ่านทาง Application : GHB ALL GEN หรือ QR Code ทั้งนี้หากลูกค้าชนะการประมูลและทำสัญญาจะซื้อจะขายภายในเวลาที่กำหนด ธนาคารยังมี “ผลิตภัณฑ์สินเชื่อสำหรับซื้อทรัพย์ NPA พร้อมขายของธนาคาร” รองรับสำหรับผู้ซื้อทรัพย์ โดยเงื่อนไขเป็นไปตามหลักเกณฑ์ที่ธนาคารกำหนด พิเศษ!! ของสมนาคุณอีกมากมาย
สำหรับลูกค้าที่จองซื้อบ้านมือสอง ธอส. สอบถามข้อมูลเพิ่มเติมได้ที่ G H Bank  Call Center โทร.0-2645-9000 กด 5 หรือ Facebook Fanpage ธนาคารอาคารสงเคราะห์ หรือดูข้อมูลบ้านมือสอง ธอส. ได้ที่ www.ghbhomecenter.com, Mobile Application : GHB ALL HOME และ Line Official Account : @GHBALLHOME

ที่มา : https://www.thaigov.go.th/news/contents/details/79921