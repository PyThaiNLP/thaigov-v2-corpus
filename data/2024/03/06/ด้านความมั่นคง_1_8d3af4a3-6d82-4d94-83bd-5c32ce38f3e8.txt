รัฐบาลไทย-ข่าวทำเนียบรัฐบาล-​ในห้วงของการประชุม ADMM Retreat นายสุทิน คลังแสง รมว.กห. พร้อมด้วย พล.อ.สนิธชนก สังขจันทร์ ปล.กห. และ พล.อ.ไพบูลย์ วรวรรณปรีชา ยังได้เข้าร่วมหารือทวิภาคีกับ พล.อ.จันสะหมอน จันยาลา


วันพุธที่ 6 มีนาคม 2567
​ในห้วงของการประชุม ADMM Retreat นายสุทิน คลังแสง รมว.กห. พร้อมด้วย พล.อ.สนิธชนก สังขจันทร์ ปล.กห. และ พล.อ.ไพบูลย์ วรวรรณปรีชา ยังได้เข้าร่วมหารือทวิภาคีกับ พล.อ.จันสะหมอน จันยาลา
ในการนี้ นายสุทิน คลังแสง รมว.กห. ได้กล่าวว่า ฝ่ายไทยพร้อมให้การสนับสนุน สปป.ลาว ในการเป็นประธาน ADMM และ ADMM-Plus อย่างเต็มความสามารถ
และไทยยังเชื่อมั่นว่า สปป.ลาว จะนำอาเซียนในการขับเคลื่อนความร่วมมือด้านความมั่นคงไปให้ถึงเป้าหมายตามที่กำหนดไว้ในวิสัยทัศน์อาเซียน 2568 (ASEAN Vision 2025) โดยเฉพาะการมุ่งเน้นไปที่การรวมตัวประชาคมอาเซียน เสริมสร้างการเชื่อมโยง มองเห็นโอกาสที่ท้าทาย รวมถึงการเปลี่ยนแปลงภูมิรัฐศาสตร์ และภูมิเศรษฐศาสตร์ เพื่อนำมาซึ่งสันติภาพ ความมั่นคง
และความยืดหยุ่นให้เกิดขึ้นอย่างรอบด้านในอาเซียน (ASEAN: Together for Peace, Security and Resilience)
ทั้งนี้ ทั้งสองฝ่ายยินดีต่อผลสำเร็จของการประชุมคณะกรรมการร่วมมือรักษาความสงบเรียบร้อยตามชายแดนทั่วไป (General Border Committee: GBC) ครั้งที่ 28 เมื่อ ธันวาคม 2566 รวมทั้งการลงนามในบันทึกความตกลงว่าด้วยความร่วมมือด้านความมั่นคงบริเวณชายแดนระหว่างรัฐบาลแห่งราชอาณาจักรไทยกับรัฐบาลแห่ง สปป.ลาว เพื่อส่งเสริมการแก้ไขปัญหาพื้นที่ชายแดน ปัญหาความมั่นคงในภูมิภาค ปัญหายาเสพติด และการแก้ไขปัญหาหมอกควันข้ามแดน

ที่มา : https://www.thaigov.go.th/news/contents/details/79898