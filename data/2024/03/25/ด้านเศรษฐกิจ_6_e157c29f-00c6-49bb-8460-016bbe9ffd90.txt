รัฐบาลไทย-ข่าวทำเนียบรัฐบาล-“ดร.มนพร” เร่งรัดชลประทาน พัฒนาลำห้วยผีบ้า ตำบลนาขมิ้น อำเภอโพนสวรรค์ ชงงบกว่า 25 ล้านบาท สร้างอาคารบังคับน้ำ รับมือภัยแล้ง


วันจันทร์ที่ 25 มีนาคม 2567
“ดร.มนพร” เร่งรัดชลประทาน พัฒนาลำห้วยผีบ้า ตำบลนาขมิ้น อำเภอโพนสวรรค์ ชงงบกว่า 25 ล้านบาท สร้างอาคารบังคับน้ำ รับมือภัยแล้ง
....
ดร.มนพร เจริญศรี รัฐมนตรีช่วยว่าการกระทรวงคมนาคม พร้อมด้วย นายสันติพันธุ์ พันธุขันธ์ ผู้อำนวยการโครงการชลประทานนครพนม สำนักงานชลประทานที่ 7 และนายอนุชิต หงษาดี นายกองค์การบริหารส่วนตำบลโพนสวรรค์ จังหวัดนครพนม นำเจ้าหน้าที่ที่เกี่ยวข้องลงพื้นที่ติดตามและเตรียมความพร้อมดำเนินโครงการพัฒนาลำห้วยผีบ้า ตำบลนาขมิ้น อำเภอโพนสวรรค์ จังหวัดนครพนม พร้อมประสานกระทรวงเกษตรและสหกรณ์ กรมชลประทาน สนับสนุนงบประมาณกว่า 25 ล้านบาท เพื่อก่อสร้างอาคารบังคับน้ำ และขุดลอกลำห้วย เพื่อพัฒนาแหล่งน้ำ เตรียมความพร้อมรับมือกับปัญหาภัยแล้งและป้องกันอุทกภัย โดยพร้อมดำเนินการในปีงบประมาณ 2567 คาดว่าพื้นที่ทางการเกษตรกว่า 500 ไร่ จะได้รับประโยชน์

ที่มา : https://www.thaigov.go.th/news/contents/details/80820