รัฐบาลไทย-ข่าวทำเนียบรัฐบาล-(วันเสาร์ที่ ๒๓ มีนาคม ๒๕๖๗) เวลา ๑๘.๑๙ น. พระบาทสมเด็จพระเจ้าอยู่หัว และสมเด็จพระนางเจ้า ฯ พระบรมราชินี ทรงฉลองพระองค์ชุดทรงจักรยาน เสด็จพระราชดำเนินไปยังลู่ปั่นจักรยาน


วันจันทร์ที่ 25 มีนาคม 2567
(วันเสาร์ที่ ๒๓ มีนาคม ๒๕๖๗) เวลา ๑๘.๑๙ น. พระบาทสมเด็จพระเจ้าอยู่หัว และสมเด็จพระนางเจ้า ฯ พระบรมราชินี ทรงฉลองพระองค์ชุดทรงจักรยาน เสด็จพระราชดำเนินไปยังลู่ปั่นจักรยาน
ที่สนามจักรยาน "สราญจิตมงคลสุข" ณ บริเวณโครงการพัฒนาบึงสีไฟเฉลิมพระเกียรติ อำเภอเมืองพิจิตร จังหวัดพิจิตร
ทรงบีบแตรสัญญาณปล่อยจักรยานในสนามจักรยานเป็นปฐมฤกษ์ แล้วทรงจักรยานร่วมกับคณะกรรมการโครงการพัฒนาบึงสีไฟเฉลิมพระเกียรติ ฯ ข้าราชการและประชาชนจังหวัดพิจิตร รวมถึงจังหวัดใกล้เคียง ด้วยระยะทาง ๑ รอบสนาม หรือ ๑๐.๒๘ กิโลเมตร
เสร็จแล้ว เสด็จพระราชดำเนินไปยังพลับพลาพิธี พระราชทานพระบรมราชวโรกาสให้ นายกสมาคมกีฬาจักรยานแห่งประเทศไทย ในพระบรมราชูปถัมภ์ กราบบังคมทูลรายงาน และขอพระราชทานกราบบังคมทูลเชิญ สมเด็จพระนางเจ้า ฯ พระบรมราชินี เสด็จพระราชดำเนินไปทรงจักรยานบีเอ็มเอ็กซ์ (BMX)
ในโอกาสนี้ พระบาทสมเด็จพระเจ้าอยู่หัว ทอดพระเนตรสมเด็จพระนางเจ้า ฯ พระบรมราชินี ทรงจักรยานบีเอ็มเอ็กซ์ ด้วยความสนพระราชหฤทัย
ที่มา เพจพระลาน

ที่มา : https://www.thaigov.go.th/news/contents/details/80807