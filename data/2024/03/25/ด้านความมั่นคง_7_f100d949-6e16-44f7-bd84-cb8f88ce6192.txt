รัฐบาลไทย-ข่าวทำเนียบรัฐบาล-พ่อเมืองอุดรธานี ปิดการอบรมวิทยากรประวัติศาสตร์ชาติไทยประจำท้องถิ่น รุ่นที่ 12 เน้นย้ำ “ครู ก คือ ครูจิตอาสาผู้บอกเล่าประวัติศาสตร์ชาติไทย” เพื่อร่วมกันธำรงรักษาไว้ซึ่งสถาบันฯ


วันอาทิตย์ที่ 24 มีนาคม 2567
24/03/2567
พิมพ์
พ่อเมืองอุดรธานี ปิดการอบรมวิทยากรประวัติศาสตร์ชาติไทยประจำท้องถิ่น รุ่นที่ 12 เน้นย้ำ “ครู ก คือ ครูจิตอาสาผู้บอกเล่าประวัติศาสตร์ชาติไทย” เพื่อร่วมกันธำรงรักษาไว้ซึ่งสถาบันฯ
พ่อเมืองอุดรธานี ปิดการอบรมวิทยากรประวัติศาสตร์ชาติไทยประจำท้องถิ่น รุ่นที่ 12 เน้นย้ำ “ครู ก คือ ครูจิตอาสาผู้บอกเล่าประวัติศาสตร์ชาติไทย” เพื่อร่วมกันธำรงรักษาไว้ซึ่งสถาบันชาติ ศาสนา และพระมหากษัตริย์ และความเป็นไทยให้คงอยู่ตลอดไป
วันนี้ (24 มี.ค. 67) ที่ศูนย์ศึกษาและพัฒนาชุมชนอุดรธานี ตำบลบ้านธาตุ อำเภอเพ็ญ จังหวัดอุดรธานี นายวันชัย คงเกษม ผู้ว่าราชการจังหวัดอุดรธานี เป็นประธานปิดโครงการฝึกอบรมวิทยากรเพื่อทำหน้าที่ผู้ถ่ายทอดความรู้เกี่ยวกับประวัติศาสตร์ชาติไทยประจำท้องถิ่น ประจำปีงบประมาณ พ.ศ. 2567 รุ่นที่ 12 โดยมี นายกองเอก ธารณา คชเสนี (ครูป๊อด) นายหมวดตรี น้ำเพ็ชร คชเสนี สัตยารักษ์ (ครูปั๊ม) ดร.ลักษิกา เจริญศรี (ครูป้ายู) หัวหน้าส่วนราชการ นายอำเภอ 20 อำเภอ ผู้เข้ารับการอบรม และเจ้าหน้าที่ที่เกี่ยวข้อง รวมกว่า 200 คน ร่วมในพิธี
นายวันชัย คงเกษม ผู้ว่าราชการจังหวัดอุดรธานี กล่าวว่า ขอแสดงความยินดีกับผู้เข้ารับการฝึกอบรมทุกท่านที่มุ่งมั่น ตั้งใจ ในการเรียนตลอดระยะเวลา 5 วัน ของการฝึกอบรม โดยการจัดการฝึกอบรมวิทยากรเพื่อทำหน้าที่ผู้ถ่ายทอดความรู้เกี่ยวกับประวัติศาสตร์ชาติไทยประจำท้องถิ่น ประจำปีงบประมาณ พ.ศ. 2567 หลักสูตรครูผู้สอนประวัติศาสตร์ชาติไทย ได้บรรลุวัตถุประสงค์ที่กำหนดไว้ คือ ทำให้ทุกท่านได้รับการบ่มเพาะองค์ความรู้ เกิดความเข้าใจประวัติศาสตร์ชาติไทยและประวัติศาสตร์ท้องถิ่น มีทักษะ มีความเป็นผู้มีจิตอาสา จิตสาธารณะ มีค่านิยมของการเป็นผู้มีจิตสำนึกรักและหวงแหน มีความจงรักภักดี พร้อมธำรงรักษาไว้ซึ่งสถาบันชาติ ศาสนา และพระมหากษัตริย์ รวมถึงเป็นโอกาสอันดีที่เราได้มาพบปะแลกเปลี่ยนความรู้ซึ่งกันและกัน ซึ่งท่านสุทธิพงษ์ จุลเจริญ ปลัดกระทรวงมหาดไทย ได้เน้นย้ำในวันเปิดอบรมแล้วว่า ทุกท่าน คือ ทหารเสือพระราชา ทหารเสือพระพันปีหลวง ผู้น้อมนำพระราชปณิธาน "แก้ไขในสิ่งผิด" ด้วยจิตใจที่แน่วแน่ในการเป็น "ครูจิตอาสาบอกเล่าประวัติศาสตร์ชาติไทย" เป็นพลังของแผ่นดิน เพื่อทำให้ประเทศชาติมั่นคง ประชาชนมีความสุขอย่างยั่งยืน
นายวันชัย คงเกษม ผู้ว่าราชการจังหวัดอุดรธานี กล่าวเพิ่มเติมว่า ขอขอบคุณผู้เข้าร่วมการอบรมฯ ทุกท่าน และหวังว่าท่านจะนำความรู้ ความเข้าใจ เกี่ยวกับหลักการทรงงานและการพัฒนาประเทศตามหลักปรัชญาของเศรษฐกิจพอเพียงของพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร ไปปรับใช้ให้เป็นวิถีในการดำเนินชีวิต เป็นผู้มีจิตอาสา จิตสาธารณะ เสียสละ เอื้อเฟื้อแบ่งปันแก่ผู้อื่น เป็นพลังอันสำคัญในการจัดการกับปัญหาความเหลื่อมล้ำ การพัฒนาตนเอง และการจัดการของชุมชนท้องถิ่น ตลอดจนนำประสบการณ์ที่ได้จากการอบรมในครั้งนี้ ไปต่อยอด ขยายผล เพื่อการพัฒนาตามบริบทของพื้นที่ในจังหวัด และยกระดับคุณภาพชีวิตของพี่น้องประชาชนอย่างยั่งยืน ซึ่งการฝึกอบรมวิทยากรเพื่อทำหน้าที่ผู้ถ่ายทอดความรู้เกี่ยวกับประวัติศาสตร์ชาติไทยประจำท้องถิ่น นอกจากความรู้ที่ได้รับจากการเข้ารับการฝึกอบรมแล้ว ประโยชน์สำคัญอีกประการหนึ่ง คือ การมีเครือข่ายความสัมพันธ์ระหว่างบุคคล มิตรภาพระหว่างเพื่อนที่จะช่วยเหลือส่งเสริมสนับสนุนการทำงานและชีวิตส่วนตัวของท่านตลอดไป
"โครงการฝึกอบรมวิทยากรเพื่อทำหน้าที่ผู้ถ่ายทอดความรู้เกี่ยวกับประวัติศาสตร์ชาติไทยประจำท้องถิ่น ประจำปีงบประมาณ พ.ศ. 2567 หลักสูตรครูผู้สอนประวัติศาสตร์ชาติไทย รุ่นที่ 12 มีการฝึกอบรมระหว่างวันที่ 20 - 24 มีนาคม 2567 ณ ศูนย์ศึกษาและพัฒนาชุมชนอุดรธานี มีกลุ่มเป้าหมาย จำนวน 136 คน จาก 10 จังหวัด คือ จังหวัดยโสธร จังหวัดนครพนม จังหวัดมหาสารคาม จังหวัดหนองคาย จังหวัดมุกดาหาร จังหวัดกาฬสินธุ์ จังหวัดเลย จังหวัดบึงกาฬ จังหวัดอุดรธานี และจังหวัดสกลนคร โดยผู้มีอายุสูงสุด คือ 87 ปี และอายุน้อยที่สุด คือ 19 ปี โดยมีผู้ผ่านการอบรมและได้รับวุฒิบัตร จำนวนทั้งสิ้น 135 คน" นายวันชัยฯ กล่าว
นายวันชัย คงเกษม ผู้ว่าราชการจังหวัดอุดรธานี กล่าวในช่วงท้ายว่า ขอให้ทุกท่านยึดมั่นในหลักคุณธรรม จริยธรรม กล้ายืนหยัดในความถูกต้อง มีความซื่อสัตย์สุจริต มีความรับผิดชอบต่อตนเอง ประเทศชาติ และประชาชน น้อมนำหลักปรัชญาของเศรษฐกิจพอเพียงมาประยุกต์ใช้ในการดำรงชีวิตและการทำงาน ขอขอบคุณคณะวิทยากร ผู้บริหาร หัวหน้าส่วนราชการ ผู้อำนวยการศูนย์ศึกษาและพัฒนาชุมชนอุดรธานี ผู้อำนวยการสถาบันดำรงราชานุภาพ และผู้เกี่ยวข้อง ตลอดจนผู้ที่มีส่วนสนับสนุนให้การฝึกอบรมในครั้งนี้เป็นไปตามวัตถุประสงค์ และสำเร็จลุล่วงด้วยดีทุกประการ เพื่อที่จะร่วมกันสร้างสรรค์พัฒนาประเทศชาติให้เจริญก้าวหน้า ด้วยการเป็นครูจิตอาสาผู้ถ่ายทอดความรู้เกี่ยวกับประวัติศาสตร์ชาติไทยประจำถิ่น ในทุกโอกาส ทุกช่องทาง ทุกเวลานาที เพื่อธำรงความเป็นชาติไทยให้คงอยู่อย่างยั่งยืนตลอดไป
#WorldSoilDay #วันดินโลก #UN #FAO #GlobalSoilPartnership #MOI #กระทรวงมหาดไทย #บำบัดทุกข์บำรุงสุข
#SoilandWaterasourceoflife #SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/80802