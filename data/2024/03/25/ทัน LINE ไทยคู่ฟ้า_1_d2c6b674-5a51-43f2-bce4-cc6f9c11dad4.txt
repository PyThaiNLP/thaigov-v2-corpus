รัฐบาลไทย-ข่าวทำเนียบรัฐบาล-มือถือคุณอาจไม่ปลอดภัย! เช็กด่วน ขั้นตอนแก้ไขหากโทรศัพท์โดนรีโมต ดูดเงินจากบัญชี


วันจันทร์ที่ 25 มีนาคม 2567
มือถือคุณอาจไม่ปลอดภัย! เช็กด่วน ขั้นตอนแก้ไขหากโทรศัพท์โดนรีโมต ดูดเงินจากบัญชี
.....
มือถือคุณอาจไม่ปลอดภัย! เช็กด่วน ขั้นตอนแก้ไขหากโทรศัพท์โดนรีโมต ดูดเงินจากบัญชี
.
จากกรณีที่มิจฉาชีพหลอกให้กดลิงก์เพื่อดาวน์โหลดแอปพลิเคชันที่ไม่ได้อยู่ใน APP Store หรือ Play Store ทำให้ถูกติดตั้งแอปพลิเคชัน Remote Access ลงบนโทรศัพท์มือถือ ส่งผลให้มิจฉาชีพสามารถควบคุมโทรศัพท์ และโอนเงินออกจากบัญชีของเราได้ ตำรวจสอบสวนกลาง (CIB) แนะนำหากโทรศัพท์ถูกรีโมตควบคุมจากระยะไกลให้รีบทำตามขั้นตอน ดังนี้
1. หากยังสามารถสัมผัสหน้าจอโทรศัพท์ได้ ให้รีบตัดสัญญาณอินเตอร์เน็ต โดยการปิด WIFI ปิดเซลลูลาร์ ปิดบลูทูธ และเปิด airplan mode (โหมดเครื่องบิน) จากนั้นลบ
แอปแปลกปลอมออกจากเครื่องทันที
2. หากไม่สามารถสัมผัสหน้าจอได้ หรือหน้าจอเป็นสีดำ
- ระบบ IOS : กดปุ่มเพิ่มเสียง 1 ครั้ง > กดปุ่มลดเสียง 1 ครั้ง > กดปุ่มเปิด/ปิดเครื่องค้างไว้ จนกว่าหน้าจอจะขึ้นรูปแอปเปิล เมื่อเครื่องเปิดมาใหม่ให้รีบตัดสัญญาณอินเตอร์เน็ต โดยการปิดไวไฟ ปิดเซลลูลาร์ ปิดบลูทูธ และเปิด airplan mode (โหมดเครื่องบิน) จากนั้นลบแอปแปลกปลอมออกจากเครื่องทันที
- ระบบ Android กดปุ่มเปิด/ปิดเครื่อง ค้างไว้ประมาณ 20-30 วินาที รอจนหน้าจอดับไป รอจนกว่าเครื่องจะเปิดขึ้นใหม่ (อาจใช้เวลาสักระยะนึง) เมื่อเครื่องเปิดมาใหม่ให้รีบตัดสัญญาณอินเตอร์เน็ต โดยการปิดไวไฟ ปิดเซลลูลาร์ ปิดบลูทูธ และเปิด airplan mode (โหมดเครื่องบิน) จากนั้นลบแอปแปลกปลอมออกจากเครื่องทันที
3. หากไม่สามารถทำตามขั้นตอนที่ 1 และขั้นตอนที่ 2 ได้ ให้ปิด Wifi Router และถอดปลั๊ก จากนั้นให้ถอดซิมออกจากโทรศัพท์มือถือทันที
.
วิธีป้องกันเบื้องต้น: ห้ามกดลิงก์หรือดาวน์โหลดแอปพลิเคชันที่ไม่ได้อยู่ใน APP Store หรือ Play Store ทั้งนี้ หากพบปัญหามิจฉาชีพออนไลน์ สามารถแจ้งได้ที่ศูนย์ AOC โทร. 1441 เพื่อทำการอายัดบัญชีคนร้าย และดำเนินคดีตามกฎหมายกับมิจฉาชีพ
.
อ่านเพิ่มเติม คลิก>> https://www.thaigov.go.th/news/contents/details/80696
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/80815