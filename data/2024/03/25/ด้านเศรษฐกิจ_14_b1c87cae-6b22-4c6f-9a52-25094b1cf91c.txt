รัฐบาลไทย-ข่าวทำเนียบรัฐบาล-รองปลัดเศรษฐเกียรติฯ เป็นประธานประชุมคณะอนุกรรมการพิจารณาการให้ความยินยอมหรืออนุญาตการใช้ประโยชน์ที่ดินในเขตปฏิรูปที่ดิน ครั้งที่ 2/2567


วันจันทร์ที่ 25 มีนาคม 2567
รองปลัดเศรษฐเกียรติฯ เป็นประธานประชุมคณะอนุกรรมการพิจารณาการให้ความยินยอมหรืออนุญาตการใช้ประโยชน์ที่ดินในเขตปฏิรูปที่ดิน ครั้งที่ 2/2567
รองปลัดเศรษฐเกียรติฯ เป็นประธานประชุมคณะอนุกรรมการพิจารณาการให้ความยินยอมหรืออนุญาตการใช้ประโยชน์ที่ดินในเขตปฏิรูปที่ดิน ครั้งที่ 2/2567
นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ เป็นประธานการประชุมคณะอนุกรรมการพิจารณาการให้ความยินยอมหรืออนุญาตการใช้ประโยชน์ที่ดินในเขตปฏิรูปที่ดิน ครั้งที่ 2/2567 ณ ห้องประชุมสุทธิพร จีระพันธุ สำนักงานการปฏิรูปที่ดินเพื่อเกษตรกรรม และผ่านระบบ Zoom meeting
โดยขอสรุปผลการประชุมได้ดังนี้
1. ที่ประชุมพิจารณาและให้ความเห็นชอบการกำหนดเขตที่ดินชุมชนในพื้นที่ปฏิรูปที่ดินเพื่อเกษตรกรรมเพื่อนำเสนอคณะกรรมการปฏิรูปที่ดินเพื่อเกษตรกรรม (คปก.) พิจารณาอนุมัติกำหนดเขตที่ดินชุมชน เพื่อดำเนินการจัดที่ดินสำหรับกิจการที่เป็นการบริการหรือเกี่ยวข้องกับความเป็นอยู่ของเกษตรกรในด้านเศรษฐกิจและสังคม ในเขตดำเนินการปฏิรูปที่ดิน ให้เป็นไปตามประกาศ คปก. เรื่อง การจัดที่ดินชุมชนในเขตปฏิรูปที่ดินเพื่อเกษตรกรรม ประกาศ ณ วันที่ 30 ตุลาคม พ.ศ. 2563 และประกาศ คปก. เรื่อง กำหนดกิจการอื่นที่เป็นการสนับสนุนหรือเกี่ยวเนื่องกับการปฏิรูปที่ดินเพื่อเกษตรกรรม ตามมาตรา 30 วรรคห้า แห่งพระราชบัญญัติการปฏิรูปที่ดินเพื่อเกษตรกรรม พ.ศ. 2518 แก้ไขเพิ่มเติมโดยพระราชบัญญัติการปฏิรูปที่ดินเพื่อเกษตรกรรม (ฉบับที่ 3) พ.ศ. 2532 ประกาศ ณ วันที่ 28 ตุลาคม พ.ศ. 2563 ในจังหวัดอุดรธานี
2. ที่ประชุมพิจารณาและให้ความเห็นชอบ กรณีมหาวิทยาลัยมหาจุฬาลงกรณราชวิทยาลัยขออนุญาตใช้ที่ดินเพื่อสร้างวิทยาลัยสงฆ์กำแพงเพชร ในเขตปฏิรูปที่ดินจังหวัดกำแพงเพชร เนื้อที่ประมาณ 59-1-76 ไร่ โดยที่ประชุมเห็นควรไม่เรียกเก็บค่าตอบแทนการใช้ประโยชน์ที่ดิน
3. ที่ประชุมพิจารณาและให้ความเห็นชอบ กรณีวัดเทพโลกอุดรขออนุญาตใช้ที่ดินเพื่อสร้างพุทธอุทยาน ศาสนสถานของวัดเทพโลกอุดร เฉลิมพระเกียรติ 72 พรรษามหาวชิราลงกรณ ในเขตปฏิรูปที่ดินจังหวัดน่าน สำหรับใช้เป็นสถานที่ประกอบพิธีกรรมทางศาสนา เนื้อที่ประมาณ 26-1-75 ไร่ โดยที่ประชุมเห็นควรไม่เรียกเก็บค่าตอบแทนการใช้ประโยชน์ที่ดิน
4. ที่ประชุมพิจารณาและให้ความเห็นชอบ กรณีวัดไผ่ใหญ่ขออนุญาตใช้ที่ดินเพื่อจัดตั้งวัดไผ่ใหญ่ (เพิ่มเติม) ในเขตปฏิรูปที่ดิน จังหวัดพิจิตร สำหรับใช้เป็นสถานที่ประกอบพิธีกรรมทางศาสนา เนื้อที่ประมาณ 4-2-62 ไร่ โดยที่ประชุมเห็นควรไม่เรียกเก็บค่าตอบแทนการใช้ประโยชน์ที่ดิน
5. ที่ประชุมพิจารณาและให้ความเห็นชอบ กรณีสำนักงานพระพุทธศาสนาแห่งชาติขออนุญาตใช้ที่ดินเพื่อเป็นที่ตั้งวัดบ่อเก่าบน ในเขตปฏิรูปที่ดินจังหวัดราชบุรี สำหรับใช้เป็นสถานที่ประกอบศาสนกิจ เนื้อที่ประมาณ 34-3-67 ไร่ โดยที่ประชุมเห็นควรไม่เรียกเก็บค่าตอบแทนการใช้ประโยชน์ที่ดิน
6. ที่ประชุมพิจารณาและให้ความเห็นชอบ กรณีสำนักงานพระพุทธศาสนาแห่งชาติขออนุญาตใช้ที่ดินเพื่อเป็นที่ตั้งวัดป่าภูพานทอง ในเขตปฏิรูปที่ดินจังหวัดหนองบัวลำภู สำหรับใช้เป็นสถานที่ประกอบศาสนกิจ เนื้อที่ประมาณ 16-3-13  ไร่ โดยที่ประชุมเห็นควรไม่เรียกเก็บค่าตอบแทนการใช้ประโยชน์ที่ดิน
7. ที่ประชุมพิจารณาและให้ความเห็นชอบ กรณีสำนักงานพระพุทธศาสนาแห่งชาติขออนุญาตใช้ที่ดินเพื่อเป็นที่ตั้งวัดป่ามโนรมย์สมประสงค์ (เพิ่มเติม) ในเขตปฏิรูปที่ดินจังหวัดอำนาจเจริญ สำหรับใช้เป็นสถานที่ประกอบพิธีกรรมทางศาสนา เนื้อที่ประมาณ 41-0-90 ไร่ โดยที่ประชุมเห็นควรไม่เรียกเก็บค่าตอบแทนการใช้ประโยชน์ที่ดิน
8. ที่ประชุมพิจารณาและให้ความเห็นชอบ กรณีสำนักงานพระพุทธศาสนาแห่งชาติขออนุญาตใช้ที่ดินเพื่อเป็นที่ตั้งวัดป่าเทพนิมิตร ในเขตปฏิรูปที่ดินจังหวัดอำนาจเจริญ สำหรับใช้เป็นสถานที่ประกอบพิธีกรรมทางศาสนา เนื้อที่ประมาณ 93-3-43 ไร่ โดยที่ประชุมเห็นควรไม่เรียกเก็บค่าตอบแทนการใช้ประโยชน์ที่ดิน
9. ที่ประชุมพิจารณาและให้ความเห็นชอบ กรณีสำนักงานพระพุทธศาสนาแห่งชาติขออนุญาตใช้ที่ดินเพื่อเป็นที่ตั้งวัดภูถ้ำบึ้ง ในเขตปฏิรูปที่ดินจังหวัดอำนาจเจริญ สำหรับใช้เป็นสถานที่ประกอบพิธีกรรมทางศาสนา เนื้อที่ประมาณ 33-0-75 ไร่ โดยที่ประชุมเห็นควรไม่เรียกเก็บค่าตอบแทนการใช้ประโยชน์ที่ดินต่อไป

ที่มา : https://www.thaigov.go.th/news/contents/details/80840