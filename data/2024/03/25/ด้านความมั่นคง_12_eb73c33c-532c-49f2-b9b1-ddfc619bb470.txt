รัฐบาลไทย-ข่าวทำเนียบรัฐบาล-รมว.กห.เปิดกิจกรรม 


วันจันทร์ที่ 25 มีนาคม 2567
รมว.กห.เปิดกิจกรรม
เมื่อวันที่ ๒๔ มีนาคม ๒๕๖๗ เวลา ๑๗.๐๐ นาฬิกา นายสุทิน คลังแสง รัฐมนตรีว่าการกระทรวงกลาโหม เป็นประธานเปิดกิจกรรม "ปีใหม่ ทหารใหม่ โอกาสใหม่" ครั้งที่ ๒ ภายในสวนรถไฟ เพื่อรณรงค์ ประชาสัมพันธ์เชิญชวน ทหารกองเกิน
ที่จะเข้ารับการตรวจเลือกเป็นทหารกองประจำการ ในช่วง ๑ - ๑๒ เมษายน ๒๕๖๗ นี้ ให้ได้รับทราบถึงสิทธิพิเศษต่างๆ และมาสมัครใจเข้าเป็นทหารกองประจำการ บริเวณหน่วยตรวจเลือกฯ โดยภายในงาน มีการแสดงดนตรีของวง สมาย อามี่ จาก กองทัพบก นักร้องเพลงลูกทุ่งชื่อดัง รวมถึงนักแสดงอื่น ๆ อีกมากมายมาร้องเพลงให้ความบันเทิงกับผู้เข้าร่วมกิจกรรม
สำหรับการจัดกิจกรรมในครั้งนี้ เป็นการเชิญชวนลูกหลานเยาวชนคนไทยมาแสดงความกตัญญูต่อแผ่นดิน ด้วยการเป็นทหารกองประจำการหรือทหารเกณฑ์

ที่มา : https://www.thaigov.go.th/news/contents/details/80818