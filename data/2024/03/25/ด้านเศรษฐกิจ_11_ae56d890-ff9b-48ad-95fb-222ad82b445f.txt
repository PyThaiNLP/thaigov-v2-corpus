รัฐบาลไทย-ข่าวทำเนียบรัฐบาล-นายภูมิธรรม เวชยชัย รองนายกรัฐมนตรีและรัฐมนตรีว่าการกระทรวงพาณิชย์ ให้สัมภาษณ์ถึงความพร้อมในการส่งออกทุเรียนในฤดูกาลผลไม้ที่กำลังจะมานี้ เพื่อสร้างรายได้ให้เกษตรกร ชาวสวนผลไม้ 


วันจันทร์ที่ 25 มีนาคม 2567
นายภูมิธรรม เวชยชัย รองนายกรัฐมนตรีและรัฐมนตรีว่าการกระทรวงพาณิชย์ ให้สัมภาษณ์ถึงความพร้อมในการส่งออกทุเรียนในฤดูกาลผลไม้ที่กำลังจะมานี้ เพื่อสร้างรายได้ให้เกษตรกร ชาวสวนผลไม้
ภายหลังเยี่ยมชมโรงงานแพ็คบรรจุทุเรียนที่บริษัท โยโก่หัวธง อินเตอร์เนชั่น(ไทยแลนด์) จำกัด และบริษัท ไทย มงกุฎ กรุ๊ป จำกัด อ.ท่าใหม่ จ.จันทบุรี
ช่วงนี้รับซื้อทุเรียนหมอนทองราคาสูงถึง 260 บาท/กก. เพราะเป็นช่วงต้นฤดูที่ราคาแพง โดยการตัดทุเรียนในช่วงนี้ต้องขออนุญาตเกษตรอำเภอก่อนตัด และตรวจสอบเปอร์เซ็นต์แป้งจากกรมวิชาการเกษตร ไม่ให้มีทุเรียนอ่อน ทำทุเรียนคุณภาพ
นายภูมิธรรม กล่าวว่า สำหรับจังหวัดจันทบุรีถือว่าพร้อม มีปริมาณผลผลิตเพียงพอ ซึ่งจะต้องวางแผนให้มีการตรวจสอบเสริมสร้างคุณภาพให้เขา ที่จันทบุรีสามารถผลิตทุเรียนได้ประมาณปีละ 500,000 ตัน และในช่วงที่ผลผลิตออกมากอาจจะต้องใช้แรงงานถูกกฎหมายจากพื้นที่ภายนอกด้วย  ซึ่งถ้ามีป้ายรับรองคุณภาพการส่งออกก็จะเร็วขึ้น  ซึ่งคนจีนกินทุเรียนทั้งแบบสด และปลายเดือนเมษายน ตนและรัฐมนตรีช่วยจะไปที่ด่านและคุยกับท่านทูตจีน เพื่อให้การค้าคล่องตัวขึ้นและแปรรูป ถ้าเห็นว่าอะไรที่เป็นข้อจำกัดจะเจรจาให้ ตอนนี้ได้ให้พาณิชย์จังหวัดไปดูว่าจะมีข้อเจรจาอะไรบ้าง
ข้อมูลจากกระทรวงพาณิชย์ระบุว่า ได้มีการกำหนดวันเก็บเกี่ยวทุเรียนภาคตะวันออกปี 2567 แบ่งออกเป็น พันธุ์กระดุม วันเก็บเกี่ยว 15 เมษายน 2567 ค่ามาตรฐาน 27% พันธุ์ชะนี วันเก็บเกี่ยว 5 พฤษภาคม 2567 ค่ามาตรฐาน 30% พันธุ์พวงมณี วันเก็บเกี่ยว 5 พฤษภาคม 2567 ค่ามาตรฐาน 30% พันธุ์หมอนทอง วันเก็บเกี่ยว 20 พฤษภาคม 2567 ค่ามาตรฐาน 32% (ถ้าเปอร์เซ็นต์น้ำหนักเนื้อแห้งของทุเรียนต่ำกว่านี้ถือว่าเป็นทุเรียนด้อยคุณภาพ (ทุเรียนอ่อน)) และหากเกษตรกร/มือตัด หรือสถานประกอบการ(ล้ง) ผู้จำหน่ายทุเรียนไม่มีการปฏิบัติตามที่ประกาศและหากมีการตรวจพบทุเรียนด้อยคุณภาพ (ทุเรียนอ่อน) ทั้งในสวนเกษตรกร รถบรรทุกทุเรียน และภายในโรงคัดบรรจุ(ล้ง) จังหวัดจันทบุรีจะใช้มาตรการทางการปกครองและมาตรการทางกฎหมายเพื่อลงโทษผู้กระทำผิดต่อไป

ที่มา : https://www.thaigov.go.th/news/contents/details/80831