รัฐบาลไทย-ข่าวทำเนียบรัฐบาล-“สุชาดา” เลขานุการ รมว.อว. รับหนังสือร้องสอบการใช้งบวิจัยโครงการพัฒนาหน้ากากป้องกันสารพิษทางทหาร เผยจะเร่งตรวจสอบข้อเท็จจริง พร้อมดำเนินการทุกอย่างบนความถูกต้องและให้ความเป็นธรรมกั


วันศุกร์ที่ 22 มีนาคม 2567
“สุชาดา” เลขานุการ รมว.อว. รับหนังสือร้องสอบการใช้งบวิจัยโครงการพัฒนาหน้ากากป้องกันสารพิษทางทหาร เผยจะเร่งตรวจสอบข้อเท็จจริง พร้อมดำเนินการทุกอย่างบนความถูกต้องและให้ความเป็นธรรมกั
“สุชาดา” เลขานุการ รมว.อว. รับหนังสือร้องสอบการใช้งบวิจัยโครงการพัฒนาหน้ากากป้องกันสารพิษทางทหาร เผยจะเร่งตรวจสอบข้อเท็จจริง พร้อมดำเนินการทุกอย่างบนความถูกต้องและให้ความเป็นธรรมกับทุกฝ่าย
เมื่อวันที่ 21 มี.ค. ที่กระทรวงการอุดมศึกษา วิทยาศาสตร์ วิจัยและนวัตกรรม (อว.) นางสาวศุภมาส อิศรภักดี รมว.การอุดมศึกษา วิทยาศาสตร์ วิจัยและนวัตกรรม (อว.) ได้มอบหมายให้นางสาวสุชาดา แทนทรัพย์ เลขานุการ รมว.อว. พร้อมด้วยนายธีรวุธ กลั่นเกลี้ยง คณะที่ปรึกษา รมว.อว. และนายพันธุ์เพิ่มศักดิ์ อารุณี ผู้อำนวยการกองขับเคลื่อนพัฒนาการอุดมศึกษาวิทยาศาสตร์วิจัยและนวัตกรรม รับหนังสือร้องเรียนจาก นายไพศาล เรืองฤทธิ์ ทนายความ ขอให้ตรวจสอบกรณีความโปร่งใสการใช้งบประมาณในการวิจัยการดำเนินการโครงการพัฒนาหน้ากากป้องกันสารพิษทางทหาร เพื่อใช้ในการป้องกันประเทศ ภายใต้โครงการทุนพัฒนาศักยภาพงานนักวิจัยทางด้านยุทโธปกรณ์เพื่อเพิ่มศักยภาพของกองทัพและการป้องกันประเทศ ของประจำปีงบประมาณ 2560 ของสำนักงานปลัด อว.
โดยนางสาวสุชาดาได้รับเรื่องร้องเรียนดังกล่าวพร้อมกล่าวว่า กระทรวง อว. จะเร่งตรวจสอบข้อเท็จจริงและยืนยันว่าจะดำเนินการทุกอย่างบนความถูกต้อง พร้อมจะให้ความเป็นธรรมกับผู้เกี่ยวข้องทุกฝ่ายตามนโยบายของ รมว.อว. ต่อไป

ที่มา : https://www.thaigov.go.th/news/contents/details/80715