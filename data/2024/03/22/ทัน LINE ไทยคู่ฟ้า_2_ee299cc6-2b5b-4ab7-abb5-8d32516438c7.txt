รัฐบาลไทย-ข่าวทำเนียบรัฐบาล-รัฐบาลปรับระบบสุขภาพเพื่อปชช. เปิดตัว Health Rider จัดส่งยาถึงบ้าน ผู้ป่วย 99% พึงพอใจมาก


วันศุกร์ที่ 22 มีนาคม 2567
รัฐบาลปรับระบบสุขภาพเพื่อปชช. เปิดตัว Health Rider จัดส่งยาถึงบ้าน ผู้ป่วย 99% พึงพอใจมาก
.....
รัฐบาลปรับระบบสุขภาพเพื่อปชช. เปิดตัว Health Rider จัดส่งยาถึงบ้าน ผู้ป่วย 99% พึงพอใจมาก
.
อีกขั้นของการยกระดับโครงการ “30 บาท รักษาทุกที่ ด้วยบัตรประชาชนใบเดียว” เมื่อกระทรวงสาธารณสุข เปิดตัวโครงการ Health Rider หรือ อสม.ไรเดอร์ ปรับระบบสุขภาพเพื่อประชาชนด้วยบริการจัดส่งยาถึงบ้าน อำนวยความสะดวกให้ประชาชน ไม่ต้องเดินทางมารับยาถึงโรงพยาบาล
.
โครงการ Health Rider หรือ อสม.ไรเดอร์ เป็นหน่วยเคลื่อนที่เร็วบริการจัดส่งยาและเวชภัณฑ์จำเป็นให้กับผู้ป่วยถึงบ้านฟรี เหมาะสำหรับผู้ป่วย ที่ไม่สะดวกไปรับยาที่โรงพยาบาล หรือร้านขายยา ผู้ป่วยติดบ้าน ติดเตียง ช่วยอำนวยความสะดวกให้ทั้งผู้ป่วยและญาติ โดยผู้ป่วยจำเป็นต้องได้รับการประเมินแล้วว่าสามารถรับยาที่บ้านได้ โดยจะให้บริการระบบเภสัชกรรมทางไกล (Telepharmacy) ควบคู่ไปด้วย เพื่อยืนยันการรับยาและแนะนำวิธีการรับประทานยาให้กับผู้ป่วย ทำให้ช่วยลดความแออัด ลดการรอคอยลดความเสี่ยงการติดเชื้อที่โรงพยาบาล และลดค่าใช้จ่ายในการเดินทางมารับยาได้
.
ล่าสุด มีหน่วยบริการเข้าร่วมโครงการฯ แล้ว 184 แห่ง ครอบคลุม 32 จังหวัด จัดส่งยาแล้วรวม44,174 ออเดอร์ ผู้ป่วยพึงพอใจเรื่องความรวดเร็ว และลดการรอคอยยา สูงถึงกว่า 99%
.
อ่านเพิ่มเติม คลิก https://www.thaigov.go.th/news/contents/details/80583
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/80707