รัฐบาลไทย-ข่าวทำเนียบรัฐบาล-เตือน!! "กระดาษเมา" สารเสพติดหลอนประสาทรุนแรงขั้นเสียชีวิต


วันศุกร์ที่ 22 มีนาคม 2567
เตือน!! "กระดาษเมา" สารเสพติดหลอนประสาทรุนแรงขั้นเสียชีวิต
.....
เตือน!! "กระดาษเมา" สารเสพติดหลอนประสาทรุนแรงขั้นเสียชีวิต
.
อีกเรื่องที่ต้องระวังสำหรับ "กระดาษเมา" "สติกเกอร์เมา” หรือ “แสตมป์มรณะ" ยาเสพติดให้โทษประเภทที่ 1 ที่เพียงนำแผ่นสติกเกอร์ซึ่งมีส่วนผสมของสาร LSD ที่มีฤทธิ์ทำให้ประสาทหลอน มาวางใต้ลิ้น จากนั้นสารจะออกฤทธิ์นาน 8 -12 ชั่วโมง ทำให้ระยะแรกผู้เสพมีอาการเคลิบเคลิ้ม สนุกสนาน จากนั้นประสาทหลอนจนอาจนำไปสู่การก่อเหตุรุนแรงและฆ่าตัวตาย
.
สาร LSD ออกฤทธิ์ - ส่งผลต่อร่างกายอย่างไร ?
ระยะแรก รูม่านตาจะขยาย อุณหภูมิร่างกายสูงขึ้น ความดันโลหิตสูงและอัตราการเต้นของหัวใจเร็วขึ้น มึนศีรษะ เห็นแสงวูบวาบ เคลิ้มสุข จากนั้นจะนอนไม่หลับ เบื่ออาหาร และประสาทหลอนอย่างรุนแรง เห็นภาพความทรงจำในอดีต เกิดอาการหวาดกลัว บางรายอาจทำร้ายตนเอง หรือทำร้ายผู้อื่น เกิดปัญหาทางจิตเรื้อรัง แม้จะหยุดใช้ยาแล้ว แต่อาการโรคจิตอาจเป็นซ้ำได้อีก ซึ่งการรักษาอาการดังกล่าวทำได้ยากและอาจต้องใช้เวลานานเพื่อให้อาการทุเลาลง
.
หากประสบปัญหาเรื่องสารเสพติดรับคำปรึกษาได้ที่:
- สายด่วนบำบัดยาเสพติด 1165 หรือเข้ารับการบำบัดรักษาสุราและยาเสพติดได้ที่ สถาบันบำบัดรักษาและฟื้นฟูผู้ติดยาเสพติดแห่งชาติบรมราชชนนี (สบยช.) กรมการแพทย์ จังหวัดปทุมธานีและโรงพยาบาลธัญญารักษ์ในส่วนภูมิภาคทั้ง 6 แห่ง ได้แก่ โรงพยาบาลธัญญารักษ์เชียงใหม่ โรงพยาบาลธัญญารักษ์แม่ฮ่องสอน โรงพยาบาลธัญญารักษ์ขอนแก่น โรงพยาบาลธัญญารักษ์อุดรธานี โรงพยาบาลธัญญารักษ์สงขลา และโรงพยาบาลธัญญารักษ์ปัตตานี หรือโรงพยาบาลของรัฐทุกแห่ง
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/80706