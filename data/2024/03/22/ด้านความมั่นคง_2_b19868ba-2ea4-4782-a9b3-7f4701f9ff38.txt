รัฐบาลไทย-ข่าวทำเนียบรัฐบาล-“ปลัดฯ จตุพร” สร้างแรงขับเคลื่อนการเปลี่ยนแปลงสภาพภูมิอากาศ ในเวทีผู้นำ CAL Forum#3 


วันศุกร์ที่ 22 มีนาคม 2567
“ปลัดฯ จตุพร” สร้างแรงขับเคลื่อนการเปลี่ยนแปลงสภาพภูมิอากาศ ในเวทีผู้นำ CAL Forum#3
“ปลัดฯ จตุพร” สร้างแรงขับเคลื่อนการเปลี่ยนแปลงสภาพภูมิอากาศ ในเวทีผู้นำ CAL Forum#3
“ปลัดฯ จตุพร” สร้างแรงขับเคลื่อนการเปลี่ยนแปลงสภาพภูมิอากาศ ในเวทีผู้นำ CAL Forum#3
วันที่ 20 มีนาคม 2567 เวลา 14.00 น. นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม (ปกท.ทส.) ร่วมบรรยายพิเศษในหัวข้อ Thailand's Policy Towards Carbon Neutrality 2050 นโยบาย ทส. และมาตรการด้าน Climate Change ให้แก่ผู้นำองค์กรภาครัฐ ภาคเอกชน ภาคการศึกษา สื่อมวลชน และองค์กรอิสระ ที่เข้าร่วมเวทีแลกเปลี่ยนมุมมองแนวคิดและประสบการณ์ในการมีส่วนร่วมลดโลกร้อน ร่วมดำเนินงานลดก๊าซเรือนกระจก เพื่อปกป้องรักษาประเทศและโลกใบนี้ไว้ให้กับคนรุ่นปัจจุบันและคนรุ่นถัดไป ในโครงการ Climate Action Leaders Forum 3 ณ สโมสรราชพฤกษ์ โครงการ North park กรุงเทพฯ
ปลัดฯ จตุพร ได้กล่าวถึงการประชุม COP28 ที่ผ่านมา ประเทศไทยได้ให้การรับรองปฏิญญา Emirates Declaration on Sustainable Agriculture, Resilient Food Systems, and Climate Action เน้นย้ำความสำคัญของระบบอาหารและเกษตรกรรมที่มีต่อความเป็นอยู่ของมนุษย์ และเข้าร่วม Climate Club ในการขยายความร่วมมือด้านการเปลี่ยนแปลงสภาพภูมิอากาศ แลกเปลี่ยนองค์ความรู้ แนวคิด นโยบายโดยเฉพาะภาคอุตสาหกรรมและการขอรับการสนับสนุนงบประมาณในอนาคต เพื่อเปลี่ยนผ่านไปสู่อุตสาหกรรมแบบคาร์บอนต่ำ ซึ่งการปรับตัวให้อยู่รอดในภาวะโลกรวนนั้น จะต้องสร้างความตระหนักรู้ในทุกระดับ ขับเคลื่อนการดำเนินการลดก๊าซเรือนกระจกทุกภาคส่วน และการกำหนดกฎหมายเฉพาะที่รองรับการเปลี่ยนแปลงสภาพภูมิอากาศ ได้แก่ ร่าง พ.ร.บ.การเปลี่ยนแปลงสภาพภูมิอากาศ พ.ศ. .... โดยมีการกำหนดระบบการซื้อขายสิทธิในการปล่อยก๊าซเรือนกระจก ระบบเก็บภาษีและค่าธรรมเนียมคาร์บอนจากผลิตภัณฑ์ การเก็บภาษีเชื้อเพลิงฟอสซิล รวมถึงกลไกการบริหารจัดการคาร์บอนเครดิต และการกำกับดูแลการใช้คาร์บอนเครดิตภายในประเทศและระหว่างประเทศ

ที่มา : https://www.thaigov.go.th/news/contents/details/80699