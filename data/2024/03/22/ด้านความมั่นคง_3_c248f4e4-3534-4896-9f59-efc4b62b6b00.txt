รัฐบาลไทย-ข่าวทำเนียบรัฐบาล-ปลัด ทส. ร่วมเฝ้ารับเสด็จ กรมสมเด็จพระเทพรัตนราชสุดาฯ เสด็จพระราชดำเนินทอดพระเนตรโครงการพัฒนาพื้นที่ลุ่มน้ำปากพนัง อันเนื่องมาจากพระราชดำริ จ.นครศรีธรรมราช   


วันศุกร์ที่ 22 มีนาคม 2567
ปลัด ทส. ร่วมเฝ้ารับเสด็จ กรมสมเด็จพระเทพรัตนราชสุดาฯ เสด็จพระราชดำเนินทอดพระเนตรโครงการพัฒนาพื้นที่ลุ่มน้ำปากพนัง อันเนื่องมาจากพระราชดำริ จ.นครศรีธรรมราช
ปลัด ทส. ร่วมเฝ้ารับเสด็จ กรมสมเด็จพระเทพรัตนราชสุดาฯ เสด็จพระราชดำเนินทอดพระเนตรโครงการพัฒนาพื้นที่ลุ่มน้ำปากพนัง อันเนื่องมาจากพระราชดำริ จ.นครศรีธรรมราช
ปลัด ทส. ร่วมเฝ้ารับเสด็จ กรมสมเด็จพระเทพรัตนราชสุดาฯ เสด็จพระราชดำเนินทอดพระเนตรโครงการพัฒนาพื้นที่ลุ่มน้ำปากพนัง อันเนื่องมาจากพระราชดำริ จ.นครศรีธรรมราช
วันที่ 19 มีนาคม 2567 เวลา 09.00 น. นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม (ปกท.ทส.) ร่วมเฝ้ารับเสด็จ สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี ในโอกาสเสด็จพระราชดำเนินไปยังศูนย์อำนวยการและประสานการพัฒนาพื้นที่ลุ่มน้ำปากพนัง อันเนื่องมาจากพระราชดำริ อำเภอปากพนัง จังหวัดนครศรีธรรมราช
กระทรวงทรัพยากรธรรมชาติและสิ่งแวดล้อม โดยกรมป่าไม้ และกรมอุทยานแห่งชาติ สัตว์ป่า และพันธุ์พืช ได้เข้าร่วมดำเนินงานด้านการอนุรักษ์ ฟื้นฟู และป้องกันไฟป่า ในพื้นที่ป่าพรุควนเคร็ง ภายใต้โครงการพัฒนาพื้นที่ลุ่มน้ำปากพนัง อันเนื่องมาจากพระราชดำริ จ.นครศรีธรรมราช ซึ่งที่ผ่านมาได้มีการดำเนินการปลูกป่าพรุเพื่อฟื้นฟูระบบนิเวศลุ่มน้ำปากพนัง ส่งเสริมการปลูกป่าแบบวนเกษตร แจกกล้าไม้พื้นถิ่น ปล่อยปลาดุกลำพัน เพื่ออนุรักษ์พันธุ์สัตว์น้ำดั้งเดิมในพื้นที่ป่าพรุ ตามโครงการอนุรักษ์ปลาดุกลำพันคืนถิ่น และในปีนี้ได้มีการเพิ่มเติมการเพาะชำกล้าไม้ที่เป็นอาหารปลาดุกลำพันจำนวน 50,000 กล้า เพื่อแจกจ่ายให้กับประชาชนโดยรอบ รวมถึงการดำเนินงานปลูกจิตสำนึกและสร้างการมีส่วนร่วม ผ่านการฝึกอบรมอาสาสมัครพิทักษ์อุทยานแห่งชาติ สัตว์ป่า และพันธุ์พืช ในปีงบประมาณ พ.ศ. 2567 จำนวน 4 รุ่น ๆ ละ 50 คน รวม 200 คน ดำเนินโครงการครูป่าไม้สนองพระราชดำริสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี โดยตั้งแต่ ปี พ.ศ. 2558-2567 มีโรงเรียนเข้าร่วมโครงการ 19 โรงเรียน นักเรียนเข้าร่วมทั้งสิ้น 784 คน นอกจากนี้ ยังได้ดำเนินการจัดทำแนวป้องกันรักษาป่าและไฟป่าโดยการขุดแพรก ซ่อมแซมฝายชะลอน้ำและทำนบซอง เพื่อรักษาระดับน้ำในพื้นที่ป่าพรุและเพิ่มความชื้นให้กับป่าพรุ ซึ่งมีเป้าหมายจำนวน 194 แห่งภายในปี 2568 การรณรงค์ประชาสัมพันธ์ พร้อมลาดตระเวนป้องกันไฟป่า และจัดตั้งจุดสกัดและจุดเฝ้าระวังไฟป่า ในปีงบประมาณ 2567 ได้เพิ่มจุดสกัดและจุดเฝ้าระวังไฟป่า จากเดิม 38 จุด เป็น 75 จุด รวมทั้งการจัดการเชื้อเพลิง และรักษาระดับน้ำในป่าพรุให้อยู่เหนือผิวดิน 20 ซม. ตลอดจนสนธิกำลังหน่วยงานในพื้นที่ เชื่อมโยงเครือข่าย หน่วยงานทุกภาคส่วนที่เกี่ยวข้อง เข้าร่วมบูรณาการในพื้นที่

ที่มา : https://www.thaigov.go.th/news/contents/details/80700