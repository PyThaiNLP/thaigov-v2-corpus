รัฐบาลไทย-ข่าวทำเนียบรัฐบาล-สรรพากรเดินหน้ารวบรวมข้อมูลจำเป็นเพิ่มเติม ตาม DSI ร้องขอยืนยันดำเนินการทุกขั้นตอนตามกฎหมายกำหนดไว้ครบถ้วน


วันศุกร์ที่ 22 มีนาคม 2567
22/03/2567
พิมพ์
สรรพากรเดินหน้ารวบรวมข้อมูลจำเป็นเพิ่มเติม ตาม DSI ร้องขอยืนยันดำเนินการทุกขั้นตอนตามกฎหมายกำหนดไว้ครบถ้วน
“ตามที่ปรากฏเป็นข่าวในสื่อกรณี “เครือข่ายน้ำมันโกฟุก” นั้น กรมสรรพากรได้รับการประสานงานจากกรมสอบสวนคดีพิเศษเพื่อให้กรมสรรพากรดำเนินการตามอำนาจหน้าที่ และจากการตรวจสอบเอกสารหลักฐานตามที่ได้รับมากรมสรรพากรยังต้องรวบรวมข้อมูลที่จำเป็นเพิ่มเติม
นายวินิจ วิเศษสุวรรณภูมิ รองอธิบดีกรมสรรพากร รักษาการในตำแหน่งที่ปรึกษาด้านพัฒนาฐานภาษี ในฐานะโฆษกกรมสรรพากร เปิดเผยว่า “ตามที่ปรากฏเป็นข่าวในสื่อกรณี “เครือข่ายน้ำมันโกฟุก” นั้น กรมสรรพากรขอเรียนว่าได้รับการประสานงานจากกรมสอบสวนคดีพิเศษเพื่อให้กรมสรรพากรดำเนินการตามอำนาจหน้าที่ และจากการตรวจสอบเอกสารหลักฐานตามที่ได้รับมากรมสรรพากรยังต้องรวบรวมข้อมูลที่จำเป็นเพิ่มเติม เพื่อจะดำเนินการตามกฎหมายในส่วนที่กรมสรรพากรรับผิดชอบต่อไป ซึ่งกรมสรรพากรขอยืนยันว่าได้มีการดำเนินในเรื่องนี้ตามกฎหมายกำหนดอำนาจหน้าที่ไว้ และเป็นไปตามขั้นตอนเช่นเดียวกับในรายอื่นๆ ที่มีการส่งข้อมูลมาจากกรมสอบสวนคดีพิเศษ
อย่างไรก็ตาม กรมสรรพากรไม่สามารถเปิดเผยข้อมูลและรายละเอียดเกี่ยวกับดำเนินการในเรื่องนี้ได้ เนื่องจากจะเป็นการฝ่าฝืนกฎหมายว่าด้วยการรักษาความลับของผู้เสียภาษีและผู้ประกอบการที่อยู่ในความรับผิดชอบของกรมสรรพากร”

ที่มา : https://www.thaigov.go.th/news/contents/details/80729