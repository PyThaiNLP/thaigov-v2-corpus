รัฐบาลไทย-ข่าวทำเนียบรัฐบาล-​นายกฯ​ ยืนยัน ไม่มีกระแสข่าวโหวตคว่ำร่างงบฯ 67 ย้ำพรรคร่วมยังเหนียวแน่น


วันศุกร์ที่ 22 มีนาคม 2567
22/03/2567
พิมพ์
​นายกฯ​ ยืนยัน ไม่มีกระแสข่าวโหวตคว่ำร่างงบฯ 67 ย้ำพรรคร่วมยังเหนียวแน่น
​นายกฯ​ ยืนยัน ไม่มีกระแสข่าวโหวตคว่ำร่างงบฯ 67 ย้ำพรรคร่วมยังเหนียวแน่น
วันนี้ (22 มีนาคม 2567) เวลา 11.00 น. ณ อาคารรัฐสภา ถนนสามเสน เขตดุสิต กรุงเทพฯ นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง กล่าวยืนยันว่า ไม่มีกระแสข่าวโหวตคว่ำร่างงบประมาณรายจ่ายประจำปีงบประมาณ 2567 พรรคร่วมรัฐบาลทุกพรรคยังเหนียวแน่น โดยไม่ได้มีการประเมินข่าวว่ามาได้อย่างไร และทางสภาฯ ได้เช็คข่าวไปแล้ว ไม่มีอะไร ยังทำงานได้ดี
นายกรัฐมนตรีกล่าวย้ำว่า ยังมั่นใจในพรรคร่วมรัฐบาล และไม่เตรียมรับมือเกมการเมืองแบบนี้ แต่ทำงานทุกวัน เอาผลงานเป็นตัวชี้วัดและยังทำงานกับทุกพรรคได้ดี เมื่อคืนก็ได้พบกับนายอนุทิน ชาญวีรกูล รองนายกรัฐมนตรีและรมว.มหาดไทย และพ.ต.อ.ทวี สอดส่อง รมว.ยุติธรรม ก็ไม่มีอะไรและไม่มีสัญญาณอะไรก่อนหน้านี้
นายกรัฐมนตรีเปิดเผยว่า ไม่ได้สอบถามไปยัง พลเอกประวิตร วงษ์สุวรรณ หัวหน้าพรรคพลังประชารัฐ เพราะต้องให้เกียรติซึ่งกันและกัน

ที่มา : https://www.thaigov.go.th/news/contents/details/80719