รัฐบาลไทย-ข่าวทำเนียบรัฐบาล-ปลัด ทส. หารือ เตรียมจัดงานเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567


วันศุกร์ที่ 22 มีนาคม 2567
ปลัด ทส. หารือ เตรียมจัดงานเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567
ปลัด ทส. หารือ เตรียมจัดงานเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567
ปลัด ทส. หารือ เตรียมจัดงานเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567
วันที่ 21 มีนาคม 2567 เวลา 09.30 น. นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม (ปกท.ทส.) เป็นประธานการประชุมคณะกรรมการอำนวยการจัดงานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567 กระทรวงทรัพยากรธรรมชาติและสิ่งแวดล้อม ครั้งที่ 1/2567 ร่วมกับคณะกรรมการจากหน่วยงานภายใต้สังกัดกระทรวงฯ ณ ห้องประชุม ชั้น 17 กระทรวงทรัพยากรธรรมชาติและสิ่งแวดล้อม เพื่อพิจารณาโครงการ/กิจกรรมเฉลิมพระเกียรติฯ ของกระทรวงทรัพยากรธรรมชาติและสิ่งแวดล้อม การใช้ตราสัญลักษณ์ และการขออนุญาตการใช้ตราสัญลักษณ์ในงานเฉลิมพระเกียรติฯ ที่จะจัดขึ้นตลอดระยะเวลาปีมหามงคล
โดย ปลัด ทส. ได้เน้นย้ำ ขอให้ทุกหน่วยงานภายใต้สังกัดกระทรวงฯ ดำเนินโครงการจัดการสภาพแวดล้อมที่ดีภายในสถานที่ปฏิบัติงาน ดำเนินการจัดระเบียบของสถานที่ทำงานทั้งหน่วยงานในส่วนกลางและส่วนภูมิภาค โดยเฉพาะพื้นที่ที่เปิดให้บริการแก่ประชาชน อาทิ อุทยานแห่งชาติ พิพิธภัณฑ์ธรรมชาติ ให้มีความเป็นระเบียบเรียบร้อย เพื่อร่วมกันทำบ้านเมืองให้สะอาด ควบคู่กับการจัดกิจกรรมเฉลิมพระเกียรติฯ ของแต่ละหน่วยงาน และกิจกรรมเฉลิมพระเกียรติฯ ที่จะเป็นกิจกรรมใหญ่ในภาพรวมของกระทรวงฯ โดยขอให้ทุกหน่วยงานทบทวนโครงการ/กิจกรรมเฉลิมพระเกียรติฯ ให้ครอบคลุมตลอดทั้งปี สอดคล้องตามหลักเกณฑ์ที่สำนักนายกรัฐมนตรีกำหนด เพื่อให้การจัดงานเฉลิมพระเกียรติฯ ด้านการส่งเสริมสิ่งแวดล้อมและอนุรักษ์ทรัพยากรธรรมชาติ ของกระทรวงฯ เป็นไปอย่างสมพระเกียรติ ร่วมแสดงความจงรักภักดี และเสริมสร้างการมีส่วนร่วมของประชาชนทุกภาคส่วน

ที่มา : https://www.thaigov.go.th/news/contents/details/80697