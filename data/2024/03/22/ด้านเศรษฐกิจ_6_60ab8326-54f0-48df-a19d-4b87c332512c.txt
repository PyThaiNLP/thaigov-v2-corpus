รัฐบาลไทย-ข่าวทำเนียบรัฐบาล-กรมทางหลวงชนบท เตรียมพร้อมสนับสนุนรถบรรทุกน้ำและจัดเจ้าหน้าที่ให้ความช่วยเหลือประชาชนผู้ประสบภัยแล้งในพื้นที่จังหวัดกาฬสินธุ์


วันศุกร์ที่ 22 มีนาคม 2567
กรมทางหลวงชนบท เตรียมพร้อมสนับสนุนรถบรรทุกน้ำและจัดเจ้าหน้าที่ให้ความช่วยเหลือประชาชนผู้ประสบภัยแล้งในพื้นที่จังหวัดกาฬสินธุ์
....
กรมทางหลวงชนบท (ทช.) กระทรวงคมนาคม โดยสำนักงานทางหลวงชนบทที่ 16 (กาฬสินธุ์) เตรียมพร้อมให้ความช่วยเหลือประชาชนที่ประสบภัยแล้งในพื้นที่จังหวัดกาฬสินธุ์ โดยสั่งการหน่วยงานในสังกัดเตรียมความพร้อมให้ความช่วยเหลือประชาชนที่ประสบภัยแล้ง ซึ่งได้บูรณาการประสานข้อมูลร่วมกับจังหวัด และหน่วยงานที่เกี่ยวข้อง หากพื้นที่ใดต้องการความช่วยเหลือ โดย ทช. พร้อมสนับสนุนรถบรรทุกน้ำและเจ้าหน้าที่เพื่อแจกจ่ายน้ำแก่ประชาชนที่ประสบภัยทันที รวมทั้งได้กำชับให้ทุกหน่วยงานติดป้ายประชาสัมพันธ์ บริเวณหน้าสำนักงานและรถบรรทุกน้ำเพื่อให้ประชาชนได้รับทราบ พร้อมทั้งให้ตรวจสอบถนนบริเวณคันคลองอย่างต่อเนื่อง  ให้สามารถช่วยเหลือบรรเทาความเดือดร้อนประชาชนอย่างทันท่วงที ทั้งนี้ หากประชาชนต้องการความช่วยเหลือหรือขอรับการสนับสนุนน้ำในการอุปโภคบริโภค สามารถแจ้งได้ที่สายด่วน ทช. โทร. 1146 หรือแขวงทางหลวงชนบทในแต่ละพื้นที่ เพื่อ ทช. จะได้จัดส่งเจ้าหน้าที่ในการให้ความช่วยเหลืออย่างเร่งด่วนต่อไป

ที่มา : https://www.thaigov.go.th/news/contents/details/80717