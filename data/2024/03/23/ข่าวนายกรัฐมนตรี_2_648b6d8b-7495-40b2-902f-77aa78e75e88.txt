รัฐบาลไทย-ข่าวทำเนียบรัฐบาล-นายกฯ กำชับเร่งเยียวยาผู้เสียหาย กลุ่มเปราะบาง เหตุรุนแรง 3 จังหวัดชายแดนใต้


วันเสาร์ที่ 23 มีนาคม 2567
23/03/2567
พิมพ์
นายกฯ กำชับเร่งเยียวยาผู้เสียหาย กลุ่มเปราะบาง เหตุรุนแรง 3 จังหวัดชายแดนใต้
นายกฯ กำชับเร่งเยียวยาผู้เสียหาย กลุ่มเปราะบาง เหตุรุนแรง 3 จังหวัดชายแดนใต้
วันนี้ (23 มีนาคม 2567) เวลา 10.30 น. ณ ท่าอากาศยานทหารกองบิน 2 (บน 6) ดอนเมือง กรุงเทพฯ นายเศรษฐา ทวีสิน นายกรัฐมนตรี และรัฐมนตรีว่าการกระทรวงการคลัง กล่าวถึงกรณีที่สั่งการให้ พลตำรวจเอก กิตติ์รัฐ พันธุ์เพ็ชร์ รองผู้บัญชาการตำรวจแห่งชาติ รักษาราชการแทนผู้บัญชาการตำรวจแห่งชาติ ลงพื้นที่ไปติดตามสถานการณ์ความรุนแรงจังหวัดชายแดนใต้ ว่า ขณะนี้ได้รับรายงานเบื้องต้นเล็กน้อย แต่จะไปพูดคุยกันอีกครั้งที่จังหวัดนครราชสีมาคืนนี้ ซึ่งตนเองได้กำชับให้เยียวยาผู้ที่ได้รับบาดเจ็บ ผู้เสียหาย และพื้นที่เปราะบาง ตรงไหนที่มีความสุ่มเสี่ยงให้เพิ่มกำลังเข้าไป
ส่วนการก่อเหตุในช่วงเดือนรอมฎอน มีสาเหตุเชื่อมโยงจากเรื่องใดนั้น นายกรัฐมนตรี กล่าวว่า หนึ่งในเหตุผล คือปัญหายังไม่จบ แต่ก็ลดน้อยลงไป ซึ่งในช่วงรอมฎอนก็มีการแสดงกำลัง ก็ต้องพูดคุยกันต่อไป แต่ขอฟังบรรยายสรุปก่อน ขอทำความเข้าใจข้อมูลทั้งหมดก่อน โดยมีการโทรศัพท์หานายอันวาร์ อิบราฮิม นายกรัฐมนตรีมาเลเซีย ซึ่งก็เชื่อว่านายอันวาร์มีความกังวลในเรื่องนี้อยู่

ที่มา : https://www.thaigov.go.th/news/contents/details/80752