รัฐบาลไทย-ข่าวทำเนียบรัฐบาล-รมช. ไชยา มอบหมายกรมชลประทานบูรณาการร่วมกับ อบต.คลองสาม เร่งแก้ปัญหาน้ำเสียในลำคลองสาธารณะประโยชน์ บรรเทาความเดือนร้อนให้ประชาชนในพื้นที่กว่า 200,000 ราย


วันเสาร์ที่ 23 มีนาคม 2567
รมช. ไชยา มอบหมายกรมชลประทานบูรณาการร่วมกับ อบต.คลองสาม เร่งแก้ปัญหาน้ำเสียในลำคลองสาธารณะประโยชน์ บรรเทาความเดือนร้อนให้ประชาชนในพื้นที่กว่า 200,000 ราย
รมช. ไชยา มอบหมายกรมชลประทานบูรณาการร่วมกับ อบต.คลองสาม เร่งแก้ปัญหาน้ำเสียในลำคลองสาธารณะประโยชน์ บรรเทาความเดือนร้อนให้ประชาชนในพื้นที่กว่า 200,000 ราย
นายไชยา พรหมา รัฐมนตรีช่วยว่าการกระทรวงเกษตรและสหกรณ์ ลงพื้นที่พบประชาชนตำบลคลองสาม อำเภอคลองหลวง จังหวัดปทุมธานี พร้อมรับหนังสือจากตัวแทนหมู่บ้านจัดสรรที่ขอความอนุเคราะห์ให้แก้ไขปัญหาน้ำเสียในพื้นที่ดังกล่าว
รมช. ไชยา กล่าวว่า พื้นที่หมู่ 4 ตำบลคลองสามที่ได้รับผลกระทบจากปัญหาน้ำเน่าเสียในลำคลอง และขยะมูลฝอยสะสมจนมีผลต้องการระบายน้ำ ซึ่งสร้างความเดือดร้อนให้กับประชากรผู้อยู่อาศัยประมาณ 200,000 กว่าราย ซึ่งต้องแก้ไขปัญหาเร่งด่วน จึงขอมอบหมายกรมชลประทาน และขอความร่วมมือจากองค์การบริหารส่วนตำบลคลองสาม ดูแลการขุดลอกคลอง แก้ไขปัญหาน้ำเน่าเสีย รวมถึงกำจัดวัชพืช เพื่อช่วยกันดูแลคลองสาธารณะประโยชน์ รวมถึงขอให้เจ้าของโครงการหมู่บ้านจัดสรรบริหารจัดการน้ำในหมู่บ้านก่อนปล่อยลงสู่ลำคลอง เพื่อลดการเกิดจุลินทรีย์ที่จะก่อให้เกิดกลิ่นไม่พึงประสงค์ ซึ่งทุกหน่วยงานต้องบูรณาการร่วมกันเพื่อให้บรรลุวัตถุประสงค์ของทุกฝ่าย
นอกจากนี้ รมช.ไชยา ขอให้กรมชลประทาน อบต. คลองสาม และตัวแทนหมู่บ้านจัดสรร จัดการประชุมบริหารจัดการปัญหาน้ำเสียในลำคลองร่วมกัน เพื่อลดการเกิดปัญหาในระยะยาว อีกด้วย

ที่มา : https://www.thaigov.go.th/news/contents/details/80763