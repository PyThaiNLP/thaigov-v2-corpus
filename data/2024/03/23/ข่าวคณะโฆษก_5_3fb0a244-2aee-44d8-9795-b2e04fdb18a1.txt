รัฐบาลไทย-ข่าวทำเนียบรัฐบาล-โฆษกรัฐบาลเผย นายกฯ สั่งการตรวจสอบ ติดตามสถานการณ์ พร้อมทำความเข้าใจ ประชาชนในพื้นที่ รวมทั้งปฏิบัติตามหน้าที่ด้วยความโปร่งใส


วันเสาร์ที่ 23 มีนาคม 2567
23/03/2567
พิมพ์
โฆษกรัฐบาลเผย นายกฯ สั่งการตรวจสอบ ติดตามสถานการณ์ พร้อมทำความเข้าใจ ประชาชนในพื้นที่ รวมทั้งปฏิบัติตามหน้าที่ด้วยความโปร่งใส
โฆษกรัฐบาลเผย นายกฯ สั่งการตรวจสอบ ติดตามสถานการณ์ พร้อมทำความเข้าใจ ประชาชนในพื้นที่ รวมทั้งปฏิบัติตามหน้าที่ด้วยความโปร่งใส
วันที่ 23 มีนาคม 2567 นายชัย วัชรงค์ โฆษกประจำสำนักนายกรัฐมนตรี เปิดเผยว่าต่อสถานการณ์ความไม่สงบภาคใต้ที่เกิดขึ้น นาย เศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง สั่งการให้ หน่วยงานที่เกี่ยวข้อง ติดตาม ตรวจสอบสถานการณ์อย่างเร่งด่วน อย่างต่อเนื่อง
โฆษกประจำสำนักนายกรัฐมนตรีกล่าวว่า ต่อกรณี ที่มีการจับกุมผู้ต้องสงสัยแล้ว 6 รายนั้น นายกรัฐมนตรีสั่งการให้เน้นสร้างความเข้าใจเพื่อให้ประชาชนในพื้นที่ เข้าใจสถานการณ์ รวมทั้งให้ปฏิบัติด้วยความ ดีกว่า โปร่งใส ยุติธรรม คำนึงถึงสิทธิมนุษยชนให้มากที่สุด
“นายกรัฐมนตรีเข้าใจดีต่อความอ่อนไหว ของสถานการณ์ที่เกิดขึ้นจึงสั่งการให้ตรวจสอบด้วยความระมัดระวังพร้อมดำเนินการอย่างโปร่งใส แต่เร่งด่วนเพื่อคืนความเชื่อมั่นให้ประชาชน” นายชัย กล่าว
ทั้งนี้ กองอำนวยการรักษาความมั่นคงภายในภาค 4 ส่วนหน้าขอความร่วมมือพี่น้องประชาชน หากพบบุคคลต้องสงสัยเข้ามาเคลื่อนไหวในพื้นที่ สามารถแจ้งได้ที่หมายเลขโทรศัพท์สายตรง แม่ทัพภาคที่ 4 ผู้อำนวยการรักษาความมั่นคงภายในภาค 4 โทร 061-1732999 หรือเบอร์สายด่วน กอ.รมน.ภาค 4 สน. 1341 และหน่วยเฉพาะกิจในพื้นที่ได้ตลอด 24 ชั่วโมง รวมทั้งขอเรียนให้ทราบว่าผู้ให้การสนับสนุนผู้กระทำผิดด้วยวิธีการต่างๆ เช่น การนำพาซ่อนเร้น การให้การสนับสนุนที่พักพิง หรือการสนับสนุนเสบียงอาหาร จะมีความผิดตามกฎหมาย ป.อาญา มาตรา 189 ต้องระวางโทษจำคุกไม่เกิน 2 ปี หรือปรับไม่เกิน 40,000 บาท หรือทั้งจำทั้งปรับ

ที่มา : https://www.thaigov.go.th/news/contents/details/80760