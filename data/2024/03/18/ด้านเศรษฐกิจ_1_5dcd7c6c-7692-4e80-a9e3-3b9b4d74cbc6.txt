รัฐบาลไทย-ข่าวทำเนียบรัฐบาล-รองปลัด กษ. ติดตามนายกรัฐมนตรี ลงพื้นที่จังหวัดลำพูน


วันจันทร์ที่ 18 มีนาคม 2567
รองปลัด กษ. ติดตามนายกรัฐมนตรี ลงพื้นที่จังหวัดลำพูน
รองปลัด กษ. ติดตามนายกรัฐมนตรี ลงพื้นที่จังหวัดลำพูน
นายนวนิตย์ พลเคน รองปลัดกระทรวงเกษตรและสหกรณ์ ร่วมติดตาม นายเศรษฐา ทวีสิน นายกรัฐมนตรี และคณะ ในการเดินทางมาตรวจติดตามการขับเคลื่อนนโยบายสำคัญของรัฐบาลในพื้นที่จังหวัดลำพูน ณ บ้านดอนหลวง ต.แม่แรง อ.ป่าซาง จ.ลำพูน
โดยนายกรัฐมนตรีได้เยี่ยมเยียนพบปะผู้ประกอบการผลิตและจำหน่ายผ้าฝ้ายสำเร็จรูปและประชาชนในพื้นที่จังหวัดลำพูน รวมทั้งเยี่ยมชมนิทรรศการเผยแพร่ประชาสัมพันธ์ผลการดำเนินงานตามนโยบายของรัฐบาล จำนวน 7 บูธ ประกอบด้วย
1. การนำเสนอผลการแก้ไขปัญหาหมอกควัน ไฟป่า และ PM 2.5 ของจังหวัดลำพูน
2. การนำเสนอผลการบริหารจัดการขยะจังหวัดลำพูน
3. การนำเสนอโครงการผ้าลำพูน
4. การนำเสนอผลการดำเนินโครงการจัดที่ดินให้ชุมชนตามนโยบายรัฐบาล (คทช.) จังหวัดลำพูน
5. การนำเสนอผลการแก้ไขปัญหาราคาผลิตผลทางการเกษตรตกต่ำ(ลำไย,มะม่วง) จังหวัดลำพูน
6. การนำเสนอผลการแก้ไขปัญหาหนี้นอกระบบจังหวัดลำพูน
7. การนำเสนอผลการแก้ไขปัญหายาเสพติดและการจัดระเบียบสังคมจังหวัดลำพูน
นอกจากนี้ นายกรัฐมนตรียังให้ความสำคัญกับภาคการเกษตร ทั้งการผลักดัน พรบ.ลำไย เพื่อให้พี่น้องมีความเข้มแข็ง มีรายได้ที่ดี และขอให้กระทรวงพาณิชย์เปิดตลาดต่างประเทศให้กับมะม่วงพันธุ์แดงจักรพรรดิ์และเขียวใหญ่ ซึ่งเป็นมะม่วงที่มีความช้ำยาก ง่ายต่อการขนส่ง

ที่มา : https://www.thaigov.go.th/news/contents/details/80443