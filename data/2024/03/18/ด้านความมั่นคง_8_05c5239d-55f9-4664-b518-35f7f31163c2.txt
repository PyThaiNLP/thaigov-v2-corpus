รัฐบาลไทย-ข่าวทำเนียบรัฐบาล-“พัชรวาท” เยี่ยมป่าชุมชนบ้านร่องบอน จ.เชียงราย ขอบคุณเครือข่ายประชาชนช่วยดูแลรักษาป่า ย้ำขอความร่วมมือ ร่วมกันเฝ้าระวังป้องกันไฟป่า แก้ปัญหา PM2.5


วันจันทร์ที่ 18 มีนาคม 2567
“พัชรวาท” เยี่ยมป่าชุมชนบ้านร่องบอน จ.เชียงราย ขอบคุณเครือข่ายประชาชนช่วยดูแลรักษาป่า ย้ำขอความร่วมมือ ร่วมกันเฝ้าระวังป้องกันไฟป่า แก้ปัญหา PM2.5
“พัชรวาท” เยี่ยมป่าชุมชนบ้านร่องบอน จ.เชียงราย ขอบคุณเครือข่ายประชาชนช่วยดูแลรักษาป่า ย้ำขอความร่วมมือ ร่วมกันเฝ้าระวังป้องกันไฟป่า แก้ปัญหา PM2.5
“พัชรวาท” เยี่ยมป่าชุมชนบ้านร่องบอน จ.เชียงราย ขอบคุณเครือข่ายประชาชนช่วยดูแลรักษาป่า ย้ำขอความร่วมมือ ร่วมกันเฝ้าระวังป้องกันไฟป่า แก้ปัญหา PM2.5
วันนี้ (18 มีนาคม 2567) เวลา 15.30 น. พล.ต.อ.พัชรวาท วงษ์สุวรรณ รองนายกรัฐมนตรี และรัฐมนตรีว่าการกระทรวงทรัพยากรธรรมชาติและสิ่งแวดล้อม พร้อมด้วย ร.อ.รชฏ พิสิษฐบรรณกร ผู้ช่วยรัฐมนตรีประจำกระทรวงฯ นายจตุพร บุรุษพัฒน์ ปลัดกระทรวงฯ และคณะผู้บริหารหน่วยงานในสังกัดกระทรวงฯ ลงพื้นที่ตรวจติดตามการดำเนินงานป่าชุมชนบ้านร่องบอน ต.ม่วงคำ อ.พาน จ.เชียงราย โดยมี นายวุฒิกร คำมา นายอำเภอพาน พร้อมด้วยนางปราณี ราชคมย์ ประธานป่าชุมชุนบ้านร่องบอนและประธานเครือข่ายป่าชุมชน ต.ม่วงคำ อ.พาน จ.เชียงราย และประชาชนในพื้นที่ให้การต้อนรับ
โดย พล.ต.อ.พัชรวาท ได้พบปะพูดคุยกับประชาชนเครือข่ายป่าชุมชน จ.เชียงราย เครือข่ายอาสาสมัครพิทักษ์ทรัพยากรธรรมชาติและสิ่งแวดล้อมหมู่บ้าน (ทสม.) ตลอดจนผู้แทนหน่วยงานจากทุกภาคส่วนที่มีส่วนร่วมดำเนินงาน พร้อมทั้งกล่าวให้กำลังใจและขอขอบคุณทุกฝ่ายที่ร่วมกันดูแลรักษาป่า โดยเฉพาะคณะกรรมการและสมาชิกป่าชุมชนบ้านร่องบอน ที่ทุ่มเทแรงกายแรงใจร่วมกันบริหารจัดการป่าชุมชนจนประสบผลสำเร็จ ทำให้ป่าชุมชนแห่งนี้เป็นแหล่งน้ำ แหล่งอาหาร แหล่งสมุนไพร สามารถกักเก็บก๊าซคาร์บอนไดออกไซด์ และยังคงความอุดมสมบูรณ์ไว้ให้เกิดประโยชน์อย่างยั่งยืน เป็นมรดกแก่ลูกหลาน นอกจากนี้ ยังได้ฝากให้ทุกคนร่วมกันเป็นหูเป็นตา ช่วยกันดูแลป้องกันไฟป่าที่จะเกิดขึ้นในป่าสงวนแห่งชาติ ป่าอนุรักษ์ และป่าชุมชน
ก่อนเดินทางกลับ พล.ต.อ.พัชรวาท ยังได้ร่วมปลูกต้นยางนากับเยาวชนบ้านร่องบอน และชมการสาธิตการทำแนวกันไฟ เยี่ยมชมนิทรรศการการจัดการทรัพยากรป่าไม้ของชุมชน พร้อมทั้ง มอบเงินอุดหนุนป่าชุมชนให้กับ 5 ป่าชุมชน มอบเครื่องเป่าลมให้กับ 1 ป่าชุมชน และมอบต้นรวงผึ้งแก่ตัวแทน 2 ป่าชุมชน

ที่มา : https://www.thaigov.go.th/news/contents/details/80510