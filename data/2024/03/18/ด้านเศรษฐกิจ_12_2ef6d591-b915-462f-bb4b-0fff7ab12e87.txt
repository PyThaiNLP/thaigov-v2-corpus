รัฐบาลไทย-ข่าวทำเนียบรัฐบาล-กรมทางหลวงชนบท จัดตั้งด่านตรวจชั่งน้ำหนักยานพาหนะเคลื่อนที่บนถนนสาย กบ.1002 จังหวัดกระบี่ ป้องกันผลกระทบต่อเส้นทางในระยะยาว


วันจันทร์ที่ 18 มีนาคม 2567
กรมทางหลวงชนบท จัดตั้งด่านตรวจชั่งน้ำหนักยานพาหนะเคลื่อนที่บนถนนสาย กบ.1002 จังหวัดกระบี่ ป้องกันผลกระทบต่อเส้นทางในระยะยาว
....
กรมทางหลวงชนบท (ทช.) กระทรวงคมนาคม โดยสำนักงานทางหลวงชนบทที่ 14 (กระบี่) แขวงทางหลวงชนบทกระบี่ ร่วมกับสำนักงานขนส่งจังหวัดกระบี่ และตำรวจภูธรอ่าวลึก จัดตั้งด่านตรวจชั่งน้ำหนักแบบเคลื่อนที่บนถนนทางหลวงชนบทสาย กบ.1002 แยก ทล.4 - บ้านบางทราย อำเภออ่าวลึก จังหวัดกระบี่ บริเวณ กม. ที่ 10+200 - 10+300 ผลการตรวจสอบปรากฎว่าผ่านเกณฑ์มาตรฐานทุกคัน โดยตรวจสอบและควบคุมน้ำหนักของรถบรรทุกไม่ให้น้ำหนักเกินกว่าที่กฎหมายกำหนด ป้องกันการชำรุดของพื้นผิวถนนในระยะยาว เพื่อให้ประชาชนเดินทางบนถนนทางหลวงชนบทได้อย่างสะดวกปลอดภัย ทั้งนี้ กรณีหากพบผู้กระทำความผิดตามพระราชบัญญัติทางหลวง พ.ศ. 2535 มาตรา 61 วรรคหนึ่ง จะมีโทษจำคุกไม่เกิน 6 เดือน หรือปรับไม่เกิน 10,000 บาท หรือทั้งจำทั้งปรับ และอาจถูกริบรถบรรทุกที่ใช้ในการกระทำความผิดนั้นด้วย
ทช. ขอความร่วมมือทุกภาคส่วนปฏิบัติตามกฎหมายและมาตรการดังกล่าวอย่างเคร่งครัด โดยจะจัดเจ้าหน้าที่จัดตั้งด่านตรวจชั่งน้ำหนักแบบเคลื่อนที่อย่างต่อเนื่องและจะเวียนการจัดตั้งด่านตรวจฯ ไปยังเส้นทางอื่น ๆ อย่างทั่วถึงต่อไป

ที่มา : https://www.thaigov.go.th/news/contents/details/80491