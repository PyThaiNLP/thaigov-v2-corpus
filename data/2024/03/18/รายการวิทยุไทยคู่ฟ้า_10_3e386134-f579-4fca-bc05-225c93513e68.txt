รัฐบาลไทย-ข่าวทำเนียบรัฐบาล-มาตรการภาษีเพื่อส่งเสริมการระดมทุนด้วยโทเคนดิจิทัลเพื่อการลงทุน


วันจันทร์ที่ 18 มีนาคม 2567
18/03/2567
พิมพ์
มาตรการภาษีเพื่อส่งเสริมการระดมทุนด้วยโทเคนดิจิทัลเพื่อการลงทุน
วันพุธที่ 13 มีนาคม 2567
ต่อจากนี้ไป ขอเชิญรับฟังไทยคู่ฟ้า
คณะรัฐมนตรีอนุมัติหลักการร่าง พ.ร.ฎ.ออกตามความในประมวลรัษฎากร
ซึ่งเป็นการยกเว้นภาษีเงินได้บุคคลธรรมดาสำหรับเงินส่วนแบ่งของกำไร หรือ เงินปันผล หรือ
ผลประโยชน์อื่นใดที่ได้รับจากการถือหรือครอบครองโทเคนดิจิทัลเพื่อการลงทุน
และได้หักภาษีเงินได้บุคคลธรรมดา ณ ที่จ่ายในอัตราร้อยละ 15 ไว้แล้ว
ไม่ต้องนำเงินได้ส่วนดังกล่าวไปรวมคำนวณภาษีเงินได้บุคคลธรรมดาอีก
สำหรับเงินปันผลหรือผลประโยชน์ที่ได้รับตั้งแต่วันที่ 1 มกราคม 2567 เป็นต้นไป
เพื่อยกระดับการกำกับดูแลโทเคนดิจิทัลให้ใกล้เคียงกับหลักทรัพย์
รวมทั้งส่งเสริมและสนับสนุนให้ไทยเป็นศูนย์กลางการระดมทุนด้วยสินทรัพย์ดิจิทัล โดยคาดว่าภายในปี 2567
นี้ จะมีการระดมทุนด้วยโทเคนดิจิทัลเพื่อการลงทุนมากถึง 18,500 ล้านบาท
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/80465