รัฐบาลไทย-ข่าวทำเนียบรัฐบาล-นายกฯ สักการะพระเจ้าตนหลวง เพื่อความเป็นสิริมงคลในโอกาสเดินทางมาตรวจราชการจังหวัดพะเยา


วันจันทร์ที่ 18 มีนาคม 2567
18/03/2567
พิมพ์
นายกฯ สักการะพระเจ้าตนหลวง เพื่อความเป็นสิริมงคลในโอกาสเดินทางมาตรวจราชการจังหวัดพะเยา
นายกฯ สักการะพระเจ้าตนหลวง เพื่อความเป็นสิริมงคลในโอกาสเดินทางมาตรวจราชการจังหวัดพะเยา
วันนี้ (18 มี.ค. 67) นายชัย วัชรงค์ โฆษกประจำสำนักนายกรัฐมนตรี เผยว่า วันนี้ (18 มีนาคม 2567) เวลา 13.15 น. นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง สักการะพระเจ้าตนหลวงเพื่อความเป็นสิริมงคลในโอกาสเดินทางมาตรวจราชการจังหวัดพะเยา และนมัสการพระครูพิศาลสรกิจ เลขานุการเจ้าคณะจังหวัดพะเยา ณ วัดศรีโคมคำ ตำบลเวียง อำเภอเมืองพะเยา จังหวัดพะเยา
โอกาสนี้ พระครูพิศาลสรกิจ เลขานุการเจ้าคณะจังหวัดพะเยา ได้มอบพระเจ้าตนหลวงองค์จำลอง ให้กับนายกรัฐมนตรี เพื่อเป็นขวัญกำลังใจในการปฏิบัติหน้าที่ พร้อมกล่าวให้พร ขอให้นายกรัฐมนตรีปฏิบัติหน้าที่ด้วยความราบรื่น ก้าวผ่านทุกปัญหาไปให้ได้ ขอให้มีกำลังใจ กำลังกายในการทำงานเพื่อประชาชน และเพื่อประเทศชาติต่อไป

ที่มา : https://www.thaigov.go.th/news/contents/details/80478