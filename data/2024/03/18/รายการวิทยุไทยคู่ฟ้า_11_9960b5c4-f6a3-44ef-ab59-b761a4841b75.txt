รัฐบาลไทย-ข่าวทำเนียบรัฐบาล-อนุมัติหลักการ ร่าง พ.ร.บ.ควบคุมเครื่องดื่มแอลกอฮอล์


วันจันทร์ที่ 18 มีนาคม 2567
18/03/2567
พิมพ์
อนุมัติหลักการ ร่าง พ.ร.บ.ควบคุมเครื่องดื่มแอลกอฮอล์
วันพฤหัสบดีที่ 14 มีนาคม 2567
ต่อจากนี้ไป ขอเชิญรับฟังไทยคู่ฟ้า
คณะรัฐมนตรีอนุมัติหลักการร่าง พ.ร.บ.ควบคุมเครื่องดื่มแอลกอฮอล์
ซึ่งมีสาระสำคัญเป็นการเพิ่มเติมองค์ประกอบของคณะกรรมการต่าง ๆ เพิ่มหมวดว่าด้วยการโฆษณา เช่น
ห้ามแสดงชื่อหรือเครื่องหมายของเครื่องดื่มแอลกอฮอล์อันเป็นการอวดอ้างสรรพคุณหรือชักจูงใจ
ตลอดจนห้ามให้การอุปถัมภ์หรือสนับสนุนบุคคล
หน่วยงานรัฐหรือเอกชนในลักษณะที่เกี่ยวกับเครื่องดื่มแอลกอฮอล์
เพิ่มเติมโทษกรณีฝ่าฝืนบริโภคเครื่องดื่มแอลกอฮอล์ในบริเวณสถานที่ขายเครื่องดื่มแอลกอฮอล์
ต้องชำระค่าปรับเป็นพินัยไม่เกิน 10,000 บาท หากผู้กระทำผิดเป็นผู้ผลิตหรือนำเข้า มีโทษจำคุกไม่เกิน 1 ปี
ปรับไม่เกิน 1 ล้านบาท หรือทั้งจำทั้งปรับ โดยให้กฎหมายฉบับนี้มีผลบังคับใช้เมื่อพ้นกำหนด 90
วันนับแต่วันที่ประกาศในราชกิจจานุเบกษา
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/80466