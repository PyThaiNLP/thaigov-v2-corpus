รัฐบาลไทย-ข่าวทำเนียบรัฐบาล-บสย. ต้อนรับผู้แทนธนาคารพัฒนาเอเชีย ศึกษาบทบาทค้ำประกันสินเชื่อ  


วันจันทร์ที่ 18 มีนาคม 2567
18/03/2567
พิมพ์
บสย. ต้อนรับผู้แทนธนาคารพัฒนาเอเชีย ศึกษาบทบาทค้ำประกันสินเชื่อ
บรรษัทประกันสินเชื่ออุตสาหกรรมขนาดย่อม (บสย.) ต้อนรับคณะผู้แทนธนาคารพัฒนาเอเชีย : Asian Development Bank (ADB) ศึกษาบทบาทค้ำประกันสินเชื่อ  SMEs Start up และนวัตกรรม เข้าถึงแหล่งทุน
นายศิษฎ์  วงศาริยะ รองผู้จัดการทั่วไป สายงานกำกับและบริหารความเสี่ยง พร้อมด้วย นายกิตติพงษ์ บุรณศิริ รองผู้จัดการทั่วไป สายงานกลยุทธ์และผลิตภัณฑ์ บรรษัทประกันสินเชื่ออุตสาหกรรมขนาดย่อม (บสย.) ต้อนรับคณะผู้แทนธนาคารพัฒนาเอเชีย Asian Development Bank (ADB) ซึ่งเป็นคณะทำงานโครงการ The Greater Mekong Subregion (GMS) Strategic Framework 2023  นำโดย Mr.Neil Foster-McGregor, Senior Economist Regional Cooperation and Integration Division Economic Research and Development Impact Department , ดร.อัษฎา จินตกานนท์ รองศาสตราจารย์ ผู้อำนวยการหลักสูตรปรัชญาดุษฎีบัณฑิต  และผู้อำนวยการศูนย์ปัญญาทัศน์เพื่อการจัดการ และ ดร.กรวิกา พิมุขมนัสกิจ Consultant Thailand Resident Mission เพื่อศึกษาบทบาทการค้ำประกันสินเชื่อของ บสย. โมเดลการค้ำประกันสินเชื่อ โดยเฉพาะอย่างยิ่งการให้การสนับสนุนธุรกิจ Start- up ธุรกิจที่เกี่ยวข้องกับนวัตกรรม และมาตรการให้ความช่วยเหลือผู้ประกอบการ SMEs ในการเข้าถึงแหล่งเงินทุน  ณ ห้องประชุม บสย. ชั้น 18 อาคารชาญอิสสระทาวเวอร์2 กรุงเทพฯ
นายกิตติพงษ์ บุรณศิริ รองผู้จัดการทั่วไป สายงานกลยุทธ์และผลิตภัณฑ์ กล่าวบรรยายสรุปแผนกลยุทธ์การช่วยผู้ประกอบการ SMEs บสย. “TCG Sustainability Plan For 2024-2025” โดยย้ำบทบาทสำคัญของการค้ำประกันสินเชื่อว่า เป็นกลไกขับเคลื่อนเศรษฐกิจที่สำคัญ สนับสนุนการสร้างธุรกิจให้เติบโตอย่างยั่งยืน ช่วย SMEs เข้าถึงแหล่งทุน โดยที่ผ่านมา บสย. ยังได้เร่งพัฒนาผลิตภัณฑ์ค้ำประกันสินเชื่อ รูปแบบ Product by Segment ตามเทรนด์สินเชื่อของแต่ละกลุ่มเป้าหมาย รวมทั้งการพัฒนา Product Program ร่วมกับธนาคารพันธมิตร โดยในส่วนของการช่วยเหลือ SMEs กลุ่ม Start up และกลุ่มนวัตกรรม ให้เข้าถึงแหล่งทุน มีแนวโน้มการขยายตัวที่ดี  มีการให้ความรู้ทางการเงินแก่ผู้ประกอบการ SMEs  เพื่อเสริมศักยภาพและขีดความสามารถในการแข่งขัน ซึ่งขณะนี้ บสย. ได้เร่งขับเคลื่อนการค้ำประกันสินเชื่อสู่ Digital Guarantee  เชื่อมโยง Digital Lending ผ่าน LINE OA @tcgfirst

ที่มา : https://www.thaigov.go.th/news/contents/details/80444