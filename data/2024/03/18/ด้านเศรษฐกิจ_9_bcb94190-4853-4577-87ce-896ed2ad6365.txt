รัฐบาลไทย-ข่าวทำเนียบรัฐบาล-นายสุรพงษ์ ปิยะโชติ รัฐมนตรีช่วยว่าการกระทรวงคมนาคม ลงพื้นที่จังหวัดเชียงราย ตรวจเยี่ยมและติดตามการดำเนินงานตามแผนรัฐวิสาหกิจ พ.ศ. 2567 - 2571 บริษัท วิทยุการบินแห่งประเทศไทย จำกัด


วันจันทร์ที่ 18 มีนาคม 2567
นายสุรพงษ์ ปิยะโชติ รัฐมนตรีช่วยว่าการกระทรวงคมนาคม ลงพื้นที่จังหวัดเชียงราย ตรวจเยี่ยมและติดตามการดำเนินงานตามแผนรัฐวิสาหกิจ พ.ศ. 2567 - 2571 บริษัท วิทยุการบินแห่งประเทศไทย จำกัด
....
นายสุรพงษ์ ปิยะโชติ รัฐมนตรีช่วยว่าการกระทรวงคมนาคม ตรวจเยี่ยม พร้อมติดตามการดำเนินงานตามแผนงาน/โครงการ ตามแผนรัฐวิสาหกิจ พ.ศ. 2567 – 2571 บริษัท วิทยุการบินแห่งประเทศไทย จำกัด (บวท.) โดยมี นางสาวณภัทรา กมลรักษา ผู้ช่วยเลขานุการรัฐมนตรีว่าการกระทรวงคมนาคม นายพิเชฐ คุณาธรรมารักษ์ อธิบดีกรมการขนส่งทางราง นายเสกสม อัครพันธุ์ รองอธิบดีกรมการขนส่งทางบก พร้อมนี้ นายณพศิษฏ์ จักรพิทักษ์ กรรมการผู้อำนวยการใหญ่ บวท. บรรยายสรุป เมื่อวันที่ 17 มีนาคม 2567 ณ ห้องประชุม ท่าอากาศยานแม่ฟ้าหลวง เชียงราย
นายสุรพงษ์ ปิยะโชติ กล่าวว่า แผนงาน/โครงการตามแผนรัฐวิสาหกิจ พ.ศ. 2567 - 2571 ของ บวท. ในพื้นที่จังหวัดเชียงราย มีจำนวน 4 โครงการ ประกอบด้วย
1. โครงการปรับปรุงประสิทธิภาพระบบช่วยการเดินอากาศ ILS/DME (Instrument Landing System/Distance Measuring Equipment) ณ ท่าอากาศยานเชียงราย โดยมีแผนดำเนินงานในปีงบประมาณ 2567 – 2569 ซึ่งขณะนี้อยู่ระหว่างการจัดทำขอบเขตของงานเพื่อแจ้งการจัดหา
2. โครงการปรับปรุงประสิทธิภาพระบบ Digital Voice Recording and Replay System ณ หอควบคุมการจราจรทางอากาศเชียงราย โดยมีแผนดำเนินงานในปีงบประมาณ 2567 – 2569 และจะเริ่มดำเนินการจัดหาในเดือนตุลาคม 2567
3. โครงการปรับปรุงประสิทธิภาพระบบการจ่ายไฟฟ้าสำรอง ณ หอควบคุมการจราจรทางอากาศ สถานีช่วยการเดินอากาศ และสถานีรับ – ส่งวิทยุท่าอากาศยานเชียงราย โดยมีแผนดำเนินงานในปีงบประมาณ 2565 – 2568 ปัจจุบันลงนามสัญญาแล้ว อยู่ระหว่างดำเนินการตามสัญญา
4. โครงการปรับปรุงประสิทธิภาพระบบตู้สาขาโทรศัพท์สำนักงานอัตโนมัติ (Internet Private Branch Exchange: IPBX) พร้อมอุปกรณ์ประกอบ เพื่อทดแทนของเดิม ณ หอควบคุมการจราจรทางอากาศเชียงราย โดยมีแผนดำเนินงานในปีงบประมาณ 2564 - 2567 ขณะนี้อยู่ระหว่างลงนามสัญญา
หอควบคุมการจราจรทางอากาศเชียงราย มีภารกิจหลักในการบริการจราจรทางอากาศ (Air Traffic Services) บริการระบบการสื่อสาร (Communication) บริการระบบเครื่องช่วยเดินอากาศ (Navigation) บริการระบบติดตามอากาศยาน (Surveillance) และบริการให้เช่าอุปกรณ์วิทยุสื่อสารและอุปกรณ์รับส่งข้อมูล
ส่วนบริการจราจรทางอากาศ (Air Traffic Services – AERODROME Control Service) ให้บริการควบคุมจราจรทางอากาศ ครอบคลุมรัศมี 5 – 10 ไมล์ทะเล โดยรอบท่าอากาศยานแม่ฟ้าหลวง เชียงราย มีความสูงตั้งแต่พื้นดินถึงความสูง 2,000 ฟุต และยังให้บริการควบคุมจราจรทางอากาศบนทางวิ่ง ทางขับ ลานจอด บริเวณเขตท่าอากาศยานแม่ฟ้าหลวง เชียงราย
นอกจาก ในการกรณีมีเที่ยวบินล่าช้า บวท. สามารถจัดเจ้าหน้าที่ควบคุมจราจรทางอากาศได้ถึงเวลา 23.30 น. ด้านการรองรับปริมาณเที่ยวบินขึ้น – ลง ณ ท่าอากาศยานแม่ฟ้าหลวง เชียงราย บวท.สามารถรองรับจำนวนเที่ยวบินรวมเฉี่ย 37.37 เที่ยวบิน ต่อวัน และสามารถรองรับเที่ยวบินได้สูงสุด 7 เที่ยวบิน ต่อชั่วโมง โ ทั้งนี้ นายสุรพงษ์ มอบให้ บวท. เตรียมการบริการจราจรทางกาศในช่วงสงกรานต์ เนื่องจากจะมีประชาชนมาท่องเที่ยวมาขึ้น ตามที่รัฐบาลจัดกิจกรรมสงกรานต์ในพื้นที่ภาคเหนือ

ที่มา : https://www.thaigov.go.th/news/contents/details/80481