รัฐบาลไทย-ข่าวทำเนียบรัฐบาล-นายกรัฐมนตรี เยือนสาธารณรัฐฝรั่งเศสอย่างเป็นทางการ มุ่งผลักดันการค้าการลงทุน


วันจันทร์ที่ 18 มีนาคม 2567
18/03/2567
พิมพ์
นายกรัฐมนตรี เยือนสาธารณรัฐฝรั่งเศสอย่างเป็นทางการ มุ่งผลักดันการค้าการลงทุน
วันศุกร์ที่ 8 มีนาคม 2567
ต่อจากนี้ไป ขอเชิญรับฟังไทยคู่ฟ้า
นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง
เยือนสาธารณรัฐฝรั่งเศสอย่างเป็นทางการ ระหว่างวันที่ 8 – 12 มีนาคม 2567
โดยพบหารือทวิภาคีกับผู้นำของสาธารณรัฐฝรั่งเศส เข้าร่วมพิธีเปิดงาน MIPIM 2024
ซึ่งเป็นงานมหกรรมอสังหาริมทรัพย์ที่ใหญ่ที่สุดในโลก
พบหารือภาคเอกชนรายสำคัญจากหลากหลายอุตสาหกรรม เช่น ท่องเที่ยว แฟชั่น
อุตสาหกรรมอากาศยานและดาวเทียม ตลอดจนพบผู้บริหารห้างค้าปลีกและห้างสรรพสินค้าชั้นนำของฝรั่งเศส
เพื่อสำรวจตลาดและการจัดการกระจายสินค้าอาหารเอเชียในตลาดยุโรป
โดยมีเป้าหมายเพื่อสร้างความเชื่อมั่น ดึงดูดการลงทุน ตลอดจนผลักดันความร่วมมือด้านการค้าการลงทุน
และความตกลงเขตการค้าเสรีไทย-สหภาพยุโรป
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/80456