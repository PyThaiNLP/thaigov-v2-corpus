รัฐบาลไทย-ข่าวทำเนียบรัฐบาล-รมว.ธรรมนัส มอบผู้ช่วยรัฐมนตรี เป็นประธานการประชุมช่วยเหลือสหกรณ์กรุงเทพ จำกัด


วันอังคารที่ 5 มีนาคม 2567
รมว.ธรรมนัส มอบผู้ช่วยรัฐมนตรี เป็นประธานการประชุมช่วยเหลือสหกรณ์กรุงเทพ จำกัด
รมว.ธรรมนัส มอบผู้ช่วยรัฐมนตรี เป็นประธานการประชุมช่วยเหลือสหกรณ์กรุงเทพ จำกัด
ดร.จอมขวัญ กลับบ้านเกาะ ผู้ช่วยรัฐมนตรีประจำกระทรวงเกษตรและสหกรณ์ เป็นประธานการประชุมคณะทำงานพิจารณาช่วยเหลือสหกรณ์กรุงเทพ จำกัด เกี่ยวกับแนวทางการดำเนินงานของสหกรณ์ให้สามารถดำเนินการต่อไปได้ โดยมีคณะทำงานประกอบด้วย ดร.ธนสาร ธรรมสอน นายธนดล สุวัณณะฤทธิ์ คณะที่ปรึกษารัฐมนตรีว่าการกระทรวงเกษตรและสหกรณ์ ผู้แทนหน่วยงานที่เกี่ยวข้อง อาทิ กระทรวงทรัพยากรธรรมชาติและสิ่งแวดล้อม กระทรวงยุติธรรม สำนักงานอัยการคุ้มครองสิทธิและช่วยเหลือทางกฎหมายแก่ประชาชน กระทรวงการคลัง สำนักงานคณะกรรมการกฤษฎีกา กรมทรัพยากรน้ำบาตาล กรมบังคับคดี กรมบัญชีกลาง และกรมส่งเสริมสหกรณ์ เป็นคณะทำงานและเลขานุการฯ เข้าร่วมประชุม ณ ห้องประชุมไชยยงค์ ชูชาติ สำนักงานปฏิรูปที่ดินเพื่อเกษตรกรรม
อย่างไรก็ตาม ร้อยเอก ธรรมนัส พรหมเผ่า รัฐมนตรีว่าการกระทรวงเกษตรและสหกรณ์ ได้ออกหนังสือขอความอนุเคราะห์ กระทรวงทรัพยากรธรรมชาติและสิ่งแวดล้อม และกระทรวงยุติธรรม ในการชลอการยึดทรัพย์ และอายัดบัญชี พร้อมทั้งขอลดหนี้ต้นเงินและดอกเบี้ยหรือขอผ่อนผันการชำระหนี้หรือขยายระยะเวลาการผ่อนชำระหนี้ของสหกรณ์กรุงเทพ จำกัด เมื่อวันที่ 13 กุมภาพันธ์ 2567 ที่ผ่านมา ในการประชุมคณะทำงานครั้งนี้มีการพิจารณาแนวทางช่วยเหลือสหกรณ์กรุงเทพ จำกัด ซึ่งที่ประชุมมีมติเห็นชอบให้สหกรณ์จัดทำแผนแก้ไขหนี้ให้แล้วเสร็จภายใน 90 วัน จากนั้นให้นำเสนอแผนต่อกรมทรัพยากรน้ำบาดาลก่อนเสนอให้กรมบัญชีกลางเพื่อพิจารณา โดยให้ยึดหลักประโยชน์ของทางราชการและทางสังคมเป็นสำคัญ ทั้งนี้ ที่ประชุมได้มอบหมายให้นายกฤษ อุตตมะโยธิน รองอธิบดีกรมส่งเสริมการเกษตร เป็นหัวหน้าทีมที่ปรึกษาให้กับสหกรณ์ในการจัดทำแผนดังกล่าวด้วย

ที่มา : https://www.thaigov.go.th/news/contents/details/79885