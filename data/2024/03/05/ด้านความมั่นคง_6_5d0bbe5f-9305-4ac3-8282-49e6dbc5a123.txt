รัฐบาลไทย-ข่าวทำเนียบรัฐบาล-พระบาทสมเด็จพระเจ้าอยู่หัว ทรงพระกรุณาโปรดเกล้า ฯ พระราชทานความช่วยเหลือแก่ราษฎรที่ประสบความเดือดร้อนจากวิกฤตภัยแล้ง


วันอังคารที่ 5 มีนาคม 2567
พระบาทสมเด็จพระเจ้าอยู่หัว ทรงพระกรุณาโปรดเกล้า ฯ พระราชทานความช่วยเหลือแก่ราษฎรที่ประสบความเดือดร้อนจากวิกฤตภัยแล้ง
โดยทรงรับฎีกาโครงการพัฒนาแหล่งน้ำที่ราษฎรขอพระราชทานพระมหากรุณา โครงการระบบท่อส่งน้ำฝั่งซ้ายเขื่อนขุนด่านปราการชล – คลองสีเสียด ไว้เป็นโครงการอันเนื่องมาจากพระราชดำริ
กรมชลประทานสนองพระราชดำริโดยการก่อสร้างระบบท่อส่งน้ำจากเขื่อนขุนด่านปราการชลเชื่อมต่อกับระบบส่งน้ำของอ่างเก็บน้ำคลองสีเสียดอันเนื่องมาจากพระราชดำริที่มีอยู่เดิม ระยะทาง ๑๓ กิโลเมตร เมื่อดำเนินการแล้วเสร็จจะสามารถเพิ่มประสิทธิภาพให้กับอ่างเก็บน้ำคลองสีเสียดฯ ให้มีปริมาณน้ำต้นทุนอย่างเพียงพอ ราษฎรต่างปลื้มปีติและสำนึกในพระมหากรุณาธิคุณเป็นล้นพ้น “เขื่อนขุนด่านปราการชล ลดน้ำยามท่วม เติมน้ำยามแล้ง”
#ทรงพระเจริญ #สืบสานรักษาต่อยอด
#โครงการพัฒนาแหล่งน้ำ
#พระราชพิธีมหามงคลเฉลิมพระชนมพรรษา๖รอบ
ที่มา พระลาน

ที่มา : https://www.thaigov.go.th/news/contents/details/79859