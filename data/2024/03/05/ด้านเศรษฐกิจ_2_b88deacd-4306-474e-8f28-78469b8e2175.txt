รัฐบาลไทย-ข่าวทำเนียบรัฐบาล-ผู้ตรวจราชการฯ เอกนิติ  ลงพื้นที่ระนองติดตามการดำเนินงานจากการลงพื้นที่เพื่อหารือผู้ประกอบการ จ.ระนอง ในคราวประชุมคณะรัฐมนตรีอย่างเป็นทางการนอกสถานที่  


วันอังคารที่ 5 มีนาคม 2567
05/03/2567
พิมพ์
ผู้ตรวจราชการฯ เอกนิติ  ลงพื้นที่ระนองติดตามการดำเนินงานจากการลงพื้นที่เพื่อหารือผู้ประกอบการ จ.ระนอง ในคราวประชุมคณะรัฐมนตรีอย่างเป็นทางการนอกสถานที่
ผู้ตรวจราชการฯ เอกนิติ  ลงพื้นที่ระนองติดตามการดำเนินงานจากการลงพื้นที่เพื่อหารือผู้ประกอบการ จ.ระนอง ในคราวประชุมคณะรัฐมนตรีอย่างเป็นทางการนอกสถานที่
วันที่ 4 มีนาคม 2567 เวลา 14.30 น.
นายเอกนิติ รมยานนท์ ผู้ตรวจราชการกระทรวงอุตสาหกรรม เป็นประธานการประชุมคณะทำงานขับเคลื่อนการติดตามการดำเนินงานจากการลงพื้นที่เพื่อหารือผู้ประกอบการ จ.ระนอง ในคราวประชุมคณะรัฐมนตรีอย่างเป็นทางการนอกสถานที่ ณ จ.ระนอง และติดตามการตรวจราชการกลุ่มจังหวัดภาคใต้ฝั่งอันดามัน ครั้งที่ 1/2567 ณ  สำนักงานอุตสาหกรรมจังหวัดระนอง และผ่านสื่ออิเล็กทรอนิกส์ Zoom Meeting โดยมี อุตสาหกรรมจังหวัดกระบี่  ตรัง  พังงา  ภูเก็ต  ระนอง และสตูล เข้าร่วมประชุมฯ ซึ่งมีประเด็นที่ภาคเอกชนเสนอ และมีความคืบหน้าการดำเนินงาน ดังนี้
- การพัฒนาและยกระดับ Andaman Wellness and spa โดยการยกระดับมาตรฐานสถานประกอบการ และพัฒนาผลิตภัณฑ์พื้นถิ่น
- การส่งเสริมและพัฒนาผู้ประกอบการอุตสาหกรรมอาหารทะเล โดยการให้คำปรึกษาเชิงลึกด้านการพัฒนาผลิตภัณฑ์ด้วยเทคโนโลยีและนวัตกรรมแปรรูป  และการตรวจสอบคุณภาพและความปลอดภัยทางห้องปฏิบัติการเพื่อจัดทำฉลากโภชนาการ
- เหมืองดินขาว จะมีการให้ความรู้เกี่ยวกับหลักเกณฑ์และวิธีการให้ความคุ้มครองแก่คนงาน และความปลอดภัยแก่บุคคลภายนอก พ.ศ. 2566 โดยสรข.4 สอจ.ระนอง และผู้ประกอบการ ได้หารือร่วมกันโดยกำหนดจัดกิจกรรมฝึกอบรมทักษะความรู้ด้านวิศวกรรมให้แก่บุคลากรของบริษัทฯ ในวันที่ 14-15 มีนาคม 2567
และเวลา 15.30 น. ผู้ตรวจเอกนิติ ได้ตรวจราชการกรณีปกติ สอจ.ระนอง โดยมี นายวิชญพรรณ พลอยทับทิม อุตสาหกรรมจังหวัดระนอง และเจ้าหน้าที่ เข้าร่วมรับการตรวจราชการและได้รายงานตามประเด็นการตรวจราชการ การตรวจกำกับ เร่งรัด ติดตาม เพื่อขับเคลื่อนการดำเนินงานและโครงการสำคัญของกระทรวง โดยผู้ตรวจราชการฯ ได้มอบนโยบายให้เจ้าหน้าที่ดำเนินการตามนโยบาย MIND ของกระทรวงอุตสาหกรรม ใช้หัวและใจขับเคลื่อนแผนงานปี 2567 มุ่งยกระดับ “ปั้นอุตสาหกรรมคู่ชุมชน” 4 มิติ ส่งเสริมธุรกิจ ดูแลชุมชน รักษาสิ่งแวดล้อม และการกระจายรายได้เพื่อคุณภาพชีวิตที่สมดุลกับสิ่งแวดล้อม พร้อมทั้งให้ข้อเสนอแนะในการปฏิบัติงาน รวมทั้งแนวทางปฏิบัติงานตามข้อสั่งการที่จะต้องปฏิบัติอย่างเคร่งครัด อาทิ  การเบิกจ่ายงบประมาณให้เป็นไปตามมาตรการเร่งรัดการเบิกจ่ายงบประมาณ ตามมติ ครม. รวมทั้งจะต้องจัดสรรและบริหารจัดการการใช้จ่ายงบประมาณอย่างรอบคอบ การตรวจกำกับดูแลสถานประกอบการในพื้นที่ให้เป็นไปตามกฎหมาย และแก้ไขปัญหาเรื่องร้องเรียนอย่างเร่งด่วน และเน้นย้ำให้ปฏิบัติงานผ่านระบบสารสนเทศ โดยใช้ระบบตรวจกำกับโรงงาน (i-Auditor) โรงงานค้างชำระค่าธรรมเนียม จะต้องติดตามเร่งรัดดำเนินการให้เป็นที่สิ้นสุด การบริหารจัดการกากอุตสาหกรรม กำกับดูแลให้เป็นไปตามกฎหมาย และรายงานข้อมูลกากอุตสาหกรรมผ่านระบบสารสนเทศฯ ให้ดำเนินการภายในระยะเวลาที่กำหนด  การรับรองอุตสาหกรรมสีเขียว (GI) เน้นย้ำให้ติดตามเร่งรัดการดำเนินการให้เป็นไปตามเป้าหมายที่กำหนด รวมทั้งประชาสัมพันธ์ ชี้แจงถึงความสำคัญของการเข้าร่วมพร้อมเชิญชวนสมัครเข้าร่วมโครงการ 72 พรรษา ลด 10 MtCO2eq และ PM 2.5 จากภาคอุตสาหกรรมด้วย MIND จะต้องมีสูตรการคำนวณหาค่าคาร์บอนไดออกไซด์ในปริมาณผลิตภัณฑ์แต่ละประเภทให้ถูกต้อง
สุดท้ายนี้ ผู้ตรวจราชการฯ ได้ตรวจเยี่ยมบ้านพักเจ้าหน้าที่และให้กำลังใจในการปฏิบัติงาน และขอให้ปฏิบัติงานอย่างเต็มความสามารถในทุกด้าน เพื่อผู้ประกอบการ ประชาชน และกระทรวงอุตสาหกรรม

ที่มา : https://www.thaigov.go.th/news/contents/details/79821