รัฐบาลไทย-ข่าวทำเนียบรัฐบาล-กยศ. ให้โอกาสประชาชนทั่วไป อายุ 18 - 60 ปี กู้ยืมเงินเรียนในหลักสูตรระยะสั้นด้านการบริบาล


วันอังคารที่ 5 มีนาคม 2567
กยศ. ให้โอกาสประชาชนทั่วไป อายุ 18 - 60 ปี กู้ยืมเงินเรียนในหลักสูตรระยะสั้นด้านการบริบาล
.....
กยศ. ให้โอกาสประชาชนทั่วไป อายุ 18 - 60 ปี กู้ยืมเงินเรียนในหลักสูตรระยะสั้นด้านการบริบาล
.
กองทุนเงินให้กู้ยืมเพื่อการศึกษา (กยศ.) จัดโครงการนำร่องการให้เงินกู้ยืมในหลักสูตรอาชีพหรือเพื่อยกระดับทักษะ สมรรถนะ หรือการเรียนรู้ (Reskill/Upskill) ร่วมกับสถาบันทันตกรรม และโรงเรียนเอกชนนอกระบบ รวม 74 แห่ง เพื่อขยายโอกาสทางการศึกษาให้แก่ประชาชนทั่วไป โดยจะเริ่มจากหลักสูตร :
.
• การดูแลเด็กเล็ก
• การผู้ดูแลผู้สูงอายุ
• พนักงานให้การดูแล
• ประกาศนียบัตรผู้ช่วยทันตแพทย์
• ประกาศนียบัตรผู้ช่วยทันตแพทย์ขั้นสูง
.
ทั้งนี้ เป็นโครงการนำร่อง 2 ปี (ปีการศึกษา 66 - 67) :
• ให้เงินกู้ยืมเป็นค่าเล่าเรียน “ไม่เกิน 50,000 บาท/หลักสูตร/คน/ครั้ง”
• กำหนดอัตราดอกเบี้ย 1% ต่อปี
• ระยะเวลาผ่อนชำระไม่เกิน 2 ปี
.
คุณสมบัติ / เงื่อนไข :
• มีอายุ 18 - 60 ปีบริบูรณ์
• ศึกษาในหลักสูตร/สาขาวิชาตามประกาศที่คณะกรรมการกองทุนฯ กำหนด
• ทำประโยชน์ต่อสังคมหรือสาธารณะมาแล้วไม่น้อยกว่า 18 ชั่วโมง ภายในระยะเวลา 2 ปี ก่อนการยื่นขอกู้ยืม
• ต้องไม่กู้ยืมซ้ำซ้อนกับลักษณะอื่น ๆ ณ ปีการศึกษานั้น ๆ
.
ประชาชนที่สนใจสามารถติดตามประกาศและรายละเอียดเพิ่มเติมได้ที่ www.studentloan.or.th
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/79835