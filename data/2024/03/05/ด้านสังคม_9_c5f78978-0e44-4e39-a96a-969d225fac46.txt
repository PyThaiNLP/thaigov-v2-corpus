รัฐบาลไทย-ข่าวทำเนียบรัฐบาล-ดีอี เข้าร่วมงานพร้อมรับประกาศนียบัตร รางวัลข้อมูลเปิดภาครัฐ (Open Data Awards) ในงานวันข้อมูลเปิดนานาชาติ 2567


วันอังคารที่ 5 มีนาคม 2567
ดีอี เข้าร่วมงานพร้อมรับประกาศนียบัตร รางวัลข้อมูลเปิดภาครัฐ (Open Data Awards) ในงานวันข้อมูลเปิดนานาชาติ 2567
ดีอี เข้าร่วมงานพร้อมรับประกาศนียบัตร รางวัลข้อมูลเปิดภาครัฐ (Open Data Awards) ในงานวันข้อมูลเปิดนานาชาติ 2567
วันนี้ (5 มีนาคม 2567) นางสาวสุกันยาณี ยะวิญชาญ ผู้ตรวจราชการกระทรวงดิจิทัลเพื่อเศรษฐกิจและสังคม (ดีอี) เข้าร่วมงานพร้อมรับประกาศนียบัตร รางวัลข้อมูลเปิดภาครัฐ (Open Data Awards) ในงานวันข้อมูลเปิดนานาชาติ ประจำปี พ.ศ. 2567 (International Open Data Day 2024) ด้วยการเปิดเผยข้อมูลภาครัฐ (Open Government Data) เป็นแนวคิดสากลที่ส่งเสริมให้รัฐบาลทั่วโลกเปิดเผยข้อมูลภาครัฐสู่ประชาชน เพื่อการนำข้อมูลไปใช้ประโยชน์ และต่อยอดในการบริหารกิจการบ้านเมือง ในทุกปีนานาประเทศมีการรณรงค์จัดงาน วันข้อมูลเปิดนานาชาติ (International Open Data Day) ซึ่งปีพ.ศ 2567นี้ วันข้อมูลเปิดนานาชาติตรงกับวันอังคารที่ 5 มีนาคม 2567 โดยสำนักงานพัฒนารัฐบาลดิจิทัล (องค์การมหาชน) หรือสพร. จึงดำเนินการจัดงานวันข้อมูลเปิดนานาชาติในวันนี้ ภายใต้หัวข้อ Data Driven for Sustainability การขับเคลื่อนด้วยข้อมูลเพื่อการพัฒนาที่ยั่งยืนที่จะนำเสนอประโยชน์จากการเปิดเผยข้อมูลเปิดภาครัฐที่เป็นประโยชน์ และสามารถต่อยอดนวัตกรรมบริการให้สอดคล้องกับความต้องการของภาครัฐและภาคประชาชนด้วย ภายในงานจะนำเสนอการนำข้อมูลเปิดภาครัฐไปใช้ประโยชน์จากหน่วยงานภาคเอกชน และหน่วยงานภาครัฐต่างๆ โดยมี ดร.พวงเพ็ชร ชุนละเอียด รัฐมนตรีประจำสำนักนายกรัฐมนตรี เป็นประธานในงาน ณ Leaming Studio ชั้น 1 สถาบัน เพื่อการยุติธรรมแห่งประเทศไทย
----------------------------------------

ที่มา : https://www.thaigov.go.th/news/contents/details/79880