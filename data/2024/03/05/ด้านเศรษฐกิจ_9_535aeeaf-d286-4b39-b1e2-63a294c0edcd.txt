รัฐบาลไทย-ข่าวทำเนียบรัฐบาล-กรมทางหลวงชนบท ก่อสร้างสะพานบางลิลานาเป จังหวัดตรัง  แล้วเสร็จ


วันอังคารที่ 5 มีนาคม 2567
กรมทางหลวงชนบท ก่อสร้างสะพานบางลิลานาเป จังหวัดตรัง  แล้วเสร็จ
....
กรมทางหลวงชนบท กระทรวงคมนาคม โดยสำนักก่อสร้างสะพาน ดำเนินโครงการก่อสร้างสะพานข้ามแม่น้ำตรัง (สะพานบางลิลานาเป) อำเภอห้วยยอด จังหวัดตรัง แล้วเสร็จ เป็นสะพานคอนกรีตเสริมเหล็ก ขนาด 2 ช่องจราจร กว้าง 9 เมตร ความยาว 140 เมตร พร้อมก่อสร้างถนนต่อเชื่อมผิวจราจรคอนกรีตเสริมเหล็ก ขนาด 2 ช่องจราจร ช่องจราจรละ 3 เมตร ไหล่ทางกว้างข้างละ 1 เมตร ความยาว 670 เมตร พร้อมติดตั้งไฟฟ้าแสงสว่าง ระบบระบายน้ำ ป้ายจราจรและอุปกรณ์อำนวยความปลอดภัย ตั้งแต่ช่วง กม. ที่ 0+000 - 0+810 ระยะทาง 810 เมตร จุดเริ่มต้นตั้งแต่แยก ทล.4276 ไปบรรจบกับถนนขององค์การบริหารส่วนตำบลเขากอบ ใช้งบประมาณ 43.690 ล้านบาท ทั้งนี้ จะช่วยเพิ่มประสิทธิภาพการคมนาคมขนส่งพืชผลทางการเกษตรได้อย่างสะดวกปลอดภัย ประหยัดค่าใช้จ่าย และลดเวลาการเดินทาง รวมทั้งสามารถใช้เป็นเส้นทางลัด - ทางเลี่ยง ระหว่างตำบลบางดี ไปสู่ตำบลเขากอบได้อีกด้วย

ที่มา : https://www.thaigov.go.th/news/contents/details/79877