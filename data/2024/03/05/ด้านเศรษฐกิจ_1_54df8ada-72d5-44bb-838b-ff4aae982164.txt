รัฐบาลไทย-ข่าวทำเนียบรัฐบาล-รองปลัดเศรษฐเกียรติฯ เข้าร่วมการประชุมคณะกรรมการน้ำตาลทราย ครั้งที่ 1/2567


วันจันทร์ที่ 4 มีนาคม 2567
รองปลัดเศรษฐเกียรติฯ เข้าร่วมการประชุมคณะกรรมการน้ำตาลทราย ครั้งที่ 1/2567
รองปลัดเศรษฐเกียรติฯ เข้าร่วมการประชุมคณะกรรมการน้ำตาลทราย ครั้งที่ 1/2567
นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ เข้าร่วมการประชุมคณะกรรมการน้ำตาลทราย ครั้งที่ 1/2567 โดยมีนายรณรงค์ พูลพิพัฒน์ อธิบดีกรมการค้าต่างประเทศ เป็นประธาน พร้อมด้วยผู้แทนจากหน่วยงานที่เกี่ยวข้อง ได้แก่ กรมการค้าต่างประเทศ กรมการค้าภายใน สำนักงานคณะกรรมการอ้อยและน้ำตาลทราย และผู้แทนไร่อ้อยและโรงงาน เข้าร่วม ณ ห้องประชุมกรมการค้าต่างประเทศ ชั้น 9 กระทรวงพาณิชย์ สนามบินน้ำ โดยที่ประชุมรับทราบรายงานต่าง ๆ ที่เกี่ยวข้องกับการผลิตน้ำตาลทราย ได้แก่ รายงานสถานการณ์จำหน่ายน้ำตาลทรายฤดูการผลิตปี 2566/2567 รายงานผลการดำเนินการตามมติคณะกรรมการน้ำตาลทราย ในประเด็นต้นทุนการผลิตน้ำตาลทรายฤดูการผลิตปี 2565/2566 และกำหนดปริมาณน้ำตาลทรายให้โรงงานน้ำตาลทรายผลิตในฤดูการผลิตปี 2566/2567 (บัญชีจัดสรรปริมาณน้ำตาลทรายขั้นต้น) รายงานการให้สิทธิซื้อน้ำตาลทรายเพื่อผลิตสินค้าส่งออกปี 2567 ผลการดำเนินการเพื่อให้เป็นไปตามพระราชบัญญัติอ้อยและน้ำตาลทราย (ฉบับที่ 2) พ.ศ. 2565 (โดยเห็นชอบการแต่งตั้งให้ นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ เป็นผู้แทนกระทรวงเกษตรและสหกรณ์ ในคณะกรรมการน้ำตาลทราย) นอกจากนี้ ที่ประชุมเห็นชอบการกำหนดปริมาณน้ำตาลทรายให้โรงงานผลิตในฤดูการผลิตปี 2566/2567 (บัญชีจัดสรรปริมาณน้ำตาลทราย ครั้งที่ 2), การเพิ่มประเภทกิจการที่ให้โรงงานสามารถจำหน่ายน้ำตาลทรายดิบภายในราชอาณาจักร, ร่างประกาศคณะกรรมการน้ำตาลทราย เรื่อง กำหนดหลักเกณฑ์และวิธีการในการขอปรับปรุงบัญชีน้ำตาลทรายในกรณีน้ำตาลทรายขาดหรือเกินบัญชีหรือกรณีอื่นใดซึ่งทำให้ปริมาณน้ำตาลทรายไม่ตรงตามบัญชีที่บันทึกไว้ในบัญชี พ.ศ. .... และโครงการติดตามสถานการณ์อ้อย น้ำตาลทราย อุตสาหกรรมต่อเนื่อง และการส่งออกน้ำตาลทรายให้กับผู้ประเทศคู่ค้าประจำปี 2567 (ครั้งที่ 1)

ที่มา : https://www.thaigov.go.th/news/contents/details/79818