รัฐบาลไทย-ข่าวทำเนียบรัฐบาล-"วราวุธ" เผย 8 มี.ค.นี้ พม. เตรียมจัดงานวันสตรีสากลทั่วประเทศ มุ่งเสริมพลังสตรีและเด็กหญิง ขจัดความยากจนสู่ความเท่าเทียมระหว่างเพศ บนพื้นฐานครอบครัวที่อบอุ่น


วันอังคารที่ 5 มีนาคม 2567
"วราวุธ" เผย 8 มี.ค.นี้ พม. เตรียมจัดงานวันสตรีสากลทั่วประเทศ มุ่งเสริมพลังสตรีและเด็กหญิง ขจัดความยากจนสู่ความเท่าเทียมระหว่างเพศ บนพื้นฐานครอบครัวที่อบอุ่น
"วราวุธ" เผย 8 มี.ค.นี้ พม. เตรียมจัดงานวันสตรีสากลทั่วประเทศ มุ่งเสริมพลังสตรีและเด็กหญิง ขจัดความยากจนสู่ความเท่าเทียมระหว่างเพศ บนพื้นฐานครอบครัวที่อบอุ่น
วันที่ 3 มีนาคม 2567 ที่ทำเนียบรัฐบาล นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) กล่าวว่า ในวันที่ 8 มีนาคม 2567 กระทรวง พม. โดยกรมกิจการสตรีและสถาบันครอบครัว (สค.) จะจัดงานวันสตรีสากล ประจำปี 2567 ภายใต้แนวคิด “เสริมพลังสตรีและเด็กหญิง ขจัดความยากจนสู่ความเท่าเทียมระหว่างเพศ บนพื้นฐานครอบครัวที่อบอุ่น” เนื่องจากวันที่ 8 มีนาคมของทุกปีนั้น องค์การสหประชาชาติ กำหนดให้เป็นวันสตรีสากล และประเทศไทยของเราได้เฉลิมฉลองวันสตรีสากลมาเป็นเวลา 36 ปี โดยภายในงานจะนำเสนอถึงการส่งเสริม พัฒนา สนับสนุนบทบาทสตรีทุกภาคส่วนของสังคม ไม่ว่าจะเป็นภาครัฐและเอกชน รวมถึงการเมือง ให้มีการปฏิบัติที่เท่าเทียมกันระหว่างเพศ ซึ่งรัฐบาลได้ให้ความสำคัญเป็นอย่างยิ่ง รวมถึงการขจัดความเหลื่อมล้ำ สร้างความเป็นธรรมให้สอดคล้องกับเป้าหมายการพัฒนาอย่างยั่งยืนที่องค์การสหประชาชาติกำหนดไว้
นายวราวุธ กล่าวเพิ่มเติมว่า งานวันสตรีสากลปีนี้ จะมีการมอบรางวัลเพื่อเชิดชูเกียรติแก่สตรี บุคคล และหน่วยงานต่างๆ ที่ทำงานด้านสตรีตลอดระยะเวลาที่ผ่านมา และจะมีการจัดแสดงนิทรรศการเครือข่ายด้านสตรีทั่วประเทศ ประชาชน และความเสมอภาคทางเพศ โดยในวันเดียวกันนั้น ทางจังหวัด โดยสำนักงานพัฒนาสังคมและความมั่นคงของมนุษย์จังหวัด (พมจ.) ทั้ง 76 จังหวัดทั่วประเทศ จะมีการจัดงานเฉลิมฉลองเนื่องในวันสตรีสากลเช่นเดียวกัน
#ช่วย24ชั่วโมง #พม24ชม #ข่าวพม #esshelpme #วราวุธรับฟังทำจริง
#พมพอใจให้ทุกวัยพึงพอใจในพม #พมหนึ่งเดียว #ศรส #วันสตรีสากล

ที่มา : https://www.thaigov.go.th/news/contents/details/79864