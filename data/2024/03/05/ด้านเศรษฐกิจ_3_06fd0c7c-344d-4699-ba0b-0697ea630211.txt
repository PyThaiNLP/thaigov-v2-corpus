รัฐบาลไทย-ข่าวทำเนียบรัฐบาล-​ผู้ตรวจราชการฯวีระกิตต์ฯ  ลงพื้นที่นนทบุรีถ่ายทอดนโยบายของกระทรวงอุตสาหกรรมและรับฟังข้อคิดเห็นและข้อเสนอแนะจากผู้ประกอบการภาคเอกชนและหน่วยงานที่เกี่ยวข้อง


วันอังคารที่ 5 มีนาคม 2567
05/03/2567
พิมพ์
​ผู้ตรวจราชการฯวีระกิตต์ฯ  ลงพื้นที่นนทบุรีถ่ายทอดนโยบายของกระทรวงอุตสาหกรรมและรับฟังข้อคิดเห็นและข้อเสนอแนะจากผู้ประกอบการภาคเอกชนและหน่วยงานที่เกี่ยวข้อง
​ผู้ตรวจราชการฯวีระกิตต์ฯ  ลงพื้นที่นนทบุรีถ่ายทอดนโยบายของกระทรวงอุตสาหกรรมและรับฟังข้อคิดเห็นและข้อเสนอแนะจากผู้ประกอบการภาคเอกชนและหน่วยงานที่เกี่ยวข้อง
วันที่ 4 มีนาคม 2567 เวลา 09.30 น.นายวีระกิตติ์ รันทกิจธนวิชญ์ ผู้ตรวจราชกระทรวงอุตสาหกรรม  ลงพื้นที่จังหวัดนนทบุรี เพื่อถ่ายทอดนโยบายของกระทรวงอุตสาหกรรมและรับฟังข้อคิดเห็นและข้อเสนอแนะจากผู้ประกอบการภาคเอกชนและหน่วยงานที่เกี่ยวข้องในจังหวัดนนทบุรี โดยมี นายอาทิตย์ อิงคุทานนท์ อุตสาหกรรมจังหวัดนนทบุรี พร้อมด้วยตัวแทนจากหน่วยงานต่างๆ ได้แก่ สภาอุตสาหกรรมจังหวัดนนทบุรี, หอการค้าจังหวัดนนทบุรี, ธนาคารพัฒนาวิสาหกิจขนาดกลางและขนาดย่อมแห่งประเทศไทย สาขานนทบุรี, บริษัท วาย.เอ็ม.เอฟ.อินเตอร์เนชั่นแนลไทย จำกัด, บริษัท เอเอจีคอร์ปอเรชั่น จำกัด, บริษัท ซี.ซี.เอส. แอดวานซ์ เทค จำกัด, บริษัท คัมเวล คอร์ปอเรชั่น จำกัด (มหาชน), บริษัท เพ็นต้า อิมเพ็กซ์ จำกัด และ บริษัท จี.เค.แอสเซ็มบลี้ จำกัด เข้าร่วมการรับฟังฯ ทั้งนี้ได้ให้ภาคเอกชนประกอบกิจการที่คำนึงถึงสิ่งแวดล้อมเพื่อให้สถานประกอบการ ชุมชน และสังคมอยู่ร่วมกันอย่างเป็นมิตร และสอดคล้องกับกติกาสากล ดูแลรักษาสิ่งแวดล้อมมุ่งสู่อุตสาหกรรมสีเขียวและความเป็นกลางทางคาร์บอน ซึ่งสอดคล้องกับนโยบาย MIND ของกระทรวงอุตสาหกรรมที่สนับสนุน "อุตสาหกรรมเศรษฐกิจ" ที่ "เติบโตอย่างยั่งยืนคู่ชุมชน"
เวลา 11.00 น. ผู้ตรวจราชการฯ นายวีระกิตติ์  ตรวจราชการกรณีปกติ 1/2567 สำนักงานอุตสาหกรรมจังหวัดนนทบุรี โดยมีอุตสาหกรรมจังหวัดนนทบุรี และเจ้าหน้าที่รายงานผลการดำเนินงาน  ซึ่ง ผู้ตรวจราชการ ได้ให้ข้อเสนอแนะในการตรวจราชการ ดังนี้ กำชับให้ สอจ. ตรวจกำกับโรงงานให้ปฏิบัติตามกฎหมายต่างๆ อย่างเคร่งครัด และตรวจกำกับฯ ตามแผนงานที่ได้กำหนดไว้ให้ครบถ้วน ติดตามผู้ประกอบการทั้งหมดในพื้นที่ลงทะเบียนในระบบ i-industry และการรายงานผลต่างๆ ในระบบ ISingleForm
- เร่งรัดให้ให้ผู้ประกอบรายงานการจัดเก็บที่ยังไม่มีการจัดการและการจัดการสิ่งปฏิกูลหรือวัสดุที่ไม่ใช้แล้วภายในบริเวณโรงงาน และรายงานข้อมูลสารเคมีอันตรายที่มีการเก็บหรือการใช้ในการประกอบกิจการโรงงาน ซึ่งต้องรายงานภายในวันที่ 30 เมษายน 2567
- เร่งประชาสัมพันธ์การรับรองอุตสาหกรรมสีเขียว (GI) พร้อมเชิญชวนสมัครเข้าร่วมโครงการฯ และให้คำแนะนำเพื่อเตรียมความพร้อมสำหรับการยกระดับการรับรองอุตสาหกรรมสีเขียว
- การเบิกจ่ายงบประมาณให้เป็นไปตามมาตรการเร่งรัดการเบิกจ่ายงบประมาณ ตามมติ ครม.
- ดำเนินงานเกี่ยวกับโครงการต่างๆที่ได้รับงบประมาณให้เป็นไปตามเป้าหมายที่กำหนดไว้
สุดท้าย ได้ให้กำลังใจในการปฏิบัติงานของ สอจ.นนทบุรี และขอให้ปฏิบัติงานอย่างบูรณาการกับทุกภาคส่วน เพื่อให้เกิดประสิทธิภาพประสิทธิผลในการปฏิบัติหน้าที่ในการให้บริการแก่ผู้ประกอบการ ประชาชน
เวลา 13.30 น. ผู้ตรวจราชการฯนายวีระกิตติ์ และคณะ  ลงพื้นที่เยี่ยมชม บริษัท แซนด์-เอ็ม โกลบอล จำกัด ตำบลบางแม่นาง อำเภอบางใหญ่ จังหวัดนนทบุรี ผู้ประกอบการผลิตภัณฑ์อาหารเสริม ซึ่งมีผลิตภัณฑ์สมุนไพรเพื่อดูแลสุขภาพหลากหลายรูปแบบ อาทิ G’nite (จีไนท์) สารสกัดจากดอกคาโมมายล์และเห็ดหลินจือในรูปแบบแคปซูล, เครื่องดื่มสมุนไพร Night Night (ไนท์ไนท์), เครื่องดื่มสมุนไพร Ener-G และ HandyHerb Functional Gummy เป็นต้น

ที่มา : https://www.thaigov.go.th/news/contents/details/79822