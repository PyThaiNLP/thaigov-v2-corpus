รัฐบาลไทย-ข่าวทำเนียบรัฐบาล-กระทรวงเกษตรฯ จัดประชุมคณะกรรมการบริหารกองทุนหมุนเวียนเพื่อการกู้ยืมแก่เกษตรกรและผู้ยากจน ครั้งที่ 1/2567


วันอังคารที่ 5 มีนาคม 2567
กระทรวงเกษตรฯ จัดประชุมคณะกรรมการบริหารกองทุนหมุนเวียนเพื่อการกู้ยืมแก่เกษตรกรและผู้ยากจน ครั้งที่ 1/2567
กระทรวงเกษตรฯ จัดประชุมคณะกรรมการบริหารกองทุนหมุนเวียนเพื่อการกู้ยืมแก่เกษตรกรและผู้ยากจน ครั้งที่ 1/2567
นายนวนิตย์ พลเคน รองปลัดกระทรวงเกษตรและสหกรณ์ เป็นประธานการประชุมคณะกรรมการบริหารกองทุนหมุนเวียนเพื่อการกู้ยืมแก่เกษตรกรและผู้ยากจน ครั้งที่ 1/2567 ณ ห้องประชุมสำนักตรวจราชการ และประชุมผ่านสื่ออิเล็กทรอนิกส์ (Zoom)
โดยที่ประชุมมีการพิจารณา
1) แผนการบริหารความเสี่ยงและคู่มือการบริหารความเสี่ยงของกองทุนหมุนเวียนฯประจำปีบัญชี 2567
2) กฎบัตรการตรวจสอบภายในเพื่อใช้ดำเนินงานด้านการตรวจสอบภายในของกองทุน
หมุนเวียนเพื่อการกู้ยืมแก่เกษตรกรและผู้ยากจนประจำปี พ.ศ. 2567
และ 3) ผลการปฏิบัติตามข้อเสนอแนะของสำนักตรวจสอบภายใน
ทั้งนี้ ที่ประชุมมีข้อเสนอแนะในการจัดทำแผนฟื้นฟูอาชีพเพื่อเพิ่มรายได้ให้แก่เกษตรกร เพื่อนำมาชำระหนี้ รวมถึงยังสร้างความมั่นคงด้านอาชีพและรายได้แก่เกษตรกรในอนาคต ให้บูรณาการหน่วยงานในพื้นที่ ในการส่งเสริมด้านอาชีพการลดต้นทุนการผลิตให้ตรงกับความต้องการของเกษตรกร และเน้นย้ำการประชาสัมพันธ์ให้เกษตรกรเข้าใจและเข้าถึงการบริหารงานของกองทุน แหล่งทุนและการติดตามชำระหนี้คืนกองทุน

ที่มา : https://www.thaigov.go.th/news/contents/details/79850