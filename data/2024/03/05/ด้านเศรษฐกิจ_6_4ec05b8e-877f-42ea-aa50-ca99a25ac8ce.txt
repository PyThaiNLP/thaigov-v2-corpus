รัฐบาลไทย-ข่าวทำเนียบรัฐบาล-“รมว.ธรรมนัส” ติดตามโครงการฟื้นฟูและพัฒนาคลองเปรมประชากร เสริมความสามารถด้านการบริหารจัดการน้ำ พร้อมปรับทัศนียภาพเพื่อความเป็นอยู่ที่ดีของชุมชนริมคลอง


วันอังคารที่ 5 มีนาคม 2567
“รมว.ธรรมนัส” ติดตามโครงการฟื้นฟูและพัฒนาคลองเปรมประชากร เสริมความสามารถด้านการบริหารจัดการน้ำ พร้อมปรับทัศนียภาพเพื่อความเป็นอยู่ที่ดีของชุมชนริมคลอง
“รมว.ธรรมนัส” ติดตามโครงการฟื้นฟูและพัฒนาคลองเปรมประชากร เสริมความสามารถด้านการบริหารจัดการน้ำ พร้อมปรับทัศนียภาพเพื่อความเป็นอยู่ที่ดีของชุมชนริมคลอง
ร้อยเอก ธรรมนัส พรหมเผ่า รัฐมนตรีว่าการกระทรวงเกษตรและสหกรณ์ ลงพื้นที่ติดตามโครงการฟื้นฟูและพัฒนาคลองเปรมประชากร ซึ่งมีวัตถุประสงค์เพื่อปรับปรุงและพัฒนาสถานีสูบน้ำให้มีสภาพสมบูรณ์ พร้อมแก่การบริหารจัดการน้ำในพื้นที่ อีกทั้งเป็นการฟื้นฟูคุณภาพแหล่งน้ำ และปรับทัศนียภาพริมคลองให้สามารถใช้ประโยชน์ได้อย่างเต็มประสิทธิภาพ โดยมีพื้นที่ในการดำเนินโครงการเริ่มต้นจากพื้นที่โครงการส่งน้ำและบำรุงรักษารังสิตเหนือ ประตูระบายน้ำเปรมเหนือบางปะอิน ต.บางกระสั้น อ.บางปะอิน จ.พระนครศรีอยุธยา ตลอดจนพื้นที่โครงการส่งน้ำและบำรุงรักษารังสิตใต้ บริเวณพื้นที่ก่อสร้างเขื่อนป้องกันตลิ่ง เฟส 2 (สะพานหมู่บ้านวราสิริ) ต.หลักหก อ.เมืองปทุมธานี จ.ปทุมธานี ทั้งนี้ รมว.ธรรมนัส ได้มอบหมาย กรมชลประทาน ร่วมกับหน่วยงานในพื้นที่ที่เกี่ยวข้อง สำหรับการหาแนวทางบรรเทาความเดือดร้อนของประชาชนริมคลองเปรมประชากรต่อไป

ที่มา : https://www.thaigov.go.th/news/contents/details/79853