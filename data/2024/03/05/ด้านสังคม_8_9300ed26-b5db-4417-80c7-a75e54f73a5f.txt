รัฐบาลไทย-ข่าวทำเนียบรัฐบาล-ปลัดดีอี ปาฐกถาพิเศษเปิดงาน UK-Southeast Asia Tech Week 2024 ผลักดันความร่วมมือด้านเทคโนโลยี


วันอังคารที่ 5 มีนาคม 2567
ปลัดดีอี ปาฐกถาพิเศษเปิดงาน UK-Southeast Asia Tech Week 2024 ผลักดันความร่วมมือด้านเทคโนโลยี
ปลัดดีอี ปาฐกถาพิเศษเปิดงาน UK-Southeast Asia Tech Week 2024 ผลักดันความร่วมมือด้านเทคโนโลยี
วันนี้ (5 มีนาคม 2567) ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอี) เป็นประธานร่วมกล่าวปาฐกถาในการเปิดงาน UK-Southeast Asia Tech Week 2024 ร่วมกับ Mr. Mark Gooding OBE เอกอัครราชทูตอังกฤษประจำประเทศไทย ซึ่งจัดโดยบริษัท แทรคตัส (ประเทศไทย) จำกัด ร่วมกับ สถานเอกอัครราชทูตอังกฤษประจำประเทศไทย เพื่อแลกเปลี่ยนมุมมองและการดำเนินงานในการผลักดันและการส่งเสริมความร่วมมือด้านเทคโนโลยีที่สำคัญ อาทิ เทคโนโลยีปัญญาประดิษฐ์ (Artificial Intelligence) และโทรคมนาคม (Telecommunications)  โดยผู้เข้าร่วมงานฯ ประกอบด้วยผู้แทนจากภาครัฐ ภาควิชาการ และภาคเอกชนของไทยและสหราชอาณาจักร ณ เกษร เออร์เบิน รีสอร์ท อาคาร เกษร ทาวเวอร์ กรุงเทพฯ
ในโอกาสนี้ ศาสตราจารย์พิเศษวิศิษฏ์ หรือ ปลัดดีอี ได้กล่าวถึงการดำเนินงานของกระทรวงฯ ที่สำคัญในการปรับเปลี่ยนไปสู่ดิจิทัลของไทย อาทิ การพัฒนาโครงสร้างพื้นฐานดิจิทัลเพื่อนำไปสู่ระบบดิจิทัล (Digitalization) โครงการ Go Clound First การพัฒนา Digital ID การพัฒนา AI เพื่อแก้ไขปัญหาหลอกลวงทางออนไลน์ (online scam) ซึ่งมีความสำคัญอย่างยิ่งในการส่งเสริมและการอำนวยความสะดวกการค้าระหว่างประเทศในปัจจุบันและอนาคต
---------------------------------

ที่มา : https://www.thaigov.go.th/news/contents/details/79868