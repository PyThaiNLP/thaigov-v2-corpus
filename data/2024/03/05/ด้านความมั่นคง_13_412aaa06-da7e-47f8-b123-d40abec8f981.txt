รัฐบาลไทย-ข่าวทำเนียบรัฐบาล-น่าชื่นชม !! ทีมฟุตบอลโรงเรียนเทศบาล คว้าแชมป์ระดับนานาชาติ โรงเรียนมัธยมแพรกษาวิเทศศึกษา คว้าแชมป์ฟุตบอลนานาชาติ 7 คน "กัวลาลัมเปอร์ คัพ 2024" รุ่นอายุต่ำกว่า 18 ปี ที่ประเทศมาเลเ


วันอังคารที่ 5 มีนาคม 2567
05/03/2567
พิมพ์
น่าชื่นชม !! ทีมฟุตบอลโรงเรียนเทศบาล คว้าแชมป์ระดับนานาชาติ โรงเรียนมัธยมแพรกษาวิเทศศึกษา คว้าแชมป์ฟุตบอลนานาชาติ 7 คน "กัวลาลัมเปอร์ คัพ 2024" รุ่นอายุต่ำกว่า 18 ปี ที่ประเทศมาเลเ
โรงเรียนมัธยมแพรกษาวิเทศศึกษา คว้าแชมป์ฟุตบอลนานาชาติ 7 คน "กัวลาลัมเปอร์ คัพ 2024" รุ่นอายุต่ำกว่า 18 ปี ที่ประเทศมาเลเซีย ด้าน นายกเทศมนตรีตำบลแพรกษา เน้นย้ำ พร้อมขับเคลื่อนส่งเสริมแนวทางพหุปัญญาตามความถนัดของเด็ก มุ่งมั่นพัฒนาโรงเรียนสังกัด อปท.
น่าชื่นชม !! ทีมฟุตบอลโรงเรียนเทศบาล คว้าแชมป์ระดับนานาชาติ โรงเรียนมัธยมแพรกษาวิเทศศึกษา คว้าแชมป์ฟุตบอลนานาชาติ 7 คน "กัวลาลัมเปอร์ คัพ 2024" รุ่นอายุต่ำกว่า 18 ปี ที่ประเทศมาเลเซีย ด้าน นายกเทศมนตรีตำบลแพรกษา เน้นย้ำ พร้อมขับเคลื่อนส่งเสริมแนวทางพหุปัญญาตามความถนัดของเด็ก มุ่งมั่นพัฒนาโรงเรียนสังกัด อปท. สู่ความเป็นเลิศทางด้านวิชาการและกีฬา เพื่อสร้างโอกาสให้เด็กเยาวชนไทยสู่ระดับนานาชาติ
วันนี้ (5 มี.ค. 67) นางอรัญญา สุวรรณบุตร นายกเทศมนตรีตำบลแพรกษา เปิดเผยถึงผลงานความสำเร็จของทีมฟุตบอลเยาวชนของโรงเรียนมัธยมแพรกษาวิเทศศึกษา จ.สมุทรปราการ ที่เดินทางไปร่วมแข่งขันฟุตบอล 7 คนนานาชาติ ชุดอายุต่ำกว่า 18 ปี (U18) “กัวลาลัมเปอร์ คัพ 2024” ที่ประเทศมาเลเซีย โดยมีทีมประเทศในอาเซียนร่วมแข่งขัน อาทิ มาเลเซีย อินโดนีเซีย สิงค์โปร์ และไทย รวมกว่า 20 ทีม ซึ่งการแข่งขันจบลงด้วยการที่โรงเรียนมัธยมแพรกษาวิเทศศึกษาสามารถคว้าแชมป์ โดยสามารถเอาชนะทีมจูบีโล่ เอฟซี จากประเทศอินโดนีเซียไป 1 - 0
นางอรัญญา สุวรรณบุตร นายกเทศมนตรีตำบลแพรกษา กล่าวว่า โรงเรียนมัธยมแพรกษาวิเทศศึกษา จ.สมุทรปราการ เป็นโรงเรียนในสังกัดองค์กรปกครองส่วนท้องถิ่นของเทศบาลตำบลแพรกษา ซึ่งมีโครงการจัดส่งนักเรียนของโรงเรียนร่วมแข่งขันวิชาการภายในประเทศและต่างประเทศ รวมถึงความเป็นเลิศทางด้านกีฬา และความเป็นเลิศในด้านต่าง ๆ ซึ่งได้รับการสนับสนุนและขับเคลื่อนโดย ดร.ยงยุทธ สุวรรณบุตร ที่ปรึกษากิตติมศักดิ์นายกเทศมนตรีตำบลแพรกษา ร่วมกับ ดร.ชูชาติ เที่ยงธรรม ผู้อำนวยการโรงเรียนมัธยมแพรกษาวิเทศศึกษา ตามแนวทางโรงเรียนในสังกัดองค์กรปกครองส่วนท้องถิ่นของกระทรวงมหาดไทยโดยกรมส่งเสริมการปกครองส่วนท้องถิ่นในการส่งเสริมและพัฒนาทรัพยากรมนุษย์ทั้งด้านร่างกายและจิตใจ ซึ่งโรงเรียนมัธยมแพรกษาวิเทศศึกษามีแนวทางและหลักสูตรสร้างเด็กเยาวชนสู่ความเป็นเลิศโดยให้โอกาสกับเด็กนักเรียนแบบพหุปัญญา ส่งเสริมทักษะตามความถนัดอย่างต่อเนื่อง รวมถึงสนับสนุนทุนการศึกษาโดยใช้งบประมาณทั้งจากภาครัฐและภาคเอกชน เพื่อสนับสนุนให้กับเด็กที่เรียนดี ทักษะดี ไปแข่งขันกับนานาชาติ เพื่อต่อยอดไปสู่ระดับประเทศ และเพื่ออนาคตของเด็กไทย
“โรงเรียนมัธยมแพรกษาวิเทศศึกษา จ.สมุทรปราการ เป็นโรงเรียนในสังกัดองค์กรปกครองส่วนท้องถิ่นแห่งแรกที่ได้รับเชิญไปร่วมแข่งขันฟุตบอล 7 คนนานาชาติ ชุดอายุต่ำกว่า 18 ปี (U18) “กัวลาลัมเปอร์ คัพ 2024” ซึ่งเป็นโครงการที่ประเทศมาเลเซียจัดขึ้นเป็นประจำทุกปี ที่ผ่านมาประเทศไทยได้ส่งเด็กเยาวชนโรงเรียนดังมากมายไปเข้าร่วมแข่ง ซึ่งในปีนี้โรงเรียนของเราได้รับเชิญจึงนับเป็นโอกาสของเด็กเยาวชนได้ไปแสดงความสามารถในเวทีนานาชาติ ซึ่งทางตนพร้อมด้วยผู้บริหารเทศบาลตำบลแพรกษาได้เดินทางไปเยี่ยมและให้กำลังใจในวันแข่งขันที่ประเทศมาเลเซีย โดยเด็กเยาวชนทีมโรงเรียนมัธยมแพรกษาวิเทศศึกษามีทักษะและความสามารถ ทำให้สามารถเอาชนะคว้าแชมป์รายการนี้ได้ในที่สุด เรียกได้ว่า “เด็กไทยไม่แพ้ชาติใดในโลก” นับว่าเป็นที่น่ายินดีและน่าดีใจที่ทุกคนได้ไปสร้างชื่อเสียงให้กับโรงเรียนและประเทศไทย รวมถึงจังหวัดสมุทรปราการ เราพร้อมให้การสนับสนุนน้อง ๆ เยาวชน ในการทำกิจกรรมต่าง ๆ ของพื้นที่ในความรับผิดชอบของเทศบาลตำบลแพรกษาอย่างเต็มที่ เราหวังว่าความสำเร็จในครั้งนี้จะเป็นต้นแบบของโรงเรียนที่จะได้นำไปต่อยอด สานต่อความสำเร็จในการแข่งขันครั้งต่อไป ตลอดจนพัฒนากีฬาต่าง ๆ รวมถึงในด้านวิชาการทุกประเภท” นางอรัญญาฯ กล่าว
นางอรัญญา สุวรรณบุตร นายกเทศมนตรีตำบลแพรกษา กล่าวเพิ่มเติมว่า เทศบาลตำบลแพรกษามีความมุ่งมั่นในการสนับสนุนการพัฒนาทักษะเด็กเยาวชนในทุกโรงเรียนของเรา โดยเฉพาะการสร้างโอกาสให้กับเด็กไทยในระดับท้องถิ่นได้ไปแข่งขันและแสดงทักษะในทุกระดับ ตลอดจนพัฒนาไปสู่เวทีนานาชาติ โดยจะนำเอาต้นแบบของน้อง ๆ โรงเรียนมัธยมแพรกษาวิเทศศึกษาไปขับเคลื่อนต่อยอดขยายผล ซึ่งในปี 2567 นี้จะมีการพัฒนาเด็กไปแข่งขันทักษะคณิตศาสตร์ แข่งขันหุ่นยนต์ แข่งขันทักษะทางภาษาจีน และอื่น ๆ อีกมากมาย ซึ่งในฐานะนายกเทศมนตรีตำบลแพรกษา พร้อมที่จะสานต่อความสำเร็จ และยินดีที่จะสนับสนุนในทุกกิจกรรมที่ก่อให้เกิดสิ่งที่ดี “Change for Good” เพื่อทำให้เด็กและเยาวชนคนไทยที่มีความสามารถได้พัฒนายกระดับ สร้างชื่อเสียงให้กับตนเองและครอบครัว รวมถึงทำประโยชน์ให้กับประเทศชาติต่อไป
#WorldSoilDay #วันดินโลก #UN #FAO #GlobalSoilPartnership #MOI #กระทรวงมหาดไทย #บำบัดทุกข์บำรุงสุข
#SoilandWaterasourceoflife #SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/79882