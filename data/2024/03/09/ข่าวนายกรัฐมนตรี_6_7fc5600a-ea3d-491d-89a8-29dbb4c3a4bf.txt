รัฐบาลไทย-ข่าวทำเนียบรัฐบาล-​นายกฯ หารือเพิ่มโอกาสประเทศไทยเป็นเจ้าภาพจัดการแข่ง Formula E งานศิลปะ Art Basel และเยี่ยมชมตลาดสินค้าไทย


วันเสาร์ที่ 9 มีนาคม 2567
​นายกฯ หารือเพิ่มโอกาสประเทศไทยเป็นเจ้าภาพจัดการแข่ง Formula E งานศิลปะ Art Basel และเยี่ยมชมตลาดสินค้าไทย
​นายกฯ หารือเพิ่มโอกาสประเทศไทยเป็นเจ้าภาพจัดการแข่ง Formula E งานศิลปะ Art Basel และเยี่ยมชมตลาดสินค้าไทย
วันนี้ (9 มีนาคม 2567) เวลา 09.30 น. (เวลาท้องถิ่นกรุงปารีส) ณ Cafe de la Paix นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง พบหารือกลุ่มผู้บริหาร Formula E ผู้จัดการแข่งขันรถยนต์ที่ขับเคลื่อนด้วยพลังงานไฟฟ้า
โดยทาง Formula E สนใจจัดการแข่งขันรถแข่งแบบ EV ในประเทศไทย ซึ่งนายกรัฐมนตรีจะได้พบกับผู้บริหารอีกครั้ง ในการสำรวจพื้นที่ จังหวัดเชียงใหม่ ประเทศไทย ซึ่งปีหน้า 2568 จะเป็น Golden year of Tourism ของประเทศไทย
ต่อจากนั้น เวลา 09.50 น. นายกรัฐมนตรีได้พบผู้จัดงาน Art Basel ซึ่งเป็นการจัดงานศิลปะระดับโลก การหารือครั้งนี้กับ steering committee ของ Art Basel นายกรัฐมนตรีได้เชิญชวนผู้จัดงานฯ ให้มาจัดงานศิลปะที่ประเทศไทย เพื่อเป็นโอกาสกระตุ้นการท่องเที่ยวไทย ดึงดูดผู้ชื่นชอบงานศิลปะระดับโลก หลายหมื่นคน มาซื้อขายงานศิลปะในเมืองไทย และนอกจากจะช่วยกระตุ้นเศรษฐกิจได้แล้ว ยังเป็นการเปิดเวทีให้ศิลปินไทยได้แสดงฝีมือ ความคิดสร้างสรรค์ ในงานศิลปะ
หลังจากนั้น ได้เดินทางไปห้าง Galeries Lafayette แวะที่ชั้น 2 และ 3 ของห้าง จุดที่มีโดม ซึ่งถือเป็นสัญลักษณ์ของห้างฯ และยังได้แวะในโซนของ young designer ซึ่งได้หารือกับผู้บริหารห้างว่าอยากจะเห็นสินค้าไทยมาวางขายมากขึ้น เพิ่มโอกาสให้ผู้ค้าไทย และนักออกแบบไทย อยากให้ชื่อเสียงคนไทยเป็นที่รู้จักที่นี่มากขึ้น และอยากให้มีกิจกรรมร่วมกับห้างฝรั่งเศส เช่น ตั้ง popup เร่งหาศักยภาพความร่วมมือให้ young thai designer
ต่อจากนั้น เดินทางมายังห้างค้าปลีก Tang Freres เพื่อสำรวจตลาดสินค้าไทย

ที่มา : https://www.thaigov.go.th/news/contents/details/80094