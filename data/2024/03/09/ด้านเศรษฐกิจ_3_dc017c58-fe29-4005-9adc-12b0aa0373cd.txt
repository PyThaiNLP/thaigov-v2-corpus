รัฐบาลไทย-ข่าวทำเนียบรัฐบาล-ร้อยเอก ธรรมนัส ชูแผนพัฒนาคลองแม่ข่าตลอดทั้งเส้น เพื่อสนับสนุนน้ำเพื่อการอุปโภค-บริโภค น้ำด้านการเกษตร ตลอดจนช่วยในเรื่องการบำบัดน้ำเสีย และส่งเสริมการท่องเที่ยว


วันเสาร์ที่ 9 มีนาคม 2567
ร้อยเอก ธรรมนัส ชูแผนพัฒนาคลองแม่ข่าตลอดทั้งเส้น เพื่อสนับสนุนน้ำเพื่อการอุปโภค-บริโภค น้ำด้านการเกษตร ตลอดจนช่วยในเรื่องการบำบัดน้ำเสีย และส่งเสริมการท่องเที่ยว
ร้อยเอก ธรรมนัส ชูแผนพัฒนาคลองแม่ข่าตลอดทั้งเส้น เพื่อสนับสนุนน้ำเพื่อการอุปโภค-บริโภค น้ำด้านการเกษตร ตลอดจนช่วยในเรื่องการบำบัดน้ำเสีย และส่งเสริมการท่องเที่ยว
ร้อยเอก ธรรมนัส พรหมเผ่า รัฐมนตรีว่าการกระทรวงเกษตรและสหกรณ์ ติดตามความก้าวหน้าการบริหารจัดการน้ำอย่างเป็นระบบ สนับสนุนโครงการแก้ไขปัญหาคลองแม่ข่า โดยมีนายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ นายชูชาติ รักจิตร อธิบดีกรมชลประทาน ผู้บริหารกระทรวงเกษตรและสหกรณ์ และผู้บริหารส่วนราชการในพื้นที่ ร่วมลงพื้นที่ ณ บริเวณฝายแม่สา (ลำน้ำแม่สา) โครงการปรับปรุงสระเก็บน้ำหนองน้ำเชียว คลองแม่ข่า และโครงการก่อสร้างเขื่อนป้องกันตลิ่ง คลองแม่ข่าน้อย จังหวัดเชียงใหม่ มุ่งดำเนินการพัฒนาคลองแม่ข่าตลอดทั้งเส้น เพื่อสนับสนุนน้ำเพื่อการอุปโภค-บริโภค น้ำด้านการเกษตร ตลอดจนช่วยในเรื่องการบำบัดน้ำเสีย และส่งเสริมการท่องเที่ยว
"การลงพื้นที่ในวันนี้ กระทรวงเกษตรฯ โดยกรมชลประทานได้วางแผนในเรื่องการเปิดปิดประตูระบายน้ำและสถานีสูบน้ำ เพื่อผันน้ำเข้าสู่คลองแม่ข่า และมีแผนในการทำประตูระบายน้ำก่อนปล่อยน้ำลงสู่แม่น้ำปิง เพื่อกักเก็บน้ำให้กับพี่น้องประชาชนในพื้นที่ นอกจากนี้ กรมชลประทานจะทำงานร่วมกับเทศบาลและหน่วยงานในพื้นที่ ในการขุดลอกคูคลอกและผักตบชวา เพื่อฟื้นฟูแหล่งน้ำและบำบัดน้ำเสีย คืนสภาพแวดล้อมที่ดีให้กับชุมชนต่อไป" ร้อยเอก ธรรมนัส กล่าว

ที่มา : https://www.thaigov.go.th/news/contents/details/80091