รัฐบาลไทย-ข่าวทำเนียบรัฐบาล-​"รักษาการนายกฯ สมศักดิ์" มอบถ้วย แข่งฟุตบอลกับสื่อมวลชนการเมือง ชี้ ช่วยกระชับความสัมพันธ์ - สามัคคี ชม เล่นกันสนุกสนาน พร้อมขอบคุณช่วยสนับสนุนงานรัฐบาล 


วันเสาร์ที่ 9 มีนาคม 2567
09/03/2567
พิมพ์
​"รักษาการนายกฯ สมศักดิ์" มอบถ้วย แข่งฟุตบอลกับสื่อมวลชนการเมือง ชี้ ช่วยกระชับความสัมพันธ์ - สามัคคี ชม เล่นกันสนุกสนาน พร้อมขอบคุณช่วยสนับสนุนงานรัฐบาล
​"รักษาการนายกฯ สมศักดิ์" มอบถ้วย แข่งฟุตบอลกับสื่อมวลชนการเมือง ชี้ ช่วยกระชับความสัมพันธ์ - สามัคคี ชม เล่นกันสนุกสนาน พร้อมขอบคุณช่วยสนับสนุนงานรัฐบาล
วันที่ 9 มีนาคม 2567 เมื่อเวลา 16.00 น. นายสมศักดิ์ เทพสุทิน รองนายกรัฐมนตรี ในฐานะรักษาการนายกรัฐมนตรี ได้ร่วมกิจกรรมแข่งขันฟุตบอลกับสื่อมวลชนสายการเมือง ที่สนามกรมสื่อสารทหาร กองบัญชาการกองทัพไทย ถนนสรงประภา ดอนเมือง โดยมีสื่อมวลชน เข้าร่วมกว่า 60 คน ซึ่งมีการแบ่งเป็น 4 ทีม ก่อนจะนำผู้ชนะมาชิงถ้วยรางวัลรองนายกรัฐมนตรี
โดยนายสมศักดิ์ กล่าวว่า การจัดกิจกรรมการแข่งขันฟุตบอลในวันนี้ เพื่อกระชับความสัมพันธ์กับสื่อมวลชนสายการเมือง พร้อมเป็นการส่งเสริมให้สื่อมวลชน มีสุขภาพร่างกายแข็งแรง และเป็นการสร้างความสามัคคี โดยตนขอแสดงความยินดีกับผู้ที่ได้รางวัลทุกรายการ ซึ่งจากนี้ ตนก็มองว่า ควรมีการจัดกิจกรรมแข่งขันฟุตบอลให้บ่อยขึ้น เพื่อจะได้เปลี่ยนแชมป์ไปเรื่อย ๆ
"ผมติดตามการแข่งขันแล้ว สนุกสนานมาก โดยมีคนได้รางวัลรองเท้าทองคำด้วย ซึ่งในประเทศไทย ไม่เคยมีใครได้ แต่วันนี้ มีผู้ได้รางวัล ก็ขอชื่นชม พร้อมขอขอบคุณสื่อมวลชน ที่ได้ทำงานร่วมกัน และได้สนับสนุนงานของรัฐบาล ที่ได้นำเสนอต่อพี่น้องประชาชน ผมจึงขอให้สื่อมวลชน สุขภาพร่างกายแข็งแรง" รองนายกรัฐมนตรี กล่าว

ที่มา : https://www.thaigov.go.th/news/contents/details/80096