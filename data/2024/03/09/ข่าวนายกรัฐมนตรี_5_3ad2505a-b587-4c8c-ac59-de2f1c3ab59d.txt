รัฐบาลไทย-ข่าวทำเนียบรัฐบาล-นายกฯ ให้สัมภาษณ์ สื่อมวลชนถึงประเด็นทางการเมืองที่เป็นที่สนใจในขณะนี้


วันเสาร์ที่ 9 มีนาคม 2567
09/03/2567
พิมพ์
นายกฯ ให้สัมภาษณ์ สื่อมวลชนถึงประเด็นทางการเมืองที่เป็นที่สนใจในขณะนี้
นายกฯ ให้สัมภาษณ์ สื่อมวลชนถึงประเด็นทางการเมืองที่เป็นที่สนใจในขณะนี้
วันนี้ (8 มีนาคม 2567) นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลังยังให้สัมภาษณ์ถึงการจะลงพื้นที่จังหวัดเชียงใหม่ ระหว่างวันที่ 15-16 มีนาคมนี้ด้วย โดยจะไปพูดคุยแก้ปัญหาเกี่ยวกับสถานการณ์ไฟป่า กับผู้ว่าราชการจังหวัด ฝ่ายความมั่นคง รวมถึงเรื่องยาเสพติด และโครงการในพระราชดำริ นอกจากนี้ เนื่องจากเป็นการเดินทางไปเชียงใหม่ในช่วงเวลาเดียวกัน ถ้ามีโอกาสก็จะไปพบพูดคุยท่านทักษิณ
ในส่วนการอภิปรายรัฐบาลแบบไม่ลงมติ นายกฯ กล่าวว่าถือเป็นหน้าที่ของรัฐบาลที่ต้องตอบคำถาม ชี้แจงประชาชน ไม่ได้กังวลอะไร ทุกอย่างเป็นไปตามกฎหมาย ไม่ได้ก้าวก่าย เป็นไปตามกลไก ซึ่งหากนายกฯ อยู่ก็จะไปตอบด้วยตนเอง ประชาชนจะได้ได้รับความกระจ่าง พร้อมกันนี้กล่าวว่า รัฐบาลเดินหน้าทำงาน นอกจากนี้จะมีการแถลงและรายงานต่อ ครม. โดยคณะกรรมการนส่งเสริมการลงทุน เกี่ยวกับแผนการลงทุนจากต่างประเทศที่ผ่านมา เพื่อให้เตรียมการรองรับการลงทุนที่อาจเกิดขึ้น
ทั้งนี้ นายกฯ เชื่อว่า รัฐบาลมีผลงาน และให้ประชาชนเป็นผู้ตัดสิน การเดินทางต่างประเทศเพื่อความสัมพันธ์ระหว่างประเทศ ทั้งการประชุมเอเปค ASEAN-AUS ASEAN-JAPAN แต่จะใช้โอกาสนี้ในการพยายามพบปะนักธุรกิจ เพื่อดึงดูดการลงทุนเพิ่มมากขึ้นด้วย
ส่วนนายกฯ สิงคโปร์ นั้น หากทุกคนได้ฟังที่นายกฯ พูดจะทราบว่า นายกฯชื่นชมนายกฯสิงคโปร์ ไม่ขอให้นำมาบิดเบือนทางการเมือง ได้คุยกันอย่างตรงไปตรงมาในหลายเรื่อง หลายหนกับ นายกฯ สิงคโปร์ ไม่มีปัญหา ไม่มีประเด็นใดที่ไม่เป็นมิตร นายกฯ ถือว่าเป็นความชาญฉลาดในการบริหารประเทศ มีวิสัยทัศน์ โดยที่ได้พูดคุยกันเพื่อทำงานร่วมกันในการพัฒนาภูมิภาค ทั้งในประเด็นเมียนมา ปัญหาทะเลจีนใต้ และการท่องเที่ยว

ที่มา : https://www.thaigov.go.th/news/contents/details/80082