รัฐบาลไทย-ข่าวทำเนียบรัฐบาล-นายกฯ ลุยต่อ หารือภาคเอกชนชั้นนำฝรั่งเศส Valeo Airbus EssilorLuxottica และ Forvia


วันศุกร์ที่ 8 มีนาคม 2567
นายกฯ ลุยต่อ หารือภาคเอกชนชั้นนำฝรั่งเศส Valeo Airbus EssilorLuxottica และ Forvia
นายกฯ ลุยต่อ หารือภาคเอกชนชั้นนำฝรั่งเศส Valeo Airbus EssilorLuxottica และ Forvia
วันนี้ (8 มีนาคม 2567) นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง พบหารือเอกชนชั้นนำฝรั่งเศส ดังนี้
-เวลา 14.40 น. (เวลาท้องถิ่นกรุงปารีส) ผู้บริหารบริษัท Valeo ซึ่งเชี่ยวชาญในการออกแบบและการผลิตส่วนประกอบ System Integration และเทคโนโลยีด้านความปลอดภัยสำหรับอุตสาหกรรมยานยนต์
บริษัทมีชื่อเสียงในด้านนวัตกรรมในการพัฒนาและการผลิตเทคโนโลยีสำหรับเครื่องยนต์สันดาปแบบดั้งเดิมและยานพาหนะไฟฟ้า รวมทั้ง ความมุ่งมั่นที่จะใช้ พลังงานสะอาด ในการดำเนินกิจการเพื่อบรรลุเป้าหมายความเป็นกลางทางคาร์บอน (carbon neutrality) และให้โอกาสวิศวกรรุ่นใหม่ที่เป็นผู้หญิง ในการทำงาน
-เวลา 15.20 น. (เวลาท้องถิ่นกรุงปารีส) ผู้บริหารบริษัท Airbus  Group เป็นบริษัทผลิตอากาศยานและระบบป้องกันประเทศที่ใหญ่ที่สุดในยุโรป มีชื่อเสียงในด้านเครื่องบินไอพ่นเชิงพาณิชย์ โดยปัจจุบันมีเครื่องบิน Airbus ใช้ในโลกกว่า 8 พันลำ และทุกปีมีการผลิต กว่า 700 ลำ สำนักงาน Airbus ที่ไทย ใช้แรงงานไทยกว่า 90 %
บริษัทฯ มีการดำเนินงาน: 3 ส่วนธุรกิจหลัก: เครื่องบินพาณิชย์ เฮลิคอปเตอร์ และการป้องกันและอวกาศ ทั้งนี้ บริษัทในไทย เป็นศูนย์บริการปฏิบัติการการบิน ซึ่งปัจจุบันมีเพียง 2 แห่งคือ ที่ฝรั่งเศสและไทย เป็นแห่งที่ 2 ซึ่งดูแลสายการบินทั่วโลก และศูนย์ MRO ของเฮลิคอปเตอร์ระดับภูมิภาค
นโยบาย ESG ของบริษัทฯ มีเป้าหมายลดการปล่อบก๊าซเรือนกระจกเป็นศูนย์ ภายในปี 2578 (เครื่องบินพาณิชย์ที่ใช้พลังงานไฮโดรเจน) และฝูงบินที่รองรับ SAF 100% ภายในปี 2573
-เวลา 16.00 น. (เวลาท้องถิ่นกรุงปารีส) ผู้บริหารบริษัท EssilorLuxottica ซึ่งเป็นบริษัทผู้ออกแบบ ผลิต และจัดจำหน่ายผลิตภัณฑ์เลนส์สายตา แว่นกันแดด และกรอบแว่นตาสัญชาติฝรั่งเศส-อิตาลี ดำเนินธุรกิจในไทยมายาวนานกว่า 30 ปี และจะพิจารณาลงทุนอย่างต่อเนื่อง ชื่นชอบการลงทุนทำธุรกิจและใช้ไทยเป็นฐานส่งออก
โดยบริษัทฯ ขอให้ไทยอำนวยความสะดวกด้าน การคมนาคมขนส่งระหว่างลาดกระบัง-ระยอง
-เวลา 16.40 น. (เวลาท้องถิ่นกรุงปารีส) ผู้บริหารบริษัท Forvia Group ซึ่งเป็นบริษัทซัพพลายเออร์ชิ้นส่วนยานยนต์ (Tier 1 Supplier) ข้ามชาติของฝรั่งเศสใหญ่อันดับ 7 ของโลก ซึ่งเป็นการควบรวมระหว่างบริษัท Faurecia สัญชาติฝรั่งเศส และ Hella สัญชาติเยอรมันในปี 2565 ครองตลาดอันดับ 1 ด้านเทคโนโลยีภายในรถยนต์และระบบปล่อยไอเสีย
โดยบริษัทจะขยายการลงทุนในไทยและขอให้รัฐบาลไทยสนับสนุนการลงทุนทางธุรกิจ การอำนวยความสะดวกในการดำเนินธุรกิจ (Ease of doing business) รวมทั้งให้ช่วยลดอุปสรรคความล่าช้ากฎระเบียบในทางราชการ ซึ่งรัฐบาลพร้อมที่จะให้ความสนับสนุน

ที่มา : https://www.thaigov.go.th/news/contents/details/80071