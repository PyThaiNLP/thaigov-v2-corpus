รัฐบาลไทย-ข่าวทำเนียบรัฐบาล-“คารม” รองโฆษกรัฐบาล ย้ำเตือนประชาชนอย่าหลงกล ตกเป็นเหยื่อมิจฉาชีพ  เผยมูลค่าความเสียหาย เดือน ก.พ. 67 กว่าสองพันล้านบาท หากถูกหลอก แนะแจ้งความออนไลน์ ผ่าน www.thaipoliceonline.com


วันเสาร์ที่ 9 มีนาคม 2567
09/03/2567
พิมพ์
“คารม” รองโฆษกรัฐบาล ย้ำเตือนประชาชนอย่าหลงกล ตกเป็นเหยื่อมิจฉาชีพ  เผยมูลค่าความเสียหาย เดือน ก.พ. 67 กว่าสองพันล้านบาท หากถูกหลอก แนะแจ้งความออนไลน์ ผ่าน www.thaipoliceonline.com
​“คารม” รองโฆษกรัฐบาล ย้ำเตือนประชาชนอย่าหลงกล ตกเป็นเหยื่อมิจฉาชีพ  เผยมูลค่าความเสียหาย เดือน ก.พ. 67 กว่าสองพันล้านบาท หากถูกหลอก แนะแจ้งความออนไลน์ ผ่าน www.thaipoliceonline.com
วันนี้ (9 มีนาคม 2567) นายคารม พลพรกลาง รองโฆษกประจำสำนักนายกรัฐมนตรี เปิดเผย ผลการแจ้งความออนไลน์ ผ่าน https://www.thaipoliceonline.com ตั้งแต่ 1 – 29 กุมภาพันธ์ 2567 รวม 21,506 เรื่อง มูลค่าความเสียหายรวม 2,493,842,459 บาท เฉลี่ย 85,944,568 บาทต่อวัน ผลการอายัดบัญชี จำนวน 26,621 บัญชี ยอดขออายัด จำนวน 1,592,427,042 บาท ยอดอายัดได้ จำนวน 585,162,740 บาท
สำหรับประเภทคดีออนไลน์ที่มีการแจ้งความมากที่สุด 5 อันดับแรก ดังนี้ 1. หลอกลวงซื้อขายสินค้าหรือบริการ (ไม่เป็นขบวนการ) มูลค่าความเสียหาย 198,614,971 บาท 2. หลอกให้โอนเงินเพื่อทำงานหารายได้พิเศษ มูลค่าความเสียหาย 326,172,595 บาท  3.หลอกให้กู้เงิน มูลค่าความเสียหาย 106,624,305 บาท      4.หลอกให้ลงทุนผ่านระบบคอมพิวเตอร์ มูลค่าความเสียหาย 1,151,441,270 บาท และ 5. Call center มูลค่าความเสียหาย 233,274,414 บาท
“ขอประชาชนอย่าหลงกล ตกเป็นเหยื่อมิจฉาชีพ หากถูกหลอก สามารถแจ้งความออนไลน์ที่ https://www.thaipoliceonline.com หรือสอบถามที่เบอร์ 1441 หรือ 081-866-3000”นายคารม ย้ำ

ที่มา : https://www.thaigov.go.th/news/contents/details/80074