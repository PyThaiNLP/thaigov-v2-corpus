รัฐบาลไทย-ข่าวทำเนียบรัฐบาล-นายกฯ หารือเอกชนฝรั่งเศสต่อเนื่อง Comité Colbert องค์กรอิสระตัวแทนรักษาผลประโยชน์ของแบรนด์สำคัญของฝรั่งเศส และ Richemont Group บริษัทสินค้าประเภทแฟชั่น


วันศุกร์ที่ 8 มีนาคม 2567
08/03/2567
พิมพ์
นายกฯ หารือเอกชนฝรั่งเศสต่อเนื่อง Comité Colbert องค์กรอิสระตัวแทนรักษาผลประโยชน์ของแบรนด์สำคัญของฝรั่งเศส และ Richemont Group บริษัทสินค้าประเภทแฟชั่น
นายกฯ หารือเอกชนฝรั่งเศสต่อเนื่อง Comité Colbert องค์กรอิสระตัวแทนรักษาผลประโยชน์ของแบรนด์สำคัญของฝรั่งเศส และ Richemont Group บริษัทสินค้าประเภทแฟชั่น
วันนี้ (8 มีนาคม 2567)  นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง พบหารือกับบริษัทเอกชนรายใหญ่ของฝรั่งเศส โดย
- เวลา 11.30 น. (เวลาท้องถิ่นกรุงปารีส) นาง Bénédicte Épinay ผู้บริหารบริษัท Comité Colbert ซึ่งเป็นองค์กรอิสระที่เป็นตัวแทนส่งเสริมและรักษาผลประโยชน์ของแบรนด์สำคัญ ๆ ของฝรั่งเศส โดยสมาชิกของ Comité Colbert ประกอบด้วยสมาชิกประเภทเเบรนด์สินค้าชั้นนำ 93 เเบรนด์ สถาบันทางวัฒนธรรม 18 สถาบัน และแบรนด์สินค้าชั้นนำจากประเทศอื่นในยุโรป 6 แบรนด์
โดยองค์กรฯ มีการจัดเสวนา และ lecture เพื่อต่อยอดให้เกิดความร่วมมือ และเพื่อผลิตสินค้า ให้เป็นไปตามความต้องการของตลาดโลก ในโอกาสนี้ นายกรัฐมนตรีเชิญประธานและสมาชิกองค์กรฯ เยือนไทยเพื่อศึกษาดูงานเกี่ยวกับซอฟพาวเวอร์ หารือกับคณะกรรมการยุทธศาสตร์ซอฟพาวเวอร์แห่งชาติ ร่วมมือพัฒนาสินค้าไทย นำวัฒนธรรมมาเพิ่มมูลค่าให้ตอบโจทย์ตลาดสินค้า ตลอดจนสัมผัสประสบการณ์ศิลปะและงานฝีมือไทยด้วยตนเอง
- เวลา 12.10 น. (เวลาท้องถิ่นกรุงปารีส) นาย Emmanuel Perrin, Head of Specialist Watchmakers Maisons บริษัท Richemont Group ซึ่งเป็นบริษัทสินค้าประเภทแฟชั่นโดยเป็นเจ้าของแบรนด์ต่างๆ อาทิ Cartier, Chloé และ Dunhill ถือเป็นบริษัท luxury goods รายใหญ่อันดับ 3 ของโลก โดยทั้งสองฝ่ายได้หารือเพื่อให้เกิดเกี่ยวกับประเด็นคืนภาษีอากร (tax refund) โดยนายกรัฐมนตรีพร้อมให้การสนับสนุน เป็นส่วนหนึ่งของ  Ease of doing business

ที่มา : https://www.thaigov.go.th/news/contents/details/80062