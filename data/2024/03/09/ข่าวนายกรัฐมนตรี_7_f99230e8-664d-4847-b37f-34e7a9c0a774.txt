รัฐบาลไทย-ข่าวทำเนียบรัฐบาล-นายกฯ หารือผู้จัดกิจกรรมระดับโลกทั้งการแข่งขันรถยนต์และการจัดแสดงศิลปะระดับโลก รวมทั้งได้เยี่ยมชมห้างสรรพสินค้าขยายโอกาสให้ดีไซเนอร์ของไทย 


วันเสาร์ที่ 9 มีนาคม 2567
09/03/2567
พิมพ์
นายกฯ หารือผู้จัดกิจกรรมระดับโลกทั้งการแข่งขันรถยนต์และการจัดแสดงศิลปะระดับโลก รวมทั้งได้เยี่ยมชมห้างสรรพสินค้าขยายโอกาสให้ดีไซเนอร์ของไทย
นายกฯ หารือผู้จัดกิจกรรมระดับโลกทั้งการแข่งขันรถยนต์และการจัดแสดงศิลปะระดับโลก รวมทั้งได้เยี่ยมชมห้างสรรพสินค้าขยายโอกาสให้ดีไซเนอร์ของไทย ตลอดจนเยี่ยมชมห้างสรรพสินค้าปลีกซึ่งมีสินค้าไทยวางขายจำนวนมาก
วันนี้ (9 มีนาคม 2567) นายกรัฐมนตรีให้สัมภาษณ์สื่อมวลชน จากการได้พบหารือกับผู้จัดกิจกรรมทั้งการแข่งขันรถแข่งระดับโลกและการจัดงานศิลปะระดับโลก ที่ประเทศฝรั่งเศส
โดยนายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง กล่าวว่า วันนี้ นางสาวแพรทองธาร ชินวัตร รองประธานคณะกรรมการซอฟพาวเวอร์ได้ร่วมการหารือด้วย โดยการหารือกับผู้จัด Formula E และผู้จัดประสงค์จัดการแข่งขันในประเทศไทยถือว่า ตรงตามความต้องการของประเทศไทยโดยที่ทราบว่า ยอดจองรถ EV ในไตรมาสสี่ที่ผ่านมา ยอดจองเป็นรถอีวีกว่า 40% ถือว่ามีอัตราการใช้ที่เยอะมาก ดังนั้น การเจอกันถือเป็นนิมิตหมายที่ดีที่จะส่งเสริมการใช้รถยนต์ไฟฟ้า โดยโอกาสนี้ยังได้พูดคุยนัดหมายผู้บริหารเพื่อเยี่ยมชมสถานที่ที่มีศักยภาพสามารถใช้จัดแข่งขันได้ที่ จังหวัดเชียงใหม่ ผู้บริหาร จะเดินทางมาเยี่ยมชม ซึ่งถือเป็นการสนับสนุน green sustainability อีกด้วย
กำหนดการที่สองนายกฯ ได้พบกับ ผู้จัดงาน  Art Basel โดยได้เชิญมาจัดงานนิทรรศการที่ประเทศไทย ซึ่งหากมีนักลงทุนบินเข้ามา ก็จะต้องให้การดูแล เกี่ยวกับภาษี เพราะจะมีการนำเข้า Art Object และถือเป็นโอกาสให้งานศิลปะของไทย
สถานที่ที่สาม คือห้างแกลเลอรี่ ซึ่งเจ้าของถือเป็นเจนเนอเรชั่นที่ห้า โดยแจ้งว่าคนไทยมาใช้จ่ายที่ห้างคิดเป็นรายได้กว่า 2% ของยอดขาย ซึ่งไทยและฝรั่งเศสมีความสัมพันธ์กันมาอย่างยาวนาน และห้างมีแผนที่จะกั้นพื้นที่ไว้สำหรับ young designer ในขณะเดียวกันนายกฯ ก็ได้เชิญไปตั้ง pop-up ที่ประเทศไทย
ส่วนที่สุดท้าย เป็นห้างค้าปลีกที่มีสินค้าไทยมาวางขายจำนวนมาก เช่น นำเข้าต้นหอมไทยกว่า 60,000 กิโลกรัม ซึ่งนายกรัฐมนตรีอยากให้นำเข้าสินค้าไทยมาขายให้มากขึ้น และหาก สามารถเจรจา FTA ได้สำเร็จก็จะเป็นการอำนวยความสะดวกให้กับสินค้าไทยเป็นอย่างมาก โดย ได้ให้กระทรวงพาณิชย์ไปดูและประสานงานช่วยแก้แก้ไขปัญหาข้อติดขัดต่างๆ พร้อมหวังว่าวันที่ 18 เดือนนี้การเจรจา FTA จะจบลง เพื่อให้สินค้าไทยได้มาโชว์ในประเทศที่ได้เป็นที่ได้ชื่อว่า Fashion Capital City of the World

ที่มา : https://www.thaigov.go.th/news/contents/details/80095