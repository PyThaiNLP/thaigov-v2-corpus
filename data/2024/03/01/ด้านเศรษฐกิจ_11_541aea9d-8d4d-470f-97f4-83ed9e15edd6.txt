รัฐบาลไทย-ข่าวทำเนียบรัฐบาล-กรมทางหลวงชนบท สร้างถนนสายแยกทางหลวงชนบท ชร.4029 - บ้านผาตั้ง จังหวัดเชียงราย 


วันศุกร์ที่ 1 มีนาคม 2567
กรมทางหลวงชนบท สร้างถนนสายแยกทางหลวงชนบท ชร.4029 - บ้านผาตั้ง จังหวัดเชียงราย
....
กรมทางหลวงชนบท กระทรวงคมนาคม โดยสำนักงานทางหลวงชนบทที่ 17 (เชียงราย) ดำเนินโครงการก่อสร้างและยกระดับชั้นทางถนนสาย แยกทางหลวงชนบทสาย ชร.4029 - บ้านผาตั้ง อำเภอเวียงแก่น จังหวัดเชียงราย โดยก่อสร้างถนนคอนกรีตเสริมเหล็ก ขนาด 2 ช่องจราจร กว้าง 5 เมตร พร้อมรางระบายน้ำ ติดตั้งเครื่องหมายจราจร และอุปกรณ์อำนวยความปลอดภัย ช่วงระหว่าง กม.ที่ 0+000 - 3+298 ระยะทาง 3.298 กิโลเมตร ใช้งบประมาณ 22 ล้านบาท ปัจจุบันดำเนินการแล้วเสร็จ ทั้งนี้ เพื่อบรรเทาความเดือดร้อน ยกระดับคุณภาพชีวิตของประชาชนในพื้นที่ให้สามารถใช้เส้นทางสัญจรไป - มา สามารถขนส่งผลผลิตทางการเกษตรได้อย่างสะดวก ปลอดภัยมากขึ้น อีกทั้งช่วยยกระดับศักยภาพด้านเศรษฐกิจ สังคม และวัฒนธรรม รวมถึงสนับสนุนการดำเนินงานของศูนย์พัฒนาโครงการหลวงผาตั้งด้วย

ที่มา : https://www.thaigov.go.th/news/contents/details/79663