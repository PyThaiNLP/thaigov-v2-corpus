รัฐบาลไทย-ข่าวทำเนียบรัฐบาล-​รองปลัดฯ บรรจง ร่วมการนำเสนอผลการดำเนินการจบหลักสูตร ป.ย.ป. ประจำปีงบประมาณ พ.ศ. 2566


วันศุกร์ที่ 1 มีนาคม 2567
01/03/2567
พิมพ์
​รองปลัดฯ บรรจง ร่วมการนำเสนอผลการดำเนินการจบหลักสูตร ป.ย.ป. ประจำปีงบประมาณ พ.ศ. 2566
​รองปลัดฯ บรรจง ร่วมการนำเสนอผลการดำเนินการจบหลักสูตร ป.ย.ป. ประจำปีงบประมาณ พ.ศ. 2566
วันที่ 28 กุมภาพันธ์ 2567 นายบรรจง สุกรีฑา รองปลัดกระทรวงอุตสาหกรรม เข้าร่วมการนำเสนอการขับเคลื่อนโจทย์บูรณาการภายใต้หัวข้อ "การใช้ Soft Power เพื่อสร้างภาพลักษณ์ให้ประเทศไทยเป็นจุดหมายหลักในการ Workation (Best Destination for Workation) และการยกระดับอาหารไทยให้เป็น Soft Power ที่สามารถเพิ่มมูลค่าทางเศรษฐกิจให้กับประเทศ ภายใต้หลักสูตร ป.ย.ป. ประจำปี พ.ศ. 2566 ต่อนายสมศักดิ์ เทพสุทิน รองนายกรัฐมนตรี โดยมีนายวัชรุน จุ้ยจำลอง รองอธิบดีกรมส่งเสริมอุตสาหกรรม คณะผู้บริหาร และผู้แทนจากหน่วยงานที่เกี่ยวข้อง เข้าร่วมด้วย ณ ห้องพระวิษณุ ชั้น 3 โรงแรมอัศวิน แกรนด์ คอนเวนชั่น ถนนวิภาวดี เขตหลักสี่ กรุงเทพฯ
การประชุมดังกล่าว เป็นการนำเสนอผลการดำเนินการหลักสูตรบูรณาการนวัตกรรมเชิงนโยบาย ภายใต้โจทย์บูรณาการทั้งสิ้น 5 โจทย์ คือ 1) การเพิ่มโอกาสเข้าถึงการศึกษาและการมีงานทำ 2) การลดจำนวนผู้เสพยาเสพติดโดยใช้การบำบัดรักษาโดยชุมชนมีส่วนร่วมเพื่อกลับคืนสังคมอย่างมีคุณค่าและเพิ่มประสิทธิภาพการตัดวงจรอาชญากรรม 3) การสร้างความเข็มแข็งแก่สถาบันเกษตรกรให้สามารถบริหารจัดการสินค้าการเกษตรได้อย่างมีประสิทธิภาพตลอดห่วงโซ่ 4) การยกระดับอาหารไทยให้เป็น Soft Power ที่สามารถเพิ่มมูลค่าทางเศรษฐกิจให้กับประเทศ 5) การใช้ Soft Power เพื่อสร้างให้ประเทศไทยเป็นจุดหมายหลักในการท่องเที่ยวแบบ Workation

ที่มา : https://www.thaigov.go.th/news/contents/details/79655