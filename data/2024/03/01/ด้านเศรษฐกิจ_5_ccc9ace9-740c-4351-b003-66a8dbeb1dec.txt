รัฐบาลไทย-ข่าวทำเนียบรัฐบาล-ผู้ตรวจราชการฯ เอกนิติ ลงพื้นที่กระบี่ ตรวจราชการพร้อมเร่งรัด ติดตาม เพื่อขับเคลื่อนการดำเนินงานและโครงการสำคัญของกระทรวงอุตสาหกรรม


วันศุกร์ที่ 1 มีนาคม 2567
01/03/2567
พิมพ์
ผู้ตรวจราชการฯ เอกนิติ ลงพื้นที่กระบี่ ตรวจราชการพร้อมเร่งรัด ติดตาม เพื่อขับเคลื่อนการดำเนินงานและโครงการสำคัญของกระทรวงอุตสาหกรรม
ผู้ตรวจราชการฯ เอกนิติ ลงพื้นที่กระบี่ ตรวจราชการพร้อมเร่งรัด ติดตาม เพื่อขับเคลื่อนการดำเนินงานและโครงการสำคัญของกระทรวงอุตสาหกรรม
วันพุธที่ 28 กุมภาพันธ์ 2567 นายเอกนิติ  รมยานนท์  ผู้ตรวจราชการกระทรวงอุตสาหกรรม ตรวจราชการ กรณีปกติ รอบที่ 1 ประจำปีงบประมาณ พ.ศ. 2567 สำนักงานอุตสาหกรรมจังหวัดกระบี่ โดยมีนายสุพงษ์  รักษ์ศรีทอง อุตสาหกรรมจังหวัดกระบี่และเจ้าหน้าที่เข้าร่วมรับการตรวจราชการและรายงานตามประเด็นการตรวจราชการ พร้อมนี้ ผู้ตรวจราชการฯ ได้มอบนโยบายให้เจ้าหน้าที่ดำเนินการตาม MIND ใช้หัวและใจขับเคลื่อนแผนงานปี 2567 มุ่งยกระดับ “ปั้นอุตสาหกรรมคู่ชุมชน” 4 มิติ ส่งเสริมธุรกิจ ดูแลชุมชน รักษาสิ่งแวดล้อม และการกระจายรายได้เพื่อคุณภาพชีวิตที่สมดุลกับสิ่งแวดล้อม พร้อมข้อเสนอแนะในการปฏิบัติงาน รวมทั้งแนวทางปฏิบัติงานตามข้อสั่งการที่จะต้องปฏิบัติอย่างเคร่งครัด อาทิ การเบิกจ่ายงบประมาณให้เป็นไปตามมติ ครม.รวมทั้งต้องจัดสรรและบริหารจัดการการใช้จ่ายงบประมาณอย่างรอบคอบ ตรวจกำกับดูแลสถานประกอบการให้เป็นไปตามกฎหมาย และแก้ไขปัญหาเรื่องร้องเรียนอย่างเร่งด่วน และเน้นย้ำให้ปฏิบัติงานผ่านระบบสารสนเทศ โดยใช้ระบบตรวจกำกับโรงงาน (i-Auditor)  โรงงานค้างชำระค่าธรรมเนียมจะต้องติดตามเร่งรัดดำเนินการให้เป็นที่สิ้นสุด  การรายงานข้อมูลกลางของกระทรวงอุตสาหกรรม (I-Single Form) จะต้องติดตามสถานประกอบการเข้าใช้งานระบบให้ครบถ้วน รวมทั้งให้กรอกข้อมูลและรายงานผ่านระบบข้อมูลกลาง การบริหารจัดการกากอุตสาหกรรม กำกับดูแลให้เป็นไปตามกฎหมายและรายงานข้อมูลกากอุตสาหกรรมผ่านระบบสารสนเทศฯ ให้ดำเนินการภายในระยะเวลาที่กำหนด  การรับรองอุตสาหกรรมสีเขียว (GI) เน้นย้ำให้ติดตามเร่งรัดการดำเนินการให้เป็นไปตามเป้าหมายที่กำหนด ส่งเสริมและผลักดันให้สถานประกอบการได้รับการรับรองอุตสาหกรรมสีเขียว รวมทั้งประชาสัมพันธ์ ชี้แจงถึงความสำคัญพร้อมเชิญชวนสมัครเข้าร่วมโครงการ  ในส่วนของโครงการ 72 พรรษา ลด 10 MtCO2eq และ PM 2.5 จากภาคอุตสาหกรรมด้วย MIND จะต้องมีวิธีการคำนวณหาค่าคาร์บอนไดออกไซด์ในปริมาณผลิตภัณฑ์แต่ละประเภทให้ถูกต้อ
สุดท้ายนี้ ผู้ตรวจราชการฯ เอกนิติ  ได้ให้กำลังใจในการปฏิบัติงานและขอให้ปฏิบัติงานอย่างเต็มความสามารถในทุกด้านเพื่อผู้ประกอบการ ประชาชนและกระทรวงอุตสาหกรรม

ที่มา : https://www.thaigov.go.th/news/contents/details/79652