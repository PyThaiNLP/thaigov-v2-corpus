รัฐบาลไทย-ข่าวทำเนียบรัฐบาล-ปลัดฯ ณัฐพล เปิดงานแสดงสินค้าเทคโนโลยีและโซลูชั่นด้านอุตสาหกรรมและอิเล็กทรอนิกส์ Intelligent Asia Thailand


วันศุกร์ที่ 1 มีนาคม 2567
01/03/2567
พิมพ์
ปลัดฯ ณัฐพล เปิดงานแสดงสินค้าเทคโนโลยีและโซลูชั่นด้านอุตสาหกรรมและอิเล็กทรอนิกส์ Intelligent Asia Thailand
ปลัดฯ ณัฐพล เปิดงานแสดงสินค้าเทคโนโลยีและโซลูชั่นด้านอุตสาหกรรมและอิเล็กทรอนิกส์ Intelligent Asia Thailand
วันที่ 29 กุมภาพันธ์ 2567 ดร.ณัฐพล รังสิตพล ปลัดกระทรวงอุตสาหกรรม ร่วมเป็นประธานพิธีเปิดงาน Intelligent Asia Thailand งานแสดงเทคโนโลยีและโซลูชั่นด้านอุตสาหกรรมและอิเล็กทรอนิกส์ ภายใต้ชื่อ "Integration of Electronics Supply Chain" พร้อมด้วย นายนฤตม์ เทอดสถีรศักดิ์ เลขาธิการคณะกรรมการส่งเสริมการลงทุน (BOI) ดร.จุฬา สุขมานพ เลขาธิการคณะกรรมการนโยบายเขตพัฒนาพิเศษภาคตะวันออก หรือ EEC ดร.นลินี กาญจนามัย รองผู้ว่าการการนิคมแห่งประเทศไทย เข้าร่วม ณ ฮอลล์ 100 ศูนย์นิทรรศการและการประชุมไบเทค (BITEC) บางนา
สำหรับงาน Intelligent Asia Thailand ภายใต้ชื่อว่า "Integration of Electronics Supply Chain" เป็นการจัดงานแสดงเทคโนโลยีและโซลูชั่นด้านอุตสาหกรรมและอิเล็กทรอนิกส์ กลุ่มสินค้า 5 กลุ่มหลัก ได้แก่ PCB (Printed Circuit Board) การประกอบอิเล็กทรอนิกส์ ระบบอัตโนมัติ จอแสดงผลออปโตอิเล็กทรอนิกส์อัจฉริยะ และพลังงานแบตเตอรี่ ซึ่งเชื่อมโยงอุตสาหกรรมการผลิตหลักของประเทศไทย โดยมีผู้ประกอบการแสดงสินค้ากว่า 200 บริษัท จากทั่วโลก ได้แก่ จีน ฮ่องกง ญี่ปุ่น เกาหลีใต้ ไต้หวัน สหรัฐอเมริกา โปแลนด์ อินเดีย เยอรมนี เม็กซิโก เวียดนาม มาเลเซีย ไทย และสิงคโปร์ ซึ่งเป็นแหล่งรวมโซลูชั่นที่มีวิสัยทัศน์ เทคโนโลยีชั้นนำ ในการสำรวจและเชื่อมต่อ เพื่อพัฒนาอุตสาหกรรมที่มีประสิทธิภาพ ทั้งนี้ งานจัดขึ้นระหว่างวันที่ 29 กุมภาพันธ์ - 2 มีนาคม 2567 ณ ฮอลล์ 100 ศูนย์นิทรรศการและการประชุมไบเทค (BITEC) บางนา

ที่มา : https://www.thaigov.go.th/news/contents/details/79656