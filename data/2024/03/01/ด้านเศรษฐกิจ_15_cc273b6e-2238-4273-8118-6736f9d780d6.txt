รัฐบาลไทย-ข่าวทำเนียบรัฐบาล-​"ทปษ.บุญสิงห์" ลงพื้นที่ติดตามการดำเนินงานการวางแผนการบริหารจัดการน้ำ และสถานการณ์น้ำลุ่มแม่น้ำยมตอนบน จังหวัดพะเยา


วันศุกร์ที่ 1 มีนาคม 2567
​"ทปษ.บุญสิงห์" ลงพื้นที่ติดตามการดำเนินงานการวางแผนการบริหารจัดการน้ำ และสถานการณ์น้ำลุ่มแม่น้ำยมตอนบน จังหวัดพะเยา
​"ทปษ.บุญสิงห์" ลงพื้นที่ติดตามการดำเนินงานการวางแผนการบริหารจัดการน้ำ และสถานการณ์น้ำลุ่มแม่น้ำยมตอนบน จังหวัดพะเยา
นายบุญสิงห์ วรินทร์รักษ์ ที่ปรึกษารัฐมนตรีว่าการกระทรวงเกษตรและสหกรณ์ เป็นประธานการประชุมแผนงานการบริหารจัดการน้ำ และสถานการณ์น้ำลุ่มแม่น้ำยมตอนบน พร้อมด้วย นายสุรชาติ มาลาศรี ผู้อำนวยการสำนักบริหารโครงการ กรมชลประทาน ณ ที่ว่าการอำเภอปง จังหวัดพะเยา โดยบริเวณลุ่มน้ำยม ครอบคลุมพื้นที่ 10 จังหวัด คือ จังหวัดพะเยา จังหวัดน่าน จังหวัดแพร่ จังหวัดสุโขทัย จังหวัดลำปาง จังหวัดตาก จังหวัดพิษณุโลก จังหวัดพิจิตร จังหวัดกำแพงเพชร และจังหวัดนครสวรรค์ มีพื้นที่รับน้ำฝนประมาณ 23,616 ตารางกิโลเมตร โดยมีนายจีรเดช ศรีวิราชสมาชิกสภาผู้แทนราษฏร เขต 3 จังหวัดพะเยา ว่าที่ร้อยตรี กรกฎ ประเสริฐวงษ์ ปลัดจังหวัดพะเยา นางธนพรรธน์ สุขตัว ผู้แทนองค์การบริหารส่วนจังหวัดพะเยา นางจีระนันท์ สว่างดวง เกษตรและสหกรณ์จังหวัดพะเยา และหน่วยในสังกัดกระทรวงเกษตรและสหกรณ์ ให้การต้อนรับ
ทั้งนี้ เนื่องจากปัญหาสภาพพื้นที่น้ำลุ่มแม่น้ำยมตอนบนเป็นคอขวดของลำน้ำ ทำให้การระบายน้ำในฤดูฝนทำได้ไม่ดีเท่าที่ควร และมักเป็นปัญหาเรื่องอุทกภัยบ่อยครั้ง อีกทั้งมีลักษณะคดเคี้ยวไปมา ทำให้ในฤดูฝนเมื่อมีน้ำไหลบ่าอย่างแรง มักเกิดอุทกภัย จึงต้องเตรียมวางแผนการบริหารจัดการน้ำ และสถานการณ์น้ำลุ่มแม่น้ำยมตอนบนต่อไป

ที่มา : https://www.thaigov.go.th/news/contents/details/79683