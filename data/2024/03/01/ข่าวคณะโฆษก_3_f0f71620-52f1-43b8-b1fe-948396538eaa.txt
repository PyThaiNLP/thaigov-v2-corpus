รัฐบาลไทย-ข่าวทำเนียบรัฐบาล-นายกฯ ห่วงใยประชาชนในพื้นที่ ภาชี สั่งการควบคุมสถานการณ์ เร่งช่วยเหลือ ดูแลประชาชน


วันศุกร์ที่ 1 มีนาคม 2567
01/03/2567
พิมพ์
นายกฯ ห่วงใยประชาชนในพื้นที่ ภาชี สั่งการควบคุมสถานการณ์ เร่งช่วยเหลือ ดูแลประชาชน
นายกฯ ห่วงใยประชาชนในพื้นที่ ภาชี สั่งการควบคุมสถานการณ์ เร่งช่วยเหลือ ดูแลประชาชน
วันที่ 1 มีนาคม 2567 นายชัย วัชรงค์ โฆษกประจำสำนักนายกรัฐมนตรีเปิดเผยต่อสถานการณ์ เพลิงไหม้โรงงานเก็บสารเคมี หมู่ที่ 2 ตำบลภาชี จ.พระนครศรีอยุธยา โดยนายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลังสั่งการให้ ผู้ว่าราชการจังหวัด หน่วยงานที่เกี่ยวข้อง เร่งช่วยเหลือให้ความปลอดภัยประชาชน ควบคุมสถานการณ์ไม่ให้ประชาชนได้รับผลกระทบ
โดยโฆษกประจำสำนักนายกรัฐมนตรีกล่าวว่า นายกรัฐมนตรีห่วงใยประชาชนที่อาศัยอยู่ บริเวณดังกล่าวและบริเวณใกล้เคียง เตือนให้ประชาชนสวมหน้ากากอนามัย และออกมาอยู่ในที่โล่ง เพื่อป้องกันอันตรายจากกลุ่มควันที่ฟุ้งกระจาย ซึ่งขณะนี้ควบคุมเพลิงได้แล้ว
“นายกรัฐมนตรีสั่งการผู้ว่าราชการจังหวัด หน่วยงานที่เกี่ยวข้องเข้าช่วยเหลือดูแลประชาชนที่พักอาศัยบริเวณใกล้เคียง ไม่ให้ได้รับอันตรายและผลกระทบ พร้อมสั่งการหาสาเหตุ แก้ไขสถานการณ์โดยด่วน” นายชัย กล่าว

ที่มา : https://www.thaigov.go.th/news/contents/details/79640