รัฐบาลไทย-ข่าวทำเนียบรัฐบาล-​นายกฯ กำชับหน่วยงานที่เกี่ยวข้องปฏิบัติตามข้อตกลงองค์การการค้าโลก ( WTO ) ระหว่างประเทศ ลดการนำเข้าสินค้าเกษตรที่มีกระบวนการผลิตเกี่ยวกับการเผา


วันอังคารที่ 19 มีนาคม 2567
19/03/2567
พิมพ์
​นายกฯ กำชับหน่วยงานที่เกี่ยวข้องปฏิบัติตามข้อตกลงองค์การการค้าโลก ( WTO ) ระหว่างประเทศ ลดการนำเข้าสินค้าเกษตรที่มีกระบวนการผลิตเกี่ยวกับการเผา
​นายกฯ กำชับหน่วยงานที่เกี่ยวข้องปฏิบัติตามข้อตกลงองค์การการค้าโลก ( WTO ) ระหว่างประเทศ ลดการนำเข้าสินค้าเกษตรที่มีกระบวนการผลิตเกี่ยวกับการเผา
วันนี้ (19 มี.ค. 67)  เวลา 11.30 น. ณ บริเวณด้านหน้าหอประชุมพญางำเมือง มหาวิทยาลัยพะเยา ตำบลแม่กา อำเภอเมืองพะเยา จังหวัดพะเยา นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง ให้สัมภาษณ์หลังการประชุมคณะรัฐมนตรีสัญจรนอกพื้นที่อย่างเป็นทางการ ครั้งที่ 2/2567  ระหว่างวันที่ 18 - 19 มีนาคม 2567 ณ จังหวัดพะเยา ว่า ตามที่มีการสั่งการให้หน่วยงานที่เกี่ยวข้องใช้มาตรการลดหรือ ห้ามนำเข้าสินค้าเกษตร จากประเทศเพื่อนบ้านที่พิสูจน์ได้ว่ามีกระบวนการผลิตที่เกี่ยวกับการเผาว่า ปัจจุบันไทยได้รับผลกระทบจากการเผาในประเทศเพื่อนบ้านอย่างต่อเนื่อง ดังนั้น จึงขอให้กระทรวงพาณิชย์ออกประกาศการส่งออก และการนำเข้าในราชอาณาจักรเพื่อกำหนดนโยบายการนำเข้าข้าวโพดจากต่างประเทศ โดยเฉพาะช่วงไฮซีซัน ขอให้เป็นไปตามข้อตกลงองค์การการค้าโลก ( WTO ) ระหว่างประเทศ ตรงนี้เป็นเรื่องสำคัญ ซึ่งจะต้องให้ตรงกับร่างพระราชบัญญัติ (พ.ร.บ.) บริหารจัดการเพื่ออากาศสะอาด พ.ศ. .... ที่กำลังจะผ่านการพิจารณาของที่ประชุมสภาฯ

ที่มา : https://www.thaigov.go.th/news/contents/details/80543