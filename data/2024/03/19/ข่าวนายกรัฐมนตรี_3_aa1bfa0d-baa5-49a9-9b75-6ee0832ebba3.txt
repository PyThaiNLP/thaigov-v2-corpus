รัฐบาลไทย-ข่าวทำเนียบรัฐบาล-นายกฯ เผยเตรียมนัดประชุม คกก. ดิจิทัล ใน 1 - 2 สัปดาห์นี้ ก่อนนำผลการประชุมเข้าสู่ที่ประชุม คกก.ชุดใหญ่


วันอังคารที่ 19 มีนาคม 2567
นายกฯ เผยเตรียมนัดประชุม คกก. ดิจิทัล ใน 1 - 2 สัปดาห์นี้ ก่อนนำผลการประชุมเข้าสู่ที่ประชุม คกก.ชุดใหญ่
นายกฯ เผยเตรียมนัดประชุม คกก. ดิจิทัล ใน 1 - 2 สัปดาห์นี้ ก่อนนำผลการประชุมเข้าสู่ที่ประชุม คกก.ชุดใหญ่
วันนี้ (19 มี.ค. 67)  เวลา 11.30 น. ณ บริเวณด้านหน้าหอประชุมพญางำเมือง มหาวิทยาลัยพะเยา ตำบลแม่กา อำเภอเมืองพะเยา จังหวัดพะเยา นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง ให้สัมภาษณ์หลังการประชุมคณะรัฐมนตรีสัญจรนอกพื้นที่อย่างเป็นทางการ ครั้งที่ 2/2567  ระหว่างวันที่ 18 - 19 มีนาคม 2567 ณ จังหวัดพะเยา ว่า เตรียมนัดประชุมคณะกรรมการนโยบายโครงการเติมเงิน 10,000 บาท ผ่านดิจิทัลวอลเล็ต ในอีก 1-2 สัปดาห์ข้างหน้า โดยจะมีการรวบรวมข้อมูลจากอนุกรรมการทุกฝ่ายและข้อเสนอแนะทั้งหมด  ทั้งนี้ จะต้องนำผลการหารือจากอนุกรรมการมาหารือกับพรรคร่วมรัฐบาลก่อนจะนำเข้าสู่ที่ประชุมคณะกรรมการชุดใหญ่  โดยนายกฯ ยืนยันว่า ประชาชนยังมีความหวังว่า จะได้เงินจากโครงการนี้

ที่มา : https://www.thaigov.go.th/news/contents/details/80541