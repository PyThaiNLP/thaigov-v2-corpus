รัฐบาลไทย-ข่าวทำเนียบรัฐบาล-​นายกฯ เผย ยังไม่ได้หารือกับ นางสาวแพทองธาร ชินวัตร หัวหน้าพรรคเพื่อไทย กรณีเดินทางไปเข้าพบสมเด็จอัครมหาเสนาบดี เดโช ฮุน เซน อดีตนายกรัฐมนตรีกัมพูชา 


วันอังคารที่ 19 มีนาคม 2567
19/03/2567
พิมพ์
​นายกฯ เผย ยังไม่ได้หารือกับ นางสาวแพทองธาร ชินวัตร หัวหน้าพรรคเพื่อไทย กรณีเดินทางไปเข้าพบสมเด็จอัครมหาเสนาบดี เดโช ฮุน เซน อดีตนายกรัฐมนตรีกัมพูชา
​นายกฯ เผย ยังไม่ได้หารือกับ นางสาวแพทองธาร ชินวัตร หัวหน้าพรรคเพื่อไทย กรณีเดินทางไปเข้าพบสมเด็จอัครมหาเสนาบดี เดโช ฮุน เซน อดีตนายกรัฐมนตรีกัมพูชา ระบุเป็นเรื่องที่ดีที่ไทยและกัมพูชามีความสัมพันธ์ที่ดีต่อกัน
วันนี้ (19 มี.ค. 67)  เวลา 11.30 น. ณ บริเวณด้านหน้าหอประชุมพญางำเมือง มหาวิทยาลัยพะเยา ตำบลแม่กา อำเภอเมืองพะเยา จังหวัดพะเยา นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง ให้สัมภาษณ์หลังการประชุมคณะรัฐมนตรีสัญจรนอกพื้นที่อย่างเป็นทางการ ครั้งที่ 2/2567  ระหว่างวันที่ 18 - 19 มีนาคม 2567 ณ จังหวัดพะเยา ถึงกรณีที่นางสาวแพทองธาร ชินวัตร หัวหน้าพรรคเพื่อไทย นำคณะเดินทางไปกัมพูชาเข้าพบสมเด็จอัครมหาเสนาบดี เดโช ฮุน เซน อดีตนายกรัฐมนตรีกัมพูชา และหัวหน้าพรรคประชาชนกัมพูชา ว่าหัวหน้าพรรคเพื่อไทยยังไม่ได้มาพูดคุยหรือเล่าเรื่องที่ได้ไปเข้าพบกับสมเด็จฮุนเซน  แต่เมื่อช่วงเช้าผู้ช่วยของสมเด็จฮุนเซน ส่งข้อความมาหาเมื่อตอนตี5 ว่าสมเด็จฮุนเซน ฝากความคิดถึงมาให้ ส่วนเรื่องอื่นก็ยังไม่ได้พูดคุยกันเพราะอยู่ระหว่างการลงพื้นที่แต่ก็ได้เคยพูดไปแล้วว่าการเดินทางไปกัมพูชาของหัวหน้าพรรคเพื่อไทย เพื่อไปเสริมเสริมความสัมพันธ์ระหว่างสองประเทศไทยและกัมพูชา ถือเป็นเรื่องดีของรัฐบาล เพราะทั้งสองประเทศเป็นเพื่อนบ้านที่ดีต่อกันมานาน มีความสัมพันธ์กันระหว่างฝ่ายนิติบัญญัติและฝ่ายบริหาร ซึ่งเมื่อเดือนที่แล้วตนเองก็ได้มีโอกาสพบกับนายกรัฐมนตรีของกัมพูชา และได้ไปเจอกันอีกการประชุมอาเซียนออสเตรเลีย ถือเป็นการได้พบปะกันบ่อย ยิ่งบ่อยยิ่งดี  จึงคิดว่าไม่มีอะไรเสียหาย แต่เชื่อว่าในการประชุมของพรรคเพื่อไทยต่อไปก็น่าจะมีการพูดคุยและจำนำมาเล่าให้ฟัง

ที่มา : https://www.thaigov.go.th/news/contents/details/80544