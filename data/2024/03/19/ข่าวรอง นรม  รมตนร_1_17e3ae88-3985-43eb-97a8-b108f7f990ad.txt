รัฐบาลไทย-ข่าวทำเนียบรัฐบาล-​พวงเพ็ชร  ขานรับมติ มส ชวนชาวพุทธ  ร่วมสวดมนต์ทุกวันจันทร์ ถวายเป็นพระราชกุศลในหลวง ในปีมหามงคล เฉลิมพระชนมพรรษา 6 รอบ 28 กรกฎาคม 2567 


วันจันทร์ที่ 18 มีนาคม 2567
18/03/2567
พิมพ์
​พวงเพ็ชร  ขานรับมติ มส ชวนชาวพุทธ  ร่วมสวดมนต์ทุกวันจันทร์ ถวายเป็นพระราชกุศลในหลวง ในปีมหามงคล เฉลิมพระชนมพรรษา 6 รอบ 28 กรกฎาคม 2567
​พวงเพ็ชร  ขานรับมติ มส ชวนชาวพุทธ  ร่วมสวดมนต์ทุกวันจันทร์ ถวายเป็นพระราชกุศลในหลวง ในปีมหามงคล เฉลิมพระชนมพรรษา 6 รอบ 28 กรกฎาคม 2567
วันนี้ (18 มีนาคม 2567) เวลา 17.30 น. ณ พระวิหารหลวง วัดศรีโคมคำ พระอารามหลวง อ.เมือง จ.พะเยา พระราชปริยัติ เจ้าคณะจังหวัดพะเยา เป็นประธานฝ่ายสงฆ์ พร้อมด้วย ดร.พวงเพ็ชร ชุนละเอียด รัฐมนตรีประจำสำนักนายกรัฐมนตรี เป็นประธานฝ่ายฆราวาส ในพิธีเจริญพระพุทธมนต์และเจริญจิตภาวนาเพื่อเฉลิมพระเกียรติและถวายเป็นพระราชกุศลแด่พระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567 โดยมี นายกฤช เอื้อวงศ์ ที่ปรึกษารัฐมนตรีประจำสำนักนายกรัฐมนตรี นางสุภาภรณ์ คงวุฒิปัญญา เลขานุการรัฐมนตรีประจำสำนักนายกรัฐมนตรี คณะผู้บริหารจากสำนักงานพระพุทธศาสนาแห่งชาติ กรมประชาสัมพันธ์ กองทุนหมู่บ้านและชุมชนเมืองแห่งชาติ และพุทธศาสนิกชนพื้นที่ใกล้เคียงเข้าร่วม
ดร.พวงเพ็ชร กล่าวว่า ตามมติมหาเถรสมาคม ครั้งที่ 7/2567  เมื่อวันที่ 11 มีนาคม 2567 ได้เห็นชอบตามที่สำนักงานพระพุทธศาสนาแห่งชาติเสนอให้มีการจัดพิธีเจริญพระพุทธมนต์และเจริญจิตภาวนาถวายพระพรชัยมงคลแด่พระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 เพื่อเป็นการเฉลิมพระเกียรติและถวายเป็นพระราชกุศลให้กับพระองค์ท่าน และเพื่อเป็นการแสดงออกถึงความจงรักภักดีต่อสถาบันพระมหากษัตริย์ ซึ่งอยู่คู่กับสังคมไทยมาช้านาน โดยที่ประชุมมหาเถรสมาคมมีความเห็นชอบ ดังนี้
1.ให้ทุกวัดในราชอาณาจักร และวัดไทยในต่างประเทศ จัดพิธีเจริญพระพุทธมนต์และเจริญจิตตภาวนา หลังทำวัตรเย็น ทุกวันจันทร์ ตลอดปี และเชิญชวนให้พุทธศาสนิกชนเข้าร่วมพิธีเจริญพระพุทธมนต์ โดยการสวมใส่เสื้อสีเหลือง
2.ให้ใช้ฉันท์เฉลิมพระเกียรติพระบาทสมเด็จพระเจ้าอยู่หัวเนื่อง ในโอกาสวันเฉลิมพระชนมพรรษา 6 รอบ 28 กรกฎาคม 2567 เป็นบทสวดในการเจริญพระพุทธมนต์ด้วยทุกครั้ง
3.ให้วัดทุกวัดในราชอาณาจักร และวัดไทยในต่างประเทศ จัดพิธีทำบุญตักบาตรและแสดงพระธรรมเทศนา และเชิญชวนพุทธศาสนิกชนเข้าร่วมพิธี โดยการสวมใส่เสื้อสีเหลือง

ที่มา : https://www.thaigov.go.th/news/contents/details/80513