รัฐบาลไทย-ข่าวทำเนียบรัฐบาล-กรมทางหลวงชนบท ก่อสร้างและยกระดับถนนสาย นว.4112 จังหวัดนครสวรรค์  แล้วเสร็จ


วันอังคารที่ 19 มีนาคม 2567
กรมทางหลวงชนบท ก่อสร้างและยกระดับถนนสาย นว.4112 จังหวัดนครสวรรค์  แล้วเสร็จ
....
กรมทางหลวงชนบท กระทรวงคมนาคม โดยสำนักบำรุงทาง ดำเนินโครงการก่อสร้างและยกระดับชั้นทางถนนทางหลวงชนบทสาย นว.4112 แยก ทล.3196 - บ้านลำเหนือ อำเภอตาคลี จังหวัดนครสวรรค์ แล้วเสร็จ ซึ่งเป็นการก่อสร้างถนนผิวจราจรแอสฟัลท์ติกคอนกรีต กว้าง 9 เมตร ขนาด 2 ช่องจราจร กว้างช่องจราจรละ 3 เมตร ไหล่ทางกว้างข้างละ 1.5 เมตร พร้อมติดตั้งเครื่องหมายจราจร และอุปกรณ์อำนวยความปลอดภัย ตั้งแต่ช่วง กม.ที่ 8+000 - 14+000 ระยะทาง 6 กิโลเมตร ใช้งบประมาณ 42.985 ล้านบาท ทั้งนี้ ถนนสายดังกล่าวประชาชนในพื้นที่ ใช้เป็นเส้นทางขนส่งพืชผลทางการเกษตร และเป็นเส้นทางเข้าสู่สถานที่ราชการ มีปริมาณการจราจรมากถึง 1,338 คัน/วัน การก่อสร้างและปรับปรุงถนนสายดังกล่าวจะช่วยรองรับปริมาณการจราจรที่มากขึ้น พร้อมยกระดับคุณภาพชีวิตและเพิ่มประสิทธิคมนาคมในประชาชนได้เดินทางอย่างสะดวกปลอดภัย รวมทั้งสามารถใช้เป็นเส้นทางลัด เส้นทางเลี่ยง เข้าสู่อำเภอบ้านหมี่ จังหวัดลพบุรี และอำเภออินทร์บุรี จังหวัดสิงห์บุรี ได้ด้วย

ที่มา : https://www.thaigov.go.th/news/contents/details/80572