รัฐบาลไทย-ข่าวทำเนียบรัฐบาล-กรมทางหลวงชนบทจัดประชุมการมีส่วนร่วมภาคประชาชน โครงการก่อสร้างงานเสริมผิวลาดยางแอสฟัลท์ติกคอนกรีต งานบำรุงถนนสาย ชร.4029 จังหวัดเชียงราย 


วันอังคารที่ 19 มีนาคม 2567
กรมทางหลวงชนบทจัดประชุมการมีส่วนร่วมภาคประชาชน โครงการก่อสร้างงานเสริมผิวลาดยางแอสฟัลท์ติกคอนกรีต งานบำรุงถนนสาย ชร.4029 จังหวัดเชียงราย
...
กรมทางหลวงชนบท (ทช.) กระทรวงคมนาคม โดยสำนักงานทางหลวงชนบทที่ 17 (เชียงราย) จัดประชุมการมีส่วนร่วมภาคประชาชน โครงการก่อสร้างงานเสริมผิวลาดยางแอสฟัลท์ติกคอนกรีต งานบำรุงถนนทางหลวงชนบทสาย ชร.4029 แยก ทล.1155 - บ้านผาตั้ง อำเภอเวียงแก่น จังหวัดเชียงราย โดยแลกเปลี่ยนและรับฟังความคิดเห็นของประชาชนในพื้นที่ พร้อมลงนามบันทึกความร่วมมือ 3 ฝ่าย ระหว่าง ทช. ผู้รับจ้าง และผู้แทนประชาชน จำนวน 41 คน ณ หอประชุมโรงเรียนภาษาจีนบ้านผาตั้ง อำเภอเวียงแก่น จังหวัดเชียงราย การประชุมครั้งนี้ ทช. ได้นำเสนอความเป็นมา ลักษณะโครงการ รายงานขั้นตอนการก่อสร้าง พร้อมทั้งรับฟังข้อเสนอแนะและความคิดเห็นจากผู้เข้าร่วมประชุม เพื่อนำไปสรุปผลก่อนเริ่มดำเนินโครงการ ให้การก่อสร้างเป็นไปตามวัตถุประสงค์และเป็นประโยชน์ต่อประชาชนให้มากที่สุด ซึ่งประชาชนส่วนใหญ่เห็นด้วยกับการดำเนินโครงการ
ทั้งนี้ ก่อนเข้าพื้นที่โครงการ ทช. ได้เน้นย้ำด้านความปลอดภัย การติดตั้งป้ายเตือนเพื่อความปลอดภัยในการเดินทางของประชาชน โครงการก่อสร้างดังกล่าวจะก่อสร้างถนนผิวจราจรแอสฟัลท์ติกคอนกรีต ผิวจราจรกว้าง 6 เมตร พร้อมติดตั้งป้ายจราจรและอุปกรณ์อำนวยความปลอดภัย ตั้งแต่ช่วง กม.ที่ 11+125 - 13+000 ระยะทาง 1.875 กิโลเมตร ใช้งบประมาณ 5.894 ล้าน คาดว่าดำเนินการก่อสร้างแล้วเสร็จภายในเดือนมิถุนายน 2567

ที่มา : https://www.thaigov.go.th/news/contents/details/80530