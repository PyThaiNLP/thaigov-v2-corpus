รัฐบาลไทย-ข่าวทำเนียบรัฐบาล-กระทรวงมหาดไทย จัดสัมมนาเชิงปฏิบัติการเพื่อยกระดับการต่อต้านการทุจริตและประพฤติมิชอบของกระทรวงมหาดไทย ประจำปีงบประมาณ พ.ศ. 2567 มุ่งเน้น "หนุนเสริมยกระดับการขับเคลื่อนงานป้องกัน


วันจันทร์ที่ 18 มีนาคม 2567
18/03/2567
พิมพ์
กระทรวงมหาดไทย จัดสัมมนาเชิงปฏิบัติการเพื่อยกระดับการต่อต้านการทุจริตและประพฤติมิชอบของกระทรวงมหาดไทย ประจำปีงบประมาณ พ.ศ. 2567 มุ่งเน้น "หนุนเสริมยกระดับการขับเคลื่อนงานป้องกัน
กระทรวงมหาดไทย จัดสัมมนาเชิงปฏิบัติการเพื่อยกระดับการต่อต้านการทุจริตและประพฤติมิชอบของกระทรวงมหาดไทย ประจำปีงบประมาณ พ.ศ. 2567 มุ่งเน้น "หนุนเสริมยกระดับการขับเคลื่อนงานป้องกันปราบปรามทุจริตในระดับกระทรวง จังหวัด และพื้นที่ในทุกมิติอย่างเป็นรูปธรรม
กระทรวงมหาดไทย จัดสัมมนาเชิงปฏิบัติการเพื่อยกระดับการต่อต้านการทุจริตและประพฤติมิชอบของกระทรวงมหาดไทย ประจำปีงบประมาณ พ.ศ. 2567 มุ่งเน้น "หนุนเสริมยกระดับการขับเคลื่อนงานป้องกันปราบปรามทุจริตในระดับกระทรวง จังหวัด และพื้นที่ในทุกมิติอย่างเป็นรูปธรรมเพื่อประโยชน์ของประชาชน"
วันนี้ (18 มี.ค. 67) เวลา 09.00 น. ณ ห้องประชุมกรุงธนบอลรูม โรงแรมรอยัล ริเวอร์ กรุงเทพมหานคร นายสุทธิพงษ์ จุลเจริญ ปลัดกระทรวงมหาดไทย ได้มอบหมายให้ นายสมคิด จันทมฤก รองปลัดกระทรวงมหาดไทย เป็นประธานในพิธิเปิดการสัมมนาเชิงปฏิบัติการเพื่อยกระดับการต่อต้านการทุจริตและประพฤติมิชอบของกระทรวงมหาดไทย ประจำปีงบประมาณ พ.ศ. 2567 โดยมีผู้เข้าร่วมการสัมมนาฯ ประกอบด้วย บุคลากรของส่วนราชการและหน่วยงานรัฐวิสาหกิจในสังกัดกระทรวงมหาดไทยส่วนกลาง และส่วนภูมิภาค รวมทั้งสิ้น 160 คน
นายสมคิด จันทมฤก รองปลัดกระทรวงมหาดไทย กล่าวว่า กระทรวงมหาดไทยมีนโยบายที่ชัดเจนในการมุ่งเสริมสร้างระบบการป้องกันและปราบปรามการทุจริตร่วมกับภาคีเครือข่าย โดยเฉพาะอย่างยิ่งกิจกรรมในวันนี้เราใช้งบประมาณจากแผนบูรณาการของสำนักงาน ป.ป.ช. ซึ่งเป็นส่วนหนึ่งในการตอบโจทย์ยุทธศาสตร์ชาติการต่อต้านการทุจริตของ ป.ป.ช. รวม 8 กิจกรรม อาทิ การจัดนิทรรศการวันต่อต้านคอร์รัปชัน กิจกรรมการขับเคลื่อนยกระดับการประเมินคุณธรรมความโปร่งใส การประเมินความเสี่ยงต่อการทุจริต ความรู้ความเข้าใจเกี่ยวกับการยื่นบัญชีทรัพย์สินและหนี้สิน การสัมมนาเพื่อยกระดับการต่อต้านการทุจริตและประพฤติมิชอบ การคัดเลือกบุคลากรผู้มีจริยธรรม และกิจกรรมการปรับปรุงเว็บไซต์
"วันนี้เป็นการสัมมนาเพื่อยกระดับการต่อต้านการทุจริตและประพฤติมิชอบทั้งส่วนกลางและภูมิภาค โดยทั้ง 2 วันที่เข้าสัมมนา หวังว่าทุกท่านจะได้เรียนรู้และระดมสมองเพื่อนำกลับไปใช้ให้เกิดประโยชน์ ซึ่งทาง ศปท. ได้ออกแบบหลักสูตร ทั้งเรื่องการบริหารงานบุคคลอย่างโปร่งใสและเป็นธรรม ซึ่งคาดหวังให้งานการบริหารทรัพยากรบุคคลได้รับการเสริมศักยภาพ ตั้งแต่สรรหา คัดเลือก แต่งตั้ง โยกย้าย วินัย นอกจากนี้ คาดหวังการแทรกหลักสูตรเกี่ยวกับการต่อต้านทุจริต และในช่วงบ่ายเป็นการบรรยายการขับเคลื่อนการดำเนินงานขององค์กรคุณธรรมและจังหวัดคุณธรรม โดยขอให้ผู้แทนจากทุกจังหวัดรายงานผู้บังคับบัญชาหลังจากฝึกอบรมในหัวข้อนี้ จึงถือว่าเป็นหัวข้อที่มีความสำคัญ หลังจากนั้น รองเลขาธิการสำนักงาน ป.ป.ช. จะได้ให้ความรู้เรื่อง การผลักดันการดำเนินงานตามแผนแม่บทภายใต้ยุทธศาสตร์ชาติ ซึ่งคาดหวังว่าจะเป็นบทบาทสำคัญในการต่อต้านการทุจริตในระดับจังหวัด และกระทรวงมหาดไทยคาดหวังว่า พวกเราในที่นี้จะได้ช่วยกันระดมสมองอย่างเต็มที่ถึงการทำให้เกิดผลสำเร็จเป็นรูปธรรมของการต่อต้านการทุจริตในระดับจังหวัดอย่างไร" นายสมคิดฯ กล่าวเพิ่มเติม
นายสมคิด จันทมฤก รองปลัดกระทรวงมหาดไทย ยังได้กล่าวอีกว่า นอกจากนี้ ในการบรรยายหัวข้อที่เป็นเรื่องโดยตรงเกี่ยวกับจังหวัด ไม่ว่าจะเป็นแนวทางการขับเคลื่อนการบริหารงานเชิงพื้นที่แบบบูรณาการ การจัดซื้อจัดจ้างและการบริหารพัสดุภาครัฐอย่างโปร่งใส และการขับเคลื่อนการดำเนินงาน การประเมินคุณธรรมและความโปร่งใสในการดำเนินงานภาครัฐ และในทุก ๆ เรื่องของการสัมมนาทั้ง 2 วันนี้ จะมีความเข้มข้น ขอให้พวกเราได้พยายามทบทวนและเชื่อมโยงภารกิจงานให้ได้ทั้งหมด และอีกประการที่สำคัญที่ท่านปลัดกระทรวงมหาดไทยเน้นย้ำอยู่เสมอ คือ เรื่องภาคีเครือข่าย หรือ Partnership โดยสำนักงาน ป.ป.ช. ได้กำหนดเป้าหมาย ได้แก่ เด็กและเยาวชน บุคลากรภาครัฐ ภาคเอกชน ประชาชน อันถือว่าเชื่อมโยงสอดคล้องกับกลุ่มเป้าหมายของพวกเราชาวมหาดไทย ดังนั้น เราต้องทำให้ภาคีเครือข่ายของพวกเราทุกภาคีมีความเข้าใจภาพรวมตรงกัน ก็จะสามารถขับเคลื่อนให้เกิดผลเป็นรูปธรรมได้ เราก็จะสามารถตอบโจทย์ยุทธศาสตร์ชาติเรื่องการยกระดับดัชนีการรับรู้การทุจริตของประเทศไทยได้
“ขอให้ทุกท่านมีความสุขกับการสัมมนาฯ ทั้งในแง่การได้รับความรู้ความเข้าใจ ได้แสดงความคิดเห็นอย่างเต็มที่ และเป็นประโยชน์ต่อภาพรวมของกระทรวงมหาดไทยและประชาชน ซึ่งเรื่องการต่อต้านการทุจริตเป็นเรื่องสำคัญที่จะต้องดำเนินการไม่ให้เกิดขึ้นในทุกระบวนงาน และหวังเป็นอย่างยิ่งว่าการสัมมนาในครั้งนี้จะเป็นประโยชนต่อทุกท่านที่จะให้ความร่วมมือในการขับเคลื่อนการดำเนินงานของกระทรวง จังหวัด ให้เกิดความโปร่งใสในทุกมิติ” นายสมคิดฯ กล่าวในช่วงท้าย
ด้าน นางสาวภัทรีพันธุ์ พัดใส ผู้อำนวยการศูนย์ปฏิบัติการต่อต้านการทุจริต มท. ได้กล่าวรายงานวัตถุประสงค์การสัมมนาฯ คือ เพื่อให้บุคลากรในสังกัดมีความรู้ ความเข้าใจเกี่ยวกับการบริหารงานบุคคลอย่างโปร่งใสและเป็นธรรม การขับเคลื่อนการดำเนินงานขององค์กรคุณธรรมและจังหวัดคุณธรรม การขับเคลื่อนการดำเนินการป้องกันและปราบปรามการทุจริตในพื้นที่ผ่านกลไกคณะกรรมการผลักดันการดำเนินงานตามแผนแม่บทภายใต้ยุทธศาสตร์ชาติ ประเด็นการต่อต้านการทุจริตและประพฤติมิชอบในระดับจังหวัด แนวทางการขับเคลื่อนการบริหารงานเชิงพื้นที่แบบบูรณาการ การจัดชื่อจัดจ้างและการบริหารพัสดุภาครัฐอย่างโปร่งใส รวมถึงการดำเนินการงานการประเมินคุณธรรมและความโปร่งใสในการดำเนินงานของหน่วยงานภาครัฐ (Integrity & Transparency Assessment : ITA) ของกระทรวงมหาดไทย โดยการสัมมนาในครั้งนี้ กำหนดจัดขึ้น 2 วัน ระหว่างวันที่ 18 - 19 มีนาคม 2567
#กระทรวงมหาดไทย #บำบัดทุกข์บำรุงสุข

ที่มา : https://www.thaigov.go.th/news/contents/details/80520