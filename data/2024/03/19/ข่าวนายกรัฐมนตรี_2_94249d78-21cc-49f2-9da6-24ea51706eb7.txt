รัฐบาลไทย-ข่าวทำเนียบรัฐบาล-​นายกฯ ย้ำ รัฐบาลไม่ได้นิ่งนอนใจสถานการณ์ฝุ่นภาคเหนือ  เชื่อทุกคนรู้หน้าที่  เผยไม่ประกาศพื้นที่ภัยพิบัติ ไม่ได้ห่วงนักท่องเที่ยว แต่เป็นห่วงประชาชนได้รับผลกระทบ - การค้า


วันอังคารที่ 19 มีนาคม 2567
19/03/2567
พิมพ์
​นายกฯ ย้ำ รัฐบาลไม่ได้นิ่งนอนใจสถานการณ์ฝุ่นภาคเหนือ  เชื่อทุกคนรู้หน้าที่  เผยไม่ประกาศพื้นที่ภัยพิบัติ ไม่ได้ห่วงนักท่องเที่ยว แต่เป็นห่วงประชาชนได้รับผลกระทบ - การค้า
​นายกฯ ย้ำ รัฐบาลไม่ได้นิ่งนอนใจสถานการณ์ฝุ่นภาคเหนือ  เชื่อทุกคนรู้หน้าที่  เผยไม่ประกาศพื้นที่ภัยพิบัติ ไม่ได้ห่วงนักท่องเที่ยว แต่เป็นห่วงประชาชนได้รับผลกระทบ - การค้า
นายกฯ ย้ำ รัฐบาลไม่ได้นิ่งนอนใจสถานการณ์ฝุ่นภาคเหนือ  เชื่อทุกคนรู้หน้าที่  เผยไม่ประกาศพื้นที่ภัยพิบัติ ไม่ได้ห่วงนักท่องเที่ยว แต่เป็นห่วงประชาชนได้รับผลกระทบ - การค้า
วันนี้ (19 มี.ค. 67)  เวลา 11.30 น. ณ บริเวณด้านหน้าหอประชุมพญางำเมือง มหาวิทยาลัยพะเยา ตำบลแม่กา อำเภอเมืองพะเยา จังหวัดพะเยา นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง ให้สัมภาษณ์หลังการประชุมคณะรัฐมนตรีสัญจรนอกพื้นที่อย่างเป็นทางการ ครั้งที่ 2/2567  ระหว่างวันที่ 18 - 19 มีนาคม 2567 ณ จังหวัดพะเยา ว่า ในที่ประชุมไม่ได้มีการพูดคุยเรื่องของสถานการณ์ฝุ่น หลังจากที่เมื่อคืนนี้จังหวัดพะเยามีฝนตก เพราะทุกคนทราบหน้าที่ดีอยู่แล้ว ซึ่งฝนตกลงมา ก็น่าจะดีขึ้น และเรายังคงต้องทำงานกันต่อไป
ส่วนความเชื่อมั่นของนักท่องเที่ยวในช่วงเทศกาลสงกรานต์ถึงสถานการณ์ฝุ่นนั้น นายกรัฐมนตรี ระบุว่า รัฐบาลทำอยู่แล้ว ส่วนเรื่องการไม่ประกาศให้พื้นที่ภาคเหนือเป็นภัยพิบัตินั้น ที่บอกว่าไม่ประกาศเพราะเป็นห่วงเรื่องนักท่องเที่ยว ที่จริงไม่ใช่  เราเป็นห่วงประชาชน เพราะยังมีเรื่องของการค้าขายภายในที่จะกระทบทั้งหมด และมันมีการประกาศค่ามาตรฐานสากลของปริมาณค่าฝุ่นอยู่แล้ว อีกทั้ง สิ่งที่รัฐบาลทำอยู่ปัจจุบันก็ช่วยบรรเทาพอสมควร จากปีที่แล้วจนถึงปีนี้ บางพื้นที่ค่าเฉลี่ยลดลงไป 1 ใน 3 หรือ 2 ใน 3 ซึ่งรัฐบาลไม่ได้นิ่งนอนใจ ถึงแม้จะบอกว่าอากาศที่เชียงใหม่ดีแล้ว รัฐบาลก็ยังทำงานอย่างต่อเนื่อง

ที่มา : https://www.thaigov.go.th/news/contents/details/80540