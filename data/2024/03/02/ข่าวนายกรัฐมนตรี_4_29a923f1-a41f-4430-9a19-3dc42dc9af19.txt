รัฐบาลไทย-ข่าวทำเนียบรัฐบาล-นายกฯ หารือการพัฒนาพื้นที่ให้เป็นแลนด์มาร์ค (Landmark) และจุดแวะพักของจังหวัดกาฬสินธุ์ พร้อมอุดหนุนผลิตภัณฑ์สินค้า OTOP กาฬสินธุ์ 


วันเสาร์ที่ 2 มีนาคม 2567
02/03/2567
พิมพ์
นายกฯ หารือการพัฒนาพื้นที่ให้เป็นแลนด์มาร์ค (Landmark) และจุดแวะพักของจังหวัดกาฬสินธุ์ พร้อมอุดหนุนผลิตภัณฑ์สินค้า OTOP กาฬสินธุ์
นายกฯ หารือการพัฒนาพื้นที่ให้เป็นแลนด์มาร์ค (Landmark) และจุดแวะพักของจังหวัดกาฬสินธุ์ พร้อมอุดหนุนผลิตภัณฑ์สินค้า OTOP กาฬสินธุ์
วันนี้ (2 มีนาคม 2567) เวลา 13.20 น. ณ บึงอร่าม อ.ยางตลาด จ.กาฬสินธุ์ นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง หารือการพัฒนาพื้นที่ให้เป็นแลนด์มาร์ค (Landmark) และจุดแวะพักของจังหวัดกาฬสินธุ์ นายชัย วัชรงค์ โฆษกประจำสำนักนายกรัฐมนตรี เปิดเผยสาระสำคัญ ดังนี้
นายกฯ ได้รับฟังประเด็นส่งเสริมการท่องเที่ยว ในการดำเนินโครงการปรับปรุงภูมิทัศน์และพัฒนาแหล่งท่องเที่ยวสวนเฉลิมพระเกียรติพระบาทสมเด็จพระเจ้าอยู่หัว เฉลิมพระชนมพรรษา 80 พรรษา (บึงอร่าม) องค์การบริหารส่วนจังหวัดกาฬสินธุ์ โดยการพัฒนาพื้นที่ให้เป็นแลนด์มาร์ค (Landmark) และจุดแวะพักของจังหวัดกาฬสินธุ์ รวมทั้งเป็นศูนย์จำหน่ายสินค้าและพืชผลทางการเกษตร ประมง และสินค้า GI ของจังหวัดกาฬสินธุ์และประชาชนในพื้นที่ โดยมีแนวคิดในการก่อสร้างศูนย์การท่องเที่ยวเชิงภูมิศาสตร์ ในพื้นที่อุทยานธรณีกาฬสินธุ์ สถานภาพโครงการมีความพร้อมสามารถดำเนินการได้ทันที
พร้อมกันนี้ นายกฯ ได้เยี่ยมชมผลิตภัณฑ์ OTOP เช่น พายมะม่วงมหาชน ข้าวเหนียวอินทรีย์เขาวง ผ้าไหมแพรวา ฯลฯ ผลิตภัณฑ์ GI ของ จ.กาฬสินธุ์ เช่น พุทรานมสด รวมทั้งสินค้าประมง เช่น กุ้งก้ามกรามกาฬสินธุ์ โดยระหว่างเดินเยี่ยมชมผลิตภัณฑ์นายกฯ ได้ทักทายประชาชนอย่างเป็นกันเอง พร้อมชิมน้ำอ้อยสดและอุดหนุนสินค้า OTOP ผ้าไหมแพรวา จำนวน 2 ผืนด้วย

ที่มา : https://www.thaigov.go.th/news/contents/details/79709