รัฐบาลไทย-ข่าวทำเนียบรัฐบาล-นายกฯ หารือประเด็นการบริหารจัดการน้ำเพื่อเป็นแหล่งเก็บกักน้ำและใช้สำหรับการอุปโภค ยินดีที่โครงการอ่างเก็บน้ำห้วยส้มป่อย อ.กุฉินารายณ์ จ.กาฬสินธุ์ เดินหน้าได้ทันทีในปีหน้า 


วันเสาร์ที่ 2 มีนาคม 2567
02/03/2567
พิมพ์
นายกฯ หารือประเด็นการบริหารจัดการน้ำเพื่อเป็นแหล่งเก็บกักน้ำและใช้สำหรับการอุปโภค ยินดีที่โครงการอ่างเก็บน้ำห้วยส้มป่อย อ.กุฉินารายณ์ จ.กาฬสินธุ์ เดินหน้าได้ทันทีในปีหน้า
นายกฯ หารือประเด็นการบริหารจัดการน้ำเพื่อเป็นแหล่งเก็บกักน้ำและใช้สำหรับการอุปโภค ยินดีที่โครงการอ่างเก็บน้ำห้วยส้มป่อย อ.กุฉินารายณ์ จ.กาฬสินธุ์ เดินหน้าได้ทันทีในปีหน้า
วันนี้ (2 มีนาคม 2567) เวลา 15.50 น. นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง หารือประเด็นการบริหารจัดการน้ำเพื่อเป็นแหล่งเก็บกักน้ำและใช้สำหรับการอุปโภค ณ พื้นที่ก่อสร้างอ่างเก็บน้ำห้วยส้มป่อย อ.กุฉินารายณ์ จ.กาฬสินธุ์ นายชัย วัชรงค์ โฆษกประจำสำนักนายกรัฐมนตรี เปิดเผยสาระสำคัญ ดังนี้
ที่ประชุมหารือประเด็นปัญหาและแผนพัฒนาจังหวัดกาฬสินธุ์ ซึ่งนายกฯ ได้มาติดตามปัญหาและแผนพัฒนาดังกล่าว โดยที่ประชุมได้มีการเห็นชอบทั้ง 16 โครงการที่ทางจังหวัดกาฬสินธุ์ขอสนับสนุนงบประมาณจากรัฐบาล ซึ่งการบริหารจัดการน้ำเพื่อเป็นแหล่งกักเก็บน้ำและใช้สำหรับการอุปโภค ณ พื้นที่ก่อสร้างอ่างเก็บน้ำห้วยส้มป่อยก็เป็น 1 ใน 16 โครงการที่เสนอวันนี้ด้วย โดยปีหน้าจะเริ่มชดเชยให้กับประชาชนที่อยู่ในพื้นที่ดังกล่าวและเดินหน้าดำเนินโครงการต่อได้ทันที สำหรับการบริหารจัดการน้ำเพื่อเป็นแหล่งเก็บกักน้ำและใช้สำหรับการอุปโภค ณ พื้นที่ก่อสร้างอ่างเก็บน้ำห้วยส้มป่อย อ.กุฉินารายณ์ จ.กาฬสินธุ์ มีพื้นที่โครงการ 251-1-24 ไร่ ปัจจุบันอยู่ระหว่างดำเนินการสำรวจออกแบบ (พ.ศ. 2567- 2568) และเสนอขอตั้งงบประมาณ ประจำปี 2569 - 2571 ระยะเวลา 3 ปี วงเงิน 400 ล้านบาท
โอกาสนี้ นายกฯ ได้เดินพบปะกับประชาชนที่มาให้การต้อนรับ พร้อมกล่าวแสดงความดีใจและยินดีสำหรับการเดินหน้าดำเนินการก่อสร้างอ่างเก็บน้ำห้วยส้มป่อย เพื่อเป็นแหล่งเก็บกักน้ำและใช้สำหรับการอุปโภคให้กับประชาชนในพื้นที่ ถือเป็นการสิ้นสุดการรอคอยของประชาชน

ที่มา : https://www.thaigov.go.th/news/contents/details/79712