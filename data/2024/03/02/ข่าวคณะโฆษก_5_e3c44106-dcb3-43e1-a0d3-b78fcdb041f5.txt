รัฐบาลไทย-ข่าวทำเนียบรัฐบาล-นายกฯ เชิญชวนคนไทยมีน้ำใจกับนักท่องเที่ยวต่างชาติ และขอให้เจ้าหน้าที่ช่วยดูแลหากมีนักท่องเที่ยวไม่ปฏิบัติตามกฎหมายไทย


วันเสาร์ที่ 2 มีนาคม 2567
02/03/2567
พิมพ์
นายกฯ เชิญชวนคนไทยมีน้ำใจกับนักท่องเที่ยวต่างชาติ และขอให้เจ้าหน้าที่ช่วยดูแลหากมีนักท่องเที่ยวไม่ปฏิบัติตามกฎหมายไทย
นายกฯ เชิญชวนคนไทยมีน้ำใจกับนักท่องเที่ยวต่างชาติ และขอให้เจ้าหน้าที่ช่วยดูแลหากมีนักท่องเที่ยวไม่ปฏิบัติตามกฎหมายไทย
วันที่ 2 มีนาคม 2567 นายชัย วัชรงค์ โฆษกประจำสำนักนายกรัฐมนตรีระบุว่า ต่อเหตุการณ์ที่เกี่ยวข้องกับนักท่องเที่ยวที่เกิดขึ้นในประเทศช่วงนี้ นายเศรษฐา ทวีสินนายกรัฐมนตรีและรัฐมนตรีว่าการกระทรวงการคลังห่วงกังวล ขอให้ประชาชนไทยร่วมแรงร่วมใจกันเป็นเจ้าบ้านที่ดีเพื่อรองรับนักท่องเที่ยวที่ชื่นชอบประเทศไทย ที่ต้องการมาเที่ยวพักผ่อนด้วยความชื่นชมความเป็นไทย มีน้ำใจต่อนักท่องเที่ยว เพื่อให้นโยบายการท่องเที่ยวที่รัฐบาลผลักดันอย่างรอบด้านสำเร็จ เพื่อให้ปัจจัยด้านอุตสาหกรรมการท่องเที่ยวเป็นอีกเครื่องมือผลักดันเศรษฐกิจไทย
ทั้งนี้ หากชาวต่างชาติที่มีพฤติกรรมไม่น่ารักต่อคนไทย เจ้าหน้าที่ตำรวจต้องดำเนินการให้นักท่องเที่ยวเหล่านั้นปฏิบัติตามกฎหมายไทยด้วย
“ประเทศไทยกำลังผลักดันให้การท่องเที่ยวเป็นกลไกสำคัญพัฒนาฟื้นฟูเศรษฐกิจ จึงขอให้ชาวไทยร่วมแรงร่วมใจเป็นเจ้าบ้านที่ดี มีน้ำใจต่อผู้มาเยือน ร่วมพัฒนาชาติไปด้วยกัน อย่างไรก็ดี ยังคงอยู่ซึ่งความมีเกียรติมีศักดิ์ศรี ชาวต่างชาติที่ไม่ปฏิบัติตามกฎหมายก็ควรได้รับการตรวจสอบ ให้ปฏิบัติตามกฎหมายไทย มีน้ำใจกับคนไทย” นายชัย กล่าว

ที่มา : https://www.thaigov.go.th/news/contents/details/79701