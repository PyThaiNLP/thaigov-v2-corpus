รัฐบาลไทย-ข่าวทำเนียบรัฐบาล-ผู้ช่วยรัฐมนตรีเกษตรฯ เป็นประธานการประชุมหารือร่วมกับสภาเกษตรกรจังหวัดสมุทรสงคราม และผู้บริหารท้องถิ่นในจังหวัดสมุทรสงคราม  ดร.จอมขวัญ กลับบ้านเกาะ ผู้ช่วยรัฐมนตรีกระทรวงเกษตรและสห


วันศุกร์ที่ 1 มีนาคม 2567
ผู้ช่วยรัฐมนตรีเกษตรฯ เป็นประธานการประชุมหารือร่วมกับสภาเกษตรกรจังหวัดสมุทรสงคราม และผู้บริหารท้องถิ่นในจังหวัดสมุทรสงคราม  ดร.จอมขวัญ กลับบ้านเกาะ ผู้ช่วยรัฐมนตรีกระทรวงเกษตรและสห
ผู้ช่วยรัฐมนตรีเกษตรฯ เป็นประธานการประชุมหารือร่วมกับสภาเกษตรกรจังหวัดสมุทรสงคราม และผู้บริหารท้องถิ่นในจังหวัดสมุทรสงคราม
ดร.จอมขวัญ กลับบ้านเกาะ ผู้ช่วยรัฐมนตรีกระทรวงเกษตรและสหกรณ์ เป็นประธานการประชุมหารือร่วมกับสภาเกษตรกรจังหวัดสมุทรสงคราม และผู้บริหารท้องถิ่นในจังหวัดสมุทรสงคราม โดยมี ดร.ธเนศร์ สมบูรณ์ ผู้อำนวยการสำนักบริหารจัดการน้ำและอุทกวิทยา พร้อมด้วย นายอุลิต รัตนตั้งตระกูล ผู้อำนวยการส่วนบริหารจัดการน้ำ, นายธวัชชัย ไตรวารี ผู้อำนวยการส่วนยุทธศาสตร์  นายเลอบุญ อุดมทรัพย์ ผู้อำนวยการส่วนประมวลวิเคราะห์สถานการณ์น้ำ, นายชุติมันต์ สกุลพราหมณ์ ผู้อำนวยการสำนักงานชลประทานที่ 11 , นายอำนาจ ชูวงษ์ ผู้อำนวยการส่วนบริหารจัดการน้ำและบำรุงรักษา สำนักชลประทานที่ 13, นายพิเชษฐ์ พยัคภัต ผู้อำนวยการโครงการชลประทานสมุทรสงคราม เข้าร่วม ณ สำนักงานสภาเกษตรกรจังหวัดสมุทรสงคราม เพื่อหารือแนวทางปรับเกณฑ์การควบคุมค่าความเค็มในการระบายน้ำท้ายเขื่อนแม่กลอง และควบคุมค่าความเค็มให้อยู่ในเกณฑ์ที่กำหนด เพื่อไม่ให้ส่งผลกระทบต่อพื้นที่การเกษตรและประมงของจังหวัดสมุทรสงคราม ตลอดจนรักษาระบบนิเวศ รวมทั้งพิจารณาปรับการระบายน้ำให้สอดคล้องกับการขึ้นลงของน้ำทะเล เฝ้าระวังและติดตามสถานการณ์ค่าความเค็มอย่างใกล้ชิด เพื่อให้สามารถส่งน้ำให้กับทุกกิจกรรมตามแผนบริหารจัดการน้ำฤดูแล้งปี 66/67 ได้อย่างเต็มศักยภาพ
สำหรับข้อกังวลของเกษตรกรในเรื่องการเปลี่ยนจุดควบคุมค่าความเค็มที่อำเภออัมพวา จังหวัดสมุทรสงคราม เป็นจุดควบคุมค่าความเค็มที่อำเภอดำเนินสะดวก จังหวัดราชบุรี  ซึ่งพื้นที่ใต้อำเภอดำเนินสะดวก จังหวัดราชบุรี จนถึงอ่าวไทยจังหวัดสมุทรสงคราม มีพื้นที่เกษตรกรรม จำนวน 106,483 ไร่ และพื้นที่ประมงน้ำจืด จำนวน 8,125 ไร่ ทางสำนักงานชลประทานที่ 13 ได้มีหนังสือแจ้งมายังโครงการชลประทานสมุทรสงคราม เมื่อวันที่ 27 กุมภาพันธ์ 2567 ว่าได้ขอกรมกรมชลประทานใช้จุดควบคุมค่าความเค็มแม่น้ำแม่กลองที่อำเภออัมพวาแล้วนั้น ดร.ธเนศร์  สมบูรณ์ ผู้อำนวยการสำนักบริหารจัดการน้ำและอุทกวิทยา กรมชลประทาน ได้กล่าวยืนยันต่อที่ประชุมในวันนี้ว่าไม่มีการเปลี่ยนแปลงสถานที่แต่อย่างใด  จุดควบคุมค่าความเค็มยังคงอยู่ที่อำเภออัมพวาเช่นเดิม เพื่อไม่ให้ส่งผลกระทบต่อพื้นที่เกษตรกรรมและประมงของจังหวัดสมุทรสงคราม 9.30 น. ผ่านสื่ออิเล็กทรอนิกส์

ที่มา : https://www.thaigov.go.th/news/contents/details/79691