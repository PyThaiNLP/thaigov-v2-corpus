รัฐบาลไทย-ข่าวทำเนียบรัฐบาล-ชู “พลังงานสะอาด” เป็น จุดแข็ง-จุดขาย นิคมอุตสาหกรรมไทย จูงใจนักลงทุนต่างชาติ


วันจันทร์ที่ 4 มีนาคม 2567
ชู “พลังงานสะอาด” เป็น จุดแข็ง-จุดขาย นิคมอุตสาหกรรมไทย จูงใจนักลงทุนต่างชาติ
.....
ชู “พลังงานสะอาด” เป็น จุดแข็ง-จุดขาย นิคมอุตสาหกรรมไทย จูงใจนักลงทุนต่างชาติ
.
รัฐบาลส่งเสริมการนำพลังงานสะอาดมาใช้เพิ่มประสิทธิภาพอุตสาหกรรมไทย ลดต้นทุนการผลิต ยกระดับการให้บริการสาธารณูปโภคสีเขียวในพื้นที่นิคมอุตสาหกรรม พร้อมกำหนดให้พลังงานสะอาดเป็นจุดแข็งและจุดขายของไทยในการดึงดูดการลงทุนจากต่างประเทศ สร้างโอกาสทางเศรษฐกิจให้ประเทศไทย
.
การนิคมอุตสาหกรรมแห่งประเทศไทย นำเสนอความพร้อมด้านโครงสร้างพื้นฐาน พื้นที่ และศักยภาพของไทยในการรองรับการลงทุนต่างชาติ ในกิจกรรม Roadshow ที่ประเทศญี่ปุ่นเมื่อช่วงต้นเดือน ก.พ.67 สร้างความมั่นใจแก่ผู้ประกอบการญี่ปุ่นในการตัดสินใจขยายการลงทุน และได้ลงนาม MOU ว่าด้วยความร่วมมือในการศึกษาความเป็นไปได้ของการให้บริการสาธารณูปโภคสีเขียวในพื้นที่นิคมอุตสาหกรรม กับบริษัทอุตสาหกรรมหนัก เพื่อบรรลุความเป็นกลางทางคาร์บอนสำหรับนิคมอุตสาหกรรมในไทย
.
การลงนาม MOU เป็นทั้ง ตัวอย่าง และ การตอกย้ำ ความมุ่งมั่นของไทยในการเป็นหุ้นส่วนยุทธศาสตร์กับญี่ปุ่นเพื่อขับเคลื่อนการใช้พลังงานทดแทน โดยแบ่งเป็น 3 ระยะ คือ
ระยะแรก – ศึกษาความเป็นไปได้ในการพัฒนาบริการสาธารณูปโภคสีเขียวโดยใช้พลังงานทดแทนเป็นเวลา 1 ปี
ระยะถัดไป – ตั้งโรงงานต้นแบบสาธิต ที่ใช้เทคโนโลยีพลังงานสะอาดในกระบวนการผลิต
ระยะสุดท้าย – ดำเนินการร่วมธุรกิจเชิงพาณิชย์
.
อ่านเพิ่มเติม >> https://www.thaigov.go.th/news/contents/details/79466
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/79767