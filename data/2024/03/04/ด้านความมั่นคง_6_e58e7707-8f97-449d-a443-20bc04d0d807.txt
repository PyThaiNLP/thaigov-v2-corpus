รัฐบาลไทย-ข่าวทำเนียบรัฐบาล-พ่อเมืองกรุงเก่า สั่งชุดปฏิบัติการพิเศษปกครองจังหวัดพระนครศรีอยุธยา บุกจับกุมร้านลักลอบจำหน่ายบุหรี่ไฟฟ้า พบของกลางมูลค่ารวมกว่า 1 ล้านบาท เน้นย้ำพี่น้องประชาชนช่วยเป็นหูเป็นตา 


วันอาทิตย์ที่ 3 มีนาคม 2567
03/03/2567
พิมพ์
พ่อเมืองกรุงเก่า สั่งชุดปฏิบัติการพิเศษปกครองจังหวัดพระนครศรีอยุธยา บุกจับกุมร้านลักลอบจำหน่ายบุหรี่ไฟฟ้า พบของกลางมูลค่ารวมกว่า 1 ล้านบาท เน้นย้ำพี่น้องประชาชนช่วยเป็นหูเป็นตา
พ่อเมืองกรุงเก่า สั่งชุดปฏิบัติการพิเศษปกครองจังหวัดพระนครศรีอยุธยา บุกจับกุมร้านลักลอบจำหน่ายบุหรี่ไฟฟ้า พบของกลางมูลค่ารวมกว่า 1 ล้านบาท เน้นย้ำพี่น้องประชาชนช่วยเป็นหูเป็นตา หากพบการกระทำความผิด สามารถแจ้งสายด่วนศูนย์ดำรงธรรม 1567 ได้ตลอด 24 ชม.
วันนี้ (3 มี.ค. 67) นายนิวัฒน์ รุ่งสาคร ผู้ว่าราชการจังหวัดพระนครศรีอยุธยา เปิดเผยว่า จังหวัดพระนครศรีอยุธยาได้ดำเนินการขับเคลื่อนตามนโยบายของกระทรวงมหาดไทย ที่เน้นย้ำในการจัดระเบียบสังคม และปราบปรามผู้มีอิทธิพล เพื่อสร้างสังคมให้สงบสุขบ้านเมืองเป็นระเบียบเรียบร้อย ปลอดยาเสพติด ปลอดอบายมุข ประชาชนมีความมั่นคง ปลอดภัยในชีวิตและทรัพย์สิน
นายนิวัฒน์ รุ่งสาคร ผู้ว่าราชการจังหวัดพระนครศรีอยุธยา กล่าวว่า สืบเนื่องมาจากการที่พี่น้องประชาชนพลเมืองดีได้ร้องเรียนมาว่า มีการลักลอบจำหน่ายบุหรี่ไฟฟ้าและน้ำยาบุหรี่ไฟฟ้าให้กับเด็ก และเยาวชน ในเขตพื้นที่อำเภอพระนครศรีอยุธยา ตนจึงได้สั่งการให้ชุดปฏิบัติการพิเศษจังหวัดพระนครศรีอยุธยา นำโดยนายศุภกร อนันตรักษ์ ป้องกันจังหวัดพระนครศรีอยุธยา พร้อมด้วยนายภูวริน บุญภูพันธ์ตันติ เจ้าพนักงานปกครองชำนาญการพิเศษ และนายเดชาธร เชาว์เลขา นายอำเภอพระนครศรีอยุธยา บูรณาการกำลังร่วมกับปลัดอำเภอหัวหน้าฝ่ายความมั่นคง ตลอดจนถึงเจ้าหน้าที่ร้อยบังคับการและบริการ กองบังคับการ กองอาสารักษาดินแดนจังหวัดพระนครศรีอยุธยา ร่วมลงพื้นที่ตรวจสอบบริเวณดังกล่าวตามที่ประชาชนแจ้งเข้ามา
“จากการเข้าตรวจสอบในพื้นที่อำเภอพระนครศรีอยุธยา พบว่า มีร้านลักลอบจำหน่ายบุหรี่ไฟฟ้าจำนวน 2 ร้าน ได้แก่ 1) ร้าน The Hulk ในพื้นที่หมู่ที่ 1 ตำบลหอรัตนชัย อำเภอพระนครศรีอยุธยา โดยมีนายอมร อายุ 26 ปี เป็นผู้ดูแลร้าน 2) ร้านโอมควัน ในพื้นที่หมู่ที่ 6 ตำบลไผ่ลิง อำเภอพระนครศรีอยุธยา โดยมีนางสาววิชุดา อายุ 35 ปี แสดงตัวเป็นเจ้าของร้าน และจากการเข้าตรวจสอบพบว่าร้านบุหรี่ไฟฟ้าดังกล่าวเปิดขายตั้งแต่เวลา 10.00 - 20.00 น.นอกจากนี้ยังเปิดขายออนไลน์ทางเพจชื่อ “The Hulk อยุธยา” ซึ่งกลุ่มลูกค้าจะมีทั้งเยาวชน และผู้ใช้เเรงงาน โดยเจ้าหน้าที่ชุดกับกุมได้ทำการตรวจยึดบุหรี่ไฟฟ้าและน้ำยาบุหรี่ไฟฟ้าได้หลายรายการ รวมมูลค่ากว่า 1 ล้านบาท ขณะเดียวกันได้จับกุมผู้ดูแลร้านทั้ง 2 คน พร้อมแจ้งข้อกล่าวหา จากนั้นนำตัวผู้ต้องหาพร้อมของกลางทั้งหมดนำส่งพนักงานสอบสวน สภ. พระนครศรีอยุธยา เพื่อดำเนินคดีตามกฎหมายต่อไป” นายนิวัฒน์ฯ กล่าวเพิ่มเติม
นายนิวัฒน์ รุ่งสาคร ผู้ว่าราชการจังหวัดพระนครศรีอยุธยา กล่าวในช่วงท้ายว่า จังหวัดพระนครศรีอยุธยาได้บูรณาการทุกภาคส่วน เพื่อมุ่งขับเคลื่อนตามนโยบายของกระทรวงมหาดไทยที่มุ่งเน้นการจัดระเบียบสังคม ปราบปรามผู้มีอิทธิพล กวาดล้างยาเสพติด และสิ่งผิดกฎหมายทุกประเภท ทั้งนี้ ในฐานะผู้ทำหน้าที่ “บำบัดทุกข์ บำรุงสุข” และรักษาความมั่นคงและความสงบเรียบร้อย เป็นหน้าที่ที่ต้องดูแลพี่น้องประชาชน เพื่อให้ทุกคนในสังคมได้ใช้ชีวิตอย่างมีความสุข อย่างไรก็ตามต้องขอให้พี่น้องประชาชนทุกท่านช่วยเป็นหูเป็นตา ระแวดระวังบ้านเมืองของเรา หากพบเห็นเบาะแสการกระทำความผิดทุกรูปแบบ สามารถแจ้งข้อมูล และร้องเรียนร้องทุกข์ได้ที่ศูนย์ดำรงธรรมจังหวัด ศูนย์ดำรงธรรมอำเภอ สายด่วน 1567 โทรฟรีตลอด 24 ชั่วโมง
#WorldSoilDay #วันดินโลก #UN #FAO #GlobalSoilPartnership #MOI #กระทรวงมหาดไทย #บำบัดทุกข์บำรุงสุข #SoilandWaterasourceoflife #SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood
7

ที่มา : https://www.thaigov.go.th/news/contents/details/79750