รัฐบาลไทย-ข่าวทำเนียบรัฐบาล-​ปลัดฯ ณัฐพล นำทีม ขับเคลื่อนโครงการและกิจกรรมเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567


วันจันทร์ที่ 4 มีนาคม 2567
04/03/2567
พิมพ์
​ปลัดฯ ณัฐพล นำทีม ขับเคลื่อนโครงการและกิจกรรมเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567
​ปลัดฯ ณัฐพล นำทีม ขับเคลื่อนโครงการและกิจกรรมเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 อก. รวมใจ ลดก๊าซเรือนกระจก
วันที่ 1 มีนาคม 2567 ดร.ณัฐพล รังสิตพล ปลัดกระทรวงอุตสาหกรรม เป็นประธานการประชุมขับเคลื่อนโครงการและกิจกรรม งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567 ของกระทรวงอุตสาหกรรม เพื่อพิจารณารายงานผลของคณะทำงานฯ ที่กลั่นกรองปริมาณการลดก๊าซเรือนกระจก โดยมีนายเอกนิติ รมยานนท์ ผู้ตรวจราชการกระทรวงอุตสาหกรรม ประธานคณะทำงานขับเคลื่อนฯ และคณะทำงานเข้าร่วมประชุม ณ ห้องประชุม อก.2 ชั้น 3 อาคารสำนักงานปลัดกระทรวงอุตสาหกรรม
ต่อจากนั้น ที่ประชุมได้รายงานผลการพิจารณาและกลั่นกรองข้อมูลปริมาณการลดก๊าซเรือนกระจก ของหน่วยงานในสังกัดกระทรวงอุตสาหกรรม ทั้งระดับกรม รัฐวิสาหกิจ และ สอจ.ที่เข้าร่วมโครงการเฉลิมพระเกียรติฯ เช่น การส่งเสริมการนำใบและยอดอ้อยไปใช้เป็นเชื้อเพลิงชีวมวลในโรงงานน้ำตาลและโรงงานไฟฟ้าชีวมวล ลดการลักลอบเผาอ้อยในพื้นที่โล่ง การลดกากของเสียในกระบวนการ การรับรองระบบงานหน่วยตรวจโครงการลดก๊าซเรือนกระจก การดำเนินการเพื่อสนับสนุนการรับรองก๊าซเรือนกระจก การส่งเสริมการใช้พลังงานสะอาดในสถานประกอบการ การจัดการน้ำเสียอุตสาหกรรม การใช้ยานพาหนะไฟฟ้า และส่งเสริมและการพัฒนาอุตสาหกรรมพื้นฐานและการเหมืองแร่เข้าสู่อุตสาหกรรมคาร์บอนต่ำ เป็นต้น เพื่อเตรียมการเข้าประชุมคณะกรรมการชุดใหญ่ต่อไป

ที่มา : https://www.thaigov.go.th/news/contents/details/79790