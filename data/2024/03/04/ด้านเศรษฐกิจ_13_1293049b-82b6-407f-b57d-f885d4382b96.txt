รัฐบาลไทย-ข่าวทำเนียบรัฐบาล-​ผู้ตรวจฯ วีระกิตติ์ เปิดโต๊ะคุย 7 ภาคเอกชนร่วมขับเคลื่อน MIND และตรวจราชการเมืองเชียงใหม่


วันจันทร์ที่ 4 มีนาคม 2567
04/03/2567
พิมพ์
​ผู้ตรวจฯ วีระกิตติ์ เปิดโต๊ะคุย 7 ภาคเอกชนร่วมขับเคลื่อน MIND และตรวจราชการเมืองเชียงใหม่
​ผู้ตรวจฯ วีระกิตติ์ เปิดโต๊ะคุย 7 ภาคเอกชนร่วมขับเคลื่อน MIND และตรวจราชการเมืองเชียงใหม่
เมื่อวันที่ 28 กุมภาพันธ์ 2567 เวลา 13.30 น. นายวีระกิตติ์ รันทกิจธนวิชญ์ ผู้ตรวจราชการกระทรวงอุตสาหกรรม ลงพื้นที่จังหวัดเชียงใหม่ เพื่อถ่ายทอดนโยบายกระทรวงอุตสาหกรรมและรับฟังข้อคิดเห็นและข้อเสนอแนะจากผู้ประกอบการภาคเอกชนและหน่วยงานที่เกี่ยวข้องในจังหวัดเชียงใหม่ โดยมี นางพัชรี ใบยา อุตสาหกรรมจังหวัดเชียงใหม่ พร้อมด้วยตัวแทนจากหน่วยงานต่างๆ ได้แก่ สภาอุตสาหกรรมจังหวัดเชียงใหม่, หอการค้าจังหวัดเชียงใหม่, ธนาคารพัฒนาวิสาหกิจขนาดกลางและขนาดย่อมแห่งประเทศไทย สาขาจังหวัดเชียงใหม่, บริษัท เชียงใหม่ ที.ดี จำกัด, ห้างหุ้นส่วนจำกัด พี.ดับบลิว.เอส.คอนกรีต, บริษัท ดีเซ็นทริค จำกัด, บริษัท เชียงใหม่โฟรเซ่นฟู้ดส์ จำกัด (มหาชน) และ บริษัท ชาระมิงค์ จำกัด เข้าร่วมการรับฟังฯ ทั้งนี้ได้ให้ภาคเอกชนประกอบกิจการที่คำนึงถึงสิ่งแวดล้อมเพื่อให้สถานประกอบการ ชุมชน และสังคมอยู่ร่วมกันอย่างเป็นมิตร และสอดคล้องกับกติกาสากล ดูแลรักษาสิ่งแวดล้อมมุ่งสูอุตสาหกรรมสีเขียวและความเป็นกลางทางคาร์บอน ซึ่งสอดคล้องกับนโยบาย MIND ของกระทรวงอุตสาหกรรมที่สนับสนุน "อุตสาหกรรมเศรษฐกิจ เติบโตอย่างยั่งยืนคู่ชุมชน"
เวลา 16.00 น. ผตร.อก. (นายวีระกิตติ์ฯ) ตรวจราชการกรณีปกติ 1/2567 สำนักงานอุตสาหกรรมจังหวัดเชียงใหม่ โดยมีอุตสาหกรรมจังหวัดเชียงใหม่ และเจ้าหน้าที่รายงานผลการดำเนินงานฯ ตามประเด็นการตรวจราชการ รอบที่ 1/2567 ซึ่งได้ให้ข้อเสนอแนะในการตรวจราชการ เช่น
- ให้ สอจ. ตรวจกำกับโรงงานให้ปฏิบัติตามกฎหมายอย่างเคร่งครัด และตรวจกำกับฯ ตามแผนงานที่กำหนดให้ครบถ้วน
- ให้ สอจ. ติดตามผู้ประกอบการทุกรายลงทะเบียนในระบบ i-industry และการรายงานผลต่างๆ ในระบบ ISingleForm
- ให้ สอจ. ประชาสัมพันธ์การรับรองอุตสาหกรรมสีเขียว (GI) พร้อมเชิญชวนสมัครเข้าร่วมโครงการฯ และให้คำแนะนำเพื่อยกระดับการรับรองอุตสาหกรรมสีเขียวให้กับผู้ประกอบการ
- ให้เบิกจ่ายงบประมาณให้เป็นไปตามมาตรการเร่งรัดการเบิกจ่ายงบประมาณ ตามมติ ครม.
- ให้ดำเนินงานโครงการต่าง ๆ ที่ได้รับงบประมาณให้เป็นไปตามเป้าหมาย เป็นต้น

ที่มา : https://www.thaigov.go.th/news/contents/details/79794