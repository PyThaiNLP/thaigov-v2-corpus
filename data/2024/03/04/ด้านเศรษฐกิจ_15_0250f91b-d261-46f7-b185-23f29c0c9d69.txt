รัฐบาลไทย-ข่าวทำเนียบรัฐบาล-​ผู้ตรวจฯ วีระกิตติ์ ตรวจราชการลำพูน รับฟังความคิดเห็นและตรวจเยี่ยมสถานประกอบการในพื้นที่


วันจันทร์ที่ 4 มีนาคม 2567
04/03/2567
พิมพ์
​ผู้ตรวจฯ วีระกิตติ์ ตรวจราชการลำพูน รับฟังความคิดเห็นและตรวจเยี่ยมสถานประกอบการในพื้นที่
​ผู้ตรวจฯ วีระกิตติ์ ตรวจราชการลำพูน รับฟังความคิดเห็นและตรวจเยี่ยมสถานประกอบการในพื้นที่
เมื่อวันที่ 29 กุมภาพันธ์ - 1 มีนาคม 2567 ผู้ตรวจราชการกระทรวงอุตสาหกรรม (นายวีระกิตติ์ รันทกิจธนวิชญ์) ตรวจราชการกรณีปกติ 1/2567 ณ สำนักงานอุตสาหกรรมจังหวัดลำพูน โดยมีนางจันทนา ไวยาวัจมัย อุตสาหกรรมจังหวัดลำพูน และเจ้าหน้าที่สำนักงานอุตสาหกรรมจังหวัดลำพูนรายงานผลการดำเนินงานของสำนักงานอุตสาหกรรมจังหวัดลำพูน ตามประเด็นการตรวจราชการ รอบที่ 1/2567
ทั้งนี้ได้ลงพื้นที่จังหวัดลำพูน เพื่อถ่ายทอดนโยบายกระทรวงอุตสาหกรรม และรับฟังข้อคิดเห็นและข้อเสนอแนะจากภาคเอกชนและหน่วยงานที่เกี่ยวข้องในจังหวัดลำพูน ได้แก่ สภาอุตสาหกรรมจังหวัดลำพูน, หอการค้าจังหวัดลำพูน, ธนาคารพัฒนาวิสาหกิจขนาดกลางและขนาดย่อมแห่งประเทศไทย สาขาจังหวัดลำพูน, บริษัท ซีพีแรม จำกัด (สาขาลำพูน), บริษัท นพดาซุปเปอร์ฟู้ดส์ จำกัด, บริษัท เอสซีจี รูฟฟิ่ง จำกัด, บริษัท ฟาร์โซนิคส์ (ประเทศไทย) จำกัด และ บริษัท แพนดอร่า โพรดักชั่น จำกัด
คณะ ผตร.อก. ลงพื้นที่เยี่ยมชม บริษัท ซีพีแรม จำกัด (สาขาลำพูน) ผู้ประกอบการผลิตอาหารสำเร็จรูปพร้อมบริโภคทันที ณ ตำบลป่าสัก อำเภอเมืองลำพูน จังหวัดลำพูน  และ บริษัท เบทาโกร จำกัด (มหาชน) ผู้ประกอบการทำอาหารผสมหรืออาหารสำเร็จรูปสำหรับเลี้ยงสัตว์ ณ ตำบลบ้านกลาง อำเภอเมืองลำพูน จังหวัดลำพูน

ที่มา : https://www.thaigov.go.th/news/contents/details/79798