รัฐบาลไทย-ข่าวทำเนียบรัฐบาล-ผู้ว่าฯ มหาสารคาม สนองนโยบายกระทรวงมหาดไทย สั่งชุดปฏิบัติการพิเศษฝ่ายปกครอง สนธิกำลังร่วมกับฝ่ายความมั่นคง ปฏิบัติการยุทธการ “มหาสารคาม เมืองปลอดภัยยาเสพติด” จับกุมตัวผู้ครอบครองยา


วันจันทร์ที่ 4 มีนาคม 2567
04/03/2567
พิมพ์
ผู้ว่าฯ มหาสารคาม สนองนโยบายกระทรวงมหาดไทย สั่งชุดปฏิบัติการพิเศษฝ่ายปกครอง สนธิกำลังร่วมกับฝ่ายความมั่นคง ปฏิบัติการยุทธการ “มหาสารคาม เมืองปลอดภัยยาเสพติด” จับกุมตัวผู้ครอบครองยา
ผู้ว่าฯ มหาสารคาม สนองนโยบายกระทรวงมหาดไทย สั่งชุดปฏิบัติการพิเศษฝ่ายปกครอง สนธิกำลังร่วมกับฝ่ายความมั่นคง ปฏิบัติการยุทธการ “มหาสารคาม เมืองปลอดภัยยาเสพติด” จับกุมตัวผู้ครอบครองยาบ้าได้ 3 ราย เน้นย้ำ เดินหน้าพุ่งเป้า Re X-Ray ในทุกพื้นที่
ผู้ว่าฯ มหาสารคาม สนองนโยบายกระทรวงมหาดไทย สั่งชุดปฏิบัติการพิเศษฝ่ายปกครอง สนธิกำลังร่วมกับฝ่ายความมั่นคง ปฏิบัติการยุทธการ “มหาสารคาม เมืองปลอดภัยยาเสพติด” จับกุมตัวผู้ครอบครองยาบ้าได้ 3 ราย เน้นย้ำ เดินหน้าพุ่งเป้า Re X-Ray ในทุกพื้นที่อย่างต่อเนื่อง เพื่อให้สังคมไทยปลอดจากยาเสพติด
วันนี้ (4 มี.ค. 67) นายวิบูรณ์ แววบัณฑิต ผู้ว่าราชการจังหวัดมหาสารคาม เปิดเผยว่า จังหวัดมหาสารคามได้ดำเนินการตรวจค้น Re X-Ray หมู่บ้าน/ชุมชน ค้นหาผู้ป่วยที่มีอาการทางจิตเพื่อรับการรักษา ค้นหาผู้เสพยาเพื่อเข้ารับการบำบัด โดยเป็นการตอบสนองนโยบายกระทรวงมหาดไทยที่ได้มีการเน้นย้ำสั่งการให้ผู้ว่าราชการจังหวัดทุกจังหวัด “แยกปลา ออกจากน้ำ” ให้ความสำคัญกับการป้องกัน ปราบปรามผู้ค้า ตัดวงจรยาเสพติด จับกุมผู้ค้ารายย่อย ขยายผลไปถึงผู้ค้ารายใหญ่ควบคู่กับการรักษาและฟื้นฟูผู้ป่วยยาเสพติด เพื่อเร่งป้องกันและแก้ไขปัญหายาเสพติดที่เกิดขึ้นในสังคมไทย
“จังหวัดมหาสารคามมีความมุ่งมั่นที่จะป้องกันและปัญหายาเสพติดอย่างต่อเนื่องและจริงจัง โดยตนได้มอบหมายให้นาย กองโทเสนีย์ มะโน ปลัดจังหวัดมหาสารคาม นายณัฐภัท บุญสิงห์ศร ป้องกันจังหวัดมหาสารคาม บูรณาการกำลังร่วมกับชุดปฏิบัติการพิเศษฝ่ายปกครองจังหวัดมหาสารคาม สมาชิกกองอาสารักษาดินแดนจังหวัดมหาสารคาม ตลอดจนถึงฝ่ายมั่นคงอำเภอนาดูน และเจ้าหน้าที่ตำรวจ สภ.นาดูน เข้าตรวจค้นบ้านเป้าหมายผู้มีส่วนเกี่ยวข้องกับยาเสพติดตามยุทธการ “มหาสารคาม เมืองปลอดภัยยาเสพติด” จำนวน 3 จุดในเขตพื้นที่ดังกล่าว พบผู้เกี่ยวข้องกับยาเสพติดครอบครองยาบ้า ทั้งหมด 3 ราย โดยมีผลการดำเนินงานดังนี้ 1) จับกุมผู้ต้องหาครอบครองยาบ้า 1 รายพร้อมของกลางยาบ้า 166 เม็ด เครื่องกระสุนปืน 7 นัด ยึดทรัพย์สิน 21,030 บาทตรวจปัสสาวะพบสารเสพติดในร่างกาย 2) ขยายผลจับกุมผู้ต้องหาครอบครองยาบ้า 1 รายพร้อมของกลางยาบ้า 303 เม็ด อาวุธปืน 3 กระบอก เครื่องกระสุน 84 นัด ยึดทรัพย์สิน 12,000 บาท ตรวจปัสสาวะพบสารเสพติดในร่างกาย และ 3) ขยายผลจับกุมผู้ต้องหาครอบครองยาบ้า 1 ราย พร้อมของกลางยาบ้า 1,764 เม็ด เครื่องกระสุนปืน 6 นัด ตรวจปัสสาวะพบสารเสพติดในร่างกาย ยึดทรัพย์สินรวม 222,000 บาท ทั้งนี้ ได้นำตัวผู้เสพเข้าสู่กระบวนการบำบัดรักษา อีกทั้งได้แจ้งข้อกล่าวหา และนำตัวส่งพนักงานสอบสวน สภ.นาดูน เพื่อดำเนินคดีตามกฎหมายต่อไป” นายวิบูรณ์ฯ กล่าว
นายวิบูรณ์ แววบัณฑิต ผู้ว่าราชการจังหวัดมหาสารคาม กล่าวเพิ่มเติมว่า จังหวัดมหาสารคามได้มีการรณรงค์ในเรื่องการดำเนินการแก้ไขปัญหายาเสพติดอย่างจริงจังและต่อเนื่อง ทั้งในด้านการปราบปรามผู้ค้ารายย่อย และการขยายผลไปสู่ผู้ค้ารายใหญ่ ผู้เสพ และผู้ป่วยยาเสพติดที่มีอาการทางจิต ให้เข้าสู่กระบวนการบำบัดฟื้นฟู “ปัญหายาเสพติด” จึงนับว่าเป็นปัญหาของทุกคนที่ต้องร่วมกันแก้ไข ไม่ใช่เพียงเป็นหน้าที่ของนายอำเภอ ตำรวจ กำนัน ผู้ใหญ่บ้าน หรือว่าเจ้าหน้าที่สาธารณสุข แต่เป็นเรื่องของคนในพื้นที่ที่ต้องช่วยกัน เพื่อหาแนวทางแก้ไขปัญหาเหล่านี้ให้หมดสิ้นไป อีกทั้งเพื่อทำให้พี่น้องประชาชนได้ใช้ชีวิตในสังคมได้อย่างมีความสุข ปลอดภัย ไม่ต้องหวาดระแวง หรือเดือดร้อนรำคาญจากการกระทำผิดกฎหมายทุกรูปแบบ ซึ่งจังหวัดมหาสารคามได้บูรณาการการทำงานระหว่างฝ่ายปกครอง ตำรวจ ทหาร และหน่วยงานด้านความมั่นคงอย่างไร้รอยต่อ เพื่อปฏิบัติหน้าที่ตามกฎหมายให้กับพี่น้องประชาชนอย่างเข้มแข็งต่อไป
“ตนได้กำชับเจ้าหน้าที่ที่เกี่ยวข้อง เดินหน้าพุ่งเป้า Re X-Ray ในทุกพื้นที่อย่างต่อเนื่อง เพื่อกวาดล้างสิ่งผิดกฎหมาย อันจะทำให้สังคมมีความสงบเรียบร้อย เกิดสวัสดิภาพ พี่น้องประชาชนมีความปลอดภัยในชีวิตและทรัพย์สิน ไม่ต้องหวาดระแวง หรือเดือดร้อนรำคาญจากการกระทำผิดกฎหมายทุกรูปแบบ และที่ผ่านมาจังหวัดมหาสารคามได้บูรณาการทุกภาคส่วน “บำบัดทุกข์ บำรุงสุข” และรักษาความมั่นคงและความสงบเรียบร้อย เพื่อให้ทุกคนในสังคมได้ใช้ชีวิตอย่างมีความสุข อย่างไรก็ตามต้องขอให้พี่น้องประชาชนทุกท่านช่วยเป็นหูเป็นตา ระแวดระวังบ้านเมืองของเรา หากพบเห็นเบาะแสการกระทำความผิดทุกรูปแบบ สามารถแจ้งข้อมูล และร้องเรียนร้องทุกข์ได้ที่ศูนย์ดำรงธรรมจังหวัด ศูนย์ดำรงธรรมอำเภอ สายด่วน 1567 โทรฟรีตลอด 24 ชั่วโมง” นายวิบูรณ์ฯ กล่าวทิ้งท้าย
#WorldSoilDay #วันดินโลก #UN #FAO #GlobalSoilPartnership #MOI #กระทรวงมหาดไทย #บำบัดทุกข์บำรุงสุข
#SoilandWaterasourceoflife #SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/79804