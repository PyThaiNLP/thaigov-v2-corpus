รัฐบาลไทย-ข่าวทำเนียบรัฐบาล-การประชุมรัฐมนตรีกลาโหมอาเซียน อย่างไม่เป็นทางการ (ASEAN Defence Ministers’ Meeting Retreat: ADMM Retreat)


วันจันทร์ที่ 4 มีนาคม 2567
การประชุมรัฐมนตรีกลาโหมอาเซียน อย่างไม่เป็นทางการ (ASEAN Defence Ministers’ Meeting Retreat: ADMM Retreat)
รัฐมนตรีว่าการกระทรวงกลาโหม ปลัดกระทรวงกลาโหม ผู้อำนวยการสำนักนโยบายและแผนกลาโหม และคณะ มีกำหนดเดินทางเข้าร่วมการประชุมรัฐมนตรีกลาโหมอาเซียนอย่างไม่เป็นทางการ หรือ ADMM Retreat ระหว่างวันที่ ๔ ถึงวันที่ ๖ มีนาคม ๒๕๖๗
ณ เมืองหลวงพระบาง สาธารณรัฐประชาธิปไตยประชาชนลาว
โดยมี รัฐมนตรีว่าการกระทรวงกลาโหม สปป.ลาว เป็นประธานการประชุมฯ
ซึ่งในห้วงการประชุมฯ จะมีการแลกเปลี่ยนมุมมองด้านความมั่นคงในหัวข้อ “ทิศทาง ADMM ภายหลัง ค.ศ. ๒๐๒๕” รวมทั้งมีการรับรองร่างแถลงการณ์ร่วมของรัฐมนตรีกลาโหมว่าด้วยผลสำเร็จของการประชุมรัฐมนตรีว่าการกระทรวงกลาโหมอาเซียน ภายใต้การดำเนินงานตามแผนงานประชาคมการเมืองและความมั่นคง ค.ศ. ๒๐๒๕
ที่มา โฆษกกระทรวงกลาโหม

ที่มา : https://www.thaigov.go.th/news/contents/details/79778