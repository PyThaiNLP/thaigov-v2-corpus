รัฐบาลไทย-ข่าวทำเนียบรัฐบาล-ผู้ตรวจฯ วีระกิตติ์  ตรวจเยี่ยมสถานประกอบการอุตสาหกรรมดีเด่นด้าน SMEs และผู้ผลิตศิลาดลคุณภาพส่งออก


วันจันทร์ที่ 4 มีนาคม 2567
04/03/2567
พิมพ์
ผู้ตรวจฯ วีระกิตติ์  ตรวจเยี่ยมสถานประกอบการอุตสาหกรรมดีเด่นด้าน SMEs และผู้ผลิตศิลาดลคุณภาพส่งออก
ผู้ตรวจฯ วีระกิตติ์  ตรวจเยี่ยมสถานประกอบการอุตสาหกรรมดีเด่นด้าน SMEs และผู้ผลิตศิลาดลคุณภาพส่งออก
เมื่อวันที่ 29 กุมภาพันธ์ 2567 เวลา 09.30 น. นายวีระกิตติ์ รันทกิจธนวิชญ์ ผู้ตรวจราชการกระทรวงอุตสาหกรรม พร้อมด้วยนางพัชรี ใบยา อุตสาหกรรมจังหวัดเชียงใหม่ เจ้าหน้าที่สำนักงานอุตสาหกรรมจังหวัดเชียงใหม่ และเจ้าหน้าที่ศูนย์ส่งเสริมอุตสาหกรรมภาคที่ 1 ลงพื้นที่เยี่ยมชม บริษัท มูนเลอร์ คอลเลคชั่น จำกัด ผู้ประกอบการผลิตและส่งออกเฟอร์นิเจอร์ไม้จามจุรี  ซึ่งได้รับรางวัลอุตสาหกรรมขนาดกลางและขนาดย่อมดีเด่น ประจำปี 2566 สาขาประเภท การบริหารธุรกิจสู่สากล ณ ตำบลสำราญราษฎร์ อำเภอดอยสะเก็ด จังหวัดเชียงใหม่
เวลา 13.30 น. ผตร.อก. พร้อมคณะลงพื้นที่เยี่ยมชม บริษัท สยามศิลาดล จำกัด ประกอบกิจการผลิตและจำหน่ายเครื่องปั้นดินเผา เครื่องไม้แกะสลัก และศิลาดลทุกประเภท ซึ่งมีจุดเด่นด้วยการเคลือบดินเผาสีเขียวแตกลายงา และน้ำเคลือบทำมาจากขี้เถ้าไม้ ผ่านการเผาด้วยความร้อนสูง อีกทั้งใช้ความรู้และความเชี่ยวชาญทางด้านหัตถกรรมในการผลิตชิ้นงานแต่ละชิ้น จึงทำให้เป็นสินค้าคุณภาพส่งออกที่สำคัญและมีคุณค่าสูงของจังหวัด ณ ตำบลต้นเปา อำเภอสันกำแพง จังหวัดเชียงใหม่

ที่มา : https://www.thaigov.go.th/news/contents/details/79796