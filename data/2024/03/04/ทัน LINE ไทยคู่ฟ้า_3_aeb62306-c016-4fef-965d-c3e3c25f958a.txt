รัฐบาลไทย-ข่าวทำเนียบรัฐบาล-ตั้งเป้าดันไทยขึ้น Top 10 ศูนย์กลางการบินของภูมิภาค เปิดประตู เชื่อมโลกไร้รอยต่อ รองรับเป็นศูนย์กลางกระจายสินค้าทางอากาศที่ใหญ่ที่สุดในภูมิภาค


วันจันทร์ที่ 4 มีนาคม 2567
ตั้งเป้าดันไทยขึ้น Top 10 ศูนย์กลางการบินของภูมิภาค เปิดประตู เชื่อมโลกไร้รอยต่อ รองรับเป็นศูนย์กลางกระจายสินค้าทางอากาศที่ใหญ่ที่สุดในภูมิภาค
.....
ตั้งเป้าดันไทยขึ้น Top 10 ศูนย์กลางการบินของภูมิภาค เปิดประตู เชื่อมโลกไร้รอยต่อ รองรับเป็นศูนย์กลางกระจายสินค้าทางอากาศที่ใหญ่ที่สุดในภูมิภาค สร้างโอกาสทางเศรษฐกิจ ยกระดับชีวิตประชาชน
.
นายกรัฐมนตรี ในงาน ประกาศวิสัยทัศน์ผลักดันไทยเป็นศูนย์กลางการบินของภูมิภาค“IGNITE THAILAND, AVIATION HUB” โดยแผนการพัฒนาท่าอากาศยานทั่วประเทศของรัฐบาลมีดังนี้
1.ท่าอากาศยานสุวรรณ
- ขยายการรองรับผู้โดยสารให้ได้ 150 ล้านคน/ปีภายในปี 2573 ซึ่งขณะนี้ทาง AOT ได้เปิดใช้อาคารเทียบเครื่องบินรองหลังที่ 1 (SAT-1) แล้ว
- ในปี 2567 เตรียมจะเปิดใช้ทางวิ่งเส้นที่ 3 ซึ่งสามารถรองรับเที่ยวบินเพิ่มขึ้นเป็น 94 เที่ยว/ชั่วโมง นอกจากนี้ มีแผนจะก่อสร้าง 1) ขยายอาคารผู้โดยสารทางทิศตะวันออก - ทิศตะวันตก 2) อาคารผู้โดยสารทางทิศใต้ และ 3) ทางวิ่งเส้นที่ 4 ซึ่งจะรองรับเที่ยวบินได้ถึง 120 เที่ยวบิน/ชั่วโมง
2. ท่าอากาศยานดอนเมือง
- เปลี่ยนให้เป็นสนามบินแบบ POINT-TO-POINT ขยายขีดความสามารถรองรับผู้โดยสารจากเดิม 30 ล้านคน เป็น 50 ล้านคน/ปีภายในปี 2573 ผ่านการปรับปรุงอาคารผู้โดยสารเดิม ขยายและจะสร้างอาคารผู้โดยสารระหว่างประเทศใหม่
- ยกระดับการให้บริการทุกภาคส่วน และจะเชื่อมต่อระบบขนส่งมวลชนทางรางรถไฟฟ้าสายสีแดงให้เดินทางเข้าออกเมืองได้สะดวกรวดเร็วขึ้น
3. ท่าอากาศยานภูเก็ต
- สร้างสนามบินภูเก็ตแห่งที่ 2 หรือท่าอากาศยานอันดามัน เพื่อรองรับนักท่องเที่ยวที่เดินทางมาเยือนภูเก็ต พังงา กระบี่ รวมถึงจังหวัดใกล้เคียง
- พัฒนาสะพานสารสิน เพื่อรองรับจำนวนรถให้ได้มากขึ้น
4. ท่าอากาศยานเชียงใหม่
- ก่อสร้างอาคารผู้โดยสารระหว่างประเทศและปรับปรุงอาคารผู้โดยสารเดิม เพื่อเพิ่มการรองรับจำนวนนักท่องเที่ยวจากเดิมเพียง 8 ล้านคน/ปี เป็น 16.5 ล้านคน/ปี ภายในปี 2572
- มีแผนจะก่อสร้างสนามบินเชียงใหม่แห่งที่ 2 หรือท่าอากาศยานล้านนา ให้รองรับผู้โดยสารได้เพิ่มขึ้นอีก 20 ล้านคน/ปี
.
ทั้งนี้ รัฐบาลจะยกระดับสนามบินทั่วประเทศ โดยนำเทคโนโลยีและนวัตกรรมเกี่ยวกับระบบบริการผู้โดยสารสมัยใหม่เข้ามาใช้เพิ่มประสิทธิภาพในการให้บริการให้มีความสะดวก รวดเร็วมากขึ้น ไปพร้อมกับสร้างความยั่งยืนผ่านการดึงดูดสายการบินด้วยเชื้อเพลิง SAF ซึ่งเป็นเชื้อเพลิงที่เป็นมิตรต่อสิ่งแวดล้อมอีกด้วย พร้อมทั้งจะพัฒนาครัวไทยสู่การเป็นครัวของโลก ผ่านการผลิตอาหารให้กับสายการบินต่าง ๆ ต่อยอดเมนูอาหารไทยที่เป็นเอกลักษณ์ของชาติสู่อาหารบนเครื่องบินที่ดีที่สุดในโลก
.
อ่านข่าวเพิ่มเติม คลิก : https://www.thaigov.go.th/news/contents/details/79648
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/79769