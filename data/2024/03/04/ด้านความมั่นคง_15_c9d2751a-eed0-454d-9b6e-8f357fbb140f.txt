รัฐบาลไทย-ข่าวทำเนียบรัฐบาล-ชุดปฏิบัติการพิเศษฝ่ายปกครองจังหวัดสระบุรี สนธิกำลังกวาดล้างจับกุมบุหรี่ไฟฟ้า พบของกลางกว่า 2,055 ชิ้น มูลค่ารวมกว่า 2 ล้านบาท เน้นย้ำ มุ่งมั่นกวาดล้างบุหรี่ไฟฟ้าและสิ่งผิดกฎหมาย


วันจันทร์ที่ 4 มีนาคม 2567
04/03/2567
พิมพ์
ชุดปฏิบัติการพิเศษฝ่ายปกครองจังหวัดสระบุรี สนธิกำลังกวาดล้างจับกุมบุหรี่ไฟฟ้า พบของกลางกว่า 2,055 ชิ้น มูลค่ารวมกว่า 2 ล้านบาท เน้นย้ำ มุ่งมั่นกวาดล้างบุหรี่ไฟฟ้าและสิ่งผิดกฎหมาย
ชุดปฏิบัติการพิเศษฝ่ายปกครองจังหวัดสระบุรี สนธิกำลังกวาดล้างจับกุมบุหรี่ไฟฟ้า พบของกลางกว่า 2,055 ชิ้น มูลค่ารวมกว่า 2 ล้านบาท เน้นย้ำ มุ่งมั่นกวาดล้างบุหรี่ไฟฟ้าและสิ่งผิดกฎหมายในพื้นที่ให้หมดไป พร้อมประชาสัมพันธ์หากประชาชนพบเบาะแส แจ้งสายด่วน 1567
ชุดปฏิบัติการพิเศษฝ่ายปกครองจังหวัดสระบุรี สนธิกำลังกวาดล้างจับกุมบุหรี่ไฟฟ้า พบของกลางกว่า 2,055 ชิ้น มูลค่ารวมกว่า 2 ล้านบาท เน้นย้ำ มุ่งมั่นกวาดล้างบุหรี่ไฟฟ้าและสิ่งผิดกฎหมายในพื้นที่ให้หมดไป พร้อมประชาสัมพันธ์หากประชาชนพบเบาะแส สามารถแจ้งสายด่วนศูนย์ดำรงธรรม 1567 ได้ตลอด 24 ชั่วโมง
วันนี้ (4 มี.ค. 67) นายบัญชา เชาวรินทร์ ผู้ว่าราชการจังหวัดสระบุรี เปิดเผยว่า สืบเนื่องจากที่ทำการปกครองจังหวัดสระบุรีได้รับแจ้งเรื่องร้องเรียนจากประชาชนในเขตเทศบาลเมืองสระบุรีว่า มีร้านลักลอบจำหน่ายบุหรี่ไฟฟ้าจำนวน 2 ร้าน ได้แก่ ร้าน VMC hub บริเวณตรงข้ามโลตัส เฟรชมาร์ท ถนนพิชัยรณรงค์สงคราม ชุมชนเขาคูบา และร้าน VAPE HOUSE บริเวณถนนพิชัยรณรงค์สงคราม ซอย 1 ชุมชนประปา เทศบาลเมืองสระบุรี ทางฝ่ายปกครองจังหวัดสระบุรีจึงได้ทำการสืบสวนสอบสวนพบว่า มีการลักลอบจำหน่ายบุหรี่ไฟฟ้าตามที่ได้รับการร้องเรียน ก่อนวางแผนล่อซื้อและจับกุม โดยสามารถยึดของกลางทั้ง 2 ร้าน รวมทั้งสิ้น 2,055 ชิ้น มูลค่ากว่า 2 ล้านบาท
นายบัญชา เชาวรินทร์ ผู้ว่าราชการจังหวัดสระบุรี กล่าวว่า ภายหลังจากการสืบสวนของเจ้าหน้าที่ฝ่ายปกครอง ตนจึงได้สั่งการให้ นายรุ่งนิรันต์ นามวิชา ป้องกันจังหวัดสระบุรี พร้อมด้วยชุดปฏิบัติการพิเศษฝ่ายปกครองจังหวัดสระบุรี สนธิกำลังร่วมกับที่ทำการปกครองอำเภอเมืองสระบุรี ชุดปฏิบัติการพิเศษฝ่ายปกครองอำเภอเมืองสระบุรี สมาชิกอาสารักษาดินแดนอำเภอเมืองสระบุรี 1 ลงพื้นที่ตรวจค้น และจับกุมร้านลักลอบจำหน่ายบุหรี่ไฟฟ้า จำนวน 2 ร้าน ดังนี้ 1) ร้าน VMC hub บริเวณตรงข้ามโลตัส เฟรชมาร์ท ถนนพิชัยรณรงค์สงคราม ชุมชนเขาคูบา สามารถจับกุมผู้ต้องหาเพศชาย 1 ราย พร้อมของกลางบุหรี่ไฟฟ้า 493 ชิ้น น้ำยา 13 ชิ้น อุปกรณ์เสริม 482 ชิ้น และเงินสดของกลาง 3,410 บาท และ 2) ร้าน VAPE HOUSE บริเวณถนนพิชัยรณรงค์สงคราม ซอย 1 ชุมชนประปา สามารถจับกุมผู้ต้องหาชาย 1 ราย พร้อมของกลางบุหรี่ไฟฟ้า 470 ชิ้น น้ำยา 252 ชิ้น อุปกรณ์เสริม 345 ชิ้น เงินสดของกลาง 1,460 บาท โดยทางเจ้าหน้าที่ฝ่ายปกครองได้แจ้งข้อกล่าวหา จำหน่ายบุหรี่ไฟฟ้าและน้ำยาสำหรับเติมบุหรี่ไฟฟ้าโดยฝ่าฝืนกฎหมาย ก่อนจะควบคุมตัวผู้ต้องหาพร้อมของกลางและพยานหลักฐาน ทำบันทึกจับกุม ณ ที่ทำการของพนักงานฝ่ายปกครอง และนำส่งพนักงานสอบสวนสถานีตำรวจภูธรเมืองสระบุรีเพื่อดำเนินคดีตามกฎหมายต่อไป
“จังหวัดสระบุรี ได้ขับเคลื่อนตามนโยบายของกระทรวงมหาดไทย โดยบูรณาการร่วมกับทุกภาคส่วนในการจัดระเบียบสังคมและปราบปรามผู้มีอิทธิพล ตลอดจนการป้องกันแก้ไขปัญหายาเสพติด และสิ่งผิดกฎหมายทุกประเภท โดยเฉพาะการปราบปรามร้านค้าที่จำหน่ายบุหรี่ไฟฟ้าผิดกฎหมายให้หมดไปจากพื้นที่ เพราะบุหรี่ไฟฟ้าเป็นอันตรายต่อสุขภาพของเด็กและเยาวชน และเพื่อรักษาความสงบเรียบร้อยให้ประชาชนทุกคนสามารถอยู่ร่วมกันในสังคมได้อย่างปกติสุข ปราศจากความเดือดร้อนรำคาญจากการกระทำผิดกฎหมายทุกรูปแบบ ซึ่งจังหวัดสระบุรีได้บูรณาการการทำงานระหว่างฝ่ายปกครอง ตำรวจ ทหาร และหน่วยงานด้านความมั่นคง เพื่อปฏิบัติหน้าที่ตามกฎหมายให้กับพี่น้องประชาชนได้อย่างเข้มแข็ง ตลอดจนดำเนินการประชาสัมพันธ์ให้กับพี่น้องประชาชน หากพบเห็นเบาะแสการกระทำความผิดทุกรูปแบบ สามารถแจ้งข้อมูล และร้องเรียนร้องทุกข์ได้ที่ศูนย์ดำรงธรรมจังหวัด ศูนย์ดำรงธรรมอำเภอ สายด่วน 1567 โทรฟรีตลอด 24 ชั่วโมง” นายบัญชาฯ กล่าวทิ้งท้าย
#WorldSoilDay #วันดินโลก #UN #FAO #GlobalSoilPartnership #MOI #กระทรวงมหาดไทย #บำบัดทุกข์บำรุงสุข
#SoilandWaterasourceoflife #SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/79803