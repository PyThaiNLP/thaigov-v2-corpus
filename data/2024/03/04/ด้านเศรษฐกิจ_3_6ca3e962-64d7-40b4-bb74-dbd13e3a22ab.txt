รัฐบาลไทย-ข่าวทำเนียบรัฐบาล-กรมทางหลวงชนบท ยกระดับถนนสายแยก ทล.2412 - ชุมชนบ้านชีทวน อำเภอเขื่องใน จังหวัดอุบลราชธานี แล้วเสร็จ


วันจันทร์ที่ 4 มีนาคม 2567
กรมทางหลวงชนบท ยกระดับถนนสายแยก ทล.2412 - ชุมชนบ้านชีทวน อำเภอเขื่องใน จังหวัดอุบลราชธานี แล้วเสร็จ
...
กรมทางหลวงชนบท (ทช.) โดยสำนักงานทางหลวงชนบที่ 7 (อุบลราชธานี) ดำเนินโครงการยกระดับถนนสายแยก ทล.2412 - ชุมชนบ้านชีทวน อำเภอเขื่องใน จังหวัดอุบลราชธานี แล้วเสร็จ โดยได้ทำการก่อสร้างแบบแอสฟัลท์ติกคอนกรีต ผิวจราจรกว้าง 6 เมตร ไหล่ทางกว้าง 0.50 - 1 เมตร ทั้งหมด 7 ช่วง ได้แก่ ช่วงที่ 1 กม. ที่ 0+000 - 2+025 ช่วงที่ 2 กม. ที่ 0+000 - 0+742 ช่วงที่ 3 กม. ที่ 0+000 - 0+290 ช่วงที่ 4 กม. ที่ 0+000 - 1+025 ช่วงที่ 5 กม. ที่ 0+000 - 0+790 ช่วงที่ 6 กม. ที่ 0+000 - 0+700 และช่วงที่ 7 กม. ที่ 0+000 - 0+325 ระยะทาง 5.5 กิโลเมตร พร้อมทั้งก่อสร้างท่อลอดเหลี่ยมคอนกรีตเสริมเหล็ก ระบบระบายน้ำ ติดตั้งป้ายจราจร งานเครื่องหมายจราจรบนผิวทาง และอุปกรณ์อำนวยความปลอดภัย ใช้งบประมาณรวม 23.295 ล้านบาท ช่วยแก้ไขปัญหาการคมนาคม ขนส่ง และการสัญจรไปมาของประชาชน บรรเทาความเดือดร้อนในการเดินทาง สามารถขนส่งผลผลิตทางการเกษตรได้อย่างสะดวกและปลอดภัยมากยิ่งขึ้น ลดความเสี่ยงต่อการเกิดอุบัติเหตุทางถนน เพื่อรองรับการขยายตัวทางเศรษฐกิจ การท่องเที่ยว ของชุมชนให้มีประสิทธิภาพ

ที่มา : https://www.thaigov.go.th/news/contents/details/79780