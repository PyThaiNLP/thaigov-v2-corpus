รัฐบาลไทย-ข่าวทำเนียบรัฐบาล-“เกณิกา”เผย “รมว.ยุติธรรม”เร่งขับเคลื่อนแก้ปัญหายาเสพติดในจังหวัดชายแดนใต้ เน้นบำบัด-ดูแล ให้สามารถกลับคืนเข้าสู่ครอบครัว มีอาชีพที่สมเกียรติ


วันจันทร์ที่ 4 มีนาคม 2567
04/03/2567
พิมพ์
“เกณิกา”เผย “รมว.ยุติธรรม”เร่งขับเคลื่อนแก้ปัญหายาเสพติดในจังหวัดชายแดนใต้ เน้นบำบัด-ดูแล ให้สามารถกลับคืนเข้าสู่ครอบครัว มีอาชีพที่สมเกียรติ
“เกณิกา”เผย “รมว.ยุติธรรม”เร่งขับเคลื่อนแก้ปัญหายาเสพติดในจังหวัดชายแดนใต้ เน้นบำบัด-ดูแล ให้สามารถกลับคืนเข้าสู่ครอบครัว มีอาชีพที่สมเกียรติ
วันที่ 4 มี.ค. 67 น.ส.เกณิกา อุ่นจิตร์ รองโฆษกประจำสำนักนายกรัฐมนตรี เปิดเผยว่า พ.ต.อ.ทวี สอดส่อง รัฐมนตรีว่าการกระทรวงยุติธรรม ได้เดินหน้าแก้ไขปัญหายาเสพติดในพื้นที่จังหวัดชายแดนภาคใต้อย่างต่อเนื่อง ตามนโยบายรัฐบาลภายใต้การนำของ นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง ซึ่งการแก้ไขปัญหายาเสพติดในขณะนี้ นอกเหนือการจับกุม คือการบำบัดและดูแล เพื่อสนับสนุนการแก้ไขปัญหายาเสพติดอย่างยั่งยืน รวมถึงจำเป็นต้องมีการจัดหางานฝึกทักษะวิชาชีพให้แก่ผู้ที่ผ่านการบำบัดยาเสพติด โดยเน้นการเข้าถึงชุมชน หมู่บ้าน ดูแลกลุ่มเสี่ยงยาเสพติด โดยใช้ความเข้าใจในสภาพพื้นที่สังคมพหุวัฒนธรรม
ปัญหายาเสพติดยังคงเป็นปัญหาใหญ่ทั้งพื้นที่ภาคใต้และภาคอีสาน วันนี้นักโทษกว่าร้อยละ 90 คือคดียาเสพติด รัฐบาลจึงได้มีการดำเนินการดูแลศึกษาเรื่องของผู้เสพให้กลายเป็นผู้ป่วยให้สามารถกลับคืนเข้าสู่ครอบครัว และมีอาชีพที่สมเกียรติ สมศักดิ์ศรี และสิ่งที่สำคัญที่ พ.ต.อ.ทวี กำชับมาตลอดก็คือ อยากให้เจ้าหน้าที่มาหาแนวทางการแก้ปัญหาเสพติดด้วยกัน ด้วยความเคารพ เอื้อเฟื้อต่อหน้าที่ และมีความกรุณาปราณีต่อประชาชน การแก้ปัญหาความเดือดร้อนของประชาชนถือเป็นหน้าที่ ยาเสพติดทำให้ไม่เกิดความสุขในครอบครัวเพราะฉะนั้นการบำบัดฟื้นฟูให้ชุมชนเข้มแข็งและ การแก้ไขปัญหายาเสพติดคือการมอบความสุขให้ครอบครัวและประชาชน
ทั้งนี้ รัฐบาลเชื่อว่า ปัญหาเรื่องของยาเสพติด หากเศรษฐกิจของประเทศเติบโตดีขึ้น ตัวเลขของผู้ข้องเกี่ยวกับยาเสพติดก็จะลดน้อยลง เพราะเมื่อการทำงานไม่เพียงพอต่อการใช้ชีวิตประจำวัน ประชาชนจึงหันไปประกอบอาชีพที่ทุจริต และพึงยาเสพติด เพื่อให้จิตใจสบายขึ้น ซึ่งปัญหาดังกล่าวเป็นปัญหาที่สะสมมายาวนาน ฝั่งรากลึกต่อสังคมไทย รัฐบาลจะพยายามตั้งใจที่จะดำเนินการให้ดียิ่งขึ้น

ที่มา : https://www.thaigov.go.th/news/contents/details/79757