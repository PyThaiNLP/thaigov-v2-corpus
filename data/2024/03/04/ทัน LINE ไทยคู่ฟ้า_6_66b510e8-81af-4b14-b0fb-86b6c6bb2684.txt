รัฐบาลไทย-ข่าวทำเนียบรัฐบาล-เตือนประชาชน อย่าหลงกลมิจฉาชีพ อ้างชื่อ 6 หน่วยงาน ใช้หลอกเหยื่อโอนเงิน


วันจันทร์ที่ 4 มีนาคม 2567
เตือนประชาชน อย่าหลงกลมิจฉาชีพ อ้างชื่อ 6 หน่วยงาน ใช้หลอกเหยื่อโอนเงิน
.....
เตือนประชาชน อย่าหลงกลมิจฉาชีพ อ้างชื่อ 6 หน่วยงาน ใช้หลอกเหยื่อโอนเงิน
.
มิจฉาชีพ-โจรไซเบอร์ในยุคปัจจุบัน มักหากลวิธีใหม่ ๆ มาหลอกลวงให้เหยื่อหลงเชื่อ ซึ่งในช่วงที่ผ่านมา กองบัญชาการตำรวจสอบสวนอาชญากรรมทางเทคโนโลยี (บช.สอท.) ได้รับการร้องทุกข์จากผู้เสียหายหลายรายว่า ได้รับ SMS หรือได้รับสายโทรศัพท์จากมิจฉาชีพซึ่งแอบอ้างเป็นเจ้าหน้าที่ของหน่วยงานภาครัฐ หรือภาคเอกชน สร้างความน่าเชื่อถือ ออกอุบายต่าง ๆ เพื่อให้ผู้เสียหายหลงเชื่อกรอกข้อมูลส่วนบุคคล ข้อมูลทางการเงิน หรือโอนเงินไปตรวจสอบ หรือกดลิงก์ติดตั้ง แอปพลิเคชัน ของหน่วยงาน ซึ่งมิจฉาชีพได้สร้างปลอมขึ้นมา เป็นเหตุให้เงินของผู้เสียหายถูก มิจฉาชีพ โอนออกไปจนหมดบัญชี
.
6 หน่วยงาน ที่มิจฉาชีพ มักนำมาแอบอ้าง
• การไฟฟ้าส่วนภูมิภาค : เงินชดเชยแปลงไฟฟ้า-ค่า FT
• กรมที่ดิน : อัปเดตสถานะที่ดิน
• สำนักงานประกันสังคม : อัปเดตข้อมูล-โอนค่าประกันโควิด
• Flash Express : เคลมพัสดุเสียหาย
• กรมพัฒนาธุรกิจการค้า : อัปเดตข้อมูล-ยกเลิกโครงการของรัฐ
• กรมบัญชีกลาง : ทำเรื่องค่ารักษาพยาบาล
.
ขณะเดียวกัน รัฐบาลขอย้ำว่า หน่วยงานของรัฐ ไม่มีนโยบายโทรศัพท์หรือส่ง sms ไปหาประชาชน ขอประชาชนอย่าหลงเชื่อ เปิดเผยข้อมูลส่วนบุคคล ขอให้มีสติอย่าหลงเชื่อ ตกเป็นเหยื่อมิจฉาชีพ
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/79772