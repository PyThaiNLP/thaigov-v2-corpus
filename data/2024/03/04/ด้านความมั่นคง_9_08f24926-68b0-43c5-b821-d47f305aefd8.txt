รัฐบาลไทย-ข่าวทำเนียบรัฐบาล-สป., บก.ทท., บก.ทบ., บก.ทร., และ บก.ทอ. จัดพิธีลงนามบันทึกข้อตกลง (MOU) การส่งเสริมการออมกับกองทุนการออมแห่งชาติ โดย รมว.กห. ร่วมเป็นสักขีพยาน


วันจันทร์ที่ 4 มีนาคม 2567
สป., บก.ทท., บก.ทบ., บก.ทร., และ บก.ทอ. จัดพิธีลงนามบันทึกข้อตกลง (MOU) การส่งเสริมการออมกับกองทุนการออมแห่งชาติ โดย รมว.กห. ร่วมเป็นสักขีพยาน
...
วันนี้ (วันที่ 1 มีนาคม 2567) ณ ห้องประชุมสุรศักดิ์มนตรี ศาลาว่าการกระทรวงกลาโหม นายสุทิน คลังแสง รัฐมนตรีว่าการกระทรวงกลาโหม เป็นสักขีพยานให้กับ ปล.กห., ผบ.ทสส., ผบ.ทบ., ผช.ผบ.ทร., ผช.ผบ.ทอ., รอง ปล.กค. (ปฏิบัติหน้าที่ประธานกรรมการกองทุนการออมแห่งชาติ) และเลขาธิการคณะกรรมการกองทุนการออมแห่งชาติ ตลอดจนสมาคมภริยาเหล่าทัพ ในการร่วมพิธีลงนามบันทึกข้อตกลงความร่วมมือ (MOU) การส่งเสริมการออมกับกองทุนการออมแห่งชาติ ระหว่างสำนักงานปลัดกระทรวงกลาโหม กองบัญชาการกองทัพไทยกองทัพบก กองทัพเรือ และกองทัพอากาศ กับกองทุนการออมแห่งชาติ เพื่อเสริมสร้างความแข็งแกร่งทางการเงินและการออมเพื่อวัยเกษียณ รวมทั้งผลักดันวิสัยทัศน์ร่วมกันในการมอบโอกาสอย่างเท่าเทียมและทั่วถึงไปยังภาคประชาชนทั้งประเทศ
สำหรับบันทึกข้อตกลงฯ ถือเป็นช่องทางการออมขั้นพื้นฐานให้กับผู้ที่ยังไม่ได้รับความคุ้มครองเพื่อการชราภาพ โดยเฉพาะกลุ่มแรงงานนอกระบบ หรือผู้ประกอบอาชีพอิสระที่อยู่นอกระบบ รวมทั้งกำลังพลและบุคคลในครอบครัวทหารให้ได้รับผลประโยชน์ในรูปแบบบำนาญ
ในการนี้ นายสุทิน คลังแสง รมว.กห. ได้กล่าว “แสดงความรู้สึกยินดีในการลงนามบันทึกข้อตกลงฯ ซึ่งจะมีประโยชน์กับกำลังพลและครอบครัว ตลอดจนประชาชนทั่วไปที่มีการดำเนินการเกี่ยวกับการออม โดยจะเป็นพื้นฐานที่ต้องสร้างการมีอยู่มีกิน แต่ก็ต้องสร้างวินัยให้กับตนเองด้วย และเมื่อคุณภาพชีวิตดีขึ้นแล้วก็จะส่งผลในการสร้างความมั่นคงให้กับประเทศชาติ ทั้งนี้ โครงการนี้มีการออกแบบไว้เป็นอย่างดีและจะเป็นแรงจูงใจให้เกิดการออมต่อๆ ไปในอนาคต และเชื่อว่าจะส่งผลให้การปฏิบัติงานมีสิทธิภาพต่อไปอีกด้วย”

ที่มา : https://www.thaigov.go.th/news/contents/details/79760