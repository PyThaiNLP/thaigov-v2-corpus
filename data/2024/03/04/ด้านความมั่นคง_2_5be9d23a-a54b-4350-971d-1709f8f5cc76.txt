รัฐบาลไทย-ข่าวทำเนียบรัฐบาล-รมช.มหาดไทยลงพื้นที่จังหวัดกระบี่ตรวจเยี่ยม ติดตามผลการดำเนินงานตามนโยบายของ มท.1 ย้ำกปภ.เร่งแก้ไขปัญหาความเดือดร้อนของประชาชนจากการไม่มีน้ำประปาใช้ เนื่องจากนักท่องเที่ยวเพิ่มขึ้น


วันอาทิตย์ที่ 3 มีนาคม 2567
03/03/2567
พิมพ์
รมช.มหาดไทยลงพื้นที่จังหวัดกระบี่ตรวจเยี่ยม ติดตามผลการดำเนินงานตามนโยบายของ มท.1 ย้ำกปภ.เร่งแก้ไขปัญหาความเดือดร้อนของประชาชนจากการไม่มีน้ำประปาใช้ เนื่องจากนักท่องเที่ยวเพิ่มขึ้น
รมช.มหาดไทยลงพื้นที่จังหวัดกระบี่ตรวจเยี่ยม ติดตามผลการดำเนินงานตามนโยบายของ มท.1 ย้ำ กปภ.เร่งแก้ไขปัญหาความเดือดร้อนของประชาชนจากการไม่มีน้ำประปาใช้ เนื่องจากนักท่องเที่ยวเพิ่มขึ้นอย่างต่อเนื่องทำให้น้ำไม่เพียงพอต่อการอุปโภคและบริโภค
วันนี้ (3 มีนาคม 2567) เวลา 10.00 น. นายชาดา ไทยเศรษฐ์ รัฐมนตรีช่วยว่าการกระทรวงมหาดไทย ลงพื้นที่ตรวจเยี่ยมและติดตามผลการดำเนินงานภารกิจสำคัญของกระทรวงมหาดไทย ภายใต้นโยบายของนายอนุทิน ชาญวีรกุล รองนายกรัฐมนตรีและรัฐมนตรีว่าการกระทรวงมหาดไทยในพื้นที่จังหวัดกระบี่ โดยมี นายสมชาย หาญภักดีปฏิมา ผู้ว่าราชการจังหวัดกระบี่ สมาชิกสภาผู้แทนราษฎรจังหวัดกระบี่ และหัวหน้าส่วนราชการจังหวัดกระบี่ ร่วมให้การต้อนรับ
ในการนี้ รัฐมนตรีช่วยว่าการกระทรวงมหาดไทยได้ติดตามความคืบหน้าการดำเนินโครงการก่อสร้างถนน โดยกรมโยธาธิการและผังเมือง และได้มีข้อสั่งการให้เร่งรัดการดำเนินงานโครงการดังกล่าว และขอให้ดูแลรักษาความปลอดภัยตลอดจนป้องกันอันตรายที่อาจเกิดขึ้นระหว่างการก่อสร้างถนน อาทิ การจัดเก็บเศษขยะ วัสดุก่อสร้าง การกำหนดสัญญาณไฟเพื่อแจ้งเตือนประชาชนผู้ใช้ถนนระมัดระวังในการสัญจร
นอกจากนี้ รัฐมนตรีช่วยว่าการกระทรวงมหาดไทยได้มีข้อสั่งการให้การประปาส่วนภูมิภาคจังหวัดกระบี่ เร่งแก้ไขปัญหาความเดือดร้อนของประชาชนจากการไม่มีน้ำประปาใช้ เนื่องจากนักท่องเที่ยวเพิ่มขึ้นอย่างต่อเนื่องทำให้น้ำไม่เพียงพอต่อการอุปโภคและบริโภค

ที่มา : https://www.thaigov.go.th/news/contents/details/79746