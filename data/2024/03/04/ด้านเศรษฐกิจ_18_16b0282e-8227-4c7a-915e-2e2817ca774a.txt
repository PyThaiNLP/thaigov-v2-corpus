รัฐบาลไทย-ข่าวทำเนียบรัฐบาล-​กระทรวงเกษตรฯ จัดฝึกอบรมหลักสูตร นักบริหารการพัฒนาการเกษตรและสหกรณ์ ระดับกลาง รุ่นที่ 108 ระหว่างวันที่ 4 - 14 มีนาคม 2567


วันจันทร์ที่ 4 มีนาคม 2567
​กระทรวงเกษตรฯ จัดฝึกอบรมหลักสูตร นักบริหารการพัฒนาการเกษตรและสหกรณ์ ระดับกลาง รุ่นที่ 108 ระหว่างวันที่ 4 - 14 มีนาคม 2567
​กระทรวงเกษตรฯ จัดฝึกอบรมหลักสูตร นักบริหารการพัฒนาการเกษตรและสหกรณ์ ระดับกลาง รุ่นที่ 108 ระหว่างวันที่ 4 - 14 มีนาคม 2567
นายนวนิตย์ พลเคน รองปลัดกระทรวงเกษตรและสหกรณ์ เป็นประธานในพิธีเปิดโครงการฝึกอบรมหลักสูตร นักบริหารการพัฒนาการเกษตรและสหกรณ์ ระดับกลาง รุ่นที่ 108 ที่จัดขึ้นระหว่างวันที่ 4 - 14 มีนาคม 2567 โดยมีผู้เข้าอบรมจำนวน 105 คน ณ ศูนย์ส่งเสริมและพัฒนาอาชีพเสริมนอกภาคการเกษตร บางไทร สำนักงานการปฏิรูปที่ดินเพื่อเกษตรกรรม ต.ช้างใหญ่ อ.บางไทร จ.พระนครศรีอยุธยา พร้อมมอบนโยบายแก่ผู้เข้ารับการอบรม โดยมุ่งเน้นถึงการพัฒนาตนเองภายใต้สังคมและบริบทที่เปลี่ยนแปลงไปในปัจจุบัน การแสวงหาความรู้ ประสบการณ์ และการนำความรู้ที่ได้ไปพัฒนาองค์กร
สำหรับการการอบรมดังกล่าว มีวัตถุประสงค์เพื่อให้ผู้เข้าอบรมมีความรู้ความเข้าใจบทบาทหน้าที่ความรับผิดชอบของนักบริหารการพัฒนาการเกษตรและสหกรณ์ ระดับกลาง มีความพร้อมในการเป็นผู้นำทีม หัวหน้าทีม หัวหน้ากลุ่ม หรือตำแหน่งอื่นในระดับเดียวกัน สามารถปรับแนวคิด มุมมอง วิธีการทำงาน การสื่อสาร บุคลิกภาพ ตลอดจนวิธีการแก้ปัญหาให้เหมาะสมกับการบริหารองค์กรภาครัฐในบริบทที่มีความเปลี่ยนแปลงและความท้าทาย มีความพร้อมทางด้านภาวะผู้นำ มีทัศนคติ ทักษะความสามารถและสมรรถนะทางการบริหารมีทัศนคติที่เหมาะสมในการทำงานร่วมกับผู้อื่น เข้าใจตนเองและผู้อื่น สามารถใช้กระบวนการสร้างเครือข่ายและระบบพันธมิตรเพื่อบูรณาการการทำงานได้อย่างมีประสิทธิภาพและสามารถถ่ายทอดนโยบายจากระดับสูงไปสู่ระดับปฏิบัติในทีมงานและหน่วยงานที่ตนรับผิดชอบได้อย่างถูกต้องชัดเจน

ที่มา : https://www.thaigov.go.th/news/contents/details/79810