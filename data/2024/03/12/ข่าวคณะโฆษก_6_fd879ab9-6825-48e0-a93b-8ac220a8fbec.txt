รัฐบาลไทย-ข่าวทำเนียบรัฐบาล-นายกฯ เตรียมประชุม ครม.สัญจร ครั้งที่ 2/2567 ณ จังหวัดพะเยา และติดตามการตรวจราชการกลุ่มจังหวัดภาคเหนือตอนบน 2 (เชียงราย น่าน พะเยา และแพร่ จังหวัดเชียงใหม่ และจังหวัดลำปาง) 


วันอังคารที่ 12 มีนาคม 2567
12/03/2567
พิมพ์
นายกฯ เตรียมประชุม ครม.สัญจร ครั้งที่ 2/2567 ณ จังหวัดพะเยา และติดตามการตรวจราชการกลุ่มจังหวัดภาคเหนือตอนบน 2 (เชียงราย น่าน พะเยา และแพร่ จังหวัดเชียงใหม่ และจังหวัดลำปาง)
นายกฯ เตรียมประชุม ครม.สัญจร ครั้งที่ 2/2567 ณ จังหวัดพะเยา และติดตามการตรวจราชการกลุ่มจังหวัดภาคเหนือตอนบน 2 (เชียงราย น่าน พะเยา และแพร่ จังหวัดเชียงใหม่ และจังหวัดลำปาง) ระหว่างวันที่ 18-19 มีนาคม
วันนี้ (12 มี.ค. 67) นายคารม พลพรกลาง รองโฆษกประจำสำนักนายกรัฐมนตรี เปิดเผยว่า นายเศรษฐา ทวีสิน นายกรัฐมนตรี และรัฐมนตรีว่าการกระทรวงการคลัง มีกำหนดการเดินทางไปประชุมคณะรัฐมนตรีอย่างเป็นทางการนอกสถานที่ ครั้งที่ 2/2567 ณ จังหวัดพะเยา และติดตามการตรวจราชการกลุ่มจังหวัดภาคเหนือตอนบน 2 (เชียงราย น่าน พะเยา และแพร่) จังหวัดเชียงใหม่ และจังหวัดลำปาง ระหว่างวันที่ 18 – 19 มีนาคม 2567 โดยมีกำหนดการดังนี้
วันจันทร์ที่ 18 มีนาคม 2567 เวลา ประมาณ 13.30 น. นายกรัฐมนตรีหารือแผนการพัฒนาพื้นที่เป็นสนามบินจังหวัดพะเยา ณ ตำบลดอนศรีชุม และตำบลบ้านถ้ำ อำเภอดอกคำใต้ จากนั้น นายกรัฐมนตรีเดินทางไปยังจุดผ่านแดนถาวรบ้านฮวก ตำบลภูซาง อำเภอภูซาง จังหวัดพะเยา  เพื่อติดตามสถานการณฺการค้าชายแดนและการพัฒนาพื้นที่ก่อสร้างที่ทำการชายแดน CIQ ณ จุดผ่านแดนถาวรบ้านฮวก เสร็จแล้ว นายกรัฐมนตรีจะสักการะพ่อขุนงำเมือง ณ อนุสาวรีย์พ่อขุนงำเมือง และรับฟังการนำเสนอแผนพัฒนาโครงการ ชมนิทรรศการและผลิตภัณฑ์ชุมชนของจังหวัดพะเยา ณ อุทยานการเรียนรู้พะเยา (TK Park)
วันอังคารที่ 19 มีนาคม 2567 เวลาประมาณ 10.00 น. นายกรัฐมนตรีเป็นประธานการประชุมคณะรัฐมนตรีอย่างเป็นทางการนอกสถานที่ ครั้งที่ 2/2567 ณ หอประชุมพญางำเมือง มหาวิทยาลัยพะเยา อำเภอเมืองพะเยา จังหวัดพะเยา จากนั้น นายกฯ จะเดินไปยังวัดจองคำ พระอารามหลวง ตำบลบ้านทวด อำเภองาว จังหวัดลำปาง สักการะสิ่งศักดิ์สิทธิ์เพื่อความเป็นสิรมงคล ต่อจากนั้น นายกฯ จะพบประประชาชนในพื้นที่จังหวัดลำปาง ณ องค์การบริหารส่วนจังหวัดลำปาง ก่อนจะเดินทางกลับกรุงเทพมหานคร

ที่มา : https://www.thaigov.go.th/news/contents/details/80210