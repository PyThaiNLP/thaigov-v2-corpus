รัฐบาลไทย-ข่าวทำเนียบรัฐบาล-โครงการ “ราษฏร์ รัฐ ร่วมใจ ช่วยภัยแล้ง”  จิตอาสา ร.23 พัน.1 ช่วยเหลือประชาชน


วันอังคารที่ 12 มีนาคม 2567
โครงการ “ราษฏร์ รัฐ ร่วมใจ ช่วยภัยแล้ง”  จิตอาสา ร.23 พัน.1 ช่วยเหลือประชาชน
ชุดปฏิบัติการกิจการพลเรือน ร.23 พัน.1 พร้อมด้วยกำลังพล “จิตอาสา” เดินทางนำรถบรรทุกน้ำ(ขนาด 6,000 ลิตร) นำส่งน้ำสำหรับใช้อุปโภค เข้าช่วยเหลือประชาชนตามโครงการ “ราษฏร์ รัฐ ร่วมใจ ช่วยภัยแล้ง” โดยได้เดินทางนำส่งน้ำให้กับประชาชนในพื้นที่ ชุมชนบ้านถนนหัก
หมู่ 3 ต.หนองจะบก อ.เมือง จ.นครราชสีมา จำนวน 8 ครัวเรือน ซึ่งเป็นชุมชนในพื้นที่ตำบลรอบค่าย เพื่อเป็นการเตรียมความพร้อมรองรับต่อสภาวะฝนทิ้งช่วง ซึ่งอาจจะทำให้เกิดปัญหาภัยแล้ง ประกอบกับน้ำประปาสำหรับใช้ในแต่ละครัวเรือนไม่เพียงพอ ทั้งนี้ หน่วยทหารจิตอาสา จะเดินทางเข้าช่วยเหลือนำส่งน้ำให้กับประชาชนที่ได้รับผลกระทบต่อเนื่องเรื่อยไป จนกว่าจะผ่านพ้นฤดูแล้งนี้ไปได้

ที่มา : https://www.thaigov.go.th/news/contents/details/80196