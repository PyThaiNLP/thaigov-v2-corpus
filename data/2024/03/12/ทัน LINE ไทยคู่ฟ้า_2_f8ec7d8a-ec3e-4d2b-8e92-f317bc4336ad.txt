รัฐบาลไทย-ข่าวทำเนียบรัฐบาล-ยกระดับมาตรการกำจัดฝุ่น “ปิดป่า – ดับจุดความร้อน – จับผู้ลักลอบเผา” บังคับใช้กฎหมายอย่างเด็ดขาด


วันอังคารที่ 12 มีนาคม 2567
ยกระดับมาตรการกำจัดฝุ่น “ปิดป่า – ดับจุดความร้อน – จับผู้ลักลอบเผา” บังคับใช้กฎหมายอย่างเด็ดขาด
.....
ยกระดับมาตรการกำจัดฝุ่น “ปิดป่า – ดับจุดความร้อน – จับผู้ลักลอบเผา” บังคับใช้กฎหมายอย่างเด็ดขาด
.
กระทรวงทรัพยากรธรรมชาติและสิ่งแวดล้อม ยกระดับมาตรการดับไฟป่า แก้ปัญหาฝุ่นละอองในพื้นที่ภาคเหนือให้เข้มข้นมากขึ้น โดยเฉพาะจังหวัดริมชายแดน รวมถึงพื้นที่เกษตรเผาไหม้ซ้ำซากใน 17 จังหวัดภาคเหนือ ด้วย 6 มาตรการ ดังนี้
.
1. ปรับรูปแบบการจัดกำลังดับไฟป่า ตรึงพื้นที่ด้วยจุดเฝ้าระวัง ลาดตระเวน ส่งกำลังและดับไฟโดยอากาศยาน เข้าถึงให้เร็ว ควบคุมไม่ให้ขยายวงกว้าง คุมแนวไฟและดับให้สนิท โดยวอร์รูมบัญชาการชุดปฏิบัติการตลอดเวลาที่เข้าพื้นที่
2. ติดตามจุดความร้อน โดยสนธิกำลังพลทหาร ปกครอง เครือข่าย ทั้งภาคพื้นและอากาศยาน ลาดตระเวน เฝ้าระวังเข้มข้น เมื่อพบเร่งเข้าควบคุมสถานการณ์ทันที งดใช้อาสาสมัครเพื่อเลี่ยงการสูญเสีย
3. สนับสนุนและบูรณาการเป็นหนึ่งเดียว กับศูนย์ปฏิบัติการระดับจังหวัดที่มี ผู้ว่าราชการจังหวัด เป็นศูนย์กลาง
.
4. “ปิดป่า” ห้ามบุคคลเข้าพื้นที่ป่าอนุรักษ์ และป่าสงวนแห่งชาติที่มีสถานการณ์รุนแรง ยกระดับการจับกุมดำเนินคดีกับผู้ลักลอบจุดไฟเผาป่า บังคับใช้กฎหมายอย่างเด็ดขาด
5. พื้นที่เกษตร ควบคุมไม่ให้เกิดการเผา หากเกิดแล้วต้องควบคุมให้ได้โดยเร็ว
6. สื่อสาร แจ้งเตือนสถานการณ์ฝุ่นละอองอย่างทั่วถึง ทันท่วงที ให้ประชาชนรับรู้ เข้าใจ และปฏิบัติตนตามคำแนะนำที่ถูกต้องเหมาะสม
.
หมอกควันข้ามแดน
กัมพูชา : ยกระดับการหารือเพื่อจัดตั้ง Hotline ระหว่าง 2 ประเทศ เตรียมประชุมเชิงปฏิบัติการร่วมกันช่วง เม.ย.67
เมียนมาร์ : อยู่ระหว่างเจรจา โดยใช้กลไกคณะกรรมการชายแดนระดับผู้บัญชาการทหารสูงสุด
.
อ่านเพิ่มเติม >> https://www.thaigov.go.th/news/contents/details/80117
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/80212