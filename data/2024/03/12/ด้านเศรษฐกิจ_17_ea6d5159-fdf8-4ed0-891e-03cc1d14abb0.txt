รัฐบาลไทย-ข่าวทำเนียบรัฐบาล-​ปลัดฯ ณัฐพล ติดตามความคืบหน้ามาตรการกำกับโรงงาน ลดปล่อยมลพิษฝุ่น PM 2.5 ห่วงมีผลกระทบต่อประชาชน


วันอังคารที่ 12 มีนาคม 2567
12/03/2567
พิมพ์
​ปลัดฯ ณัฐพล ติดตามความคืบหน้ามาตรการกำกับโรงงาน ลดปล่อยมลพิษฝุ่น PM 2.5 ห่วงมีผลกระทบต่อประชาชน
​ปลัดฯ ณัฐพล ติดตามความคืบหน้ามาตรการกำกับโรงงาน ลดปล่อยมลพิษฝุ่น PM 2.5 ห่วงมีผลกระทบต่อประชาชน
วันที่ 7 มีนาคม 2567 ดร.ณัฐพล รังสิตพล ปลัดกระทรวงอุตสาหกรรม เป็นประธานการประชุมการกำกับตามมาตรการแก้ไขปัญหาฝุ่น PM 2.5 เพื่อกำกับ ติดตาม ตามมาตรการแก้ไขปัญหาฝุ่น PM 2.5   ที่เกี่ยวข้องกับกระทรวงอุตสาหกรรม โดยมีนางสาวณัฏฐิญา เนตยสุภา รองปลัดกระทรวงอุตสาหกรรม นายเอกนิติ รมยานนท์ นายวีระกิตติ์ รันทกิจธนวิชญ์ นายศุภกิจ บุญศิริ ผู้ตรวจราชการกระทรวงอุตสาหกรรม และสำนักงานอุตสาหกรรมจังหวัด (สอจ.) ทั้ง 76 จังหวัด รวมทั้งเจ้าหน้าที่ที่เกี่ยวข้อง ได้แก่ กองยุทธศาสตร์และแผนงาน ศูนย์เทคโนโลยีสารสนเทศและการสื่อสาร กองตรวจราชการ สำนักงานปลัดกระทรวงอุตสาหกรรม เข้าร่วมด้วย ณ ห้องประชุมชุณหวัณ ชั้น 3 อาคารสำนักงานปลัดกระทรวงอุตสาหกรรม และผ่านทางระบบ Zoom Meeting
ปลัดฯ ณัฐพล ได้มอบหมายให้กรมโรงงานอุตสาหกรรมและ สอจ.ทั่วประเทศ รวบรวมข้อมูลเพื่อรายงานเข้ามาในระบบ I-industry หากมีโรงงานเข้าข่ายเฝ้าระวังการปล่อยมลพิษสู่ชุมชนหรือส่งผลกระทบต่อสิ่งแวดล้อม จะได้แก้ไขปัญหาได้ทันท่วงที เพื่อลดข้อขัดแย้งและขจัดปัญหาข้อร้องเรียนของชุมชนและสังคม และขอความร่วมมือให้ สอจ. ทุกจังหวัด ดำเนินการกำกับ ติดตาม และแจ้งเตือนผู้ประกอบการโรงงานอุตสาหกรรม ในการแก้ไขปัญหาฝุ่น PM 2.5 ตามมาตรการ 3 ด้านที่เกี่ยวข้อง  คือ 1) ฝุ่นจากไอเสียรถยนต์ 2) ฝุ่นจากโรงงานอุตสาหกรรม และ 3) ฝุ่นจากอุตสาหกรรมการเกษตร (อ้อย) รวมถึง กำชับให้ สอจ.ทุกจังหวัด ให้ความร่วมมือในการป้องกันแก้ไขปัญหาฝุ่น PM 2.5 ภายในหน่วยงาน และรายงานการตรวจกำกับโรงงานผ่าน Application I-Auditor เพื่อจะให้ทราบถึงความคืบหน้าและปัญหาอุปสรรคในการดำเนินงานได้อย่างรวดเร็ว

ที่มา : https://www.thaigov.go.th/news/contents/details/80225