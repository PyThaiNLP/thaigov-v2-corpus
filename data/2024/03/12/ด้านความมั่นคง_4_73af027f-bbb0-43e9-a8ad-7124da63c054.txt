รัฐบาลไทย-ข่าวทำเนียบรัฐบาล-ปิดฉากลงเป็นที่เรียบร้อยแล้วนะครับCG24....... การฝึกดำเนินกลยุทธ์ด้วยกระสุนจริง (CALFEX) และพิธีปิดการฝึกคอบร้าโกลด์ 2024


วันอังคารที่ 12 มีนาคม 2567
ปิดฉากลงเป็นที่เรียบร้อยแล้วนะครับCG24....... การฝึกดำเนินกลยุทธ์ด้วยกระสุนจริง (CALFEX) และพิธีปิดการฝึกคอบร้าโกลด์ 2024
ณ สนามฝึกกองทัพเรือ หมายเลข 16 บ้านจันทเขลม จังหวัดจันทบุรี พร้อมทั้งชมการสาธิตการฝึกดำเนินกลยุทธ์ด้วยกระสุนจริง (CALFEX) โดยมี ผู้แทนผู้บัญชาการทหารสูงสุดมิตรประเทศ และผู้แทนผู้บัญชาการเหล่าทัพ ร่วมในพิธีด้วย
การฝึกดำเนินกลยุทธ์ด้วยกระสุนจริง ประกอบด้วย กำลังพลและยุทโธปกรณ์จากกองทัพไทย กองทัพสหรัฐอเมริกา กองทัพเกาหลีใต้ ยอดผู้เข้าร่วมการฝึก 137 นาย กิจกรรมการฝึกฯ ประกอบด้วย การโดดร่มแทรกซึมเบื้องสูง การซุ่มยิง การบินขัดขวางทางอากาศ การยิงเตรียมและการยิงสนับสนุนของปืนใหญ่ การเจาะช่องเปิดเส้นทางของทหารช่าง การเคลื่อนที่ประกอบการยิง การโจมตีทางอากาศ การสนับสนุนทางอากาศใกล้ชิด การยุทธ์เคลื่อนที่ทางอากาศ การส่งกลับสายแพทย์ทางอากาศ และการเข้ายึดที่หมาย โดยมียุทโธปกรณ์สำคัญ ที่เข้าร่วมการฝึกฯ ประกอบด้วย รถเกราะล้อยาง BTR และเครื่องบินขับไล่ F-16 จากกองทัพไทย และเครื่องบินขับไล่ F-16 อากาศยานไร้คนขับ UAV รุ่น PUMA และ ยานเกราะล้อยาง LVT จากนาวิกโยธินสหรัฐอเมริกา อาวุธปล่อยนำวิถีต่อสู้รถถังขนาดหนักโทว์ (TOW-2ARF) รถสะเทินน้ำสะเทินบก KAAV จากนาวิกโยธินสาธารณรัฐเกาหลี

ที่มา : https://www.thaigov.go.th/news/contents/details/80211