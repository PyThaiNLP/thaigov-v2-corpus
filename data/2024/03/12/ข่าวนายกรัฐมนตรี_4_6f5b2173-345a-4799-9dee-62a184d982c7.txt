รัฐบาลไทย-ข่าวทำเนียบรัฐบาล-นายกฯ รับฟังแนวทางจากผู้เชี่ยวชาญเพื่อศึกษาความเป็นไปได้ ด้านพลังงานสะอาด และหารือ ผู้บริหารบริษัท Formula One Group


วันอังคารที่ 12 มีนาคม 2567
นายกฯ รับฟังแนวทางจากผู้เชี่ยวชาญเพื่อศึกษาความเป็นไปได้ ด้านพลังงานสะอาด และหารือ ผู้บริหารบริษัท Formula One Group
นายกฯ รับฟังแนวทางจากผู้เชี่ยวชาญเพื่อศึกษาความเป็นไปได้ ด้านพลังงานสะอาด และหารือ ผู้บริหารบริษัท Formula One Group
วันนี้ (11 มีนาคม 2567) เวลา 15.50 นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง  เดินทางไปยัง สำนักงานใหญ่ Electricite de France (EDF) รับฟังการบรรยายสรุป และหารือกับหน่วยงานด้านพลังงานสะอาดของฝรั่งเศส
นายกรัฐมนตรีได้รับฟัง แนวทางจากผู้เชี่ยวชาญด้านต่างๆ ทั้งการยอมรับโดยภาคประชาสังคม เรื่องความปลอดภัยด้านนิวเคลียร์ การป้องกันกัมมันตรังสี และการป้องกันสิ่งแวดล้อมและประชาชน
โดยนายกรัฐมนตรีเห็นว่า ไม่ใช่เป็นเรื่องเสียหายที่จะศึกษาความเป็นไปได้ เรียนรู้แนวทาง ความคิด และวิสัยทัศน์ด้านพลังงานของประเทศฝรั่งเศส เพื่อให้ไทยมีแนวความคิดที่กว้างขวาง เท่าทันทุกการเปลี่ยนแปลงในโลก และที่สำคัญมีความมั่นคงด้านพลังงาน
หลังจากนั้น เวลา 17.30 น. นายกรัฐมนตรีพบหารือกับนาย Stefano Domenicali ผู้บริหารบริษัท Formula One Group ผ่านระบบการประชุมทางไกลแบบออนไลน์ โดยได้หารือกันในประเด็น เกี่ยวกับแนวทางการจัด Formula 1 ในประเทศไทย ฝ่ายผู้จัดเรียนว่าประเทศไทยเป็น ประเทศที่เหมาะสมสำหรับการขยาย การแข่งขัน Formula 1
โดยฝ่ายผู้จัดจะรีบมาสำรวจสถานที่ในประเทศไทยและเตรียมการในส่วนที่เกี่ยวข้องต่อไป

ที่มา : https://www.thaigov.go.th/news/contents/details/80173