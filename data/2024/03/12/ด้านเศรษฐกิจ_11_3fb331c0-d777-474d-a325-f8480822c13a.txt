รัฐบาลไทย-ข่าวทำเนียบรัฐบาล-รองปลัดเศรษฐเกียรติ นำทีมร่วมขับเคลื่อนยุทธศาสตร์ยางพาราระยะ 20 ปี


วันอังคารที่ 12 มีนาคม 2567
รองปลัดเศรษฐเกียรติ นำทีมร่วมขับเคลื่อนยุทธศาสตร์ยางพาราระยะ 20 ปี
รองปลัดเศรษฐเกียรติ นำทีมร่วมขับเคลื่อนยุทธศาสตร์ยางพาราระยะ 20 ปี
นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ เป็นประธานการประชุมคณะอนุกรรมการขับเคลื่อนยุทธศาสตร์ยางพาราระยะ 20 ปี ครั้งที่ 1/2567 โดยมีผู้ว่าการการยางแห่งประเทศไทย (นายณกรณ์ ตรรกวิรพัท) พร้อมกับผู้แทนหน่วยงานภายใต้กระทรวงเกษตรและสหกรณ์ (กรมส่งเสริมการเกษตร กรมส่งเสริมสหกรณ์ และกรมวิชาการเกษตร) และผู้แทนจากหน่วยงานที่เกี่ยวข้อง เข้าร่วม ณ ห้องประชุม 135 กระทรวงเกษตรและสหกรณ์ และผ่านระบบสื่ออิเล็กทรอนิกส์ โดยสามารถสรุปผลการประชุมได้ดังนี้
1. ที่ประชุมมีมติรับรองรายงานการประชุมคณะอนุกรรมการขับเคลื่อนยุทธศาสตร์ยางพาราระยะ 20 ปี ครั้งที่ 4/2566 เมื่อวันที่ 1 ธันวาคม 2566
2. ที่ประชุมมีมติเห็นชอบการทบทวนแผนงาน/โครงการ ตามแผนปฏิบัติการด้านยางพารา พ.ศ. 2566 - 2580 ประจำปีงบประมาณ 2567 โดยมีการปรับชื่อโครงการ ตัวชี้วัดและค่าเป้าหมาย และงบประมาณ ให้สอดคล้องกับแผนปฏิบัติการ และมีการยกเลิกและเพิ่มโครงการทดแทนที่สำคัญที่สามารถตอบตัวชี้วัดตามยุทธศาสตร์ ในปีงบประมาณ 2567 ได้
3. ที่ประชุมมีมติเห็นชอบผลการขับเคลื่อนแผนปฏิบัติการด้านยางพารา พ.ศ. 2566 - 2580 ไตรมาสที่ 1/2567 โดยขอให้หน่วยงานที่เกี่ยวข้อง เร่งขับเคลื่อนโครงการ/กิจกรรมที่ยังมีผลการดำเนินงานไม่เป็นไปตามแผนงาน และมีข้อเสนอแนะให้เพิ่มปรับเพิ่มเติมข้อมูลในบางโครงการ เช่น การปรับเพิ่มตัวชี้วัดด้านคุณภาพในโครงการจัดตั้งตลาดกลางไม้ยางพารา รวมถึงการปรับปรุงข้อความบางส่วนให้ถูกต้องและครบถ้วนสมบูรณ์

ที่มา : https://www.thaigov.go.th/news/contents/details/80200