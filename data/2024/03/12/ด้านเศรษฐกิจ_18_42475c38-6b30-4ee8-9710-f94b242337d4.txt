รัฐบาลไทย-ข่าวทำเนียบรัฐบาล-ปลัดฯ ณัฐพล นั่งหัวโต๊ะ ประชุมคณะกรรมการฝ่ายโครงการและกิจกรรมงานเฉลิมพระเกียรติสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567 ของ อก.


วันอังคารที่ 12 มีนาคม 2567
12/03/2567
พิมพ์
ปลัดฯ ณัฐพล นั่งหัวโต๊ะ ประชุมคณะกรรมการฝ่ายโครงการและกิจกรรมงานเฉลิมพระเกียรติสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567 ของ อก.
ปลัดฯ ณัฐพล นั่งหัวโต๊ะ ประชุมคณะกรรมการฝ่ายโครงการและกิจกรรมงานเฉลิมพระเกียรติสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567 ของ อก.
วันที่ 8 มีนาคม 2567 ดร.ณัฐพล รังสิตพล ปลัดกระทรวงอุตสาหกรรม เป็นประธานการประชุมคณะกรรมการฝ่ายโครงการและกิจกรรมงานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567 ของกระทรวงอุตสาหกรรม (อก.) โดยมีนายบรรจง สุกรีฑา นางสาวณัฏฐิญา เนตยสุภา นายเอกภัทร วังสุวรรณ รองปลัดกระทรวงอุตสาหกรรม คณะผู้บริหาร อก.และคณะกรรมการโครงการฯ เข้าร่วม ณ ห้องประชุม อก.1 สำนักงานปลัดกระทรวงอุตสาหกรรม และผ่านระบบออนไลน์ (Zoom Meeting)
โดยที่ประชุมได้รายงานถึงหลักเกณฑ์และแนวทางการพิจารณากลั่นกรองโครงการและกิจกรรมเฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567 ซึ่งประเภทโครงการและกิจกรรมของ อก. อยู่ในหลักเกณฑ์ที่ 2.5 ด้านการส่งเสริมสิ่งแวดล้อมและอนุรักษ์ทรัพยากรธรรมชาติ และการขออนุญาตใช้และเผยแพร่ตราสัญลักษณ์ โดยให้ทุกหน่วยงานในสังกัดอก. ได้ดำเนินการตามรายละเอียดของสำนักงานปลัดสำนักนายกรัฐมนตรี (สปน.) ทั้งนี้ในส่วนของชื่อโครงการฯ เมื่อวันที่ 6 มีนาคม 2567 ที่ประชุมผู้บริหารระดับสูงของ อก. ได้พิจารณาชื่อโครงการ "72 พรรษา อุตสาหกรรมรวมใจ ลดคาร์บอนไทย 72 แสน"
ต่อจากนั้นที่ประชุมได้ร่วมกันพิจารณาโครงการและกิจกรรมที่นำเข้าร่วมโครงการเฉลิมพระเกียรติ การฝึกอบรมการคำนวนคาร์บอนแก่เจ้าหน้าที่ อก. ผู้ประกอบการ และแนวทางการรวบรวมข้อมูลเพื่อรายงานผลการดำเนินงานของโครงการฯ โดยปลัดฯ ณัฐพล ให้ข้อเสนอแนะว่า ควรเพิ่มเติมรายละเอียดให้สอดคล้องกับหลักเกณฑ์ของ สปน. รวมถึงแนวทางการรวบรวมข้อมูลของโครงการฯ โดยให้รายงานผลการดำเนินงานรายไตรมาส มอบให้สำนักงานเศรษฐกิจอุตสาหกรรม ดำเนินการจัดเก็บข้อมูล และให้คณะทำงานฯ ศึกษาข้อมูลเพิ่มเติมและรายงานในการประชุมครั้งถัดไป

ที่มา : https://www.thaigov.go.th/news/contents/details/80226