รัฐบาลไทย-ข่าวทำเนียบรัฐบาล-ราคายางพุ่ง 90 บาท สูงสุดในรอบ 7 ปี คาดยังคงอยู่ในทิศทางแนวโน้มขาขึ้นต่อไป


วันศุกร์ที่ 15 มีนาคม 2567
ราคายางพุ่ง 90 บาท สูงสุดในรอบ 7 ปี คาดยังคงอยู่ในทิศทางแนวโน้มขาขึ้นต่อไป
.....
ราคายางพุ่ง 90 บาท สูงสุดในรอบ 7 ปี คาดยังคงอยู่ในทิศทางแนวโน้มขาขึ้นต่อไป
.
กระทรวงเกษตรและสหกรณ์ เผยราคายางพาราในปัจจุบันที่ซื้อขายผ่านสำนักงานตลาดกลางยางพาราของการยางแห่งประเทศไทย (กยท.) พบว่า พุ่งทะลุ 90 บาทไปแล้ว
.
โดยราคาซื้อขายยางแผ่นรมควันอยู่ที่ 90.09 บาท/กก. ถือเป็นราคาสูงที่สุดในรอบ 85 เดือน (7 ปี 1 เดือน) ทั้งนี้ ราคาได้ปรับตัวสูงขึ้นอย่างต่อเนื่อง คาดยังคงอยู่ในทิศทางแนวโน้มขาขึ้นต่อไป
.
นอกจากนี้ กยท. ยังสนับสนุนมาตรการ “การซื้อ – ขายแลกเปลี่ยนคาร์บอนเครดิต” เพื่อยกระดับรายได้และคุณภาพชีวิตของเกษตรกรให้สูงขึ้น หากคำนวณจากพื้นที่สวนยางในประเทศที่ขึ้นทะเบียนกับการยางแห่งประเทศไทย กว่า 20 ล้านไร่ สามารถช่วยกักเก็บคาร์บอนได้ประมาณ 80 ล้านตัน
.
โดยใช้สูตรการคำนวณ “แอลโลแมตรี” ตามที่องค์การบริหารจัดการก๊าซเรือกระจก (องค์การมหาชน) กำหนดคิดเป็นรายได้จากการขายคาร์บอนเครดิต รวมเป็นมูลค่ากว่า 24,000 ล้านบาท (ราคาซื้อขายคาร์บอนเครดิต เฉลี่ย 300 บาท/ตัน )
.
“ราคายางปรับตัวขึ้น” ถือเป็นผลงานในรอบ 6 เดือน ที่เห็นผลเป็นรูปธรรมของรัฐบาลภายใต้นโยบาย “เกษตรกรต้องอยู่ดี สินค้าเกษตรมูลค่าสูง ทรัพยากรเกษตรยั่งยืน”
.
อ่ารเพิ่มเติม คลิก https://www.thaigov.go.th/news/contents/details/80263
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/80358