รัฐบาลไทย-ข่าวทำเนียบรัฐบาล-โฆษกรัฐบาลเผยควรเร่งนำข้าวโครงการรับจำนำราคาข้าว ซึ่งยังมีคุณภาพดีมาขาย ส่งเม็ดเงินคืนรัฐเพื่อประโยชน์ส่วนรวม


วันพฤหัสบดีที่ 14 มีนาคม 2567
โฆษกรัฐบาลเผยควรเร่งนำข้าวโครงการรับจำนำราคาข้าว ซึ่งยังมีคุณภาพดีมาขาย ส่งเม็ดเงินคืนรัฐเพื่อประโยชน์ส่วนรวม
โฆษกรัฐบาลเผยควรเร่งนำข้าวโครงการรับจำนำราคาข้าว ซึ่งยังมีคุณภาพดีมาขาย ส่งเม็ดเงินคืนรัฐเพื่อประโยชน์ส่วนรวม
วันนี้ (14 มีนาคม 2567) นายชัย วัชรงค์ โฆษกประจำสำนักนายกรัฐมนตรีเปิดเผยต่อกรณี ข้าวในคลังที่ถูกเก็บไว้จากโครงการจำนำราคาข้าวยังมีคุณภาพดีนั้น ถือเป็นโอกาสดีให้เร่งระบายขายออกข้าว เพื่อประโยชน์ของรัฐ
โฆษกประจำสำนักนายกรัฐมนตรีเปิดเผยว่า จากการที่นายภูมิธรรม เวชยชัย รองนายกรัฐมนตรีและรัฐมนตรีว่าการกระทรวงพาณิชย์ ใช้โอกาสตรวจราชการในพื้นที่ จ.สุรินทร์ ศรีสะเกษ และอุบลราชบุรี ไปตรวจโกดังสินค้าซึ่งเก็บรักษาข้าวสารในโครงการรับจำนำราคาข้าว ที่ถูกกล่าวหาว่าเก็บรักษาไม่ได้มาตรฐาน เป็นข้าวเสื่อมคุณภาพ จนไม่สามารถจำหน่ายให้คนบริโภคได้ โดยข้าวดังกล่าวถูกเก็บไว้นับเป็นเวลา 10 ปี ซึ่งพบว่าข้าวที่ถูกเก็บไว้ในคลังยังมีคุณภาพที่ดี นำมาหุงรับประทานได้
กรณีนี้ ถือเป็นเรื่องที่ดี ต้องรีบจรวจสอบ เพื่อรีบสะสางแก้ไขปัญหา และเป็นโอกาสให้ได้เร่งขายข้าว เนื่องจากช่วงเวลานี้ ข้าวมีราคาค่อนข้างดี หากเร่งขายระบายออก จะเป็นประโยชน์แก่รัฐและผู้ถูกกล่าวหา
“ต้องขอบคุณท่านรองนายกฯ ภูมิธรรม และผมเชื่อว่าหากข้าวในโกดังยังมีคุณภาพที่ดี นำมาขายได้ควรรีบดำเนินการเพื่อให้เกิดเม็ดเงินเป็นประโยชน์แก่รัฐ และเพื่อสะสางแก้ไขทุกปัญหา” นายชัย กล่าว

ที่มา : https://www.thaigov.go.th/news/contents/details/80332