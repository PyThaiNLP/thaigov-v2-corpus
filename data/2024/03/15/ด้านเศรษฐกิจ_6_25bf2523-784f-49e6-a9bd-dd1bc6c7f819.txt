รัฐบาลไทย-ข่าวทำเนียบรัฐบาล-เลขานุการรัฐมนตรีฯ ไพลิน มอบรางวัล CAR&BIKE OF THE YEAR 2024 ยกระดับคุณภาพผู้ผลิตยานยนต์ในประเทศ สู่ฐานการผลิตยานยนต์คุณภาพของตลาดโลก


วันศุกร์ที่ 15 มีนาคม 2567
15/03/2567
พิมพ์
เลขานุการรัฐมนตรีฯ ไพลิน มอบรางวัล CAR&BIKE OF THE YEAR 2024 ยกระดับคุณภาพผู้ผลิตยานยนต์ในประเทศ สู่ฐานการผลิตยานยนต์คุณภาพของตลาดโลก
เลขานุการรัฐมนตรีฯ ไพลิน มอบรางวัล CAR&BIKE OF THE YEAR 2024 ยกระดับคุณภาพผู้ผลิตยานยนต์ในประเทศ สู่ฐานการผลิตยานยนต์คุณภาพของตลาดโลก
วันที่ 13 มีนาคม 2567 นางสาวพิมพ์ภัทรา วิชัยกุล รัฐมนตรีว่าการกระทรวงอุตสาหกรรม มอบหมายให้ นางสาวไพลิน  เทียนสุวรรณ เลขานุการรัฐมนตรีว่าการกระทรวงอุตสาหกรรม เป็นประธานพิธีมอบรางวัล CAR&BIKE OF THE YEAR 2024 จัดโดย บริษัท กรังด์ปรีซ์ อินเตอร์เนชั่นแนล จำกัด (มหาชน) ผู้จัดงานบางกอก อินเตอร์เนชั่นแนล มอเตอร์โชว์ โดยมี นายอโณทัย เอี่ยมลำเนา ประธานจัดงาน CAR & BIKE OF THE YEAR  พร้อมด้วยคณะผู้จัดงาน และผู้บริหารบริษัทรถยนต์ที่เข้าร่วม ให้การต้อนรับ ณ ห้อง รอยัลจูบิลี่ ฮอลล์ อิมแพ็ค เมืองทองธานี
นางสาวไพลิน กล่าวว่า อุตสาหกรรมยานยนต์  มีบทบาทสำคัญต่อระบบเศรษฐกิจของประเทศไทย ที่สร้างมูลค่าหลายล้านบาทต่อปี  รัฐบาลจึงมีนโยบายส่งเสริม และพัฒนาอุตสาหกรรมยานยนต์มาอย่างต่อเนื่อง เพื่อให้ประเทศไทยได้ก้าวขึ้นมาเป็นฐานการผลิตยานยนต์คุณภาพของตลาดโลก และสอดรับกับทิศทางการใช้ยานยนต์ในโลกปัจจุบัน ที่มุ่งสู่เป้าหมายการใช้พลังงานยานยนต์ไฟฟ้า และพลังงานสะอาดอื่น ๆ เพื่อเป้าหมายการลดการปล่อยก๊าซเรือนกระจก ซึ่งการดำเนินงานเพื่อให้บรรลุนโยบายต่าง ๆ นั้น จำเป็นต้องอาศัยความร่วมมืออย่างเต็มที่จากทั้งภาครัฐ และภาคเอกชน เพื่อช่วยกันขับเคลื่อนให้อุตสาหกรรมยานยนต์ของไทย กลายเป็นฐานการผลิตที่มีคุณภาพ และได้มาตรฐานระดับโลก
ปัจจุบันกระแสความต้องการยานยนต์ไฟฟ้าทั่วโลกจะเพิ่มขึ้นอย่างต่อเนื่อง แต่เครื่องยนต์สันดาปภายใน ซึ่ง ประเทศไทยเป็นฐานการผลิตใหญ่ เป็นอันดับ 10 ของโลก โดยเฉพาะการผลิตรถกระบะ และรถยนต์ประหยัดพลังงานพลังงาน  หรือ “อีโคคาร์” ใช้ชิ้นส่วน ในประเทศกว่าร้อยละ 80 สร้างรายได้ทางเศรษฐกิจ ให้แก่ประเทศมาอย่างต่อเนื่องนั้น กระทรวงอุตสาหกรรมและหน่วยงานที่เกี่ยวข้อง จึงมีนโยบายและมาตรการส่งเสริมให้เกิดการพัฒนาเทคโนโลยีสีเขียว เพื่อให้ยานยนต์มีประสิทธิภาพ เป็นมิตรกับสิ่งแวดล้อมมากขึ้น รวมถึงการอำนวยความสะดวกแก่ผู้ประกอบการทั้งในด้านการลงทุน การทดสอบมาตรฐาน และการพัฒนาบุคลากร เพื่อให้ไทยเป็นฐานการผลิตยานยนต์สันดาปภายในที่ทันสมัย และสามารถแข่งขันได้
สำหรับการจัดงาน Car of The Year 2024 เป็นการทดสอบรถยนต์ เพื่อคัดสรรรถยนต์ที่ดีที่สุดในประเภทต่าง ๆ เป็นรางวัลที่สะท้อนให้เห็นถึงการยกระดับความเป็นผู้นำด้านเทคโนโลยี แสดงศักยภาพความก้าวหน้าของการออกแบบและการผลิตรถยนต์ในประเทศไทย และรถยนต์นำเข้าจากต่างประเทศ โดยมีเป้าหมายเพื่อเป็นรางวัลอันทรงเกียรติ เป็นเครื่องยืนยันและการันตีคุณภาพมาตรฐานยานยนต์ ซึ่งงาน Car of The Year 2024 ได้รับการสนับสนุนจากสนามปทุมธานี สปีดเวย์ ให้ใช้พื้นที่จัดงาน ซึ่งมีค่ายรถยนต์หลากหลายแบรนด์ส่งรถเข้าร่วมทดสอบกว่า 127 คัน โดยรางวัลในประเภทต่าง ๆ คะแนนทั้งหมดมาจากคณะกรรมการผู้ทรงคุณวุฒิ ซึ่งในปีนี้ผลการตัดสินรถยนต์ยอดเยี่ยมแห่งปี 2024 ในประเภทต่าง ๆ รวมทั้งสิ้น 78 รางวัล

ที่มา : https://www.thaigov.go.th/news/contents/details/80342