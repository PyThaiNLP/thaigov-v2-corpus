รัฐบาลไทย-ข่าวทำเนียบรัฐบาล-'ข้าวไทย' สุดฮอต ในงาน Gulfood 2024 ที่ดูไบ เชื่อมั่นเพิ่มมูลค่าตลาดข้าวไทยในตะวันออกกลาง


วันศุกร์ที่ 15 มีนาคม 2567
'ข้าวไทย' สุดฮอต ในงาน Gulfood 2024 ที่ดูไบ เชื่อมั่นเพิ่มมูลค่าตลาดข้าวไทยในตะวันออกกลาง
.....
'ข้าวไทย' สุดฮอต ในงาน Gulfood 2024 ที่ดูไบ เชื่อมั่นเพิ่มมูลค่าตลาดข้าวไทยในตะวันออกกลาง
.
กรมการค้าต่างประเทศ เผยผลการจัดกิจกรรมประชาสัมพันธ์ข้าวไทยในงานแสดงสินค้า Gulfood 2024 ณ เมืองดูไบ สหรัฐอาหรับเอมิเรตส์ เมื่อวันที่ 19 – 23 ก.พ. 67 ที่ผ่านมา ซึ่งเป็นงานแสดงสินค้าอาหารและเครื่องดื่มนานาชาติที่ใหญ่ที่สุดในภูมิภาคตะวันออกกลาง
.
โดยคูหาข้าวไทยของกรมการค้าต่างประเทศได้รับการตอบรับเป็นอย่างดี มีผู้สนใจเข้าเยี่ยมชมคูหาต่อเนื่องกว่า 1,000 ราย ทั้งชม ชิม ข้าวไทย สอบถามเรื่องคุณภาพ มาตรฐาน ราคา มั่นใจช่วยเปิดตลาดข้าวไทยในตะวันออกกลางได้เพิ่มขึ้น โดยเฉพาะข้าวคุณภาพดีและข้าวคุณลักษณะพิเศษ
.
ขณะเดียวกัน รัฐบาลได้วางแนวทางผลักดันการส่งออกสินค้าและบริการไทยอื่น ๆ ผ่านนโยบาย “รักษาตลาดเดิม เพิ่มตลาดใหม่ ในการส่งออกไปต่างประเทศ” สร้างโอกาสให้กับสินค้าไทยทุกช่องทาง พร้อมส่งเสริมการส่งออกสินค้า SMEs ไทย ผ่านการจัดกิจกรรมกว่า 300 กิจกรรม ทั้งในประเทศเเละต่างประเทศ ตลอดปี 2567 เพื่อผลักดันการส่งออกสินค้าไทยออกสู่ตลาดโลก
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/80344