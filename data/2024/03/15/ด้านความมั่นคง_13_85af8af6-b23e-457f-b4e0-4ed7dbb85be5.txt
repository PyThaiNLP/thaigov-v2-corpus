รัฐบาลไทย-ข่าวทำเนียบรัฐบาล-“เจ้าฟ้าสิริวัณณวรีฯ” #ทอดพระเนตรพิพิธภัณฑ์โรงงานหลวงที่ 1 (ฝาง)


วันศุกร์ที่ 15 มีนาคม 2567
“เจ้าฟ้าสิริวัณณวรีฯ” #ทอดพระเนตรพิพิธภัณฑ์โรงงานหลวงที่ 1 (ฝาง)
เมื่อวันที่ 10 มีนาคม 2567 ที่ผ่านมา สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา เสด็จทอดพระเนตร พิพิธภัณฑ์โรงงานหลวงที่ 1 (ฝาง) และ #โรงปฏิบัติการวิจัยทางพืช ซึ่งตั้งอยู่ภายในโรงงานหลวงอาหารสำเร็จรูปที่ 1 (ฝาง) ต.แม่งอน อ.ฝาง จ.เชียงใหม่
“โรงงานหลวงอาหารสำเร็จรูปที่ 1 (ฝาง)” #เกิดจากแนวพระราชดำริ ของ พระบาทสมเด็จพระมหาภูมิพลอดุลยเดชมหาราช บรมนาถบพิตร รัชกาลที่ 9 #เพื่อแก้ไขปัญหาความเดือดร้อนและทุกข์ยากของราษฎรจากการถูกพ่อค้าคนกลางกดราคา โดยในระยะแรกของการดำเนินงานนั้นมีลักษณะเป็นเพียงรถยนต์ โดยดัดแปลงให้เป็นโรงงานเคลื่อนที่ ต่อมาได้ใช้อาคารของโรงเรียนตำรวจตระเวนชายแดนเป็นโรงงานชั่วคราว แล้วจึงได้มีการสร้างโรงงานหลวงฯ ที่ 1 (ฝาง) จ.เชียงใหม่
--
ในส่วนของพิพิธภัณฑ์โรงงานหลวงที่ 1 (ฝาง) จัดตั้งขึ้น #เพื่อตอบสนองวัตถุประสงค์ในการเป็นสถานที่ท่องเที่ยวเชิงการศึกษาด้านอุตสาหกรรมการเกษตรแปรรูป และเป็นสถานที่รวบรวมจัดแสดงแนวพระราชดำริในการพัฒนาที่ยั่งยืน ตามแนวปรัชญาของเศรษฐกิจพอเพียง ภายในพิพิธภัณฑ์มีการจัดแสดงนิทรรศการที่น่าสนใจมากมาย เช่น
นิทรรศการจัดแสดงวัตถุสะสม อันเป็นสิ่งของจากชาวบ้านชุมชนบ้านยางบริจาคให้พิพิธภัณฑ์โรงงานหลวงที่ 1 (ฝาง)
นิทรรศการจัดแสดงภาพถ่ายขั้นตอนกระบวนการผลิตของโรงงานหลวง
ภาพถ่ายสมัยที่ในหลวงรัชกาลที่ 9 เสด็จฯ เยี่ยมราษฎรในพื้นที่ภาคเหนือ ฯลฯ
--
สำหรับโรงปฏิบัติการวิจัยทางพืช นับเป็นศูนย์กลางการเรียนรู้ วิจัย โดยใช้เทคโนโลยีและนวัตกรรมด้านการเกษตร ค้นคว้าวิจัย แก้ไข พัฒนา พืชผลทางการเกษตรให้มีคุณภาพที่ดีขึ้นเพื่อนำไปเพิ่มผลผลิตต่อไป
==========================
ที่มา : HRH Princess Sirivannavari Nariratana Rajakanya
#กระทรวงกลาโหม #สำนักงานปลัดกระทรวงกลาโหม #กองทัพไทย #กองบัญชาการกองทัพไทย #กองทัพบก #กองทัพเรือ #กองทัพอากาศ #ทหารบก #ทหารเรือ #ทหารอากาศ #เหล่าทัพ

ที่มา : https://www.thaigov.go.th/news/contents/details/80372