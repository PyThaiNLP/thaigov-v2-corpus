รัฐบาลไทย-ข่าวทำเนียบรัฐบาล-​‘ผู้ช่วยฯ - เลขาฯ ภูมิธรรม’ ลงพื้นที่แก้ไขปัญหาน้ำแล้ง ช่วยเหลือเกษตรกร


วันศุกร์ที่ 15 มีนาคม 2567
15/03/2567
พิมพ์
​‘ผู้ช่วยฯ - เลขาฯ ภูมิธรรม’ ลงพื้นที่แก้ไขปัญหาน้ำแล้ง ช่วยเหลือเกษตรกร
​‘ผู้ช่วยฯ - เลขาฯ ภูมิธรรม’ ลงพื้นที่แก้ไขปัญหาน้ำแล้ง ช่วยเหลือเกษตรกร
วันนี้ (15 มีนาคม 2567) เมื่อวันพฤหัสบดี ที่ 14 มีนาคม 2567 ณ อำเภออุทุมพรพิสัย จังหวัดศรีสะเกษ นายภูมิธรรม เวชยชัย รองนายกรัฐมนตรีและรัฐมนตรีว่าการกระทรวงพาณิชย์  มอบหมายให้ ดร.ณหทัย ทิวไผ่งาม ผู้ช่วยรัฐมนตรีประจำสำนักนายกรัฐมนตรี พร้อมด้วย ดร.ธิติวัฐ อดิศรพันธ์กุล รองเลขาธิการนายกรัฐมนตรีฝ่ายการเมือง นางสาวอาทิตยา พงษ์สมบัติ คณะทำงานรองนายกรัฐมนตรี นายนพพร บุญแก้ว ผู้ตรวจราชการสำนักนายกรัฐมนตรี เขต 14 และคณะ รวมทั้งหน่วยงานที่เกี่ยวข้อง ลงตรวจพื้นที่ บริเวณคลองอีสานเขียว หมู่ที่ 1 ตำบลสำโรง อำเภออุทุมพรพิสัย จังหวัดศรีสะเกษ เพื่อรับฟังและแก้ไขปัญหาความเดือดร้อนของประชาชนในเรื่องของภัยแล้ง การขาดแคลนน้ำเพื่อการอุปโภคบริโภค และการสูญเสียผลิตผลทางการเกษตรที่ต้องพึ่งพาแหล่งน้ำจากธรรมชาติ ทำให้เกิดความเสียหายในทางเศรษฐกิจและสังคม
โดย ดร. ธิติวัฐ กล่าวปิดท้ายว่า ท่านภูมิธรรม เวชยชัย รองนายกรัฐมนตรีและรัฐมนตรีว่าการกระทรวงพาณิชย์ ให้ความสำคัญอย่างยิ่งกับการยกระดับคุณภาพชีวิตความเป็นอยู่ของพ่อแม่พี่น้องประชาชนในทุกมิติ โดยตนจะนำข้อมูลที่ได้จากพื้นที่ตำบลสำโรงฯ นี้ เร่งผลักดันแก้ไขปัญหาดังกล่าว เพื่อช่วยเหลือประชาชนที่เดือนร้อน ซึ่งทั้งหมดนี้ต้องอาศัยความร่วมมือจากทุกภาคส่วน ไม่ว่าจะเป็นภาครัฐ ภาคเอกชน ภาคประชาชน ร่วมกันบูรณาการแก้ไขปัญหาและพัฒนาให้ยั่งยืนสืบไป

ที่มา : https://www.thaigov.go.th/news/contents/details/80336