รัฐบาลไทย-ข่าวทำเนียบรัฐบาล-นอภ.สันกำแพง นำทีมชุดปฏิบัติการพิเศษฝ่ายปกครองสันกำแพง สนธิกำลังเจ้าหน้าที่ตำรวจ บุกจับร้านผลิตและจำหน่าย น้ำกระท่อม กัญชา พร้อมอุปกรณ์เสพจำนวนมาก ซ้ำพบมีการเปิดร้านขายส่งออนไลน์


วันศุกร์ที่ 15 มีนาคม 2567
14/03/2567
พิมพ์
นอภ.สันกำแพง นำทีมชุดปฏิบัติการพิเศษฝ่ายปกครองสันกำแพง สนธิกำลังเจ้าหน้าที่ตำรวจ บุกจับร้านผลิตและจำหน่าย น้ำกระท่อม กัญชา พร้อมอุปกรณ์เสพจำนวนมาก ซ้ำพบมีการเปิดร้านขายส่งออนไลน์
นายอำเภอสันกำแพง นำทีมชุดปฏิบัติการพิเศษฝ่ายปกครองสันกำแพง สนธิกำลังเจ้าหน้าที่ตำรวจ บุกจับร้านผลิตและจำหน่าย น้ำกระท่อม กัญชา พร้อมอุปกรณ์เสพจำนวนมาก ซ้ำพบมีการเปิดร้านขายส่งออนไลน์แบบเปิดเผยไม่เกรงกลัวกฎหมาย เน้นย้ำ มุ่งมั่นเดินหน้า Re X-ray
นายอำเภอสันกำแพง นำทีมชุดปฏิบัติการพิเศษฝ่ายปกครองสันกำแพง สนธิกำลังเจ้าหน้าที่ตำรวจ บุกจับร้านผลิตและจำหน่าย น้ำกระท่อม กัญชา พร้อมอุปกรณ์เสพจำนวนมาก ซ้ำพบมีการเปิดร้านขายส่งออนไลน์แบบเปิดเผยไม่เกรงกลัวกฎหมาย เน้นย้ำ มุ่งมั่นเดินหน้า Re X-ray หาผู้ที่ยุ่งเกี่ยวกับยาเสพติดและสิ่งผิดกฎหมาย จัดระเบียบสังคมตามนโยบายของกระทรวงมหาดไทย เพื่อคืนความมั่นคงและความสงบสุขให้กับพี่น้องประชาชนคนไทย
วันนี้ (14 มี.ค. 67) นายภิญโญ พัวศรีพันธุ์ นายอำเภอสันกำแพง เปิดเผยว่า ชุดปฏิบัติการพิเศษฝ่ายปกครองอำเภอสันกำแพง สนธิกำลังเจ้าหน้าที่ตำรวจ และสาธารณสุขอำเภอสันกำแพง ลงพื้นที่ตรวจสอบร้านลักลอบผลิต จำหน่ายน้ำกระท่อม กัญชา พร้อมอุปกรณ์เสพ ตั้งอยู่ที่ หมู่ที่ 8 ตำบลต้นเปา อำเภอสันกำแพง พบน้ำกระท่อมบรรจุขวด พร้อมช่อดอกกัญชาบรรจุโหล และอุปกรณ์ที่จำหน่ายเพื่อใช้ในการเสพจำนวนมาก ซ้ำยังพบว่าเปิดขายผ่านช่องทางออนไลน์และบริการส่งถึงที่แบบเปิดเผยโดยไม่เกรงกลัวต่อกฎหมาย
นายภิญโญ พัวศรีพันธุ์ นายอำเภอสันกำแพง กล่าวว่า สืบเนื่องจากที่ทำการปกครองอำเภอสันกำแพง มีเบาะแสสืบทราบว่า มีร้านค้าลักลอบผลิต จำหน่าย น้ำกระท่อม กัญชา พร้อมอุปกรณ์อย่างโจ่งแจ้ง โดยมีลักษณะเปิดเป็นหน้าร้าน โดยใช้ชื่อร้านว่า “น้ำกระท่อมเชียงใหม่ by ตุ๊ดตู่” ตนจึงได้นำชุดปฏิบัติการพิเศษฝ่ายปกครองอำเภอสันกำแพง สนธิกำลังร่วมกับตำรวจภูธรสันกำแพง และสาธารณสุขอำเภอสันกำแพง ลงพื้นที่ตรวจสอบร้านดังกล่าวในทันที
“จากการลงพื้นที่ตรวจสอบร้านค้าดังกล่าว เจ้าหน้าที่ฝ่ายปกครองสามารถตรวจยึดของกลาง เป็นน้ำกระท่อมบรรจุขวด จำนวน 200 ขวด ช่อดอกกัญชาบรรจุโหล จำนวน 49 โหล พร้อมเงินสด และอุปกรณ์ที่จำหน่ายเพื่อใช้ในการเสพจำนวนมาก โดยจากการสอบสวนทราบว่าผู้ต้องหามีพฤติกรรมเปิดร้านขายผ่านหน้าร้าน มีระบบออนไลน์และพร้อมนำส่งให้ลูกค้าที่สั่ง ทางเจ้าหน้าที่จึงได้จับกุมตัว ก่อนที่จะนำตัวส่งพนักงานสอบสวนสถานีตำรวจภูธรสันกำแพงเพื่อดำเนินคดีต่อไป” นายภิญโญญฯ กล่าว
นายภิญโญ พัวศรีพันธุ์ นายอำเภอสันกำแพง กล่าวเพิ่มเติมว่า อำเภอสันกำแพง จังหวัดเชียงใหม่ มุ่งมั่นขับเคลื่อนนโยบายของกระทรวงมหาดไทยในการจัดระเบียบสังคม ปราบปรามผู้มีอิทธิพล มุ่งขจัดยาเสพติดให้หมดไป โดยเฉพาะการพุ่งเป้า Re X-Ray พื้นที่ในทุกอำเภออย่างต่อเนื่อง เพื่อกวาดล้างยาเสพติดและสิ่งผิดกฎหมาย พร้อมได้กำชับให้เจ้าหน้าที่ฝ่ายปกครองยกระดับความเข้มข้นในการลาดตระเวนอย่างต่อเนื่อง ซึ่งอำเภอสันกำแพงได้บูรณาการทุกภาคส่วนเพื่อเพิ่มความเข้มข้นเสาะหายาเสพติดที่อาจถูกซุกซ่อนอยู่ พร้อมขยายผลนำไปสู่การตัดวงจรยาเสพติด เพื่อให้สังคมมีความสงบเรียบร้อย เกิดสวัสดิภาพ ความปลอดภัยในชีวิตและทรัพย์สินของพี่น้องประชาชน เป็นสังคมที่น่าอยู่ ทั้งนี้ หากพี่น้องประชาชนมีเบาะแสการกระทำความผิดเกี่ยวกับยาเสพติด และการกระทำความผิดทุกประเภท หรือเหตุสร้างความเดือดร้อนรำคาญ ขอให้แจ้งมายังสายด่วนศูนย์ดำรงธรรม โทร. 1567 ตลอด 24 ชั่วโมง

ที่มา : https://www.thaigov.go.th/news/contents/details/80331