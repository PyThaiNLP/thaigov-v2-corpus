รัฐบาลไทย-ข่าวทำเนียบรัฐบาล-ผู้ตรวจราชการฯ เอกนิติ ลงพื้นที่ภูเก็ตตรวจราชการพร้อมติดตามการดำเนินงานพร้อมมุ่งยกระดับ “ปั้นอุตสาหกรรมคู่ชุมชน” 4 มิติ 


วันศุกร์ที่ 15 มีนาคม 2567
15/03/2567
พิมพ์
ผู้ตรวจราชการฯ เอกนิติ ลงพื้นที่ภูเก็ตตรวจราชการพร้อมติดตามการดำเนินงานพร้อมมุ่งยกระดับ “ปั้นอุตสาหกรรมคู่ชุมชน” 4 มิติ
ผู้ตรวจราชการฯ เอกนิติ ลงพื้นที่ภูเก็ตตรวจราชการพร้อมติดตามการดำเนินงานพร้อมมุ่งยกระดับ “ปั้นอุตสาหกรรมคู่ชุมชน” 4 มิติ
วันพุธที่ 13 มีนาคม 2567 เวลา 08.30 น. นายเอกนิติ รมยานนท์ ผู้ตรวจราชการกระทรวงอุตสาหกรรม (ผตร.อก.) ตรวจราชการกรณีปกติ รอบที่ 1 สำนักงานอุตสาหกรรมจังหวัดภูเก็ต โดยมี นายชัยกมล พรหมทอง อุตสาหกรรมจังหวัดภูเก็ต และเจ้าหน้าที่เข้าร่วม ซึ่งได้รายงานตามประเด็นการตรวจราชการกรณีการตรวจกำกับ เร่งรัด ติดตาม เพื่อขับเคลื่อนการดำเนินงานและโครงการสำคัญของกระทรวงอุตสาหกรรม (อก.) ทั้งนี้ ผตร.อก. ได้มอบนโยบายโดยเน้นย้ำให้เจ้าหน้าที่ดำเนินการตาม MIND ของ อก. ใช้หัวและใจขับเคลื่อนแผนงานปี 67 มุ่งยกระดับ “ปั้นอุตสาหกรรมคู่ชุมชน” 4 มิติ ส่งเสริมธุรกิจ ดูแลชุมชน รักษาสิ่งแวดล้อม และการกระจายรายได้เพื่อคุณภาพชีวิตที่สมดุลกับสิ่งแวดล้อม พร้อมข้อเสนอแนะในการปฏิบัติงาน รวมทั้งแนวทางปฏิบัติงานตามข้อสั่งการที่จะต้องปฏิบัติอย่างเคร่งครัด อาทิ การเร่งรัดการเบิกจ่ายงบประมาณ การตรวจกำกับดูแลสถานประกอบการในพื้นที่ให้เป็นไปตามกฎหมาย และแก้ไขปัญหาเรื่องร้องเรียนอย่างเร่งด่วน มีการตรวจตามแผนการตรวจและมีบันทึกการตรวจสอบทุกครั้ง และเน้นย้ำให้ปฏิบัติงานผ่านระบบสารสนเทศ โดยใช้ระบบตรวจกำกับโรงงาน (i-Auditor) โรงงานค้างชำระค่าธรรมเนียม จะต้องติดตามเร่งรัดดำเนินการให้เป็นที่สิ้นสุด การรายงานข้อมูลกลางของ อก. (I-Single Form) จะต้องติดตามสถานประกอบการเข้าใช้งานระบบให้ครบถ้วน รวมทั้งให้กรอกข้อมูลและรายงานผ่านระบบข้อมูลกลางของอก. การบริหารจัดการกากอุตสาหกรรม กำกับดูแลให้เป็นไปตามกฎหมาย และรายงานข้อมูลกากอุตสาหกรรมผ่านระบบสารสนเทศฯ ให้ดำเนินการภายในระยะเวลาที่กำหนด ส่งเสริมและผลักดันให้สถานประกอบการได้รับการรับรองอุตสาหกรรมสีเขียวทั้งหมดภายในปีงบประมาณ พ.ศ. 2568  การสร้างและพัฒนาเครือข่ายอุตสาหกรรมรักษ์สิ่งแวดล้อม เป็นโครงการที่ดี จะต้องทำให้เกิดความยั่งยืน การแก้ไขปัญหามลพิษด้านฝุ่นละออง (PM 2.5) เน้นย้ำให้ตรวจกำกับสถานประกอบการในพื้นที่ โดยใช้เครื่องมืออุปกรณ์มาตรฐานในการตรวจวัดและใช้ระบบตรวจกำกับโรงงาน (i-Auditor) โครงการ 72 พรรษา ลด 10 MtCO2eq และ PM 2.5 จากภาคอุตสาหกรรมด้วย MIND จะต้องมีวิธีการคำนวณหาค่าคาร์บอนไดออกไซด์ในปริมาณผลิตภัณฑ์แต่ละประเภทให้ถูกต้อง
สุดท้ายนี้ ผู้ตรวจราชการฯ เอกนิติ ได้ให้กำลังใจในการปฏิบัติงาน และขอให้ปฏิบัติงานอย่างเต็มความสามารถในทุกด้าน เพื่อผู้ประกอบการ ประชาชน และ อก.

ที่มา : https://www.thaigov.go.th/news/contents/details/80340