รัฐบาลไทย-ข่าวทำเนียบรัฐบาล-ผู้ตรวจราชการฯ ศุภกิจ ตรวจราชการกรณีปกติ รอบที่ 1/2567 จ.ปราจีนบุรี เน้นย้ำตรวจการกำกับดูแลสถานประกอบการโรงงานให้ปฏิบัติตามกฎหมายอย่างเคร่งครัด 


วันศุกร์ที่ 15 มีนาคม 2567
15/03/2567
พิมพ์
ผู้ตรวจราชการฯ ศุภกิจ ตรวจราชการกรณีปกติ รอบที่ 1/2567 จ.ปราจีนบุรี เน้นย้ำตรวจการกำกับดูแลสถานประกอบการโรงงานให้ปฏิบัติตามกฎหมายอย่างเคร่งครัด
ผู้ตรวจราชการฯ ศุภกิจ ตรวจราชการกรณีปกติ รอบที่ 1/2567 จ.ปราจีนบุรี เน้นย้ำตรวจการกำกับดูแลสถานประกอบการโรงงานให้ปฏิบัติตามกฎหมายอย่างเคร่งครัด เน้นความปลอดภัย ลดผลกระทบต่อสิ่งแวดล้อม ชุมชน
วันที่ 12 มีนาคม 2567 เวลา 13.30 น. นายศุภกิจ บุญศิริ ผู้ตรวจราชการกระทรวงอุตสาหกรรม (ผตร.อก.) ลงพื้นที่ตรวจราชการกรณีปกติ สำนักงานอุตสาหกรรมจังหวัดปราจีนบุรี (สอจ.ปราจีนบุรี) ผ่านระบบออนไลน์ (Zoom Meeting) โดยมีนายพัตทอง กิตติวัฒน์ อุตสาหกรรมจังหวัดปราจีนบุรี และเจ้าหน้าที่ เข้าร่วม
โดย ผตร.อก. ได้ชี้แจงนโยบาย MIND ของกระทรวงอุตสาหกรรม (อก.)  ที่มุ่งหวังให้ภาคอุตสาหกรรมประกอบกิจการที่คำนึงถึงสิ่งแวดล้อมเพื่อให้สถานประกอบการ ชุมชน และสังคมอยู่ร่วมกันอย่างเป็นมิตร เกื้อกูล และสอดคล้องกับกติกาสากล ดูแลรักษาสิ่งแวดล้อมมุ่งสู่อุตสาหกรรมสีเขียวและความเป็นกลางทางคาร์บอน ตามนโยบาย MIND 4 มิติ จากแนวทางการขับเคลื่อนการพัฒนาอุตสาหกรรมในพื้นที่ให้เป็นไปในทิศทางเดียวกัน ต้องอาศัยทุกภาคส่วนในพื้นที่บูรณาการการทำงานร่วมกัน ทั้งสรรพกำลัง ข้อมูลที่มีความสำคัญต่อการพัฒนาธุรกิจ เพื่อพัฒนาผู้ประกอบการให้สามารถดำเนินธุรกิจให้เป็นไปตามกฎหมาย มีความปลอดภัย ไม่ส่งผลกระทบต่อสิ่งแวดล้อม เพิ่มศักยภาพความสามารถในการแข่งขันและยั่งยืน
นอกจากนี้ได้รับฟังการรายงานผลการดำเนินงานของ สอจ.ปราจีนบุรี ตามประเด็นการตรวจราชการ รอบที่ 1/2567 ซึ่ง ผตร.อก. ได้ให้ข้อเสนอแนะในการตรวจราชการ ดังนี้ 1) กำชับให้ตรวจกำกับ ดูแล สถานประกอบกิจการโรงงาน/เหมืองแร่ให้ปฏิบัติตามกฎหมายฯ อย่างเคร่งครัด มุ่งเน้นการให้องค์ความรู้แก่ผู้ประกอบการทั้งการบริหารจัดการกากอุตสาหกรรม การประกอบการที่ปลอดภัย สำรวจตรวจสอบความเสี่ยงต่าง ๆ ที่จะเกิดขึ้น ให้ตระหนักถึงความปลอดภัย ดูแลชุมชน สังคม และสิ่งแวดล้อมโดยรอบสถานประกอบการ เพื่อป้องกันปัญหาข้อร้องเรียนที่จะเกิดจากประกอบการ ประชาสัมพันธ์ให้ความรู้แก่ผู้ประกอบการให้รับรู้รับทราบถึงกฎหมายต่าง ๆ ที่ได้ประกาศใช้และให้บริการผู้ประกอบการสามารถเข้าใช้งานบริการอิเล็กทรอนิกส์ของ อก.ได้อย่างมีประสิทธิภาพ รวมถึงการดูแลปัญหามลพิษ (ฝุ่น PM 2.5) เน้นย้ำให้การตรวจกำกับสถานประกอบการในพื้นที่ โดยใช้ข้อมูลและเครื่องมือต่าง ๆ อาทิ ข้อมูลโรงงานผ่านระบบ (i-Auditor) อุปกรณ์วัดค่า PM 2.5 เพื่อทำให้เกิดประสิทธิภาพในการกำกับดูแลสถานประกอบการสูงสุด
2) ขอให้ สอจ.ปราจีนบุรี ปฏิบัติงานตามบทบาทและภารกิจในการขับเคลื่อนภาคอุตสาหกรรมตามนโยบายของ อก. และรัฐบาลอย่างมีประสิทธิภาพ พร้อมร่วมบูรณาการการทำงานกับจังหวัด หน่วยงานอื่น ๆ ภาคเอกชน ภาคการศึกษาในพื้นที่ เพื่อให้การพัฒนาอุตสาหกรรมตามบทบาทหน้าที่ความรับผิดชอบของ อก. เป็นไปอย่างมีประสิทธิภาพ ซึ่งสามารถนำแนวทางการจัดกิจกรรมอุตสาหกรรมรวมใจมาใช้ในการบูรณาการการทำงานร่วมกันต่อไป
สุดท้ายนี้ ขอให้กำลังใจเจ้าหน้าที่ทุกท่านที่มุ่งมั่นและตั้งใจในการทำงานอย่างเต็มที่ อีกทั้งนำเสนอข้อมูลที่เป็นประโยชน์ต่อการตรวจราชการครั้งนี้อย่างดียิ่ง สำหรับข้อมูล ผลการดำเนินการ ปัญหาอุปสรรค และความเห็นของทุกท่าน จะนำเรียนผู้บริหารระดับสูงเพื่อโปรดทราบต่อไป

ที่มา : https://www.thaigov.go.th/news/contents/details/80337