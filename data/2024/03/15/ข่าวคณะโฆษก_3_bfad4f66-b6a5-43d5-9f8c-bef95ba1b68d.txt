รัฐบาลไทย-ข่าวทำเนียบรัฐบาล-โฆษกรัฐบาลเผย รองนายกฯ ภูมิธรรม ต่อยอดนโยบายนายกฯ จัดงานธงฟ้าราคาประหยัดลดค่าครองชีพพี่น้องประชาชนเพิ่มโอกาสผู้ประกอบการ ห้าง เกษตรกร SMEs วิสาหกิจชุมชน 


วันพฤหัสบดีที่ 14 มีนาคม 2567
14/03/2567
พิมพ์
โฆษกรัฐบาลเผย รองนายกฯ ภูมิธรรม ต่อยอดนโยบายนายกฯ จัดงานธงฟ้าราคาประหยัดลดค่าครองชีพพี่น้องประชาชนเพิ่มโอกาสผู้ประกอบการ ห้าง เกษตรกร SMEs วิสาหกิจชุมชน
เครือข่ายรุ่นใหม่ YEC และ Young Smart Farmer รวม 10 หมวดสินค้า
วันนี้ (14 มีนาคม 2567) นายชัย วัชรงค์ โฆษกประจำสำนักนายกรัฐมนตรี ประชาสัมพันธ์งานธงฟ้าราคาประหยัด จ.สุรินทร์ ของ นายภูมิธรรม เวชยชัย รองนายกรัฐมนตรีและรัฐมนตรีว่าการกระทรวงพาณิชย์ ด้วยวัตถุประสงค์ลดค่าครองชีพพี่น้องประชาชน เพิ่มโอกาส ช่องทางนำเสนอสินค้าให้ผู้ประกอบการ ได้แก่  ห้าง เกษตรกร SMEs วิสาหกิจชุมชน เครือข่ายรุ่นใหม่ YEC และ Young Smart Farmer รวม 10 หมวดสินค้า กว่า 1,000 รายการ ลดสูงสุด 60% เผยมีสินค้าไฮไลต์ ไข่ไก่ น้ำตาล น้ำมันปาล์ม ข้าวหอมมะลิ หมูเนื้อแดง ไก่ กะหล่ำปลี หอมแดง และหอมหัวใหญ่ จำหน่ายทุกวัน
“รัฐบาลผลักดันให้ทุกหน่วยงานที่เกี่ยวข้องทำงานในทิศทางเดียวกัน เพื่อตอบสนองผลักดันให้เห็นผลลัพท์ สำเร็จเป็นรูปธรรม ทั้งนี้ เพื่แลดค่าครองชีพ เพิ่มรายได้ กระตุ้นเศรษฐกิจให้คนไทย” นายชัย กล่าว
อนึ่ง งานธงฟ้าราคาประหยัด ซึ่งเป็นกิจกรรมหนึ่งที่จัดอย่างต่อเนื่องในพื้นที่ต่างๆ ในการช่วยบรรเทาความเดือดร้อนและลดภาระค่าครองชีพให้กับประชาชน และยังเป็นการเพิ่มช่องทางการจำหน่ายสินค้าให้แก่ผู้ประกอบการผู้ผลิตรายกลางและรายย่อย (SMEs) กลุ่มเกษตรกร วิสาหกิจชุมชน เครือข่ายเกษตรกรและผู้ประกอบการรุ่นใหม่ ประชาชนมีทางเลือกในการจับจ่ายใช้สอย ผู้ประกอบการมีช่องทางในการจำหน่ายสินค้า พัฒนาศักยภาพการผลิตสินค้าเกษตรและการส่งออกสินค้าเกษตรไปยังประเทศเพื่อนบ้าน เป็นการส่งเสริมสนับสนุนสินค้าอัตลักษณ์ท้องถิ่น เพื่อกระตุ้นและสร้างความเข้มแข็งให้กับระบบเศรษฐกิจฐานรากของประเทศ

ที่มา : https://www.thaigov.go.th/news/contents/details/80333