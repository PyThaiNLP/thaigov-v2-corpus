รัฐบาลไทย-ข่าวทำเนียบรัฐบาล-ครม. เคาะงบกว่า 160 ลบ. หนุนโครงการบริบาลและคุ้มครองสิทธิผู้สูงอายุในชุมชน (ภาคใต้)


วันศุกร์ที่ 15 มีนาคม 2567
ครม. เคาะงบกว่า 160 ลบ. หนุนโครงการบริบาลและคุ้มครองสิทธิผู้สูงอายุในชุมชน (ภาคใต้)
.....
ครม. เคาะงบกว่า 160 ลบ. หนุนโครงการบริบาลและคุ้มครองสิทธิผู้สูงอายุในชุมชน (ภาคใต้)
.
ที่ประชุมครม. (12 มี.ค. 67) เห็นชอบหลักการโครงการบริบาลและคุ้มครองสิทธิผู้สูงอายุในชุมชน (ภาคใต้) วงเงิน 163.231 ล้านบาท เพื่อส่งเสริมสนับสนุนการบริบาลและคุ้มครองสิทธิผู้สูงอายุในชุมชน ให้ได้รับการดูแลครอบคลุมในทุกมิติและมีคุณภาพชีวิตที่ดี
.
สืบเนื่องจากในการประชุม ครม.สัญจร จ.ระนอง เมื่อ 23 ม.ค. 67 ที่ผ่านมา พม. ได้รวบรวมข้อมูลและเสนอที่ประชุมพบว่า ภาคใต้ (14 จังหวัด) มีประชากรสูงอายุ จำนวน 1.62 ล้านคน หรือร้อยละ 17.14 ของประชากรภาคใต้ทั้งหมด 9.45 ล้านคน (ข้อมูล ณ เดือนธันวาคม 2566)
.
อีกทั้ง ข้อมูลการคัดกรองสุขภาพของกระทรวงสาธารณสุขพบว่า ภาคใต้มีประชากรสูงอายุ จำนวน 1.07 ล้านคน แบ่งเป็น 3 กลุ่มคือ
• กลุ่มติดสังคม : จำนวน 1.03 ล้านคน (ร้อยละ 96.19)
• กลุ่มติดบ้าน : จำนวน 33,493 คน (ร้อยละ 3.12)
• กลุ่มติดเตียง : จำนวน 7,404 คน (ร้อยละ 0.69)
.
โดยผู้สูงอายุ ยังมีแนวโน้ม “อยู่ลำพังคนเดียวและถูกทอดทิ้งเพิ่มขึ้น” อีกด้วย จากข้อมูลพบว่า มีผู้สูงอายุที่อยู่ลำพัง จำนวน 189,190 คน และผู้สูงอายุดูแลกันเอง จำนวน 89,680 คน (ข้อมูล ณ เดือนธ.ค. 65) ส่งผลให้เกิดการขาดแคลน “จำนวนผู้ดูแลผู้สูงอายุ” และผู้สูงอายุไม่ได้รับการดูแลที่เหมาะสม ดังนั้น
.
ครม. จึงอนุมัติหลักการโครงการดังกล่าว ซึ่งสอดคล้องกับนโยบายรัฐบาลที่ให้ความสำคัญกับการพัฒนาคุณภาพชีวิตของประชาชนและสอดคล้องกับแผนพัฒนากลุ่มจังหวัดภาคใต้ในประเด็นที่เกี่ยวข้องกับผู้สูงอายุ โดยประโยชน์ที่ผู้สูงอายุจะได้รับ :
• ได้รับการดูแลอย่างมีมาตรฐาน มีคุณภาพชีวิตที่ดีอย่างยั่งยืน
• มีกลไกระบบชุมชนรอบรับสถานการณ์สังคมสูงวัย
• ลดภาระค่าใช้จ่ายในการดูแลผู้สูงอายุระยะยาวของประเทศ
• ส่งเสริมเศรษฐกิจชุมชน
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/80343