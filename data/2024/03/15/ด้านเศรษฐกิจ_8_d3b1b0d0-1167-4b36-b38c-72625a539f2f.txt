รัฐบาลไทย-ข่าวทำเนียบรัฐบาล-กรมทางหลวงชนบท บำรุงถนนสาย ปน.4015 จังหวัดปัตตานี สนับสนุนพื้นที่ชายแดนใต้ เพิ่มประสิทธิภาพการขนส่งพืชผลทางการเกษตร การประมง ให้ประชาชนสัญจรไป - มา ได้อย่างรวดเร็ว ปลอดภัย


วันศุกร์ที่ 15 มีนาคม 2567
กรมทางหลวงชนบท บำรุงถนนสาย ปน.4015 จังหวัดปัตตานี สนับสนุนพื้นที่ชายแดนใต้ เพิ่มประสิทธิภาพการขนส่งพืชผลทางการเกษตร การประมง ให้ประชาชนสัญจรไป - มา ได้อย่างรวดเร็ว ปลอดภัย
....
กรมทางหลวงชนบท (ทช.) กระทรวงคมนาคม โดยแขวงทางหลวงชนบทปัตตานี ดำเนินโครงการบำรุงถนนสาย ปน.4015 แยก ทล.42 - บ้านบางเก่า อำเภอปะนาเระ สายบุรี จังหวัดปัตตานี โดยเสริมผิวลาดยางแบบแอสฟัลท์ติกคอนกรีต ความกว้าง 6 เมตร ขนาด 2 ช่องจราจร ไหล่ทางกว้างข้างละ 1 เมตร พร้อมเครื่องหมายจราจร และอุปกรณ์อำนวยความปลอดภัย บริเวณช่วง กม.ที่ 6+026 - 8+512 ระยะทาง 2.486 กิโลเมตร ปัจจุบันดำเนินการแล้วเสร็จ เนื่องจากถนนเดิมมีสภาพชำรุดตามระยะเวลาการใช้งาน อีกทั้งอยู่ในบริเวณย่านเขตชุมชน มีปริมาณการจราจรสัญจรผ่านไป - มาจำนวนมาก ส่งผลให้ประชาชนในพื้นที่ไม่ได้รับสะดวกในการเดินทาง รวมถึงเส้นทางดังกล่าวใช้ขนส่งพืชผลทางการเกษตรและการประมง ทช. จึงได้ปรับปรุงถนนสาย ปน.4015 จังหวัดปัตตานี ให้เป็นไปมาตรฐาน ทช. เพิ่มความสะดวก ปลอดภัยในการเดินทาง พร้อมรองรับการขยายตัวทางเศรษฐกิจ การท่องเที่ยวอย่างมีประสิทธิภาพ และสนับสนุนการพัฒนาพื้นที่ชายแดนใต้อย่างเป็นรูปธรรม

ที่มา : https://www.thaigov.go.th/news/contents/details/80349