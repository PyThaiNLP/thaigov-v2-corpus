รัฐบาลไทย-ข่าวทำเนียบรัฐบาล-​รัฐบาลเชิญชวนเจ้าของรถตรวจเช็คสภาพรถให้พร้อมก่อนเดินทางช่วงเทศกาลสงกรานต์ ฟรี ณ ศูนย์บริการของภาคีเครือข่ายภาครัฐและเอกชนทั่วประเทศ ตั้งแต่บัดนี้จนถึง 15 เม.ย 67


วันพฤหัสบดีที่ 28 มีนาคม 2567
28/03/2567
พิมพ์
​รัฐบาลเชิญชวนเจ้าของรถตรวจเช็คสภาพรถให้พร้อมก่อนเดินทางช่วงเทศกาลสงกรานต์ ฟรี ณ ศูนย์บริการของภาคีเครือข่ายภาครัฐและเอกชนทั่วประเทศ ตั้งแต่บัดนี้จนถึง 15 เม.ย 67
​รัฐบาลเชิญชวนเจ้าของรถตรวจเช็คสภาพรถให้พร้อมก่อนเดินทางช่วงเทศกาลสงกรานต์ ฟรี ณ ศูนย์บริการของภาคีเครือข่ายภาครัฐและเอกชนทั่วประเทศ ตั้งแต่บัดนี้จนถึง 15 เม.ย 67
วันนี้ (28 มีนาคม 2567) นายคารม พลพรกลาง รองโฆษกประจำสำนักนายกรัฐมนตรี เปิดเผยว่า เทศกาลสงกรานต์เป็นช่วงวันหยุดยาวที่ประชาชนนิยมเดินทางกลับภูมิลำเนาและมีนักท่องเที่ยวทั้งชาวไทยและชาวต่างชาติเดินทางไปพักผ่อนท่องเที่ยวตามสถานที่ต่าง ๆ ส่งผลให้มีการใช้รถใช้ถนนเป็นจำนวนมาก ซึ่งความพร้อมของตัวรถจึงมีความสำคัญที่จะช่วยสร้างปลอดภัยให้กับผู้ขับขี่
นายคารม กล่าวว่า รัฐบาล โดยกรมการขนส่งทางบก กระทรวงคมนาคม ได้ร่วมกับภาคีเครือข่ายทั้งภาครัฐและเอกชน จัดกิจกรรม “ตรวจรถฟรี ขับขี่ปลอดภัย” เพื่อให้บริการตรวจสภาพความพร้อมของรถยนต์และรถจักรยานยนต์เบื้องต้นก่อนเดินทาง กว่า 20 รายการ โดยไม่คิดค่าบริการ เช่น การตรวจระบบเบรก สภาพยาง การทำงานของเครื่องยนต์ ระดับน้ำมันเครื่องและความสกปรกของน้ำมันเครื่อง หม้อน้ำและรอยรั่ว ไส้กรองอากาศ การทำงานของไฟส่องสว่างและไฟสัญญาณต่าง ๆ เป็นต้น
“สามารถนำรถยนต์และรถจักรยานยนต์เข้ารับบริการที่ศูนย์บริการของภาคีเครือข่ายภาครัฐและเอกชนทั่วประเทศ ที่มีป้ายประชาสัมพันธ์ “ตรวจรถฟรี ขับขี่ปลอดภัย” ได้ตั้งแต่บัดนี้จนถึงวันที่ 15 เมษายน 2567 การตรวจเช็คสภาพรถให้มีความปลอดภัย เป็นส่วนสำคัญในการป้องกันอุบัติเหตุจากการบกพร่องของตัวรถได้อย่างมีประสิทธิภาพ ช่วยลดอุบัติเหตุ และมีความปลอดภัยในชีวิตมากขึ้น”

ที่มา : https://www.thaigov.go.th/news/contents/details/80971