รัฐบาลไทย-ข่าวทำเนียบรัฐบาล-รัฐมนตรี อว. “ศุภมาส” ประชุมคณะกรรมการพัฒนาการจัดการศึกษาโดยสถาบันอุดมศึกษาที่มีศักยภาพสูงจากต่างประเทศ มุ่งส่งเสริมด้านการศึกษา ผลักดันให้ต่างประเทศหันมาเปิดตลาดการศึกษาไทย


วันพฤหัสบดีที่ 28 มีนาคม 2567
รัฐมนตรี อว. “ศุภมาส” ประชุมคณะกรรมการพัฒนาการจัดการศึกษาโดยสถาบันอุดมศึกษาที่มีศักยภาพสูงจากต่างประเทศ มุ่งส่งเสริมด้านการศึกษา ผลักดันให้ต่างประเทศหันมาเปิดตลาดการศึกษาไทย
.....
รัฐมนตรี อว. “ศุภมาส” ประชุมคณะกรรมการพัฒนาการจัดการศึกษาโดยสถาบันอุดมศึกษาที่มีศักยภาพสูงจากต่างประเทศ มุ่งส่งเสริมด้านการศึกษา ผลักดันให้ต่างประเทศหันมาเปิดตลาดการศึกษาไทย
เมื่อวันที่ 28 มี.ค. น.ส.ศุภมาส อิศรภักดี รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม (อว.) เป็นประธานที่ประชุมคณะกรรมการพัฒนาการจัดการศึกษาโดยสถาบันอุดมศึกษาที่มีศักยภาพสูงจากต่างประเทศ (คพอต.) ครั้งที่ 1/2567 โดยมีปลัดกระทรวงการคลัง ปลัดกระทรวงอุตสาหกรรม ผู้แทนเลขาธิการคณะกรรมการพัฒนาการเศรษฐกิจและสังคมแห่งชาติ ผู้แทนเลขาธิการคณะกรรมการส่งเสริมการลงทุน ผู้แทนประธานสภาอุตสาหกรรมแห่งประเทศไทย ผู้แทนประธานที่ประชุมอธิการบดีแห่งประเทศไทย ผู้แทนนายกสมาคมสถาบันอุดมศึกษาเอกชนแห่งประเทศไทย กรรมการผู้ทรงคุณวุฒิ และผู้บริหารของ อว. เข้าร่วมประชุม
สำหรับวาระการประชุมที่สำคัญ
ได้แก่ การพิจารณาความก้าวหน้าการจัดการศึกษาโดยสถาบันอุดมศึกษาที่มีศักยภาพสูงจากต่างประเทศในประเทศไทย 3 แห่ง ได้แก่ มหาวิทยาลัยซีเอ็มเคแอล (CMKL University) สถาบันการจัดการธุรกิจบริการและการโรงแรมแห่งเอเชีย ด้วยความร่วมมือกับ เลส์ โรชส์ (Asian Institute of Hospitality Management , In Academic Association With Les Roches) และมหาวิทยาลัยอมตะ (Amata University) และการบริหารจัดการสถาบันอุดมศึกษาที่มีศักยภาพสูงจากต่างประเทศในประเทศไทย เพื่อเป็นการส่งเสริมและสนับสนุนการจัดการศึกษาโดยสถาบันอุดมศึกษาที่มีศักยภาพสูงจากต่างประเทศตามคำสั่งหัวหน้าคณะรักษาความสงบแห่งชาติ ที่ 29/2560 เรื่อง การส่งเสริมการจัดการศึกษาโดยสถาบันอุดมศึกษาที่มีศักยภาพสูงจากต่างประเทศ
น.ส.ศุภมาส รัฐมนตรีกระทรวง อว. กล่าวว่า คณะกรรมการฯ ชุดนี้มีความสำคัญในการขับเคลื่อนนโยบายท่านนายกรัฐมนตรีในการสนับสนุนให้สถาบันอุดมศึกษาที่มีศักยภาพสูงจากต่างประเทศมาจัดการศึกษาในประเทศไทย ซึ่งอาจต้องมีการพิจารณาทบทวนในเรื่องเขตพื้นที่ในการจัดการศึกษาและบริบทอื่นให้สอดคล้องกับสถานการณ์การจัดการอุดมศึกษาในประเทศไทย รวมทั้งมีการกำหนดแนวทางการบริหารจัดการสถาบันอุดมศึกษาดังกล่าวภายหลังการได้รับอนุญาตให้จัดการศึกษาในประเทศไทยโดยเพิ่มกลไกการติดตามประเมินผลการดำเนินการ เพื่อกำหนดกลยุทธ์ในการดำเนินงานเชิงรุกต่อไป
#กระทรวงการอุดมศึกษาวิทยาศาสตร์วิจัยและนวัตกรรม
#MHESI

ที่มา : https://www.thaigov.go.th/news/contents/details/81022