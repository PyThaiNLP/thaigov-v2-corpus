รัฐบาลไทย-ข่าวทำเนียบรัฐบาล-กรมทางหลวงชนบทก่อสร้างสะพานทุ่งรวงทอง จังหวัดชุมพร เพิ่มประสิทธิภาพการเดินทาง ยกระดับการคมนาคมขนส่งพืชผลทางการเกษตรให้สะดวก รวดเร็ว ปลอดภัย


วันพฤหัสบดีที่ 28 มีนาคม 2567
กรมทางหลวงชนบทก่อสร้างสะพานทุ่งรวงทอง จังหวัดชุมพร เพิ่มประสิทธิภาพการเดินทาง ยกระดับการคมนาคมขนส่งพืชผลทางการเกษตรให้สะดวก รวดเร็ว ปลอดภัย
....
กรมทางหลวงชนบท กระทรวงคมนาคม โดยสำนักก่อสร้างสะพาน ดำเนินโครงการก่อสร้างสะพานข้ามคลองผันน้ำคลองชุมพร (กม. ที่ 3+500) หรือสะพานทุ่งรวงทอง ตำบลขุนกระทิง อำเภอเมือง จังหวัดชุมพร แล้วเสร็จ และเปิดให้ประชาชนใช้สัญจรผ่านได้เรียบร้อยแล้ว โดยก่อสร้างเป็นสะพานคอนกรีตเสริมเหล็กความยาว 114 เมตร ผิวจราจรกว้าง 8 เมตร พร้อมก่อสร้างถนนต่อเชื่อมผิวจราจรคอนกรีต ความยาว 161 เมตร ผิวจราจรกว้าง 6 เมตร ติดตั้งป้ายจราจร และอุปกรณ์อำนวยความปลอดภัย ใช้งบประมาณ 25.684 ล้านบาท ทั้งนี้ เพื่อบรรเทาความเดือดร้อนในการเดินทางระหว่างสองฝั่ง เนื่องจากการเดินทางข้ามคลองต้องใช้เส้นทางอ้อมเป็นระยะทางไกล ส่งผลให้เกิดความไม่สะดวกในการสัญจร อีกทั้งช่วยลดระยะเวลาเดินทาง และช่วยสนับสนุนการขนส่งผลผลิตทางการเกษตรในพื้นที่ให้สามารถเข้าสู่ตัวเมืองได้อย่างสะดวกรวดเร็ว ปลอดภัยมากขึ้น

ที่มา : https://www.thaigov.go.th/news/contents/details/80998