รัฐบาลไทย-ข่าวทำเนียบรัฐบาล-“นฤมล” ผู้แทนการค้าไทย เผยภาคเอกชนเกาหลีใต้ และ กนอ.ลงพื้นที่ จ.ชลบุรี และระยอง พิจารณาการลงทุนในนิคมอุตสาหกรรม EEC


วันพฤหัสบดีที่ 28 มีนาคม 2567
28/03/2567
พิมพ์
“นฤมล” ผู้แทนการค้าไทย เผยภาคเอกชนเกาหลีใต้ และ กนอ.ลงพื้นที่ จ.ชลบุรี และระยอง พิจารณาการลงทุนในนิคมอุตสาหกรรม EEC
“นฤมล” ผู้แทนการค้าไทย เผยภาคเอกชนเกาหลีใต้ และ กนอ.ลงพื้นที่ จ.ชลบุรี และระยอง พิจารณาการลงทุนในนิคมอุตสาหกรรม EEC
วันนี้ (28 มี.ค. 67) ศาสตราจารย์ นฤมล ภิญโญสินวัฒน์ ผู้แทนการค้าไทย เปิดเผยถึงผลการหารือร่วมกับผู้แทนบริษัท Korea Land & Housing Corporation (LH) ร่วมกับนางบุปผา กวินวศิน รองผู้ว่าว่าการนิคมอุตสาหกรรมแห่งประเทศไทย (กนอ.) ถึงความคืบหน้าการเข้ามาลงทุนในนิคมอุตสาหกรรมภาคตะวันออกของไทยจากเกาหลีใต้ว่า บริษัท LH เป็นรัฐวิสาหกิจภายใต้กระทรวงที่ดิน โครงสร้างพื้นฐาน และคมนาคม สาธารณรัฐเกาหลี (Ministry of Land, Infrastructure, and Transport (MOLIT)  ได้แสดงความประสงค์เข้ามาลงทุนในพื้นที่ EEC และได้ลงนามร่วมมือกับ กนอ. ปัจจุบันอยู่ระหว่างการหารือพิจารณาพื้นที่ที่เหมาะสมในการจัดตั้งนิคมอุตสาหกรรมในไทยในพื้นที่ EEC
ผู้แทนการค้า กล่าวว่า ทางบริษัท LH และ กนอ. จะลงพื้นที่ (28 มีนาคม 2567) เพื่อพิจารณาการลงทุนดังกล่าวในพื้นที่จังหวัดชลบุรี หรือระยอง อย่างไรก็ดี ปัญหาที่ดินราคาสูงและยากต่อการหาพื้นที่จึงต้องการความช่วยเหลือจากภาครัฐ เพื่อสามารถทำการตกลงความร่วมมือการลงทุนกับกนอ และเอกชนไทย ทั้งนี้ ได้ฝากถึงความต้องการที่จะลงทุนในไทยเพื่อสร้างผลทวีคูณทางเศรษฐกิจ หากข้อตกลงบรรลุผลจะมีบริษัทขนาดใหญ่และขนาดกลางสนใจที่จะเข้ามาลงทุนในไทยจำนวนมาก พร้อมทั้งต้องการที่จะสร้างความเป็นหุ้นส่วนทางเศรษฐกิจของไทย-เกาหลี ให้แน่นแฟ้นยิ่งขึ้น
“บริษัท LH ต้องการนำเอาบริษัทผลิตรถไฟฟ้าเข้ามาตั้งฐานการผลิตในประเทศไทย และเล็งเห็นถึงความพร้อมอุตสาหกรรมยานยนต์ในไทย ไม่ว่าจะเป็นบุคลากรและบริษัทในห่วงโซ่อุปทาน ซึ่งในระยะถัดไปมีความสนใจขยายการลงทุนในไทยมากกว่าจะไปขยายเพิ่มในเวียดนาม” ผู้แทนการค้า ย้ำ

ที่มา : https://www.thaigov.go.th/news/contents/details/80970