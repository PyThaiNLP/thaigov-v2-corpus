รัฐบาลไทย-ข่าวทำเนียบรัฐบาล-​นายกฯ ร่วมยินดีในโอกาสครบรอบ 60 ปีหนังสือพิมพ์เดลินิวส์ อวยพรให้เดลินิวส์เป็นสื่อที่ยืนหยัดเพื่อคนไทย สร้างสรรค์ผลงานที่ดีต่อไป


วันพฤหัสบดีที่ 28 มีนาคม 2567
28/03/2567
พิมพ์
​นายกฯ ร่วมยินดีในโอกาสครบรอบ 60 ปีหนังสือพิมพ์เดลินิวส์ อวยพรให้เดลินิวส์เป็นสื่อที่ยืนหยัดเพื่อคนไทย สร้างสรรค์ผลงานที่ดีต่อไป
​นายกฯ ร่วมยินดีในโอกาสครบรอบ 60 ปีหนังสือพิมพ์เดลินิวส์ อวยพรให้เดลินิวส์เป็นสื่อที่ยืนหยัดเพื่อคนไทย สร้างสรรค์ผลงานที่ดีต่อไป
นายชัย วัชรงค์ โฆษกประจำสำนักนายกรัฐมนตรี เผยว่า วันนี้ (28 มีนาคม 2567) เวลา 09.00 น. ณ สำนักงานเดลินิวส์ ถนนวิภาวดีรังสิต แขวงตลาดบางเขน เขตจตุจักร กรุงเทพฯ นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง ร่วมแสดงความยินดีในโอกาสครบรอบ 60 ปี หนังสือพิมพ์เดลินิวส์ โดยมีนางประพิณ รุจิรวงศ์ นางสิริวรรณ พันธุ์ปรีชากิจ และนายปารเมศ เหตระกูล กรรมการบริหารหนังสือพิมพ์เดลินิวส์และเดลินิวส์ออนไลน์ พร้อมคณะผู้บริหารบริษัท สี่พระยาการพิมพ์ จำกัด พนักงานกองบรรณาธิการ กองจัดการ และกองผลิต ร่วมให้การต้อนรับ
โอกาสนี้ นายกรัฐมนตรีมอบแจกันดอกไม้เนื่องในโอกาสวันครบรอบ 60 ปีเดลินิวส์ แก่คณะผู้บริหารหนังสือพิมพ์เดลินิวส์ พร้อมกล่าวอวยพรว่า เนื่องในโอกาสที่หนังสือพิมพ์เดลินิวส์ครบรอบ 60 ปีในปีนี้ และจะก้าวเข้าสู่ปีที่ 61 อยากให้เดลินิวส์อยู่เคียงข้างประชาชนชาวไทย  และขอให้เป็นสื่อที่ยืนหยัดเพื่อคนไทย สร้างสรรค์ผลงานที่ดีต่อไป

ที่มา : https://www.thaigov.go.th/news/contents/details/80984