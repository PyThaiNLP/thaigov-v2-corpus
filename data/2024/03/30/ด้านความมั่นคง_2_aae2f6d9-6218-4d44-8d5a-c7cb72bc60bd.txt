รัฐบาลไทย-ข่าวทำเนียบรัฐบาล-ผู้ว่าฯ อุบลราชธานี เผย ชุดปฏิบัติการพิเศษฝ่ายปกครองเดชอุดม จับกุมผู้ค้ายาเสพติด ฉายา “เบนซ์ ป่าก่อ” พร้อมของกลางยาบ้า 167 เม็ดพร้อมตรวจยึดปืนสั้น 1 กระบอกพร้อมเครื่องกระสุน


วันเสาร์ที่ 30 มีนาคม 2567
30/03/2567
พิมพ์
ผู้ว่าฯ อุบลราชธานี เผย ชุดปฏิบัติการพิเศษฝ่ายปกครองเดชอุดม จับกุมผู้ค้ายาเสพติด ฉายา “เบนซ์ ป่าก่อ” พร้อมของกลางยาบ้า 167 เม็ดพร้อมตรวจยึดปืนสั้น 1 กระบอกพร้อมเครื่องกระสุน
ผู้ว่าฯ อุบลราชธานี เผย ชุดปฏิบัติการพิเศษฝ่ายปกครองเดชอุดม จับกุมผู้ค้ายาเสพติด ฉายา “เบนซ์ ป่าก่อ” พร้อมของกลางยาบ้า 167 เม็ดพร้อมตรวจยึดปืนสั้น 1 กระบอกพร้อมเครื่องกระสุน
วันนี้ (30 มี.ค. 67) นายศุภศิษย์ กอเจริญยศ ผู้ว่าราชการจังหวัดอุบลราชธานี เปิดเผยถึงการขับเคลื่อนตามนโยบายของกระทรวงมหาดไทย ที่เน้นย้ำในการจัดระเบียบสังคม และปราบปรามผู้มีอิทธิพล เพื่อสร้างสังคมให้สงบสุข บ้านเมืองเป็นระเบียบเรียบร้อย ซึ่งในพื้นที่จังหวัดอุบลราชธานี ชุดปฏิบัติการพิเศษฝ่ายปกครองอำเภอเดชอุดม ได้ทำการจับกุมนายวุฒิศักดิ์ (สงวนนามสกุล) พร้อมยาเสพติดให้โทษประเภทที่ 1 (ยาบ้า) จำนวน 167 เม็ด และจับกุมนางสาววรรณา (สงวนนามสกุล) ซึ่งจากผลปัสสาวะพบว่ามีสารเสพติดในร่างกาย โดยมีนายสะอาด วงศ์รักษ์ นายอำเภอเดชอุดม มอบหมายให้นายราเยส ราย ปลัดอำเภอหัวหน้าฝ่ายงานความมั่นคงอำเภอเดชอุดม พร้อมกำลังที่สมาชิกกองอาสารักษาดินแดนอำเภอเดชอุดมที่ 5 ร่วมกันปฏิบัติการในครั้งนี้
นายศุภศิษย์ กอเจริญยศ ผู้ว่าราชการจังหวัดอุบลราชธานี กล่าวว่า การดำเนินการตรวจสอบและจับกุมในครั้งนี้ มีที่มาจากเรื่องร้องเรียนที่ได้รับจากประชาชนผ่านศูนย์ดำรงธรรมอำเภอเดชอุดม ว่ามีการมั่วสุมยาเสพติดเป็นประจำในพื้นที่ดังกล่าว จากนั้นทางเจ้าหน้าที่จึงได้ดำเนินการวางแผนเข้าตรวจคน โดยได้มีการลงพื้นที่บ้านป่าก่อ หมู่ที่ 5 ตำบลเมืองเดช อำเภอเดชอุดม จังหวัดอุบลราชธานี เพื่อทำการเข้าตรวจสอบข้อเท็จจริง เมื่อเจ้าหน้าที่เดินทางไปถึงบ้านดังกล่าวพบ นายวุฒิศักดิ์ (สงวนนามกสุล) และนางสาววรรณา (สงวนนามสกุล) อยู่ภายในบ้าน เจ้าหน้าที่จึงได้แสดงตัวเพื่อทำการขอตรวจค้นภายในบ้าน ซึ่งพบยาเสพติดให้โทษประเภทที่ 1 (ยาบ้า) จำนวน 167 เม็ด ซึ่งนายวุฒิศักดิ์ฯ ยอมรับว่ายาบ้าเป็นของตัวเองจริง เจ้าหน้าที่จึงควบคุมตัวนายวุฒิศักดิ์ฯ ส่งพนักงานสอบสวน สถานีตำรวจภูธรเดชอุดม สำหรับนางสาววรรณาฯ ซึ่งมีผลปัสสาวะเป็นบวกเบื้องต้นสมัครใจบำบัด ทั้งนี้ในการจับกุมนายวุฒิศักดิ์ฯ หรือฉายา “เบนซ์ ป่าก่อ” ชุดปฏิบัติการพิเศษฝ่ายปกครองฯ ได้รับแจ้งว่ามีพลเมืองดีพบอาวุธปืนทิ้งไว้ข้างทาง เจ้าหน้าที่จึงทำการตรวจยืดพบเป็นปืนสั่นไทยประดิษฐ์จำนวน 1 กระบอกพร้อมเครื่องกระสุนจำนวน 4 ลูก ซึ่งนายวุฒิศักดิ์ฯ ให้การว่าเป็นอาวุธของตนเอง ชุดปฏิบัติการพิเศษฝ่ายปกครองฯ จึงได้ทำบันทึกจับกุม และนำตัวผู้ต้องหาพร้อมของกลาง ส่งพนักงานสอบสวนเพื่อดำเนินการตามกฏหมายต่อไป
นายศุภศิษย์ กอเจริญยศ ผู้ว่าราชการจังหวัดอุบลราชธานี กล่าวต่ออีกว่า ตนได้กำชับเจ้าหน้าที่ที่เกี่ยวข้อง เดินหน้าพุ่งเป้า Re X-Ray ในทุกพื้นที่อย่างต่อเนื่อง เพื่อกวาดล้างสิ่งผิดกฎหมาย อันจะทำให้สังคมมีความสงบเรียบร้อย เกิดสวัสดิภาพ พี่น้องประชาชนมีความปลอดภัยในชีวิตและทรัพย์สิน ไม่ต้องหวาดระแวง หรือเดือดร้อนรำคาญจากการกระทำผิดกฎหมายทุกรูปแบบ
“ซึ่งที่ผ่านจังหวัดอุบลราชธานีได้บูรณาการทุกภาคส่วน “บำบัดทุกข์ บำรุงสุข” และรักษาความมั่นคงและความสงบเรียบร้อย เพื่อให้ทุกคนในสังคมได้ใช้ชีวิตอย่างมีความสุข อย่างไรก็ตามต้องขอให้พี่น้องประชาชนทุกท่านช่วยเป็นหูเป็นตา ระแวดระวังบ้านเมืองของเรา หากพบเห็นเบาะแสการกระทำความผิดทุกรูปแบบ สามารถแจ้งข้อมูล และร้องเรียนร้องทุกข์ได้ที่ศูนย์ดำรงธรรมจังหวัด ศูนย์ดำรงธรรมอำเภอ สายด่วน 1567 โทรฟรีตลอด 24 ชั่วโมง โดยข้อมูลส่วนบุคคลของผู้เเจ้งเบาะเเสจะถูกคุ้มครองและปกปิดเป็นความลับ ป้องกันไม่ให้พลเมืองดีต้องได้รับภัยจากการเเจ้งเบาะเเสดังกล่าว” นายศุภศิษย์ฯ กล่าวทิ้งท้าย
#WorldSoilDay #วันดินโลก #UN #FAO #GlobalSoilPartnership #MOI #กระทรวงมหาดไทย #บำบัดทุกข์บำรุงสุข
#SoilandWaterasourceoflife #SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/81085