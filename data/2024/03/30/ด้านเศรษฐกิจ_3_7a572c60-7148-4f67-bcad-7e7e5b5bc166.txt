รัฐบาลไทย-ข่าวทำเนียบรัฐบาล-กระทรวงเกษตรและสหกรณ์ จัดพิธีบรรพชาอุปสมบทหมู่ 77 รูป เนื่องในวันคล้ายวันสถาปนากระทรวงเกษตรและสหกรณ์ ครบรอบ 132 ปี


วันเสาร์ที่ 30 มีนาคม 2567
กระทรวงเกษตรและสหกรณ์ จัดพิธีบรรพชาอุปสมบทหมู่ 77 รูป เนื่องในวันคล้ายวันสถาปนากระทรวงเกษตรและสหกรณ์ ครบรอบ 132 ปี
กระทรวงเกษตรและสหกรณ์ จัดพิธีบรรพชาอุปสมบทหมู่ 77 รูป เนื่องในวันคล้ายวันสถาปนากระทรวงเกษตรและสหกรณ์ ครบรอบ 132 ปี
ร้อยเอก ธรรมนัส พรหมเผ่า รัฐมนตรีว่าการกระทรวงเกษตรและสหกรณ์ เป็นประธานในพิธีบรรพชาอุปสมบทหมู่ เนื่องในโอกาสวันคล้ายวันสถาปนากระทรวงเกษตรและสหกรณ์ ครบรอบ 132 ปี จำนวน 77 รูป ระหว่างวันที่ 30 – 31 มีนาคม 2567 โดยมีนายอนุชา นาคาศัย รัฐมนตรีช่วยว่าการกระทรวงเกษตรและสหกรณ์ ผู้บริหารทุกหน่วยงานในสังกัดกระทรวงเกษตรและสหกรณ์ และประชาชน เข้าร่วม ณ วัดเทพสรธรรมาราม ตำบลบ้านใหม่ อำเภอเมือง จังหวัดปทุมธานี
ทั้งนี้ ในวันจันทร์ที่ 1 เมษายน 2567 กระทรวงเกษตรและสหกรณ์ ได้กำหนดจัดงานวันสถาปนากระทรวงเกษตรและสหกรณ์ ครบรอบ 132 ปี โดยในช่วงเช้า ประกอบพิธีทางศาสนา ได้แก่ พิธีทำบุญตักบาตรข้าวสารอาหารแห้ง พิธีสักการะสิ่งศักดิ์สิทธิ์ประจำกระทรวงเกษตรและสหกรณ์ และพิธีสงฆ์ ณ กระทรวงเกษตรและสหกรณ์ และในช่วงบ่าย งานสัมมนาทางวิชาการ เรื่อง “การพัฒนาภาคเกษตรไทย เพื่อยกระดับมาตรฐานสู่เวทีระดับโลก” โรงแรมอัศวิน แกรนด์ คอนเวนชั่น กรุงเทพมหานคร

ที่มา : https://www.thaigov.go.th/news/contents/details/81090