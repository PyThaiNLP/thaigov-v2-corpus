รัฐบาลไทย-ข่าวทำเนียบรัฐบาล-​“พัชรวาท” ลงพื้นที่ตรวจฝุ่น PM 2.5 จ.ปทุมธานี ชื่นชมการจัดการสิ่งแวดล้อมสวนอุตสาหกรรมบางกะดี พร้อมขอบคุณชาวนาตื่นตัวลดการเผาเศษวัสดุเกษตร ส่งทำเชื้อเพลิงชีวมวลอัดเม็ด


วันเสาร์ที่ 30 มีนาคม 2567
​“พัชรวาท” ลงพื้นที่ตรวจฝุ่น PM 2.5 จ.ปทุมธานี ชื่นชมการจัดการสิ่งแวดล้อมสวนอุตสาหกรรมบางกะดี พร้อมขอบคุณชาวนาตื่นตัวลดการเผาเศษวัสดุเกษตร ส่งทำเชื้อเพลิงชีวมวลอัดเม็ด
​“พัชรวาท” ลงพื้นที่ตรวจฝุ่น PM 2.5 จ.ปทุมธานี ชื่นชมการจัดการสิ่งแวดล้อมสวนอุตสาหกรรมบางกะดี พร้อมขอบคุณชาวนาตื่นตัวลดการเผาเศษวัสดุเกษตร ส่งทำเชื้อเพลิงชีวมวลอัดเม็ด
“พัชรวาท” ลงพื้นที่ตรวจฝุ่น PM 2.5 จ.ปทุมธานี ชื่นชมการจัดการสิ่งแวดล้อมสวนอุตสาหกรรมบางกะดี พร้อมขอบคุณชาวนาตื่นตัวลดการเผาเศษวัสดุเกษตร ส่งทำเชื้อเพลิงชีวมวลอัดเม็ด
วันนี้ (30 มีนาคม 2567) เวลา 9.00 น. พล.ต.อ.พัชรวาท วงษ์สุวรรณ รองนายกรัฐมนตรี และรัฐมนตรีว่าการกระทรวงทรัพยากรธรรมชาติและสิ่งแวดล้อม พร้อมด้วย ร.อ.รชฏ พิสิษฐบรรณกร ผู้ช่วยรัฐมนตรีประจำกระทรวงฯ นายเถลิงศักดิ์ เพ็ชรสุวรรณ รองปลัดกระทรวงฯ และคณะผู้บริหารหน่วยงานในสังกัดกระทรวงฯ ลงพื้นที่ตรวจติดตามสถานการณ์ฝุ่นละอองขนาดเล็ก (PM2.5) ในพื้นที่จังหวัดปทุมธานี โดยมี นายภาสกร บุญญลักษม์ ผู้ว่าราชการจังหวัดปทุมธานี ให้การต้อนรับและรายงานสถานการณ์ฝุ่นละอองขนาดเล็ก (PM2.5) ในพื้นที่จังหวัดปทุมธานี พร้อมนำเสนอการดำเนินการป้องกันแก้ไขปัญหาฝุ่น PM2.5 ในภาคอุตสาหกรรม โดยยกสวนอุตสาหกรรมบางกะดีเป็นต้นแบบการจัดการด้านสิ่งแวดล้อม และการจัดการเศษวัสดุทางการเกษตร ด้วยการนำมาผลิตเป็นชีวมวลอัดเม็ด เพื่มรายได้ให้กับเกษตรกร
พล.ต.อ.พัชรวาท ได้กล่าวขอบคุณและชื่นชมการดำเนินการตามมาตรการป้องกันแก้ไขปัญหาฝุ่นละอองขนาดเล็ก PM2.5 ของจังหวัดปทุมธานี ที่ได้ผลเป็นอย่างดี ทั้งในภาคอุตสาหกรรม และภาคการเกษตร   รวมถึงภาคการคมนาคมขนส่ง จนทำให้ตลอดช่วงต้นปีที่ผ่านมา จ.ปทุมธานี มีค่าเฉลี่ยฝุ่น PM2.5 เกินกว่า 75 ไมโครกรัมต่อลูกบาศก์เมตร หรืออยู่ในช่วงค่าสีแดง ที่ส่งผลกระทบต่อสุขภาพประชาชน เพียง 1 วัน พร้อมเน้นย้ำขอให้รักษามาตรฐานแบบนี้ตลอดไป
จากนั้น ได้เดินทางไปเยี่ยมชมโรงงานผลิตเชื้อเพลิงชีวมวลอัดเม็ดจากฟางข้าว ของ บริษัท วีอาร์พี ดีเวลลอปเม้นท์ โฮลดิ้งส์ จำกัด และแปลงนาสาธิตการทำนาปลอดการเผา ตำบลเชียงรากใหญ่ อำเภอสามโคก โดยได้ร่วมพ่นน้ำ EM ลงแปลงนาสาธิต ก่อนเดินทางกลับ พล.ต.อ.พัชรวาท ยังได้พบปะพูดคุยและให้กำลังใจกับพี่น้องเกษตรกรในพื้นที่ กลุ่มเครือข่าย ทสม. ตลอดจนผู้แทนหน่วยงานที่เกี่ยวข้องที่มีส่วนร่วมดำเนินงานอีกด้วย

ที่มา : https://www.thaigov.go.th/news/contents/details/81091