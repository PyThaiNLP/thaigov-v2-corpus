รัฐบาลไทย-ข่าวทำเนียบรัฐบาล-จังหวัดชัยภูมิ Re X-Ray สถานบริการในพื้นที่อำเภอเมืองชัยภูมิ พบสารเสพติด 1 ราย ด้านพ่อเมืองชัยภูมิ กำชับเจ้าหน้าที่ต้องดำเนินการอย่างต่อเนื่อง เพื่อความมั่นคงปลอดภัยของประชาชน


วันเสาร์ที่ 30 มีนาคม 2567
30/03/2567
พิมพ์
จังหวัดชัยภูมิ Re X-Ray สถานบริการในพื้นที่อำเภอเมืองชัยภูมิ พบสารเสพติด 1 ราย ด้านพ่อเมืองชัยภูมิ กำชับเจ้าหน้าที่ต้องดำเนินการอย่างต่อเนื่อง เพื่อความมั่นคงปลอดภัยของประชาชน
จังหวัดชัยภูมิ Re X-Ray สถานบริการในพื้นที่อำเภอเมืองชัยภูมิ พบสารเสพติด 1 ราย ด้านพ่อเมืองชัยภูมิ กำชับเจ้าหน้าที่ต้องดำเนินการอย่างต่อเนื่อง เพื่อความมั่นคงปลอดภัยของพี่น้องประชาชน
วันนี้ (30 มี.ค. 67) นายอนันต์ นาคนิยม ผู้ว่าราชการจังหวัดชัยภูมิ เปิดเผยว่า จังหวัดชัยภูมิดำเนินการตรวจสถานบริการหรือสถานประกอบการที่มีลักษณะคล้ายสถานบริการในพื้นที่จังหวัดชัยภูมิ ตามนโยบายการจัดระเบียบสังคมของกระทรวงมหาดไทย โดยได้ดำเนินการตรวจสถานประกอบที่มีลักษณะคล้ายสถานบริการในพื้นที่อำเภอเมืองชัยภูมิ จำนวน 2 ร้าน ได้แก่ร้าน เคลิ้ม และร้าน บขส. ตำบลในเมือง ซึ่งตรวจพบผู้มีสารเสพติดในปัสสาวะ จำนวน 1 ราย จาก 82 ราย โดยขณะนี้ได้นำตัวส่งบำบัดรักษาที่โรงพยาบาลชัยภูมิแล้ว
นายอนันต์ นาคนิยม ผู้ว่าราชการจังหวัดชัยภูมิ กล่าวว่า จังหวัดชัยภูมิได้ให้ความสำคัญกับการดูแลความสงบเรียบร้อยในสังคมทำให้พี่น้องประชาชนมีความสุข และมีความปลอดภัยในชีวิตและทรัพย์สิน โดยได้สั่งการให้ นายสมบัติ ไตรศักดิ์ รองผู้ว่าราชการจังหวัดชัยภูมิ นางสาวกานต์จรัส เอียดทองใส ปลัดจังหวัดชัยภูมิ ให้ความสำคัญต่อการลงพื้นกวดขัน ตั้งจุดตรวจ จุดสกัด และจัดระเบียบสังคมอย่างต่อเนื่อง เพื่อพร้อมให้ความช่วยเหลือ รณรงค์การลดอุบัติเหตุทางถนน เเละดูเเลพี่น้องประชาชนได้อย่างทันท่วงที สอดคล้องกับนโยบายของรัฐบาล และกระทรวงมหาดไทย ตามภารกิจด้านความมั่นคง
"โดยวานนี้ เมื่อเวลาประมาณ 22.00 น. จังหวัดชัยภูมิได้รับรายงานจากนางสาวสุกัญญา กุลสุวรรณ นายอำเภอเมืองชัยภูมิ ได้สั่งการให้ชุดปฏิบัติการพิเศษฝ่ายปกครองจังหวัดชัยภูมิ นำโดย นายวรรณวิทย์ วรรณประเสริฐ ป้องกันจังหวัดชัยภูมิ เจ้าหน้าที่ฝ่ายปกครอง สมาชิกกองอาสารักษาดินแดน บูรณาการร่วมกับเจ้าหน้าที่ตำรวจ สภ.เมืองชัยภูมิ ดำเนินการจัดระเบียบสังคม ลงพื้นที่ตรวจสถานประกอบที่มีลักษณะคล้ายสถานบริการในพื้นที่อำเภอเมืองชัยภูมิ เพื่อ Re X-Ray ค้นหาผู้กระทำความผิดที่เกี่ยวข้องกับยาเสพติด จำนวน 2 ร้าน ได้แก่ ร้าน เคลิ้ม และร้าน บขส. ตำบลในเมือง อำเภอเมืองชัยภูมิ โดยได้ดำเนินการตรวจบัตรประชาชนผู้มาใช้บริการทั้ง 2 ร้าน ไม่พบ ผู้มีอายุต่ำกว่า 20 ปี เข้ามาใช้บริการในสถานบริการทั้ง 2 แห่ง เเละไม่พบการกระทำความผิดใด ๆ เจ้าหน้าที่จึงได้ทำการสุ่มตรวจปัสสาวะหาสารเสพติดผู้มาใช้บริการทั้ง 2 ร้าน จำนวน 82 คน พบสารเสพติดในปัสสาวะ จำนวน 1 คน ซึ่งผู้ที่ตรวจพบสารเสพติดในปัสสาวะยินยอมสมัครใจเข้ารับการบำบัดรักษา จึงได้ดำเนินการบันทึกข้อมูลเพื่อส่งบำบัดรักษาที่โรงพยาบาลชัยภูมิต่อไป" ผู้ว่าราชการจังหวัดชัยภูมิ กล่าว
นายอนันต์ นาคนิยม ผู้ว่าราชการจังหวัดชัยภูมิ กล่าวทิ้งท้ายว่า ภายหลังจากการตรวจสอบ เจ้าหน้าที่ชุดปฏิบัติการพิเศษฝ่ายปกครองจังหวัดชัยภูมิได้ให้คำแนะนำและกำชับผู้ประกอบการให้ปฏิบัติตามกฎหมายและมาตรการที่เกี่ยวข้องอย่างเคร่งครัด โดยให้ดำเนินการดังนี้ 1) การสอดส่องดูแลห้ามเด็กอายุต่ำกว่ากำหนดเข้าใช้บริการ 2) การตรวจตามอำนาจหน้าที่ตามกฎหมายสถานบริการ/สถานประกอบการคล้ายสถานบริการ 3) การเปิด-ปิดให้บริการตามเวลาที่กฎหมายกำหนด 4) การห้ามสูบบุหรี่-บุหรี่ไฟฟ้า รวมถึงการลักลอบจำหน่ายบุหรี่ผิดกฎหมาย และ 5) เน้นย้ำเรื่องการใช้เสียง ไม่ให้ไปรบกวนประชาชนที่อาศัยอยู่บริเวณใกล้เคียง ทั้งนี้ หากพบเบาะเเสต่าง ๆ ที่เป็นการฝ่าฝืนกฎหมาย หรือมีความสุ่มเสี่ยงที่อาจขัดต่อความสงบเรียบร้อยของคนในสังคมขอให้รีบเเจ้งฝ่ายปกครองทางศูนย์ดำรงธรรมที่สายด่วน 1567 เพื่อเจ้าหน้าที่จะได้เร่งดำเนินการตามกฎหมายต่อไป
#กระทรวงมหาดไทย #บำบัดทุกข์บำรุงสุข #ChangeforGood

ที่มา : https://www.thaigov.go.th/news/contents/details/81088