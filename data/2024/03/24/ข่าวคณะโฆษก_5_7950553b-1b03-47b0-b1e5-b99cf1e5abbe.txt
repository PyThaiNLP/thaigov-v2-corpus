รัฐบาลไทย-ข่าวทำเนียบรัฐบาล-​โฆษกรัฐบาลเผย รองนายกฯ ภูมิธรรม เป็นสักขีพยานการลงนาม MoU ระหว่างสมาคมนำเข้า-ส่งออกสินค้าเกษตรไทย-จีน กับสมาคมผู้นำเข้าผลไม้จากประเทศจีน มุ่งค้ำประกัน เพิ่มรายได้ 


วันอาทิตย์ที่ 24 มีนาคม 2567
24/03/2567
พิมพ์
​โฆษกรัฐบาลเผย รองนายกฯ ภูมิธรรม เป็นสักขีพยานการลงนาม MoU ระหว่างสมาคมนำเข้า-ส่งออกสินค้าเกษตรไทย-จีน กับสมาคมผู้นำเข้าผลไม้จากประเทศจีน มุ่งค้ำประกัน เพิ่มรายได้
​โฆษกรัฐบาลเผย รองนายกฯ ภูมิธรรม เป็นสักขีพยานการลงนาม MoU ระหว่างสมาคมนำเข้า-ส่งออกสินค้าเกษตรไทย-จีน กับสมาคมผู้นำเข้าผลไม้จากประเทศจีน มุ่งค้ำประกัน เพิ่มรายได้ โปรโมตคุณภาพสินค้าไทยในตลาดโลก
วันนี้ (24 มีนาคม 2567) นายชัย วัชรงค์ โฆษกประจำสำนักนายกรัฐมนตรี เปิดเผยว่า รัฐบาลให้ความสำคัญ ดูแล มุ่งช่วยเหลือเกษตรกรทุกคน เพื่อยกระดับวิถีชีวิตเกษตรกรไทยถ้วนหน้า เชื่อมั่นผลการลงนาม MoU ขายทุเรียน มังคุด ล่วงหน้า ช่วยค้ำประกัน เพิ่มมูลค่ารายได้เกษตรกร
โฆษกประจำสำนักนายกรัฐมนตรีระบุว่า นายภูมิธรรม เวชยชัย รองนายกรัฐมนตรีและรัฐมนตรีว่าการกระทรวงพาณิชย์ ร่วมเป็นสักขีพยานการลงนาม MoU ระหว่างสมาคมนำเข้า - ส่งออกสินค้าเกษตรไทย - จีน กับสมาคมผู้นำเข้าผลไม้จากประเทศจีน ปริมาณ 20,000 ตัน มูลค่ากว่า 3,000 ล้านบาท (ช่วง เม.ย.- มิ.ย.2567) และสมาคมนำเข้า - ส่งออกสินค้าเกษตรไทย - จีน กับบริษัท ซี ซี ไอ ซี (ประเทศไทย) จำกัด เพื่อให้การรับรองคุณภาพมาตรฐานเป็นการตรวจสอบย้อนกลับคุณภาพทุเรียนได้ เพื่อค้ำประกันหาตลาดผลไม้ล่วงหน้า เพิ่มราคา รักษาราคาให้เป็นประโยชน์กับเกษตรกร ตลอดจนสร้างความเชื่อมั่น คุณภาพผลไม้ไทยในตลาดโลก
“รัฐบาลดำเนินการอย่างเต็มที่เพื่อช่วยเหลือเกษตรกรไทย ให้มีรายได้อย่างต่อเนื่อง มีวิถีชีวิตที่ดีขึ้น  รัฐบาลมุ่งแก้ปัญหาทุกด้านหาช่องทางและโอกาสเพิ่มเติม เพื่อการันตีรายได้ ให้วิถีชีวิตเกษตรกรไทยมั่นคง ” นายชัย กล่าว

ที่มา : https://www.thaigov.go.th/news/contents/details/80785