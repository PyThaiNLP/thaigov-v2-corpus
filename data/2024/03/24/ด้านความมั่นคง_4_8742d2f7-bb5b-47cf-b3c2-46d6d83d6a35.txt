รัฐบาลไทย-ข่าวทำเนียบรัฐบาล-พระครูต้น วัดระฆัง นำภาคีเครือข่ายจัดกิจกรรมจิตอาสาช่วยเหลือผู้ยากไร้ พร้อมมอบศูนย์การเรียนรู้ให้กับสถานศึกษาในพื้นที่อำเภอดงเจริญ จังหวัดพิจิตร หนุนเสริมกำลังฝ่ายปกครอง สร้างสรรค์


วันเสาร์ที่ 23 มีนาคม 2567
23/03/2567
พิมพ์
พระครูต้น วัดระฆัง นำภาคีเครือข่ายจัดกิจกรรมจิตอาสาช่วยเหลือผู้ยากไร้ พร้อมมอบศูนย์การเรียนรู้ให้กับสถานศึกษาในพื้นที่อำเภอดงเจริญ จังหวัดพิจิตร หนุนเสริมกำลังฝ่ายปกครอง สร้างสรรค์
พระครูต้น วัดระฆัง นำภาคีเครือข่ายจัดกิจกรรมจิตอาสาช่วยเหลือผู้ยากไร้ พร้อมมอบศูนย์การเรียนรู้ให้กับสถานศึกษาในพื้นที่อำเภอดงเจริญ จังหวัดพิจิตร หนุนเสริมกำลังฝ่ายปกครอง สร้างสรรค์สิ่งที่ดี บำบัดทุกข์ บำรุงสุข ทำให้ประชาชนมีความสุขอย่างยั่งยืน
วันนี้ (23 มี.ค. 67) พระครูสุภัทรธรรมโฆษิต (พระครูต้น) ผู้ช่วยเจ้าอาวาสวัดระฆังโฆสิตาราม วรมหาวิหาร จัดกิจกรรมจิตอาสามอบบ้าน มอบทุนการศึกษาแก่ผู้ยากไร้ ผู้ด้อยโอกาส และมอบศูนย์การเรียนรู้ให้กับสถานศึกษา ณ โรงเรียนวังงิ้ววิทยาคม อำเภอดงเจริญ จังหวัดพิจิตร สนับสนุนส่งเสริมการเรียนการสอน ยกระดับคุณภาพชีวิตของเด็กและเยาวชน โดยมี นายสุพจน์ ภูติเกียรติขจร รองผู้ว่าราชการสมุทรปราการ นายสืบพงษ์ นิ่มพูลสวัสดิ์ รองผู้ว่าราชการจังหวัดเพชรบูรณ์ นางพรเพ็ญ ภูติเกียรติขจร รองนายกเหล่ากาชาดจังหวัดสมุทรปราการ ดร. ยงยุทธ สุวรรณบุตร ที่ปรึกษากิตติมศักดิ์นายกเทศมนตรีตำบลแพรกษา นางอรัญญา สุวรรณบุตร นายกเทศมนตรีเทศบาลตำบลแพรกษา นายวัฒนา เจริญจิตร นายอำเภอเมืองสมุทรปราการ นายสิทธิพันธ์ บุตรศรี นายอำเภอดงเจริญ นายศิรวัฒน์ อ่อนเหลา โยธาธิการและผังเมืองจังหวัดเลย นางคณาทิ อ่อนน้อม โยธาธิการและผังเมืองจังหวัดกำแพงเพชร นายสมชาย ศรีนวน นายก อบต.วังงิ้วใต้ นายสมนึก สุขเอม ประธานสภา อบต.วังงิ้วใต้ นางสาวรัตนา สอนตา ผอ. กองการศึกษา ศาสนาและวัฒนธรรม นางนงค์นภา บุตรศรี ผอ.โรงเรียนวัดวังเรือน และนางณัฐตา หอกุล ผอ.โรงเรียนวังงิ้ววิทยาคม ร่วมกิจกรรม
พระครูสุภัทรธรรมโฆษิต (พระครูต้น) ผู้ช่วยเจ้าอาวาสวัดระฆังโฆสิตาราม วรมหาวิหาร กล่าวว่า กิจกรรมในครั้งนี้จัดขึ้นเพื่อสงเคราะห์ช่วยเหลือแก่ผู้ยากไร้และผู้ด้อยโอกาส และผู้มีรายได้น้อย โดยการใช้กลไกสำรวจครัวเรือนยากจน ตามระบบฐานข้อมูล ThaiQM ของกระทรวงมหาดไทย โดยการ Re X-ray ข้อมูลความเดือดร้อนควบคู่กับระบบ TPMAP ขับเคลื่อนแนวทางการขจัดความยากจนและพัฒนาคนทุกช่วงวัยอย่างยั่งยืนตามหลักปรัชญาของเศรษฐกิจพอเพียง ตลอดจนการใช้หลัก "บวร" บ้าน วัด ราชการ การมีส่วนร่วมของภาคีเครือข่ายช่วยเหลือประโยชน์ให้แก่สังคม ซึ่งเป็นแนวทางการมีส่วนร่วมของชุมชนทั้งของฝ่ายบ้านเมืองและฝ่ายคณะสงฆ์ ตามที่นายสุทธิพงษ์ จุลเจริญ ปลัดกระทรวงมหาดไทย ได้ขับเคลื่อนร่วมกับมหาเถรสมาคม ผ่าน MOU บทบาทในการเกื้อหนุนระหว่างวัดและชุมชนให้มีความสุขอย่างยั่งยืน สอดคล้องกับปณิธานของคนมหาดไทยในการหน้าที่บำบัดทุกข์ บำรุงสุข และพัฒนาคุณภาพชีวิตของพี่น้องประชาชน ซึ่งกระทรวงมหาดไทยขับเคลื่อนและดำเนินการอย่างต่อเนื่อง เพื่อประโยชน์สุขของพี่น้องประชาชนทุกคนโดยมีพระสงฆ์เป็นหลักชัยอย่างยั่งยืน จึงถือเป็นการร่วมกันทำความดี สร้างความสุขและความมั่นคงให้กับคนในชุมชน โดยไม่ใช้งบประมาณของรัฐหรือราชการ เพื่อให้โอกาสกับพี่น้องประชาชนทั้งการศึกษา การดำรงชีวิต และมีคุณภาพชีวิตที่ดีอย่างยั่งยืน
"วันนี้อาตมภาพพร้อมด้วยคณะ ได้ร่วมกันจัดกิจกรรมมอบเสื้อให้กับชมรมผู้สูงอายุตำบลวังงิ้วใต้ อำเภอดงเจริญ จังหวัดพิจิตร มอบอาคารศูนย์การเรียนรู้ฝึกทักษะแก่โรงเรียนวังงิ้ววิทยาคม อำเภอดงเจริญ จังหวัดพิจิตร กิจกรรมจิตอาสาสร้างบ้านผู้ด้อยโอกาส เด็กหญิงณัฐวรรรณ ปาณะดิษฐ ม.16 ตำบลบ้านกล้วย อำเภอชนแดน จังหวัดเพชรบูรณ์ อีกทั้งมอบทุนการศึกษานักเรียนโรงเรียนวัดวังเรือนและโรงเรียนวังงิ้ววิทยาคม จำนวน 11 ทุน อีกทั้งมอบอาคารร้านค้าสหกรณ์บ้านภูและร้านกาแฟบ้านภูคาเฟ่ให้โรงเรียนวังงิ้ววิทยาคม โดยไม่ใช้เงินของราชการ ซึ่งทุนการศึกษาที่มอบให้ครั้งนี้ ทางคณะสนับสนุนให้เด็กนักเรียนทุกคนจนจบการศึกษาระดับปริญญาตรี" พระครูสุภัทรธรรมโฆษิต (พระครูต้น) กล่าวเพิ่มเติม
พระครูสุภัทรธรรมโฆษิต (พระครูต้น) กล่าวในช่วงท้ายว่า ขออนุโมทนาและขอชื่นชมองค์กรภาคีเครือข่ายทุกภาคส่วนทั้งภาครัฐ ภาคเอกชน และภาคประชาสังคม ที่บูรณาการความร่วมมือในการดำเนินกิจกรรมนี้ ตั้งแต่ระดมสรรพกำลังภาคีเครือข่ายของผู้นำท้องที่ ร่วมสนับสนุนการสร้างสิ่งที่ดีให้เกิดขึ้น เพื่อดูแลความเป็นอยู่ของพี่น้องประชาชน กิจกรรมในครั้งนี้จะสำเร็จไม่ได้หากพวกเราทุกคนไม่ช่วยกัน แสดงให้เห็นถึงความรัก ความสามัคคี มีจิตอาสา และมุ่งมั่นตั้งใจที่จะพัฒนาชุมชนของเราให้ดีขึ้น และแก้ปัญหาความเดือดร้อนทำให้ครอบครัวผู้ยากไร้ผู้ด้อยโอกาสได้มีที่อยู่อาศัย โดยไม่ทิ้งใครไว้ข้างหลัง โดยคณะสงฆ์จะอยู่เคียงข้างฝ่ายปกครองในการขับเคลื่อนสร้างสรรค์สิ่งที่ดีให้เกิดขึ้นในพื้นที่เพื่อยังประโยชน์สุขและความสุขที่ยั่งยืนแก่ประชาชน
#WorldSoilDay #วันดินโลก
#UN #FAO #GlobalSoilPartnership #MOI
#กระทรวงมหาดไทย #บำบัดทุกข์บำรุงสุข
#SoilandWaterasourceoflife
#SustainableSoilandWaterforbetterlife
#ดินดีน้ำดีชีวีมีสุขอย่างยั่งยืน
#SDGsforAll #ChangeforGood

ที่มา : https://www.thaigov.go.th/news/contents/details/80767