รัฐบาลไทย-ข่าวทำเนียบรัฐบาล-​พวงเพ็ชร นำนักวิ่งกว่า 4 พันชีวิต ลงสนาม DORAEMON RUN 2024 ฉลอง 42 ปี โดราเอมอน เข้าไทย


วันอาทิตย์ที่ 24 มีนาคม 2567
24/03/2567
พิมพ์
​พวงเพ็ชร นำนักวิ่งกว่า 4 พันชีวิต ลงสนาม DORAEMON RUN 2024 ฉลอง 42 ปี โดราเอมอน เข้าไทย
​พวงเพ็ชร นำนักวิ่งกว่า 4 พันชีวิต ลงสนาม DORAEMON RUN 2024 ฉลอง 42 ปี โดราเอมอน เข้าไทย
วันนี้ (24 มีนาคม 2567)  ดร.พวงเพ็ชร ชุนละเอียด รัฐมนตรีประจำสำนักนายกรัฐมนตรี เป็นประธานเปิดกิจกรรมวิ่ง  DORAEMON RUN 2024 Thailand by MCOT สนามเเรก ณ สถานีกลางกรุงเทพอภิวัฒน์  โดยมี นายวราวุธ ยันต์เจริญ ผู้ช่วยรัฐมนตรีประจำสำนักนายกรัฐมนตรี นายกฤช เอื้อวงศ์ ที่ปรึกษารัฐมนตรีประจำสำนักนายกรัฐมนตรี  นายสุพจน์ วงศ์จรัสรวี ที่ปรึกษารัฐมนตรีว่าการกระทรวงท่องเที่ยวและกีฬา นายทัตสึชิ นิชิโอกะ เอกอัครทูต สถานเอกอัครทูตญี่ปุ่นประจำประเทศไทย นายผาติยุทธ ใจสว่าง  รักษาการในตำแหน่งผู้อำนวยการใหญ่ บมจ.อสมท. และคณะผู้สนับสนุน เข้าร่วม
สำหรับกิจกรรม DORAEMON RUN 2024 Thailand by MCOT สนามเเรกวันนี้ จัดขึินเพื่อเฉลิมฉลองความผูกพันที่การ์ตูนโดราเอมอนได้ออกอากาศในไทย มานานกว่า 42 ปี และมีกลุ่มแฟนคลับเหนียวแน่น โดยมีนักวิ่งกว่า 4,000 คน ร่วมกิจกรรม เเบ่งเป็น Fun Run 5 กิโลเมตร สำหรับบุคทั่วไป เเละเด็กอายุุต่ำกว่า 12 ปี เเละ Mini marathon 10.5 กิโลเมตร สำหรับบุคคลทั่วไปเเละเด็กอายุต่ำกว่า 12 ปี ซึ่งมีนักวิ่งจำนวนมากที่สมัครวิ่งทั้งครอบครัว และจะมีกำหนดจัดงานอีก 4 แห่ง ได้เเก่ จ.ชลบุรี จ.นครราชสีมา จ.ภูเก็ต จ.เชียงใหม่
“ขอเชิญชวนผู้ที่มีใจรักการออกกำลังกาย รวมถึงแฟนคลับของตัวการ์ตูนโดราเอม่อน ที่ครองใจคนไทยมากกว่า 40 ปี มาร่วมกิจกรรม ที่กำลังจะเกิดขึ้นอีกสี่แห่งทั่วประเทศเร็วๆ นี้ นอกจากทำให้ร่างกายแข็งแรงแล้ว จะเห็นได้ว่าในวันนี้มีหลายครอบครัวที่พาเด็กและเยาวชนมาร่วมกิจกรรมด้วย เป็นการส่งเสริมถึงความรักความสัมพันธ์ในครอบครัวผ่านกิจกรรมกีฬา” ดร.พวงเพ็ชร กล่าว

ที่มา : https://www.thaigov.go.th/news/contents/details/80781