รัฐบาลไทย-ข่าวทำเนียบรัฐบาล-พ่อเมืองบึงกาฬ แถลงข่าวจับเฮโรอีนลอตใหญ่แอบซุกซ่อนในแท่งเหล็ก จากการบูรณาการของ ตชด.224 ตำรวจภูธร และฝ่ายปกครองจังหวัดบึงกาฬ รวบผู้ต้องหา 3 ราย เฮเรอีน 9.29 กก. เน้นย้ำ ดำเนินคดี


วันเสาร์ที่ 23 มีนาคม 2567
23/03/2567
พิมพ์
พ่อเมืองบึงกาฬ แถลงข่าวจับเฮโรอีนลอตใหญ่แอบซุกซ่อนในแท่งเหล็ก จากการบูรณาการของ ตชด.224 ตำรวจภูธร และฝ่ายปกครองจังหวัดบึงกาฬ รวบผู้ต้องหา 3 ราย เฮเรอีน 9.29 กก. เน้นย้ำ ดำเนินคดี
พ่อเมืองบึงกาฬ แถลงข่าวจับเฮโรอีนลอตใหญ่แอบซุกซ่อนในแท่งเหล็ก จากการบูรณาการของ ตชด.224 ตำรวจภูธร และฝ่ายปกครอง จ.บึงกาฬ รวบผู้ต้องหา 3 ราย เฮเรอีน 9.29 กก. เน้นย้ำ ดำเนินคดีกับผู้ที่เกี่ยวข้องกับยาเสพติดอย่างเด็ดขาด พร้อม Re X-Ray ปราบปรามกวาดล้าง
พ่อเมืองบึงกาฬ แถลงข่าวจับเฮโรอีนลอตใหญ่แอบซุกซ่อนในแท่งเหล็ก จากการบูรณาการของ ตชด.224 ตำรวจภูธร และฝ่ายปกครองจังหวัดบึงกาฬ รวบผู้ต้องหา 3 ราย เฮเรอีน 9.29 กก. เน้นย้ำ ดำเนินคดีกับผู้ที่เกี่ยวข้องกับยาเสพติดอย่างเด็ดขาด พร้อม Re X-Ray ปราบปรามกวาดล้างยาเสพติดอย่างต่อเนื่อง
วันนี้ (23 มี.ค. 67) นายจุมพฏ วรรณฉัตรสิริ ผู้ว่าราชการจังหวัดบึงกาฬ เปิดเผยถึงการร่วมแถลงข่าวการตรวจยึดจับกุมยาเสพติดรายสำคัญในพื้นที่จังหวัดบึงกาฬ ณ กองร้อยตำรวจตะเวนชายแดน ที่ 244 ตำบลบึงกาฬ อำเภอเมืองบึงกาฬ โดยเป็นผลการปฏิบัติการของฝ่ายปกครองจังหวัดบึงกาฬ ร่วมกับเจ้าหน้าที่ตำรวจภูธรจังหวัดบึงกาฬ และกองร้อยตำรวจตระเวนชายแดนที่ 224 จังหวัดบึงกาฬ สามารถจับกุมผู้ต้องหายาเสพติด 3 ราย พร้อมของกลางยาเสพติด (เฮโรอีน) จำนวน 9.29 กิโลกรัม รถยนต์ 1 คัน และโทรศัพท์ 3 เครื่อง โดยมี พล.ต.ต.วิญญู อำนวยสมบัติ ผู้บังคับการตำรวจภูธรจังหวัด บึงกาฬ พ.ต.ท.เทอดศักดิ์ โคตรศรีวงษ์ ผบ.ร้อย ตชด.224 พร้อมชุดจับกุม นายวรพันธ์ ชำนิยันต์ ปลัดจังหวัดบึงกาฬ นายชัยณรงค์ สุระดะนัย ป้องกันจังหวัดบึงกาฬ นายธีระพล ขุนพานเพลิง นายอำเภอเมืองบึงกาฬ ร่วมในการแถลงข่าว
นายจุมพฏ วรรณฉัตรสิริ ผู้ว่าราชการจังหวัดบึงกาฬ กล่าวว่า สืบเนื่องจากเจ้าหน้าที่ตำรวจ ร้อย ชปข.ร้อย ตชด.244 ได้รับแจ้งว่าพบกระเป๋าต้องสงสัยอาจมียาเสพติดอยู่ภายใน วางอยู่ในป่าละเมาะห่างจากริมถนนหมายเลข 212 บึงกาฬ-บุ่งคล้า ลึกเข้าไปประมาณ 20 เมตร ใกล้ปากทางเข้าบ้านโนนสา ต.โคกก่อง อ.เมืองบึงกาฬ  จึงได้ร่วมกับฝ่ายปกครองในพื้นที่ เข้าตรวจสอบของต้องสงสัยดังกล่าว พบโครงเหล็กอลูมิเนียมแบบแขวนเปลลักษณะพับเก็บได้ ภายในมียาเสพติดประเภท 1 (เฮโรอีน) บรรจุซ่อนจำนวนมาก เจ้าหน้าที่จึงได้วางกำลังดักซุ่มบริเวณโดยรอบ พบรถยนต์สีขาว ทะเบียนสกลนคร ขับเข้ามาบริเวณที่พบยาเสพติดและจอดใกล้กับกระเป๋าต้องสงสัยดังกล่าว มีผู้ต้องสงสัย 3 คน คือ นายรุ่งเพชร หรือรุ่ง คนขับ นายวชิระ และนางเพ็ชรัตน์ เดินมายกกระเป๋า เจ้าหน้าที่จึงได้แสดงตัวเข้าทำการจับกุมทันที
"จากการสืบสวนสอบสวนทราบว่า หนึ่งในผู้ต้องหาเป็นกำนันอยู่ในพื้นที่อำเภอโพนนาแก้ว จ.สกลนคร ให้การว่าไม่ทราบมาก่อนว่าในแท่งเหล็กเปลญวนจะมียาเสพติดซุกซ่อนอยู่ ตนเองทำหน้าที่เพียงขับรถให้นางเพ็ชรัตน์ ซึ่งเป็นภรรยา ที่บอกให้พามาจังหวัดบึงกาฬ เท่านั้น ส่วนนายวชิระรับว่ายาเสพติดทั้งหมดเป็นของตนจริง โดยได้รับค่าจ้างเป็นเงินจำนวน 50,000 บาท ให้นำไปส่งต่อในพื้นที่ กทม. และได้ชักชวนนางเพ็ชรัตน์มาขนด้วยโดยจะจ่ายเงินให้ครึ่งหนึ่งหลังส่งมอบยาเสพติดถึงที่หมาย เจ้าหน้าที่ตำรวจจึงได้แจ้งข้อกล่าวหามียาเสพติดให้โทษประเภท 1(เฮโรอีน) และดำเนินคดีอย่างเคร่งครัดกับทั้ง 3 ราย ต่อไป" นายจุมพฏฯ กล่าวเพิ่มเติม
นายจุมพฏ วรรณฉัตรสิริ ผู้ว่าราชการจังหวัดบึงกาฬ กล่าวในช่วงท้ายว่า จังหวัดบึงกาฬมุ่งมั่นในการสนองนโยบายของกระทรวงมหาดไทย โดยเฉพาะการพุ่งเป้า Re X-ray พื้นที่ในทุกอำเภออย่างต่อเนื่อง เพื่อกวาดล้างยาเสพติดและสิ่งผิดกฎหมาย พร้อมได้กำชับให้เจ้าหน้าที่ฝ่ายปกครองยกระดับความเข้มข้นในการดำเนินการปราบปรามยาเสพติดอย่างต่อเนื่อง ขยายผลนำไปสู่การตัดวงจรยาเสพติด อย่างไรก็ตาม ขอฝากเน้นย้ำกำชับไปยังเจ้าหน้าที่หน่วยงานของรัฐ หากยุ่งเกี่ยวหรือมีส่วนเกี่ยวข้องกับการค้า การขาย การขนส่งลำเลียงยาเสพติด จะดำเนินคดีอย่างเด็ดขาด และจะใช้มาตรการของรัฐอย่างเข้มงวด ทั้งนี้ หากพี่น้องประชาชนมีเบาะแสการกระทำความผิดเกี่ยวกับยาเสพติด และการกระทำความผิดทุกประเภท หรือเหตุสร้างความเดือดร้อนรำคาญ ขอให้แจ้งมายังสายด่วนศูนย์ดำรงธรรม โทร. 1567 ตลอด 24 ชั่วโมง
#กระทรวงมหาดไทย #บำบัดทุกข์บำรุงสุข

ที่มา : https://www.thaigov.go.th/news/contents/details/80765