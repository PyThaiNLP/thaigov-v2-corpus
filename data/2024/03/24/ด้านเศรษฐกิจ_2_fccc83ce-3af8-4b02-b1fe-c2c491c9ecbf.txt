รัฐบาลไทย-ข่าวทำเนียบรัฐบาล-ผู้ตรวจราชการฯ วีระกิตติ์ ลงพื้นที่นครพนมเยี่ยมชมการดำเนินงานโรงงานการยางแห่งประเทศไทย พร้อมถ่ายทอดนโยบายและรับฟังข้อคิดเห็นและข้อเสนอแนะจากภาครัฐและเอกชนในพื้นที่ 


วันเสาร์ที่ 23 มีนาคม 2567
23/03/2567
พิมพ์
ผู้ตรวจราชการฯ วีระกิตติ์ ลงพื้นที่นครพนมเยี่ยมชมการดำเนินงานโรงงานการยางแห่งประเทศไทย พร้อมถ่ายทอดนโยบายและรับฟังข้อคิดเห็นและข้อเสนอแนะจากภาครัฐและเอกชนในพื้นที่
ผู้ตรวจราชการฯ วีระกิตติ์ ลงพื้นที่นครพนมเยี่ยมชมการดำเนินงานโรงงานการยางแห่งประเทศไทย พร้อมถ่ายทอดนโยบายและรับฟังข้อคิดเห็นและข้อเสนอแนะจากภาครัฐและเอกชนในพื้นที่
วันที่ 20 มีนาคม 2567 เวลา 09.30 น. นายวีระกิตติ์ รันทกิจธนวิชญ์ ผู้ตรวจราชการกระทรวงอุตสาหกรรมพร้อมด้วยนายชาญชัย อนุสรณ์ อุตสาหกรรมจังหวัดนครพนมและเจ้าหน้าที่ลงพื้นที่เยี่ยมชม โรงงานการยางแห่งประเทศไทย กองจัดการโรงงาน 6 ตำบลพนอม อำเภอท่าอุเทน จังหวัดนครพนม ผู้ประกอบการผลิตยางแท่ง STR20, ยางเครปบางสีน้ำตาลเกรด, ยางผสมสารเคมี ซึ่งได้รับรองมาตรฐานมากมายอาทิเช่น ISO 9001, ISO 14001, ระบบการจัดการความยั่งยืน (Eco Vadis),  ระบบการจัดการป่าไม้อย่างยั่งยืน (FSC), Green Industry ระดับที่ 2 และมาตรฐานคาร์บอนของผลิตภัณฑ์ (Carbon footprints of products) โดยผลิตภัณฑ์ยางแท่ง STR20 1 กิโลกรัม มีการปล่อยก๊าซเรือนกระจกจำนวน 460 กรัมคาร์บอนไดออกไซด์เทียบเท่า
ต่อมาในเวลา 13.30 น. ผู้ตรวจราชการฯ วีระกิตติ์ ถ่ายทอดนโยบายของกระทรวงอุตสาหกรรมและรับฟังข้อคิดเห็นและข้อเสนอแนะจากภาครัฐและภาคเอกชน ณ สำนักงานอุตสาหกรรมจังหวัดนครพนม โดยมี นายชาญชัย อนุสรณ์ อุตสาหกรรมจังหวัดนครพนม  พร้อมด้วยตัวแทนจากหน่วยงานต่างๆ ได้แก่ สภาอุตสาหกรรมจังหวัดนครพนม หอการค้าจังหวัดนครพนม  ธนาคารพัฒนาวิสาหกิจขนาดกลางและขนาดย่อมแห่งประเทศไทย สาขานครพนม บริษัท ไบโอกรีน เอนเนอร์ยี 4 จำกัด โรงงานการยางแห่งประเทศไทย กองจัดการโรงงาน 6 บริษัท โตโยต้านครพนม จำกัด บริษัท โฟร์คอน (2023) จำกัด, และ บริษัท กิมซุนไอซ์ นครพนม จำกัด เข้าร่วมการรับฟังฯ ทั้งนี้ได้ให้ภาคเอกชนประกอบกิจการที่คำนึงถึงสิ่งแวดล้อมเพื่อให้สถานประกอบการ ชุมชน และสังคมอยู่ร่วมกันอย่างเป็นมิตร และสอดคล้องกับกติกาสากล ดูแลรักษาสิ่งแวดล้อมมุ่งสูอุตสาหกรรมสีเขียวและความเป็นกลางทางคาร์บอน ซึ่งสอดคล้องกับนโยบาย MIND ของกระทรวงอุตสาหกรรมที่สนับสนุน "อุตสาหกรรมเศรษฐกิจ" ที่ "เติบโตอย่างยั่งยืนคู่ชุมชน"

ที่มา : https://www.thaigov.go.th/news/contents/details/80771