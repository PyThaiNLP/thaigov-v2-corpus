รัฐบาลไทย-ข่าวทำเนียบรัฐบาล-กรมทางหลวงชนบทบำรุงสะพานโคกตะแบง จังหวัดมุกดาหาร แล้วเสร็จ


วันพุธที่ 27 มีนาคม 2567
กรมทางหลวงชนบทบำรุงสะพานโคกตะแบง จังหวัดมุกดาหาร แล้วเสร็จ
...
กรมทางหลวงชนบท (ทช.) กระทรวงคมนาคม โดยสำนักบำรุงทาง ดำเนินการบำรุงสะพานโคกตะแบง (สะพาน มห.005) ตำบลดงเย็น อำเภอเมือง จังหวัดมุกดาหาร แล้วเสร็จ พร้อมเปิดให้ใช้สัญจรแล้ว โดยเสริมกำลังฐานรากสะพาน เนื่องจากฐานรากสะพานเดิมได้รับความเสียหายจากการถูกน้ำกัดเซาะ ส่งผลให้กำลังรับน้ำหนักของเสาเข็มลดลง และอาจส่งผลต่อโครงสร้างของสะพาน ทั้งนี้ เพื่อยืดอายุการใช้งานของโครงสร้างสะพาน ป้องกันความเสียหายต่อฐานราก และการกัดเซาะที่จะเกิดขึ้นในอนาคต ใช้งบประมาณ 11.10 ล้านบาท ซึ่งจะเชื่อมการคมนาคมระหว่างสองฝั่งให้ประชาชนในพื้นที่ใช้เป็นเส้นทางขนส่งพืชผลทางการเกษตร รวมทั้งใช้เส้นทางสัญจรได้อย่างสะดวก รวดเร็ว และมีความปลอดภัยมากขึ้น

ที่มา : https://www.thaigov.go.th/news/contents/details/80947