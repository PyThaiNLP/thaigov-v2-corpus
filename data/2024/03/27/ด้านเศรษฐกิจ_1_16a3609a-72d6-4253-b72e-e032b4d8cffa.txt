รัฐบาลไทย-ข่าวทำเนียบรัฐบาล-“ปกอ.ณัฐพล” พบปะผู้แทน "โต๊ะญี่ปุ่นดีพร้อม" เดินหน้ากระชับความสัมพันธ์เพื่อพัฒนาผู้ประกอบการไทย-ญี่ปุ่น


วันพุธที่ 27 มีนาคม 2567
27/03/2567
พิมพ์
“ปกอ.ณัฐพล” พบปะผู้แทน "โต๊ะญี่ปุ่นดีพร้อม" เดินหน้ากระชับความสัมพันธ์เพื่อพัฒนาผู้ประกอบการไทย-ญี่ปุ่น
“ปกอ.ณัฐพล” พบปะผู้แทน "โต๊ะญี่ปุ่นดีพร้อม" เดินหน้ากระชับความสัมพันธ์เพื่อพัฒนาผู้ประกอบการไทย-ญี่ปุ่น
กรุงเทพฯ 22 มีนาคม 2567 – นายณัฐพล รังสิตพล ปลัดกระทรวงอุตสาหกรรม ให้เกียรติเข้าร่วมการประชุมและพบปะผู้แทน จากโต๊ะญี่ปุ่นดีพร้อม จำนวน 3 ท่าน จากจังหวัดชิมาเนะ และจังหวัดวากายามะ ณ ห้องประชุม อก. 2 ชั้น 3 สปอ.
ในการประชุมหารือครั้งนี้ ผู้แทนจากทั้ง 2 จังหวัด ได้นำเสนอถึงกิจกรรมที่ได้ร่วมดำเนินงานกับหน่วยงานภายใต้กระทรวงอุตสาหกรรม รวมถึงองค์กรภาครัฐและเอกชนอื่นๆ ในการส่งเสริมและเชื่อมโยงผู้ประกอบการในภาคอุตสาหกรรมและ SMEs ไทย-ญี่ปุ่น
นอกจากนี้ ยังได้มีการแจ้งถึงกำหนดการเดินทางกลับประเทศญี่ปุ่น ภายหลังจากปฏิบัติงานครบวาระ ของนายเมสึกิ โซ (Mr. MEZUKI So)  จากจังหวัดชิมาเนะ และนายโทคุทสึ นาโอกิ จากจังหวัดวากายามะ พร้อมทั้งยังได้แนะนำ นายเซกาวะ ทาโร่ (Mr. SEGAWA Taro) ผู้แทนคนใหม่จากจังหวัดวากายามะ ที่จะมาปฏิบัติหน้าที่แทนเพื่อต่อยอดความร่วมมือในการสนับสนุนและยกระดับภาคอุตสาหกรรมร่วมกันต่อไป

ที่มา : https://www.thaigov.go.th/news/contents/details/80909