รัฐบาลไทย-ข่าวทำเนียบรัฐบาล-“พัชรวาท” เรียกประชุมผู้บริหารกระทรวงฯ เร่งผลักดัน พ.ร.บ.การเปลี่ยนแปลงสภาพภูมิอากาศ ตามเป้าหมายลดก๊าซเรือนกระจก พร้อมสั่งคุมเข้มฝุ่น pm 2.5 ภาคเหนือ เชียงใหม่ ช่วงสงกรานต์ ห่วงกระทบเศรษฐกิจ มอบ 11 ข้อสั่งการบูรณาก


วันพุธที่ 27 มีนาคม 2567
“พัชรวาท” เรียกประชุมผู้บริหารกระทรวงฯ เร่งผลักดัน พ.ร.บ.การเปลี่ยนแปลงสภาพภูมิอากาศ ตามเป้าหมายลดก๊าซเรือนกระจก พร้อมสั่งคุมเข้มฝุ่น pm 2.5 ภาคเหนือ เชียงใหม่ ช่วงสงกรานต์ ห่วงกระทบเศรษฐกิจ มอบ 11 ข้อสั่งการบูรณาก
“พัชรวาท” เรียกประชุมผู้บริหารกระทรวงฯ เร่งผลักดัน พ.ร.บ.การเปลี่ยนแปลงสภาพภูมิอากาศ ตามเป้าหมายลดก๊าซเรือนกระจก พร้อมสั่งคุมเข้มฝุ่น pm 2.5 ภาคเหนือ เชียงใหม่ ช่วงสงกรานต์ ห่วงกระทบเศรษฐกิจ มอบ 11 ข้อสั่งการบูรณาการแก้ปัญหา
“พัชรวาท” เรียกประชุมผู้บริหารกระทรวงฯ เร่งผลักดัน พ.ร.บ. การเปลี่ยนแปลงสภาพภูมิอากาศ ตามเป้าหมายลดก๊าซเรือนกระจก พร้อมสั่งคุมเข้มฝุ่น pm 2.5 ภาคเหนือ เชียงใหม่ ช่วงสงกรานต์ ห่วงกระทบเศรษฐกิจ มอบ 11 ข้อสั่งการบูรณาการแก้ปัญหา
เมื่อวันที่ 27 มี.ค. ที่กระทรวงทรัพยากรธรรมชาติและสิ่งแวดล้อม พล.ต.อ.พัชรวาท วงษ์สุวรรณ รองนายกรัฐมนตรีและรัฐมนตรีว่าการกระทรวงทรัพยากรธรรมชาติและสิ่งแวดล้อม เป็นประธานการประชุมผู้บริหารกระทรวง โดยมีนายจตุพร บุรุษพัฒน์ ปลัดกระทรวงฯ และผู้บริหารกระทรวง เข้าร่วมการประชุมอย่างพร้อมเพรียง โดยพล.ต.อ.พัชรวาท กล่าวในที่ประชุมให้กรมการเปลี่ยนแปลงสภาพภูมิอากาศและสิ่งแวดล้อม เร่งขับเคลื่อนการดำเนินการลดก๊าซเรือนกระจกในทุกสาขา และสื่อสารผลการดำเนินงานสู่สาธารณะอย่างเป็นระบบ เพื่อให้ทุกภาคส่วนมั่นใจว่าประเทศไทยจะบรรลุเป้าหมายการลดก๊าซเรือนกระจกที่ตั้งไว้ กรณีการแก้ไขปัญหาไฟป่าหมอกควันและฝุ่น PM 2.5 ว่า  ขอบคุณผู้บริหารกระทรวงฯ ที่ร่วมกันวางแนวทางใหม่ และทำงานอย่างจริงจัง และที่สำคัญ เจ้าหน้าที่ดับไฟป่าทุกนาย ที่ทุ่มเทกำลังทำงานกันอย่างเต็มกำลัง เป้าหมายขณะนี้คือ ภาคเหนือ โดยเฉพาะเชียงใหม่ โดยเฉพาะช่วงสงกรานต์ ซึ่งปีก่อนเสียหายทั้งเศรษฐกิจ และชื่อเสียงของกระทรวงทรัพยากรธรรมชาติและสิ่งแวดล้อม ปีนี้จะให้เกิดอีกไม่ได้ ขอให้ตรึงพื้นที่ให้ได้ ประชาสัมพันธ์ให้มาก ป้องปรามและจับกุมคนเผาป่า รวมทั้งให้กรมควบคุมมลพิษ ติดตามสถานการณ์ PM2.5 และพยากรณ์ช่วงเวลาการสิ้นสุดของสถานการณ์ฝุ่น เพื่อประเมินสถานการณ์ หากแนวโน้มฝุ่นยังมีมากให้หาวิธีลดปริมาณฝุ่นให้ได้โดยเร็ว เพื่อให้ทันเทศกาลสงกรานต์ที่จะมาถึง พร้อมกับแจ้งเตือนจุดความร้อนที่เกิดขึ้นด้วย
นอกจากนี้ พล.ต.อ.พัชรวาท ได้มอบข้อสั่งการ 11 ข้อ เพื่อให้หน่วยงานนำไปปฏิบัติ อาทิ ให้กรมทรัพยากรน้ำ และกรมทรัพยากรน้ำบาดาล ช่วยเหลือประชาชนในพื้นที่ขาดแคลนน้ำอย่างเร่งด่วน ทันทีที่รับแจ้ง  ถึงแม้ว่าจะเป็นพื้นที่ที่เป็นเกาะ ให้กรมอุทยานแห่งชาติสัตว์ป่าและพันธุ์พืชแก้ปัญหาช้างป่าและลิงรบกวนประชาชน ให้กรมทรัพยากรทางทะเลและชายฝั่งแก้ปัญหาพะยูนและหญ้าทะเลเสื่อมโทรม รวมทั้งหมดให้สำนักงานนโยบายและแผนทรัพยากรธรรมชาติและสิ่งแวดล้อม เร่งทำความเข้าใจกับหน่วยงานที่เกี่ยวข้อง เพื่อร่วมกันผลักดันการออก พรบ. ความหลากหลายทางชีวภาพ ตลอดจนการบูรณาการร่วมกับตำรวจในการปราบปรามการกระทำความผิดเกี่ยวกับทรัพยากรธรรมชาติ

ที่มา : https://www.thaigov.go.th/news/contents/details/80968