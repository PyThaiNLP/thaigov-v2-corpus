รัฐบาลไทย-ข่าวทำเนียบรัฐบาล-ครม.ไฟเขียว! ให้บุรีรัมย์เป็นพื้นที่นวัตกรรมการศึกษา ลุยพัฒนาการศึกษาแบบยืดหยุ่น ลดความเหลื่อมล้ำ


วันพุธที่ 27 มีนาคม 2567
ครม.ไฟเขียว! ให้บุรีรัมย์เป็นพื้นที่นวัตกรรมการศึกษา ลุยพัฒนาการศึกษาแบบยืดหยุ่น ลดความเหลื่อมล้ำ
.....
ครม.ไฟเขียว! ให้บุรีรัมย์เป็นพื้นที่นวัตกรรมการศึกษา ลุยพัฒนาการศึกษาแบบยืดหยุ่น ลดความเหลื่อมล้ำ
.
ครม. เห็นชอบการกำหนดให้ จ.บุรีรัมย์ เป็นพื้นที่นวัตกรรมการศึกษา โดยประมาณการค่าใช้จ่ายในการสนับสนุนการจัดตั้งพื้นที่นวัตกรรมการศึกษาจังหวัดบุรีรัมย์ (สถานศึกษานำร่อง 83 แห่ง) ตั้งแต่ปีงบประมาณ พ.ศ. 2568 - 2569 รวมจำนวน 18,600,000 บาท โดยกระทรวงศึกษาธิการจะขอรับการจัดสรรงบประมาณตามชั้นตอนของกฎหมายที่เกี่ยวข้องต่อไป
.
ทำไมต้องจัดตั้งพื้นที่นวัตกรรมการศึกษา?
1. สถานศึกษานำร่องในพื้นที่ฯ จะสามารถจัดการเรียนการสอนที่สอดคล้องกับบริบทในพื้นที่ โดยบริหารจัดการการศึกษาได้อย่างอิสระ ยืดหยุ่น ไม่ต้องอิงกฎระเบียบที่ไม่จำเป็น เช่น การเลือกใช้หลักสูตรหรือสื่อการเรียนการสอนเฉพาะพื้นที่ได้
2. สถานศึกษาได้งบพัฒนาเป็นวงเงินรวม (Block Grant)
3. ผลักดันให้การบริหารงานบุคคลมีความเหมาะสมกับพื้นที่ สามารถปรับลดและยกเลิกโครงการที่เพิ่มภาระงานครู และส่งผลเสียต่อการเรียนรู้ของผู้เรียน ด้วยกลไกการจัดการศึกษาระหว่างภาครัฐ อปท. ภาคเอกชน และภาคประชาสังคม
.
ใครได้ประโยชน์บ้าง?
การจัดตั้งพื้นที่นวัตกรรมการศึกษาจะส่งผลดีทั้งต่อผู้เรียน สถานศึกษาและผู้ที่เกี่ยวข้องในพื้นที่และช่วยลดความเหลื่อมล้ำทางการศึกษา ปัจจุบันมีการจัดตั้งพื้นที่นวัตกรรมการศึกษา จำนวน 19 พื้นที่ ได้แก่ กรุงเทพมหานคร จังหวัดจันทบุรี ภูเก็ต สงขลา สุราษฎร์ธานี อุบลราชธานี สุโขทัย แม่ฮ่องสอน กระบี่ ตราด สระแก้ว สตูล ระยอง ศรีสะเกษ กาญจนบุรี เชียงใหม่ ปัตตานี ยะลา และนราธิวาส
.
อ่านเพิ่มเติม >> https://www.thaigov.go.th/news/contents/details/80875
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/80927