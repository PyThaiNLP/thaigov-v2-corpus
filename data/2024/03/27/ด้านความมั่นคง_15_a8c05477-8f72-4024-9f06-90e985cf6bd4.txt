รัฐบาลไทย-ข่าวทำเนียบรัฐบาล-"พัชรวาท"  ปิดเวที CAL Forum #3 รับรองประกาศเจตนารมณ์ มุ่งสู่เป้าหมาย Carbon Neutrality & Net Zero GHG Emissions


วันพุธที่ 27 มีนาคม 2567
"พัชรวาท"  ปิดเวที CAL Forum #3 รับรองประกาศเจตนารมณ์ มุ่งสู่เป้าหมาย Carbon Neutrality & Net Zero GHG Emissions
"พัชรวาท"  ปิดเวที CAL Forum #3 รับรองประกาศเจตนารมณ์ มุ่งสู่เป้าหมาย Carbon Neutrality & Net Zero GHG Emissions
"พัชรวาท"  ปิดเวที CAL Forum #3 รับรองประกาศเจตนารมณ์ มุ่งสู่เป้าหมาย Carbon Neutrality & Net Zero GHG Emissions
วันนี้ (27 มีนาคม 2567) เวลา 16.00 น. พล.ต.อ.พัชรวาท วงษ์สุวรรณ รองนายกรัฐมนตรี และรัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) เป็นประธานปิดเวทีแลกเปลี่ยนประสบการณ์ Climate Action Leaders Forum รุ่น 3 : CAL Forum #3 ณ สโมสรราชพฤกษ์ โครงการ North park กรุงเทพฯ
โดย พล.ต.อ.พัชรวาท ได้กล่าวขอบคุณผู้นำทั้ง 69 องค์กร จากภาครัฐ ภาคเอกชน ภาควิชาการ ภาคนโยบาย และองค์กรอิสระ ที่เข้าร่วมแลกเปลี่ยนประสบการณ์ แนวคิด ในเวที CAL Forum รุ่น 3 รวมถึงวิทยากรกิตติมศักดิ์ ที่มาร่วมสร้างเส้นทางการปรับตัวเข้ากับการเปลี่ยนแปลงสภาพภูมิอากาศ ที่จะนำไปสู่การสื่อสารให้กับสังคมถึงปัญหาโลกร้อนที่ส่งผลกระทบต่อภาคเศรษฐกิจ ภาคธุรกิจของโลก ที่ต้องปรับเปลี่ยนกลไกขับเคลื่อน เพื่อให้เกิดเป็นกระแสและทิศทางการเปลี่ยนแปลงที่สำคัญของโลก
พร้อมกันนี้ พล.ต.อ.พัชรวาท ยังได้ประกาศรับรองเอกสาร Communications & Declaration from Climate Action Leaders Forum รุ่น 3 และคำประกาศเจตนารมณ์ ว่าด้วยการร่วมต่อสู้ปัญหาวิกฤติสภาพภูมิอากาศที่ต้องทำทันที และเพิ่มระดับความมุ่งมั่นที่สูงขึ้น ในการมีส่วนร่วมลดก๊าซเรือนกระจก มุ่งสู่เป้าหมาย Carbon Neutrality และ Net Zero GHG Emissions และยกระดับการพัฒนาศักยภาพด้านการปรับตัวต่อผลกระทบการเปลี่ยนแปลงสภาพภูมิอากาศสู่การพัฒนาที่ยั่งยืน โดยให้ความสำคัญกับการเริ่มต้นแก้ปัญหา สร้างการมีส่วนร่วมระหว่างกัน บนหลักการพื้นฐานแห่งอนุสัญญา UNFCCC ด้วยความรับผิดชอบร่วมในระดับที่แตกต่าง และเป็นไปตามกำลังความสามารถ โดยร่วมกันขับเคลื่อนและบูรณาการในดำเนินงาน ที่ต้องตั้งมั่นอยู่บนแนวทางที่สร้างความโปร่งใส เพื่อสร้างความเชื่อมั่นให้กับภาคประชาชน ภาครัฐ ภาคเอกชน นักลงทุน ตลอดจนภาคส่วนต่าง ๆ การแก้ปัญหา Climate Change เป็นการทำเพื่อส่งต่อโลกใบนี้ให้กับคนรุ่นต่อไป จึงจำเป็นต้องมีความต่อเนื่อง และต้องมุ่งมั่นดำเนินการ และพัฒนาให้ดียิ่งขึ้นต่อไป

ที่มา : https://www.thaigov.go.th/news/contents/details/80967