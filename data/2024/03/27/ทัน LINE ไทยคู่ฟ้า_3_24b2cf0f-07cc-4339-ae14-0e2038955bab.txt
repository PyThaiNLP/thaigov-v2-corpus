รัฐบาลไทย-ข่าวทำเนียบรัฐบาล-กรุงเทพฯ คว้าอันดับ 1 Best City เมืองจุดหมายปลายทางการท่องเที่ยวที่ดีที่สุดในเอเชียแปซิฟิก


วันพุธที่ 27 มีนาคม 2567
กรุงเทพฯ คว้าอันดับ 1 Best City เมืองจุดหมายปลายทางการท่องเที่ยวที่ดีที่สุดในเอเชียแปซิฟิก
.....
กรุงเทพฯ คว้าอันดับ 1 Best City เมืองจุดหมายปลายทางการท่องเที่ยวที่ดีที่สุดในเอเชียแปซิฟิก
.
กรุงเทพฯ คว้าอันดับ 1 เมืองที่ดีที่สุด (Best Cities 2024) ประเภทเมืองที่เป็นจุดหมายปลายทางการท่องเที่ยวในเอเชียแปซิฟิก โดยการจัดอันดับมีผลมาจากการคัดเลือกของผู้อ่านนิตยสารท่องเที่ยวชื่อดัง "DestinAsian" นอกจากนี้ ยังมีการจัดอันดับหมวดหมู่อื่น ๆ ทั้งจุดหมายปลายทางประเภทเมือง เกาะ โรงแรมและรีสอร์ต สายการบิน สนามบิน และการเดินเรือ
.
จุดหมายปลายทางประเภทใดที่ไทยติดอันดับ 1 ใน 4 ?
1. เมืองที่ดีที่สุด : กรุงเทพฯ คว้าอันดับ 1 เมืองที่ดีที่สุดในประเภทเมืองที่เป็นจุดหมายปลายทางการท่องเที่ยวในเอเชียแปซิฟิก (ตามมาด้วย กรุงโตเกียว สิงคโปร์ และกรุงกัวลาลัมเปอร์)
2. เกาะที่ดีที่สุด: อันดับ 1 เกาะบาหลี 2 เกาะมัลดีฟส์ 3 ภูเก็ต 4 เกาะสมุย
3. สนามบินที่ดีที่สุด: สนามบินสุวรรณภูมิ ได้อันดับ 2 รองจากสนามบินชางงีของสิงคโปร์ ที่ได้อันดับที่ 1
4. สายการบินที่ดีที่สุด: การบินไทย ได้อันดับ 3 รองจาก สิงคโปร์ แอร์ไลน์ และเอมิเรตส์ ในอันดับ 1 และ 2 ตามลำดับ
5. สายการบิน Low-cost ที่ดีที่สุด: สายการบิน บางกอก แอร์เวย์ส ได้อันดับที่ 2 รองจากแอร์เอเชีย
.
ที่ผ่านมารัฐบาลให้ความสำคัญกับการพัฒนาด้านการท่องเที่ยวเพื่อผลักดันให้ไทยเป็น 1 ในภูมิภาค จึงเชื่อมั่นได้ว่าในการบริหารของรัฐบาล ไทยจะติดอยู่ในความสนใจของนักท่องเที่ยวจนได้รับการจัดอันดับด้านอื่น ๆ ดีอย่างต่อเนื่อง
.
อ่านเพิ่มเติม >> https://www.thaigov.go.th/news/contents/details/80842
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/80942