รัฐบาลไทย-ข่าวทำเนียบรัฐบาล-​ผู้ช่วยรัฐมนตรีฯ ศิรินันท์ ร่วมฉลองโอกาสครบรอบ 70 ปี ความสัมพันธ์ทางการทูตไทย-ฟินแลนด์ จัดกิจกรรมขับเคลื่อนความร่วมมือด้านอุตสาหกรรมสาขาเศรษฐกิจหมุนเวียน


วันพุธที่ 27 มีนาคม 2567
27/03/2567
พิมพ์
​ผู้ช่วยรัฐมนตรีฯ ศิรินันท์ ร่วมฉลองโอกาสครบรอบ 70 ปี ความสัมพันธ์ทางการทูตไทย-ฟินแลนด์ จัดกิจกรรมขับเคลื่อนความร่วมมือด้านอุตสาหกรรมสาขาเศรษฐกิจหมุนเวียน
​ผู้ช่วยรัฐมนตรีฯ ศิรินันท์ ร่วมฉลองโอกาสครบรอบ 70 ปี ความสัมพันธ์ทางการทูตไทย-ฟินแลนด์ จัดกิจกรรมขับเคลื่อนความร่วมมือด้านอุตสาหกรรมสาขาเศรษฐกิจหมุนเวียน
วันที่ 26 มีนาคม 2567 นางสาวศิรินันท์ ศิริพานิช ผู้ช่วยรัฐมนตรีประจำกระทรวงอุตสาหกรรม เป็นผู้แทน นางสาวพิมพ์ภัทรา วิชัยกุล รัฐมนตรีว่าการกระทรวงอุตสาหกรรม เป็นประธานเปิดการสัมมนา Waste to Energy : Building a Sustainable future together ภายใต้พิธีการลงนามในบันทึกความเข้าใจเกี่ยวกับความร่วมมือด้านเศรษฐกิจหมุนเวียน (Circular Economy) ระหว่าง กระทรวงอุตสาหกรรม โดย สำนักงานเศรษฐกิจอุตสาหกรรม และสถานทูตสาธารณรัฐฟินแลนด์ประจำประเทศไทย พร้อมด้วย นายบิลเล ตาบีโอ (H.E. Mr. Ville Tavio) รัฐมนตรีด้านการค้าต่างประเทศและการพัฒนา สาธารณรัฐฟินแลนด์ ร่วมเป็นประธาน โดยมีนางศิริเพ็ญ เกียรติเฟื่องฟู รองผู้อำนวยการสำนักงานเศรษฐกิจอุตสาหกรรม ร่วมงาน นอกจากนี้ นายอดิทัต วะสีนนท์ อธิบดีกรมอุตสาหกรรมพื้นฐานและการเหมืองแร่ ได้ร่วมงานสัมมนา “EV Batteries and Recycling: Enabling energy transition with sustainable battery minerals” ณ ห้องลอนดอน 1 โรงแรม ดิ แอทธินี กรุงเทพฯ
สำหรับการสัมมนาฯ ในครั้งนี้ นับเป็นโอกาสอันดีที่ทั้งสองฝ่าย ได้ร่วมส่งเสริมพร้อมยกระดับความร่วมมือด้านเศรษฐกิจหมุนเวียนระหว่างกัน ที่จะเป็นประโยชน์ต่อการพัฒนาเศรษฐกิจและอุตสาหกรรมของทั้งสองประเทศ ผ่านช่องทางต่าง ๆ ได้แก่ การสัมมนาแลกเปลี่ยนความคิดเห็นระหว่างกัน การแลกเปลี่ยนผู้เชี่ยวชาญ การแลกเปลี่ยนประสบการณ์ของผู้ประกอบการ การศึกษาดูงาน และการดำเนินโครงการร่วมมือต่าง ๆ ในการพัฒนาอุตสาหกรรมสู่ความยั่งยืน บนพื้นฐานของเศรษฐกิจหมุนเวียนทั้งในรูปแบบด้านวิชาการและปฏิบัติ รวมทั้งความร่วมมือด้านอุตสาหกรรมดิจิทัล ซึ่งจะเป็นกลไกสำคัญในการผลักดันให้อุตสาหกรรมเป้าหมายต่าง ๆ ของทั้งสองประเทศสามารถเติบโตได้อย่างมีประสิทธิภาพ

ที่มา : https://www.thaigov.go.th/news/contents/details/80911