รัฐบาลไทย-ข่าวทำเนียบรัฐบาล-“วราวุธ” ลั่น ให้ออกจากราชการแล้ว หลังมีข่าวคน พม. ละเมิดเด็กเสียเอง เสียใจกับผู้เสียหาย ยัน ดำเนินคดีถึงที่สุด


วันพุธที่ 27 มีนาคม 2567
“วราวุธ” ลั่น ให้ออกจากราชการแล้ว หลังมีข่าวคน พม. ละเมิดเด็กเสียเอง เสียใจกับผู้เสียหาย ยัน ดำเนินคดีถึงที่สุด
“วราวุธ” ลั่น ให้ออกจากราชการแล้ว หลังมีข่าวคน พม. ละเมิดเด็กเสียเอง เสียใจกับผู้เสียหาย ยัน ดำเนินคดีถึงที่สุด
วันที่ 26 มีนาคม 2567 ที่ทำเนียบรัฐบาล นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) กล่าวว่า กรณีเจ้าหน้าที่กระทรวง พม. จังหวัดอุดรธานี ล่วงละเมิดเยาวชนอายุ 13 ปี ตั้งแต่ปี 2566 แต่คดีไม่คืบ นั้น ล่าสุด ได้ตรวจสอบพบว่า บุคคลดังกล่าวเป็นลูกจ้างที่เป็นพนักงานขับรถของกองทุนพัฒนาคุณภาพชีวิตคนพิการ ซึ่งก่อนอื่น กระทรวง พม. ขอแสดงความเสียใจและกราบขออภัยในเหตุการณ์ที่เกิดขึ้นต่อผู้ที่เสียหายและครอบครัว ทั้งนี้ ได้ให้บุคคลดังกล่าวออกจากราชการ และตั้งคณะกรรมการสอบวินัยโดยร้ายแรง ที่สำคัญ คือ จะเร่งประสานงานกับเจ้าหน้าที่ตำรวจอย่างใกล้ชิด เพื่อให้มีการดำเนินคดีโดยเด็ดขาด ทั้งนี้ เหตุการณ์ที่เกิดขึ้นต้องเรียนว่าบุคคลดังกล่าว ไม่ได้เป็นข้าราชการ เป็นพนักงานขับรถของกองทุนพัฒนาคุณภาพชีวิตคนพิการ ซึ่งเป็นลูกจ้างตามสัญญาจ้าง ส่วนที่มีการแอบอ้างถือว่า มีความผิดที่จะต้องดำเนินการตามกฎหมายโดยเคร่งครัด
#ข่าวพม #esshelpme #วราวุธรับฟังทำจริง #พมพอใจให้ทุกวัยพึงพอใจในพม
#พมหนึ่งเดียว #ศรส #วราวุธศิลปอาชา #เด็ก

ที่มา : https://www.thaigov.go.th/news/contents/details/80925