รัฐบาลไทย-ข่าวทำเนียบรัฐบาล-กระทรวงมหาดไทย จัดการอบรมเชิงปฏิบัติการ “การเสริมสร้างขีดสมรรถนะของบุคลากร สป.มท. ในการสร้างและใช้นวัตกรรมภาครัฐ ประจำปีงบประมาณ พ.ศ. 2567”


วันจันทร์ที่ 11 มีนาคม 2567
11/03/2567
พิมพ์
กระทรวงมหาดไทย จัดการอบรมเชิงปฏิบัติการ “การเสริมสร้างขีดสมรรถนะของบุคลากร สป.มท. ในการสร้างและใช้นวัตกรรมภาครัฐ ประจำปีงบประมาณ พ.ศ. 2567”
กระทรวงมหาดไทย จัดการอบรมเชิงปฏิบัติการ “การเสริมสร้างขีดสมรรถนะของบุคลากร สป.มท. ในการสร้างและใช้นวัตกรรมภาครัฐ ประจำปีงบประมาณ พ.ศ. 2567”
วันนี้ (11 มี.ค. 67) เวลา 09.00 น. ณ ห้องประชุมอัษฎางค์ ชั้น 5 อาคารดำรงราชานุสรณ์ กระทรวงมหาดไทย นายสุทธิพงษ์ จุลเจริญ ปลัดกระทรวงมหาดไทย ได้มอบหมายให้ นายสมคิด จันทมฤก รองปลัดกระทรวงมหาดไทย เป็นประธานในพิธิเปิดการอบรมเชิงปฏิบัติการ “การเสริมสร้างขีดสมรรถนะของบุคลากร สป.มท. ในการสร้างและใช้นวัตกรรมภาครัฐ ประจำปีงบประมาณ พ.ศ. 2567” ซึ่งได้รับเกียรติจาก ดร. รณพรหม ชุนงาม และ ดร. ธีจุฑา ประสาทแก้ว เป็นวิทยากร โดยมีผู้เข้าร่วมการอบรมฯ รวมทั้งสิ้น 50 คน
นายสมคิด จันทมฤก รองปลัดกระทรวงมหาดไทย กล่าวว่า สำนักงานปลัดกระทรวงมหาดไทย (สป.มท.) มีภารกิจเชื่อมโยงไปถึงจังหวัด อำเภอ ตำบล หมู่บ้าน ตามลำดับ ภารกิจจึงกว้างมาก ภารกิจของ สป.มท. ที่สำคัญ มี 2 เรื่อง ที่อยากจะฝากไว้ เรื่องแรก คือ การบูรณาการ อำนวยการ ประสานงาน กับกรม รัฐวิสาหกิจต่าง ๆ ในส่วนกลาง รวมทั้งภายในกระทรวง และภายนอกกระทรวง เวลาคิดพยายามคิดภาพใหญ่เราจะทำอย่างไร หน้าที่แรกของเรา คือ ประสาน และแปลงนโยบายไปสู่การปฏิบัติ การขับเคลื่อนนโนบายของรัฐบาลอย่างไร เพราะฉะนั้นเวลาคิดดีไซน์ออกแบบอะไรออกมา พยายามนึกถึงภาพตรงนี้ไว้ เราเป็นกลไกที่จะขับเคลื่อนประเทศ และเรื่องที่ 2 คือ เราเป็นผู้สนับสนุนหลักของจังหวัด เวลาคิดให้คิดถึงจังหวัดด้วย จังหวัดคือ หน่วยบริหารงานส่วนภูมิภาค ซึ่งเป็นไปตามกฎหมาย พยายามนึกถึงระเบียบบริหารราชการแผ่นดินฯ ต้องเข้าใจอย่างถ่องแท้ อย่าคิดแบบเล็ก ๆ เพราะฉะนั้นภารกิจของ สป.มท. จะต้องคิดแบบกระบวนการ กระบวนการคิดเชิงออกแบบ (Design Thinking) พยายามคิดถึงภารกิจของ สป.มท. วันนี้ตนมีความคาดหวังว่าผู้ร่วมอบรมทุกท่านต้องคิดให้ได้ เพราะเป็นความหวังของ สป.มท. อย่าคิดแบบเล็ก ๆ เราต้องคิดว่าเราจะขับเคลื่อนหน่วยงานและประเทศอย่างไร เราต้องเข้าใจระบบการทำงานของพื้นที่ หน่วยงาน อย่างทะลุปรุโปร่ง เพื่อนำไปสู่การคิดพัฒนาระบบ ต้องคิดภาพใหญ่ ปฏิบัติได้จริง
นายสมคิด จันทมฤก รองปลัดกระทรวงมหาดไทย กล่าวเพิ่มเติมว่า ทั้งหมดทั้งมวลที่กล่าวมา เพราะว่าเราจะเป็นระบบราชการ 4.0 คิดนอกกรอบ นวัตกรรม คือ สิ่งที่ออกแบบมาใหม่ ที่จะทำให้การปฏิบัติราชการบรรลุผลสัมฤทธิ์ พอคิดออกมาแล้วก็คิดตัวชี้วัดให้เรียบร้อย หวังว่าเมื่อคิดออกแบบเรียบร้อยแล้ว ใครคิดไอเดียอะไรมาแล้วได้รางวัล ก็อยากให้ไอเดียนั้นเกิดประโยชน์จริง ๆ ให้คิดไปจนสุดทาง หวังว่าการอบรมในวันนี้จะสามารถช่วยให้ผู้ที่เข้าร่วมอบรมมีสมรรถนะเพิ่มขึ้น ได้ใช้สมรรถนะเพื่อมาช่วยเพิ่มประสิทธิภาพการทำงานของตนเอง เพิ่มประสิทธิภาพการทำงานของ สป.มท. ในฐานะที่เป็นหน่วยงานส่วนกลาง บูรณาการ อำนวยการ มีสมรรถนะที่จะไปสนับสนุนจังหวัดในเรื่องของการที่ช่วยให้จังหวัดมีประสิทธิภาพมากยิ่งขึ้น หวังว่าพวกเราจะได้เก็บเกี่ยวความรู้ วิธีคิด และวิธีทำงาน ทั้งหมดก็จะเป็นประโยชน์ต่อตนเองด้วย สุดท้ายนี้ ขอขอบคุณ กพร.สป. ที่ได้จัดการอบรมนี้ขึ้นมา ขอบคุณวิทยากรที่ได้สละเวลามาในวันนี้ หวังว่าการดำเนินการจะเป็นไปตามวัตถุประสงค์ที่วางไว้ทุกประการ
โอกาสนี้ นายเอกพงษ์ ศิริพันธ์ หัวหน้ากลุ่มพัฒนาระบบบริหาร สป. ได้กล่าวถึงความเป็นมาและวัตถุประสงค์ของการอบรมฯ โดยมีวัตถุประสงค์เพื่อให้บุคลากรในสังกัด สป.มท. เกิดการพัฒนาชุดความคิด (Mindset) และชุดทักษะความสามารถ (Skillset) ในการขับเคลื่อนองค์กรด้วยนวัตกรรม มีมุมมองในการทำงานอย่างสร้างสรรค์ สามารถออกแบบความคิดเพื่อแก้ปัญหาได้อย่างเหมาะสม อีกทั้งเพื่อให้เกิดการพัฒนากระบวนการทำงานภายในองค์กรกลุ่มเป้าหมายบุคลากรในสังกัด สป.มท. (ส่วนกลาง) ซึ่งการอบรมเชิงปฏิบัติการฯ ในวันนี้ จะใช้กระบวนการคิดเชิงออกแบบ (Design Thinking) เป็นเครื่องมือ ซึ่งจะมุ่งเน้นเกี่ยวกับหลักการคิดเชิงออกแบบ และเทคนิคการประยุกต์กระบวนการคิดเชิงออกแบบสำหรับการสร้างนวัตกรรม โดยดำเนินการในลักษณะ Workshop แบ่งกลุ่มระดมความคิด และแลกเปลี่ยนความคิดเห็น เพื่อมุ่งเน้นการมีส่วนร่วมระหว่างผู้เข้าร่วมการอบรม และการลงมือปฏิบัติจริง
#WorldSoilDay #วันดินโลก #UN #FAO #GlobalSoilPartnership #MOI #กระทรวงมหาดไทย #บำบัดทุกข์บำรุงสุข
#SoilandWaterasourceoflife #SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/80155