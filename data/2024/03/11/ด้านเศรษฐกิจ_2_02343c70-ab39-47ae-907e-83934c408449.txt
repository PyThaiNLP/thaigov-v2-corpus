รัฐบาลไทย-ข่าวทำเนียบรัฐบาล-กรมทางหลวงชนบท ตั้งด่านตรวจชั่งน้ำหนักยานพาหนะเคลื่อนที่บนถนนสาย กพ.3002 จังหวัดกำแพงเพชร 


วันจันทร์ที่ 11 มีนาคม 2567
กรมทางหลวงชนบท ตั้งด่านตรวจชั่งน้ำหนักยานพาหนะเคลื่อนที่บนถนนสาย กพ.3002 จังหวัดกำแพงเพชร
....
กรมทางหลวงชนบท (ทช.) กระทรวงคมนาคม โดยแขวงทางหลวงชนบทกำแพงเพชร จัดตั้งด่านตรวจชั่งน้ำหนักยานพาหนะเคลื่อนที่บนถนนสาย กพ.3002 แยก ทล.104 - เทศบาลเมืองกำแพงเพชร อำเภอเมือง จังหวัดกำแพงเพชร ช่วงระหว่าง กม. ที่ 20+500 เพื่อตรวจสอบและเพิ่มประสิทธิภาพการควบคุมและป้องปรามผู้กระทำผิดในการบรรทุกน้ำหนักเกินพิกัดของรถบรรทุก ป้องกันผลกระทบต่อเส้นทางจราจรและป้องกันอุบัติเหตุที่อาจเกิดขึ้นต่อผู้ร่วมทาง ให้มีความสะดวกปลอดภัยในการเดินทางของประชาชน ซึ่งไม่พบผู้กระทำความผิด ในการควบคุมน้ำหนักรถบรรทุกให้เป็นไปตาม พ.ร.บ. ทางหลวง พ.ศ. 2535 หากฝ่าฝืนจะมีโทษจำคุกไม่เกิน 6 เดือน หรือปรับไม่เกิน 10,000 บาท หรือทั้งจำทั้งปรับและอาจถูกริบรถบรรทุกที่ใช้ในการกระทำความผิดนั้นด้วย ทั้งนี้ ทช. ขอความร่วมมือทุกภาคส่วนปฏิบัติตามกฎหมายและมาตรการดังกล่าวอย่างเคร่งครัด

ที่มา : https://www.thaigov.go.th/news/contents/details/80130