รัฐบาลไทย-ข่าวทำเนียบรัฐบาล-​นายกฯ ให้สัมภาษณ์สื่อมวลชนในวันที่ 3 ของภารกิจในกรุงปารีส


วันอาทิตย์ที่ 10 มีนาคม 2567
​นายกฯ ให้สัมภาษณ์สื่อมวลชนในวันที่ 3 ของภารกิจในกรุงปารีส
​นายกฯ ให้สัมภาษณ์สื่อมวลชนในวันที่ 3 ของภารกิจในกรุงปารีส
วันนี้ (10 มีนาคม 2567) เวลา 12.30 น. (เวลาท้องถิ่นกรุงปารีส) ณ ห้าง Le Bon Marche นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง ให้สัมภาษณ์สื่อมวลชนเกี่ยวกับภาพรวมภารกิจที่ผ่านมาในวันนี้โดยได้กล่าวว่า เช้านี้ได้มาเยี่ยมชมห้างสรรพสินค้า Printemps โดยเป็นหนึ่งในห้างที่ใหญ่ที่สุด มีอายุ 100 กว่าปี มีโอกาส พูดคุยแลกเปลี่ยนในการนำสินค้ามาจัดแสดง จัดกิจกรรมแลกเปลี่ยนระหว่างห้าง รวมทั้งเปิดพื้นที่ให้กับนักออกแบบรุ่นใหม่ และjewelry design และมีการจัดพื้นที่ให้กับนักออกแบบรุ่นใหม่นำเสนอสินค้าผ่านช่องทางbroadcast
ทั้งนี้ ห้างยังมีสตูดิโอสำหรับ soft power จัดพื้นที่เพื่อพูดคุยแลกเปลี่ยน และพื้นที่จัดสินค้า
ห้างที่สอง Bon Marche เป็นห้างเปิดใหม่เจ้าของเดียวกับ LVMH ซึ่ง ในวันพรุ่งนี้ นายกฯ จะได้พบกับเจ้าของ LVMH  ในส่วนของวันนี้ ได้พูดคุยกันเพื่อแลกเปลี่ยนความร่วมมือ กับผู้บริหาร ในโอกาสนี้นายกฯ กล่าวว่าจะนำข้อมูลที่ได้พูดคุยในวันนี้ เพื่อนำไปเตรียมความพร้อม และแลกเปลี่ยนความร่วมมือ ในการหารือวันพรุ่งนี้
นายกรัฐมนตรีกล่าวถึงประเด็นการนำผ้าขาวม้ามาผสมผสานกับการแต่งกายในการเดินทางครั้งนี้ ว่าได้นำผ้าพันคอจากผ้าขาวม้าที่ได้รับจากชาวบ้านระหว่างการลงพื้นที่ เป็นสัญลักษณ์ของการผูกมิตร โดยการใช้ผ้าพันคอจากท้องถิ่นนี้ ก็หวังจะให้เป็นการเพิ่มมูลค่า สินค้าท้องถิ่นของไทย ให้เป็นที่รู้จักเพื่อส่งผลให้พี่น้องท้องถิ่นมีรายได้มากขึ้น
นอกจากนี้ ภารกิจในวันที่ 11 มีนาคม ตอนเช้าจะพบกับเจ้าของ LVMH และ บริษัท Kerring จากนั้นจะพบหารือทวิภาคี กับประธานาธิบดีมาครง และจะได้เยี่ยมชมบริษัทที่ดำเนินธุรกิจโรงไฟฟ้านิวเคลียร์ขนาดเล็ก ทั้งนี้ ในการหารือทวิภาคีกับประธานาธิบดีฝรั่งเศส นายกฯ จะหยิบยกประเด็นสำคัญ ได้แก่ FTA วีซ่าเชงเก้น และความร่วมมือการค้าขายสินค้า

ที่มา : https://www.thaigov.go.th/news/contents/details/80107