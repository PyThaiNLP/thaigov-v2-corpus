รัฐบาลไทย-ข่าวทำเนียบรัฐบาล-บสย. จัดกิจกรรมเฉลิมพระเกียรติมหามงคล เฉลิมพระชนมพรรษา 72 พรรษา เปิดโครงการ “บสย. ร่วมใจ ทำดี เพื่อสังคม” ครั้งที่ 1 มอบวีลแชร์ ฝีมือคนพิการ มูลนิธิคนพิการไทย


วันจันทร์ที่ 11 มีนาคม 2567
11/03/2567
พิมพ์
บสย. จัดกิจกรรมเฉลิมพระเกียรติมหามงคล เฉลิมพระชนมพรรษา 72 พรรษา เปิดโครงการ “บสย. ร่วมใจ ทำดี เพื่อสังคม” ครั้งที่ 1 มอบวีลแชร์ ฝีมือคนพิการ มูลนิธิคนพิการไทย
บสย. จัดกิจกรรมเฉลิมพระเกียรติเนื่องในโอกาสมหามงคลเฉลิมพระชนมพรรษา 72 พรรษาพระบาทสมเด็จพระเจ้าอยู่หัว 28 กรกฎาคม 2567 “บสย. ร่วมใจ ทำดี เพื่อสังคม” ครั้งที่ 1 มอบวีลแชร์ ฝีมือคนพิการ มูลนิธิคนพิการไทย
บรรษัทประกันสินเชื่ออุตสาหกรรมขนาดย่อม (บสย.) จัดกิจกรรมเฉลิมพระเกียรติเนื่องในโอกาสมหามงคลเฉลิมพระชนมพรรษา 72 พรรษาพระบาทสมเด็จพระเจ้าอยู่หัว 28 กรกฎาคม 2567 “บสย. ร่วมใจ ทำดี เพื่อสังคม” ครั้งที่ 1 มอบวีลแชร์ ฝีมือคนพิการ มูลนิธิคนพิการไทย พร้อมเยี่ยมชมโรงงานไทยวีล ศูนย์ประกอบวีลแชร์โดยฝีมือคนพิการ
นายสิทธิกร ดิเรกสุนทร กรรมการและผู้จัดการทั่วไป บรรษัทประกันสินเชื่ออุตสาหกรรมขนาดย่อม (บสย.) เปิดเผยว่า เนื่องในโอกาสที่พระบาทสมเด็จพระเจ้าอยู่หัวทรงเจริญพระชนมพรรษา 6 รอบ หรือ 72 พรรษา ในวันที่ 28 กรกฎาคม 2567 บสย. ได้จัดกิจกรรม “บสย. ร่วมใจ ทำดี เพื่อสังคม” เพื่อแสดงความจงรักภักดีและสำนึกในพระมหากรุณาธิคุณ รวมถึงการเสริมสร้างบรรยากาศและพฤติกรรมที่ดีตามคู่มือจริยธรรมจรรยาบรรณและพฤติกรรมที่ดีสู่การเป็นองค์กรส่งเสริมคุณธรรม และช่วยเหลือสังคมและชุมชน ทั้งในระดับคณะกรรมการ ผู้บริหาร และพนักงานอย่างสม่ำเสมอตลอดทั้งปี ตามแผนปฏิบัติการด้าน CG และด้าน CSR ปี 2567
กิจกรรม บสย. ร่วมใจ ทำดีเพื่อสังคม ครั้งที่ 1 บสย. สนับสนุนโอกาสการสร้างงาน และสร้างอาชีพตามความเหมาะสมของกลุ่มคนพิการ มอบวีลแชร์ ฝีมือการผลิตโดยคนพิการ แก่ มูลนิธิคนพิการไทย  เพื่อส่งต่อให้กับผู้พิการ และผู้สูงอายุ โดยมี นายศุภชีพ ดิษเทศ ประธานมูลนิธิคนพิการไทย เป็นผู้รับมอบ เพื่อส่งมอบให้กับผู้สูงอายุและคนพิการ รวมทั้งกลุ่มเป้าหมายที่ต้องการใช้รถเข็นต่อไป พร้อมทั้งเยี่ยมชมโรงงานผลิตวีลแชร์ที่ส่งเสริมอาชีพให้แก่คนพิการ โดยการผลิตวีลแชร์มาจากฝีมือคนพิการเพื่อคนพิการ ณ มูลนิธิคนพิการไทย  เมื่อวันที่ 11 มีนาคม 2567
ทั้งนี้ สามารถร่วมบริจาคเงินสนับสนุนวีลแชร์และสามล้อโยกให้คนพิการ และผู้สูงอายุทั่วประเทศ ผ่านบัญชี มูลนิธิคนพิการไทย บัญชีออมทรัพย์ เลขที่ 207-406850-9 ธนาคารกรุงเทพ สาขาห้าแยกปากเกร็ด การบริจาคสามารถนำไปลดหย่อนภาษีได้ สอบถามข้อมูลเพิ่มเติมที่มูลนิธิฯ 0 2582 0897-8

ที่มา : https://www.thaigov.go.th/news/contents/details/80146