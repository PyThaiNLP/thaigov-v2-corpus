รัฐบาลไทย-ข่าวทำเนียบรัฐบาล-นายกฯ พบหารือผู้บริหารห้างสรรพสินค้าชั้นนำกรุงปารีส Printemps และ Bon Marché 


วันอาทิตย์ที่ 10 มีนาคม 2567
นายกฯ พบหารือผู้บริหารห้างสรรพสินค้าชั้นนำกรุงปารีส Printemps และ Bon Marché
นายกฯ พบหารือผู้บริหารห้างสรรพสินค้าชั้นนำกรุงปารีส Printemps และ Bon Marché
วันนี้ (10 มีนาคม 2567) เวลา 11.00 น. (เวลาท้องถิ่นกรุงปารีส) นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง พร้อมด้วย นางสาวแพรทองธาร ชินวัตร รองประธานคณะกรรมการซอฟพาวเวอร์ และนางชฎาทิพ จูตระกูล คณะกรรมการซอฟพาวเวอร์ ได้ร่วมพูดคุยกับ นาย Jean-Marc Bellaiche, ประธานห้างสรรพสินค้า Printemps ซึ่งเป็นธุรกิจค้าปลีก สินค้าประเภทแฟชั่น
โดยทั้งสองฝ่ายได้พูดคุยเพื่อความร่วมมือ เกี่ยวกับการจัดแสดงสินค้า (display) การนำสินค้าไทยมาจัดแสดง ซึ่งห้างจัดให้มีพื้นที่ไว้ให้สำหรับ young designer ซึ่งความร่วมมือจะทำให้เกิดการแลกเปลี่ยนทางวัฒนธรรม ส่งเสริมเศรษฐกิจสร้างสรรค์ และช่วยผลักดันและเปิดโอกาสให้นักออกแบบไทยได้แสดงสินค้าสู่สายตาชาวโลก
จากนั้นเวลา 12.00 น. (เวลาท้องถิ่นกรุงปารีส) นายกรัฐมนตรี เยี่ยมชมและพบกับนาง Cathering Newey, Director of the Department store และนาง Christine Beaude, Finance Director ห้างสรรพสินค้า Bon Marché ซึ่งเป็นธุรกิจค้าปลีกสำหรับลูกค้าระดับ High-End โดยเป็นห้างสรรพสินค้าที่ “คัดสรรเฉพาะสิ่งที่ดีที่สุด” ในกระบวนการเชิญแบรนด์ต่าง ๆ เพื่อเข้ามาเปิดหน้าร้าน Le Bon Marché เป็นบริษัทในเครือ LVMH
โดยนายกฯ กล่าวว่า รัฐบาลไทยให้ความสำคัญกับการเสริมสร้างความสามารถในการแข่งขันระดับโลกและการเร่งสร้างเศรษฐกิจสร้างสรรค์ รวมถึงขอให้พิจารณาเพื่อเพิ่มโอกาสที่จะแลกเปลี่ยนกิจกรรมระหว่างห้าง และจัดนิทรรศการส่งเสริมการขาย pop-up booth ระหว่างกัน

ที่มา : https://www.thaigov.go.th/news/contents/details/80105