รัฐบาลไทย-ข่าวทำเนียบรัฐบาล-กรมทางหลวงชนบท แจ้งปิดทางกลับรถใต้สะพานข้ามคลองพระอุดม ถนนชัยพฤกษ์ ระหว่างวันที่ 15 มีนาคม - 10 เมษายน 2567 ตลอด 24 ชั่วโมง


วันจันทร์ที่ 11 มีนาคม 2567
กรมทางหลวงชนบท แจ้งปิดทางกลับรถใต้สะพานข้ามคลองพระอุดม ถนนชัยพฤกษ์ ระหว่างวันที่ 15 มีนาคม - 10 เมษายน 2567 ตลอด 24 ชั่วโมง
....
กรมทางหลวงชนบท (ทช.) กระทรวงคมนาคม โดยสำนักก่อสร้างสะพาน แจ้งปิดทางกลับรถใต้สะพานข้ามคลองพระอุดม ถนนชัยพฤกษ์ จังหวัดนนทบุรี บริเวณ กม. ที่ 0+275 (ฝั่งซอยทางเข้าถนนหอการค้าไทย) และบริเวณ กม. ที่ 1+275 (ฝั่งวัดท้องคุ้ง) เพื่อก่อสร้างปรับปรุงผิวจราจรทางกลับรถใต้สะพานข้ามคลองพระอุดม ระยะทาง 6.892 กิโลเมตร ตั้งแต่วันที่ 15 มีนาคม - 10 เมษายน 2567 ตลอด 24 ชั่วโมง ประชาชนสามารถใช้ทางกลับรถใต้สะพานพระราม 4 และทางกลับรถใต้ทางแยกต่างระดับถนนชัยพฤกษ์ตัดกับถนนราชพฤกษ์ทดแทนบริเวณดังกล่าว
ทช. ขอความร่วมมือผู้ใช้เส้นทางโปรดสังเกตป้ายจราจร รวมถึงปฏิบัติตามป้ายเตือน ป้ายแนะนำ อย่างเคร่งครัด เพื่อความสะดวกปลอดภัยในการเดินทาง และขออภัยในความไม่สะดวกมา ณ โอกาสนี้ ทั้งนี้ ประชาชนสามารถสอบถามรายละเอียดเพิ่มเติมได้ที่ สำนักก่อสร้างสะพาน โทร. 0 2551 5533 สำนักงานควบคุมโครงการ โทร. 0 2103 1326 - 7 หรือสายด่วน ทช. โทร. 1146

ที่มา : https://www.thaigov.go.th/news/contents/details/80145