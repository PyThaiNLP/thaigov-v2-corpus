รัฐบาลไทย-ข่าวทำเนียบรัฐบาล-อำเภอนาเชือก "กวาดบ้าน ล้างบ้าน" ตรวจปัสสาวะข้าราชการ พนักงาน ลูกจ้างของ อบต.3 แห่งในพื้นที่ รวม 139 คน ผลไม่พบสารเสพติดในร่างกาย นอภ.เน้นย้ำ ทุกฝ่ายเร่งเดินหน้าพุ่งเป้า Re X-Ray


วันศุกร์ที่ 29 มีนาคม 2567
29/03/2567
พิมพ์
อำเภอนาเชือก "กวาดบ้าน ล้างบ้าน" ตรวจปัสสาวะข้าราชการ พนักงาน ลูกจ้างของ อบต.3 แห่งในพื้นที่ รวม 139 คน ผลไม่พบสารเสพติดในร่างกาย นอภ.เน้นย้ำ ทุกฝ่ายเร่งเดินหน้าพุ่งเป้า Re X-Ray
อำเภอนาเชือก "กวาดบ้าน ล้างบ้าน" ตรวจปัสสาวะข้าราชการ พนักงาน ลูกจ้างของ อบต.3 แห่งในพื้นที่ รวม 139 คน ผลไม่พบสารเสพติดในร่างกาย นายอำเภอ เน้นย้ำ ทุกฝ่ายเร่งเดินหน้าพุ่งเป้า Re X-Ray อย่างต่อเนื่อง เพื่อให้คนไทยสามารถใช้ชีวิตในสังคมได้อย่างมีความสุข
อำเภอนาเชือก "กวาดบ้าน ล้างบ้าน" ตรวจปัสสาวะข้าราชการ พนักงาน ลูกจ้างของ อบต. 3 แห่งในพื้นที่ รวม 139 คน ผลไม่พบสารเสพติดในร่างกาย นายอำเภอ เน้นย้ำ ทุกฝ่ายเร่งเดินหน้าพุ่งเป้า Re X-Ray อย่างต่อเนื่อง เพื่อให้คนไทยสามารถใช้ชีวิตในสังคมได้อย่างมีความสุข และปลอดภัยจากยาเสพติด
วันนี้ (29 มี.ค.67) พันจ่าโท ทองแดง ปินะเก นายอำเภอนาเชือก เปิดเผยว่า อำเภอนาเชือก จังหวัดมหาสารคาม ได้ดำเนินการขับเคลื่อน "ยุทธการมหาสารคาม เมืองปลอดภัยยาเสพติด 2567" กวาดบ้าน ล้างบ้าน โดยได้ทำการ Re X-Ray ค้นหาผู้ที่เกี่ยวข้องกับติดยาเสพติด ในพื้นที่อำเภอนาเชือก จังหวัดมหาสารคาม เพื่อเป็นการสนองนโยบาย Quick-win ของกระทรวงมหาดไทย ที่เน้นย้ำสั่งการให้ผู้ว่าราชการจังหวัด และนายอำเภอทุกแห่ง “แยกปลา ออกจากน้ำ” ให้ความสำคัญกับการป้องกัน ปราบปรามผู้ค้า ควบคู่กับการรักษา และฟื้นฟูผู้ป่วยยาเสพติด เพื่อเร่งป้องกันและแก้ไขปัญหายาเสพติดที่เกิดขึ้นในสังคมไทย
พันจ่าโท ทองแดง ปินะเก นายอำเภอนาเชือก กล่าวว่า ตนในฐานะผู้อำนวยการศูนย์อำนวยการป้องกันและปราบปรามยาเสพติดอำเภอนาเชือก ได้มอบหมายให้นางวรรณวดี โชติเศรณีกุล ปลัดอำเภอ พร้อมด้วยเจ้าหน้าที่ฝ่ายความมั่งคง บูรณาการกำลังร่วมกับสมาชิกกองอาสารักษาดินแดนอำเภอนาเชือกที่ 8 เจ้าหน้าที่โรงพยาบาลนาเชือก และเจ้าหน้าที่สาธารณสุข ร่วมกันดำเนินการตรวจปัสสาวะหาสารเสพติดในร่างกายของ ผู้บริหาร ข้าราชการ พนักงาน ลูกจ้าง สังกัด อบต.หนองกุง จำนวน 52 ราย อบต.หนองโพธิ์ จำนวน 46 ราย และ อบต.หนองเรือ จำนวน 41 ราย ผลการปฏิบัติ คือ ไม่พบผู้ที่มีสารเสพติดในร่างกาย
“จากการปฏิบัติการ กวาดบ้าน ล้างบ้าน ของอำเภอนาเชือกทั้งในพื้นที่ ตำบลหนองกุง ตำบลหนองโพธิ์ และ ตำบลหนองเรือนั้น ถือว่าเป็นเรื่องน่าชื่นชมยินดีอย่างยิ่ง ที่ข้าราชการ พนักงาน ตลอดจนถึงลูกจ้างทุกคนไม่มีสารเสพติดอยู่ในร่างกายแม้แต่คนเดียว ซึ่งจะเป็นส่วนสำคัญในการรณรงค์ต่อต้านยาเสพติดทุกรูปแบบ และจะเป็นแบบอย่างที่ดีให้กับเด็ก เยาวชน และสร้างความเชื่อมั่นให้กับประชาชนในอำเภอนาเชือกต่อไป ทั้งนี้ ขอขอบคุณเจ้าหน้าที่และหน่วยงานที่เกี่ยวข้องทุกฝ่ายที่ช่วยกันดำเนินภารกิจที่สำคัญนี้อย่างเข้มแข็ง และขอกำชับเจ้าหน้าที่ทุกคนให้เร่งเดินหน้าพุ่งเป้า Re X-Ray ในทุกพื้นที่อย่างต่อเนื่อง เพื่อกวาดล้างสิ่งผิดกฎหมาย อันจะทำให้สังคมมีความสงบเรียบร้อย เกิดสวัสดิภาพ พี่น้องประชาชนมีความปลอดภัยในชีวิตและทรัพย์สิน และที่ผ่านมาอำเภอนาเชือกได้บูรณาการทุกภาคส่วน “บำบัดทุกข์ บำรุงสุข” รักษาความมั่นคงและความสงบเรียบร้อย เพื่อให้ทุกคนในสังคมได้ใช้ชีวิตอย่างมีความสุข ทั้งนี้ ขอให้พี่น้องประชาชนทุกท่านช่วยเป็นหูเป็นตา ระแวดระวังบ้านเมืองของเรา หากพบเห็นเบาะแสการกระทำความผิดทุกรูปแบบ สามารถแจ้งข้อมูล และร้องเรียนร้องทุกข์ได้ที่ศูนย์ดำรงธรรมจังหวัด ศูนย์ดำรงธรรมอำเภอ สายด่วน 1567 โทรฟรีตลอด 24 ชั่วโมง” พันจ่าโท ทองแดงฯ กล่าวทิ้งท้าย
#กระทรวงมหาดไทย #บำบัดทุกข์บำรุงสุข

ที่มา : https://www.thaigov.go.th/news/contents/details/81069