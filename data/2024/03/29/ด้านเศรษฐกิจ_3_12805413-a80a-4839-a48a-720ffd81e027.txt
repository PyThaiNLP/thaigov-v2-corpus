รัฐบาลไทย-ข่าวทำเนียบรัฐบาล-เลขานุการรัฐมนตรีฯ ไพลิน ประชุมคณะกรรมการนโยบายเขตพัฒนาพิเศษภาคตะวันออก (กพอ.) ครั้งที่ 2/2567


วันศุกร์ที่ 29 มีนาคม 2567
29/03/2567
พิมพ์
เลขานุการรัฐมนตรีฯ ไพลิน ประชุมคณะกรรมการนโยบายเขตพัฒนาพิเศษภาคตะวันออก (กพอ.) ครั้งที่ 2/2567
เลขานุการรัฐมนตรีฯ ไพลิน ประชุมคณะกรรมการนโยบายเขตพัฒนาพิเศษภาคตะวันออก (กพอ.) ครั้งที่ 2/2567
วันที่ 28 มีนาคม 2567 นางสาวไพลิน เทียนสุวรรณ เลขานุการรัฐมนตรีว่าการกระทรวงอุตสาหกรรม เข้าร่วมการประชุมคณะกรรมการนโยบายเขตพัฒนาพิเศษภาคตะวันออก (กพอ.) ครั้งที่ 2/2567 โดยมี นายภูมิธรรม เวชยชัย รองนายกรัฐมนตรี และรัฐมนตรีว่าการกระทรวงพาณิชย์ เป็นประธานคณะกรรมการฯ พร้อมด้วย ผู้บริหารหน่วยงานที่เกี่ยวข้อง เข้าร่วม ณ ห้องประชุมวิมวาทิตย์ อาคารสำนักงานปลัดกระทรวงพาณิชย์
โดยการประชุมฯ ในครั้งนี้ มีระเบียบวาระเรื่องเพื่อพิจารณา ได้แก่ รายงานประจำปี 2566 ของสำนักงานคณะกรรมการนโยบายเขตพัฒนาพิเศษภาคตะวันออก โดยที่ประชุมฯ มีข้อเสนอเสนอให้เห็นชอบรายงานประจำปี 2566 ของ สกพอ. และมอบหมายให้ สกพอ. นำเสนอคณะรัฐมนตรี สภาผู้แทนราษฎรและวุฒิสภา เพื่อทราบ ตามมาตรา 15 (5) แห่งพระราชบัญญัติฯ พ.ศ. 2561 ต่อไป การจัดตั้งเขตส่งเสริมเศรษฐกิจพิเศษ นิคมอุตสาหกรรมฉะเชิงเทรา บลูเทค ซิตี้ ที่ประชุมฯ มีข้อเสนอ ดังนี้ 1. เห็นชอบการประกาศกำหนดเขตส่งเสริมเศรษฐกิจพิเศษ นิคมอุตสาหกรรมฉะเชิงเทรา บลูเทค ซิตี้ พื้นที่ประมาณ 1,172 ไร่ 1 งาน 51.2 ตารางวา ตั้งอยู่บริเวณ ต.เขาดิน อ.บางปะกง จ.ฉะเชิงเทรา เพื่อรองรับอุตสาหกรรมเป้าหมายพิเศษ ได้แก่ อุตสาหกรรมยานยนต์สมัยใหม่ อุตสาหกรรมอิเล็กทรอนิกส์อัจฉริยะ อุตสาหกรรมการบินและโลจิสติกส์อุตสาหกรรมดิจิทัล และอุตสาหกรรมการพัฒนาบุคลากรและการศึกษา 2. เมื่อคณะรัฐมนตรีได้รับทราบมติ กพอ. ในเรื่องนี้แล้ว มอบหมายให้เลขาธิการ กพอ. ในฐานะกรรมการและเลขานุการปฏิบัติหน้าที่แทนประธาน กพอ. ในการประกาศจัดตั้งเขตส่งเสริมเศรษฐกิจพิเศษฯ และประกาศในราชกิจจานุเบกษาต่อไป

ที่มา : https://www.thaigov.go.th/news/contents/details/81041