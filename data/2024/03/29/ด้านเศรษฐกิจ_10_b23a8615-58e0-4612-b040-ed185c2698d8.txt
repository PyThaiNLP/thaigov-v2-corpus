รัฐบาลไทย-ข่าวทำเนียบรัฐบาล-ผช.รมว.กษ. เปิดงานรณรงค์การทำน้ำหมักชีวภาพคุณภาพสูง (สูตรไนโตรเจนสูง)


วันศุกร์ที่ 29 มีนาคม 2567
ผช.รมว.กษ. เปิดงานรณรงค์การทำน้ำหมักชีวภาพคุณภาพสูง (สูตรไนโตรเจนสูง)
ผช.รมว.กษ. เปิดงานรณรงค์การทำน้ำหมักชีวภาพคุณภาพสูง (สูตรไนโตรเจนสูง) เฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระเกียรติพระชนมพรรษา 6 รอบ 28 กรกฎาคม 2567
ดร.จอมขวัญ กลับบ้านเกาะ ผู้ช่วยรัฐมนตรีว่าการกระทรวงเกษตรและสหกรณ์ เป็นประธานเปิดโครงการรณรงค์การทำน้ำหมักชีวภาพจากปลาหมอสีคางดำ เพื่อแก้ไขปัญหาการแพร่ระบาด  เฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567 โดยมีผู้บริหารหน่วยงานในสังกัดกระทรวงเกษตรและสหกรณ์ และส่วนราชการในพื้นที่ เข้าร่วม ณ วัดบ้านโคก ต.พันท้ายนรสิงห์ อ.เมืองสมุทรสาคร
ทั้งนี้ กระทรวงเกษตรฯ โดยกรมพัฒนาที่ดิน ได้จัดโครงการรณรงค์ให้ประชาชนทำน้ำหมักชีวภาพจากปลาหมอสีคางดำ เพื่อแก้ไขปัญหาการแพร่ระบาด เฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคล เฉลิมพระชนมพรรษา ครบ 6 รอบ มีการทำน้ำหมักชีวภาพจากปลาหมอสีคางดำ เพื่อให้มีการใช้ประโยชน์จากดินและที่ดินได้อย่างยั่งยืน และเพื่อช่วยเกษตรกรลดต้นทุนการผลิต รวมถึงเป็นการควบคุมกำจัดปลาหมอสีคางดำ สร้างความสมดุลระบบนิเวศในแหล่งน้ำธรรมชาติ ภายในบริเวณงานมีการจัดนิทรรศการด้านชีววิทยาของปลาหมอสีคางดำ และการแก้ไขปัญหาการแพร่ระบาด  มีการสาธิตวิธีการทำน้ำหมักชีวภาพคุณภาพสูง (สูตรไนโตรเจนสูง) จากปลาหมอสีคางดำ และมีสินค้าเกษตรมาจำหน่ายในงานอีกด้วย

ที่มา : https://www.thaigov.go.th/news/contents/details/81072