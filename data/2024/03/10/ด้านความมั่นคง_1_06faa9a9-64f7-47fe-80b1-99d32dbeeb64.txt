รัฐบาลไทย-ข่าวทำเนียบรัฐบาล-“พัชรวาท” มอบรางวัลนักวิ่ง D run for life 2024 เขาใหญ่​ เพื่อผู้พิทักษ์ป่า​ กระตุ้นจิตสำนึกรักษ์ผืนป่ามรดกโลก


วันอาทิตย์ที่ 10 มีนาคม 2567
“พัชรวาท” มอบรางวัลนักวิ่ง D run for life 2024 เขาใหญ่​ เพื่อผู้พิทักษ์ป่า​ กระตุ้นจิตสำนึกรักษ์ผืนป่ามรดกโลก
“พัชรวาท” มอบรางวัลนักวิ่ง D run for life 2024 เขาใหญ่​ เพื่อผู้พิทักษ์ป่า​ กระตุ้นจิตสำนึกรักษ์ผืนป่ามรดกโลก
“พัชรวาท” มอบรางวัลนักวิ่ง D run for life 2024 เขาใหญ่​ เพื่อผู้พิทักษ์ป่า​ กระตุ้นจิตสำนึกรักษ์ผืนป่ามรดกโลก
วันที่ 10 มีนาคม​ 2567 เวลา​ 08.00 น.​ พล.ต.อ.พัชรวาท วงษ์สุวรรณ รองนายกรัฐมนตรี​ และรัฐมนตรีว่าการกระทรวงทรัพยากรธรรมชาติและสิ่งแวดล้อม​ เป็นประธานในพิธีมอบรางวัล​ กิจกรรมวิ่งเพื่อการกุศล D Run For Life 2024 มรดกโลกซีรีส์รัน โครงการ World Heritage Series Run 2024 เส้นทางแรก ดงพญาเย็น-เขาใหญ่ วิ่งเพื่อผู้พิทักษ์ป่า มินิมาราธอนระยะ 10 กิโลเมตร แฟมิลี่รันระยะ 5 กิโลเมตร และ 2 กิโลเมตร​ พร้อมมอบสิ่งของเครื่องอุปโภค – บริโภค ให้แก่เจ้าหน้าที่​อุทยานแห่งชาติเขาใหญ่​ และปลูก “ต้นบุนนาค​” เป็นที่ระลึก​ โดยมี ร.อ.รชฏ พิสิษฐบรรณกร ผู้ช่วยรัฐมนตรีประจำกระทรวงทรัพยากรธรรมชาติและสิ่งแวดล้อม​ นายอรรถพล​ เจริญชันษา​ อธิบดีกรมอุทยานแห่งชาติ​ สัตว์ป่า​ และพันธุ์พืช​ ตลอดจนนักวิ่งและสื่อมวลชนเข้าร่วมกิจกรรม​ ณ​ อุทยานแห่งชาติเขาใหญ่​
กิจกรรมวิ่งมินิมาราธอน D run for life 2024 เขาใหญ่มินิมาราธอน​ เพื่อผู้พิทักษ์ป่า (เส้นทางแรก ดงพญาเย็น-เขาใหญ่) จัดขึ้นเพื่อส่งเสริมการสร้างเสริมสุขภาพให้กับประชาชนผ่านการการวิ่งออกกำลังกาย ท่ามกลางทัศนียภาพที่สวยงามของผืนป่ามรดกโลก อุทยานแห่งชาติเขาใหญ่ และยังเป็นการปลุกจิตสำนึกให้ช่วยกันพิทักษ์ป่า กระตุ้นให้ทุกคนมีจิตใจตระหนักและรักษาสิ่งแวดล้อมอย่างยั่งยืน​ ตลอดจนเป็นกิจกรรมสาธารณประโยชน์ ในการหารายได้สมทบทุนช่วยเหลือผู้พิทักษ์ป่า โดยมีกำหนดจัดวิ่งในพื้นที่มรดกโลก​ ได้แก่ 1) กลุ่มป่าดงพญาเย็น-เขาใหญ่ 2) อุทยานแห่งชาติแก่งกระจาน 3) นครประวัติศาสตร์พระนครศรีอยุธยา และ 4) อุทยานประวัติศาสตร์ศรีเทพ จ.เพชรบูรณ์

ที่มา : https://www.thaigov.go.th/news/contents/details/80098