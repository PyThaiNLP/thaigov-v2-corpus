รัฐบาลไทย-ข่าวทำเนียบรัฐบาล-​รองปลัดฯ ณัฏฐิญา หารือคณะทำงานขับเคลื่อนจิตอาสาของ สปอ. เคาะแผนการดำเนินกิจกรรมจิตอาสา  พร้อมแนะเป็นจิตอาสาเชิงรุกเมื่อเกิดภาวะฉุกเฉินจากการประกอบกิจการ 


วันอาทิตย์ที่ 10 มีนาคม 2567
10/03/2567
พิมพ์
​รองปลัดฯ ณัฏฐิญา หารือคณะทำงานขับเคลื่อนจิตอาสาของ สปอ. เคาะแผนการดำเนินกิจกรรมจิตอาสา  พร้อมแนะเป็นจิตอาสาเชิงรุกเมื่อเกิดภาวะฉุกเฉินจากการประกอบกิจการ
​รองปลัดฯ ณัฏฐิญา หารือคณะทำงานขับเคลื่อนจิตอาสาของ สปอ. เคาะแผนการดำเนินกิจกรรมจิตอาสา  พร้อมแนะเป็นจิตอาสาเชิงรุกเมื่อเกิดภาวะฉุกเฉินจากการประกอบกิจการ ดูแลสิ่งแวดล้อมและการพัฒนาคุณภาพชีวิตของประชาชน​
วันที่ 8 มีนาคม 2567 นางสาวณัฏฐิญา เนตยสุภา รองปลัดกระทรวงอุตสาหกรรม เป็นประธานการประชุมคณะทำงานขับเคลื่อนงานจิตอาสาของสำนักงานปลัดกระทรวงอุตสาหกรรม (สปอ.) และพิจารณาแผนการดำเนินการกิจกรรมดูแลสิ่งแวดล้อม 4 ด้าน เพื่อพัฒนาคุณภาพชีวิตที่ดีของประชาชน โดยมีนายสุรพล ชามาตย์ ที่ปรึกษาปลัดกระทรวงอุตสาหกรรม และคณะทำงานฯ เข้าร่วมด้วย ณ ห้องประชุมชุณหะวัณ ชั้น 3 อาคาร สปอ.
ที่ประชุมได้ร่วมกันพิจารณาแผนการดำเนินการกิจกรรมจิตอาสา ตามมาตรการ 4 ด้าน ดิน น้ำ ลม ไฟ ที่กระทรวงอุตสาหกรรม (อก.) ได้ร่วมกับภาคีเครือข่าย ผู้ประกอบการโรงงานอุตสาหกรรม และชุมชนโดยรอบโรงงานอุตสาหกรรม สร้างความร่วมมือให้ภาคอุตสาหกรรม มีความรับผิดชอบต่อสังคมและสามารถอยู่คู่กับชุมชนได้อย่างยั่งยืน ผ่านกิจกรรมต่างๆ อาทิ กิจกรรมจิตอาสาฟื้นฟูดินพัฒนาพื้นที่ปลูกอ้อยจำนวน 100,000 ไร่ กิจกรรมปรับปรุงดินจากกากอุตสาหกรรม เพื่อนำไปเป็นวัตถุดิบทำปุ๋ย หรือทำ EM Ball  กิจกรรมดูแลคลอง 72 สาย สร้างฝายชะลอน้ำ 72 ฝาย ขุมน้ำเหมืองช่วยภัยแล้ง กิจกรรมส่งเสริมปลูกป่าชายเลนเพื่อลดคาร์บอน 5) กิจกรรมดูแลระบบไฟฟ้าศาสนสถาน  พรัอมทั้งได้กำหนดแผนการดำเนินงานจิตอาสาสำหรับวันข้าราชการพลเรือน ประจำปี 2567 โดยให้มีกิจกรรมบริจาคโลหิต โดยคณะทำงานฯ จะนำเสนอเสนอร่างแผนการดำเนินงาน ต่อคณะอนุกรรมการขับเคลื่อนจิตอาสาพัฒนาคุณภาพชีวิตเพื่อความสุขของประชาชน กระทรวงอุตสาหกรรม​ ต่อไป
นอกจากนี้ รองปลัดฯ ณัฏฐิญา ยังได้เสนอแนะให้คณะทำงานฯ พิจารณากิจกรรมจิตอาสาที่สามารถดำเนินการ​เพื่อเยียวยาประชาชน/สังคมเมื่อ โดยรอบสถานประกอบกิจการหลังเกิดเหตุภาวะฉุกเฉินจากการประกอบกิจการต่างๆ อาทิเช่น การดูแลดินพื้นที่ทำกินของประชาชน  การดูแลลำน้ำคูคลองที่กระทบต่อการอุปโภค​และบริโภค โดยให้ร่วมกับหน่วยงานต่างๆ ของ อก. และหน่วยงานภาคีเครือข่าย เพื่อดูแลสิ่งแวดล้อม เยียวยาและพัฒนาคุณภาพชีวิตที่ดีของประชาชนต่อไป

ที่มา : https://www.thaigov.go.th/news/contents/details/80102