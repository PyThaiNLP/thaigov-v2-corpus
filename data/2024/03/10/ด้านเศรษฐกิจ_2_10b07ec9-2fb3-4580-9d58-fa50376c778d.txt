รัฐบาลไทย-ข่าวทำเนียบรัฐบาล-​คณะกรรมการตรวจสอบและประเมินผลประจำกระทรวง (ค.ต.ป.อก.) ลงพื้นที่สุราษฏร์ธานี ตรวจเยี่ยมการดำเนินงานโครงการต่างๆ ของกระทรวง  


วันอาทิตย์ที่ 10 มีนาคม 2567
10/03/2567
พิมพ์
​คณะกรรมการตรวจสอบและประเมินผลประจำกระทรวง (ค.ต.ป.อก.) ลงพื้นที่สุราษฏร์ธานี ตรวจเยี่ยมการดำเนินงานโครงการต่างๆ ของกระทรวง
​คณะกรรมการตรวจสอบและประเมินผลประจำกระทรวง (ค.ต.ป.อก.) ลงพื้นที่สุราษฏร์ธานี ตรวจเยี่ยมการดำเนินงานโครงการต่างๆ ของกระทรวง
วันที่ 8  มีนาคม 2567  เวลา 11.00 น. นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม ในฐานะกรรมการและเลขานุการคณะกรรมการตรวจสอบและประเมินผลประจำกระทรวง (ค.ต.ป.อก.)  และคณะ  ลงพื้นที่จังหวัดสุราษฎร์ธานี ตรวจติดตามความก้าวหน้าการดำเนินงานโครงการของกระทรวงอุตสาหกรรม ประจำปีงบประมาณ พ.ศ.2567 ณ ศูนย์ส่งเสริมอุตสาหกรรมภาคที่ 10  2567 โดยมีนายโดม ถนอมบูรณ์ ผู้อำนวยการศูนย์ส่งเสริมอุตสาหกรรมภาคที่  10 และเจ้าหน้าที่ให้การต้อนรับและนำเสนอรายละเอียด ตามประเด็นการตรวจสอบ และประเมินผลของ ค.ต.ป.อก. ประจำปีงบประมาณ พ.ศ. 2567 ตามประเด็นการตรวจสอบ และประเมินผลตามภารกิจกระทรวงในส่วนภูมิภาค และได้ติดตาม 1. โครงการเพิ่มความสามารถในการแข่งขัน ของวิสาหกิจไทยด้วยดิจิทัล 2. โครงการส่งเสริมเกษตรอุตสาหกรรมครบวงจร  โดยมี นายวิฑูรย์ สิมะโชคดี ประธานกรรมการ ค.ต.ป.อก.  นายอุดม วงศ์วิวัฒน์ไชย  นางสาวนิสากร จึงเจริญธรรม  นางรัชดา อิสระเสนารักษ์ กรรมการ ค.ต.ป.อก.  นางสาวสุภัตรา เปี่ยมวัตถาภรณ์และนางสาวกองประภา นครังสุ กรรมการและผู้ช่วยเลขานุการ ค.ต.ป.อก. เข้าร่วม

ที่มา : https://www.thaigov.go.th/news/contents/details/80103