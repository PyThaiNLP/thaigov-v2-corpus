รัฐบาลไทย-ข่าวทำเนียบรัฐบาล-“พัชรวาท” รับนายกรัฐมนตรี ตรวจติดตามการแก้ไขปัญหาไฟป่า หมอกควัน ย้ำยกระดับการทำงาน เร่งลดปัญหาหมอกควันข้ามแดน


วันเสาร์ที่ 16 มีนาคม 2567
“พัชรวาท” รับนายกรัฐมนตรี ตรวจติดตามการแก้ไขปัญหาไฟป่า หมอกควัน ย้ำยกระดับการทำงาน เร่งลดปัญหาหมอกควันข้ามแดน
“พัชรวาท” รับนายกรัฐมนตรี ตรวจติดตามการแก้ไขปัญหาไฟป่า หมอกควัน ย้ำยกระดับการทำงาน เร่งลดปัญหาหมอกควันข้ามแดน
“พัชรวาท” รับนายกรัฐมนตรี ตรวจติดตามการแก้ไขปัญหาไฟป่า หมอกควัน ย้ำยกระดับการทำงาน เร่งลดปัญหาหมอกควันข้ามแดน
วันที่ 16 มีนาคม 2567 เวลา 10.00 น. พล.ต.อ.พัชรวาท วงษ์สุวรรณ รองนายกรัฐมนตรี และรัฐมนตรีว่าการกระทรวงทรัพยากรธรรมชาติและสิ่งแวดล้อม พร้อมด้วย นายจตุพร บุรุษพัฒน์ ปลัดกระทรวงฯ และคณะผู้บริหารระดับสูงในสังกัดกระทรวงฯ ร่วมต้อนรับคณะ นายเศรษฐา ทวีสิน นายกรัฐมนตรี และรัฐมนตรีว่าการกระทรวงการคลัง ในการตรวจติดตามการแก้ไขปัญหาไฟป่า หมอกควัน ณ ห้องประชุม โครงการส่งน้ำและบำรุงรักษาแม่แฝก-แม่งัดสมบูรณ์ชล ตำบลอินทขิล อำเภอแม่แตง จังหวัดเชียงใหม่ โดยนายกรัฐมนตรี ได้ชื่นชมการปฏิบัติงานของทุกหน่วยงาน ที่ได้ทุ่มเทสรรพกำลังบูรณาการร่วมกันอย่างเต็มที่ ส่งผลให้สถานการณ์ดีขึ้นอย่างเห็นได้ชัด อย่างไรก็ตาม จากวันนี้ไปอีก 45 วัน เป็นช่วงที่ต้องเฝ้าระวังเป็นพิเศษ จึงขอให้ยกระดับการปฏิบัติงาน โดยเฉพาะการควบคุมพื้นที่ป่า ที่ได้รับการจัดสรรงบกลางจากรัฐบาลกว่า 250 ล้านบาท ให้กับกรมอุทยานแห่งชาติฯ และกรมป่าไม้ ในการจัดตั้งจุดเฝ้าระวังไฟป่าเพิ่มเติมกว่า 2,000 จุด โดยในการปฏิบัติงานขอให้คำนึงถึงความปลอดภัยของเจ้าหน้าที่และพี่น้องประชาชนอย่างสูงสุดย
โอกาสนี้ กระทรวงทรัพยากรธรรมชาติและสิ่งแวดล้อม ได้ร่วมรายงานสถานการณ์ไฟป่า หมอกควัน และ PM2.5 รวมถึงการดำเนินการป้องกันแก้ไขปัญหาในพื้นที่ป่าอนุรักษ์และป่าสงวนแห่งชาติ ทั้งนี้ พบว่าสถานการณ์โดยรวมของจังหวัดเชียงใหม่ ดีกว่าปีที่ผ่านมา ร้อยละ 30-50 สำหรับปัญหาหมอกควันข้ามแดน รัฐบาลได้ยกระดับการดำเนินงานในการหากลไกลดการเผาในประเทศเพื่อนบ้าน โดยเฉพาะการควบคุมการนำเข้าข้าวโพดในช่วงสถานการณ์หมอกควัน(15 มกราคม - 30 เมษายน) โดยจะพิจารณาใช้มาตรการทางภาษี เพื่อลดผลกระทบที่จะเกิดขึ้นต่อประเทศไทย

ที่มา : https://www.thaigov.go.th/news/contents/details/80398