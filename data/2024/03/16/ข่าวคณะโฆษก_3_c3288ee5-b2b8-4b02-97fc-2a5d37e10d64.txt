รัฐบาลไทย-ข่าวทำเนียบรัฐบาล-โฆษกรัฐบาลเผย จุดความร้อนสะสมปี 2567 น้อยลงกว่าปี 2566 ถึง 3 เท่า แต่นายกฯ ยังคงเร่งดำเนินการทุกยุทธวิธี


วันเสาร์ที่ 16 มีนาคม 2567
16/03/2567
พิมพ์
โฆษกรัฐบาลเผย จุดความร้อนสะสมปี 2567 น้อยลงกว่าปี 2566 ถึง 3 เท่า แต่นายกฯ ยังคงเร่งดำเนินการทุกยุทธวิธี
เพื่อลดฝุ่น PM 2.5 ลงมาให้ได้มากที่สุด และจะยังไม่วางใจจนกว่าจะสามารถทำทุกอย่างให้ดีขึ้นเพื่อประชาชน
นายชัย วัชรงค์ โฆษกประจำสำนักนายกรัฐมนตรีเปิดเผยว่า ต่อสถานการณ์ฝุ่น PM2.5 ทางภาคเหนือ นายเศรษฐา
ทวีสิน นายกรัฐมนตรีและรัฐมนตรีว่าการกระทรวงการคลังกระตือรือล้นลงไปติดตามงานที่เชียงใหม่หลายครั้งอย่าง
ต่อเนื่อง ตั้งแต่ก่อนสิ้นปี 2566 และยืนยันว่าจะต้องบริการจัดการแก้ปัญหาเรื่องคุณภาพอากาศให้ดีที่สุด
อย่างไรก็ดี ในช่วงนี้ที่ไฟป่าและจำนวน hotspot กำลังไต่ขึ้นสู่จุดสูงสุดของทุกปี แต่เมื่อเปรียบเทียบจุดความร้อนสะสม 17 จังหวัดภาคเหนือในพื้นที่ป่าอนุรักษ์ จากดาวเทียมระบบ VIIRS ระหว่างปี 2566 และ 2567 นั้น พบว่าจุดความร้อนสะสมในช่วงเวลาเดียวกัน (1 ตุลาคม ถึง 16 มีนาคม) ของปี 2567 น้อยกว่าปี 2566 ถึง 21.75% หรือคิดเป็นเพียง 32.82% (1 ใน 3) ของตลอดปี 2566 เท่านั้น โดยโฆษกรัฐบาลเชื่อว่าพี่น้องชาวเชียงใหม่ย่อมสัมผัสได้จากประสบการณ์ตรงในพื้นที่
ถึงกระนั้น สถานการณ์ฝุ่นPM 2.5 ยังอยู่ในความกังวลใจของนายกรัฐมนตรี ท่านนายกจึงได้ลงพื้นที่จังหวัดเชียงใหม่อีกครั้งเพื่อดูแลควบคุมสถานการณ์ให้บรรเทาลง เพื่อพี่น้องประชาชนอย่างต่อเนื่อง โดยรัฐบาลดำเนินการในทุกยุทธศาสตร์ทั้งในภาคประชาชน ประชาสังคม และผ่านหน่วยงานของรัฐ เพื่อสุขภาพในการดำรงชีวิตของประชาชน
“นายกรัฐมนตรีดำเนินทุกวิธีให้สถานการณ์ดีขึ้น แม้ว่า สถานการณ์จะดีขึ้นกว่าปีที่แล้วแต่จะไม่วางใจ ยังคงมุ่งมั่นทำงานใช้ทุกยุทธวิธี เพื่อสุขภาพที่ดีในการดำเนินชีวิตของประชาชน” นายชัย กล่าว

ที่มา : https://www.thaigov.go.th/news/contents/details/80393