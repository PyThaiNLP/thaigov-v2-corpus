รัฐบาลไทย-ข่าวทำเนียบรัฐบาล-ดร.จอมขวัญ ผู้ช่วยรัฐมนตรีเกษตร ลงพื้นที่คลองมหาชัย ติดตามเรื่องกำแพงป้องกันตลิ่งฯชำรุด


วันเสาร์ที่ 16 มีนาคม 2567
ดร.จอมขวัญ ผู้ช่วยรัฐมนตรีเกษตร ลงพื้นที่คลองมหาชัย ติดตามเรื่องกำแพงป้องกันตลิ่งฯชำรุด
ดร.จอมขวัญ ผู้ช่วยรัฐมนตรีเกษตร ลงพื้นที่คลองมหาชัย ติดตามเรื่องกำแพงป้องกันตลิ่งฯชำรุด
เมื่อวันที่ 15 มี.ค. 2567 ดร.จอมขวัญ กลับบ้านเกาะ ผู้ช่วยรัฐมนตรีว่าการกระทรวงเกษตรและสหกรณ์ พร้อมด้วยนายยุทธเขตต์ ยินดีทรัพย์ ผู้อำนวยการสำนักงานก่อสร้างชลประทานขนาดใหญ่ที่ 11 สำนักพัฒนาแหล่งน้ำขนาดใหญ่ และนายสากล ชลคีรี ผู้อำนวยการโครงการชลประทานสมุทรสาคร ลงพื้นที่คลองมหาชัย ร่วมกับผู้บริหารเทศบาลนครสมุทรสาคร เพื่อหาแนวทางการปรับปรุงซ่อมแซมกำแพงป้องกันตลิ่งคลองมหาชัย ณ คลองมหาชัย บริเวณศาลเจ้าปุนเถ้ากง อ.เมืองสมุทรสาคร จ.สมุทรสาคร
ทั้งนี้ กระทรวงเกษตรฯ โดยกรมชลประทาน ได้นำเสนอแผนงานเรื่องคลอง 4 สาย และสร้างประตูน้ำ 9 แห่งที่สำรวจออกแบบไว้แล้วเพื่อแก้ปัญหาน้ำทะเลหนุน อีกทั้งจะเข้าสำรวจโครงการใหม่เพิ่มเติมตามข้อสั่งการจากการลงพื้นที่สมุทรสาครของร้อยเอก ธรรมนัส พรหมเผ่า รัฐมนตรีว่าการกระทรวงเกษตรและสหกรณ์ รวมทั้งโครงการก่อสร้างปรับปรุงกำแพงป้องกันตลิ่งฯ ตั้งแต่บริเวณท้ายประตูระบายน้ำแก้มลิง จนถึงแม่น้ำท่าจีน โดยจะเข้าสำรวจพื้นที่ร่วมกับเทศบาลนครสมุทรสาคร ในวันที่ 28 มีนาคมนี้
อย่างไรก็ตาม ได้ชี้แจงต่อเทศบาลนครนครสมุทรสาคร เกี่ยวกับปัญหาน้ำท่วมริมคลองมหาชัย เนื่องจากบริเวณแนวกำแพงป้องกันตลิ่งฯ ชำรุด มีน้ำไหลซึมผ่านในช่วงเวลาน้ำขึ้นเป็นช่วง ๆ ตามแนวกำแพงป้องกันตลิ่ง หรือบานประตูน้ำ Flap Value ในจุดที่จะต้องมีการซ่อมแซมเป็นการเร่งด่วนนั้น เทศบาลนครสมุทรสาคร สามารถขออนุญาตดำเนินการได้ เพื่อแก้ไขปัญหาน้ำหนุนสูงและรั่วซึมกำแพงป้องกันตลิ่ง เอ่อท่วมชุมชนบริเวณริมคลองมหาชัยต่อไป

ที่มา : https://www.thaigov.go.th/news/contents/details/80399