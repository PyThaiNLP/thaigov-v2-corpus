รัฐบาลไทย-ข่าวทำเนียบรัฐบาล-ผู้ช่วยรัฐมนตรีธรรมนัส ตรวจเยี่ยมติดตามการขุดลอกคลองโคกขาม อ.เมืองสมุทรสาคร


วันเสาร์ที่ 16 มีนาคม 2567
ผู้ช่วยรัฐมนตรีธรรมนัส ตรวจเยี่ยมติดตามการขุดลอกคลองโคกขาม อ.เมืองสมุทรสาคร
ผู้ช่วยรัฐมนตรีธรรมนัส ตรวจเยี่ยมติดตามการขุดลอกคลองโคกขาม อ.เมืองสมุทรสาคร
เมื่อวันที่ 15 มี.ค. 2567 ดร.จอมขวัญ กลับบ้านเกาะ ผู้ช่วยรัฐมนตรีว่าการกระทรวงเกษตรและสหกรณ์ พร้อมด้วยนายสากล ชลคีรี ผู้อำนวยการโครงการชลประทานสมุทรสาคร นายกษวรรษ เยาวยอด ผู้อำนวยการส่วนบริหารเครื่องจักรกลที่ 6 สำนักเครื่องจักรกล กรมชลประทาน และเจ้าหน้าที่ ลงพื้นที่ ต.พันท้ายนรสิงห์ ตรวจติดตามการขุดลอกคลองโคกขามเก่า โดยส่วนบริหารเครื่องจักรกลที่ 6 ส่งเครื่องจักรเข้าขุดลอกคลองโคกขามเก่า ความยาว 7.00 กิโลเมตรจำนวน 2 ชุด ขณะนี้ดำเนินงานขุดลอกคลอง ได้ประมาณ 4.00 กิโลเมตร คาดว่าจะดำเนินการแล้วเสร็จในเดือนมีนาคม 2567
ส่วนคลองโคกขามใหม่ ความยาว 7.00 กิโลเมตร ส่งเครื่องจักร เข้าดำเนินงานขุดลอก จำนวน 1 ชุด ขณะนี้ดำเนินงานขุดลอกได้ประมาณ 3.00 กิโลเมตร โดยจะย้ายเครื่องจักร จำนวน 2 ชุด จากคลองโคกขามเก่า มาร่วมดำเนินงานหลังจากที่แล้วเสร็จมาสมทบ คาดว่าจะดำเนินการแล้วเสร็จประมาณสิ้นเดือนเมษายน 2567 นี้

ที่มา : https://www.thaigov.go.th/news/contents/details/80400