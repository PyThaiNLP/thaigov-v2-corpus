รัฐบาลไทย-ข่าวทำเนียบรัฐบาล-สั่งขยาย “ชุมชนล้อมรักษ์” บำบัดผู้ติดยาเสพติด ครอบคลุมทั่วประเทศ


วันพฤหัสบดีที่ 14 มีนาคม 2567
สั่งขยาย “ชุมชนล้อมรักษ์” บำบัดผู้ติดยาเสพติด ครอบคลุมทั่วประเทศ
.....
สั่งขยาย “ชุมชนล้อมรักษ์” บำบัดผู้ติดยาเสพติด ครอบคลุมทั่วประเทศ
.
คณะกรรมการบำบัดรักษาและฟื้นฟูผู้ติดยาเสพติด สั่งขยายการใช้ระบบบำบัดรักษาและฟื้นฟูผู้ติดยาเสพติดโดยการมีส่วนร่วมของชุมชน (CBTx) “ชุมชนล้อมรักษ์” ร่วมกับการรักษาทางการแพทย์ ในการบำบัดผู้ป่วยยาเสพติดระดับสีเขียว ซึ่งเป็นกลุ่มผู้ป่วยส่วนใหญ่ โดยเริ่มต้นประมาณ 200 อำเภอ ในกว่า 31 จังหวัด และจะขยายให้ครอบคลุมทั่วประเทศ
.
เนื่องจาก การติดยาเสพติด เป็นความเจ็บป่วยที่ซับซ้อน ทั้งด้านสุขภาพกาย ใจ สังคม และการดำเนินชีวิต เป็นโรคเรื้อรังที่กลับเป็นซ้ำได้อีก จึงต้องบำบัดอย่างรอบด้านและต่อเนื่อง ซึ่ง “ชุมชนล้อมรักษ์” ใช้กลไก คณะกรรมการพัฒนาคุณภาพชีวิตระดับอำเภอ เป็นแกนหลักในการประสาน 5 ภาคีเครือข่าย คือ ทหาร ตำรวจ นายอำเภอ นายก อบต. และ สาธารณสุขอำเภอ ดำเนินการคัดกรอง ค้นหา และบำบัด เพื่อให้ผู้ป่วยกลับมาใช้ชีวิตในสังคมได้อย่างปลอดภัยทั้งต่อตนเอง ครอบครัว และชุมชน
.
สถานการณ์ผู้ป่วยยาเสพติดที่เข้ารับการบำบัด
ปี 2566 ผู้ป่วยสะสม รวม 195,604 คน แบ่งเป็น
สีแดง 12,614 คน
สีส้ม 5,089 คน
สีเหลือง 3,269 คน
สีเขียว 174,632 คน
ผู้ป่วยรายใหม่ ช่วง 26 ก.พ. – 3 มี.ค.67 มี 532 คน
ปี 2567 ผู้ป่วยสะสม 46,566 คน ในจำนวนนี้ เป็นสีเขียว 36,825 คน
.
ผู้ป่วยสีเขียว = ผู้ป่วยยาเสพติดอย่างเดียว ไม่มีอาการทางจิตเวชร่วม
ผู้ป่วยสีแดง = ผู้ป่วยยาเสพติดที่มีอาการจิตเวชร่วมด้วยและกำลังแสดงอาการอาละวาดคลุ้มคลั่ง
.
อ่านเพิ่มเติม >> https://www.thaigov.go.th/news/contents/details/80138
และ https://www.thecoverage.info/news/content/6120
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/80296