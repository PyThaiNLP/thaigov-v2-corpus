รัฐบาลไทย-ข่าวทำเนียบรัฐบาล-กรมทางหลวงชนบท จัดประชุมการมีส่วนร่วมภาคประชาชนโครงการงานซ่อมสร้างผิวทาง        แอสฟัลท์ติกคอนกรีต สาย บก.7022 จังหวัดบึงกาฬ 


วันพฤหัสบดีที่ 14 มีนาคม 2567
กรมทางหลวงชนบท จัดประชุมการมีส่วนร่วมภาคประชาชนโครงการงานซ่อมสร้างผิวทาง        แอสฟัลท์ติกคอนกรีต สาย บก.7022 จังหวัดบึงกาฬ
....
กรมทางหลวงชนบท (ทช.) กระทรวงคมนาคม โดยแขวงทางหลวงชนบทบึงกาฬ จัดประชุม  การมีส่วนร่วมภาคประชาชน โครงการงานซ่อมสร้างผิวทางแอสฟัลท์ติกคอนกรีตทางหลวงชนบท สาย บก.7022 แยกทางหลวงชนบทสาย บก.3009 - บ้านภูทรายทอง ตำบลบ้านต้อง อำเภอเซกา จังหวัดบึงกาฬ โดยมีการแลกเปลี่ยนและรับฟังความคิดเห็นของประชาชนในพื้นที่ พร้อมลงนามบันทึกความร่วมมือ 3 ฝ่าย ระหว่าง ทช. ผู้รับจ้าง และผู้แทนประชาชน จำนวน 50 คน ณ ศาลาอเนกประสงค์ บ้านต้อง อำเภอเซกา จังหวัดบึงกาฬ ซึ่ง ทช. ได้นำเสนอความเป็นมา ลักษณะโครงการ รายงานขั้นตอนการก่อสร้าง พร้อมทั้งรับฟังข้อเสนอแนะและความคิดเห็นจากผู้เข้าร่วมประชุม เพื่อให้การก่อสร้างเป็นไปตามวัตถุประสงค์และเป็นประโยชน์ต่อประชาชนมากที่สุด
โครงการก่อสร้างดังกล่าวเริ่มตั้งแต่ช่วง กม.ที่ 3+375 - 4+366 และ ช่วง กม.ที่ 4+623 - 5+325 รวมระยะทาง 1.693 กิโลเมตร ใช้งบประมาณ 5.490 ล้านบาท คาดว่าจะก่อสร้างแล้วเสร็จในปี 2567

ที่มา : https://www.thaigov.go.th/news/contents/details/80313