รัฐบาลไทย-ข่าวทำเนียบรัฐบาล-จังหวัดนครพนม น้อมนำพระราชดำริ "บ้านนี้มีรัก ปลูกผักกินเอง" และ "ทางนี้มีผล ผู้คนรักกัน" ลงพื้นที่อำเภอปลาปากติดตามการดำเนินงานโครงการเสริมสร้างความมั่นคงทางอาหาร


วันพุธที่ 13 มีนาคม 2567
13/03/2567
พิมพ์
จังหวัดนครพนม น้อมนำพระราชดำริ "บ้านนี้มีรัก ปลูกผักกินเอง" และ "ทางนี้มีผล ผู้คนรักกัน" ลงพื้นที่อำเภอปลาปากติดตามการดำเนินงานโครงการเสริมสร้างความมั่นคงทางอาหาร
จังหวัดนครพนม น้อมนำพระราชดำริ "บ้านนี้มีรัก ปลูกผักกินเอง" และ "ทางนี้มีผล ผู้คนรักกัน" ลงพื้นที่อำเภอปลาปากติดตามการดำเนินงานโครงการเสริมสร้างความมั่นคงทางอาหาร พร้อมมุ่งสู่การเป็นหมู่บ้านยั่งยืน (Sustainable Village)
วันนี้ (13 มี.ค. 67) นายวันชัย จันทร์พร ผู้ว่าราชการจังหวัดนครพนม เปิดเผยว่า จังหวัดนครพนมมุ่งเสริมสร้างความยั่งยืนในทุกมิติตามนโยบายของกระทรวงมหาดไทย โดยได้ขับเคลื่อนโครงการเสริมสร้างความมั่นคงทางอาหาร ด้วยการน้อมนำแนวพระราชดำริของสมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี ตามโครงการ “บ้านนี้มีรัก ปลูกผักกินเอง” และ “ทางนี้มีผล ผู้คนรักกัน” พร้อมขยายผลสู่ สถานศึกษา ศาสนสถาน และสถานที่ราชการ
นายวันชัย จันทร์พร ผู้ว่าราชการจังหวัดนครพนม กล่าวว่า ตนได้มอบหมายให้ นายชัยณรงค์ กาญจะนะกันโห พัฒนาการจังหวัดนครพนม พร้อมด้วยนายวินัย สมขาว ผู้ช่วยผู้อำนวยการกลุ่มงานส่งเสริมการพัฒนาชุมชน ลงพื้นที่อำเภอปลาปาก จังหวัดนครพนม ติดตามการขับเคลื่อนโครงการเสริมสร้างความมั่นคงทางอาหาร โดยการน้อมนำแนวพระราชดำริของสมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี ตามโครงการ “บ้านนี้มีรัก ปลูกผักกินเอง” ด้วยการปลูกพืชผักสวนครัวในทุกครัวเรือน เพื่อให้มีอาหารเพียงพอสำหรับบริโภค สามารถลดค่าใช้จ่ายในครัวเรือน ตลอดจนมีผักปลอดสารพิษที่ไม่ส่งผลเสียต่อสุขภาพ หากมีเพียงพอยังสามารถนำไปแบ่งปัน หรือขยายไปสู่การสร้างรายได้ นับเป็นการพึ่งพาตนเองตามหลักปรัชญาของเศรษฐกิจพอเพียง และพัฒนาคุณภาพชีวิตได้อย่างอย่างยั่งยืน โดยมีพัฒนาการอำเภอปลาปาก นายกองค์การบริหารส่วนตำบลหนองฮี ผู้อำนวยการโรงเรียนบ้านหนองกกคูณ กำนันตำบลหนองฮี ผู้ใหญ่บ้านหนองกกคูณ และเจ้าหน้าที่พัฒนาชุมชน ให้การต้อนรับ
นายวันชัย จันทร์พร ผู้ว่าราชการจังหวัดนครพนม กล่าวต่อว่า การลงพื้นที่ครั้งนี้ พัฒนาการจังหวัดนครพนม ได้มอบแนวทางการดำเนินงานในการปลูกพืชผักสวนครัว ตามโครงการ “บ้านนี้มีรัก ปลูกผักกินเอง” และ “ทางนี้มีผล ผู้คนรักกัน” เพื่อสร้างความมั่นคงทางอาหาร ขยายผลสู่สถานศึกษา ศาสนสถาน และสถานที่ราชการ อีกทั้งได้มอบแนวทางการขับเคลื่อนโครงการหนึ่งตำบล หนึ่งหมู่บ้านยั่งยืน เฉลิมพระเกียรติ พระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567 โดยให้ทุกพื้นที่เตรียมความพร้อมในการพัฒนาหมู่บ้านตามตัวชี้วัดโครงการฯ ทั้ง 8 ข้อ 16 กิจกรรม ให้เห็นผลสำเร็จเป็นรูปธรรม สามารถส่งเสริมและสนับสนุนการพัฒนาคุณภาพชีวิตของประชาชนในหมู่บ้านให้มีความเป็นอยู่ที่ดีขึ้น ลดความเหลื่อมล้ำทางเศรษฐกิจและสังคม พร้อมทั้งขับเคลื่อนเป้าหมายการพัฒนาที่ยั่งยืน (Sustainable Development Goals: SDGs) ด้วยการน้อมนำหลักปรัชญาของเศรษฐกิจพอเพียงมาประยุกต์ใช้ ภายใต้เป้าหมายการสร้างความยั่งยืนให้ครอบคลุมในทุกมิติ ทั้งด้านสังคม เศรษฐกิจ และสิ่งแวดล้อม เพื่อให้เกิดการพึ่งพาตนเอง ทั้งยังสอดรับกับประเด็นการสร้างตำบลมั่นคง มั่งคั่ง ยั่งยืน
“หลังจากนั้น พัฒนาการจังหวัดนครพนมได้ตรวจเยี่ยมและติดตามการดำเนินงานตามโครงการ บ้านนี้มีรัก ปลูกผักกินเอง โดยการปลูกพืชผักสวนครัว ณ บริเวณบ้านผู้ใหญ่บ้านหนองกกคูณ ตามแนวทางการขับเคลื่อนงาน "ผู้นำต้องทำก่อน" และติดตามครัวเรือนต้นแบบการปลูกพืช ปลูกผัก สร้างความมั่นคงทางอาหาร จำนวน 2 ครัวเรือน กิจกรรมขยายผลการปลูกผักสวนครัว ณ สถานศึกษา จำนวน 2 แห่ง ได้แก่ โรงเรียนบ้านหนองกกคูณ และศูนย์พัฒนาเด็กเล็กวัดชาลีลำพร และติดตามการดำเนินงานปลูกผักสวนครัวในศาสนสถาน ณ วัดมูลสารกิจ บ้านจรุกเตย หมู่ที่ 4 ตำบลหนองฮี อำเภอปลาปาก อีกทั้งได้เดินทางไปยังที่ว่าการอำเภอปลาปาก เพื่อติดตามกิจกรรม อำเภอปลาปากมีรัก ปลูกผักแบ่งปัน บริเวณหน้าป้ายที่ว่าการอำเภอปลาปาก ซึ่งเป็นสวนผักลอยฟ้ากว่า 30 ชนิด สร้างความงดงามทางทัศนียภาพและสร้างความมั่นคงทางอาหาร แสดงออกถึงความร่วมแรงแบ่งปัน และเป็นต้นแบบต่อยอดสู่การปลูกผักสวนครัวในสถานที่ราชการ ส่งเสริมการขับเคลื่อนและขยายผลการดำเนินงานอย่างต่อเนื่อง ภายใต้แนวคิด “ความต่อเนื่องคือพลัง สร้างความมั่นคงทางอาหาร สู่การพัฒนาที่ยั่งยืน”” นายวันชัยฯ กล่าวเพิ่มเติม
นายวันชัย จันทร์พร ผู้ว่าราชการจังหวัดนครพนม กล่าวทิ้งท้ายว่า ขอเชิญชวนพี่น้องประชาชนทุกบ้าน ทุกชุมชน ร่วมกันปลูกผักสวนครัว สร้างความมั่นคงทางอาหาร และร่วมกันขยายผลในครัวเรือน/หมู่บ้าน/ชุมชน อย่างต่อเนื่อง น้อมนำหลักปรัชญาของเศรษฐกิจพอเพียง บนหลักการพึ่งพาตนเอง เพื่อยกระดับคุณภาพชีวิตของตนเองและครอบครัว ประชาชนทุกคนมีกินมีใช้ เกิดความรักความสามัคคี เกิดความเข้มแข็งของคนในชุมชน นำไปสู่การเป็นหมู่บ้านยั่งยืน (Sustainable Village) ที่ประชาชนทุกคนมีความแข็งแรงทั้งสุขภาพกายและสุขภาพใจ มีความสุข และช่วยกันขยายผลความสำเร็จไปเป็นแนวทางขับเคลื่อนไปยังทุกอำเภอ เพื่อให้เกิดพลังความเข้มแข็ง สร้างความสุขให้กับประชาชน
#WorldSoilDay #วันดินโลก #UN #FAO #GlobalSoilPartnership #MOI กระทรวงมหาดไทย #บำบัดทุกข์บำรุงสุข
#SoilandWaterasourceoflife #SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/80283