รัฐบาลไทย-ข่าวทำเนียบรัฐบาล-ธอส. เผยผลการจัดงานประมูลขายบ้านมือสองออนไลน์ ครั้งที่ 1/2567 สามารถจำหน่ายได้ 77 รายการ มูลค่ารวมกว่า 94 ล้านบาท


วันพฤหัสบดีที่ 14 มีนาคม 2567
14/03/2567
พิมพ์
ธอส. เผยผลการจัดงานประมูลขายบ้านมือสองออนไลน์ ครั้งที่ 1/2567 สามารถจำหน่ายได้ 77 รายการ มูลค่ารวมกว่า 94 ล้านบาท
ผลจัด “งานประมูลบ้านมือสอง ธอส. ออนไลน์ ครั้งที่ 1 ประจำปี 2567” ซึ่งจัดขึ้นพร้อมกันทั่วประเทศผ่าน  Application : GHB ALL HOME เมื่อวันพุธที่ 13 มี.ค.2567 ระหว่างเวลา 12.00-12.30 น. สามารถจำหน่ายบ้านมือสองได้จำนวน  77 รายการ คิดเป็นมูลค่า 94.07
ธนาคารอาคารสงเคราะห์ (ธอส.) เปิดเผยผลการจัด “งานประมูลบ้านมือสอง ธอส. ออนไลน์ ครั้งที่ 1 ประจำปี 2567” ซึ่งจัดขึ้นพร้อมกันทั่วประเทศ ผ่าน  Application : GHB ALL HOME เมื่อวันพุธที่ 13 มีนาคม 2567 ระหว่างเวลา 12.00-12.30 น. สามารถจำหน่ายบ้านมือสองได้จำนวน  77 รายการ คิดเป็นมูลค่า 94.07 ล้านบาท แบ่งเป็นทรัพย์ที่ตั้งอยู่ในพื้นที่กรุงเทพฯ และปริมณฑล จำนวน 23 รายการ  และในส่วนภูมิภาค  54 รายการ โดยรายการทรัพย์ที่ประมูลได้ในราคาต่ำที่สุดเพียง 235,000 บาท ได้แก่ ทรัพย์ประเภทบ้านเดี่ยว 1 ชั้น ขนาดเนื้อที่ 28 ตารางวา ใน อ.เมืองพิษณุโลก จ.พิษณุโลก  ขณะที่ทรัพย์ที่ประมูลในราคาสูงสุด ได้แก่ ทรัพย์ประเภทบ้านเดี่ยว 2 ชั้น ขนาดเนื้อที่ 62 ตารางวา ใน อ.เมืองนนทบุรี จ.นนทบุรี ราคา 5.27 ล้านบาท  เนื่องจากเป็นทรัพย์ที่เหมาะแก่การพักอาศัย และเดินทางสะดวก พิเศษ! ผู้ชนะการประมูลยังมีสิทธิ์ใช้ “ผลิตภัณฑ์สินเชื่อสำหรับซื้อทรัพย์ NPA พร้อมขายของธนาคาร” และหากทำสัญญาจะซื้อจะขายภายในเวลาที่กำหนด พร้อมทำนิติกรรมและโอนกรรมสิทธิ์ภายในวันที่ 10 พฤษภาคม 2567 จะได้ส่วนลดราคาเพิ่ม 10% จากราคาที่ประมูลซื้อได้ (เงื่อนไขเป็นไปตามหลักเกณฑ์ที่ธนาคารกำหนด) สอบถามข้อมูลเพิ่มเติมได้ที่ G H Bank Call Center โทร. 0-2645-9000 กด 5 หรือ Facebook Fanpage ธนาคารอาคารสงเคราะห์ หรือดูข้อมูลบ้านมือสอง ธอส. ได้ที่ www.ghbhomecenter.com และ Mobile Application : GHB ALL HOME

ที่มา : https://www.thaigov.go.th/news/contents/details/80292