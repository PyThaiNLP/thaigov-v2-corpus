รัฐบาลไทย-ข่าวทำเนียบรัฐบาล-​“ดร. นลินี ทวีสิน” หารือ ทูตฮังการี หนุนวีซ่าฟรี และ FTA THAI - EU พร้อมยกระดับความร่วมมือในทุกมิติ ผลักดัน Soft Power ไทย ขยายความร่วมมือ ท่องเที่ยว ศึกษา อุตสาหกรรมป้องกันประเทศ


วันพฤหัสบดีที่ 14 มีนาคม 2567
14/03/2567
พิมพ์
​“ดร. นลินี ทวีสิน” หารือ ทูตฮังการี หนุนวีซ่าฟรี และ FTA THAI - EU พร้อมยกระดับความร่วมมือในทุกมิติ ผลักดัน Soft Power ไทย ขยายความร่วมมือ ท่องเที่ยว ศึกษา อุตสาหกรรมป้องกันประเทศ
​“ดร. นลินี ทวีสิน” หารือ ทูตฮังการี หนุนวีซ่าฟรี และ FTA THAI - EU พร้อมยกระดับความร่วมมือในทุกมิติ ผลักดัน Soft Power ไทย ขยายความร่วมมือ ท่องเที่ยว ศึกษา อุตสาหกรรมป้องกันประเทศ
วันที่ 14 มีนาคม 2567 ดร. นลินี ทวีสิน หารือทูตฮังการี ยินดีที่เศรษฐกิจของทั้งสองประเทศขยายตัวต่อเนื่อง มีโอกาสขยายความร่วมมือในอีกหลายมิติ อาทิ Soft power ของไทย เช่น อาหารและมวยไทย การท่องเที่ยว การศึกษา และอุตสาหกรรมป้องกันประเทศ ปลื้มฮังการีพร้อมสนับสนุนการเจรจา FTA Thai – EU และวีซ่าฟรี สำหรับประเทศในเชงเก้น
ดร.นลินี ทวีสิน ผู้แทนการค้าไทย เปิดเผยหลังจากการหารือร่วมกับนายชานโดร์ ชีโปช เอกอัคราชทูตฮังการีประจำประเทศไทยว่าทั้งสองฝ่ายต่างยินดีที่สถานการณ์ทางเศรษฐกิจของทั้งสองประเทศขยายตัวอย่างต่อเนื่อง โดยในปี 2566 มูลค่าการค้ารวมระหว่างกัน ทำสถิติระดับสูงสุดใหม่ที่กว่า 770 ล้านดอลลาร์สหรัฐ และยินดีที่ในปี 2566 ไทยและฮังการีมีการจัดตั้งสภาหอการค้าฮังการี-ไทย ซึ่งจะสนับสนุนการสร้างเครือข่ายระหว่างผู้ประกอบการ 2 ประเทศ นอกจากนี้ หอการค้าและอุตสาหกรรมฮังการี (HCCI) ยังได้มีการจัดตั้งคณะกรรมการอาเซียนเพื่อผลักดันการทำธุรกิจของฮังการีในประเทศสมาชิกอาเซียนอีกด้วย
ผู้แทนการค้าไทย เปิดเผยเพิ่มเติมว่า ไทยและฮังการียังมีโอกาสในการขยายความร่วมมืออีกมาก ไม่ว่าจะเป็นในด้านการผลักดัน Soft Power ไทย อาทิ อาหารไทย ที่เป็นชื่นชอบของชาวฮังการี หรือกีฬามวยไทย ซึ่งท่านทูตฮังการีได้ชื่นชมถึงความน่าสนใจและความเป็นเอกลักษณ์ของกีฬาประเภทนี้ การท่องเที่ยว ซึ่งในปัจจุบันมีชาวฮังการีเดินทางมาไทย 29,000 คน และมีชาวไทยเดินทางไปฮังการีประมาณ 9,400 คนต่อปี ซึ่งทั้งสองประเทศมีโอกาสในการเพิ่มจำนวนนักท่องเที่ยวอีกมาก การศึกษา ซึ่งฝ่ายฮังการีมีความก้าวหน้า โดยเฉพาะสาขาวิทยาศาสตร์และคณิตศาสตร์ ตนและท่านทูตยังได้หารือถึงโอกาสในการเชื่อมโยงระหว่างมหาวิทยาลัยสองประเทศ ตลอดจนความการพัฒนาร่วมมือในด้านอุตสาหกรรมป้องกันประเทศ
ดร. นลินีฯ กล่าวทิ้งท้ายว่า ในช่วงระหว่างเดือนกรกฎาคม - ธันวาคม 2567 รัฐบาลฮังการีจะเป็นประธานสภาแห่งสหภาพยุโรป หรือ (Presidency of the Council of the European Union) ตนจึงได้ใช้โอกาสนี้ในการขอรับการสนับสนุนการเจรจา FTA Thai – EU ซึ่งตนและท่านทูตเห็นว่า FTA ฉบับดังกล่าวจะเป็นประโยชน์กับทั้งสองฝ่าย โดยจะเป็นการเพิ่มแต้มต่อสำหรับฮังการีในการส่งสินค้ามายังประเทศไทย ในขณะที่จะเป็นโอกาสที่ดีของไทย ทั้งในแง่ขยายโอกาสทางการค้าและการลงทุน กับประเทศสมาชิก EU 27 ประเทศ และดึงดูดการลงทุนจากต่างประเทศ รวมถึงการพัฒนา ศักยภาพของไทยผ่านการยกระดับมาตรฐานด้านกฎระเบียบภายในประเทศ นอกจากนี้ ฝ่ายฮังการียังได้แสดงความพร้อมในการสนับสนุนข้อเสนอของไทยในการยกเว้นการตรวจลงตราวีซ่า หรือ วีซ่าฟรี สำหรับประเทศในเชงเก้น เนื่องจากสอดคล้องกับนโยบายหลักของรัฐบาลฮังการีที่ให้ความสำคัญกับความเชื่อมโยง

ที่มา : https://www.thaigov.go.th/news/contents/details/80289