รัฐบาลไทย-ข่าวทำเนียบรัฐบาล-นายกฯ ให้สัมภาษณ์สื่อมวลชนถึงภารกิจสำคัญที่เยอรมนี 


วันพุธที่ 13 มีนาคม 2567
13/03/2567
พิมพ์
นายกฯ ให้สัมภาษณ์สื่อมวลชนถึงภารกิจสำคัญที่เยอรมนี
นายกฯ ให้สัมภาษณ์สื่อมวลชนถึงภารกิจสำคัญที่เยอรมนี
วันนี้ (13 มีนาคม 2567) 12.00 น. (เวลาท้องถิ่นกรุงเบอร์ลิน) นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลังให้สัมภาษณ์สื่อมวลชนถึงภารกิจ โดยภารกิจแรกวานนี้ได้ไปกล่าวสุนทรพจน์ในงาน  MIPIM งานด้านโครงสร้างพื้นฐาน ซึ่งเป็นงานที่จัดขึ้นปีละครั้ง และใหญ่ที่สุดในโลก โดยในปีนี้นั้น นายกฯ มาร่วมงานเพื่อแจ้งว่าประเทศไทยเปิดแล้ว และในปีหน้าไทยจะมาจัดงานอย่างยิ่ง จากนั้นได้พบพูดคุยกับรัฐมนตรีช่วยว่าการกระทรวงการลงทุนของสหราชอาณาจักร ซึ่งให้การยืนยันว่าสนใจและพร้อมที่จะลงทุนเพิ่มเติมในประเทศไทย
ส่วนภารกิจในเช้าวันนี้ (13 มีนาคม 2567) นายกฯ พบบริษัท Volkswagen ซึ่งเคยเป็นบริษัทรถยนต์ที่ใหญ่ที่สุดและเป็นบริษัทที่มีเครือข่ายมาก ทั้งนี้เลขาธิการ BOI ได้เชิญบริษัทฯ เข้ามาลงทุน ซึ่งมีความเป็นไปได้อย่างมากโดยนายกฯ ได้ให้ความมั่นใจว่า ไทยมีความพร้อม ทั้งในเรื่องโครงสร้างพื้นฐาน การอำนวยความสะดวกในด้านการลงทุน (ease of doing business) สิทธิประโยชน์ การใช้ชีวิต รวมถึงค่าครองชีพ
จากนั้นได้พบผู้บริหารบริษัท Infineon Infineon Technologies AG เป็นบริษัทผู้ผลิตเซมิคอนดักเตอร์รายใหญ่ที่สุดของเยอรมนี ซึ่งบริษัทสนใจมาดูลู่ทางการลงทุนในประเทศไทย
จากนั้นนายกรัฐมนตรีได้เข้าร่วมงาน BVMW ซึ่งเป็นงานที่รวบรวมภาค SMEs ของเยอรมนีไว้ โดยมีของไทยมาร่วมงานด้วย ซึ่งภาค SMEs ของเยอรมันมีความแข็งแกร่งอย่างมาก โดย นายกฯ ได้ใช้โอกาสนี้ย้ำว่า ไทยเปิดแล้ว และมีโอกาสสำหรับการลงทุนอย่างมาก โดยนายกฯ ยังได้แวะชมบู๊ทของ AWS ซึ่งได้เข้ามาลงทุนใน Data center ในประเทศประเทศไทย อันเป็นผลมาจากการพบกันของ นายกฯ กับผู้บริหาร AWS ระหว่าง เดินทางไปร่วมการประชุม APEC ที่สหรัฐฯ นอกจากนี้ยังได้เยี่ยมชมบู๊ทและนั่งรถยนต์ BMW i5 ซึ่งเป็นรถไฟฟ้าเต็มตัว สามารถวิ่งได้ 650 กิโลเมตร
จากนั้นเยี่ยมชมห้าง Kadewa ซึ่งมีคนไทยเป็นหุ้นส่วน โดยได้แวะชมแผนกสินค้าไทย และร้านอาหารไทยซึ่งถือเป็นร้านที่ขายที่ดีที่สุดในห้าง รวมทั้งได้พบปะกับพนักงานคนไทย  โดยนายกฯ ได้ขอให้นำสินค้าไทยมาขายในห้างมากขึ้น เช่น ผ้าขาวม้า หรือกระเป๋ากระจูด โดยห้างยินดีและภูมิใจที่ได้มีส่วนร่วมช่วยคนไทย ซึ่งผู้บริหารห้างให้การยืนยันว่าผลิตภัณฑ์ไทยมีศักยภาพและเป็นที่ชื่นชอบของคนเยอรมันเป็นอย่างมาก หากสินค้าผ่านคุณภาพและมาตรฐานของยุโรปก็จะได้นำมาขายที่ห้างได้โดยเร็ว
โดยนายกฯ ยังกล่าวว่าในช่วงบ่ายจะพบผู้บริหารภาคเอกชนอีกหลายรายและจะมีการพบหารือทวิภาคีกับนายกรัฐมนตรีเยอรมนี เข้าร่วมงานเลี้ยงอาหารค่ำ แล้วจะเดินทางกลับประเทศไทยในทันที
ส่วนประเด็นยางพาราที่ราคาทะลุ 90 บาทในรอบ 7 ปีนั้น นายกฯ อยากให้ขึ้นไปเรื่อยๆ โดยกำลังเดินหน้าหาแนวทางเช่น มาตรการเกษตรแม่นยำ โดยไม่อยากให้ประเทศไทยเป็นแค่ผ่านทาง เมื่อหน่วยงานที่เกี่ยวข้องมีความเข้มงวดมากขึ้น มั่นใจว่าศักยภาพของยางพาราจะสูงขึ้นอย่างแน่นอน เป็นหน้าที่ของรัฐบาลที่ต้องทำให้ดีที่สุด

ที่มา : https://www.thaigov.go.th/news/contents/details/80275