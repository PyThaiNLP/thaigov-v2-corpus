รัฐบาลไทย-ข่าวทำเนียบรัฐบาล-นายกฯ หารือเอกชนชั้นนำอีก 5 บริษัทฯ Schaeffler AG / Draxlmaier / Mahle GmbH / Mercedes Benz  /BMW AG


วันพุธที่ 13 มีนาคม 2567
นายกฯ หารือเอกชนชั้นนำอีก 5 บริษัทฯ Schaeffler AG / Draxlmaier / Mahle GmbH / Mercedes Benz  /BMW AG
นายกฯ หารือเอกชนชั้นนำอีก 5 บริษัทฯ Schaeffler AG / Draxlmaier / Mahle GmbH / Mercedes Benz  /BMW AG
วันนี้ (13 มีนาคม 2567) นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง พบหารือเอกชนชั้นนำเยอรมนี
เวลา 14.00 น. (เวลาท้องถิ่นกรุงเบอร์ลิน) ผู้บริหารบริษัท Schaeffler AG เป็นผู้นำการผลิตชิ้นส่วนสำหรับอุตสาหกรรมหนักและยานยนต์ โดยเป็นที่รู้จักจากแบรนด์ FAG และ INA
ทั้งสองฝ่ายหารือเรื่องพลังงานสะอาด โดยนายกฯ ยืนยันความพร้อมของไทยที่จะรองรับความต้องการจากบริษัทใหญ่ของโลกที่ต้องการพลังงานสะอาด โดยเฉพาะ Utility Green Tariff (UGT) ซึ่งจะเริ่มใช้ได้ในเดือนมิถุนายนปีนี้
ทั้งนี้ บริษัทฯ กำลังพิจารณาโอกาสในการขยายการลงทุนในประเทศไทย โดยจะเน้นการลงทุนในส่วนของ EV โดยเชื่อว่าหากมีความตกลง FTA จะช่วยในความร่วมมือได้มาก
เวลา 14.40 น. (เวลาท้องถิ่นกรุงเบอร์ลิน) ผู้บริหารบริษัท Draxlmaier ซึ่งเป็นบริษัทผู้ผลิตชิ้นส่วนยานยนต์สำหรับรถยนต์ที่ใช้ระบบอิเล็กทรอนิกส์และมีความเชี่ยวชาญด้านนวัตกรรม ระบบไฟฟ้า ระบบแบตเตอรี่ ชิ้นส่วนอุปกรณ์ไฟฟ้าและอิเล็กทรอนิกส์ที่ทันสมัย และการตกแต่งภายใน โดย DraxImaier มีบริษัทในเครือตั้งอยู่ในประเทศไทย ในนามบริษัท ดีทีเอส แดร็คเซิลไมเออร์ ออโทโมทีฟ ซีสเท็มส์ (ประเทศไทย) จำกัด
ซึ่งนับว่าตอนนี้ครบรอบ 20 ปี ที่ดำเนินธุรกิจในไทย เชื่อมั่นในศักยภาพของไทย พนักงานที่บริษัทฯ ในไทยทำงานด้วยความสุข ประเทศไทยมีโรงเรียนนานาชาติที่มีคุณภาพ อาหารอร่อย มีวิถีชีวิต การครองชีพที่ดี
เวลา 15.20 น. (เวลาท้องถิ่นกรุงเบอร์ลิน) ผู้บริหารบริษัท Mahle GmbH เป็นบริษัทผู้ผลิต OEM และ Supplier ชิ้นส่วนยานยนต์ระบบเครื่องยนต์และอุปกรณ์ต่อพ่วงเครื่องยนต์ชั้นนำของประเทศเยอรมนี โดยบริษัทยังให้ความสำคัญกับนวัตกรรมในการพัฒนาเทคโนโลยีใหม่ๆ โดยเฉพาะอย่างยิ่งในขอบเขตของรถยนต์ไฟฟ้าและไฮบริด
Mahle มีแผนขยายกิจการในเครือทั้ง 5 บริษัทในประเทศไทย โดยแบ่งเป็นการขยายกิจการและการปรับเปลี่ยน Portfolio ให้เป็นชิ้นส่วนยานยนต์ไฟฟ้ามากขึ้น รวมไปถึงการขยายการลงทุนเพื่อการวิจัย และพัฒนา มูลค่ารวมทั้งสิ้น 3,039 ล้านบาท ซึ่งมากกว่ามูลค่าการลงทุนเดิมถึงร้อยละ 31
เวลา 16.00 น. (เวลาท้องถิ่นกรุงเบอร์ลิน) ผู้บริหารบริษัท Mercedes Benz ซึ่งเป็นผู้ผลิตและจัดจำหน่ายยานยนต์พรีเมี่ยมของประเทศเยอรมนี มีบริษัทแม่ คือ Daimler AG โดยผลิตทั้งรถยนต์ รถบัส มอเตอร์ไซค์ และรถบรรทุก โดยบริษัทฯ ชื่นชมนโยบายการสนับสนุนรถ EV ของไทย ทางบริษัทพร้อมผลิตไฟฟ้า รุ่น EQS ในประเทศไทย รวมทั้งการผลิต battery ตลอดจนแจ้งว่าพร้อมดำเนินธุรกิจในไทยแบบ Long term
พร้อมกันนี้ นายกฯ ชื่นชมที่ บริษัทฯ ถ่ายทอดเทคโนโลยี  know-how กับ partner ในประเทศไทย
เวลา 16.40 น. (เวลาท้องถิ่นกรุงเบอร์ลิน) ผู้บริหารบริษัท BMW AG ซึ่งเป็นผู้ผลิตรถยนต์และรถจักรยานยนต์ระดับพรีเมียมชั้นนำของโลก เครือบริษัท BMW Group ประกอบด้วยรถยนต์แบรนด์ต่างๆ อาทิ BMW MINI และ Rolls-Royce โดยได้หารือกันในเรื่องนโยบาย EV ของไทย สอดคล้องกับแนวทางของ BMW ในการผลิตรถไฟฟ้าในไทย
BMW เชื่อมั่นในศักยภาพประเทศไทย ซึ่งเป็นประเทศแรกๆ ที่ BMW เปิดโรงงานเมื่อ 25 ปีที่แล้ว
โดยนายกฯ ได้หารือ รับฟัง แลกเปลี่ยนความคิดเห็นที่เกี่ยวข้องกับข้อจำกัด ความท้าทาย และพร้อมช่วยแก้ไข

ที่มา : https://www.thaigov.go.th/news/contents/details/80285