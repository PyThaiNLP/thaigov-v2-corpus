รัฐบาลไทย-ข่าวทำเนียบรัฐบาล-นายกฯ ประเดิมหารือผู้บริหารภาคเอกชนชั้นนำฝรั่งเศส ท่องเที่ยว แฟชั่น อาหาร


วันศุกร์ที่ 8 มีนาคม 2567
นายกฯ ประเดิมหารือผู้บริหารภาคเอกชนชั้นนำฝรั่งเศส ท่องเที่ยว แฟชั่น อาหาร
นายกฯ ประเดิมหารือผู้บริหารภาคเอกชนชั้นนำฝรั่งเศส ท่องเที่ยว แฟชั่น อาหาร
วันนี้ (8 มีนาคม 2567) นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง พบหารือกับผู้บริหารภาคเอกชนฝรั่งเศส โดยในช่วงเช้านี้ได้พบหารือกับเอกชนสำคัญ ดังนี้
- เวลา 08.50 น. (เวลาท้องถิ่นกรุงปารีส) นาย Sébastien Bazin, ผู้บริหารบริษัท ACCOR Group Worldwide บริษัทชั้นนำในภาคธุรกิจการบริการ โดยเครือโรงแรม Accor เป็นเครือโรงแรมต่างประเทศใหญ่ที่สุดที่ดำเนินกิจการในประเทศไทย และภูมิภาคเอเชีย (ไม่รวมจีนแผ่นดินใหญ่) โดยได้หารือกันเพื่อสนับสนุนให้เกิดความร่วมมือด้านการท่องเที่ยว Co-Promotion สนับสนุนการขาย
โดย Accor Group Worldwide จะยังคงพัฒนาธุรกิจในประเทศไทยอย่างต่อเนื่อง รัฐบาลเดินหน้าดำเนินนโยบายเพิ่มจำนวนนักท่องเที่ยวเข้าไทย ซึ่งบริษัทฯจะพิจารณาความเป็นไปได้ที่จะเปิดโรงแรมใหม่ในจุดหมายปลายทางอื่นๆ ของประเทศไทยเพิ่ม โดยกำลังพิจารณาหา Location และ Partner
- เวลา 09.30 น. (เวลาท้องถิ่นกรุงปารีส) นาย Pascal Morand ผู้บริหาร Fédération de la Haute Couture et de la Mode สหพันธ์แฟชั่นและการตัดเย็บชั้นสูงเป็นหน่วยงานกำกับดูแลอุตสาหกรรมแฟชั่นฝรั่งเศส มีสมาชิกมากกว่า 100 สมาคม โดยได้หารือเรื่องเป้าหมายของไทยในการเป็น Southeast Asian center of fashion and design
โดยทั้งสองพูดคุยเรื่องความร่วมมือในการจัดกิจกรรมร่วมกันที่กรุงเทพฯ หรือ ปารีส เพื่อร่วมมือระหว่างบริษัทชั้นนำ รวมถึงการจัดโปรแกรมการฝึกฝนเพื่อพัฒนา young designers และ ร่วมกับมหาลัยชั้นนำจัดหลักสูตรพัฒนา young designer ทั้งในระดับปริญญาตรีหรือปริญญาโท
- เวลา 10.10 น. (เวลาท้องถิ่นกรุงปารีส) ผู้บริหารบริษัท Michelin ซึ่งเป็นบริษัทผลิตยางล้อสำหรับยานพาหนะสัญชาติฝรั่งเศส มีความเชี่ยวชาญการพัฒนานวัตกรรมและเทคโนโลยีเกี่ยวกับยางล้อ โดยบริษัท Michelin ลงทุนในไทยแล้ว 5 โรงงาน จ้างงาน 8 พันคน ด้วยมูลค่าการลงทุนกว่า 1 พันล้านยูโร หรือมากกว่าประมาณ 4 หมื่นล้านบาท โดยใน 1 ปี บริษัทฯ ใช้ยางธรรมชาติมากกว่า 7 แสนล้านตันต่อปี และบริษัทฯ ระบุว่า ใน 3 ปีข้างหน้าจะเพิ่มกำลังการผลิตลงทุนเพิ่มถึง 300 ล้านยูโร
ทั้งนี้ บริษัทคำนึงถึงการเปลี่ยนผ่านไปใช้พลังงานสะอาดในอนาคตอันใกล้ ซึ่งรัฐบาลไทยพร้อมให้การสนับสนุน รวมทั้ง ได้หารือต่อประเด็นเรื่องกฎระเบียบใหม่(regulation) และรัฐบาลไทยพร้อมจะสนับสนุนช่วยให้ทุกฝ่ายได้ประโยชน์
- เวลา 10.50 น. (เวลาท้องถิ่นกรุงปารีส) นายเกว็นดัล ปูลเล็นเนค (Mr. Gwendal Poullennec), (ผู้อำนวยการฝ่ายจัดทำคู่มือ มิชลินไกด์ทั่วโลก (MICHELIN Guide International Director)
Michelin guide 2024 เสร็จสิ้นแล้ว  สำหรับไทย มีร้านอาหารที่ได้ 1 ดาวจำนวน 28 ร้าน 2 ดาว จำนวน 7 ร้าน โดยจากวันแรกที่ Michelin มาไทยพบว่ามีศักยภาพดีขึ้นมาก และในส่วนของร้านอาหารที่อยู่ในกลุ่มมี potential คุณภาพดี ราคาเหมาะสม มีจำนวนมาก
โดยในปีนี้ มิชลินจะจัดลำดับให้กับโรงแรม ซึ่งอาหารและที่พักถือเป็น key factor ที่สำคัญของการท่องเที่ยว  ทั้งนี้ นายกรัฐมนตรีได้ย้ำว่าปีหน้า (พ.ศ. 2568) จะเป็น Golden year of tourism จะจัด World class festival คอนเสิร์ต แฟชั่นในไทยเอง

ที่มา : https://www.thaigov.go.th/news/contents/details/80053