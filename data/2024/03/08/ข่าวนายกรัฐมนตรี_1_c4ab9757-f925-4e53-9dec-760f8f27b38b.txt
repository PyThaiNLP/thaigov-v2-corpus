รัฐบาลไทย-ข่าวทำเนียบรัฐบาล-นายกฯ ให้สัมภาษณ์สื่อมวลชน ปลื้มยางราคาพุ่ง ขอบคุณทุกหน่วยงาน พร้อมสั่งการดูแลฝุ่นPM2.5ต่อเนื่อง วันนี้หารือเอกชนฝรั่งเศสกว่า 10 บริษัท


วันศุกร์ที่ 8 มีนาคม 2567
นายกฯ ให้สัมภาษณ์สื่อมวลชน ปลื้มยางราคาพุ่ง ขอบคุณทุกหน่วยงาน พร้อมสั่งการดูแลฝุ่นPM2.5ต่อเนื่อง วันนี้หารือเอกชนฝรั่งเศสกว่า 10 บริษัท
นายกฯ ให้สัมภาษณ์สื่อมวลชน ปลื้มยางราคาพุ่ง ขอบคุณทุกหน่วยงาน พร้อมสั่งการดูแลฝุ่นPM2.5ต่อเนื่อง วันนี้หารือเอกชนฝรั่งเศสกว่า 10 บริษัท
วันนี้ (8 มีนาคม 2567) นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง ให้สัมภาษณ์สื่อมวลชนก่อนเริ่มภารกิจแรกที่กรุงปารีส สาธารณรัฐฝรั่งเศส โดย นายกฯ กล่าวถึงราคายางที่สูงขึ้นทะลุกิโลกรัมละ 80 บาท(ราคาส่งออก)เป็นราคาที่สูงที่สุดในช่วงเวลา 41 เดือนที่ผ่านมา โดยนายกฯ กล่าวว่ายางพาราในไทยมีทั้งสิ้นกว่า 25 ล้านไร่ ถือเป็นพืชเศรษฐกิจหลักอีกหนึ่งชนิด ทั้งนี้ รัฐบาลได้ประกาศตั้งแต่ช่วงแรกของการเข้ามารับตำแหน่งว่าจะเพิ่มรายได้ให้เกษตรกร 3 เท่าในช่วงเวลา 4 ปี โดยนายกฯ เชื่อว่าช่วงนี้ยังไม่ใช่ราคายางสูงที่สุด
โดยนายกฯ ขอบคุณหน่วยงานที่เกี่ยวข้อง ทั้งกองทัพบก กระทรวงการคลัง กรมศุลกากร ตำรวจที่ช่วยกันสกัดกั้น ดูแลยางพาราไม่ให้ข้ามแดนเข้ามา โดยในระหว่างการประชุมที่ออสเตรเลีย นายกฯ ได้พบกับนายกฯ มาเลเซีย ทราบว่า มาเลเซียนำเข้ายางพารากว่า 80% เพื่อบริษัททำถุงมือยาง นายกฯ จึงได้สั่งการคุยกับรัฐมนตรีว่าการกระทรวงพาณิชย์ให้พร้อมจัดหาซัพพลายยางพาราแก่มาเลเซียโดยตรง
ต่อประเด็นฝุ่น PM2.5 นายกฯ กำชับติดตามฝุ่น PM2.5 ภาคเหนือของไทยอย่างต่อเนื่อง โดยจะลงพื้นที่เชียงใหม่ 15-16 มีนาคม 2567 สั่งการแก้ไขปัญหาฝุ่นควัน ทั้งนี้ พบว่า heatmap เกิดจากหลายประเทศ โดยนายกฯ ได้สั่งการ รมช.กต. เจรจาพูดคุยกับประเทศเพื่อนบ้านตั้ง Special Task Force ส่วนด้านสุขภาพ ขอบคุณหมอชลน่าน รมว.สธ. ดำเนินมาตรการกระตุ้นป้องกันควบคู่แจกอุปกรณ์หน้ากาก
โดยในวันนี้ (8 มีนาคม 2567) นายกฯ มีกำหนดการหารือภาคเอกชนสำคัญของฝรั่งเศส กว่า 10 ราย พร้อมส่งข้อความสำคัญถึงภาคเอกชนฝรั่งเศส ประเทศไทยเปิดแล้วพร้อมรับการลงทุนต่างชาติ รัฐบาลไทยพร้อมพูดคุยร่วมกัน เพื่อดูแล Ease of doing business, Infrastructure development, มาตรการภาษี ให้แก่เอกชนที่สนใจลงทุนในไทย
#PMSrettha #พร้อมทำงานยกระดับวิถีชีวิตคนไทย

ที่มา : https://www.thaigov.go.th/news/contents/details/80046