รัฐบาลไทย-ข่าวทำเนียบรัฐบาล-เจาะหา “แหล่งน้ำบาดาล” ฟรี! สำรับกลุ่มเกษตรกร ป้องกันการขาดแคลนน้ำในช่วงฤดูแล้ง


วันศุกร์ที่ 8 มีนาคม 2567
เจาะหา “แหล่งน้ำบาดาล” ฟรี! สำรับกลุ่มเกษตรกร ป้องกันการขาดแคลนน้ำในช่วงฤดูแล้ง
.....
เจาะหา “แหล่งน้ำบาดาล” ฟรี! สำรับกลุ่มเกษตรกร ป้องกันการขาดแคลนน้ำในช่วงฤดูแล้ง
.
กระทรวงทรัพยากรธรรมชาติและสิ่งแวดล้อม มอบกรมทรัพยากรน้ำบาดาล ดูแลรักษาระบบประปาบาดาลทุกพื้นที่ให้พร้อมใช้งานเสมอ เพื่อให้ประชาชนมีน้ำสะอาดในการอุปโภคบริโภค
.
โดยกรมทรัพยากรน้ำบาดาล ได้จัดทำโครงการติดตามคุณภาพและการเปลี่ยนแปลงระดับน้ำบาดาล เพื่อศึกษาและติดตามการเปลี่ยนแปลงระดับน้ำและคุณภาพน้ำบาดาลทั่วประเทศ สำหรับใช้เป็นฐานข้อมูลในการเฝ้าระวังผลกระทบต่อชั้นน้ำบาดาล พร้อมกับการพัฒนาน้ำบาดาลเพื่อการเกษตร
.
เกษตรกร สามารถเข้าร่วม “โครงการน้ำบาดาลเพื่อการเกษตรของกรมทรัพยากรน้ำบาดาล” ได้ฟรี โดยการรวมกลุ่มกัน 8-15 ราย มีพื้นที่การเกษตรไม่น้อยกว่า 60-500 ไร่ และไปยื่นเรื่องผ่านองค์กรปกครองส่วนท้องถิ่น (อบต. หรือ เทศบาล) และส่งเรื่องไปที่สำนักทรัพยากรน้ำบาดาลเขต 1-12 ที่รับผิดชอบพื้นที่แต่ละจังหวัด จากนั้นเจ้าหน้าที่จะตรวจสอบคุณสมบัติ และเดินทางไปสำรวจพื้นที่ว่ามีศักยภาพเพียงพอที่จะเจาะบ่อน้ำบาดาล และจัดทำโครงการเพื่อขออนุมัติงบประมาณต่อไป ซึ่งโครงการนี้ไม่มีค่าใช้จ่าย
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/80029