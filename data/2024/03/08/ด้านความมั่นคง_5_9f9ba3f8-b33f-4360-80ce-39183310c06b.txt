รัฐบาลไทย-ข่าวทำเนียบรัฐบาล-‘พัชรวาท’ สั่งการ เร่งหาแนวทางแก้ไขปัญหาหมอกควันข้ามแดน ไทย-กัมพูชา


วันศุกร์ที่ 8 มีนาคม 2567
‘พัชรวาท’ สั่งการ เร่งหาแนวทางแก้ไขปัญหาหมอกควันข้ามแดน ไทย-กัมพูชา
‘พัชรวาท’ สั่งการ เร่งหาแนวทางแก้ไขปัญหาหมอกควันข้ามแดน ไทย-กัมพูชา
‘พัชรวาท’ สั่งการ เร่งหาแนวทางแก้ไขปัญหาหมอกควันข้ามแดน ไทย-กัมพูชา
วันที่ 8 มีนาคม 2567 เวลา 09.00 น. พล.ต.อ. พัชรวาท วงษ์สุวรรณ รองนายกรัฐมนตรีและรัฐมนตรีว่าการกระทรวงทรัพยากรธรรมชาติและสิ่งแวดล้อม มอบหมายให้ นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม
และหน่วยงานที่เกี่ยวข้อง ร่วมประชุมหารือแนวทางแก้ไขปัญหาหมอกควันข้ามแดนระหว่างไทย-กัมพูชา กับผู้แทนประเทศกัมพูชา ณ ห้องประชุม 301 อาคารกระทรวงทรัพยากรธรรมชาติและสิ่งแวดล้อม ผ่านระบบ Video Conference
ที่ประชุมฯ ได้หารือเกี่ยวกับการประสานงานผ่าน
สายด่วน (Hotline) ระหว่าง 2 ประเทศ ที่มีปกท.ทส. เป็นผู้ประสานงานในระดับกระทรวง และนางสาวปรีญาพร สุวรรณเกษ อธิบดีกรมควบคุมมลพิษ เป็นผู้ประสานงานในระดับกรม พร้อมหารือเกี่ยวกับการเข้าร่วมแผนปฏิบัติการร่วมภายใต้ยุทธศาสตร์ฟ้าใสของกัมพูชา (CLEAR Sky Strategy) เพื่อส่งเสริมความร่วมมือการแก้ปัญหาในระดับภูมิภาค  รวมถึงการประชุมคณะทำงานในการป้องกันและแก้ไขปัญหาหมอกควันข้ามแดนระหว่างไทย - กัมพูชา ณ ประเทศไทย ทั้งนี้ประเทศไทยจะจัดอบรมเสริมสร้างศักยภาพให้เจ้าหน้าที่กัมพูชา และเป็นเจ้าภาพจัดการประชุมระดับคณะทำงานระหว่าง 2 ประเทศ ในเดือนเมษายนนี้ ซึ่งสถานการณ์หมอกควันข้ามแดนระหว่างไทยและกัมพูชามักจะเกิดขึ้นในช่วงเดือนธันวาคม – เมษายน ของทุกปี ทำให้ต้องมีการประสานงานกับกัมพูชาอย่างใกล้ชิด เพื่อแก้ไขปัญหาและลดผลกระทบต่อสุขภาพของประชาชนโดยเร็ว

ที่มา : https://www.thaigov.go.th/news/contents/details/80035