รัฐบาลไทย-ข่าวทำเนียบรัฐบาล-เดินหน้าเจรจาญี่ปุ่น ขอขยายโควตานำเข้า “กล้วยหอมทอง” 100,000 ตัน ภายใต้กรอบความตกลง JTEPA


วันศุกร์ที่ 8 มีนาคม 2567
เดินหน้าเจรจาญี่ปุ่น ขอขยายโควตานำเข้า “กล้วยหอมทอง” 100,000 ตัน ภายใต้กรอบความตกลง JTEPA
.....
เดินหน้าเจรจาญี่ปุ่น ขอขยายโควตานำเข้า “กล้วยหอมทอง” 100,000 ตัน ภายใต้กรอบความตกลง JTEPA
.
รัฐบาล โดยผู้แทนการค้าไทย (นางนฤมล ภิญโญสินวัฒน์) ได้หารือกับปลัดกระทรวงเกษตร ป่าไม้ และประมงของญี่ปุ่น ณ กรุงโตเกียว เพื่อขยายโควตานำเข้า “กล้วยหอมทองของไทย” จากเดิม 8,000 ตัน ซึ่งโควต้าใกล้จะหมดแล้ว เพิ่มขึ้นเป็น 100,000 ตัน
.
ทั้งนี้ เป็นการส่งเข้ามาจำหน่ายโดยไม่เสียภาษีภายใต้กรอบความตกลงหุ้นส่วนเศรษฐกิจไทย-ญี่ปุ่น (Japan – Thailand Economic Partnership Agreement : JTEPA) ซึ่งทางญี่ปุ่นยินดีให้การสนับสนุน และจะนำเรื่องดังกล่าวเสนอต่อรัฐบาลญี่ปุ่นให้พิจารณา รวมทั้งส่งต่อให้หน่วยงานที่เกี่ยวข้องดำเนินการต่อไป
.
โอกาสเดียวกัน ผู้แทนการค้าไทยได้ขอความอนุเคราะห์ฝ่ายญี่ปุ่นประชาสัมพันธ์เชิญชวนหน่วยงานภาครัฐและภาคเอกชนญี่ปุ่น ร่วมสนับสนุนการจัดงานมหกรรมพืชสวนโลกที่จังหวัดอุดรธานี ในปี 69 รวมทั้งขอความอนุเคราะห์ในการสนับสนุนการประมูลสิทธิจัดมหกรรมพืชสวนโลกที่จังหวัดนครราชสีมาในปี 72 (ระดับ A1) ต่อไป
.
อ่านเพิ่มเติม คลิก https://www.thaigov.go.th/news/contents/details/79889
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/80043