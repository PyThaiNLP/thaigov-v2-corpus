รัฐบาลไทย-ข่าวทำเนียบรัฐบาล-​“วันสตรีสากล ปี 67” เป็นไปอย่างอบอุ่น​ คึกคักในหลายจังหวัด​ ทั่วประเทศ รัฐบาลย้ำ ส่งเสริม พัฒนา สนับสนุนบทบาทสตรีทุกภาคส่วนของสังคม


วันศุกร์ที่ 8 มีนาคม 2567
08/03/2567
พิมพ์
​“วันสตรีสากล ปี 67” เป็นไปอย่างอบอุ่น​ คึกคักในหลายจังหวัด​ ทั่วประเทศ รัฐบาลย้ำ ส่งเสริม พัฒนา สนับสนุนบทบาทสตรีทุกภาคส่วนของสังคม
​“วันสตรีสากล ปี 67” เป็นไปอย่างอบอุ่น​ คึกคักในหลายจังหวัด​ ทั่วประเทศ รัฐบาลย้ำ ส่งเสริม พัฒนา สนับสนุนบทบาทสตรีทุกภาคส่วนของสังคม
วันนี้ (8 มีนาคม 2567) นางรัดเกล้า อินทวงศ์ สุวรรณคีรี รองโฆษกประจำสำนักนายกรัฐมนตรี เปิดเผยว่า การจัดกิจกรรม "วันสตรีสากล" ในปี​ 2567​ นี้ (8 มีนาคม 2567) ที่กระทรวงการพัฒนาสังคมและความมั่นคงของมนุษย์ โดยกรมกิจการสตรีและสถาบันครอบครัว​ จัดขึ้น ภายใต้แนวคิด “เสริมพลังสตรีและเด็กหญิง ขจัดความยากจนสู่ความเท่าเทียมระหว่างเพศ บนพื้นฐานครอบครัวที่อบอุ่น” นั้น​ บรรยากาศเป็นไปอย่างอบอุ่น​ และคึกคัก
โดยปีนี้​ มีการจัดงานวันสตรีสากลประจำปี​ พ.ศ 2567 อย่างพร้อมเพียงกันในหลายจังหวัดทั่วประเทศ​ เช่น​ กรุงเทพมหานคร​ ปัตตานี ร้อยเอ็ด​ จันทบุรี มุกดาหาร นครสวรรค์ ภูเก็ต​ เป็นต้น​ ซึ่งในกิจกรรมนั้นมีการมอบโล่ประกาศเกียรติคุณให้กับที่สตรีดีเด่น รวมถึงบุคคลและหน่วยงานองค์กรที่ทำงานด้านสตรีและความเสมอภาคระหว่างเพศ พร้อมเพรียงกัน​ เพื่อตอกย้ำถึงความสำคัญ​ในการสนับสนุนทุกภาคส่วนในสังคม ให้ร่วมกับขับเคลื่อนให้ทุกคน ทุกเพศ ทุกวัย มีเจตคติที่เคารพความเท่าเทียมระหว่างเพศ และเปิดโอกาสให้สตรีเข้ามามีส่วนร่วมและมีบทบาทในการพัฒนาสังคม ลดความเหลื่อมล้ำ และสร้างความเป็นธรรมในทุกมิติ โดยเริ่มต้นจากรากฐานครอบครัวที่อบอุ่นเข้มแข็ง​
ทั้งนี้องค์การสหประชาชาติ กำหนดให้เป็นวันสตรีสากล และประเทศไทยของเราได้เฉลิมฉลองวันสตรีสากลมาเป็นเวลา 36 ปี โดยภายในงานจะนำเสนอถึงการส่งเสริม พัฒนา สนับสนุนบทบาทสตรีทุกภาคส่วนของสังคม ไม่ว่าจะเป็นภาครัฐและเอกชน รวมถึงการเมือง ให้มีการปฏิบัติที่เท่าเทียมกันระหว่างเพศ ซึ่งรัฐบาลได้ให้ความสำคัญเป็นอย่างยิ่ง รวมถึงการขจัดความเหลื่อมล้ำ สร้างความเป็นธรรมให้สอดคล้องกับเป้าหมายการพัฒนาอย่างยั่งยืนที่องค์การสหประชาชาติกำหนดไว้

ที่มา : https://www.thaigov.go.th/news/contents/details/80057