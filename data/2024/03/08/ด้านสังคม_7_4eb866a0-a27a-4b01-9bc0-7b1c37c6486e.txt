รัฐบาลไทย-ข่าวทำเนียบรัฐบาล-ดีอี ร่วมพิธีเปิดโครงการวันคณะกรรมการหมู่บ้าน (กม.) ประจำปี 2567


วันศุกร์ที่ 8 มีนาคม 2567
ดีอี ร่วมพิธีเปิดโครงการวันคณะกรรมการหมู่บ้าน (กม.) ประจำปี 2567
ดีอี ร่วมพิธีเปิดโครงการวันคณะกรรมการหมู่บ้าน (กม.) ประจำปี 2567
วันนี้ (8 มีนาคม 2567) นางสาวพิยะดา สุดกังวาล รักษาการในตำแหน่งที่ปรึกษาด้านการสื่อสาร กระทรวงดิจิทัลเพื่อเศรษฐกิจและสังคม (ดีอี) เข้าร่วมเป็นเกียรติในพิธีเปิดโครงการวันคณะกรรมการหมู่บ้าน (กม.) ประจำปี 2567 จัดโดยกรมการปกครอง เพื่อเสริมสร้างขวัญกำลังใจในการทำงานและประชาสัมพันธ์ผลงานของคณะกรรมการหมู่บ้าน (กม.) ให้สาธารณชนได้รับทราบอย่างแพร่หลาย ภายในงานมีพิธีมอบถ้วยรางวัลพระราชทานของสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี ให้แก่หมู่บ้านที่ได้รับรางวัล ตามโครงการคัดเลือกหมู่บ้านเข้มแข็งตามแนวทาง “แผ่นดินธรรม แผ่นดินทอง” (หมู่บ้านอยู่เย็น) ประจำปี 2566 โดยมี นายเกรียง กัลป์ตินันท์ รัฐมนตรีช่วยว่าการกระทรวงมหาดไทย เป็นประธานในพิธี พร้อมด้วยผู้ที่เกี่ยวข้องและผู้ที่สนใจเข้าร่วมงาน ณ ลานอเนกประสงค์ ชั้น 2 อาคารรัฐประศาสนภักดี ศูนย์ราชการเฉลิมพระเกียรติฯ แจ้งวัฒนะ กรุงเทพมหานคร
--------------------------

ที่มา : https://www.thaigov.go.th/news/contents/details/80049