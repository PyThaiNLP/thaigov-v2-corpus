รัฐบาลไทย-ข่าวทำเนียบรัฐบาล-ผู้ช่วยรัฐมนตรีฯ ศิรินันท์ ให้การต้อนรับ ผู้ช่วยรัฐมนตรีประจำกระทรวงการต่างประเทศสาธารณรัฐแองโกลา พร้อมพัฒนาความร่วมมือด้านเศรษฐกิจและอุตสาหกรรม 


วันพฤหัสบดีที่ 7 มีนาคม 2567
07/03/2567
พิมพ์
ผู้ช่วยรัฐมนตรีฯ ศิรินันท์ ให้การต้อนรับ ผู้ช่วยรัฐมนตรีประจำกระทรวงการต่างประเทศสาธารณรัฐแองโกลา พร้อมพัฒนาความร่วมมือด้านเศรษฐกิจและอุตสาหกรรม
ผู้ช่วยรัฐมนตรีฯ ศิรินันท์ ให้การต้อนรับ ผู้ช่วยรัฐมนตรีประจำกระทรวงการต่างประเทศสาธารณรัฐแองโกลา พร้อมพัฒนาความร่วมมือด้านเศรษฐกิจและอุตสาหกรรม
วันที่ 7 มีนาคม 2567 นางสาวศิรินันท์ ศิริพานิช ผู้ช่วยรัฐมนตรีประจำกระทรวงอุตสาหกรรม ให้การต้อนรับ นางอึซเมรัลดา บราวู กงดือ ดา ซิลวา เม็งดงชา (Mrs. Esmeralda Bravo Conde da Silva Mendonca) ผู้ช่วยรัฐมนตรีประจำกระทรวงการต่างประเทศสาธารณรัฐแองโกลา พร้อมด้วย นายอากุชตีญู อังแดร ดือ การ์วาญู ฟือร์นังดึช​เอกอัครราชทูตสาธารณรัฐแองโกลาประจำประเทศไทย (H.E. Mr. Agostinho André de Carvalho ​Ambassador of the Republic of Angola Fernandes​​​​​to the Kingdom of Thailand) และคณะ ในโอกาสการเดินทางเยือนไทยอย่างเป็นทางการ เพื่อหารือแลกเปลี่ยนความเห็นต่อนโยบายในด้านเศรษฐกิจและอุตสาหกรรม การส่งเสริมความร่วมมือระหว่างไทย - แองโกลา ในการนี้ นางศิริเพ็ญ เกียรติเฟื่องฟู รองผู้อำนวยการสำนักงานเศรษฐกิจอุตสาหกรรมเข้าร่วมด้วย ณ ห้องรับรอง 1 ชั้น 2 อาคารสำนักงานปลัดกระทรวงอุตสาหกรรม
แองโกลาเป็นประเทศคู่ค้าสำคัญของไทยในทวีปแอฟริการองจากแอฟริกาใต้  โดยมีสินค้าส่งออกหลักของไทย ได้แก่ ข้าว ปัจจุบัน แองโกลามีนโยบายที่จะยกระดับอุตสาหกรรมเดิมให้มีความทันสมัยยิ่งขึ้น ซึ่งได้ดำเนินโครงการใหม่ๆ เพื่อพัฒนาเทคโนโลยี และไทยเป็นประเทศมีความพร้อมด้านเทคโนโลยีใน 3 สาขา ที่สามารถพัฒนาความร่วมมือในอุตสาหกรรมที่มีศักยภาพ ได้แก่ อุตสาหกรรมเหมืองแร่ อุตสาหกรรมเกษตรอัจฉริยะ และการบริหารจัดการนิคมอุตสาหกรรม ทั้งนี้ ได้เชิญชวนให้ นักลงทุนไทยเข้าไปลงทุนในแองโกลา เพื่อขยายผลความร่วมมือทางเศรษฐกิจและอุตสาหกรรมระหว่างกันด้วย

ที่มา : https://www.thaigov.go.th/news/contents/details/80024