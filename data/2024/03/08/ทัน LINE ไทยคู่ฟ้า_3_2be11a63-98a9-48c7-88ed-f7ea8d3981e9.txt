รัฐบาลไทย-ข่าวทำเนียบรัฐบาล-เร่งปรับ “ภาพลักษณ์การท่องเที่ยว” นำร่องย่านราชประสงค์ ก่อนขยายผลไปพื้นที่ท่องเที่ยวอื่น ๆ


วันศุกร์ที่ 8 มีนาคม 2567
เร่งปรับ “ภาพลักษณ์การท่องเที่ยว” นำร่องย่านราชประสงค์ ก่อนขยายผลไปพื้นที่ท่องเที่ยวอื่น ๆ
.....
เร่งปรับ “ภาพลักษณ์การท่องเที่ยว” นำร่องย่านราชประสงค์ ก่อนขยายผลไปพื้นที่ท่องเที่ยวอื่น ๆ
.
รัฐบาลและหน่วยงานภาคีเครือข่ายได้บูรณาการการทำงานร่วมกันเพื่อแก้ไขปัญหา “ด้านการท่องเที่ยว” ในพื้นที่กรุงเทพ
.
โดยเฉพาะ ปัญหารถยนต์รับจ้างสาธารณะ (ตุ๊กตุ๊กและแท็กซี่) ที่กระทำการรบเร้า ชักจูงนักท่องเที่ยวไปซื้อสินค้าและบริการจากร้านค้าที่เกี่ยวข้อง ความไม่เป็นระเบียบบนทางเท้า รวมทั้งปัญหาการเรียกเก็บค่าโดยสาร
.
สำหรับ 5 มาตรการแก้ไขปัญหาเบื้องต้น ประกอบด้วย:
1. การสัญจร : นำเทคโนโลยีมาใช้ เช่น กล้อง AI ตรวจจับการกระทำผิดการจราจร จัดระเบียบทางเท้า จัดระเบียบการจอดรถรับส่งสาธารณะ เป็นต้น
2. การออกสัญลักษณ์แจ้งเตือน : รูปแบบเป็นสติกเกอร์ติดตุ๊กตุ๊กและแท็กซี่ เพื่อแสดงคำเตือนแก่นักท่องเที่ยวให้ระวังการชักจูงไปซื้อสินค้าและบริการในลักษณะหลอกลวง และเป็นสัญลักษณ์แสดงว่ารถคันดังกล่าว ได้รับการลงทะเบียนแล้ว รวมทั้งร้านค้าด้วยเช่นกัน
3. การบูรณาการสนธิกำลังหน่วยงานที่เกี่ยวข้อง เพื่อตักเตือน จับปรับ ตัดแต้ม แก่ผู้กระทำผิดต่อนักท่องเที่ยว
4. มาตรการทางสังคม : รณรงค์ให้ประชาชนมีส่วนร่วมในการเป็นหูเป็นตา พร้อมชื่นชมคนทำดีเพื่อสังคม ตักเตือนคนทำผิด
5. ประชาสัมพันธ์ช่องทางการติดต่อที่เป็นประโยชน์แก่นักท่องเที่ยวตั้งแต่แรกก้าวเข้าประเทศไทย :
- เบอร์โทรศัพท์ที่สำคัญในการติดต่อหน่วยงานที่เกี่ยวข้องเมื่อเกิดเหตุต่าง ๆ
- ไกด์บุ๊กรายชื่อร้านค้าและบริการที่เป็นมิตร ติดดาว และไว้วางใจได้ ที่ผ่านการรับรองจากหน่วยงานที่เกี่ยวข้องให้กับนักท่องเที่ยว
.
ทั้งนี้ มาตรการต่าง ๆ ได้ดำเนินการเบื้องต้นไปแล้วในพื้นที่ “ย่านราชประสงค์” และจะเป็นโมเดล สำหรับขยายผลต่อไปในจุดที่เป็นย่านการท่องเที่ยวอื่น ๆ
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/80031