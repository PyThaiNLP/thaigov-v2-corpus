รัฐบาลไทย-ข่าวทำเนียบรัฐบาล-นายอำเภอธาตุพนม นำชุดเฉพาะกิจฝ่ายปกครองอำเภอธาตุพนม บูรณาการร่วมกับกองกำลังสุรศักดิ์มนตรี ขยายผลจับกุมผู้ค้ายาเสพติด 3 ราย พร้อมของกลางยาบ้ากว่า 3,000 เม็ด


วันพฤหัสบดีที่ 7 มีนาคม 2567
07/03/2567
พิมพ์
นายอำเภอธาตุพนม นำชุดเฉพาะกิจฝ่ายปกครองอำเภอธาตุพนม บูรณาการร่วมกับกองกำลังสุรศักดิ์มนตรี ขยายผลจับกุมผู้ค้ายาเสพติด 3 ราย พร้อมของกลางยาบ้ากว่า 3,000 เม็ด
นายอำเภอธาตุพนม นำชุดเฉพาะกิจฝ่ายปกครองอำเภอธาตุพนม บูรณาการร่วมกับกองกำลังสุรศักดิ์มนตรี ขยายผลจับกุมผู้ค้ายาเสพติด 3 ราย พร้อมของกลางยาบ้ากว่า 3,000 เม็ด เน้นย้ำ พี่น้องประชาชนพลเมืองดี หากมีเบาะแสสามารถแจ้งฝ่ายปกครอง หรือสายด่วนศูนย์ดำรงธรรม 1567
นายอำเภอธาตุพนม นำชุดเฉพาะกิจฝ่ายปกครองอำเภอธาตุพนม บูรณาการร่วมกับกองกำลังสุรศักดิ์มนตรี ขยายผลจับกุมผู้ค้ายาเสพติด 3 ราย พร้อมของกลางยาบ้ากว่า 3,000 เม็ด เน้นย้ำ พี่น้องประชาชนพลเมืองดี หากมีเบาะแสสามารถแจ้งฝ่ายปกครอง หรือสายด่วนศูนย์ดำรงธรรม 1567 ได้ตลอด 24 ชั่วโมง เพื่อช่วยกันทำให้ยาเสพติดหมดไปจากสังคมไทย
เมื่อวันที่ 6 มี.ค. 67 นายจักรพงษ์ ปทุมไกยะ นายอำเภอธาตุพนม เปิดเผยว่า อำเภอธาตุพนม จังหวัดนครพนม ได้ดำเนินการตามนโยบายของกระทรวงมหาดไทยในการจัดระเบียบสังคม การป้องกันและปราบปรามผู้มีอิทธิพล การปราบปรามยาเสพติด และสิ่งผิดกฎหมาย เพื่อป้องกันและปราบปรามสิ่งผิดกฎหมายทุกประเภทให้หมดไปจากอำเภอธาตุพนม เพื่อให้ประชาชนจังหวัดนครพนมได้มีความมั่นคงและปลอดภัยในทุกพื้นที่
นายจักรพงษ์ ปทุมไกยะ นายอำเภอธาตุพนม กล่าวว่า สืบเนื่องจากการจับกุมเมื่อวันที่ 4 มี.ค. 2567 ชุดปฏิบัติการพิเศษฝ่ายปกครองอำเภอธาตุพนม ร่วมสนธิกำลังกับชุดปฏิบัติการพิเศษ ฉก.ทพ.21 กองกำลังสุรศักดิ์มนตรี ลงพื้นสืบสวนปราบปรามการกระทำความผิดที่เป็นภัยต่อความมั่นคงและรักษาความสงบเรียบร้อยในพื้นที่อำเภอธาตุพนม สามารถจับกุมผู้กระทำความผิดที่เกี่ยวข้องกับยาเสพติด จำนวน 2 ราย และขยายผลผู้ค้ายาเสพติด จึงสามารถจับกุมผู้ค้ายาเสพติดเพิ่มอีก 1 ราย รวมกลางยาบ้า 3,053 เม็ด
นายจักรพงษ์ ปทุมไกยะ นายอำเภอธาตุพนม กล่าวต่อว่า เจ้าหน้าที่ได้ลงพื้นที่สืบสวนที่ หมู่ที่ 7 ต.กุดฉิม อ.ธาตุพนม จ.นครพนม สามารถจับกุมผู้ต้องหารายที่ 1 นางภูเงิน อายุ 53 ปี สัญชาติลาว พร้อมของกลางยาเสพติดให้โทษประเภทที่ 1 (ยาบ้า) จำนวน 319 เม็ด และผู้ต้องหารายที่ 2 นายชนอินท์ อายุ 32 ปี พร้อมของกลางยาเสพติดให้โทษประเภทที่ 1 (ยาบ้า) จำนวน 398 เม็ด และรถจักรยานยนต์ จำนวน 1 คัน โดยตั้งข้อหาผู้ต้องหารายที่ 1 “เสพยาเสพติดให้โทษประเภท1 (เมทแอมเฟตามีน) โดยฝ่าฝืนต่อกฎหมาย” และตั้งข้อหาผู้ต้องหารายที่ 1 และรายที่ 2 “จำหน่ายยาเสพติดให้โทษประเภท 1 (ยาบ้า) โดยการมีไว้ในครอบครองเพื่อจำหน่ายโดยผิดกฎหมาย” โดยเจ้าหน้าที่ชุดจับกุมได้นำตัวผู้ต้องหาพร้อมเอกสารหลักฐาน นำส่งพนักงานสอบสวน สภ.หลักศิลา เพื่อดำเนินคดีตามกฎหมายต่อไป
“จากนั้นได้ขยายผลผู้ต้องหารายที่ 2 นายชนอินท์ จนสามารถจับกุมผู้ต้องหารายที่ 3 นายวุฒิพงศ์ อายุ 30 ปี ที่ ม.3 ต.มุกดาหาร อ.เมืองมุกดาหาร จ.มุกดาหาร พร้อมของกลางยาเสพติดให้โทษประเภทที่ 1 (ยาบ้า) จำนวน 2,336 เม็ด อาวุธปืน ขนาด .38 มม. ไม่ระบุหมายเลขทะเบียนปืน จำนวน 1 กระบอก และเครื่องกระสุนขนาด .38 มม. จำนวน 7 นัด รถจักรยานยนต์ไม่ติดป้ายทะเบียน และโทรศัพท์มือถือ จำนวน 1 เครื่อง โดยตั้งข้อหาผู้ต้องหารายที่ 3 “จำหน่ายยาเสพติดให้โทษประเภท 1 (ยาบ้า) โดยมีไว้ในครอบครองเพื่อจำหน่ายโดยผิดกฎหมาย เสพยาเสพติดให้โทษประเภท 1 ( เมทแอมเฟตามีน ) โดยฝ่าฝืนต่อกฎหมาย มีอาวุธปืนไว้ในครอบครองโดยไม่ได้รับอนุญาตจากนายทะเบียน และเป็นผู้ขับขี่ยานพาหนะขณะมีสารเสพติดในร่างกาย (ขับเสพ) โดยเจ้าหน้าที่ชุดจับกุมได้นำตัวผู้ต้องหาพร้อมเอกสารหลักฐาน นำส่งพนักงานสอบสวน สภ.เมืองมุกดาหาร เพื่อดำเนินคดีตามกฎหมายต่อไป" นายจักรพงษ์ฯ กล่าว
นายจักรพงษ์ ปทุมไกยะ นายอำเภอธาตุพนม กล่าวเพิ่มเติมว่า ผู้ว่าราชการจังหวัดนครพนมได้เน้นย้ำเจ้าหน้าที่ฝ่ายปกครองให้หมั่นลงพื้นที่ตรวจตราสิ่งผิดกฎหมายอย่างสม่ำเสมอ พร้อมดำเนินตามกฎหมายกับผู้ที่กระทำความผิดทุกรูปแบบอย่างเคร่งครัด หากมีเบาะแสผู้ที่เกี่ยวข้องกับยาเสพติดให้ดำเนินการทันที ตนจึงขอประชาสัมพันธ์ไปยังพี่น้องประชาชนพลเมืองดี ช่วยกันสอดส่องดูแลคนในพื้นที่ ทำให้ยาเสพติดหมดไปจากสังคมไทย หากมีเบาะแสการกระทำผิดกฎหมายหรือได้รับความเดือดร้อนทุกเรื่อง สามารถแจ้งมายังผู้ใหญ่บ้าน กำนัน ปลัดอำเภอ นายอำเภอในพื้นที่ หรือศูนย์ดำรงธรรมจังหวัด ศูนย์ดำรงธรรมอำเภอ สายด่วน 1567 ตลอด 24 ชั่วโมง
#WorldSoilDay #วันดินโลก #UN #FAO #GlobalSoilPartnership #MOI #กระทรวงมหาดไทย #บำบัดทุกข์บำรุงสุข
#SoilandWaterasourceoflife #SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/79976