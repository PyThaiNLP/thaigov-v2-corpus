รัฐบาลไทย-ข่าวทำเนียบรัฐบาล-เตรียมจัดใหญ่สงกรานต์ 67 รับขึ้นมรดกโลก พร้อมเปิดตัวเพลงสงกรานต์ใหม่ 4 ภาษา


วันพฤหัสบดีที่ 7 มีนาคม 2567
เตรียมจัดใหญ่สงกรานต์ 67 รับขึ้นมรดกโลก พร้อมเปิดตัวเพลงสงกรานต์ใหม่ 4 ภาษา
.....
เตรียมจัดใหญ่สงกรานต์ 67 รับขึ้นมรดกโลก พร้อมเปิดตัวเพลงสงกรานต์ใหม่ 4 ภาษา
.
ในโอกาสที่ประเพณีสงกรานต์ไทย ได้รับการประกาศขึ้นทะเบียน เป็นรายการตัวแทนมรดกวัฒนธรรมที่จับต้องไม่ได้ของมนุษยชาติจากองค์การยูเนสโก (UNESCO) ในปี 2567 รัฐบาล โดยความร่วมมือกับทุกภาคส่วนเตรียมจัดงาน “Maha Songkran World Water Festival : ประเพณีสงกรานต์ไทย หมุดหมายนักท่องเที่ยวทั่วโลก” ในช่วงเดือนเม.ย. นี้ โดยจัดกิจกรรมทั้งในส่วนกลาง (กรุงเทพมหานคร) และส่วนภูมิภาค
.
ขณะที่ กระทรวงวัฒนธรรม โดยกรมส่งเสริมวัฒนธรรม ได้คัดเลือกเพลงรำวงเริงสงกรานต์มาเป็นส่วนหนึ่งของการนำเทศกาลสงกรานต์ของไทยสู่เวทีโลก และนำเพลงที่แต่งขึ้นมาใหม่ คือ เพลงสงกรานต์ ฉบับภาษาต่างประเทศ จำนวน 4 ภาษา ภาษาเยอรมัน ภาษาอังกฤษ ภาษาจีน และภาษาฝรั่งเศส เนื้อเพลงใช้คำง่าย ๆ ชาวไทยและต่างประเทศเข้าใจแนวคิดของประเพณีสงกรานต์ พร้อมจะเสนอสถานทูตทั่วโลก รวมถึงสายการบินของประเทศไทยเพื่อประชาสัมพันธ์สู่นักท่องเที่ยวที่เดินทางมาประเทศไทย สนับสนุน Soft Power ของประเทศ เพื่อยกระดับและพัฒนาด้านความรู้ ความสามารถ ความคิดสร้างสรรค์ของคนไทย ให้สร้างมูลค่าและสร้างรายได้ ให้แก่ประเทศไทย
.
นอกจากนี้ ยังได้แต่งตั้ง น.ส.แอนโทเนีย โพซิ้ว รองนางงามจักรวาลอันดับ 1 ปี 2023 เป็น “นางมโหธรเทวี” นางสงกรานต์ ประจำปี 2567 เพื่อร่วมถ่ายทอดคุณค่าสาระและแสดงอัตลักษณ์ของประเพณีสงกรานต์ไทยด้วย
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/79983