รัฐบาลไทย-ข่าวทำเนียบรัฐบาล-​"ทปษ.บุญสิงห์" สร้างร่วมมือการแลกเปลี่ยนสินค้าเกษตรเชื่อมโยงหุ้นส่วนภาคีทางเศรษฐกิจระหว่างจังหวัด ณ จังหวัดสมุทรปราการ


วันพฤหัสบดีที่ 7 มีนาคม 2567
​"ทปษ.บุญสิงห์" สร้างร่วมมือการแลกเปลี่ยนสินค้าเกษตรเชื่อมโยงหุ้นส่วนภาคีทางเศรษฐกิจระหว่างจังหวัด ณ จังหวัดสมุทรปราการ
​"ทปษ.บุญสิงห์" สร้างร่วมมือการแลกเปลี่ยนสินค้าเกษตรเชื่อมโยงหุ้นส่วนภาคีทางเศรษฐกิจระหว่างจังหวัด ณ จังหวัดสมุทรปรากา
นายบุญสิงห์ วรินทร์รักษ์ ที่ปรึกษารัฐมนตรีว่าการกระทรวงเกษตรและสหกรณ์ เป็นประธานพิธีลงนามบันทึกข้อตกลงว่าด้วยความร่วมมือ (MOU) การแลกเปลี่ยนสินค้าเกษตรเชื่อมโยงหุ้นส่วนภาคีทางเศรษฐกิจระหว่างจังหวัด พร้อมทั้งปาฐกถาพิเศษ "การแลกเปลี่ยนสินค้าเกษตรด้วยเครือข่ายระหว่างจังหวัด" ระหว่างสภาเกษตรกร 29 จังหวัด และกองอำนวยการรักษาความมั่นคงภายในราชอาณาจักร (กอ.รมน.) ณ ห้องประชุมหอชมเมืองสมุทรปราการ ตำบลปากน้ำ อำเภอเมืองสมุทรปราการจังหวัดสมุทรปราการ โดยมีนายศุภมิตร ชิณศรี ผู้ว่าราชการจังหวัดสมุทรปราการ ร.อ. อุบล พุทธรักษ์ นายสมหวัง เกษมโกสิทร์ รองนายกองค์การบริหารส่วนจังหวัดสุมทรปราการ รองประธานสภาเกษตรกรแห่งชาติ นางชนานาถ สกุลสมบัติ เกษตรและสหกรณ์จังหวัดสุมทรปราการ นางสาวสุจิรา กิจเจริญ เกษตรจังหวัดสมุทรปราการและส่วนราชการในสังกัดกระทรวงเกษตรและสหกรณ์ให้การต้อนรับ
ทั้งนี้ บันทึกข้อตกลงว่าด้วยความร่วมมือดังกล่าวมีวัตถุประสงค์เพื่อส่งเสริมการพัฒนาช่องทางการจำหน่ายผลผลิตทางการเกษตร พร้อมทั้งขับเคลื่อนและแลกเปลี่ยนสินค้า ผลผลิตทางการเกษตร ในการเชื่อมโยงเครือข่ายหุ้นส่วนเศรษฐกิจภาคการเกษตรระหว่างจังหวัด และผลักดันสินค้าภาคการเกษตรของเกษตรกรเข้าโรงประกอบเลี้ยงหน่วยงานของกองทัพต่อไป

ที่มา : https://www.thaigov.go.th/news/contents/details/79979