รัฐบาลไทย-ข่าวทำเนียบรัฐบาล-“คารม“ เตือนประชาชนอย่าหลงเชื่อเพจเฟซบุ๊กชื่อ ”จัดการคดีอาชญากรรมทางออนไลน์“ ย้ำเป็นเพจปลอม อย่าให้ข้อมูลส่วนบุคคล อย่าหลงกลมิจฉาชีพ


วันพฤหัสบดีที่ 7 มีนาคม 2567
07/03/2567
พิมพ์
“คารม“ เตือนประชาชนอย่าหลงเชื่อเพจเฟซบุ๊กชื่อ ”จัดการคดีอาชญากรรมทางออนไลน์“ ย้ำเป็นเพจปลอม อย่าให้ข้อมูลส่วนบุคคล อย่าหลงกลมิจฉาชีพ
“คารม“ เตือนประชาชนอย่าหลงเชื่อเพจเฟซบุ๊กชื่อ ”จัดการคดีอาชญากรรมทางออนไลน์“ ย้ำเป็นเพจปลอม อย่าให้ข้อมูลส่วนบุคคล อย่าหลงกลมิจฉาชีพ
วันที่ 7 มีนาคม 2567 นายคารม พลพรกลาง รองโฆษกประจำสำนักนายกรัฐมนตรี  เปิดเผยว่า ตามที่มีผู้เผยแพร่ข้อมูลในสื่อออนไลน์ อ้างถึง กระทรวง มหาดไทยเปิดเพจเฟซบุ๊กชื่อ “จัดการคดีอาชญากรรมทางออนไลน์” นั้น ขอยืนยันว่าไม่เป็นความจริง โดยสำนักงานปลัดกระทรวงมหาดไทย กระทรวงมหาดไทยชี้แจงว่า เพจเฟซบุ๊ก “จัดการคดีอาชญากรรมทางออนไลน์” ดังกล่าว ไม่ใช่เพจของกระทรวงมหาดไทยแต่อย่างใด
นายคารม กล่าวว่า ช่องทางการติดต่อร้องเรียนร้องทุกข์ ออนไลน์ของศูนย์ดำรงธรรม กระทรวงมหาดไทย และศูนย์ดำรงธรรมจังหวัด 76 จังหวัด มีดังนี้
1. ของศูนย์ดำรงธรรมกระทรวงมหาดไทย ติดต่อออนไลน์ได้ 3 ช่องทาง ได้แก่
1.1 แอปพลิเคชันศูนย์ดำรงธรรม 1567 Damrongdhama App (MOI1567)
1.2 เว็บไซต์ www.damrongdhama.moi.go.th
1.3 ไปรษณีย์อิเล็กทรอนิกส์ : moi1567@hotmail.com
2. ของศูนย์ดำรงธรรม 76 จังหวัด ติดต่อออนไลน์ได้ที่ช่องทาง
2.1 แอปพลิเคชันศูนย์ดำรงธรรม 1567 Damrongdhama App (MOI1567)
2.2 เว็บไซต์ www.damrongdhama.moi.go.th ต่อด้วยชื่อจังหวัด 76 จังหวัด (ติดต่อจังหวัดใด ใส่ชื่อจังหวัดนั้น)
“ขอให้ประชาชนอย่าหลงเชื่อ และขอความร่วมมือไม่ส่ง หรือแชร์ข้อมูลดังกล่าวต่อในช่องทางสื่อสังคมออนไลน์ต่าง ๆ และเพื่อให้ประชาชนได้รับข้อมูลข่าวสารจากสำนักงานปลัดกระทรวงมหาดไทย กระทรวงมหาดไทย สามารถติดตามได้ที่เว็บไซต์ smoi.moi.go.th หรือ โทร. 02-222-1141 ถึง 55”

ที่มา : https://www.thaigov.go.th/news/contents/details/79952