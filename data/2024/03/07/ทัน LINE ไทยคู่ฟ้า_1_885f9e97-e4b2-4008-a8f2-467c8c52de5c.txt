รัฐบาลไทย-ข่าวทำเนียบรัฐบาล-ครม. เห็นชอบการปรับปรุงแก้ไขความตกลงว่าด้วยน้ำตาลระหว่างประเทศ ฉบับปี พ.ศ. 2535 เริ่มบังคับใช้ 1 ม.ค. 2568


วันพฤหัสบดีที่ 7 มีนาคม 2567
ครม. เห็นชอบการปรับปรุงแก้ไขความตกลงว่าด้วยน้ำตาลระหว่างประเทศ ฉบับปี พ.ศ. 2535 เริ่มบังคับใช้ 1 ม.ค. 2568
.....
ครม. เห็นชอบการปรับปรุงแก้ไขความตกลงว่าด้วยน้ำตาลระหว่างประเทศ ฉบับปี พ.ศ. 2535 เริ่มบังคับใช้ 1 ม.ค. 2568
.
ครม. (วันที่ 3 มี.ค. 2567) มีมติเห็นชอบ การปรับปรุงแก้ไขความตกลงว่าด้วยน้ำตาลระหว่างประเทศ (International Sugar Agreement: ISA) ฉบับปี พ.ศ. 2535 ตามที่กระทรวงอุตสาหกรรมเสนอ โดยจะมีผลบังคับใช้ในวันที่ 1 ม.ค. 2568
.
- สาระสำคัญของตวามตกลงฯ คือ การกำหนดอำนาจ หน้าที่ การบริหารจัดการและการปฏิบัติงานของประเทศสมาชิก รวมถึงองค์ประกอบการประชุมต่าง ๆ ภายใต้องค์การน้ำตาลระหว่างประเทศ โดยมิได้มีบทบัญญัติทางด้านเศรษฐกิจหรือ กฎข้อบังคับผูกพันในเรื่องโควตาการส่งออกและระบบการเก็บสต๊อกพิเศษแต่อย่างใด ประเทศสมาชิกสามารถส่งออกได้โดยเสรี
.
- ความตกลงดังกล่าวมีการปรับปรุงแก้ไขเกี่ยวกับบทบัญญัติเฉพาะทางด้านบริหาร ดังนี้
1) นิยามของ “น้ำตาล” : ให้ครอบคลุมถึงสารให้ความหวานพลังงานชีวภาพ เชื้อเพลิงเอทานอล และไบโอรีไฟเนอรี รวมทั้งปรับปรุงแก้ไขขอบเขตความร่วมมือขององค์การน้ำตาลระหว่างประเทศ (ISO) ให้ครอบคลุมถึงนิยามที่ปรับแก้ข้างต้นด้วย
2) วาระการดำรงตำแหน่งของผู้อำนวยการบริหารในองค์การน้ำตาลระหว่างประเทศ : มีการกำหนดวาระการดำรงตำแหน่งที่ชัดเจนเพื่อให้การดำรงตำแหน่งฯ เป็นไปอย่างโปร่งใสยิ่งขึ้น รวมทั้งปรับปรุงแก้ไขการคำนวณโหวต และค่าสมาชิกของประเทศสมาชิก เพื่อให้การคำนวณโหวตมีความทันสมัยและเป็นปัจจุบัน
.
อ่านเพิ่มเติม คลิก https://www.thaigov.go.th/news/contents/details/79732
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/79982