รัฐบาลไทย-ข่าวทำเนียบรัฐบาล-​รองปลัด กษ. เป็นประธานการประชุมคณะกรรมการอาหารนมเพื่อเด็กและเยาวชน ครั้งที่ 3/2567


วันพฤหัสบดีที่ 7 มีนาคม 2567
​รองปลัด กษ. เป็นประธานการประชุมคณะกรรมการอาหารนมเพื่อเด็กและเยาวชน ครั้งที่ 3/2567
​รองปลัด กษ. เป็นประธานการประชุมคณะกรรมการอาหารนมเพื่อเด็กและเยาวชน ครั้งที่ 3/2567
เมื่อวันที่ 6 กุมภาพันธ์ 2567 นายอภัย สุทธิสังข์ รองปลัดกระทรวงเกษตรและสหกรณ์ เป็นประธานการประชุมคณะกรรมการอาหารนมเพื่อเด็กและเยาวชน ครั้งที่ 3/2567 ณ ห้องประชุม 1403 กระทรวงเกษตรและสหกรณ์ มีเรื่องที่สำคัญในที่ประชุมดังนี้
1) การพัฒนาผลิตภัณฑ์นมอัดเม็ดต้นแบบ
2) การผลิตและแผนการส่งมอบนมโรงเรียนชนิด ยู เอช ที เพื่อให้เด็กนักเรียนได้รับก่อนปิดภาคเรียนที่ 2/2566
นอกจากนี้ ที่ประชุมยังได้พิจารณาถึงแนวทางการเพิ่มประสิทธิภาพการบริหารจัดการข้อมูลปริมาณน้ำนมโค โดยมุ่งเน้นการนำเทคโนโลยีสารสนเทศมาใช้ประโยชน์ โดยอาจนำร่องให้เกษตรกรผู้เลี้ยงโคนมทดลองใช้แอพพลิเคชันบันทึกข้อมูลโค ข้อมูลปริมาณน้ำนม ผ่านสมาร์ทโฟน เพื่อทราบปริมาณน้ำนมโคตั้งแต่ระดับฟาร์มโคนม โดยได้มอบหมายให้คณะอนุกรรมการศูนย์สารสนเทศโคนมระดับชาติพิจารณาแนวทางการดำเนินงานต่อไป

ที่มา : https://www.thaigov.go.th/news/contents/details/79959