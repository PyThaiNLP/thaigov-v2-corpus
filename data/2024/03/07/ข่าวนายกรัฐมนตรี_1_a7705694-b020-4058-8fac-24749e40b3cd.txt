รัฐบาลไทย-ข่าวทำเนียบรัฐบาล-​นายกฯ สั่งตรงทุกภาคส่วนระดมสรรพกำลังดับไฟป่า ป้องกันเผาไหม้ลุกลาม


วันพฤหัสบดีที่ 7 มีนาคม 2567
07/03/2567
พิมพ์
​นายกฯ สั่งตรงทุกภาคส่วนระดมสรรพกำลังดับไฟป่า ป้องกันเผาไหม้ลุกลาม
​นายกฯ สั่งตรงทุกภาคส่วนระดมสรรพกำลังดับไฟป่า ป้องกันเผาไหม้ลุกลาม
วันนี้ (7 มีนาคม 2567) นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง ติดตามสถานการณ์ไฟป่า ในพื้นที่ภาคเหนือ อย่างเป็นห่วงเพราะส่งผลกระทบวงกว้าง หมอกควันอุปสรรคการสัญจร ทั้งทางบก และอากาศ พื้นที่ป่า และที่สำคัญฝุ่น PM 2.5 ที่เพิ่มสูงขึ้นจากการเผาไหม้ ส่งผลกระทบต่อสุขภาพประชาชน
นายกฯ สั่งการเข้มให้ทุกหน่วยงานทั้ง พลเรือน และกองทัพ ระดมสรรพกำลังร่วมกันดับไฟป่า ตรึงกำลังป้องกันแนวไฟลุกลาม อย่างเข้มข้น ขอให้ประชาชนป้องกันฝุ่นพิษ PM 2.5 ไม่อยู่ในพื้นที่กลางแจ้ง สวมหน้ากากอนามัย และหากมีอาการระบบหายใจ รีบพบแพทย์ ซึ่งได้สั่งสาธารณสุขให้บริการประชาชนอย่างทั่วถึง
โดยในวันที่ 16 มีนาคม นี้ ทันทีหลังกลับจากภารกิจการเยือนยุโรป ตามคำเชิญของรัฐบาลฝรั่งเศสและเยอรมัน (Official Visit) นายกฯ จะลงติดตามสถานการณ์และการแก้ปัญหา ด้วยตนเองร่วมกับภาคส่วนที่ปฏิบัติการดูแลการป้องกันและดับไฟด้วย

ที่มา : https://www.thaigov.go.th/news/contents/details/79962