รัฐบาลไทย-ข่าวทำเนียบรัฐบาล-ทส. ร่วมประชุมสามัญประจำปีฯ มูลนิธิอนุรักษ์แนวปะการังและสิ่งมีชีวิตใต้ทะเลไทย ในพระดำริสมเด็จพระเจ้าลูกเธอ เจ้าฟ้าสิริวัณณวรีฯ 


วันพฤหัสบดีที่ 7 มีนาคม 2567
ทส. ร่วมประชุมสามัญประจำปีฯ มูลนิธิอนุรักษ์แนวปะการังและสิ่งมีชีวิตใต้ทะเลไทย ในพระดำริสมเด็จพระเจ้าลูกเธอ เจ้าฟ้าสิริวัณณวรีฯ
ทส. ร่วมประชุมสามัญประจำปีฯ มูลนิธิอนุรักษ์แนวปะการังและสิ่งมีชีวิตใต้ทะเลไทย ในพระดำริสมเด็จพระเจ้าลูกเธอ เจ้าฟ้าสิริวัณณวรีฯ
ทส. ร่วมประชุมสามัญประจำปีฯ มูลนิธิอนุรักษ์แนวปะการังและสิ่งมีชีวิตใต้ทะเลไทย ในพระดำริสมเด็จพระเจ้าลูกเธอ เจ้าฟ้าสิริวัณณวรีฯ
วันที่ 6 มีนาคม 2567 เวลา 13.00 น. สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ทรงพระกรุณาโปรดให้ พลเอก ศิวะ ภระมรทัต กรมวังผู้ใหญ่ ประจำวังศุโขทัย เป็นผู้แทนพระองค์ ไปเป็นองค์ประธานการประชุมสามัญ ประจำปีงบประมาณ 2566 ของมูลนิธิอนุรักษ์แนวปะการังและสิ่งมีชีวิตใต้ทะเลไทย ในพระดำริสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา โดยมีพลเรือเอก อะดุง พันธุ์เอี่ยม ผู้บัญชาการทหารเรือ นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม นายปิ่นสักก์ สุรัสวดี อธิบดีกรมทรัพยากรทางทะเลและชายฝั่ง นายอรรถพล เจริญชันษา อธิบดีกรมอุทยานแห่งชาติ สัตว์ป่า และพันธุ์พืช นางสาวปรียาพร สุวรรณเกษ อธิบดีกรมควบคุมมลพิษ พร้อมด้วยคณะที่ปรึกษา และคณะกรรมการมูลนิธิฯ ร่วมรอรับ ณ หอประชุมกองทัพเรือ เขตบางกอกใหญ่ กรุงเทพมหานคร
การประชุมครั้งนี้ คณะกรรมการมูลนิธิฯ ได้รายงานผลการดำเนินงานของมูลนิธิฯ ในปีงบประมาณ 2566 และแผนการดำเนินงานของมูลนิธิฯ ในปีงบประมาณ 2567 จากนั้น ผู้แทนพระองค์ชี้แจงนโยบายแก่คณะที่ปรึกษามูลนิธิฯ คณะกรรมการมูลนิธิฯ และผู้เข้าร่วมประชุม และไปยังบริเวณจัดแสดงนิทรรศการ เยี่ยมชมนิทรรศการ ซึ่งกรมทรัพยากรทางทะเลและชายฝั่ง (ทช.) ได้จัดทำนิทรรศการเกี่ยวกับการสำรวจประเมินและฟื้นฟูระบบนิเวศแนวปะการัง การป้องกันและลดผลกระทบต่อระบบนิเวศแนวปะการังธรรมชาติ การให้ความรู้และจิตสำนึกในการอนุรักษ์ทรัพยากรปะการัง การส่งเสริมการสร้างรายได้และใช้ประโยชน์จากทรัพยากรทางทะเลอย่างยั่งยืน พร้อมทั้งมอบคู่มือ “หลักสูตรท้องถิ่นการอนุรักษ์พะยูนและหญ้าทะเล วิชาสังคมศึกษา สาระภูมิศาสตร์ระดับชั้นประถมศึกษาปีที่ 1 - 6” แด่ผู้แทนพระองค์ ซึ่งคู่มือดังกล่าวจัดทำขึ้นเพื่อมอบให้โรงเรียน สถานศึกษา และผู้สนใจในพื้นที่ต่าง ๆ ใช้เป็นคู่มือการเรียนการสอน เพื่อประโยชน์ในการส่งเสริมให้เกิดการอนุรักษ์พะยูน และแหล่งหญ้าทะเลแก่เยาวชนในวงกว้าง

ที่มา : https://www.thaigov.go.th/news/contents/details/79999