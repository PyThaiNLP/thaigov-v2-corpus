รัฐบาลไทย-ข่าวทำเนียบรัฐบาล-ดีอี ร่วมการประชุม APEC 2024 แลกเปลี่ยนมุมมองด้านปัญญาประดิษฐ์ (AI) เสนอหาแนวทางร่วมปัญหาอาชญากรรมออนไลน์


วันพฤหัสบดีที่ 7 มีนาคม 2567
ดีอี ร่วมการประชุม APEC 2024 แลกเปลี่ยนมุมมองด้านปัญญาประดิษฐ์ (AI) เสนอหาแนวทางร่วมปัญหาอาชญากรรมออนไลน์
ดีอี ร่วมการประชุม APEC 2024 แลกเปลี่ยนมุมมองด้านปัญญาประดิษฐ์ (AI) เสนอหาแนวทางร่วมปัญหาอาชญากรรมออนไลน์
วันที่ 2-3 มีนาคม 2567 นายเอกพงษ์ หริ่มเจริญ ผู้ตรวจราชการกระทรวงดิจิทัลเพื่อเศรษฐกิจและสังคม (ดีอี) เข้าร่วมการประชุม APEC 2024 วันที่ 2 - 5 มีนาคม 2567 ณ กรุงลิมา สาธารณรัฐเปรู
โดยวันที่ 2 มีนาคม 2567 มีการจัดประชุมเต็มคณะ กลุ่มงานขับเคลื่อนเศรษฐกิจดิจิทัลของเอเปค (APEC Digital. Economy Steering Group: DESG) เป็นวันแรกซึ่ง ดร.เอกพงษ์ หริ่มเจริญ ผู้ตรวจราชการกระทรวง ในฐานะประธานกลุ่ม DESG ได้นำกล่าวเปิดประชุมเพื่อต้อนรับสมาชิกกลุ่ม  DESG และร่วมพูดคุยอัพเดตผลการดำเนินโครงการของสมาชิกกลุ่มสมาชิก DESG ภายในปี 2566 ที่ผ่านมา โดยมีตัวแทนหน่วยงานจากทั้งภาครัฐ และภาคเอกชนเข้าร่วมประชุมในครั้งนี้
และวันที่ 3 มีนาคม 2567 เป็นการประชุมเต็มคณะของกลุ่ม DESG เป็นวันที่ 2 ซึ่งมีการเสวนาเกี่ยวกับนโยบายและแลกเปลี่ยนมุมมองเกี่ยวกับการกำกับดูแลด้านปัญญาประดิษฐ์ (AI)  อภิปรายเกี่ยว WTO moratorium on customs duties on electronic transmissions แลกเปลี่ยนมุมมองของสมาชิกผ่านกฎหมาย  MLER และไฮไลต์ที่สำคัญคือ การนำเสนอประเด็นการอภิปรายเกี่ยวกับปัญหาอาชญากรรมออนไลน์เพื่อหาแนวทางและความร่วมมือกับสมาชิกเอเปค ซึ่ง ดร. เอกพงษ์ฯ ประธานกลุ่ม ​DESG ได้เสนอที่ประชุมเพื่อพูดคุยเกี่ยวกับหัวข้อนี้ โดยมีสมาชิกให้ความสนใจเป็นจำนวนมาก และเพื่อเน้นย้ำถึงเจตนารมณ์ของแผน AIDER ที่กลุ่ม DESG จะร่วมกันขับเคลื่อนการดำเนินงานผ่านเอเปคอย่างเข้มแข็งต่อไป

ที่มา : https://www.thaigov.go.th/news/contents/details/80010