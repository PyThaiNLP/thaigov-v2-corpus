รัฐบาลไทย-ข่าวทำเนียบรัฐบาล-ชุดปฏิบัติการพิเศษฝ่ายปกครองอำเภอเมืองขอนแก่น สนธิกำลังบุกจับกุมร้านลักลอบเล่นการพนัน (ฟุตบอล) โดยผิดกฎหมาย เพื่อให้พี่น้องประชาชนได้ใช้ชีวิตอย่างเป็นปกติสุข มีสังคมที่มั่นคงสงบ


วันพฤหัสบดีที่ 7 มีนาคม 2567
07/03/2567
พิมพ์
ชุดปฏิบัติการพิเศษฝ่ายปกครองอำเภอเมืองขอนแก่น สนธิกำลังบุกจับกุมร้านลักลอบเล่นการพนัน (ฟุตบอล) โดยผิดกฎหมาย เพื่อให้พี่น้องประชาชนได้ใช้ชีวิตอย่างเป็นปกติสุข มีสังคมที่มั่นคงสงบ
ชุดปฏิบัติการพิเศษฝ่ายปกครอง อ.เมืองขอนแก่น สนธิกำลังบุกจับกุมร้านลักลอบเล่นการพนัน (ฟุตบอล) โดยผิดกฎหมาย เพื่อให้พี่น้องประชาชนได้ใช้ชีวิตอย่างเป็นปกติสุข มีสังคมที่มั่นคงสงบเรียบร้อย ย้ำ หากพบเบาะแสการกระทำความผิด สามารถแจ้งข้อมูลได้ที่สายด่วน 1567
ชุดปฏิบัติการพิเศษฝ่ายปกครองอำเภอเมืองขอนแก่น สนธิกำลังบุกจับกุมร้านลักลอบเล่นการพนัน (ฟุตบอล) โดยผิดกฎหมาย เพื่อให้พี่น้องประชาชนได้ใช้ชีวิตอย่างเป็นปกติสุข มีสังคมที่มั่นคงสงบเรียบร้อย ย้ำ หากพบเบาะแสการกระทำความผิด สามารถแจ้งข้อมูลได้ที่สายด่วนศูนย์ดำรงธรรม 1567 ตลอด 24 ชั่วโมง
วันนี้ (7 มี.ค. 67) นายไกรสร กองฉลาด ผู้ว่าราชการจังหวัดขอนแก่น เปิดเผยว่า จังหวัดขอนแก่นได้บูรณาการทุกภาคส่วนดำเนินการขับเคลื่อนตามนโยบายของกระทรวงมหาดไทยที่มุ่งมั่นในการจัดระเบียบสังคม ปราบปรามผู้มีอิทธิพล การป้องกันแก้ไขปัญหายาเสพติด รวมถึงสิ่งผิดกฎหมายทุกชนิดอย่างต่อเนื่อง เพื่อให้พี่น้องประชาชนได้ใช้ชีวิตอย่างเป็นปกติสุข มีชุมชนที่น่าอยู่ มีสังคมที่มั่นคงสงบเรียบร้อย มีความปลอดภัยในชีวิตและทรัพย์สิน ปลอดจากสิ่งผิดกฎหมายทุกชนิด
นายไกรสร กองฉลาด ผู้ว่าราชการจังหวัดขอนแก่น กล่าวว่า หลังจากได้รับรายงานเรื่องร้องเรียนว่า มีร้านลักลอบเปิดให้มีการเล่นการพนัน (ฟุตบอล) โดยผิดกฎหมาย ในพื้นที่ตำบลบ้านทุ่ม อำเภอเมืองขอนแก่น ตนได้สั่งการไปยังนายชินกร แก่นคง นายอำเภอเมืองขอนแก่น จัดชุดปฏิบัติการพิเศษฝ่ายปกครองอำเภอเมืองขอนแก่น บูรณาการกำลังร่วมกับเจ้าหน้าที่กลุ่มงานความมั่นคง ที่ทำการปกครองจังหวัดขอนแก่น และเจ้าหน้าที่ตำรวจ สภ.บ้านเป็ด ลงพื้นที่ตรวจสอบข้อเท็จจริง พร้อมจับกุมการเล่นพนัน (ฟุตบอล) โดยผิดกฎหมาย
นายไกรสร กองฉลาด ผู้ว่าราชการจังหวัดขอนแก่น กล่าวต่อว่า ผลจากการลงพื้นที่จับกุมการเล่นพนัน (ฟุตบอล) โดยผิดกฎหมาย ณ อาคารพาณิชย์ หมู่ที่ 11 ต.บ้านทุ่ม อ.เมืองขอนแก่น สามารถจับกุมนางสาวศศิภา อายุ 21 ปี โดยเจ้าหน้าที่แจ้งข้อกล่าวหาว่า จัดให้มีการเล่นการพนัน (ฟุตบอล) โดยผิดกฎหมาย และนายสามารถ อายุ 45 ปี โดยเจ้าหน้าที่แจ้งข้อกล่าวหาว่า เล่นการพนัน (ฟุตบอล) โดยผิดกฎหมาย พร้อมตรวจยึดของกลาง ประกอบด้วย 1) คอมพิวเตอร์ใช้สำหรับให้บริการเล่นพนันฟุตบอลออนไลน์ จำนวน 10 เครื่อง 2) โพยเดิมพัน จำนวน 55 แผ่น 3) เงินสด จำนวน 12,397 บาท 4) คิวอาร์โค้ดบัญชีรับเงิน จำนวน 1 แผ่น 5) บัตรแสดงรหัสเข้าเล่นพนันออนไลน์ จำนวน 38 ใบ และ 6) เครื่องพิมพ์โพยเดิมพัน จำนวน 1 เครื่อง ซึ่งเจ้าหน้าที่ชุดจับกุมได้นำตัวผู้ต้องหาพร้อมของกลางนำส่งพนักงานสอบสวน สภ.บ้านเป็ด ดำเนินการตามกฎหมายต่อไป
“การลับลอบเล่นพนัน รวมทั้งการกระทำผิดกฎหมายทุกรูปแบบ ล้วนก่อให้เกิดผลกระทบที่เลวร้ายต่อสังคมตามมา ทุกภาคส่วนต้องร่วมกันป้องกันและแก้ไขอย่างจริงจังอย่างต่อเนื่อง ขอขอบคุณเจ้าหน้าที่ชุดปฏิบัติการพิเศษฝ่ายปกครองอำเภอเมืองขอนแก่น และภาคีเครือข่ายทุกภาคส่วนที่ให้ความร่วมมือร่วมใจในการจับกุมครั้งนี้ และขอให้เจ้าหน้าที่ทุกท่านทำงานด้วยความมุ่งมั่นตั้งใจในการสอดส่อง ดูแล จับกุมการกระทำที่ผิดกฎหมายทุกรูปแบบ เพื่อช่วยกันแก้ไขปัญหาเหล่านี้ให้หมดไป เพื่อให้พี่น้องประชาชนได้ใช้ชีวิตอย่างเป็นปกติสุข ทั้งนี้ หากพี่น้องประชาชนพบเบาะแสการกระทำผิด สามารถแจ้งข้อมูลและร้องเรียนร้องทุกข์ได้ที่ศูนย์ดำรงธรรมจังหวัด ศูนย์ดำรงธรรมอำเภอ สายด่วน 1567 ตลอด 24 ชั่วโมง” นายไกรสร ฯ กล่าวเน้นย้ำในช่วงท้าย
#WorldSoilDay #วันดินโลก #UN #FAO #GlobalSoilPartnership #MOI #กระทรวงมหาดไทย #บำบัดทุกข์บำรุงสุข
#SoilandWaterasourceoflife #SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/80007