รัฐบาลไทย-ข่าวทำเนียบรัฐบาล-“พัชรวาท” สั่ง ฮ.บินด่วน ช่วยภารกิจดับไฟ “เขตรักษาพันธุ์สัตว์ป่าคลองเครือหวาย” จันทบุรี หลังไฟป่ากัมพูชาลุกลามเข้าพื้นที่ 


วันพฤหัสบดีที่ 7 มีนาคม 2567
“พัชรวาท” สั่ง ฮ.บินด่วน ช่วยภารกิจดับไฟ “เขตรักษาพันธุ์สัตว์ป่าคลองเครือหวาย” จันทบุรี หลังไฟป่ากัมพูชาลุกลามเข้าพื้นที่
“พัชรวาท” สั่ง ฮ.บินด่วน ช่วยภารกิจดับไฟ “เขตรักษาพันธุ์สัตว์ป่าคลองเครือหวาย” จันทบุรี หลังไฟป่ากัมพูชาลุกลามเข้าพื้นที่
“พัชรวาท” สั่ง ฮ.บินด่วน ช่วยภารกิจดับไฟ “เขตรักษาพันธุ์สัตว์ป่าคลองเครือหวาย” จันทบุรี หลังไฟป่ากัมพูชาลุกลามเข้าพื้นที่
วันที่ 7 มีนาคม 2567.พล.ต.อ.พัชรวาท วงษ์สุวรรณ รองนายกรัฐมนตรี และรัฐมนตรีว่าการกระทรวงทรัพยากรธรรมชาติและสิ่งแวดล้อม เปิดเผยว่า ได้รับรายงานเหตุไฟป่าจากประเทศกัมพูชาลุกลามเข้าประเทศไทย บริเวณเขตรักษาพันธุ์สัตว์ป่าคลองเครือหวาย อำเภอโป่งน้ำร้อน จังหวัดจันทบุรี จากนายอรรถพล เจริญชันษา อธิบดีกรมอุทยานแห่งชาติ สัตว์ป่า และพันธุ์พืช โดยบริเวณดังกล่าวเป็นพื้นที่เพื่อความมั่นคงที่มีความละเอียดอ่อน จึงได้โทรศัพท์ประสานความคืบหน้าการแก้ไขสถานการณ์ไปยังนายมนต์สิทธิ์ ไพศาลธนวัฒน์ ผู้ว่าราชการจังหวัดจันทบุรี ซึ่งทางผู้ว่าฯ ได้ร้องขอให้มีการส่งเฮลิคอปเตอร์ของกระทรวงทรัพยากรธรรมชาติและสิ่งแวดล้อมไปช่วยในภารกิจดังกล่าว จึงได้ประสานสั่งการให้นำเฮลิคอปเตอร์ไปช่วยเหลืออย่างเร่งด่วน พร้อมฝากกำลังใจไปถึงผู้ปฏิบัติงาน เจ้าหน้าที่ทุกนาย ให้ปฏิบัติงานอย่างระมัดระวังและให้มีความปลอดภัย ดำเนินภารกิจให้สำเร็จโดยเร็ว

ที่มา : https://www.thaigov.go.th/news/contents/details/79998