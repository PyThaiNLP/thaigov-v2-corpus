รัฐบาลไทย-ข่าวทำเนียบรัฐบาล-"ชาดา" ไม่ขอเป็นพระเอก แต่ขอนับหนึ่ง เป็นบันไดขั้นแรก ทำประปาภูมิภาค ทุกอำเภอทั่วประเทศ หวังเพิ่มทางเลือกประชาชน แก้ปัญหาบางจังหวัดใช้น้ำแพง ยันคนไทยต้องเท่ากัน


วันพฤหัสบดีที่ 7 มีนาคม 2567
07/03/2567
พิมพ์
"ชาดา" ไม่ขอเป็นพระเอก แต่ขอนับหนึ่ง เป็นบันไดขั้นแรก ทำประปาภูมิภาค ทุกอำเภอทั่วประเทศ หวังเพิ่มทางเลือกประชาชน แก้ปัญหาบางจังหวัดใช้น้ำแพง ยันคนไทยต้องเท่ากัน
"ชาดา" ไม่ขอเป็นพระเอก แต่ขอนับหนึ่ง เป็นบันไดขั้นแรก ทำประปาภูมิภาค ทุกอำเภอทั่วประเทศ หวังเพิ่มทางเลือกประชาชน แก้ปัญหาบางจังหวัดใช้น้ำแพง ยันคนไทยต้องเท่ากัน
วันนี้ (7 มีนาคม 2567) นายชาดา ไทยเศรษฐ์ รัฐมนตรีช่วยว่าการกระทรวงมหาดไทย ตอบกระทู้แยกเฉพาะ ของนางสาวฐิติมา ฉายแสง สส.ฉะเชิงเทรา พรรคเพื่อไทย เรื่องการแก้ไขปัญหาคุณภาพน้ำประปา โดยระบุว่าในปี 2569 ตนจะทำโครงการให้ประปาภูมิภาค มีทุกอำเภอ ซึ่งจะใช้งบประมาณกี่หมื่นล้านก็ต้องทำ ด้วยการผลิตน้ำ และไปเดินท่อ ซึ่งต้องมีมาตรฐานเท่ากัน และจะทำให้เป็นทางเลือกหนึ่ง ของชาวบ้าน และต้องมี โอกาสทุกอำเภอ ใน 800 กว่าอำเภอของประเทศไทย ซึ่งต้องมองภาพรวมของประเทศ
จึงอยากจะฝากไว้ว่าตนกำลังจะทำเรื่องนี้ โดยใช้งบประมาณปี 2569 ตนไม่ได้อยากเป็นพระเอก แต่อยากเริ่มนับหนึ่ง เพราะที่ผ่านมา ไม่เคยมีใครเริ่มนับหนึ่งเลย ซึ่งถ้าตนเริ่มนับ คนต่อไปก็จะนับ 2 นับ 3 ต่อ ทำให้เป็นบันไดขั้นแรก ซึ่งจะเป็นการแก้ปัญหาให้กับพี่น้องประชาชน ทั้งประเทศ ที่บางพื้นที่ต้องใช้จ่ายซื้อน้ำราคาแพง ซึ่งอยู่ระหว่างการศึกษา ยืนยันว่าคนไทยต้องเท่าเทียมกัน ทำทุกอำเภอในประเทศไทยให้มีทางเลือก

ที่มา : https://www.thaigov.go.th/news/contents/details/80008