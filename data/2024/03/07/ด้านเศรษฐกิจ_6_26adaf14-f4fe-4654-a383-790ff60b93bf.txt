รัฐบาลไทย-ข่าวทำเนียบรัฐบาล-กรมทางหลวงชนบท จัดตั้งด่านตรวจชั่งน้ำหนักยานพาหนะเคลื่อนที่บนถนนสาย สท.3002       จังหวัดสุโขทัย ป้องกันผลกระทบต่อเส้นทางในระยะยาว


วันพฤหัสบดีที่ 7 มีนาคม 2567
กรมทางหลวงชนบท จัดตั้งด่านตรวจชั่งน้ำหนักยานพาหนะเคลื่อนที่บนถนนสาย สท.3002       จังหวัดสุโขทัย ป้องกันผลกระทบต่อเส้นทางในระยะยาว
....
กรมทางหลวงชนบท (ทช.) กระทรวงคมนาคม โดยแขวงทางหลวงชนบทสุโขทัย จัดตั้งด่านตรวจชั่งน้ำหนักยานพาหนะเคลื่อนที่บนถนนสาย สท.3002 แยก ทล.101 - นิคมสหกรณ์ศรีสำโรง อำเภอศรีสำโรง จังหวัดสุโขทัย ระหว่าง กม.ที่ 4+700 พบว่า ไม่พบผู้กระทำผิด ทั้งนี้ เพื่อตรวจสอบและควบคุมน้ำหนักของยานพาหนะขนาดใหญ่หรือรถบรรทุกให้มีการบรรทุกน้ำหนักตามที่กฎหมายกำหนด ป้องกันผลกระทบต่อเส้นทางจราจรและป้องกันอุบัติเหตุที่อาจเกิดขึ้นต่อผู้ร่วมทาง ตามนโยบายของนายสุริยะ จึงรุ่งเรืองกิจ รัฐมนตรีว่าการกระทรวงคมนาคม ในการควบคุมน้ำหนักรถบรรทุกให้เป็นไปตามพระราชบัญญัติทางหลวง พ.ศ. 2535 หากฝ่าฝืนจะมีโทษจำคุกไม่เกิน 6 เดือน หรือปรับไม่เกิน 10,000 บาท หรือทั้งจำทั้งปรับและอาจถูกริบรถบรรทุกที่ใช้ในการกระทำความผิดนั้นด้วย ทั้งนี้ ทช. ขอความร่วมมือทุกภาคส่วนปฏิบัติตามกฎหมายและมาตรการดังกล่าวอย่างเคร่งครัด เพื่อความปลอดภัยของผู้ใช้เส้นทาง

ที่มา : https://www.thaigov.go.th/news/contents/details/79961