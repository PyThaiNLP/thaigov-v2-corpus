รัฐบาลไทย-ข่าวทำเนียบรัฐบาล-พ่อเมืองร้อยเกาะจับมือแม่บ้านมหาดไทย ร่วมกับภาคีเครือข่าย น้อมนำพระดำริ ผ้าไทยใส่ให้สนุก จัดงานแฟชั่นโชว์ Summer Wonder Fest Fashion Show “ภูษา จรัสศิลป์ ผ้าถิ่น เมืองคนดี”


วันพฤหัสบดีที่ 21 มีนาคม 2567
21/03/2567
พิมพ์
พ่อเมืองร้อยเกาะจับมือแม่บ้านมหาดไทย ร่วมกับภาคีเครือข่าย น้อมนำพระดำริ ผ้าไทยใส่ให้สนุก จัดงานแฟชั่นโชว์ Summer Wonder Fest Fashion Show “ภูษา จรัสศิลป์ ผ้าถิ่น เมืองคนดี”
พ่อเมืองร้อยเกาะจับมือแม่บ้านมหาดไทย ร่วมกับภาคีเครือข่าย น้อมนำพระดำริ ผ้าไทยใส่ให้สนุก จัดงานแฟชั่นโชว์ Summer Wonder Fest Fashion Show “ภูษา จรัสศิลป์ ผ้าถิ่น เมืองคนดี” ยกระดับเผยแพร่ผ้าลายอัตลักษณ์และผ้าพื้นถิ่น ขยายผลหัตถศิลป์หัตถกรรม
พ่อเมืองร้อยเกาะจับมือแม่บ้านมหาดไทย ร่วมกับภาคีเครือข่าย น้อมนำพระดำริ ผ้าไทยใส่ให้สนุก จัดงานแฟชั่นโชว์ Summer Wonder Fest Fashion Show “ภูษา จรัสศิลป์ ผ้าถิ่น เมืองคนดี” ยกระดับเผยแพร่ผ้าลายอัตลักษณ์และผ้าพื้นถิ่น ขยายผลหัตถศิลป์หัตถกรรมเมืองสุราษฎร์สู่สากล
เมื่อวันที่ 20 มี.ค. 67 นายเจษฎา จิตรัตน์ ผู้ว่าราชการจังหวัดสุราษฎร์ธานี เปิดเผยว่า จังหวัดสุราษฏร์ธานีร่วมกับศูนย์การค้าเซ็นทรัล สุราษฎร์ธานี จัดงานแฟชั่นโชว์ต้อนรับซัมเมอร์ “Summer Wonder Fest Fashion Show” ชื่อชุด “ภูษา จรัสศิลป์ ผ้าถิ่น เมืองคนดี” โดยนางดาเรศ จิตรัตน์ ประธานแม่บ้านมหาดไทยจังหวัดสุราษฎร์ธานี นำภาคีเครือข่าย หน่วยงานราชการ องค์กรปกครองส่วนท้องถิ่น เข้าร่วมกิจกรรม ณ ลานโปรโมชั่น ชั้น 1 ศูนย์การค้าเซ็นทรัล สุราษฎร์ธานี โดยมี OH2Day Creative ร่วมกับภาคีเครือข่ายสื่อมวลชนในพื้นที่ ร่วมบันทึกภาพแห่งความประทับใจและเผยแพร่ผ่านช่องทางต่าง ๆ
นายเจษฎา จิตรัตน์ ผู้ว่าราชการจังหวัดสุราษฎร์ธานี กล่าวว่า จังหวัดสุราษฎร์ธานีได้น้อมนำแนวพระดำริ “ผ้าไทยใส่ให้สนุก” ในสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ผู้ทรงมีพระปณิธานที่มุ่งมั่นในการแบ่งเบาพระราชภาระของพระบาทสมเด็จพระเจ้าอยู่หัว และสมเด็จพระนางเจ้า ฯ พระบรมราชินี ในการสืบสาน รักษา และต่อยอดแนวพระราชดำริของสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เพื่อต่อลมหายใจให้ผืนผ้าไทย ทำให้พี่น้องประชาชนโดยเฉพาะอย่างยิ่งช่างทอผ้าและผู้ประกอบการผ้าได้เกิดการสร้างงาน สร้างอาชีพ สร้างรายได้จากภูมิปัญญา หัตถศิลป์ หัตถกรรม ที่สืบสานถ่ายทอดมาจากบรรพบุรุษ ผสมผสานต่อยอดด้วยหลักวิชาการแฟชั่นสมัยใหม่ให้ตรงตามความต้องการของตลาด สอดคล้องกับความนิยมชมชอบของประชาชน เป็นผลงานที่ร่วมสมัย ยกระดับคุณภาพชีวิต สร้างความสุขให้กับครอบครัว ชุมชน เพื่อร่วมสร้างสังคมที่มีความยั่งยืนในทุกมิติ
“งานแฟชั่นโชว์ “Summer Wonder Fest Fashion Show” ชื่อชุด “ภูษา จรัสศิลป์ ผ้าถิ่น เมืองคนดี” ในครั้งนี้ มีจุดประสงค์เพื่อส่งเสริมและสนับสนุนการใช้ผ้าลายอัตลักษณ์และผ้าพื้นถิ่นของจังหวัดสุราษฎร์ธานี อาทิ ผ้ายกฝ้ายลายศรีสุราษฎร์ ผ้ายกฝ้ายลายราชวัตรโคม ผ้ายกฝ้ายลายศรีนารายณ์ ผ้าบาติก ผ้ามัดย้อม ผ้าพิมพ์ใบไม้ (Eco Print) เป็นต้น โดยมีนายแบบและนางแบบหลากหลายวัยเข้าร่วมกิจกรรม นอกจากการเดินแฟชั่นโชว์แล้ว ภายในงานยังมีผลิตภัณฑ์หัตถศิลป์หัตถกรรมจากฝีไม้ลายมือของพี่น้องประชาชนในพื้นที่จังหวัดสุราษฎร์ธานี ตลอดจนถึงเด็กและเยาวชนเมืองคนดีให้เลือกซื้อ เลือกหา เลือกช้อปมากมาย อาทิ ผ้ามัดย้อมจากใจ แผนกวิชาวิจิตรศิลป์ วิทยาลัยอาชีวศึกษาสุราษฎร์ธานี, ผ้า Eco Print จากโรงเรียนราชประชานุเคราะห์ 12 และผ้าพิมพ์ใบไม้ จากศูนย์เรียนรู้ห้องสมุดประชาชนจังหวัดสุราษฏร์ธานี เป็นต้น” นายเจษฎาฯ กล่าวเพิ่มเติม
นายเจษฎา จิตรัตน์ ผู้ว่าราชการจังหวัดสุราษฎร์ธานี กล่าวต่ออีกว่า การดำเนินงานตามพระดำริ "ผ้าไทยใส่ให้สนุก" ของสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ทำให้เราได้เห็นถึงความมุ่งมั่น และความตั้งพระทัยมั่นของสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ทรงเล็งเห็นถึงความสำคัญของภูมิปัญญาผ้าไทย ทรงสืบสาน รักษา ต่อยอด ภูมิปัญญาผ้าไทยให้คงอยู่คู่แผ่นดิน พัฒนาให้มีความร่วมสมัย ตามพระดำริ “ผ้าไทยใส่ให้สนุก” และส่งเสริม กระตุ้นให้เกิดการยกระดับผ้าไทยให้ทันสมัยสู่สากล เป็นที่นิยมในทุกเพศ ทุกวัย โดยจังหวัดสุราษฎร์ธานี ได้ขับเคลื่อนการดำเนินงาน และมาตรการส่งเสริมสนับสนุนการใช้และสวมใส่ผ้าไทยมาโดยตลอด โดยขอความร่วมมือให้ทั้งหน่วยงานราชการและภาคเอกชนได้สวมใส่ผ้าไทยมาทำงาน รวมทั้งกระตุ้นให้สวมใส่ผ้าไทยในทุก ๆ โอกาส เพื่อก่อให้เกิดการใช้และสวมใส่ผ้าไทยอย่างต่อเนื่อง สามารถกระตุ้นเศรษฐกิจฐานราก สร้างงาน สร้างรายได้ในชุมชน สามารถพึ่งพาตนเองได้อย่างยั่งยืน
"ขอขอบคุณหน่วยงานทุกภาคส่วนที่ร่วมกันจัดงานการแสดงเดินแบบผ้าไทยแฟชั่นโชว์ในครั้งนี้ ซึ่งเป็นการแสดงถึงพลังของพวกเราชาวจังหวัดสุราษฎร์ธานี ที่มุ่งมั่นแน่วแน่ที่จะช่วยกันพัฒนาและยกระดับคุณภาพชีวิตของพี่น้องประชาชน อีกทั้งยังได้ร่วมกันสืบสานเส้นใยผ้าทอ สืบต่อมรดกหัตถศิลป์ไทย ใช้ผ้าไทย ผ้าพื้นถิ่น ส่งเสริมอัตลักษณ์ความเป็นไทย และประชาสัมพันธ์ผลิตภัณฑ์ผ้าไทย พร้อมทั้งการท่องเที่ยวให้เป็นที่รู้จักอย่างแพร่หลาย และขอเชิญชวนพี่น้องประชาชนชาวสุราษฏร์ร่วมเป็นส่วนหนึ่งในการส่งเสริมผ้าไทย ด้วยการร่วมกันใส่ผ้าไทยในทุก ๆ วัน ทุก ๆ โอกาส เพื่อให้ผ้าไทยพื้นถิ่นได้เป็นที่รู้จักเพิ่มมากขึ้น อันจะเป็นการสร้างรายได้สู่ท้องถิ่น เสริมสร้างคุณภาพชีวิตที่ดีจากฐานราก ขยายผลไปสู่การที่พี่น้องประชาชนมีกินมีใช้ และสามารถพึ่งพาตนเองได้อย่างยั่งยืน” นายเจษฎาฯ กล่าวในช่วงท้าย
#WorldSoilDay #วันดินโลก #UN #FAO #GlobalSoilPartnership #MOI #กระทรวงมหาดไทย #บำบัดทุกข์บำรุงสุข #SoilandWaterasourceoflife #SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/80664