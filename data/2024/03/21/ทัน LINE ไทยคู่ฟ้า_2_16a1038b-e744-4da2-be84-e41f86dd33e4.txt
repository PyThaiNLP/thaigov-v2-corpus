รัฐบาลไทย-ข่าวทำเนียบรัฐบาล-ชวนเที่ยวไทย ! “สุขทันที ... ที่เที่ยวเมืองรอง” หวังกระจายรายได้กว่า 3 แสนล้านบาท สู่ 55 เมืองรอง


วันพฤหัสบดีที่ 21 มีนาคม 2567
ชวนเที่ยวไทย ! “สุขทันที ... ที่เที่ยวเมืองรอง” หวังกระจายรายได้กว่า 3 แสนล้านบาท สู่ 55 เมืองรอง
.....
ชวนเที่ยวไทย ! “สุขทันที ... ที่เที่ยวเมืองรอง” หวังกระจายรายได้กว่า 3 แสนล้านบาท สู่ 55 เมืองรอง
.
การท่องเที่ยวแห่งประเทศไทย เปิดแคมเปญ “สุขทันที ... ที่เที่ยวเมืองรอง” โดยอำนวยความสะดวกแก่นักท่องเที่ยวในพื้นที่เมืองรอง 55 จังหวัด ผ่านสิทธิพิเศษจากหน่วยงานพันธมิตร กระตุ้นเศรษฐกิจการท่องเที่ยวในพื้นที่เมืองรองให้คึกคัก ซึ่งคาดว่าจะทำให้เกิดการเดินทางในพื้นที่เมืองรองไม่น้อยกว่า 110,700 ล้านคน-ครั้ง สร้างรายได้กระจายสู่ท้องถิ่นในพื้นที่เมืองรองไม่น้อยกว่า 324,900 ล้านบาท
.
สิทธิพิเศษตามแคมเปญนี้ เช่น
- Agoda มอบส่วนลด 14% สูงสุด 300 บาท ตั้งแต่เดือน มี.ค. – มิ.ย.67
- ไทยแอร์เอเชีย มอบส่วนลดบัตรโดยสารเครื่องบินในประเทศ ช่วงเดือน พ.ค. – ส.ค.67
- อมรินทร์ทีวี Big C และ Traveloka มอบสิทธิพิเศษผ่านการแลกคะแนนบิ๊กพอยต์ เพื่อรับส่วนลดที่พักและร้านอาหารที่ร่วมโครงการใน 55 จังหวัดเมืองรอง ตั้งแต่ 1 ธ.ค.66 – 30 เม.ย.67
- AVIS มอบส่วนลดสูงสุด 200 บาท สำหรับการเช่ารถ 9 สาขาบริการในเมืองรอง ได้แก่ จ.เชียงราย น่าน พิษณุโลก นครพนม บุรีรัมน์ อุดรธานี อุบลราชธานี ตรัง และนครศรีธรรมราช
- บัตรเครดิตกรุงศรี มอบส่วนลดสูงสุด 70% เมื่อจองเข้าพักโดยตรงกับโรงแรมกว่า 90 แห่งในจังหวัดเมืองรอง ตั้งแต่ 15 มี.ค. – 31 ก.ค.67
.
ผู้สนใจติดตามรายละเอียดได้ที่ เฟซบุ๊ก : TAT Contact Center หรือ โทร. 1672
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/80675