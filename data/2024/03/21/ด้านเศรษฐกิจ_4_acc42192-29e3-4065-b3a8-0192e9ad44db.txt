รัฐบาลไทย-ข่าวทำเนียบรัฐบาล-วันนี้ ธ.ก.ส. จ่ายเงินค่าบริหารจัดการข้าวตามนโยบายรัฐบาล อีกกว่า 90 ล้านบาท แก่ชาวนากว่า 1.5 หมื่นครัวเรือน


วันพฤหัสบดีที่ 21 มีนาคม 2567
21/03/2567
พิมพ์
วันนี้ ธ.ก.ส. จ่ายเงินค่าบริหารจัดการข้าวตามนโยบายรัฐบาล อีกกว่า 90 ล้านบาท แก่ชาวนากว่า 1.5 หมื่นครัวเรือน
วันนี้ ธ.ก.ส. โอนเงินตามโครงการสนับสนุนค่าบริหารจัดการและพัฒนาคุณภาพผลผลิตเกษตรกรผู้ปลูกข้าว (ไร่ละพัน) ปีการผลิต 2566/67 เป็นรอบที่ 8 ทุกจังหวัดทั่วประเทศ ให้เกษตรกรอีกกว่า 1.5 หมื่นครัวเรือน เป็นเงินกว่า 90 ล้านบาท
นายกษาปณ์ เงินรวง รองผู้จัดการธนาคารเพื่อการเกษตรและสหกรณ์การเกษตร (ธ.ก.ส.) เปิดเผยว่า วันนี้ ธ.ก.ส. ได้โอนเงินช่วยเหลือเกษตรกรผู้ปลูกข้าวตามโครงการสนับสนุนค่าบริหารจัดการและพัฒนาคุณภาพผลผลิตเป็นตามมติคณะรัฐมนตรีเมื่อวันที่ 14 พฤศจิกายน 2566 เป็นรอบที่ 8 โดยโอนเงินให้แก่เกษตรกรอีกจำนวน 1.5 หมื่นครัวเรือน เป็นเงินกว่า 90 ล้านบาท ในอัตราไร่ละ 1,000 บาท สูงสุดไม่เกิน 20 ไร่ หรือไม่เกิน 20,000 บาท เป้าหมายเกษตรกรได้รับประโยชน์กว่า 4.68 ล้านครัวเรือน โดย ธ.ก.ส. ได้ดำเนินการโอนเงินเข้าบัญชีเกษตรกรโดยตรงไปแล้ว จำนวน 7 รอบ ได้แก่ รอบที่ 1 ระหว่างวันที่ 28 พ.ย. - 2 ธ.ค.2566 รอบที่ 2 เมื่อวันที่ 18 ธ.ค. 2566 รอบที่ 3 เมื่อวันที่ 27 ธ.ค. 2566 รอบที่ 4 เมื่อวันที่ 19 ม.ค.2567 รอบที่ 5 เมื่อวันที่ 3 ก.พ. 2567 รอบที่ 6 เมื่อวันที่ 19 ก.พ.2567 และรอบที่ 7 เมื่อวันที่ 1 มี.ค. 2567 ซึ่งการโอนเงินดังกล่าว สามารถให้ความช่วยเหลือเกษตรกรได้แล้วถึง 4.66 ล้านครัวเรือน เป็นเงินจำนวน 53,228 ล้านบาท
ทั้งนี้ เกษตรกรสามารถตรวจสอบผลการโอนเงินได้ทางแอปพลิเคชัน BAAC Mobile ตลอด 24 ชั่วโมง จะมีข้อความแจ้งเตือนเงินเข้าบัญชีผ่านบริการ BAAC Connect ทาง Line: BAAC Family ด้วย หรือผ่านทาง https://chongkho.inbaac.com

ที่มา : https://www.thaigov.go.th/news/contents/details/80644