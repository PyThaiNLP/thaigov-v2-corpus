รัฐบาลไทย-ข่าวทำเนียบรัฐบาล-กรมทางหลวงชนบทก่อสร้างสะพานวัดราษฎร์ประดิษฐ์ บ้านหน้าพระธาตุ ข้ามแม่น้ำน่าน จังหวัดอุตรดิตถ์  แล้วเสร็จ


วันพฤหัสบดีที่ 21 มีนาคม 2567
กรมทางหลวงชนบทก่อสร้างสะพานวัดราษฎร์ประดิษฐ์ บ้านหน้าพระธาตุ ข้ามแม่น้ำน่าน จังหวัดอุตรดิตถ์  แล้วเสร็จ
....
กรมทางหลวงชนบท กระทรวงคมนาคม โดยสำนักก่อสร้างสะพาน ดำเนินการก่อสร้างสะพานวัดราษฎร์ประดิษฐ์ - บ้านหน้าพระธาตุ (สะพานข้ามแม่น้ำน่าน) ตำบลคอรุม อำเภอพิชัย จังหวัดอุตรดิตถ์ แล้วเสร็จ และเปิดให้สัญจรได้แล้ว ซึ่งก่อสร้างสะพานแบบคอนกรีตเสริมเหล็ก ความยาว 210 เมตร ผิวจราจรกว้าง 8 เมตร ทางเท้ากว้าง 1.50 เมตร พร้อมก่อสร้างถนนต่อเชื่อมผิวจราจรคอนกรีตเสริมเหล็ก กว้าง 11.80 เมตร ยาว 41.68 เมตร รวมไหล่ทาง ใช้งบประมาณ 47.196 ล้านบาท ทั้งนี้ เพื่อยกระดับโครงข่ายสายทาง เชื่อมการคมนาคมระหว่างสองฝั่งให้ประชาชน ในพื้นที่ใช้เป็นเส้นทางขนส่งพืชผลทางการเกษตร ส่งเสริมวิสาหกิจชุมชน และสามารถสัญจรได้อย่างสะดวก รวดเร็ว ปลอดภัยมากขึ้น อีกทั้งช่วยลดค่าใช้จ่ายและร่นระยะทางได้ประมาณ 15 กิโลเมตร ช่วยระบายการจราจรที่แออัดในชุมชนเมือง พร้อมรองรับการเติบโตทางเศรษฐกิจและการท่องเที่ยวที่ขยายตัวของจังหวัดในอนาคต

ที่มา : https://www.thaigov.go.th/news/contents/details/80640