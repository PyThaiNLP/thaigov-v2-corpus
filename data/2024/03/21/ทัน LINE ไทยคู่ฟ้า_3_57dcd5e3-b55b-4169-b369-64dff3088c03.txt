รัฐบาลไทย-ข่าวทำเนียบรัฐบาล-ครม.ไฟเขียวโครงการ “โคแสนล้าน” นำร่อง เพิ่มรายได้ชุมชน


วันพฤหัสบดีที่ 21 มีนาคม 2567
ครม.ไฟเขียวโครงการ “โคแสนล้าน” นำร่อง เพิ่มรายได้ชุมชน
.....
ครม.ไฟเขียวโครงการ “โคแสนล้าน” นำร่อง เพิ่มรายได้ชุมชน
.
ที่ประชุม ครม. วันที่ (19 มี.ค. 2567) เห็นชอบในหลักการโครงการ “โคแสนล้าน” นำร่อง มอบหมายให้สำนักงานกองทุนหมู่บ้านและชุมชนเมืองแห่งชาติ (สทบ.) รับไปตั้งคณะทำงานพิจารณารายละเอียดและงบประมาณอีกครั้ง ก่อนเสนอ ครม.
.
โครงการ “โคแสนล้าน” นำร่อง เป็นโครงการเพื่อส่งเสริมการสร้างอาชีพ สร้างรายได้ให้ครัวเรือนสมาชิกกองทุนหมู่บ้านและชุมชนเมือง โดยชาวบ้านที่เข้าร่วมโครงการฯ จะได้รับคำแนะนำเกี่ยวการเลี้ยงโคจากกรมปศุสัตว์ นอกจากนี้ รัฐจะจัดหาตลาดเพื่อรองรับ โดยคาดว่าโครงการฯ จะช่วยสร้างรายได้ให้ครัวเรือนอย่างน้อย 240,000 บาท ต่อครัวเรือน จากต้นทุน 50,000 บาทหรือ 4.8 เท่า ภายในระยะเวลา 5 ปี
.
รายละเอียดโครงการฯ เพิ่มเติม:
- กลุ่มเป้าหมาย : กองทุนหมู่บ้านและชุมชนเมือง ที่มีประวัติการกู้เงินและชำระเงินดี
- งบประมาณโครงการ : กรอบวงเงินสินเชื่อ 5,000 ล้านบาท
- ประเภทสินเชื่อและระยะเวลากู้ : สินเชื่อระยะยาวระยะเวลาการชำระคืนเงินในปีที่ 3 นับจากวันลงนามในนิติกรรมสัญญา
- จำนวนเป้าหมายและวงเงินสำหรับกองทุนหมู่บ้านฯ: กำหนดเป้าหมายโครงการให้สมาชิกกองทุนหมู่บ้านฯ กู้ยืมเพื่อประกอบอาชีพเลี้ยงโค จำนวน 100,000 ครัวเรือน ครัวเรือนละ 50,000 บาท
.
ทั้งนี้ สมาชิกกองทุนหมู่บ้านฯ ที่ต้องการเข้าร่วมโครงการ สามารถแจ้งความประสงค์ต่อคณะกรรมการกองทุนหมู่บ้านเพื่อเป็นตัวแทนยื่นเสนอขอรับสนับสนุนสินเชื่อจากสถาบันการเงินในฐานะนิติบุคคลที่กำหนดตามแนวทางที่กำหนดต่อไป
.
อ่านข่าวเพิ่มเติม คลิก : https://www.thaigov.go.th/news/contents/details/80556
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/80677