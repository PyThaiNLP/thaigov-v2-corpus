รัฐบาลไทย-ข่าวทำเนียบรัฐบาล-ครม. สัญจร จ.พะเยา เคาะแผนเพิ่มอัตรากำลัง รพ. มหาวิทยาลัยพะเยา คณะแพทยศาสตร์ 731 อัตรา


วันพฤหัสบดีที่ 21 มีนาคม 2567
ครม. สัญจร จ.พะเยา เคาะแผนเพิ่มอัตรากำลัง รพ. มหาวิทยาลัยพะเยา คณะแพทยศาสตร์ 731 อัตรา
.....
ครม. สัญจร จ.พะเยา เคาะแผนเพิ่มอัตรากำลัง รพ. มหาวิทยาลัยพะเยา คณะแพทยศาสตร์ 731 อัตรา
.
ที่ประชุม ครม. นอกสถานที่ครั้งที่ 2/2567 ณ พะเยา (19 มี.ค. 67) มีมติเห็นชอบแผนอัตรากำลังโรงพยาบาลมหาวิทยาลัยพะเยา คณะแพทยศาสตร์ มหาวิทยาลัยพะเยา ประจำปีงบประมาณ พ.ศ.2568 – 2571 จำนวน 731 อัตรา กรอบวงเงินรวม 208.08 ล้านบาท โดยมีเป้าหมายพัฒนา ดังนี้
.
1. ขยายศักยภาพเป็นโรงพยาบาลทั่วไปขนาดเล็ก ระดับ M1 ขนาด 200 เตียง รองรับการให้บริการสุขภาพแก่ประชาชนที่มีแนวโน้มสูงขึ้นและการขยายศักยภาพเป็นโรงพยาบาลทั่วไป ระดับ S
2. เพิ่มประสิทธิภาพการให้บริการของเขตสุขภาพที่ 1 ในเขตพื้นที่ล้านนาตะวันออก (จังหวัดเชียงราย ลำปาง แพร่ น่าน และพะเยา) เป็นหน่วยให้บริการที่เป็นโรงพยาบาลรับผู้ป่วยส่งต่อระดับสูง
3.พัฒนาเป็นสถานฝึกปฏิบัติการในชั้นคลินิกสำหรับนิสิตแพทย์ให้มีศักยภาพ เพื่อรองรับการจัดการเรียนการสอนทั้งก่อนปริญญาและหลังปริญญา
4. พัฒนาศูนย์ความเป็นเลิศทางการแพทย์ เช่น ศูนย์ตรวจสุขภาพ ศูนย์ดูแลผู้สูงอายุครบวงจร ศูนย์ความเป็นเลิศด้านการผ่าตัดผ่านกล้อง ศูนย์โรคหลอดเลือดสมอง
.
ซึ่งแผนอัตรากำลังฯ จะส่งผลต่อการเพิ่มอัตรากำลังและบุคลากร และภาระค่าใช้จ่ายในอนาคต จึงเห็นควรที่มหาวิทยาลัยพะเยาจะพิจารณาดำเนินการเท่าที่จำเป็นตามภารกิจหลัก โดยคำนึงถึงความครอบคลุมของทุกแหล่งเงินที่จะนำมาใช้จ่าย เพื่อให้เกิดประสิทธิภาพและคุ้มค่าในการใช้จ่ายงบประมาณ
.
อ่านมติครม. คลิก https://www.thaigov.go.th/news/contents/details/80546
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/80673