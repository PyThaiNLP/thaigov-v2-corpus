รัฐบาลไทย-ข่าวทำเนียบรัฐบาล-กิจกรรมบริจาคโลหิตเพื่อ ถวายเป็นพระราชกุศลแด่พระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา ๖ รอบ ๒๘ กรกฎาคม ๒๕๖๗ และวันคล้ายวันสถาปนากระทรวงกลาโหม ครบ ๑๓๗ ปี (๘ เ


วันพฤหัสบดีที่ 21 มีนาคม 2567
กิจกรรมบริจาคโลหิตเพื่อ ถวายเป็นพระราชกุศลแด่พระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา ๖ รอบ ๒๘ กรกฎาคม ๒๕๖๗ และวันคล้ายวันสถาปนากระทรวงกลาโหม ครบ ๑๓๗ ปี (๘ เ
...
วันพฤหัสบดีที่ ๒๑ มีนาคม ๒๕๖๗ เวลา ๐๘.๐๐ นาฬิกา นายสุทิน คลังแสง รัฐมนตรีว่าการกระทรวงกลาโหม เป็นประธานจัดกิจกรรมบริจาคโลหิตถวายเป็นพระราชกุศลแด่พระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา ๖ รอบ ๒๘ กรกฎาคม ๒๕๖๗ และวันคล้ายวันสถาปนากระทรวงกลาโหม ประจำปี ๒๕๖๗ ครบ ๑๓๗ ปี (๘ เมษายน ๒๕๖๗) ณ ห้องศรีสมาน ๑ ชั้น ๒ อาคารเอนกประสงค์ สำนักงานปลัดกระทรวงกลาโหม พื้นที่ศรีสมาน โดยมี รองปลัดกระทรวงกลาโหม หัวหน้าหน่วยขึ้นตรงสำนักงานปลัดกระทรวงกลาโหม ผู้แทนเหล่าทัพ ผู้แทนองค์การสงเคราะห์ทหารผ่านศึก และกำลังพลที่ร่วมบริจาคโลหิต เข้าร่วมในพิธี
โลหิตนับว่าเป็นสิ่งจำเป็นและมีความสำคัญในการใช้รักษาผู้ป่วย ฉะนั้นการบริจาคโลหิตจึงเป็นวิธีการช่วยชีวิตผู้อื่นที่ดีที่สุด ที่คนทั่วไปสามารถทำได้ โลหิตมีความสำคัญในการรักษาผู้ป่วยเป็นอย่างยิ่ง ทั้งในผู้ป่วยที่เสียเลือดจากอุบัติเหตุ หรือมีโรคที่ทำให้ไม่สามารถสร้างเม็ดเลือดได้เอง โดยเลือดต่างจากยารักษาโรค เนื่องจากไม่สามารถซื้อขายได้ จำเป็นต้องได้มาโดยการบริจาคเท่านั้น ด้วยเหตุนี้การบริจาคโลหิตจึงเป็นการช่วยเหลือเพื่อนมนุษย์ และทำให้ผู้บริจาคมีความสุขในการเป็นผู้ให้ นอกจากนี้ยังทำให้สุขภาพและร่างกายของผู้บริจาคแข็งแรงขึ้นอีกด้วย
สำหรับโลหิตที่ได้รับจากการบริจาคในครั้งนี้มีจำนวนทั้งสิ้น ๑๘๔,๐๕๐ ซีซี โดยจะนำไปมอบให้กับสถาบันพยาธิวิทยา ศูนย์อำนวยการแพทย์พระมงกุฎเกล้า โรงพยาบาลทหาร และสภากาชาดไทย เพื่อนำไปช่วยเหลือผู้ป่วยในการรักษาพยาบาล รวมถึงนำไปช่วยเหลือทหาร ตำรวจ ที่ได้รับบาดเจ็บจากการปฏิบัติหน้าที่

ที่มา : https://www.thaigov.go.th/news/contents/details/80671