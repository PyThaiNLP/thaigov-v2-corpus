รัฐบาลไทย-ข่าวทำเนียบรัฐบาล-​ผู้ตรวจราชการฯ ศุภกิจ ลงพื้นที่พระนครศรีอยุธยา  ตรวจติดตามเข้ม เหตุเพลิงไหม้โกดังเก็บสารเคมี และตรวจสถานที่เก็บสารคมีและวัตถุอันตราย 


วันพฤหัสบดีที่ 21 มีนาคม 2567
21/03/2567
พิมพ์
​ผู้ตรวจราชการฯ ศุภกิจ ลงพื้นที่พระนครศรีอยุธยา  ตรวจติดตามเข้ม เหตุเพลิงไหม้โกดังเก็บสารเคมี และตรวจสถานที่เก็บสารคมีและวัตถุอันตราย
​ผู้ตรวจราชการฯ ศุภกิจ ลงพื้นที่พระนครศรีอยุธยา  ตรวจติดตามเข้ม เหตุเพลิงไหม้โกดังเก็บสารเคมี และตรวจสถานที่เก็บสารคมีและวัตถุอันตราย
วันที่ 19 มีนาคม 2567 นายศุภกิจ บุญศิริ ผู้ตรวจราชการกระทรวงอุตสาหกรรม พร้อมด้วยนายธีระ แก้ววิมล อุตสาหกรรมจังหวัดพระนครศรีอยุธยา นางสาวศิรกาญจน์ เหลืองสกุล ผู้อำนวยการกองบริหารจัดการกากอุตสาหกรรม พร้อมเจ้าหน้าที่ และผู้แทนกลุ่มอุตสาหกรรมการจัดการเพื่อสิ่งแวดล้อม สภาอุตสาหกรรมแห่งประเทศไทย 9 บริษัท ได้แก่ 1) บริษัท เบตเตอร์ เวิลด์ กรีน จำกัด (มหาชน) 2) บริษัท เอส ซี ไอ อีโค่ เซอร์วิสเซส จำกัด 3) บริษัท อินทรี อีโคไซเคิล จำกัด 4) บริษัท ส.กนกการจัดการสิ่งแวดล้อม จำกัด 5) บริษัท บริหารและพัฒนาเพื่อการอนุรักษ์สิ่งแวดล้อม จำกัด 6) บริษัท อีสเทิร์น ซีบอร์ด เอนไวรอนเมนทอล คอมเพล็กซ์ จำกัด 7) บริษัท สยามเอ็นไวรอนเมนทอลเทคโนโลยี่ จำกัด 8) บริษัท อัคคีปราการ จำกัด (มหาชน) และ 9) บริษัท เขตประกอบการอุตสาหกรรมฟอกหนัง ก.ม.34 จำกัด ร่วมลงพื้นที่โกดังเก็บสารเคมี อำเภอภาชี เพื่อตรวจติดตามเหตุเพลิงไหม้ในอาคารโกดังเมื่อวันที่ 1 มีนาคม 2567 และตรวจสถานที่การลักลอบกักเก็บกากอุตสาหกรรมและสารเคมีอันตรายมากองเก็บในบริเวณดังกล่าว โดยผู้แทนกลุ่มอุตสาหกรรมการจัดการเพื่อสิ่งแวดล้อม สภาอุตสาหกรรมแห่งประเทศไทยได้เข้าร่วมประเมินปริมาณกากสารเคมีที่ตรวจพบและวิธีกำจัด เพื่อที่กรมโรงงานอุตสาหกรรมจะได้จัดทำคำของบประมาณในการนำของเสียสารเคมีดังกล่าวออกไปกำจัดบำบัด โดยจะดำเนินการในส่วนที่มีความจำเป็นเร่งด่วนก่อน เพื่อแก้ไขปัญหาและป้องกันเหตุฉุกเฉินที่อาจเกิดขึ้น รวมทั้งกำหนดมาตรการดูแลความช่วยเหลือให้แก่ประชาชนโดยรอบ
ทั้งนี้ ผู้ตรวจราชการฯ ได้กำชับให้สำนักงานอุตสาหกรรมจังหวัดพระนครศรีอยุธยา ตรวจ กำกับ ดูแลสถานประกอบกิจการโรงงานอย่างใกล้ชิดครอบคลุมทุกโรงงาน โดยเฉพาะลำดับประเภท 101 ลำดับประเภท 105 และลำดับประเภท 106 ให้ปฏิบัติตามกฎหมายอย่างเคร่งครัด เป็นกรณีเฉพาะ เน้นย้ำให้ทุกสถานประกอบการประกอบกิจการคำนึงถึงความปลอดภัย สิ่งแวดล้อม และไม่สร้างผลกระทบต่อสังคม ชุมชน โดยรอบ โดยบูรณาการทำงานกับกรมโรงงานอุตสาหกรรม จังหวัด ฝ่ายปกครอง และหน่วยงานที่เกี่ยวข้อง ทำงานร่วมกันอย่างใกล้ชิด ด้วยความรวดเร็ว ในการป้องกันและแก้ไขปัญหา รวมถึงบังคับใช้กฎหมายอย่างเข้มข้นต่อไป

ที่มา : https://www.thaigov.go.th/news/contents/details/80642