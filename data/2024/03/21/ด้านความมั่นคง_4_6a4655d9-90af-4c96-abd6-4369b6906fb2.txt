รัฐบาลไทย-ข่าวทำเนียบรัฐบาล-"ชาดา" รมช.มท. เป็นประธานการประชุมคณะอนุกรรมการขับเคลื่อนการดำเนินการป้องกันและปราบปรามผู้มีอิทธิพล และคณะทำงานขับเคลื่อนการดำเนินการป้องกันและปราบปรามผู้มีอิทธิพล ครั้งที่ 1/2567


วันพฤหัสบดีที่ 21 มีนาคม 2567
21/03/2567
พิมพ์
"ชาดา" รมช.มท. เป็นประธานการประชุมคณะอนุกรรมการขับเคลื่อนการดำเนินการป้องกันและปราบปรามผู้มีอิทธิพล และคณะทำงานขับเคลื่อนการดำเนินการป้องกันและปราบปรามผู้มีอิทธิพล ครั้งที่ 1/2567
"ชาดา" รมช.มท. เป็นประธานการประชุมคณะอนุกรรมการขับเคลื่อนการดำเนินการป้องกันและปราบปรามผู้มีอิทธิพล และคณะทำงานขับเคลื่อนการดำเนินการป้องกันและปราบปรามผู้มีอิทธิพล ครั้งที่ 1/2567
เมื่อวันที่ 20 มีนาคม 2567 เวลา 13.00 น. นายชาดา ไทยเศรษฐ์ รัฐมนตรีช่วยว่าการกระทรวงมหาดไทย เป็นประธานในการประชุมคณะอนุกรรมการขับเคลื่อนการดำเนินการป้องกันและปราบปรามผู้มีอิทธิพล และคณะทำงานขับเคลื่อนการดำเนินการป้องกันและปราบปรามผู้มีอิทธิพล ครั้งที่ 1/2567 โดยมีคณะอนุกรรมการฯ ผู้แทนจากส่วนราชการ คณะทำงานฯ และผู้ทรงคุณวุฒิฯ เข้าร่วมการประชุมดังกล่าว
ในการประชุมครั้งนี้ได้สรุปผลการดำเนินการกับผู้มีอิทธิพลตามประเภทสี รายจังหวัดทั่วประเทศ ในรอบ3เดือน ภายใต้การบูรณาการจากทุกภาคส่วน  ทั้งนี้ นายชาดา ได้กล่าวชื่นชมผลการปฎิบัติในการปราบปรามผู้มีอิทธิพลอันเกี่ยวข้องกับยาเสพติด โดยในรอบ 6 เดือนที่ผ่านมา เจ้าหน้าที่สามารถจับกุมยาเสพติด(ยาบ้า) ได้มากถึง 110ล้านเม็ด และดำเนินคดีกับเครือข่าย บริวาร และบุคคลซึ่งมีความเกี่ยวข้องในกระบวนการเป็นจำนวนมาก
“การทำงานด้านข่าวกรอง และการบูรณาการในการปฎิบัติ ถือเป็นปัจจัยหลักในการปราบปรามผู้มีอิทธิพล ซึ่งเร็วๆนี้จะมีกำหนดการลงพื้นที่เพื่อปราบปรามผู้มีอิทธิพลรายใหญ่ในพื้นที่ต่างๆ เพื่อถอนรากถอนโคนอาณาจักรของผู้มีอิทธิพลรายสำคัญ ต่อไป” นายชาดาฯ กล่าวในช่วงท้าย

ที่มา : https://www.thaigov.go.th/news/contents/details/80659