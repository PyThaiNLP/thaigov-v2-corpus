รัฐบาลไทย-ข่าวทำเนียบรัฐบาล-รัฐมนตรีฯ พิมพ์ภัทรา เปิดกิจกรรมกีฬาสัมพันธ์ MIND - PRESS SPORT DAY ระหว่างกระทรวงอุตสาหกรรมกับผู้สื่อข่าวสายเศรษฐกิจอุตสาหกรรม


วันอาทิตย์ที่ 31 มีนาคม 2567
31/03/2567
พิมพ์
รัฐมนตรีฯ พิมพ์ภัทรา เปิดกิจกรรมกีฬาสัมพันธ์ MIND - PRESS SPORT DAY ระหว่างกระทรวงอุตสาหกรรมกับผู้สื่อข่าวสายเศรษฐกิจอุตสาหกรรม
รัฐมนตรีฯ พิมพ์ภัทรา เปิดกิจกรรมกีฬาสัมพันธ์ MIND - PRESS SPORT DAY ระหว่างกระทรวงอุตสาหกรรมกับผู้สื่อข่าวสายเศรษฐกิจอุตสาหกรรม
วันนี้ (30 มีนาคม 2567) นางสาวพิมพ์ภัทรา วิชัยกุล รัฐมนตรีว่าการกระทรวงอุตสาหกรรม เป็นประธานเปิดกิจกรรมกีฬาสัมพันธ์ MIND - PRESS SPORT DAY ระหว่างกระทรวงอุตสาหกรรมกับผู้สื่อข่าวสายเศรษฐกิจอุตสาหกรรม ณ สนามกีฬาแบดมินตัน บริษัท ปูนซิเมนต์ไทย จำกัด (มหาชน) บางซื่อ กรุงเทพฯ โดยมีนางสาวศิรินันท์ ศิริพานิช ผู้ช่วยรัฐมนตรีประจำกระทรวงอุตสาหกรรม นายดนัยณัฏฐ์ โชคอำนวย ที่ปรึกษารัฐมนตรีว่าการกระทรวงอุตสาหกรรม นายณัฐพล รังสิตพล ปลัดกระทรวงอุตสาหกรรม นายเอกภัทร วังสุวรรณ นางสาวณัฏฐิญา เนตยสุภา รองปลัดกระทรวงอุตสาหกรรม นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม คณะผู้บริหารระดับสูง ข้าราชการ เจ้าหน้าที่ด้านประชาสัมพันธ์ของกระทรวงอุตสาหกรรม ผู้สื่อข่าวสายเศรษฐกิจอุตสาหกรรม น้องบาสและน้องปอป้อ นักแบดมินตันคู่ผสมทีมชาติไทย มือ 6 ของโลก ร่วมกิจกรรม และมีนายธรรมศักดิ์ เศรษฐอุดม กรรมการผู้จัดการใหญ่ บริษัท ปูนซิเมนต์ไทย จำกัด (มหาชน) ให้การต้อนรับ
รัฐมนตรีว่าการกระทรวงอุตสาหกรรม กล่าวว่า เป็นโอกาสอันดีที่คณะผู้บริหาร ข้าราชการ เจ้าหน้าที่ด้านประชาสัมพันธ์ของกระทรวงอุตสาหกรรม ได้มีโอกาสร่วมกิจกรรมแข่งขันกีฬาแบดมินตันกับผู้สื่อข่าวสายเศรษฐกิจอุตสาหกรรม ซึ่งนอกจากจะเป็นการสร้างความสัมพันธ์อันดี สร้างความรัก ความสามัคคีต่อกันแล้ว ยังเป็นการส่งเสริมให้ทุกท่าน มีสุขภาพกายที่แข็งแรงสมบูรณ์ และรู้จักใช้เวลาว่างให้เป็นประโยชน์ และขอขอบคุณบริษัท ปูนซิเมนต์ไทย จำกัด (มหาชน) หรือ SCG ที่ได้ให้ความอนุเคราะห์ด้านสถานที่จัดกิจกรรม รวมถึงอำนวยความสะดวกด้านอื่น ๆ เป็นอย่างดี ขอขอบคุณผู้สื่อข่าวทุกท่าน ที่ได้สละเวลาในวันหยุดมาร่วมกิจกรรมกับพวกเราชาวกระทรวงอุตสาหกรรม และขอบคุณคณะผู้บริหาร และเจ้าหน้าที่ทุกหน่วยงานในสังกัดกระทรวงอุตสาหกรรม ที่ได้ร่วมกันจัดกิจกรรมกีฬาสัมพันธ์
ปลัดกระทรวงอุตสาหกรรม กล่าวว่า สำหรับกิจกรรมกีฬาแบดมินตันจะเป็นการแข่งขันทีมชายคู่ 9 คู่  หญิงคู่ 6 คู่ และคู่ผสม 8 คู่ โดยแบ่งออกเป็น 2 ทีม คือ ทีมม่วงซ่า ประกอบด้วย ผู้บริหาร ข้าราชการ และเจ้าหน้าที่ผู้ปฏิบัติ หน้าที่ด้านการประชาสัมพันธ์ในสังกัดกระทรวงอุตสาหกรรม ทีมฟ้าแซ่บ ประกอบด้วย ผู้สื่อข่าวสายเศรษฐกิจอุตสาหกรรม

ที่มา : https://www.thaigov.go.th/news/contents/details/81100