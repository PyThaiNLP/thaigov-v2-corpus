รัฐบาลไทย-ข่าวทำเนียบรัฐบาล-ผู้ว่าฯ โคราช ปิดการอบรมวิทยากรประวัติศาสตร์ชาติไทยประจำท้องถิ่น รุ่นที่ 8 มุ่งมั่นถ่ายทอดความรู้ประวัติศาสตร์ชาติไทย สร้างผู้นำจิตอาสา หลอมรวมพลังความรักสามัคคี 


วันอาทิตย์ที่ 3 มีนาคม 2567
03/03/2567
พิมพ์
ผู้ว่าฯ โคราช ปิดการอบรมวิทยากรประวัติศาสตร์ชาติไทยประจำท้องถิ่น รุ่นที่ 8 มุ่งมั่นถ่ายทอดความรู้ประวัติศาสตร์ชาติไทย สร้างผู้นำจิตอาสา หลอมรวมพลังความรักสามัคคี
ผู้ว่าฯ โคราช ปิดการอบรมวิทยากรประวัติศาสตร์ชาติไทยประจำท้องถิ่น รุ่นที่ 8 มุ่งมั่นถ่ายทอดความรู้ประวัติศาสตร์ชาติไทย สร้างผู้นำจิตอาสา หลอมรวมพลังความรักสามัคคี เพื่อให้พี่น้องประชาชนได้รับรู้เรื่องราวประวัติศาสตร์ชาติไทย และภาคภูมิใจในความเป็นไทย
ผู้ว่าฯ โคราช ปิดการอบรมวิทยากรประวัติศาสตร์ชาติไทยประจำท้องถิ่น รุ่นที่ 8 มุ่งมั่นถ่ายทอดความรู้ประวัติศาสตร์ชาติไทย สร้างผู้นำจิตอาสา หลอมรวมพลังความรักสามัคคี เพื่อให้พี่น้องประชาชนได้รับรู้เรื่องราวประวัติศาสตร์ชาติไทย และภาคภูมิใจในความเป็นไทยสืบไป
เมื่อวันที่ 2 มี.ค. 67 นายสยาม ศิริมงคล ผู้ว่าราชการจังหวัดนครราชสีมา เปิดเผยว่า กระทรวงมหาดไทยได้จัดพิธีปิดโครงการฝึกอบรมวิทยากรเพื่อทำหน้าที่ผู้ถ่ายทอดความรู้ประวัติศาสตร์ชาติไทยประจำท้องถิ่น ปีงบประมาณ 2567 หลักสูตรครูผู้สอนประวัติศาสตร์ชาติไทย รุ่นที่ 8 ณ ศูนย์ศึกษาและพัฒนาชุมชนนครราชสีมา อำเภอหนองบุญมาก จังหวัดนครราชสีมา ซึ่งได้รับเกียรติจากนายกองเอก ธารณา คชเสนี (ครูป๊อด) นายหมวดตรี น้ำเพ็ชร คชเสนี สัตยารักษ์ (ครูปั๊ม) ดร.ลักษิกา เจริญศรี (ครูป้ายู) ร่วมเป็นวิทยากร โดยมี หัวหน้าส่วนราชการจังหวัดนครราชสีมา นายอำเภอ ผู้อำนวยการศูนย์ศึกษาและพัฒนาชุมชนนครราชสีมา และผู้เข้ารับการอบรม จำนวน 97 คน ร่วมพิธีฯ
นายสยาม ศิริมงคล ผู้ว่าราชการจังหวัดนครราชสีมา กล่าวว่า กระทรวงมหาดไทยได้ให้ความสำคัญในการสร้างความรู้ความเข้าใจที่ถูกต้อง ดำเนินโครงการฝึกอบรมวิทยากรเพื่อทำหน้าที่ผู้ถ่ายทอดความรู้เกี่ยวกับประวัติศาสตร์ชาติไทยประจำท้องถิ่น ปีงบประมาณ พ.ศ. 2567 หลักสูตรครูผู้สอนประวัติศาสตร์ชาติไทย จำนวน 18 รุ่น โดยเชิญคณะวิทยากรจากศูนย์อำนวยการใหญ่จิตอาสาพระราชทานมาบรรยายให้ความรู้ทางวิชาการ มีการเสวนาแลกเปลี่ยน ตลอดจนการทดสอบเพื่อวัดมาตรฐานของผู้เข้ารับการอบรม ผ่านกิจกรรมการระดมสมอง การฝึกปฏิบัติ และการนำเสนอ โดยมีกลุ่มเป้าหมาย คือ ข้าราชการ พนักงาน บุคลากรทั้งในและนอกสังกัดกระทรวงมหาดไทย ตลอดจนพี่น้องประชาชนทั่วไปที่มีความประสงค์เข้ารับการฝึกอบรมเพื่อทำหน้าที่ผู้ถ่ายทอดความรู้เกี่ยวกับประวัติศาสตร์ชาติไทยประจำท้องถิ่น รวมจำนวน 2,190 คน
“ในการอบรมครั้งนี้ คุณครูผู้ทรงคุณวุฒิได้ใช้วิธีการบรรยายของสร้อยสังวาลย์แห่งประวัติศาสตร์ชาติไทย รวมไปถึงความเป็นมาของชนชาติไทย ประวัติศาสตร์ชาติไทย และพระราชประวัติของบูรพมหากษัตริย์ไทย และความเสียสละของแต่ละพระองค์ที่มีต่อประเทศชาติ ตั้งแต่กรุงสุโขทัยมาจนถึงกรุงศรีอยุธยา และกรุงธนบุรี ร้อยเรียงมาจนถึงพระราชประวัติ พระบุญญาธิการ พระราชกรณียกิจ และพระอัจฉริยภาพของพระมหากษัตริย์ในยุคกรุงรัตนโกสินทร์ ตั้งแต่รัชกาลที่ 1 ถึงรัชกาลที่ 10 และพระบรมวงศานุวงศ์ทุกพระองค์ เพื่อจะได้รับความรู้ ความเข้าใจประวัติศาสตร์ชาติไทยและประวัติศาสตร์ท้องถิ่น ความสำคัญในการปกป้องสถาบันหลักของชาติ และสำนึกในพระมหากรุณาธิคุณต่อสถาบันพระมหากษัตริย์ และมีความพร้อมในการนำความรู้ไปขยายผลต่อยอด เพื่อสร้างการรับรู้ให้เกิดผลในวงกว้างต่อไป” นายสยามฯ กล่าวเน้นย้ำ
นายสยาม ศิริมงคล ผู้ว่าราชการจังหวัดนครราชสีมา กล่าวเพิ่มเติมว่า ขอแสดงความยินดีกับผู้ผ่านการฝึกอบรมวิทยากรเพื่อทำหน้าที่ผู้ถ่ายทอดความรู้เกี่ยวกับประวัติศาสตร์ชาติไทยประจำท้องถิ่น รุ่นที่ 8 ทุกท่าน รวมถึงคณาจารย์ผู้เติมแสงสว่างให้กับผู้ที่เป็นความหวังของประเทศชาติที่จะไปช่วยให้พี่น้องประชาชนคนในชาติของเราได้มีโอกาสรับรู้เรื่องราวประวัติศาสตร์ชาติไทยและประวัติศาสตร์ท้องถิ่นของแต่ละแห่ง ที่เราเรียกได้ว่าทุกท่านได้มาเป็นศิษย์ที่ดีของครูและจะกลับไปทำสิ่งที่ดีให้กับประเทศชาติและสถาบันพระมหากษัตริย์ต่อไป รวมถึงเป็นโอกาสอันดีที่จะได้มาพบปะแลกเปลี่ยนความรู้ซึ่งกันและกัน ขอขอบคุณผู้เข้าร่วมอบรมฯ ทุกท่าน และหวังว่าท่านจะนำความรู้ความเข้าใจเกี่ยวกับหลักการทรงงาน และการพัฒนาประเทศตามหลักปรัชญาของเศรษฐกิจพอเพียงของพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร ไปปรับใช้ให้เป็นวิถีชีวิต เสียสละ เอื้อเฟื้อแบ่งปันแก่ผู้อื่น เป็นพลังสำคัญในการจัดการกับปัญหาของชุมชน ตลอดจนนำประสบการณ์ที่ได้จากการอบรมในครั้งนี้ไปต่อยอด ขยายผล เพื่อการพัฒนาตามบริบทของพื้นที่ในจังหวัด และยกระดับคุณภาพชีวิตของพี่น้องประชาชนอย่างยั่งยืน
"โครงการฝึกอบรมวิทยากรเพื่อทำหน้าที่ผู้ถ่ายทอดความรู้เกี่ยวกับประวัติศาสตร์ชาติไทยประจำท้องถิ่น ประจำปีงบประมาณ พ.ศ. 2567 หลักสูตรครูผู้สอนประวัติศาสตร์ชาติไทย รุ่นที่ 8 มีการฝึกอบรมระหว่างวันที่ 26 กุมภาพันธ์ - 1 มีนาคม 2567 ณ ศูนย์ศึกษาและพัฒนาชุมชนนครราชสีมา มีกลุ่มเป้าหมาย จำนวน 127 คน จาก 9 จังหวัด คือ จังหวัดนครราชสีมา จังหวัดขอนแก่น จังหวัดชัยภูมิ จังหวัดศรีสะเกษ จังหวัดบุรีรัมย์ จังหวัดสุรินทร์ จังหวัดอำนาจเจริญ จังหวัดร้อยเอ็ด และจังหวัดอุบลราชธานี โดยมีผู้เข้ารับการอบรมทั้งสิ้น จํานวน 97 คน โดยมีผู้ผ่านการอบรมในครั้งนี้ จำนวน 96 คน นอกจากความรู้ที่ได้รับจากการเข้ารับการฝึกอบรมแล้ว ยังได้มีเครือข่ายความสัมพันธ์ระหว่างบุคคล มิตรภาพระหว่างเพื่อน ที่จะช่วยเหลือส่งเสริมสนับสนุนการทำงานและชีวิตของท่านตลอดไป จึงขอขอบคุณคณะครูผู้ทรงคุณวุฒิ ผู้อำนวยการศูนย์ศึกษาและพัฒนาชุมชนนครราชสีมา ผู้อำนวยการสถาบันดำรงราชานุภาพ และผู้ที่เกี่ยวข้อง ตลอดจนผู้ที่มีส่วนสนับสนุนให้การฝึกอบรมในครั้งนี้เป็นไปตามวัตถุประสงค์ และสำเร็จลุล่วงด้วยดีทุกประการ และขอให้ท่านมีกำลังกาย กำลังใจ และกำลังสติปัญญา เพื่อที่จะร่วมกันสร้างสรรค์พัฒนาประเทศชาติให้เจริญก้าวหน้าต่อไป" นายสยามฯ กล่าวทิ้งท้าย
#WorldSoilDay #วันดินโลก #UN #FAO #GlobalSoilPartnership #MOI #กระทรวงมหาดไทย #บำบัดทุกข์บำรุงสุข
#SoilandWaterasourceoflife #SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/79721