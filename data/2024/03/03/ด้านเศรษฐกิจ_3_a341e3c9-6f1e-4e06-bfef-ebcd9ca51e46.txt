รัฐบาลไทย-ข่าวทำเนียบรัฐบาล-ทปษ.บุญสิงห์ ลงพื้นที่ตรวจเยี่ยมศูนย์บริหารจัดการด่านตรวจประมงเขต 2 จังหวัดหนองคาย


วันอาทิตย์ที่ 3 มีนาคม 2567
ทปษ.บุญสิงห์ ลงพื้นที่ตรวจเยี่ยมศูนย์บริหารจัดการด่านตรวจประมงเขต 2 จังหวัดหนองคาย
ทปษ.บุญสิงห์ ลงพื้นที่ตรวจเยี่ยมศูนย์บริหารจัดการด่านตรวจประมงเขต 2 จังหวัดหนองคาย
นายบุญสิงห์ วรินทร์รักษ์ ที่ปรึกษารัฐมนตรีว่าการกระทรวงเกษตรและสหกรณ์ ลงพื้นที่ตรวจเยี่ยมศูนย์บริหารจัดการด่านตรวจประมงเขต 2 (หนองคาย) โดยมี ดร.สุทัศน์ เผือกจีน ประมงจังหวัดหนองคาย นายจรัญ มีรักษา ผู้อำนวยการศูนย์บริหารจัดการด่านตรวจประมงเขต 2 (หนองคาย) และหน่วยงานในสังกัดกระทรวงเกษตรและสหกรณ์ให้การต้อนรับ ณ ถนนมิตรภาพ ตำบลหนองกอมเกาะ อำเภอเมืองหนองคาย จังหวัดหนองคาย
ทั้งนี้ ศูนย์บริหารจัดการด่านตรวจประมงเขต 2 (หนองคาย) มีบทบาทหน้าที่ควบคุม กำกับ ดูแล วางแผน ติดตามผล การจัดทำรายงานผลการปฏิบัติงานของด่านตรวจประมงในสังกัด รวมถึงศึกษา วิเคราะห์ วิจัย และป้องกันปราบปราม ควบคุมตรวจสอบสินค้าสัตว์น้ำ และปัจจัยการผลิตให้เป็นไปตามกฎหมายที่เกี่ยวข้อง พร้อมทั้งเป็นศูนย์ให้บริการแบบเบ็ดเสร็จ (One Stop Service : OSS) จังหวัดหนองคาย

ที่มา : https://www.thaigov.go.th/news/contents/details/79719