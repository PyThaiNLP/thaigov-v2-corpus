รัฐบาลไทย-ข่าวทำเนียบรัฐบาล-ฝ่ายปกครองอำเภอเมืองจันทบุรี สนธิกำลังร่วมกับฝ่ายความมั่นคง เข้าควบคุมตัวกลุ่มวัยรุ่นชายหญิง 24 คน จัดปาร์ตี้เสพยาเสพติด เน้นย้ำ เดินหน้าพุ่งเป้า Re X-Ray ทุกพื้นที่อย่างต่อเนื่อง


วันอาทิตย์ที่ 3 มีนาคม 2567
03/03/2567
พิมพ์
ฝ่ายปกครองอำเภอเมืองจันทบุรี สนธิกำลังร่วมกับฝ่ายความมั่นคง เข้าควบคุมตัวกลุ่มวัยรุ่นชายหญิง 24 คน จัดปาร์ตี้เสพยาเสพติด เน้นย้ำ เดินหน้าพุ่งเป้า Re X-Ray ทุกพื้นที่อย่างต่อเนื่อง
ฝ่ายปกครองอำเภอเมืองจันทบุรี สนธิกำลังร่วมกับฝ่ายความมั่นคง เข้าควบคุมตัวกลุ่มวัยรุ่นชายหญิง 24 คน จัดปาร์ตี้เสพยาเสพติด เน้นย้ำ เดินหน้าพุ่งเป้า Re X-Ray ในทุกพื้นที่อย่างต่อเนื่อง เพื่อกวาดล้างสิ่งผิดกฎหมายให้หมดไปจากสังคมไทย
เมื่อวันที่ 2 มี.ค. 67 นายกิตติพงษ์ กิติคุณ นายอำเภอเมืองจันทบุรี กล่าวว่า สืบเนื่องจาก เมื่อเวลา 04.00 น. อำเภอเมืองจันทบุรีได้รับแจ้งเบาะแสจากสายลับว่า มีการจัดปาร์ตี้เสพยาเสพติดบริเวณบ้านสวนปลายคลองพริ้วโฮมสเตย์ในสวน อำเภอเมืองจันทบุรี จังหวัดจันทบุรี ตนจึงได้มอบหมายให้ นายอนุรักษ์ บุณยะวุฒกุล ปลัดอำเภอฝ่ายความมั่นคง พร้อมด้วยตำรวจตระเวนชายแดน ที่ 11 ตำรวจ สภ.เมืองจันทบุรี กำลังพลกองอาสารักษาดินแดน อำเภอเมืองจันทบุรี ร้อย 3 เข้าตรวจสอบในบริเวณพื้นที่ดังกล่าว พบกลุ่มวัยรุ่นชายและหญิงจำนวนมากอยู่บริเวณหน้าบ้านและในบ้าน มีการเปิดเพลงและไฟเลเซอร์ จึงได้เข้าควบคุมสถานการณ์ และควบคุมตัวกลุ่มวัยรุ่นทั้งหมด จำนวน 24 คน หลังจากนั้นได้เข้าตรวจสอบบริเวณบ้านสวนฯ พบเคตามีน และยาอี จำนวนมาก (ปริมาณและน้ำหนักอยู่ระหว่างการตรวจสอบ) จึงได้ควบคุมตัวผู้กระทำความผิดและทำการตรวจปัสสาวะ พบมีผลเป็นบวก จำนวน 18 คน เจ้าหน้าที่จึงแจ้งข้อกล่าวหาและนำตัวส่งพนักงานสอบสวน สภ.เมืองจันทบุรีเพื่อดำเนินคดีตามกฎหมายต่อไป
นายกิตติพงษ์ กิติคุณ นายอำเภอเมืองจันทบุรี กล่าวเพิ่มเติมว่า อำเภอเมืองจันทบุรี มุ่งมั่น บำบัดทุกข์ บำรุงสุข ให้กับพี่น้องประชาชน โดยได้ขับเคลื่อนตามนโยบายของกระทรวงมหาดไทย ที่มุ่งจัดระเบียบสังคม ปราบปรามผู้มีอิทธิพล และป้องกันและแก้ไขปัญหายาเสพติดให้หมดไปจากสังคม เพื่อทำให้พี่น้องประชาชนได้ใช้ชีวิตในสังคมได้อย่างมีความสุข ปลอดภัย ไม่ต้องหวาดระแวง หรือเดือดร้อนรำคาญจากการกระทำผิดกฎหมายทุกรูปแบบ ซึ่งอำเภอเมืองจันทบุรีได้บูรณาการการทำงานระหว่างฝ่ายปกครอง ตำรวจ ทหาร และหน่วยงานด้านความมั่นคงอย่างไร้รอยต่อ เพื่อปฏิบัติหน้าที่ตามกฎหมายให้กับพี่น้องประชาชนอย่างเข้มแข็ง
"ตนได้กำชับเจ้าหน้าที่ที่เกี่ยวข้อง เดินหน้าพุ่งเป้า Re X-Ray ในทุกพื้นที่อย่างต่อเนื่อง เพื่อกวาดล้างสิ่งผิดกฎหมาย อันจะทำให้สังคมมีความสงบเรียบร้อย เกิดสวัสดิภาพ พี่น้องประชาชนมีความปลอดภัยในชีวิตและทรัพย์สิน ชุมชนน่าอยู่ ประชาชนและนักท่องเที่ยวไม่ต้องหวาดระแวงกับภัยอันตราย สามารถใช้ชีวิตได้อย่างเป็นปกติสุข ทั้งนี้ หากพี่น้องประชาชนพบเบาะแสการกระทำความผิดเกี่ยวกับยาเสพติด และการกระทำที่ผิดกฎหมาย หรือมีเหตุสร้างความเดือดร้อนรำคาญ สามารถแจ้งมายังสายด่วนศูนย์ดำรงธรรม โทร. 1567 ตลอด 24 ชั่วโมง" นายกิตติพงษ์ฯ เน้นย้ำในช่วงท้าย
#WorldSoilDay #วันดินโลก #UN #FAO #GlobalSoilPartnership #MOI #กระทรวงมหาดไทย #บำบัดทุกข์บำรุงสุข
#SoilandWaterasourceoflife #SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/79727