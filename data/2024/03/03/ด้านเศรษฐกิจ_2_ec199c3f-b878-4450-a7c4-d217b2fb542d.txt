รัฐบาลไทย-ข่าวทำเนียบรัฐบาล-ทปษ.รมว.เกษตรฯ ลงพื้นที่ตรวจเยี่ยมการเพาะพันธุ์ปลาสวยงามเพื่อการส่งออก จังหวัดหนองคาย	


วันอาทิตย์ที่ 3 มีนาคม 2567
ทปษ.รมว.เกษตรฯ ลงพื้นที่ตรวจเยี่ยมการเพาะพันธุ์ปลาสวยงามเพื่อการส่งออก จังหวัดหนองคาย
ทปษ.รมว.เกษตรฯ ลงพื้นที่ตรวจเยี่ยมการเพาะพันธุ์ปลาสวยงามเพื่อการส่งออก จังหวัดหนองคาย
นายบุญสิงห์ วรินทร์รักษ์ ที่ปรึกษารัฐมนตรีว่าการกระทรวงเกษตรและสหกรณ์ ลงพื้นที่ตรวจเยี่ยมการเพาะพันธุ์ปลาสวยงามเพื่อการส่งออก โดยมี ดร.สุทัศน์ เผือกจีน ประมงจังหวัดหนองคาย นายเวียน ธรรมสอน เกษตรจังหวัดหนองคาย นางฉวีวรรณ อินทรายศ ผู้อำนวยการศูนย์ส่งเสริมและพัฒนาอาชีพการเกษตรจังหวัดหนองคายและหน่วยงานในสังกัดกระทรวงเกษตรและสหกรณ์ให้การต้อนรับ ณ ดรากอนเรย์ อควาติค ตำบลหาดคำ อำเภอเมืองหนองคาย จังหวัดหนองคาย
สำหรับฟาร์มดังกล่าว ถือเป็นฟาร์มปลากระเบนใหญ่ที่สุดในภาคอีสาน และมีมาตรฐานขั้นตอนการเลี้ยงระดับสากล โดยฟาร์มดรากอนเรย์ อควาติค ดำเนินการโดน นายวุฒิไกร ช่างเหล็ก ผู้เพาะเลี้ยงปลากระเบนสายพันธุ์แบล็กไดมอนด์ เป็นปลาน้ำจืดสวยงาม พื้นลำตัวสีดำ มีจุดสีขาวกระจายรอบตัว เปิดดำเนินการมาเป็นปีที่ 9 จากในช่วงแรกมีผลผลิตลูกปลากระเบนหลักสิบตัวเท่านั้น แต่พอผ่านไปหลายปีเริ่มศึกษาอย่างจริงจัง วางระบบน้ำ วางบ่อเพาะเลี้ยงใหม่ ประกอบกับพ่อแม่พันธุ์ปลาที่มีอยู่กว่า 600 ตัว เริ่มสมบูรณ์เต็มวัย ทำให้ได้ลูกปลากระเบนมากขึ้นเรื่อย ๆ ซึ่งราคาปลากระเบนจะแบ่งตามเกรดของปลา เช่น ปลาเกรด C ราคาอยู่ที่ตัวละ 4,000 - 5,000 บาท เกรด B ตัวละ 5,000 - 10,000 บาท และเกรด A ราคาเริ่มที่ 10,000 บาทไปจนถึงหลักแสนบาท มีตลาดรับซื้อทั้งในประเทศไทย และประเทศในแถบยุโรป

ที่มา : https://www.thaigov.go.th/news/contents/details/79718