รัฐบาลไทย-ข่าวทำเนียบรัฐบาล-“รัฐมนตรีฯ พิมพ์ภัทรา” พบผู้บริหารเนชั่นกรุ๊ป อัปเดททิศทางสื่อในเครือฯ ประจำปี 2567  และนโยบายของกระทรวงอุตสาหกรรมที่เป็นประโยชน์ต่อการพัฒนาเศรษฐกิจของประเทศ 


วันพุธที่ 13 มีนาคม 2567
13/03/2567
พิมพ์
“รัฐมนตรีฯ พิมพ์ภัทรา” พบผู้บริหารเนชั่นกรุ๊ป อัปเดททิศทางสื่อในเครือฯ ประจำปี 2567  และนโยบายของกระทรวงอุตสาหกรรมที่เป็นประโยชน์ต่อการพัฒนาเศรษฐกิจของประเทศ
“รัฐมนตรีฯ พิมพ์ภัทรา” พบผู้บริหารเนชั่นกรุ๊ป อัปเดททิศทางสื่อในเครือฯ ประจำปี 2567  และนโยบายของกระทรวงอุตสาหกรรมที่เป็นประโยชน์ต่อการพัฒนาเศรษฐกิจของประเทศ
วันที่ 12 มีนาคม 2567 นางสาวพิมพ์ภัทรา วิชัยกุล รัฐมนตรีว่าการกระทรวงอุตสาหกรรม เดินทางไปยัง บริษัท เนชั่นกรุ๊ป (ไทยแลนด์) จำกัด (มหาชน) เพื่อพบปะพูดคุยกับ คณะผู้บริหารของ เนชั่นกรุ๊ป นำโดย นายฉาย บุนนาค ประธานกรรมการบริหารและประธานเจ้าหน้าที่บริหาร นายสมชาย มีเสน รองประธานกรรมการบริหาร นายบากบั่น บุญเลิศ รองประธานกรรมการบริหารและ ประธานกรรมการบริหารบริษัท ฐานเศรษฐกิจ มัลติมีเดีย จำกัด นายวีรศักดิ์ พงศ์อักษร บรรณาธิการอำนวยการเครือเนชั่น และบรรณาธิการบริหารกรุงเทพธุรกิจ และบรรณาธิการสื่อในเครือของ เนชั่น กรุ๊ป เข้าร่วมประชุมอย่างพร้อมเพรียง เพื่ออัพเดททิศทางเครือสื่อในเครือเนชั่นในปี 2567
รัฐมนตรีฯ พิมพ์ภัทรา ได้กล่าวถึงนโยบายของกระทรวงอุตสาหกรรม ที่กำหนดแนวทางในการยกระดับอุตสาหกรรมไทยให้สอดรับกับกติกาโลก และเทรนด์ของผู้บริโภค โดยมุ่งเน้นอุตสาหกรรมเป้าหมายควบคู่ไปกับการปรับเปลี่ยนอุตสาหกรรมดั้งเดิมให้มีการเปลี่ยนแปลงไปสู่อุตสาหกรรมใหม่  อาทิ อุตสาหกรรมฮาลาล ที่มีโอกาสจากการเติบโตของตลาดโลก ที่มีมูลค่าสูงถึง 2.1 ล้านล้านดอลลาร์ต่อปี แต่ประเทศไทยส่งออกได้เพียงปีละ 2.7% ของตลาดโลกเท่านั้น ขณะที่ศักยภาพของทรัพยากรของไทยยังมีโอกาสสูง อีกหนึ่งโครงการที่ได้หารือกันคือ Green Energy โดยกระทรวงอุตสาหกรรม มีนโยบายอุตสาหกรรมเศรษฐกิจที่เติบโตอย่างยั่งยืนคู่ชุมชน สนับสนุนการใช้พลังงานสะอาด มุ่งพัฒนาอุตสาหกรรมที่เป็นมิตรต่อสิ่งแวดล้อม สร้างบรรยากาศในการลงทุน และเน้นย้ำเรื่องการอำนวยความสะดวกให้แก่นักลงทุนมากที่สุด นอกจากนี้ยังได้มีการพูดคุยกันถึง การส่งเสริมเอสเอ็มอี โดยกระทรวงอุตสาหกรรมมีหน่วยงานที่ทำหน้าที่เชิงนโยบายคือ กรมส่งเสริมอุตสาหกรรม (กสอ.) สำนักงานอุตสาหกรรมจังหวัด และ SME D Bank
สำหรับเนชั่นกรุ๊ป เป็นสื่อครบวงจรที่ใหญ่เป็นอันดับต้นของประเทศไทย ปัจจุบันมีสื่อในเครือ ได้แก่  Nation TV22, The Nation Thailand, หนังสือพิมพ์กรุงเทพธุรกิจ, หนังสือพิมพ์ฐานเศรษฐกิจ  รวมถึงสื่อออนไลน์อื่น ๆ ได้แก่ Spring News, Post today, The People, Thai News, คมชัดลึก และ ขอบสนาม โดยมีการเผยแพร่ครบทุกแพลตฟอร์ม

ที่มา : https://www.thaigov.go.th/news/contents/details/80244