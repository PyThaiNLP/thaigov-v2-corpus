รัฐบาลไทย-ข่าวทำเนียบรัฐบาล-สธ.ปทุมธานี สรุปความคืบหน้าเหตุเพลิงไหม้ตลาดสี่มุมเมือง มีผู้ป่วย 5 ราย เสียชีวิต 1 ราย


วันอังคารที่ 12 มีนาคม 2567
สธ.ปทุมธานี สรุปความคืบหน้าเหตุเพลิงไหม้ตลาดสี่มุมเมือง มีผู้ป่วย 5 ราย เสียชีวิต 1 ราย
นายแพทย์สาธารณสุขจังหวัดปทุมธานี ส่งทีมช่วยเหลือเยียวยาจิตใจผู้ประสบภาวะวิกฤต (MCATT)เข้าเยี่ยมผู้ป่วยและญาติผู้เสียชีวิตจากเหตุเพลิงไหม้ตลาดสี่มุมเมือง จังหวัดปทุมธานี สรุปมีผู้ป่วยทั้งหมด 5 ราย เป็นผู้ใหญ่ 3 ราย เด็ก 2 ราย และผู้เสียชีวิต 1 ราย
นายแพทย์สาธารณสุขจังหวัดปทุมธานี ส่งทีมช่วยเหลือเยียวยาจิตใจผู้ประสบภาวะวิกฤต (MCATT)เข้าเยี่ยมผู้ป่วยและญาติผู้เสียชีวิตจากเหตุเพลิงไหม้ตลาดสี่มุมเมือง จังหวัดปทุมธานี สรุปมีผู้ป่วยทั้งหมด 5 ราย เป็นผู้ใหญ่ 3 ราย เด็ก 2 ราย และผู้เสียชีวิต 1 ราย เป็นเด็กอายุ 4 ปี จากการสำลักควัน
วันนี้ (12 มีนาคม 2567) เวลา 18.00 น. นพ.ภุชงค์ ไชยชิน นายแพทย์สาธารณสุขจังหวัดปทุมธานี เปิดเผยความคืบหน้าการดูแลช่วยเหลือผู้ป่วยจากเหตุเพลิงไหม้ตลาดสี่มุมเมือง ตำบลคูคต อำเภอลำลูกกาจังหวัดปทุมธานี ว่า เหตุการณ์ดังกล่าวมีผู้ป่วยทั้งหมด 5 ราย เป็นผู้ใหญ่ 3 ราย เด็ก 2 ราย ส่งรักษาโรงพยาบาล ดังนี้ โรงพยาบาลปทุมธานี 1 ราย เป็นชายอายุ 38 ปี สำลักควัน หมดสติ, โรงพยาบาลประชาธิปัตย์ 1 ราย เป็นชายอายุ 42 ปี มีบาดแผลฉีกขาดเหนือข้อเท้าขวา แพทย์รักษาแล้วให้กลับบ้านได้, โรงพยาบาลแพทย์รังสิต 3 ราย ได้แก่ หญิงอายุ 36 ปี สำลักควัน ตาแดง พูดได้ปกติ มีแผลฟกช้ำที่ชายโครงขวาและบาดแผลที่ขาข้างซ้าย, เด็กอายุ 8 ปี สำลักควัน หายใจได้ คอแดง เสียงแหบ และ เด็กอายุ 2 ปี สำลักควัน คอแดง พูดได้ไม่มีเสียง
นพ.ภุชงค์กล่าวต่อว่า ส่วนผู้เสียชีวิตมี 1 ราย เป็นเด็กอายุ 4 ปี จากการสำลักควันจนหมดสติ ซึ่งในช่วงเย็นวันนี้ ได้มอบหมายให้ นพ.อภิชน จีนเสวก รองนายแพทย์สาธารณสุขจังหวัดปทุมธานี พร้อมด้วยทีม MCATT โรงพยาบาลปทุมธานี ได้เข้าเยี่ยมผู้ป่วยที่ โรงพยาบาลปทุมธานี และญาติผู้เสียชีวิต ที่โรงพยาบาลกรุงสยามเซนต์คาร์ลอส แล้ว และจะติดตามต่อเนื่องเป็นระยะจนเข้าสู่ภาวะปกติ
********************************************** 12 มีนาคม 2567

ที่มา : https://www.thaigov.go.th/news/contents/details/80240