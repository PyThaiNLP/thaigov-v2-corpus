รัฐบาลไทย-ข่าวทำเนียบรัฐบาล-ผู้ช่วยรัฐมนตรีฯ ศิรินันท์ ให้การต้อนรับเอกอัครราชทูตวิสามัญผู้มีอำนาจเต็มแห่งสาธารณรัฐชิลีประจำประเทศไทย 


วันพุธที่ 13 มีนาคม 2567
13/03/2567
พิมพ์
ผู้ช่วยรัฐมนตรีฯ ศิรินันท์ ให้การต้อนรับเอกอัครราชทูตวิสามัญผู้มีอำนาจเต็มแห่งสาธารณรัฐชิลีประจำประเทศไทย
ผู้ช่วยรัฐมนตรีฯ ศิรินันท์ ให้การต้อนรับเอกอัครราชทูตวิสามัญผู้มีอำนาจเต็มแห่งสาธารณรัฐชิลีประจำประเทศไทย
วันที่ 12 มีนาคม 2567 นางสาวศิรินันท์ ศิริพานิช ผู้ช่วยรัฐมนตรีประจำกระทรวงอุตสาหกรรม ได้รับมอบหมายจาก นางสาวพิมพ์ภัทรา วิชัยกุล รัฐมนตรีว่าการกระทรวงอุตสาหกรรม เป็นผู้แทนให้การต้อนรับ นายปาตริซิโอ เฟร์นันโด พาวเวลล์ โอโซริโอ (H.E. Mr. Patricio Fernando Powell Osorio) เอกอัครราชทูตวิสามัญผู้มีอำนาจเต็มแห่งสาธารณรัฐชิลีประจำประเทศไทย เข้าพบหารือเพื่อแนะนำตัวในโอกาสเข้ารับตำแหน่งหน้าที่ พร้อมแลกเปลี่ยนความคิดเห็นด้านการพัฒนาความร่วมมือด้านเศรษฐกิจอุตสาหกรรมระหว่างไทย-ชิลี โดยมี นางศิริเพ็ญ เกียรติเฟื่องฟู รองผู้อำนวยการสำนักงานเศรษฐกิจอุตสาหกรรม นางบุปผา กวินวศิน รองผู้ว่าการการนิคมอุตสาหกรรมแห่งประเทศไทย และคณะผู้บริหาร เข้าร่วม ณ ห้องรับรอง 1 ชั้น 2 สำนักงานปลัดกระทรวงอุตสาหกรรม
ทั้งสองฝ่ายได้หารือเพื่อแลกเปลี่ยนความเห็นในการพัฒนาความร่วมมือด้านเศรษฐกิจอุตสาหกรรมในสาขาที่มีศักยภาพร่วมกัน ได้แก่ อุตสาหกรรมยานยนต์และชิ้นส่วนยานยนต์ เหมืองแร่และโลหะ อุตสาหกรรมเกษตรแปรรูป ตลอดจน การเชิญชวนนักลงทุนจากสาธารณรัฐชิลี เข้ามาลงทุนในนิคมอุตสาหกรรมของไทย โดยปัจจุบันการนิคมฯ อยู่ระหว่างการก่อสร้างนิคมอุตสาหกรรม Smart Park ในพื้นที่มาบตาพุด จังหวัดระยอง

ที่มา : https://www.thaigov.go.th/news/contents/details/80245