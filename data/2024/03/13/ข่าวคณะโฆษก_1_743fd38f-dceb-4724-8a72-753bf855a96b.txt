รัฐบาลไทย-ข่าวทำเนียบรัฐบาล-​“คารม” รองโฆษกรัฐบาล แจ้งข่าวดี! กรมการจัดหางาน เปิดรับหญิงไทยทำงานเกาหลี โควตา 3,188 คน สมัครผ่านออนไลน์ระหว่าง 16 - 17 มี.ค. 67


วันพุธที่ 13 มีนาคม 2567
13/03/2567
พิมพ์
​“คารม” รองโฆษกรัฐบาล แจ้งข่าวดี! กรมการจัดหางาน เปิดรับหญิงไทยทำงานเกาหลี โควตา 3,188 คน สมัครผ่านออนไลน์ระหว่าง 16 - 17 มี.ค. 67
​“คารม” รองโฆษกรัฐบาล แจ้งข่าวดี! กรมการจัดหางาน เปิดรับหญิงไทยทำงานเกาหลี โควตา 3,188 คน สมัครผ่านออนไลน์ระหว่าง 16 - 17 มี.ค. 67
วันที่ 13 มีนาคม 2567 นายคารม พลพรกลาง รองโฆษกประจำสำนักนายกรัฐมนตรี เปิดเผยว่า กรมการจัดหางานประกาศรับสมัครทดสอบภาษาเกาหลีและทักษะการทำงาน (Point System) ครั้งที่ 14 รอบที่ 2 ประเภทกิจการบริการ (เพศหญิง) เพื่อสมัครไปทำงานสาธารณรัฐเกาหลีตามระบบการจ้างแรงงานต่างชาติ (EPS) ในโรงแรม รีสอร์ทคอนโดมิเนียม ที่พักทั่วไปและร้านอาหารเกาหลี โดยในรอบนี้ได้รับโควตาผู้สอบผ่าน จำนวน 3,188 คน ผู้สนใจสามารถสมัครผ่านเว็บไซต์กองบริหารแรงงานไทยไปต่างประเทศ toea.doe.go.th ระหว่างวันที่ 16 - 17 มีนาคม 2567 ตลอด 24 ชั่วโมง ซึ่งภายหลังจากดำเนินการทดสอบเสร็จสิ้น จะประกาศรายชื่อผู้ที่มีคะแนนรวมสูงสุดลงมาจนครบจำนวนที่กำหนดตามโควตา และผู้มีรายชื่อตามประกาศดังกล่าวจะมีสิทธิยื่นใบสมัครไปทำงานสาธารณรัฐเกาหลีตามระบบฯ พร้อมขึ้นทะเบียนไว้ 2 ปี นับแต่วันประกาศผลการทดสอบ
สำหรับคุณสมบัติเบื้องต้นต้องเป็นเพศหญิง อายุระหว่าง 18 - 39 ปี ไม่จำกัดวุฒิการศึกษา สายตาไม่บอดสี ร่างกายสมบูรณ์ สุขภาพแข็งแรง และไม่เป็นโรคที่อาจจะเป็นอุปสรรคต่อการทำงาน หรือเป็นโรคติดต่อตามที่ทางการเกาหลีกำหนด มีความประพฤติดี ไม่มีประวัติกระทำผิดทางอาญาหรือเป็นภัยต่อสังคมและความมั่นคง เป็นบุคคลซึ่งไม่ถูกห้ามเดินทางออกนอกประเทศ ไม่มีประวัติการถูกเนรเทศ เคยถูกปฏิเสธการเข้าสาธารณรัฐเกาหลี หรือเคยกระทำผิดกฎหมายของสาธารณรัฐเกาหลี ไม่เคยพำนักอาศัยในสาธารณรัฐเกาหลีด้วยวีซ่า E-9 หรือ E-10 และต้องไม่มีประวัติเกี่ยวข้องกับยาเสพติดทุกชนิด ทั้งนี้ผู้ที่อยู่ระหว่างรอสัญญาจ้างงานของประเภทกิจการอุตสาหกรรมการผลิต และกิจการเกษตรและปศุสัตว์ สามารถสมัครเข้ารับการทดสอบได้ และเมื่อผ่านการทดสอบสามารถรายงานตัวสอบผ่านเข้าระบบกิจการบริการจะได้รับการเสนอชื่อเพื่อรอคัดเลือกจากนายจ้างในลำดับแรก
“ผู้ที่สนใจสามารถศึกษาวิธีการลงทะเบียน คุณสมบัติผู้สมัครและเอกสารที่เกี่ยวข้องที่เว็บไซต์กองบริหารแรงงานไทยไปต่างประเทศ toea.doe.go.th เมนูข่าวประชาสัมพันธ์ หัวข้อ ประกาศรับสมัครทดสอบภาษาเกาหลีและทักษะการทำงาน (Point System) ครั้งที่ 14 ประเกทกิจการบริการ 2 (เพศหญิง) หรือสอบถามรายละเอียดเพิ่มเติมได้ที่ สำนักงานจัดหางานกรุงเทพมหานครพื้นที่ 1-10 สำนักงานจัดหางานจังหวัดทุกจังหวัด หรือที่สายด่วนกระทรวงแรงงาน โทร.1506 กด 2 กรมการจัดหางาน หรือสายด่วนกรมการจัดหางาน โทร. 1694”นายคารม

ที่มา : https://www.thaigov.go.th/news/contents/details/80241