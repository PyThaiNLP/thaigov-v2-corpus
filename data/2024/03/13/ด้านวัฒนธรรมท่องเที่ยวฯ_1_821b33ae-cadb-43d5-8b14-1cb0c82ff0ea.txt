รัฐบาลไทย-ข่าวทำเนียบรัฐบาล-​"เสริมศักดิ์" ชวนร่วมงานดนตรี-วิถีชาติพันธุ์กลางสยามสแควร์ เฉลิมฉลองวาระสำคัญของประเทศไทยที่จะมีกฎหมายชาติพันธุ์ ด้วยการจัดงาน “เสียงชาติพันธุ์ ลื่อลั่นทั่วสยาม” 16-17 มีนาคมนี้


วันพุธที่ 13 มีนาคม 2567
​"เสริมศักดิ์" ชวนร่วมงานดนตรี-วิถีชาติพันธุ์กลางสยามสแควร์ เฉลิมฉลองวาระสำคัญของประเทศไทยที่จะมีกฎหมายชาติพันธุ์ ด้วยการจัดงาน “เสียงชาติพันธุ์ ลื่อลั่นทั่วสยาม” 16-17 มีนาคมนี้
​"เสริมศักดิ์" ชวนร่วมงานดนตรี-วิถีชาติพันธุ์กลางสยามสแควร์ เฉลิมฉลองวาระสำคัญของประเทศไทยที่จะมีกฎหมายชาติพันธุ์ ด้วยการจัดงาน “เสียงชาติพันธุ์ ลื่อลั่นทั่วสยาม” 16-17 มีนาคมนี้ กลางสยามสแควร์ (ลาน Block i) ตั้งแต่ 4 โมงเย็นเป็นต้นไป
"เสริมศักดิ์" ชวนร่วมงานดนตรี-วิถีชาติพันธุ์กลางสยามสแควร์ เฉลิมฉลองวาระสำคัญของประเทศไทยที่จะมีกฎหมายชาติพันธุ์ ด้วยการจัดงาน “เสียงชาติพันธุ์ ลื่อลั่นทั่วสยาม” 16-17 มีนาคมนี้ กลางสยามสแควร์ (ลาน Block i) ตั้งแต่ 4 โมงเย็นเป็นต้นไป
นายเสริมศักดิ์ พงษ์พานิช รัฐมนตรีว่าการกระทรวงวัฒนธรรม เปิดเผยว่า “หลังจากที่สภาผู้แทนราษฎรได้มีมติรับหลักการร่างพระราชบัญญัติคุ้มครองและส่งเสริมวิถีชีวิตกลุ่มชาติพันธุ์ พ.ศ. .... ไปแล้วเมื่อวันที่ 28 กุมภาพันธ์ 2567 กระทรวงวัฒนธรรม (วธ.) และเครือข่ายพี่น้องกลุ่มชาติพันธุ์ขอร่วมเฉลิมฉลองวาระสำคัญของประเทศไทยที่จะมีกฎหมายชาติพันธุ์ ด้วยการจัดงาน “เสียงชาติพันธุ์ ลื่อลั่นทั่วสยาม”   ชวนร่วมงานแสดงดนตรีของพี่น้อง  ชาติพันธุ์ในงาน “เสียงชาติพันธุ์ ลือลั่นทั่วสยาม” สนุกกับดนตรีเชื่อมวัฒนธรรมระหว่างศิลปินชาติพันธุ์และศิลปินรุ่นใหม่ อาทิ ชิ สุวิชาน พัฒนาไพรวัลย์ ศิลปินปกาเกอะญอ ผู้พาเสียงเตหน่า ดังไกลทั่วโลก Nimman Street Orchestra ลีซู วงดนตรีพื้นบ้าน คณะพรสวรรค์ ภูเก็ต ตำนานรองเง็งแห่งภูเก็ต Yoov Muas ศิลปิน  ป๊อบชาวม้ง รุ่นใหม่ที่กำลังมาแรง Good Mood วงดนตรี ชื่อดังแห่งสยาม และ Sri Popa-Jay Run 2 แร็พเปอร์แห่งยุค ลิ้มรสอาหารและเครื่องดื่มชาติพันธุ์  เลือกซื้อสินค้าจากพี่น้องชาติพันธุ์ พร้อมเรียนรู้วัฒนธรรมชาติพันธุ์ผ่านกิจกรรมเวิร์คช็อป 16-17 มีนาคมนี้ กลางสยามสแควร์ (ลาน Block i) ตั้งแต่ 4 โมงเย็นเป็นต้นไป
นายเสริมศักดิ์ กล่าวต่อไปว่า การใช้ดนตรีเป็นสื่อสร้างความเข้าใจความหลากหลายในสังคมไทย ที่แม้จะแตกต่างแต่ก็อยู่ร่วมกันได้อย่างเข้าใจ เหมือนเครื่องดนตรีที่มีความหลากหลายแต่สามารถผสานเป็นท่วงทำนองที่ไพเราะ งานครั้งนี้เป้าหมายส่งเสริม เผยแพร่ และสร้างมูลค่าทางศิลปวัฒนธรรมด้านดนตรี วิถีชีวิต ภูมิปัญญาที่เป็นเอกลักษณ์และคุณค่าของกลุ่มชาติพันธุ์ผสานกับวัฒนธรรมดนตรีร่วมสมัย ในงานนอกจากจะมีการแสดงดนตรีของศิลปินชาติพันธุ์และศิลปินรุ่นใหม่แล้ว ยังได้ร่วมเรียนรู้วิถีวัฒนธรรมของพี่น้องชาติพันธุ์ผ่านกิจกรรมเวิร์คช็อปที่หลากหลาย เช่น การเรียนรู้และทดลองเล่นเครื่องดนตรีชาติพันธุ์ Eco Print มัดย้อมผ้าสีธรรมชาติ  โกโก้เทสติ้ง เป็นต้น และมีการออกร้านจำหน่ายผลิตภัณฑ์ชุมชนที่แสดงให้เห็นถึงศักยภาพของพี่น้องกลุ่มชาติพันธุ์ อาทิ ผ้าทอพื้นบ้าน โกโก้ กาแฟ ชา และน้ำผึ้ง เป็นต้น
ขอชวนร่วมเดินหน้าผลักดันให้คนไทยเห็นคุณค่าของความหลากหลายของกลุ่มชาติพันธุ์มีทักษะชีวิตที่จะดำรงอยู่ในสังคมที่มีความแตกต่าง สร้างการยอมรับให้กลุ่มชาติพันธุ์มีส่วนร่วมในการพัฒนาประเทศอย่างยั่งยืน และสร้างความเท่าเทียมอย่างเป็นธรรมเพื่อลดความเหลื่อม ด้วยการสนับสนุนร่างพ.ร.บ.คุ้มครองและส่งเสริมวิถีชีวิตกลุ่มชาติพันธุ์ พ.ศ. ....ซึ่งสภาได้มีมติรับหลักการในวาระแรกเป็นที่เรียบร้อย
####
*** สอบถามรายละเอียดเพิ่มเติม ติดต่อ นายอภินันท์ ธรรมเสนา โทร 094 514 4153
email: tonseas@hotmail.com

ที่มา : https://www.thaigov.go.th/news/contents/details/80265