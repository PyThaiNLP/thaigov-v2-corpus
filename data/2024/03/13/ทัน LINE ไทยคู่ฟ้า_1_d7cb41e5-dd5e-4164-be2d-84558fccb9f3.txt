รัฐบาลไทย-ข่าวทำเนียบรัฐบาล-ใช้เทคนิค “โปรยน้ำและน้ำแข็งแห้ง” ลดอุณหภูมิในชั้นบรรยากาศ แก้ปัญหาฝุ่น PM 2.5 จ.เชียงใหม่


วันพุธที่ 13 มีนาคม 2567
ใช้เทคนิค “โปรยน้ำและน้ำแข็งแห้ง” ลดอุณหภูมิในชั้นบรรยากาศ แก้ปัญหาฝุ่น PM 2.5 จ.เชียงใหม่
.....
ใช้เทคนิค “โปรยน้ำและน้ำแข็งแห้ง” ลดอุณหภูมิในชั้นบรรยากาศ แก้ปัญหาฝุ่น PM 2.5 จ.เชียงใหม่
.
กระทรวงเกษตรและสหกรณ์ โดยกรมฝนหลวงและการบินเกษตร เพิ่มมาตรการปฏิบัติการเชิงรุกอย่างเร่งด่วน เพื่อบรรเทาปัญหาฝุ่น PM 2.5 ในพื้นที่ภาคเหนือ รวมถึงกรุงเทพฯ-ปริมณฑล
.
โดยใช้วิธีที่เรียกว่า “เทคนิคลดอุณหภูมิในชั้นบรรยากาศผกผันด้วยการโปรยน้ำและโปรยน้ำแข็งแห้ง” เพื่อเป็นการเจาะช่องบรรยากาศให้สามารถระบายฝุ่นละอองขึ้นต่อไปได้
.
ขั้นตอนการดำเนินการ :
- ใช้เครื่องบินชนิด CN จำนวน 1 ลำ และ CASA จำนวน 1 ลำ ขึ้นปฏิบัติการโปรยน้ำจำนวน 3,000 ลิตร เป็นรูปก้นหอย รัศมี 7 NM
- ดำเนินการในช่วงเวลา 13.52 – 14.07 น. และ 14.20 – 14.52 น.
.
สำหรับผลการปฏิบัติในรอบสัปดาห์ที่ผ่านมา ระหว่างวันที่ 4 – 10 มี.ค. 67 หน่วยปฏิบัติการฝนหลวงจังหวัดเชียงใหม่ และจังหวัดแพร่ ได้ปฏิบัติการฝนหลวงและใช้เทคนิคดัดแปรสภาพอากาศในพื้นที่ภาคเหนือ บริเวณ จ.เชียงใหม่ ลำพูน ลำปาง แพร่ อุตรดิตถ์ น่าน พบว่า ค่าฝุ่นละออง PM2.5 ในพื้นที่ดังกล่าวมีแนวโน้มลดลง
.
ทั้งนี้ นับตั้งแต่เปิดหน่วยปฏิบัติการฝนหลวงจังหวัดเชียงใหม่ ตั้งแต่วันที่ 1 ก.พ. 67 จนถึงปัจจุบัน ได้ปฏิบัติภารกิจต่าง ๆ ไปแล้วกว่า 50 วัน รวม 143 เที่ยวบิน ในพื้นที่ 15 จังหวัดภาคเหนือ โดยพื้นที่ จ.เชียงใหม่ บินปฏิบัติการทั้งสิ้น 16 วัน 20 เที่ยวบิน ในบริเวณพื้นที่ อ.เมืองฯ สะเมิง แม่วาง แม่ออน แม่แตง พร้าว เชียงดาว จอมทอง ฮอด ดอยเต่า และ อมก๋อย รวมทั้งได้ใช้เฮลิคอปเตอร์ ร่วมบินปฏิบัติการ “ตักน้ำดับไฟป่า” ไปแล้วทั้งสิ้น 4 วัน 32 เที่ยวบิน
.
อ่านเพิ่มเติม คลิก https://www.thaigov.go.th/news/contents/details/80144
ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/80252