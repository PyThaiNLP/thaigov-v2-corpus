รัฐบาลไทย-ข่าวทำเนียบรัฐบาล-กรมทางหลวงชนบท สร้างสะพานเมืองเก่าสำพันตา จังหวัดปราจีนบุรี  แล้วเสร็จ


วันพุธที่ 13 มีนาคม 2567
กรมทางหลวงชนบท สร้างสะพานเมืองเก่าสำพันตา จังหวัดปราจีนบุรี  แล้วเสร็จ
....
กรมทางหลวงชนบท (ทช.) กระทรวงคมนาคม โดยสำนักก่อสร้างสะพาน ดำเนินโครงการก่อสร้างสะพานเมืองเก่าสำพันตา หรือสะพานข้ามแควโสมง อำเภอกบินทร์บุรี จังหวัดปราจีนบุรี โดยก่อสร้างสะพานคอนกรีตเสริมเหล็ก ความยาว 110 เมตร ผิวจราจรกว้าง 9 เมตร และก่อสร้างถนนต่อเชื่อมผิวจราจรแบบคอนกรีตเสริมเหล็ก กว้าง 6 เมตร ยาว 3,010 เมตร ไหล่ทางกว้างข้างละ 0 - 1 เมตร พร้อมติดตั้งป้ายจราจร และอุปกรณ์อำนวยความปลอดภัย ตั้งแต่ กม.ที่ 0+650 - 3+770 ระยะทาง 3.12 ใช้งบประมาณ 67.748 ล้านบาท ทั้งนี้ จะช่วยยกระดับการคมนาคมในพื้นที่ให้มีประสิทธิภาพมากขึ้น ร่นระยะทางในการเดินทางได้ประมาณ 15 กิโลเมตร เชื่อมโยงการเดินทางระหว่างตำบลเมืองเก่า อำเภอกบินทร์บุรี เข้าสู่ตำบลสำพันตา อำเภอนาดี ประชาชนในพื้นที่ใช้เป็นเส้นทางขนส่งพืชผลทางการเกษตรได้อย่างสะดวกปลอดภัยอย่างเป็นรูปธรรม และสามารถกระตุ้นเศรษฐกิจในพื้นที่ได้ ปัจจุบันโครงการดังกล่าวดำเนินการก่อสร้างแล้วเสร็จ พร้อมเปิดให้ประชาชนใช้สัญจรแล้ว

ที่มา : https://www.thaigov.go.th/news/contents/details/80256