รัฐบาลไทย-ข่าวทำเนียบรัฐบาล-ผู้ตรวจฯ เอกนิติ ลงใต้ตรวจราชการ สอจ. พังงา


วันพุธที่ 13 มีนาคม 2567
13/03/2567
พิมพ์
ผู้ตรวจฯ เอกนิติ ลงใต้ตรวจราชการ สอจ. พังงา
ผู้ตรวจฯ เอกนิติ ลงใต้ตรวจราชการ สอจ. พังงา
เมื่อวันที่ 12 มีนาคม 2567 เวลา 13.00 น. นายเอกนิติ รมยานนท์ ผู้ตรวจราชการกระทรวงอุตสาหกรรม ลงพื้นที่ตรวจราชการกรณีปกติ รอบที่ 1 ประจำปีงบประมาณ พ.ศ. 2567 ณ สำนักงานอุตสาหกรรมจังหวัดพังงา พร้อมสำรวจบ้านพักของข้าราชการ โดยมีนายอารยะ  เนตวงษ์ อุตสาหกรรมจังหวัดพังงา หัวหน้ากลุ่มฯ และเจ้าหน้าที่ฯ รายงานผลการดำเนินงานตามประเด็นการตรวจราชการทั้งนี้ ผู้ตรวจฯ มอบนโยบายเน้นย้ำให้เจ้าหน้าที่ฯ ทุกคนดำเนินการตามนโยบาย MIND ของกระทรวงอุตสาหกรรม และให้ข้อเสนอแนะในการปฏิบัติงาน รวมทั้งแนวทางปฏิบัติงานตามข้อสั่งการที่จะต้องปฏิบัติอย่างเคร่งครัด อาทิ 1) การเบิกจ่ายงบประมาณ 2) การตรวจกำกับดูแลสถานประกอบการในพื้นที่ให้เป็นไปตามกฎหมาย และแก้ไขปัญหาเรื่องร้องเรียนอย่างเร่งด่วน เน้นย้ำให้ปฏิบัติงานผ่านระบบสารสนเทศ โดยใช้ระบบตรวจกำกับโรงงาน (i-Auditor) 3) โรงงานค้างชำระค่าธรรมเนียม จะต้องติดตามเร่งรัดดำเนินการให้เป็นที่สิ้นสุด 4) การรายงานข้อมูลกลางของกระทรวงอุตสาหกรรม (I-Single Form) จะต้องติดตามสถานประกอบการเข้าใช้งานระบบให้ครบถ้วน 5) การบริหารจัดการกากอุตสาหกรรม กำกับดูแลให้เป็นไปตามกฎหมาย และรายงานข้อมูลผ่านระบบสารสนเทศฯ 6) การรับรองอุตสาหกรรมสีเขียว (GI) ต้องผลักดันให้สถานประกอบการได้รับการรับรองอุตสาหกรรมสีเขียวทั้งหมดภายในปีงบประมาณ พ.ศ. 2568 และ 7) โครงการ 72 พรรษา ลด 10 MtCO2eq และ PM 2.5 จากภาคอุตสาหกรรม จะต้องมีวิธีการคำนวณหาค่าคาร์บอนไดออกไซด์ในปริมาณผลิตภัณฑ์แต่ละประเภทให้ถูกต้อง และใช้ MIND ในการปฏิบัติงาน เพื่อผู้ประกอบการ ประชาชน

ที่มา : https://www.thaigov.go.th/news/contents/details/80271