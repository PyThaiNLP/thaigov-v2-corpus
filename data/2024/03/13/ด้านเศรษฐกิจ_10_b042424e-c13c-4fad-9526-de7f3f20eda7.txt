รัฐบาลไทย-ข่าวทำเนียบรัฐบาล-หัวหน้าผู้ตรวจราชการ ตรวจราชการออนไลน์จังหวัดพื้นที่ EEC (สอจ.ชลบุรี ระยอง และฉะเชิงเทรา)


วันพุธที่ 13 มีนาคม 2567
13/03/2567
พิมพ์
หัวหน้าผู้ตรวจราชการ ตรวจราชการออนไลน์จังหวัดพื้นที่ EEC (สอจ.ชลบุรี ระยอง และฉะเชิงเทรา)
หัวหน้าผู้ตรวจราชการ ตรวจราชการออนไลน์จังหวัดพื้นที่ EEC (สอจ.ชลบุรี ระยอง และฉะเชิงเทรา)
วันที่ 12 มี.ค. 2567 เวลา 13.30น. นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม ตรวจราชการกรณีปกติรอบ 1/2567 ผ่านระบบออนไลน์ (Zoom Meeting) สำนักงานอุตสาหกรรมจังหวัด (สอจ.) พร้อมกับหน่วยงานภายใต้สังกัดกระทรวงอุตสาหกรรมในพื้นที่ระเบียงเศรษฐกิจพิเศษภาคตะวันออก (EEC) จำนวน 3 จังหวัด
1. สอจ.ชลบุรี มี นางสาวอังศุมาลิน ฉัตรสุวรรณวารี อุตสาหกรรมจังหวัดชลบุรี และเจ้าหน้าที่เข้าร่วม
2. สอจ.ระยอง มีนายวิเชียร ทองด้วง อุตสาหกรรมจังหวัดระยอง และเจ้าหน้าที่เข้าร่วม
3. สอจ.ฉะเชิงเทรา มีนายสมชาย เถื่อนสุวรรณ อุตสาหกรรมจังหวัดฉะเชิงเทรา และเจ้าหน้าที่เข้าร่วม
ทั้งนี้ หัวหน้าผู้ตรวจราชการ ได้ถ่ายทอดนโยบายของกระทรวงอุตสาหกรรม MIND 4 มิติ และเน้นย้ำให้ สอจ. ในพื้นที่ ดำเนินการดังนี้
1. เร่งรัดการตรวจกำกับดูแลโรงงานอุตสาหกรรมที่มีน้ำเสีย มลพิษทางอากาศ และโรงงานที่มีความเสี่ยงจะเกิดผลกระทบสิ่งแวดล้อมให้ปฏิบัติตามกฎหมายอย่างเคร่งครัด (ตรวจกำกับ 100%)  เพื่อป้องกันปัญหาข้อร้องเรียนของชุมชนและเหตุเดือดร้อนรำคาญ พร้อมทั้งเน้นย้ำให้การตรวจกำกับโรงงานโดยใช้ระบบ (i-Auditor)
2. การกำกับดูแลการจัดการกากอุตสาหกรรมในพื้นที่ ให้เป็นไปตามกฎหมายอย่างเคร่งครัด
3. การประชาสัมพันธ์ให้ยกระดับให้โรงงานพัฒนาการรับรองอุตสาหกรรมสีเขียว (GI)
4. ติดตามให้สถานประกอบการในพื้นที่เข้าใช้งานระบบ I-Industry พร้อมทั้งประชาสัมพันธ์ให้ความรู้อย่างต่อเนื่องในการกรอกข้อมูลลงในระบบ I-Single Form
5. ลงพื้นที่สำรวจโรงงานที่ไม่มีปฏิสัมพันธ์กับกระทรวงฯ เป็นเวลานาน เพื่อตรวจสอบสถานะปัจจุบันว่ายังคงมีสภาพเป็นโรงงานที่ประกอบกิจการหรือไม่ กรณีพบโรงงานเลิก/ร้าง ให้ดำเนินการจำหน่ายทะเบียนตามแนวทางที่กำหนด
6. ผู้ประกอบการที่กู้เงินกองทุนต่าง ๆ กรณีพบปัญหาในการประกอบกิจการ ให้ประสานงานกับ SMED Bank เข้าไปช่วยแก้ไขปัญหาได้อย่างรวดเร็ว ป้องกันการเกิดหนี้เสีย (NPL)
และ 7. ให้ สอจ.ชลบุรี บูรณาการกับหน่วยงานในจังหวัด กำหนดแนวทางป้องกันและแก้ไขปัญหาการเผาในพื้นที่เกษตรกรรม (อ้อย) ให้มีประสิทธิภาพสูงสุด เพื่อลดปัญหาฝุ่น PM 2.5

ที่มา : https://www.thaigov.go.th/news/contents/details/80269