รัฐบาลไทย-ข่าวทำเนียบรัฐบาล-​ผู้ตรวจฯ ศุภกิจ ตรวจราชการสระแก้ว เน้นย้ำ MIND ตรวจกำกับดูแลโรงงาน/เหมืองแร่ ให้ความปลอดภัยต่อชุมชนและสิ่งแวดล้อม 


วันพุธที่ 13 มีนาคม 2567
13/03/2567
พิมพ์
​ผู้ตรวจฯ ศุภกิจ ตรวจราชการสระแก้ว เน้นย้ำ MIND ตรวจกำกับดูแลโรงงาน/เหมืองแร่ ให้ความปลอดภัยต่อชุมชนและสิ่งแวดล้อม
​ผู้ตรวจฯ ศุภกิจ ตรวจราชการสระแก้ว เน้นย้ำ MIND ตรวจกำกับดูแลโรงงาน/เหมืองแร่ ให้ความปลอดภัยต่อชุมชนและสิ่งแวดล้อม
วันที่ 11 มีนาคม 2567 เวลา 13.30 น. นายศุภกิจ บุญศิริ ผู้ตรวจราชการกระทรวงอุตสาหกรรม ตรวจราชการกรณีตรวจราชการกรณีปกติ สำนักงานอุตสาหกรรมจังหวัดสระแก้ว ผ่านระบบออนไลน์ (Zoom Meeting) โดยมีนายพฤกษ์  ศิโรรัตนเศรษฐ์ อุตสาหกรรมจังหวัดสระแก้ว และเจ้าหน้าที่สำนักงานฯ เข้ารับการตรวจราชการ ทั้งนี้ ผู้ตรวจฯ (นายศุภกิจ) ได้ชี้แจงนโยบาย MIND ของกระทรวงอุตสาหกรรม ที่สนับสนุน "อุตสาหกรรมเศรษฐกิจ" ซึ่ง "เติบโตอย่างยั่งยืนคู่ชุมชน"  พร้อมนี้ ได้รับฟังการรายงานผลการดำเนินงานของสำนักงานฯ ตามประเด็นการตรวจราชการ รอบที่ 1/2567
โดยได้ให้ข้อเสนอแนะ เช่น
1) กำชับให้ สำนักงานฯ ตรวจกำกับ ดูแล สถานประกอบกิจการโรงงาน/เหมืองแร่ ให้ปฏิบัติตามกฎหมายฯ อย่างเคร่งครัด และประชาสัมพันธ์ถึงผู้ประกอบการรับรู้รับทราบถึงกฎหมายต่าง ๆ ที่ได้ประกาศใช้ และให้บริการผู้ประกอบการสามารถเข้าใช้งานบริการอิเล็กทรอนิกส์ของกระทรวงอุตสาหกรรมอย่างมีประสิทธิภาพ
2) การแก้ไขปัญหามลพิษ (ฝุ่น PM 2.5)
3) ให้ สำนักงานฯ ขับเคลื่อนภาคอุตสาหกรรมเชิงพื้นที่ตามนโยบายของกระทรวงฯ รัฐบาล โดยร่วมกับจังหวัด หน่วยงานอื่น ๆ ภาคเอกชน  และภาคการศึกษา สำหรับข้อมูลปัญหาอุปสรรค จะนำเรียนผู้บริหารระดับสูงต่อไป

ที่มา : https://www.thaigov.go.th/news/contents/details/80247