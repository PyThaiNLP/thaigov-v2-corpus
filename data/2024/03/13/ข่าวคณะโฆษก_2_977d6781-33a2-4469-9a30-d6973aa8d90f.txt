รัฐบาลไทย-ข่าวทำเนียบรัฐบาล-​“รัดเกล้า” เผย เร็วๆนี้ คลังเตรียมเสนอ ครม.เสริมสภาพคล่องในโครงการค้ำประกันสินเชื่อ PGS 11 วงเงิน 50,000 ล้าน พร้อมดึงออมสินปล่อยสินเชื่อดอกเบี้ยต่ำช่วยผู้ประกอบการ SMEs 


วันพุธที่ 13 มีนาคม 2567
13/03/2567
พิมพ์
​“รัดเกล้า” เผย เร็วๆนี้ คลังเตรียมเสนอ ครม.เสริมสภาพคล่องในโครงการค้ำประกันสินเชื่อ PGS 11 วงเงิน 50,000 ล้าน พร้อมดึงออมสินปล่อยสินเชื่อดอกเบี้ยต่ำช่วยผู้ประกอบการ SMEs
​“รัดเกล้า” เผย เร็วๆนี้ คลังเตรียมเสนอ ครม.เสริมสภาพคล่องในโครงการค้ำประกันสินเชื่อ PGS 11 วงเงิน 50,000 ล้าน พร้อมดึงออมสินปล่อยสินเชื่อดอกเบี้ยต่ำช่วยผู้ประกอบการ SMEs ใน 3 กลุ่มอุตสาหกรรม
วันที่ 13 มีนาคม 2567 นางรัดเกล้า อินทวงศ์ สุวรรณคีรี รองโฆษกประจำสำนักนายกรัฐมนตรี เปิดเผยว่า นายกฤษฎา จีนะวิจารณะ รัฐมนตรีช่วยว่าการกระทรวงคลัง ในเร็วๆนี้ เตรียมเสนอคณะรัฐมนตรี (ครม.) พิจารณามาตราการผ่านสถาบันการเงินเฉพาะกิจ (SFIs) ในโครงการค้ำประกันสินเชื่อ PGS 11 วงเงิน 50,000 ล้านบาท ให้บริษัทประกันสินเชื่ออุตสาหกรรมขนาดย่อม (บสย.) เพื่อสนับสนุนนโยบาย IGNITE Thailand ตามนโยบายของนายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลังโดยครอบคลุม 8 ฮับ เพื่อดันประเทศไทยเป็นที่ 1 ในภูมิภาค
นายกฤษฎาได้ให้ ธนาคารออมสิน เตรียมแพ็กเกจสินเชื่อดอกเบี้ยต่ำเพื่อเสริมสภาพคล่อง หรือ ลงทุนปรับปรุงหรือขยายกิจการให้แก่ผู้ประกอบการ SMEs ใน​ 3 กลุ่มอุตสาหกรรม ที่จะเติมเต็มเป้าหมายการเป็น 3 ฮับ​ ตามนโยบาย IGNITE Thailand ได้แก่ 1. ศูนย์กลางการท่องเที่ยว (Tourism Hub) 2. ศูนย์กลางการแพทย์และสุขภาพ (Wellness & Medical Hub) และ 3. ศูนย์กลางอาหาร (Agriculture & Food Hub)
รองโฆษกรัดเกล้าฯ ยังเปิดเผยว่า นายกฤษฏา ชี้ว่า มาตราการดังกล่าว จะสามารถเสริมสร้างศักยภาพให้กับผู้ประกอบการธุรกิจ SMEs ให้มีสภาพคล่องและสามารถแข่งขันได้ในตลาดปัจจุบัน อีกทั้งจะทำให้มีเม็ดเงินหมุนระบบ เกิดการจ้างงานกระตุ้นการลงทุนอีกด้วย

ที่มา : https://www.thaigov.go.th/news/contents/details/80242