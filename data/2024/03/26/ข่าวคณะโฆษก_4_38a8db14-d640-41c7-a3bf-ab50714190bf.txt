รัฐบาลไทย-ข่าวทำเนียบรัฐบาล-ครม.อนุมัติงบประมาณอุดหนุนค่าอาหารกลางวันของนักเรียนระดับชั้นมัธยมศึกษาปีที่ 1 – 3 ในโรงเรียนขยายโอกาสทางการศึกษา จำนวนนักเรียน 575,983 คน รวมงบประมาณทั้งสิ้น 2,955.57 ล้านบาท


วันอังคารที่ 26 มีนาคม 2567
26/03/2567
พิมพ์
ครม.อนุมัติงบประมาณอุดหนุนค่าอาหารกลางวันของนักเรียนระดับชั้นมัธยมศึกษาปีที่ 1 – 3 ในโรงเรียนขยายโอกาสทางการศึกษา จำนวนนักเรียน 575,983 คน รวมงบประมาณทั้งสิ้น 2,955.57 ล้านบาท
ครม.อนุมัติงบประมาณอุดหนุนค่าอาหารกลางวันของนักเรียนระดับชั้นมัธยมศึกษาปีที่ 1 – 3 ในโรงเรียนขยายโอกาสทางการศึกษา จำนวนนักเรียน 575,983 คน รวมงบประมาณทั้งสิ้น 2,955.57 ล้านบาท
วันนี้ (26 มี.ค. 67) นายคารม พลพรกลาง รองโฆษกประจำสำนักนายกรัฐมนตรี เปิดเผยว่า คณะรัฐมนตรีมีมติอนุมัติงบประมาณอุดหนุนค่าอาหารกลางวันของนักเรียนระดับชั้นมัธยมศึกษาปีที่ 1 – 3 ในโรงเรียนขยายโอกาสทางการศึกษา ในอัตราตามขนาดของโรงเรียน ดังนี้ 1.โรงเรียนสังกัดสำนักงานคณะกรรมการขั้นพื้นฐาน (สพฐ.)  จำนวน 6,855 แห่ง งบประมาณ 2,460.39 ล้านบาท  2.กรมส่งเสริมการปกครองส่วนท้องถิ่น (สถ.) จำนวน 376 แห่ง งบประมาณ 337.25 ล้านบาท 3.กองบัญชาการตำรวจตระเวนชายแดน (บช.ตชด.) จำนวน 4 แห่ง งบประมาณ 1.99 ล้านบาท และ 4.กรุงเทพมหานคร (กทม.) จำนวน 109 แห่ง งบประมาณ 155.94 ล้านบาท รวมจำนวน 7,344 แห่ง จำนวนนักเรียนทั้งหมด 575,983 คน ในระยะเวลา 200 วัน ต่อปีการศึกษา รวมงบประมาณทั้งสิ้น 2,955.57 ล้านบาท โดยให้มีผลในปีงบประมาณ พ.ศ. 2568 จากงบประมาณรายจ่ายประจำปีของกระทรวงมหาดไทยในส่วนเงินอุดหนุนที่จัดสรรให้แก่องค์กรปกครองส่วนท้องถิ่น และหน่วยงานอื่น ๆ ที่เกี่ยวข้อง
นายคารม กล่าวว่า งบประมาณอุดหนุนค่าอาหารกลางวันของนักเรียนระดับชั้นมัธยมศึกษาปีที่ 1 – 3 ในโรงเรียนขยายโอกาสทางการศึกษา ให้เป็นไปตาม มติ ครม.เมื่อวันที่ 8 พฤศจิกายน 2565 ในอัตรา 24 บาทต่อคนต่อวัน     เป็นอัตราเฉลี่ย เช่นเดียวกันนักเรียนระดับชั้นเด็กเล็กถึงระดับชั้นประถมศึกษาปีที่ 6 โดยใช้หลักวิธีการหาค่าเฉลี่ยของอัตราตามขนาดของโรงเรียนและจำนวนนักเรียน ดังนี้  1.จำนวนนักเรียน 1 – 40 คน ค่าอาหาร 36 บาทต่อคนต่อวัน 2.จำนวนนักเรียน 41 – 100 คน ค่าอาหาร 27 บาทต่อคนต่อวัน  3.จำนวนนักเรียน 101 – 120 คน ค่าอาหาร 24 บาทต่อคนต่อวัน และ 4. จำนวนนักเรียน 121 คนขึ้นไป ค่าอาหาร 22 บาทต่อคนต่อวัน

ที่มา : https://www.thaigov.go.th/news/contents/details/80874