รัฐบาลไทย-ข่าวทำเนียบรัฐบาล-​นายกฯ เผย ครม. อนุมัติจ้างเหมานักการภารโรง แทนการยกเลิกครูเวร มอบหมายให้ ศธ.นำเทคโนโลยีมาช่วยดูแลความปลอดภัย


วันอังคารที่ 26 มีนาคม 2567
26/03/2567
พิมพ์
​นายกฯ เผย ครม. อนุมัติจ้างเหมานักการภารโรง แทนการยกเลิกครูเวร มอบหมายให้ ศธ.นำเทคโนโลยีมาช่วยดูแลความปลอดภัย
​นายกฯ เผย ครม. อนุมัติจ้างเหมานักการภารโรง แทนการยกเลิกครูเวร มอบหมายให้ ศธ.นำเทคโนโลยีมาช่วยดูแลความปลอดภัย
วันนี้ (26 มีนาคม 2567) เวลา 11.50 น. ณ ศูนย์แถลงข่าวรัฐบาล ตึกนารีสโมสร ทำเนียบรัฐบาล  นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง กล่าวภายหลังการประชุมคณะรัฐมนตรีว่า ครม. มีมติ อนุมัติการขอรับจัดสรรงบประมาณ สำหรับการจ้างเหมาบริการนักการภารโรง และเห็นชอบหลักการตามที่กระทรวงศึกษาธิการเสนอ เฉพาะปี พ.ศ. 2568  โดยให้กระทรวงศึกษาธิการใช้งบประมาณในการจ้างภารโรงอย่างคุ้มค่า โปร่งใสและมีประสิทธิภาพ สำหรับระยะต่อไป ให้กระทรวงศึกษาธิการนำเทคโนโลยี เช่น กล้องวงจรปิด มาช่วยดูแลความปลอดภัยแทนการเพิ่มกำลังคน ซึ่งสืบเนื่องจากการยกเลิกเวรครู เมื่อช่วงระยะเวลาสองเดือนที่ผ่านมา

ที่มา : https://www.thaigov.go.th/news/contents/details/80871