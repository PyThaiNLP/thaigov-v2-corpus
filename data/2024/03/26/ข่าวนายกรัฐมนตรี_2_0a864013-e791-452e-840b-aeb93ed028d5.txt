รัฐบาลไทย-ข่าวทำเนียบรัฐบาล-​นายกฯ กำชับ หน่วยงานที่เกี่ยวข้องดูแลความปลอดภัย ปชช. ช่วงเทศกาลสงกรานต์ เผยเตรียมลงพื้นที่ตรวจดูการจราจรด้วยตนเอง


วันอังคารที่ 26 มีนาคม 2567
26/03/2567
พิมพ์
​นายกฯ กำชับ หน่วยงานที่เกี่ยวข้องดูแลความปลอดภัย ปชช. ช่วงเทศกาลสงกรานต์ เผยเตรียมลงพื้นที่ตรวจดูการจราจรด้วยตนเอง
​นายกฯ กำชับ หน่วยงานที่เกี่ยวข้องดูแลความปลอดภัย ปชช. ช่วงเทศกาลสงกรานต์ เผยเตรียมลงพื้นที่ตรวจดูการจราจรด้วยตนเอง
วันนี้ (26 มีนาคม 2567) เวลา 11.50 น. ณ ศูนย์แถลงข่าวรัฐบาล ตึกนารีสโมสร ทำเนียบรัฐบาล นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง กล่าวภายหลังการประชุมคณะรัฐมนตรีว่า ได้กำชับหน่วยงานที่เกี่ยวข้องดูแลเรื่องความปลอดภัยของพี่น้องประชาชน ในการเดินทางกลับภูมิลำเนา ช่วงเทศกาลสงกรานต์ ให้เดินทางด้วยความปลอดภัย ซึ่งคาดว่าจะมีพี่น้องประชาชนเดินทางกลับภูมิลำเนาเป็นจำนวนมาก     โดยนายกฯ ได้กำชับกระทรวงคมนาคมดูแลความปลอดภัยให้พี่น้องประชาชน ทั้งนี้ นายกฯ จะลงพื้นที่ตรวจการจราจรด้วยตนเองช่วงใกล้เทศกาลสงกรานต์  พร้อมมอบหมายให้ฝ่ายความมั่นคง ดูแลความเป็นอยู่ และความปลอดภัยในทุก ๆ เรื่อง ตลอดช่วงเทศกาลสงกรานต์ให้เป็นไปได้ด้วยดี และมอบหมายให้กระทรวงการท่องเที่ยวและการกีฬาจัดนิทรรศการช่วงเทศกาลสงกรานต์ กำชับ ให้ดูแลพี่น้องประชาชนที่เดินทางมาร่วมชมนิทรรศการช่วงเทศกาลสงกรานต์

ที่มา : https://www.thaigov.go.th/news/contents/details/80869