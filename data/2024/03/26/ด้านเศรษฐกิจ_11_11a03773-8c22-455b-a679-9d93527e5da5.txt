รัฐบาลไทย-ข่าวทำเนียบรัฐบาล-รัฐมนตรีฯพิมพ์ภัทรา ร่วมยินดี 55 ปี สมอ. พร้อมเปิดงาน “มหกรรมสินค้าคุณภาพได้มาตรฐานราคาโรงงานฯ” ชวนประชาชน ซื้อสินค้าคุณภาพดี มีมาตรฐาน ในราคาโรงงาน 25 - 29 มีนาคมนี้ที่ สมอ.


วันอังคารที่ 26 มีนาคม 2567
26/03/2567
พิมพ์
รัฐมนตรีฯพิมพ์ภัทรา ร่วมยินดี 55 ปี สมอ. พร้อมเปิดงาน “มหกรรมสินค้าคุณภาพได้มาตรฐานราคาโรงงานฯ” ชวนประชาชน ซื้อสินค้าคุณภาพดี มีมาตรฐาน ในราคาโรงงาน 25 - 29 มีนาคมนี้ที่ สมอ.
รัฐมนตรีฯพิมพ์ภัทรา ร่วมยินดี 55 ปี สมอ. พร้อมเปิดงาน “มหกรรมสินค้าคุณภาพได้มาตรฐานราคาโรงงานฯ” ชวนประชาชน ซื้อสินค้าคุณภาพดี มีมาตรฐาน ในราคาโรงงาน 25 - 29 มีนาคมนี้ที่ สมอ.
วันที่ 25 มีนาคม 2567 นางสาวพิมพ์ภัทรา วิชัยกุล รัฐมนตรีว่าการกระทรวงอุตสาหกรรม เป็นประธานในพิธีเปิดงาน “มหกรรมสินค้าคุณภาพได้มาตรฐานราคาโรงงาน เนื่องในโอกาสครบรอบ 55 ปี การสถาปนาสำนักงานมาตรฐานผลิตภัณฑ์อุตสาหกรรม” โดยมีนายณัฐพล รังสิตพล ปลัดกระทรวงอุตสาหกรรม นางสาวศิรินันท์ ศิริพานิช ผู้ช่วยรัฐมนตรีประจำกระทรวงอุตสาหกรรม นางสาวไพลิน เทียนสุวรรณ เลขานุการรัฐมนตรีว่าการกระทรวงอุตสาหกรรม และผู้บริหารกระทรวงอุตสาหกรรมเข้าร่วมแสดงความยินดี โดยมีนายวันชัย พนมชัย เลขาธิการสำนักงานมาตรฐานผลิตภัณฑ์อุตสาหกรรม ให้การต้อนรับ ณ บริเวณห้องนิทรรศการ และห้องโถง ชั้น 1 อาคารสำนักงานมาตรฐานผลิตภัณฑ์อุตสาหกรรม
รัฐมนตรีว่าการกระทรวงอุตสาหกรรม กล่าวแสดงความยินดีในโอกาสครบรอบ 55 ปี สำนักงานมาตรฐานผลิตภัณฑ์อุตสาหกรรม หรือ สมอ. ที่เป็นผู้ดำเนินงานด้านการมาตรฐานของประเทศ เพื่อผลักดันให้ภาคอุตสาหกรรมเติบโตอย่างต่อเนื่อง โดยการส่งเสริม ให้ทุกภาคส่วนนำการมาตรฐานไปใช้ประโยชน์ เพื่อพัฒนาสินค้าและบริการให้มีคุณภาพเป็นไปตามมาตรฐาน  และเพิ่มศักยภาพในการแข่งขันทางการค้า ขณะเดียวกันก็คุ้มครองผู้บริโภคให้มีความปลอดภัยจากการใช้สินค้า ด้วยการกำกับ ดูแล คุณภาพของสินค้าที่จำหน่ายในท้องตลาด และทางออนไลน์อย่างต่อเนื่อง เพื่อให้ประชาชนได้ใช้สินค้าที่มีคุณภาพ ได้มาตรฐาน และมีความปลอดภัย
โดยในปีนี้ สมอ. ได้จัดงาน “มหกรรมสินค้าคุณภาพได้มาตรฐานราคาโรงงาน เนื่องในโอกาสครบรอบ 55 ปี การสถาปนาสำนักงานมาตรฐานผลิตภัณฑ์ อุตสาหกรรม” ขึ้น เพื่อเป็นการเฉลิมฉลองเนื่องในโอกาสที่ สมอ. ครบรอบ 55 ปี และสืบทอดเจตนารมณ์ในการคุ้มครองผู้บริโภคให้ได้รับความปลอดภัยจากการใช้สินค้าที่มีมาตรฐาน ตลอดจนกระตุ้นเศรษฐกิจ และลดค่าครองชีพให้ประชาชน โดยนำผู้ประกอบการกว่า 50 ราย 92 บูธ ที่ผลิตและจำหน่ายสินค้าที่ได้มาตรฐาน มอก. มาร่วมออกร้านจำหน่ายสินค้าคุณภาพดี มีมาตรฐาน ในราคาโรงงาน ซึ่งถูกกว่าท้องตลาด 20 – 50 % ได้แก่ รถยนต์ รถจักรยานยนต์ ยางรถยนต์ เครื่องใช้ไฟฟ้าและอิเล็กทรอนิกส์ เช่น เครื่องปรับอากาศ เครื่องฟอกอากาศ เครื่องซักผ้า พัดลม ทีวี ตู้เย็น เครื่องดูดฝุ่น เตาไมโครเวฟ เตาปิ้งย่าง กระทะไฟฟ้า ไดร์เป่าผม เครื่องม้วนผม ลำโพง เครื่องเสียง หลอดไฟ โคมไฟ ปลั๊กพ่วง พาวเวอร์แบงค์ และคอมพิวเตอร์ เป็นต้น นอกจากนี้ยังมี รองเท้า อุปกรณ์กีฬา ภาชนะเมลามีน ภาชนะพลาสติก  ภาชนะเทฟลอน ของเล่น หมวกกันน็อก หน้ากากอนามัย เครื่องกรองน้ำดื่ม น้ำตาลทราย รวมถึงสินค้าอุปโภคบริโภคอื่นๆ และสินค้า OTOP ที่ได้รับการรับรองมาตรฐานผลิตภัณฑ์ชุมชน (มผช.) และงานบริการที่ได้รับการรับรอง มอก. S โดยจัดระหว่างวันที่ 25 - 29 มีนาคม 2567 เวลา 08.30-18.00 น. ณ บริเวณโดยรอบอาคาร สมอ. ถนนพระรามที่ 6 เขตราชเทวี กรุงเทพฯ (เยื้องกับโรงพยาบาลรามาธิบดี) สอบถามรายละเอียดเพิ่มเติม โทร. 0 2430 6833 ต่อ 2310

ที่มา : https://www.thaigov.go.th/news/contents/details/80864