รัฐบาลไทย-ข่าวทำเนียบรัฐบาล-ที่ปรึกษาฯ ดนัยณัฏฐ์ ร่วมหารือ คณะกรรมการขับเคลื่อนยุทธศาสตร์กระทรวงเกษตรและสหกรณ์


วันจันทร์ที่ 25 มีนาคม 2567
25/03/2567
พิมพ์
ที่ปรึกษาฯ ดนัยณัฏฐ์ ร่วมหารือ คณะกรรมการขับเคลื่อนยุทธศาสตร์กระทรวงเกษตรและสหกรณ์
ที่ปรึกษาฯ ดนัยณัฏฐ์ ร่วมหารือ คณะกรรมการขับเคลื่อนยุทธศาสตร์กระทรวงเกษตรและสหกรณ์
วันที่ 22 มีนาคม 2567 นายดนัยณัฏฐ์ โชคอำนวย ที่ปรึกษารัฐมนตรีว่าการกระทรวงอุตสาหกรรม ได้รับมอบหมายจาก นางสาวพิมพ์ภัทรา วิชัยกุล รัฐมนตรีว่าการกระทรวงอุตสาหกรรม ให้คณะกรรมการขับเคลื่อนยุทธศาสตร์กระทรวงเกษตรและสหกรณ์ เข้าพบ เพื่อหารือเกี่ยวกับแนวทางการบูรณาการงานร่วมกันระหว่าง กระทรวงเกษตรและสหกรณ์ กับ กระทรวงอุตสาหกรรม และแนวทางการแก้ไขปัญหาอุปสรรคจากการดำเนินงานที่ผ่านมา ณ ห้องประชุม อก.1 ชั้น 2 สำนักงานปลัดกระทรวงอุตสาหกรรม
โดยมีประเด็นในการหารือ ดังนี้ 1. ความร่วมมือในการสร้างมูลค่าเพิ่มสินค้าเกษตรจากกระทรวงอุตสาหกรรมเป็นการขอความร่วมมือในการสร้างมูลค่าเพิ่มสินค้าเกษตรจากกระทรวงอุตสาหกรรม 2. แนวทางความร่วมมือระหว่างกระทรวงอุตสาหกรรมกับกระทรวงเกษตรและสหกรณ์ ได้แก่ ภาพรวมนโยบายการพัฒนาอุตสาหกรรมอาหารและเกษตรแปรรูปของกระทรวงอุตสาหกรรม และแนวทางการเชื่อมโยงห่วงโซ่การผลิตจากภาคเกษตร และด้านเกษตรอุตสาหกรรมและการส่งเสริมผู้ประกอบการ อาทิ การแปรรูปสินค้าเกษตร การส่งส่งเสริมผู้ประกอบการ การพัฒนานวัตกรรมด้านการเกษตร และการจัดการวัสดุเหลือใช้ทางการเกษตร และ 3. แนวทางการแก้ไขปัญหาอุปสรรคจากการดำเนินงานที่ผ่านมา ได้แก่ ปัญหา อุปสรรค ข้อเสนอแนะ และแนวทางแก้ไข ในการดำเนินงาน

ที่มา : https://www.thaigov.go.th/news/contents/details/80847