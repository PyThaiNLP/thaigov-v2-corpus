รัฐบาลไทย-ข่าวทำเนียบรัฐบาล-ปลัดฯ ทส. ร่วมเปิดศูนย์กลางคอนเทนต์ด้านการเปลี่ยนแปลงสภาพภูมิอากาศ "Climate Center Grand Opening" เสริมพลังประเทศไทยสู่เป้าหมาย Net Zero


วันอังคารที่ 26 มีนาคม 2567
ปลัดฯ ทส. ร่วมเปิดศูนย์กลางคอนเทนต์ด้านการเปลี่ยนแปลงสภาพภูมิอากาศ "Climate Center Grand Opening" เสริมพลังประเทศไทยสู่เป้าหมาย Net Zero
ปลัดฯ ทส. ร่วมเปิดศูนย์กลางคอนเทนต์ด้านการเปลี่ยนแปลงสภาพภูมิอากาศ "Climate Center Grand Opening" เสริมพลังประเทศไทยสู่เป้าหมาย Net Zero
ปลัดฯ ทส. ร่วมเปิดศูนย์กลางคอนเทนต์ด้านการเปลี่ยนแปลงสภาพภูมิอากาศ "Climate Center Grand Opening" เสริมพลังประเทศไทยสู่เป้าหมาย Net Zero
วันที่ 25 มีนาคม 2567 เวลา 09.00 น. นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม เป็นประธานสักขีพยานฯ การลงนามความร่วมมือ (MOU) ด้านการขับเคลื่อนนโยบายการรับมือการเปลี่ยนแปลงสภาพภูมิอากาศ ระหว่าง ฐานเศรษฐกิจ และ กรมการเปลี่ยนแปลงสภาพภูมิอากาศและสิ่งแวดล้อม พร้อมปาฐกถาพิเศษในหัวข้อ "บทบาทภาครัฐ เอกชน และสื่อมวลชนกับการรับมือโลกร้อน" ในงาน Climate Center Grand Opening โดยมี นางชญานันท์ ภักดีจิตต์ รองปลัดกระทรวงฯ ดร.พิรุณ สัยยะสิทธิ์พานิช อธิบดีกรมการเปลี่ยนแปลงสภาพภูมิอากาศและสิ่งแวดล้อม พร้อมด้วยผู้บริหารในสังกัดกระทรวงฯ และหน่วยงานภาคเอกชนที่เกี่ยวข้อง เข้าร่วมงาน ณ โรงแรมอิสติน แกรนด์ พญาไท กรุงเทพฯ
นายจตุพร ได้กล่าวในปาฐกถาพิเศษว่า อีก 10 ปีข้างหน้าสิ่งที่โลกต้องเผชิญคือ ปัญหาสภาพอากาศที่รุนแรงแบบสุดขั้ว การเปลี่ยนแปลงขั้นวิกฤตต่อระบบโลก การสูญเสียความหลากหลายทางชีวภาพ การขาดแคลนทรัพยากรธรรมชาติ ซึ่งประเทศไทยเป็นประเทศที่ประสบปัญหาโลกร้อนติดอันดับ 1 ใน 10 ของโลก การเปลี่ยนแปลงสภาพภูมิอากาศ ยังส่งผลให้เกิดภัยพิบัติรุนแรง และบ่อยครั้งนำไปสู่ความสูญเสียทางเศรษฐกิจ ที่คาดการณ์ว่าจะสูงถึง 12.5 ล้านล้านเหรียญสหรัฐ (USD) ในปี ค.ศ. 2050 จึงถือเป็นปัญหาใหญ่ที่ทุกภาคส่วนควรให้ความสำคัญ และเผยแพร่ข้อมูลข่าวสารให้เข้าถึงประชาชนมากที่สุด เพื่อสร้างความเข้าใจถึงปัญหาและผลกระทบที่จะเกิดขึ้นในอนาคต และในช่วงท้ายได้กล่าวขอบคุณ ฐานเศรษฐกิจที่ได้จัดตั้งศูนย์ Climate Center ขึ้น เพราะการสื่อสาร เป็นกลไกสำคัญที่ช่วยขับเคลื่อนการดำเนินงานด้านการเปลี่ยนแปลงสภาพภูมิอากาศ โดยเฉพาะการทำความเข้าใจกับภาคประชาชน สื่อมวลชนจึงมีบทบาทสำคัญในการผลักดันให้บรรลุเป้าหมายที่ประเทศตั้งไว้ได้
การจัดงาน Climate Center Grand Opening เป็นการเปิดตัวสำนักข่าวด้านการเปลี่ยนแปลงสภาพภูมิอากาศ หรือ Climate Center ที่จะเป็นศูนย์กลางคอนเทนต์ด้านการเปลี่ยนแปลงสภาพภูมิอากาศ เพื่อส่งเสริมให้ประเทศไทยบรรลุสู่เป้าหมาย Net Zero โดยมีการประสานความร่วมมือด้านการขับเคลื่อนนโยบายการรับมือการเปลี่ยนแปลงสภาพภูมิอากาศระหว่าง ฐานเศรษฐกิจ กับ กรมการเปลี่ยนแปลงสภาพภูมิอากาศและสิ่งแวดล้อม กระทรวงทรัพยากรธรรมชาติและสิ่งแวดล้อม เพื่อเป็นการร่วมกันขับเคลื่อนนโยบายการรับมือการเปลี่ยนแปลงสภาพภูมิอากาศ และการสื่อสารเผยแพร่เกี่ยวกับการเปลี่ยนแปลงสภาพภูมิอากาศให้เข้าถึงประชาชนมากที่สุด เพื่อสร้างการมีส่วนร่วมจากทุกภาคส่วนในการลดการปล่อยก๊าซเรือนกระจกให้เป็น Net Zero

ที่มา : https://www.thaigov.go.th/news/contents/details/80858