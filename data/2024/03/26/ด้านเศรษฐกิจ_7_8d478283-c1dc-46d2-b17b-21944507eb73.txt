รัฐบาลไทย-ข่าวทำเนียบรัฐบาล-​รองปลัด กษ. ร่วมหารือเพื่อขับเคลื่อนมาตรการป้องกันการทุจริตเกี่ยวกับการใช้ประโยชน์ที่ดินของรัฐโดยมิชอบ 


วันอังคารที่ 26 มีนาคม 2567
​รองปลัด กษ. ร่วมหารือเพื่อขับเคลื่อนมาตรการป้องกันการทุจริตเกี่ยวกับการใช้ประโยชน์ที่ดินของรัฐโดยมิชอบ
​รองปลัด กษ. ร่วมหารือเพื่อขับเคลื่อนมาตรการป้องกันการทุจริตเกี่ยวกับการใช้ประโยชน์ที่ดินของรัฐโดยมิชอบ กรณีปัญหาการบุกรุกและใช้ประโยชน์ในที่ดินป่าไม้
นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ เข้าร่วมการประชุมหารือ “ประเด็นการดำเนินการและขับเคลื่อนมาตรการป้องกันการทุจริตเกี่ยวกับการใช้ประโยชน์ที่ดินของรัฐโดยมิชอบ กรณีปัญหาการบุกรุกและใช้ประโยชน์ในที่ดินป่าไม้” โดยมีนายนิวัติไชย เกษมมงคล เลขาธิการคณะกรรมการ ป.ป.ช. เป็นประธานการประชุม พร้อมด้วยรองเลขาธิการสำนักงานการปฏิรูปที่ดินเพื่อเกษตรกรรม (นายสุรชัย ยุทธชนะ) และเจ้าหน้าที่ที่เกี่ยวข้อง เข้าร่วมประชุม ณ ห้องประชุมอบรมชั้น ๓ อาคารสถาบันการป้องกันและปราบปรามการทุจริตแห่งชาติ สัญญา ธรรมศักดิ์ สำนักงาน ป.ป.ช. โดยสามารถสรุปผลการประชุมได้ดังนี้
1. ที่ประชุมรับทราบ ที่มาและข้อเสนอแนะตามมาตรการป้องกันการทุจริตเกี่ยวกับการใช้ประโยชน์ในที่ดินของรัฐ โดยมิชอบกรณีปัญหาการบุกรุกและการใช้ประโยชน์ในที่ดินป่าไม้ (สำนักมาตรการเชิงรุกและนวัตกรรม, สำนักงาน ป.ป.ช.) ซึ่งด้านการปรับปรุงแนวเขตที่ดินของรัฐ ตามมาตรการของคณะกรรมการ ป.ป.ช. ได้แก่ การสนับสนุนและเร่งรัดการดำเนินการปรับปรุงแผนที่แนวเขตที่ดินของรัฐแบบบูรณาการ มาตราส่วน 1:4,000 (One Map) กำหนดแผนงาน กรอบระยะเวลา ประกาศใช้บริเวณไม่มีปัญหา และเร่งรัดดำเนินการในพื้นที่เศรษฐกิจ การชี้แจงทำความเข้าใจกับประชาชนและทุกภาคส่วนที่อาจได้รับผลกระทบ การพิจารณาแนวทางแก้ไขปัญหาเกี่ยวกับการดำเนินคดีกับผู้บุกรุกที่ดินของรัฐ และการพิจารณาช่วยเหลือเยียวยา และการเปิดเผยข้อมูล One Map ที่ผ่านการรับรองแล้วในระบบอินเตอร์เน็ตหรือแอปพลิเคชัน ซึ่งผลการพิจารณา หน่วยงานส่วนใหญ่เห็นด้วยกับหลักการตามมาตรการของคณะกรรมการ ป.ป.ช. และมีข้อสังเกตต่อข้อเสนอแนะข้อที่ให้เร่งรัดดำเนินการในพื้นที่เศรษฐกิจ คณะอนุกรรมการปรับปรุงแผนแนวเขตที่ดินของรัฐฯ ไม่ได้กำหนดหลักเกณฑ์การดำเนินงานในลักษณะนี้ไว้แต่อย่างใด และเห็นว่าสอดคล้องกับ (ร่าง) นโยบายและแผนการบริหารจัดการที่ดินและทรัพยากรดินของประเทศ (พ.ศ. 2566-2580) ในประเด็นนโยบายด้านที่ 1 ซึ่งได้กำหนดเป้าหมายการปรับปรุงแผนที่แนวเขตที่ดินของรัฐ มาตราส่วน 1:4,000 (One Map) ให้แล้วเสร็จในระยะ 5 ปี (พ.ศ. 2566-2570)
2. ที่ประชุมรับทราบ การดำเนินการปรับปรุงแผนที่แนวเขตที่ดินของรัฐแบบบูรณาการ มาตราส่วน 1:4,000 (One Map) (ขอความอนุเคราะห์ข้อมูลจากสำนักงานคณะกรรมการนโยบายที่ดินแห่งชาติ และหน่วยที่เกี่ยวข้อง) ได้แก่ ขั้นตอนการดำเนินงาน ผลการดำเนินการและการแก้ไขปัญหาต่อประชาชนที่ได้รับผลกระทบ ความคืบหน้าการดำเนินงานของหน่วยงานของรัฐใน 3 กลุ่มจังหวัด ที่คณะรัฐมนตรีมีมติเห็นชอบ การจัดทำระบบฐานข้อมูลแนวเขตที่ดินของรัฐและการเปิดเผยข้อมูล ปัญหาและอุปสรรคในการดำเนินการ/ข้อเสนอแนะ
3. ที่ประชุมรับทราบ การดำเนินการรวบรวมและพิจารณาวิธีการทางด้านเทคนิค ในการกำหนดที่เขา ภูเขาและพื้นที่ลาดชันเกิน 35 เปอร์เซ็นต์ ให้สอดคล้องกับมติคณะรัฐมนตรี (กลุ่มภูมิสารสนเทศ สำนักเทคโนโลยีสารสนเทศ, สำนักงาน ป.ป.ช.)
4. ที่ประชุมพิจารณาและรับทราบ แนวทางการแก้ไขปัญหาการทับซ้อนกันของที่ดินที่อยู่ระหว่างการปรับปรุงแนวเขตที่ดินของรัฐแบบบูรณาการ มาตราส่วน 1:4,000 (One Map) (ขอความอนุเคราะห์ข้อมูลจากหน่วยงาน/ผู้เข้าร่วมประชุม) ได้แก่ สภาพปัญหาและข้อเสนอแนะ กรณีอุทยานแห่งชาติ เขตรักษาพันธุ์สัตว์ป่า เขตห้ามล่าสัตว์ป่า ที่ทับซ้อนกับเขตปฏิรูปที่ดิน และกรณีที่ดินของรัฐประเภทอื่น ๆ โดย ส.ป.ก. เสนอหลักการให้กำหนดแนวทางปฏิบัติเกี่ยวกับการปรับปรุงแผนที่แนวเขตที่ดินของรัฐ แบบบูรณาการมาตราส่วน 1:4,000 (One Map) และให้หน่วยงานที่เกี่ยวข้องรับรองความถูกต้องของข้อมูล และ เมื่อคณะรัฐมนตรีเห็นชอบผลการดำเนินงานดังกล่าวแล้ว ให้นำไปจัดทำแผนที่แนบท้ายกฎหมาย โดยไม่ต้องแจ้งเวียน ให้หน่วยงานที่เกี่ยวข้องตรวจสอบตามมติคณะรัฐมนตรี เมื่อวันที่ 28 กุมภาพันธ์ 2555 และมติคณะรัฐมนตรี เมื่อวันที่ 22 มีนาคม 2565 เพื่อเป็นการลดขั้นตอนที่ซ้ำซ้อนและให้ สคทช. นำเรื่องเสนอคณะรัฐมนตรีพิจารณาต่อไป
5. ที่ประชุมรับทราบ แผนงานบูรณาการต่อต้านการทุจริตและประพฤติมิชอบ (สำนักนโยบายและยุทธศาสตร์, สำนักงาน ป.ป.ช.

ที่มา : https://www.thaigov.go.th/news/contents/details/80853