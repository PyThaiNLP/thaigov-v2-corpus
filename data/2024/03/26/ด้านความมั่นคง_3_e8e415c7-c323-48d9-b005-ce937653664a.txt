รัฐบาลไทย-ข่าวทำเนียบรัฐบาล-“ปลัดฯ จตุพร” เปิดอบรมหลักสูตร “นบก.ทส.” รุ่นที่ 3 ย้ำ บุคลากรคือส่วนสำคัญของการขับเคลื่อนองค์กร แนะ ยึดประโยชน์ของประชาชนเป็นหลักในการปฏิบัติงาน


วันอังคารที่ 26 มีนาคม 2567
“ปลัดฯ จตุพร” เปิดอบรมหลักสูตร “นบก.ทส.” รุ่นที่ 3 ย้ำ บุคลากรคือส่วนสำคัญของการขับเคลื่อนองค์กร แนะ ยึดประโยชน์ของประชาชนเป็นหลักในการปฏิบัติงาน
“ปลัดฯ จตุพร” เปิดอบรมหลักสูตร “นบก.ทส.” รุ่นที่ 3 ย้ำ บุคลากรคือส่วนสำคัญของการขับเคลื่อนองค์กร แนะ ยึดประโยชน์ของประชาชนเป็นหลักในการปฏิบัติงาน
“ปลัดฯ จตุพร” เปิดอบรมหลักสูตร “นบก.ทส.” รุ่นที่ 3 ย้ำ บุคลากรคือส่วนสำคัญของการขับเคลื่อนองค์กร แนะ ยึดประโยชน์ของประชาชนเป็นหลักในการปฏิบัติงาน
วันที่ 25 มีนาคม 2567 เวลา 13.30 น. นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม (ปกท.ทส.) เป็นประธานในพิธีเปิดการฝึกอบรม หลักสูตร "นักบริหารระดับกลาง กระทรวงทรัพยากรธรรมชาติและสิ่งแวดล้อม" หรือ นบก.ทส. รุ่นที่ 3 โดยมี นายสิทธิชัย เสรีส่งแสง ผู้ตรวจราชการกระทรวงฯ พร้อมด้วยคณะผู้บริหารหน่วยงานในสังกัดกระทรวงฯ และผู้เข้ารับการฝึกอบรมจากหน่วยงานภายใต้สังกัดกระทรวงฯ จำนวน 50 คน จาก 13 หน่วยงาน เข้าร่วมพิธี ณ ห้องประชุมโฮลอินวัน 1 โรงแรมทินิดี โฮเต็ล บางกอก กอล์ฟ คลับ จ.ปทุมธานี
นายจตุพร ได้กล่าวให้โอวาทแก่ผู้เข้ารับการฝึกอบรม ถึงความสำคัญของการพัฒนาศักยภาพบุคลากรภายในองค์กร ซึ่งถือเป็นส่วนสำคัญในการขับเคลื่อนภารกิจของกระทรวงฯ ให้บรรลุเป้าหมาย บุคลากรจึงจำเป็นต้องมีความรอบรู้ มีวิสัยทัศน์ที่กว้างไกล มีทักษะและทัศนคติที่ดี มีคุณธรรมจริยธรรม และมีความชำนาญในการบริหารจัดการที่ดี เพื่อผสานความร่วมมือกัน โดยเฉพาะการร่วมกันแก้ไขปัญหาการเปลี่ยนแปลงของสภาพภูมิอากาศที่เป็นประเด็นสำคัญในปัจจุบัน การฝึกอบรมนี้จึงถือเป็นโอกาสอันดีที่ทำให้แต่ละหน่วยงานได้เรียนรู้ซึ่งกันและกัน แลกเปลี่ยนประสบการณ์ มุมมอง หาจุดร่วม เพื่อพัฒนาการบริหารงานให้มีประสิทธิภาพ และตอบสนองความต้องการของประชาชนมากยิ่งขึ้น นอกจากนี้ ยังได้เน้นย้ำหลักการทำงานที่สำคัญตามนโยบายของท่านรองนายกรัฐมนตรี และรัฐมนตรีว่าการกระทรวงทรัพยากรธรรมชาติและสิ่งแวดล้อม (พล.ต.อ.พัชรวาท วงษ์สุวรรณ) นั่นคือ "ขยัน ซื่อสัตย์ อดทน มีวินัย" โดยแนะให้ยึดถือเป็นหลักปฏิบัติพื้นฐานของการทำงาน ควบคู่กับหลักคุณธรรมและข้อกฎหมาย โดยถือเอาประโยชน์ของพี่น้องประชาชนเป็นหลักสำคัญ
โครงการฝึกอบรม หลักสูตร “นักบริหารระดับกลางกระทรวงทรัพยากรธรรมชาติและสิ่งแวดล้อม” (นบก.ทส.) รุ่นที่ 3 มีกำหนดจัดขึ้นระหว่างวันที่ 25 มีนาคม – 7 มิถุนายน 2567 รวมระยะเวลาตลอดหลักสูตร 33 วัน ผ่านการเรียนรู้แบบผสมผสาน (Blended Learning) ทั้งรูปแบบห้องเรียน รูปแบบออนไลน์ และการศึกษาดูงานในพื้นที่ จ.เพชรบุรี เพื่อเสริมสร้างทักษะ สมรรถนะ ให้กับข้าราชการของกระทรวงทรัพยากรธรรมชาติและสิ่งแวดล้อม ให้มีความพร้อมในการเป็นผู้บริหาร ทั้งในเชิงยุทธศาสตร์ และเชิงบูรณาการในระดับพื้นที่ พัฒนาทักษะการบริหารบนความเปลี่ยนแปลง สร้างผู้นำทางวิชาการ ที่สามารถใช้นวัตกรรมและเทคโนโลยีในการติดตาม เฝ้าระวัง และประเมินผลการดำเนินงานในภารกิจด้านการเปลี่ยนแปลงสภาพภูมิอากาศ เพื่อขับเคลื่อนภารกิจที่เกี่ยวข้องไปสู่การพัฒนาการบริหารจัดการทรัพยากรธรรมชาติและสิ่งแวดล้อมอย่างมีประสิทธิภาพ ก่อให้เกิดประโยชน์ต่อประเทศชาติและประชาชนอย่างยั่งยืน

ที่มา : https://www.thaigov.go.th/news/contents/details/80859