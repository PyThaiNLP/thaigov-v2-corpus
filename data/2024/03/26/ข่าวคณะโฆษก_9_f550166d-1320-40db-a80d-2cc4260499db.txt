รัฐบาลไทย-ข่าวทำเนียบรัฐบาล-​โฆษกรัฐบาล เผยข้อสั่งการ/นโยบายของนายกรัฐมนตรี ในการประชุมคณะรัฐมนตรี


วันอังคารที่ 26 มีนาคม 2567
26/03/2567
พิมพ์
​โฆษกรัฐบาล เผยข้อสั่งการ/นโยบายของนายกรัฐมนตรี ในการประชุมคณะรัฐมนตรี
​โฆษกรัฐบาล เผยข้อสั่งการ/นโยบายของนายกรัฐมนตรี ในการประชุมคณะรัฐมนตรี
วันนี้ (26 มีนาคม 2567) นายชัย วัชรงค์ โฆษกประจำสำนักนายกรัฐมนตรี เปิดเผยข้อสั่งการ/นโยบายของนายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง ในการประชุมคณะรัฐมนตรี สรุปสาระสำคัญดังนี้
นายกฯ ได้กล่าวขอบคุณคณะรัฐมนตรีที่เข้าร่วมชี้แจง พร้อมตอบคำถามในประเด็นที่เกี่ยวข้อง และรับฟังความคิดเห็นในการประชุมวุฒิสภา ครั้งที่ 28 (สมัยสามัญประจำปีครั้งที่สอง) เป็นพิเศษ ญัตติขอเปิดอภิปรายทั่วไปในวุฒิสภาฯ ตามมาตรา 153 ของรัฐธรรมนูญ ซึ่งปิดการประชุมไปด้วยดีเมื่อวานนี้
โดยนายกฯ ยังได้กล่าวขอให้กระทรวงคมนาคม เตรียมความพร้อมการเดินทางของประชาชนที่จะเดินทางกลับไปยังภูมิลำเนาช่วงเทศกาลสงกรานต์ เนื่องด้วยเทศกาลสงกรานต์ จะมีประชาชนใช้เส้นทางคมนาคม และการบริการขนส่งเป็นจำนวนมาก โดยขอให้อำนวยความสะดวก จัดเตรียมจำนวนรถโดยสารให้เพียงพอ ไม่ให้เกิดความแออัด รวมถึงเส้นทางคมนาคม ไม่ให้เกิดการจราจรติดขัด โดยเฉพาะอย่างยิ่งบริเวณถนนพระราม 2 ให้เร่งแก้ไข
พร้อมทั้งขอให้กระทรวงการท่องเที่ยวและกีฬา จัดเทศกาล “เย็นทั่วหล้า มหาสงกรานต์” ในหลายจังหวัด และประสานงาน บูรณาการการทำงานกับกระทรวงมหาดไทย หน่วยงานความมั่นคง ตำรวจ ทหาร ในเรื่องการเดินทาง และความปลอดภัยของประชาชน เพื่อให้เป็นเทศกาลแห่งความสุข และอบอุ่นของพี่น้องประชาชน โดย นายกฯ จะไปตรวจสอบความพร้อมในจุดสำคัญๆ ต่างๆ ด้วยตัวเองในช่วงต้นเดือนเมษายน

ที่มา : https://www.thaigov.go.th/news/contents/details/80883