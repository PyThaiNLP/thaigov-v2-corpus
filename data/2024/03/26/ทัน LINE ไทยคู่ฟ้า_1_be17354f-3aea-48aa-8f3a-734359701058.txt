รัฐบาลไทย-ข่าวทำเนียบรัฐบาล-ไทยติดอันดับ 1 ผู้ผลิตยานยนต์มากที่สุดในอาเซียน และอันดับด้านการแพทย์ดีที่สุดระดับโลก


วันอังคารที่ 26 มีนาคม 2567
ไทยติดอันดับ 1 ผู้ผลิตยานยนต์มากที่สุดในอาเซียน และอันดับด้านการแพทย์ดีที่สุดระดับโลก
.....
ไทยติดอันดับ 1 ผู้ผลิตยานยนต์มากที่สุดในอาเซียน และอันดับด้านการแพทย์ดีที่สุดระดับโลก
.
จากวิสัยทัศน์ 8 ด้าน ของรัฐบาลมุ่งให้ไทยก้าวขึ้นเป็นที่ 1 ในภูมิภาค โดยส่งเสริมทุกด้านที่เป็นยุทธศาสตร์สำคัญ และมีศักยภาพ โดยเฉพาะการเป็นศูนย์กลางผลิตยานยนต์แห่งอนาคต (Future Mobility Hub) และศูนย์กลางการแพทย์และสุขภาพ (Medical and Wellness Hub)
.
ล่าสุด สมาพันธ์อุตสาหกรรมยานยนต์แห่งอาเซียน ผลสำรวจจำนวนการผลิตรถยนต์ของประเทศในกลุ่มอาเซียน พบว่า ไทยครองอันดับหนึ่ง ผู้ผลิตรถยนต์มากที่สุดในปี 66 มีจำนวนการผลิต 1,841,663 คัน ด้วยจุดแข็งที่รัฐบาลสนับสนุนให้มีบรรยากาศแวดล้อมที่เหมาะสมกับการลงทุนในอุตสาหกรรมยานยนต์อย่างเข้มแข็งและพัฒนาศักยภาพแรงงานมีฝีมือไทยให้แข็งแกร่งและเป็นที่ยอมรับ รวมทั้งปัจจัยด้านการขนส่ง จึงทำให้ไทยมีฐานการผลิตของบริษัทรถยนต์ชั้นนำจากทั่วโลก
.
พร้อมกันนี้ นิตยสาร Newsweek ประกาศผลการจัดอันดับ 250 โรงพยาบาลที่ดีที่สุดในโลกปี 67 ( 250 World’s Best Hospitals 2024) โดยมีโรงพยาบาลบำรุงราษฎร์ของไทย อยู่ในอันดับที่ 130 (สูงกว่าปีที่แล้วที่เคยอยู่ในอันดับที่ 182 )
.
ส่วนการจัดอันดับ โรงพยาบาลที่ดีที่สุดในประเทศไทยปี 67 (World's Best Hospitals 2024 - Thailand) จำนวน 30 แห่ง มีโรงพยาบาลรัฐบาลหรือในกำกับของรัฐติดอันดับรวม 12 แห่ง ซึ่งรวมถึงโรงพยาบาลสังกัดกระทรวงสาธารณสุข 3 แห่ง สะท้อนให้เห็นถึงศักยภาพด้านการแพทย์ของไทย ในการให้บริการทั้งคนไทยและต่างประเทศ
.
อ่านเพิ่มเติม คลิก https://www.thaigov.go.th/news/contents/details/80806
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/80887