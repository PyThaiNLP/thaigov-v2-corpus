รัฐบาลไทย-ข่าวทำเนียบรัฐบาล-​รองโฆษกฯ รัดเกล้า เผย รัฐบาล​ โดย​ ก.อุตสาหกรรม​ เดินหน้าผลักดันผลิตภัณฑ์อุตสาหกรรมทุกชนิดต้องได้มาตรฐาน มีคุณภาพ และความปลอดภัย 


วันอังคารที่ 26 มีนาคม 2567
26/03/2567
พิมพ์
​รองโฆษกฯ รัดเกล้า เผย รัฐบาล​ โดย​ ก.อุตสาหกรรม​ เดินหน้าผลักดันผลิตภัณฑ์อุตสาหกรรมทุกชนิดต้องได้มาตรฐาน มีคุณภาพ และความปลอดภัย
​รองโฆษกฯ รัดเกล้า เผย รัฐบาล​ โดย​ ก.อุตสาหกรรม​ เดินหน้าผลักดันผลิตภัณฑ์อุตสาหกรรมทุกชนิดต้องได้มาตรฐาน มีคุณภาพ และความปลอดภัย พร้อมเชิญชวนร่วมงานมหกรรมสินค้าคุณภาพได้มาตรฐานราคาโรงงานของ สมอ.
วันที่ 26 มีนาคม 2567 นางรัดเกล้า อินทวงศ์ สุวรรณคีรี รองโฆษกประจำสำนักนายกรัฐมนตรี เชิญชวนประชาชนร่วมงาน “มหกรรมสินค้าคุณภาพได้มาตรฐานราคาโรงงาน เนื่องในโอกาสครบรอบ 55 ปี การสถาปนาสำนักงานมาตรฐานผลิตภัณฑ์อุตสาหกรรม” ระหว่างวันที่ 25 – 29 มีนาคม 2567 เวลา 08.30 - 18.00 น. ณ บริเวณโดยรอบอาคาร สมอ. ถนนพระรามที่ 6 เขตราชเทวี กรุงเทพฯ โดยภายในงานจะมีการจำหน่ายสินค้าคุณภาพที่ได้มาตรฐานผลิตภัณฑ์อุตสาหกรรม (มอก.) จากกว่า 92 บูธ
รองโฆษกประจำสำนักนายกรัฐมนตรี กล่าวว่า กระทรวงอุตสาหกรรม โดยสำนักงานมาตรฐานผลิตภัณฑ์อุตสาหกรรม (สมอ.) ให้ความสำคัญกับมาตรฐานสินค้าผลิตภัณฑ์อุตสาหกรรมทุกชนิด เดินหน้าภารกิจ Quick Win ตามนโยบายรัฐบาล ผลักดันให้ผลิตภัณฑ์อุตสาหกรรมทุกชนิดต้องได้มาตรฐาน มีคุณภาพ และความปลอดภัย เร่งกวาดล้างสินค้าด้อยคุณภาพให้หมดไปจากท้องตลาด โดยหากพบเจอจะดำเนินการยึดอายัดสินค้าไว้ทั้งหมดเพื่อดำเนินการตามกฎหมายต่อไป
ทั้งนี้ เพื่อให้ประชาชนได้รับข้อมูลข่าวสารเกี่ยวกับสำนักงานมาตรฐานผลิตภัณฑ์อุตสาหกรรม (สมอ.) กระทรวงอุตสาหกรรม สามารถติดตามได้ที่เว็บไซต์ https://www.tisi.go.th/ โทรศัพท์ : 02-430-6815
“รัฐบาล โดยกระทรวงอุตสาหกรรม ภายใต้การนำของ​ นางสาวพิมพ์ภัทรา วิชัยกุล รัฐมนตรีว่าการกระทรวงอุตสาหกรรม​ ให้ความสำคัญกับมาตรฐานสินค้าผลิตภัณฑ์อุตสาหกรรมทุกชนิด เร่งสร้างความรู้ความเข้าใจในการขายสินค้าที่มีเครื่องหมาย มอก. อย่างถูกต้องตามกฎหมาย เพื่อมิให้เกิดการกระทำความผิดโดยรู้เท่าไม่ถึงการณ์ ให้ประชาชนได้ใช้สินค้าได้อย่างปลอดภัย พร้อมกันนี้ขอเชิญชวนประชาชนร่วมงาน และซื้อสินค้าที่ได้มาตรฐานในงานมหกรรมสินค้าคุณภาพได้มาตรฐานราคาโรงงาน เนื่องในโอกาสครบรอบ 55 ปี การสถาปนาสำนักงานมาตรฐานผลิตภัณฑ์อุตสาหกรรม ณ บริเวณโดยรอบอาคาร สมอ.” นางรัดเกล้า กล่าว

ที่มา : https://www.thaigov.go.th/news/contents/details/80885