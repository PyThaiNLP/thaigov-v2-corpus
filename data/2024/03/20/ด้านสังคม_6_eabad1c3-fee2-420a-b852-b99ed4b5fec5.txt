รัฐบาลไทย-ข่าวทำเนียบรัฐบาล-"วราวุธ" สั่งทันที ปลัด พม. ประสาน พมจ.ลำปาง ช่วย "น้องเจ้าขุน" เด็กชายไร้แขน วาดภาพ ประมูลเลี้ยงครอบครัว - หาทุนการศึกษา


วันพุธที่ 20 มีนาคม 2567
"วราวุธ" สั่งทันที ปลัด พม. ประสาน พมจ.ลำปาง ช่วย "น้องเจ้าขุน" เด็กชายไร้แขน วาดภาพ ประมูลเลี้ยงครอบครัว - หาทุนการศึกษา
"วราวุธ" สั่งทันที ปลัด พม. ประสาน พมจ.ลำปาง ช่วย "น้องเจ้าขุน" เด็กชายไร้แขน วาดภาพ ประมูลเลี้ยงครอบครัว - หาทุนการศึกษา
วันที่ 19 มีนาคม 2567 เวลา 12.00 น. ที่หอประชุมงำเมือง มหาวิทยาลัยพะเยา จ.พะเยา นายวราวุธ  ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) กล่าวว่า ภายหลังการประชุมคณะรัฐมนตรีอย่างเป็นทางการนอกสถานที่ ครั้งที่ 2/2567 ได้รับดำเนินการช่วยเหลือ ดช.รัฐกิจ ป้อสีลา หรือ น้องเจ้าขุน ซึ่งเป็นเด็กชายไร้แขนได้แสดงความสามารถโดยใช้เท้าวาดภาพ และได้รับการประมูลในราคา 150,000 บาทจากมูลนิธิธรรมนัส พรหมเผ่า อย่างไรก็ตาม น้องเจ้าขุนเคยได้รับรางวัลผู้เสียสละเพื่อสังคม เมื่อปี 2566  จากกระทรวงการพัฒนาสังคมและความมั่นคงของมนุษย์ (พม.) ทั้งนี้ ตนรับเรื่องที่จะไปประสานกับกรมพัฒนาสังคมและสวัสดิการ (พส.) และ กรมส่งเสริมและพัฒนาคุณภาพชีวิตคนพิการ (พก.) เพื่อดำเนินการติดตามหาพ่อแม่ที่แท้จริง  จัดทำบัตรผู้แสดงความสามารถ และสนับสนุนเข้าร่วมโครงการของ.พส. ที่ให้ผู้แสดงความสามารถเข้าแสดงศักยภาพในพื้นที่ของกรมอุทยานแห่งชาติ สัตว์ป่า และพันธุ์พืช กระทรวงทรัพยากรธรรมชาติและสิ่งแวดล้อม อีกทั้ง ตรวจสอบสิทธิและสวัสดิการสังคมที่พึงได้รับ เพื่อช่วยเหลือเรื่องการศึกษาและความเป็นอยู่ของครอบครัว อย่างไรก็ตาม ตนได้สั่งการให้ นายอนุกูล ปีดแก้ว ปลัดกระทรวงการพัฒนาสังคมและความมั่นคงของมนุษย์ (ปลัด พม.) ดำเนินการประสานความช่วยเหลือกับสำนักงานพัฒนาสังคมและความมั่นคงของมนุษย์จังหวัดลำปาง ซึ่งเป็นภูมิลำเนาของน้องเจ้าขุนในทันที
#ข่าวพม #esshelpme #วราวุธรับฟังทำจริง #พมพอใจให้ทุกวัยพึงพอใจในพม
#พมหนึ่งเดียว #ศรส #พม #ครมสัญจร #น้องเข้าขุน #พะเยา

ที่มา : https://www.thaigov.go.th/news/contents/details/80608