รัฐบาลไทย-ข่าวทำเนียบรัฐบาล-“วราวุธ” ห่วง ฝุ่น PM 2.5 ภาคเหนือ พุ่ง เตือน ใส่หน้ากากอนามัย ปิดบ้านมิดชิด งดออกกำลังกายกลางแจ้ง


วันพุธที่ 20 มีนาคม 2567
“วราวุธ” ห่วง ฝุ่น PM 2.5 ภาคเหนือ พุ่ง เตือน ใส่หน้ากากอนามัย ปิดบ้านมิดชิด งดออกกำลังกายกลางแจ้ง
“วราวุธ” ห่วง ฝุ่น PM 2.5 ภาคเหนือ พุ่ง เตือน ใส่หน้ากากอนามัย ปิดบ้านมิดชิด งดออกกำลังกายกลางแจ้ง
เมื่อวันที่ 19 มีนาคม 2567 เวลา 09.30 น. ที่หอประชุมงำเมือง มหาวิทยาลัยพะเยา จ.พะเยา นายวราวุธ  ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.)  กล่าวว่า จากสถานการณ์ปริมาณฝุ่นละออง PM 2.5 ในพื้นที่ภาคเหนือ โดยเฉพาะอย่างยิ่งที่จังหวัดเชียงใหม่ ซึ่งท่านนายกรัฐมนตรี (นายเศรษฐา ทวีสิน) ได้เดินทางไปลงพื้นที่มาเมื่อวันเสาร์-อาทิตย์ที่ผ่านมา ทางกระทรวงการพัฒนาสังคมและความมั่นคงของมนุษย์ (พม.) ได้ประสานไปยังหน่วยงานของ พม. ในพื้นที่ เพื่อให้ดูแลพี่น้องประชาชน โดยเฉพาะอย่างยิ่งเด็กเล็ก ผู้สูงอายุ และคนพิการ ที่จะได้รับผลกระทบจากฝุ่นละออง PM 2.5 ที่เพิ่มขึ้น โดยขอความร่วมมือพี่น้องประชาชนใส่หน้ากากอนามัยและงดออกกำลังกาย ทำกิจกรรมกลางแจ้งต่างๆ ในชีวิตประจำวัน ขอให้ปิดหน้าต่างบ้านให้มิดชิด รวมทั้งบางบ้านอาจมีแนวทางเผาขยะในตอนเช้า ขอความร่วมมือลดปริมาณการเผาในพื้นที่โล่งแจ้ง เพื่อเป็นการไม่เพิ่มปริมาณฝุ่นละออง PM 2.5 ทั้งนี้ ในช่วง 2 วันนี้ มีปริมาณฝนตกหนักลงมา จึงมีความหวังว่าฝุ่นละออง PM 2.5 บริเวณภาคเหนือนั้นจะลดลงอย่างมีนัยสำคัญ
#ข่าวพม #esshelpme #วราวุธรับฟังทำจริง #พมพอใจให้ทุกวัยพึงพอใจในพม
#พมหนึ่งเดียว #ศรส #พม #ครมสัญจร #จังหวัดพะเยา

ที่มา : https://www.thaigov.go.th/news/contents/details/80604