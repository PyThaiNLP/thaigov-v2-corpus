รัฐบาลไทย-ข่าวทำเนียบรัฐบาล-รมว.ยุติธรรม ประชุม ครม.สัญจร ณ จังหวัดพะเยา สวมเสื้อผ้าลายดอกสารภี พร้อมผ้าคล้องคอลายอัตลักษณ์จังหวัดพะเยา


วันพุธที่ 20 มีนาคม 2567
20/03/2567
พิมพ์
รมว.ยุติธรรม ประชุม ครม.สัญจร ณ จังหวัดพะเยา สวมเสื้อผ้าลายดอกสารภี พร้อมผ้าคล้องคอลายอัตลักษณ์จังหวัดพะเยา
รมว.ยุติธรรม ประชุม ครม.สัญจร ณ จังหวัดพะเยา สวมเสื้อผ้าลายดอกสารภี พร้อมผ้าคล้องคอลายอัตลักษณ์จังหวัดพะเยา
ในวันอังคารที่ ๑๙ มีนาคม ๒๕๖๗ พันตำรวจเอก ทวี สอดส่อง รัฐมนตรีว่าการกระทรวงยุติธรรม ประชุมคณะรัฐมนตรีอย่างเป็นทางการนอกสถานที่ (ครม.สัญจร) ครั้งที่ ๒/๒๕๖๗ ณ หอประชุมพญางำเมือง มหาวิทยาลัยพะเยา ตำบลแม่กา อำเภอเมืองพะเยา จังหวัดพะเยา ซึ่งบรรยากาศเป็นไปอย่างคึกคัก โดย รัฐมนตรีว่าการกระทรวงยุติธรรม สวมเสื้อผ้าลายดอกสารภี พร้อมผ้าคล้องคอลายอัตลักษณ์จังหวัดพะเยา
ก่อนการประชุม เวลา ๐๙.๓๐ น. พันตำรวจเอก ทวี สอดส่อง รัฐมนตรีว่าการกระทรวงยุติธรรม เดินเยี่ยมชมนิทรรศการ ร่วมกับ พลตำรวจเอก พัชรวาท วงษ์สุวรรณ รองนายกรัฐมนตรี และรัฐมนตรีว่าการกระทรวงทรัพยากรธรรมชาติและสิ่งแวดล้อม ณ บริเวณหน้าหอประชุมพญางำเมือง มหาวิทยาลัยพะเยา
จากนั้น รัฐมนตรีว่าการกระทรวงยุติธรรม ถ่ายภาพร่วมกับคณะรัฐมนตรี ผู้ว่าราชการจังหวัดกลุ่มจังหวัดภาคเหนือตอนบน ๒ (เชียงราย น่าน พะเยา และแพร่) และส่วนราชการ ก่อนจะเข้าประชุม ครม. สำหรับวาระสำคัญที่จะเสนอเข้า ครม.สัญจร พิจารณาหลายเรื่อง โดยเฉพาะข้อเสนอโครงการพัฒนาพื้นที่ภาคเหนือตอนบน

ที่มา : https://www.thaigov.go.th/news/contents/details/80614