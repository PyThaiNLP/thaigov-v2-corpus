รัฐบาลไทย-ข่าวทำเนียบรัฐบาล-กระทรวงการคลังจำหน่ายพันธบัตรออมทรัพย์ของกระทรวงการคลัง ในปีงบประมาณ พ.ศ. 2567 ครั้งที่ 1 ครบวงเงิน 40,000 ล้านบาทแล้ว


วันพุธที่ 20 มีนาคม 2567
20/03/2567
พิมพ์
กระทรวงการคลังจำหน่ายพันธบัตรออมทรัพย์ของกระทรวงการคลัง ในปีงบประมาณ พ.ศ. 2567 ครั้งที่ 1 ครบวงเงิน 40,000 ล้านบาทแล้ว
สบน. แจ้งผลการจำหน่ายพันธบัตรออมทรัพย์ของกระทรวงการคลัง ในปีงบประมาณ พ.ศ.2567 ครั้งที่ 1 ระหว่างวันที่ 6 – 19 มี.ค.2567 วงเงินรวม 40,000 ล้านบาท ได้จำหน่ายเต็มวงเงินทั้งหมด 40,000 ล้านบาทเป็นที่เรียบร้อยแล้ว
นายพชร อนันตศิลป์ ผู้อำนวยการสำนักงานบริหารหนี้สาธารณะ ขอแจ้งผลการจำหน่ายพันธบัตรออมทรัพย์ของกระทรวงการคลัง ในปีงบประมาณ พ.ศ. 2567 ครั้งที่ 1 ระหว่างวันที่ 6 – 19 มีนาคม 2567 วงเงินรวม 40,000 ล้านบาท ประกอบด้วย (1) การจำหน่ายให้แก่ประชาชน วงเงิน 35,000 ล้านบาท รุ่นอายุ 5 ปี และ 10 ปี ซึ่งจำหน่ายผ่านทั้งวอลเล็ต สบม. บนแอปพลิเคชันเป๋าตัง และผ่าน 4 ธนาคารตัวแทนจำหน่าย ได้แก่ ธนาคารกรุงเทพฯ ธนาคารกรุงไทยฯ ธนาคารกสิกรไทยฯ และธนาคารไทยพาณิชย์ฯ และ (2) การจำหน่ายให้แก่นิติบุคคลที่ไม่แสวงหากำไร วงเงิน 5,000 ล้านบาท รุ่นอายุ 10 ปี ผ่าน 4 ธนาคารตัวแทนดังกล่าว โดยได้จำหน่ายเต็มวงเงินทั้งหมด 40,000 ล้านบาทเป็นที่เรียบร้อยแล้ว
ในโอกาสนี้ สบน. ขอขอบคุณประชาชนและนิติบุคคลที่ไม่แสวงหากำไรที่ได้ให้ความสนใจลงทุนพันธบัตรออมทรัพย์ของกระทรวงการคลัง ในปีงบประมาณ พ.ศ. 2567 ครั้งที่ 1 ตลอดจนธนาคารตัวแทนจำหน่ายทั้ง 4 แห่ง ที่ได้ร่วมจัดจำหน่ายพันธบัตรออมทรัพย์ให้แก่ประชาชนและนิติบุคคลที่ไม่แสวงหากำไร รวมถึงธนาคารแห่งประเทศไทยที่ได้สนับสนุนและดูแลระบบการจัดสรรพันธบัตร ทำให้การจัดจำหน่ายพันธบัตรออมทรัพย์ในครั้งนี้ให้ประสบผลสำเร็จได้ด้วยดี
ทั้งนี้ สำหรับรายละเอียดของการจำหน่ายพันธบัตรออมทรัพย์ ผู้สนใจสามารถติดตามข่าวสารได้ทางเว็บไซต์ www.pdmo.go.th และ Facebook ของสำนักงานบริหารหนี้สาธารณะ

ที่มา : https://www.thaigov.go.th/news/contents/details/80629