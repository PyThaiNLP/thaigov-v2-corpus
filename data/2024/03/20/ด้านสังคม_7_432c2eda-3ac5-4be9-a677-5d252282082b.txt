รัฐบาลไทย-ข่าวทำเนียบรัฐบาล-"วราวุธ" ส่งเจ้าหน้าที่ พม.สุโขทัย พบผู้ปกครองเหยื่อถูกกลุ่มวัยรุ่นล่วงละเมิดแล้ว ชี้แนวทางแก้ปัญหา หลังสถานการณ์เด็กก่อเหตุมากขึ้น ต้องแยกเด็กที่อยู่ในสภาพแวดล้อม - สังคมที่เสี่ยง


วันพุธที่ 20 มีนาคม 2567
"วราวุธ" ส่งเจ้าหน้าที่ พม.สุโขทัย พบผู้ปกครองเหยื่อถูกกลุ่มวัยรุ่นล่วงละเมิดแล้ว ชี้แนวทางแก้ปัญหา หลังสถานการณ์เด็กก่อเหตุมากขึ้น ต้องแยกเด็กที่อยู่ในสภาพแวดล้อม - สังคมที่เสี่ยง
"วราวุธ" ส่งเจ้าหน้าที่ พม.สุโขทัย พบผู้ปกครองเหยื่อถูกกลุ่มวัยรุ่นล่วงละเมิดแล้ว ชี้แนวทางแก้ปัญหา หลังสถานการณ์เด็กก่อเหตุมากขึ้น ต้องแยกเด็กที่อยู่ในสภาพแวดล้อม - สังคมที่เสี่ยงออกมา
เมื่อวันที่ 19 มีนาคม 2567 เวลา 09.30 น. ที่หอประชุมงำเมือง มหาวิทยาลัยพะเยา จ.พะเยา นายวราวุธ  ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) ให้สัมภาษณ์ถึงกรณีการช่วยเหลือเด็กวัย 13 ปี ถูกกลุ่มวัยรุ่นกว่า 10 คน ล่วงละเมิดทางเพศ ที่ จ.สุโขทัย ว่า ขณะนี้ มีเจ้าหน้าที่ พม. เข้าไปพบกับผู้ปกครอง มีนักจิตวิทยาเข้าไปพูดคุย และมีการประสานไปยังโรงเรียนในพื้นที่ เพราะจะกระทบกับการเรียน รวมถึงประสานงานกับเจ้าหน้าที่ตำรวจในการดำเนินคดีกับผู้กระทำผิด อีกทั้งมีเยียวยาทางด้านจิตใจ สนับสนุนด้านการเงินในบางส่วน เพราะกระทบกับรายได้ของครอบครัวผู้เสียหาย
นายวราวุธ กล่าวเพิ่มเติมว่า ที่ผ่านมา มีหลายเหตุการณ์ที่ผู้ก่อเหตุเป็นเยาวชนเพิ่มมากขึ้น จะมีการปรับมาตรการลงโทษหรือไม่นั้น  ประเด็นนี้ กระทรวง พม. ได้มีการพูดคุยกับคณะกรรมการคุ้มครองเด็กแห่งชาติ ที่สำคัญคือ ต้องแยกเด็กออกจากความเสี่ยงให้ได้ก่อน สำหรับการลงโทษเด็กหรือลดอายุเด็ก ที่ประชุมขณะนั้น ยังเชื่อว่า ไม่ใช่การแก้ปัญหา แต่บทลงโทษต้องดำเนินตามกฎหมายอย่างเคร่งครัด ที่สำคัญ จำเป็นต้องเร่งแก้ไขสภาพแวดล้อมแวดล้อมของเด็กที่ถูกกระทำและเด็กที่กระทำ โดยแบ่งเป็น 3 กลุ่ม คือ กลุ่มที่ปลอดภัย กลุ่มที่มีความเสี่ยง และกลุ่มที่ข้ามเส้นเป็นผู้กระทำผิด ซึ่งจะมีมาตรการแตกต่างกันไป โดยผู้ที่เคยกระทำผิดแล้วจะดำเนินการตามกรอบกฎหมาย มีทีมสหวิชาชีพคอยประสานงานอยู่โดยตลอด ส่วน กลุ่มที่มีความเสี่ยง จะต้องนำเด็กเหล่านี้ออกจากสภาพแวดล้อม ไม่ว่าจะเป็นผู้ใหญ่หรือสังคมที่มีความเสี่ยง ที่อาจทำให้กลายเป็นผู้กระทำความผิด  ทั้งนี้ ขอยืนยันว่า กระทรวง พม. ดำเนินการเรื่องนี้เต็มที่ แต่ในกระบวนการยุติธรรม เราไม่เข้าไปแทรกแซง โดยเมื่อเกิดเหตุการณ์ กระทรวง พม. จะมีเจ้าหน้าที่เข้าไปเยียวยาจิตใจ และจะให้เจ้าหน้าที่ตำรวจและกระบวนการยุติธรรมเป็นฝ่ายดำเนินการ
#ข่าวพม #esshelpme #วราวุธรับฟังทำจริง #พมพอใจให้ทุกวัยพึงพอใจในพม
#พมหนึ่งเดียว #ศรส #พม #เด็ก #สุโขทัย

ที่มา : https://www.thaigov.go.th/news/contents/details/80609