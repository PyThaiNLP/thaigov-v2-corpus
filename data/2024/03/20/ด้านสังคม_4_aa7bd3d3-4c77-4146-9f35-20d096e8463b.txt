รัฐบาลไทย-ข่าวทำเนียบรัฐบาล-“วราวุธ” พร้อมชง รายงานสมุดปกขาว แก้วิกฤตประชากรและสังคมสูงวัย เข้า ครม. เห็นชอบ ก่อนเสนอที่ประชุมสหประชาชาติ


วันพุธที่ 20 มีนาคม 2567
“วราวุธ” พร้อมชง รายงานสมุดปกขาว แก้วิกฤตประชากรและสังคมสูงวัย เข้า ครม. เห็นชอบ ก่อนเสนอที่ประชุมสหประชาชาติ
“วราวุธ” พร้อมชง รายงานสมุดปกขาว แก้วิกฤตประชากรและสังคมสูงวัย เข้า ครม. เห็นชอบ ก่อนเสนอที่ประชุมสหประชาชาติ
เมื่อวันที่ 19 มีนาคม 2567 เวลา 09.30 น. ที่หอประชุมงำเมือง มหาวิทยาลัยพะเยา จ.พะเยา นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) ให้สัมภาษณ์ก่อนประชุมคณะรัฐมนตรีอย่างเป็นทางการนอกสถานที่ ครั้งที่ 2/2567 ว่า ตามที่ กระทรวง พม. ได้มีการประชุมเชิงปฏิบัติการ "พัฒนาความมั่นคงครอบครัวไทย ผ่านพ้นภัยวิกฤตประชากร" เมื่อวันที่ 7 มีนาคม 2567 จากนั้น วันที่ 14 มีนาคม ที่ผ่านมา มีการประชุมคณะกรรมการผู้สูงอายุแห่งชาติ ครั้งที่ 1/2567 โดยมี นายสมศักดิ์ เทพสุทิน รองนายกรัฐมนตรี เป็นประธาน และได้มีมติเห็นชอบแผนร่างพิมพ์เขียว หรือ White paper รายงานสมุดปกขาว ซึ่งมีข้อเสนอเชิงนโยบายวิกฤตประชากรและสังคมสูงวัย ที่จะนำสู่การเสนอ ครม. โดยที่ประชุมคณะกรรมการผู้สูงอายุแห่งชาติเห็นชอบเรียบร้อยแล้ว จากนี้ไป ทางกระทรวง พม. กำลังดำเนินการทำเอกสารเพื่อเตรียมเสนอ ครม. ช่วงปลายเดือนมีนาคมถึงต้นเดือนเมษายนนี้ ซึ่งคาดว่า เมื่อผ่าน ครม. แล้ว ทางกระทรวง พม. จะนำไปเสนอต่อที่ประชุมคณะกรรมาธิการประชากรและการพัฒนาแห่งสหประชาชาติ สมัยที่ 57 ณ สำนักงานใหญ่สหประชาชาติ นครนิวยอร์ก ภายในปลายเดือนเมษายนถึงต้นเดือนพฤษภาคมนี้ เพื่อเป็นการตอกย้ำว่าประเทศไทยของเราในขณะนี้ ได้มีการแก้ปัญหา มีการทำ Workshop กับทุกภาคส่วน ทั้งภาครัฐ ภาคเอกชน ภาคประชาสังคม NGOs รวมถึงองค์กรระหว่างประเทศ ได้ช่วยกันระดมความคิดกันว่าประเทศไทยควรจะแก้เรื่องอะไรบ้าง เพื่อท้ายที่สุดแล้ว จะนำไปสู่การเพิ่มขึ้นของประชากร ซึ่งเป็นเรื่องสำคัญที่กระทรวง พม. กำลังดำเนินการอยู่ขณะนี้
#ข่าวพม #esshelpme #วราวุธรับฟังทำจริง #พมพอใจให้ทุกวัยพึงพอใจในพม
#พมหนึ่งเดียว #ศรส #พม #ครมสัญจร #จังหวัดพะเยา #วิกฤตประชากร

ที่มา : https://www.thaigov.go.th/news/contents/details/80603