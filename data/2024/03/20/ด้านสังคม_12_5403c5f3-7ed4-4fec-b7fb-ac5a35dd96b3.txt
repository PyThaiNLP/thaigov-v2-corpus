รัฐบาลไทย-ข่าวทำเนียบรัฐบาล-ดีอี - depa เดินหน้ากระชับความสัมพันธ์ไทย – จีน จับมือ Digital China Group ส่งเสริมเศรษฐกิจดิจิทัลไทยในทุกมิติ


วันพุธที่ 20 มีนาคม 2567
ดีอี - depa เดินหน้ากระชับความสัมพันธ์ไทย – จีน จับมือ Digital China Group ส่งเสริมเศรษฐกิจดิจิทัลไทยในทุกมิติ
ดีอี - depa เดินหน้ากระชับความสัมพันธ์ไทย – จีน จับมือ Digital China Group ส่งเสริมเศรษฐกิจดิจิทัลไทยในทุกมิติ
วันนี้ (20 มีนาคม 2567) นายเวทางค์ พ่วงทรัพย์ รองปลัดกระทรวงดิจิทัลเพื่อเศรษฐกิจสังคม ร่วมเป็นสักขีพยานและขึ้นกล่าวปาฐกถาพิเศษ ร่วมกับผู้แทนจากสถานเอกอัครราชทูตจีน ประจำประเทศไทย และผู้บริหารของบริษัท Digital China Group ภายในงาน “Data & Cloud Innovation – Digital China Bangkok Summit” กระทรวงดีอี โดย depa โดย ผศ.ดร..ณัฐพล นิมมานพัชรินทร์ ผู้อำนวยการใหญ่ สำนักงานส่งเสริมเศรษฐกิจดิจิทัล และ Mr. Chen Zhenkun ผู้แทนจาก Digital China Group พันธมิตรจากประเทศจีน ร่วมลงนามในบันทึกข้อตกลงความร่วมมือการพัฒนาเศรษฐกิจและนวัตกรรมดิจิทัล โดยมี Mr. Guo Wei, Chaiman of Digital China Group ร่วมเป็นสักขีพยานณ โรงแรม Pullman Bangkok King Power กรุงเทพฯ
โดยในงาน รองปลัดกระทรวงดีอี หรือ นายเวทางค์ ได้กล่าวเน้นย้ำถึงวิสัยทัศน์ประเทศไทย ๒๐๓๐ “IGNITE THAILAND จุดพลังรวมใจ ไทยต้องเป็นหนึ่ง ยกระดับประเทศไทยสู่ศูนย์กลาง เมืองแห่งอุตสาหกรรมระดับโลก” ภายใต้การนำของนายกรัฐมนตรีเศรษฐา ทวีสิน ที่มุ่งมั่นให้ประเทศไทยเป็น “ศูนย์กลางเศรษฐกิจดิจิทัล” (Digital Economy Hub) โดยรัฐบาลได้ตั้งเป้าที่จะดึงอุตสาหกรรมแห่งอนาคต อาทิ อุตสาหกรรมเทคโนโลยีดิจิทัล นวัตกรรม และปัญญาประดิษฐ์ (AI) เข้ามาขยายธุรกิจในประเทศ โดยเฉพาะการลงทุนโรงงานผลิต Semiconductor การตั้งศูนย์ Data Center และการนำ AI มาใช้ รวมทั้งส่งเสริมและดึงดูดให้บริษัทชั้นนำของโลกเข้ามาลงทุนในประเทศ ซึ่งจะช่วยเพิ่มขีดความสามารถในการแข่งขันของประเทศให้เพิ่มมากยิ่งขึ้นด้วย
ด้าน ผศ.ดร.ณัฐพล เปิดเผยว่า นายประเสริฐ จันทรรวงทอง รัฐมนตรีว่าการกระทรวงดีอี มอบหมายให้ depa ดำเนินการสร้างระบบนิเวศดิจิทัลเพื่อเสริมสร้างขีดความสามารถทางการแข่งขันของประเทศ ช่วยขับเคลื่อนให้ประเทศไทยกลายเป็นศูนย์กลางการลงทุน และการสร้างสรรค์เทคโนโลยีและนวัตกรรมดิจิทัลของภูมิภาคเอเชียตะวันออกเฉียงใต้ สนองตอบแผนการดำเนินงานสำคัญของกระทรวงอย่าง The Growth Engine of Thailand
--------------------

ที่มา : https://www.thaigov.go.th/news/contents/details/80635