รัฐบาลไทย-ข่าวทำเนียบรัฐบาล-เลขานุการรัฐมนตรีว่าการกระทรวงยุติธรรม เปิดการประชุมเชิงปฏิบัติการ “ทิศทางการป้องกันการกระทำความผิดซ้ำ”


วันพุธที่ 20 มีนาคม 2567
20/03/2567
พิมพ์
เลขานุการรัฐมนตรีว่าการกระทรวงยุติธรรม เปิดการประชุมเชิงปฏิบัติการ “ทิศทางการป้องกันการกระทำความผิดซ้ำ”
เลขานุการรัฐมนตรีว่าการกระทรวงยุติธรรม เปิดการประชุมเชิงปฏิบัติการ “ทิศทางการป้องกันการกระทำความผิดซ้ำ”
ในวันจันทร์ที่ ๑๘ มีนาคม ๒๕๖๗ เวลา ๐๙.๐๐ น. นายกูเฮง ยาวอหะซัน เลขานุการรัฐมนตรีว่าการกระทรวงยุติธรรม เป็นประธานในพิธีเปิดโครงการประชุมเชิงปฏิบัติการเรื่อง“ทิศทางการป้องกันการกระทำความผิดซ้ำ”โดยมี นายเรืองศักดิ์ สุวารี อธิบดีกรมคุมประพฤติ คณะผู้บริหารกรมคุมประพฤติ และคณะเจ้าหน้าที่ที่เกี่ยวข้อง เข้าร่วม ณ โรงแรม เซ็นทารา ไลฟ์ ศูนย์ราชการและคอนเวนชันเซ็นเตอร์ แจ้งวัฒนะ กรุงเทพมหานคร
การจัดการประชุมครั้งนี้มีวัตถุประสงค์เพื่อรับทราบข้อมูล รับฟังความคิดเห็น ตลอดจนแลกเปลี่ยนเรียนรู้เชิงวิชาการ และวิธีการปฏิบัติที่ดีในการป้องกันกระทำความผิดซ้ำ เพื่อสนับสนุนการบังคับใช้กฏหมายให้สอดคล้องกับเจตนารมย์ของกฏหมาย เกิดความสมดุลระหว่างการคุ้มครองเสรีภาพของบุคคลกับความปลอดภัยของสังคม ซึ่งการประชุมนี้ได้รับความร่วมมือเป็นอย่างดีจากหน่วยงานในสังกัดกระทรวงยุติธรรมและหน่วยงานอื่นซึ่งเป็นหน่วยงานภาคีที่มีความสำคัญยิ่งในการช่วยเหลือ เกื้อกูลและบูรณาการในการขับเคลื่อนการปฏิบัติงานตามพระราชบัญญัติมาตรการป้องกันการกระทำความผิดซ้ำในความผิดเกี่ยวกับเพศหรือที่ใช้ความรุนแรง พ.ศ. ๒๕๖๕  โดยมีผู้เข้าร่วมจำนวนทั้งหมด ๑๕๐ ท่าน
โอกาส​นี้ นายกูเฮง ยาวอหะซัน เลขานุการรัฐมนตรีว่าการกระทรวงยุติธรรม กล่าวว่า การอบรมในครั้งนี้มีความสำคัญและเป็นประโยชน์ต่อผู้ปฏิบัติงานเป็นอย่างมาก เพราะเป็นที่ทราบกันดีว่ากรมคุมประพฤติในฐานะหน่วยงานหลักในการขับเคลื่อนภารกิจตามพระราชบัญญัติมาตรการป้องกันการกระทำความผิดซ้ำในความผิดเกี่ยวกับเพศหรือที่ใช้ความรุนแรง พ.ศ. ๒๕๖๕โดยดำเนินการผ่านกลไกตามกฏหมายได้แก่ คณะกรรมการป้องกันการกระทำความผิดซ้ำ คณะกรรมการพิจารณากำหนดมาตรการป้องกันการกระทำความผิดซ้ำ ศูนย์อำนวยการเฝ้าระวังความปลอดภัยของประชาชน และสำนักงานคุมประพฤติทั่วประเทศ ที่ดำเนินการเฝ้าระวัง ผู้ถูกเฝ้าระวังภายหลังพ้นโทษตามคำสั่งศาล ซึ่งได้มีการดำเนินการมาระยะหนึ่งแล้ว ดังนั้น การรับทราบข้อมูล รับฟังความคิดเห็น ตลอดจนแลกเปลี่ยนเรียนรู้เชิงวิชาการ และวิธีการปฏิบัติที่ดีในการป้องกันกระทำความผิดซ้ำ เพื่อสนับสนุนการบังคับใช้กฏหมายให้สอดคล้องกับเจตนารมย์ของกฏหมาย เกิดความสมดุลระหว่างการคุ้มครองเสรีภาพของบุคคลกับความปลอดภัยของสังคม จากหน่วยงานต่าง ๆ ย่อมมีความสำคัญอย่างยิ่ง เพื่อขับเคลื่อนการทำงานตามพระราชบัญญัติมาตรการป้องกันการกระทำความผิดซ้ำในความผิดเกี่ยวกับเพศหรือที่ใช้ความรุนแรง ให้เป็นไปอย่างมีประสิทธิภาพ เพื่อสร้างความปลอดภัยในชีวิตและทรัพย์สินให้กับประชาชน และสังคมมีความเชื่อมั่นในกระบวนการยุติธรรม

ที่มา : https://www.thaigov.go.th/news/contents/details/80611