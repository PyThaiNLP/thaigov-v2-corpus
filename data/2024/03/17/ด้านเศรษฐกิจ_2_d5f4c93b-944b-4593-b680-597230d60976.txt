รัฐบาลไทย-ข่าวทำเนียบรัฐบาล-หัวหน้าผู้ตรวจราชการฯ วิษณุ ร่วมเป็นเกียรติในงาน InnoSpace summit 2024


วันเสาร์ที่ 16 มีนาคม 2567
16/03/2567
พิมพ์
หัวหน้าผู้ตรวจราชการฯ วิษณุ ร่วมเป็นเกียรติในงาน InnoSpace summit 2024
หัวหน้าผู้ตรวจราชการฯ วิษณุ ร่วมเป็นเกียรติในงาน InnoSpace summit 2024
วันที่ 15 มีนาคม 2567 นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม (หน.ผตร.อก.) ได้รับมอบหมายจากปลัดกระทรวงอุตสาหกรรม ให้เข้าร่วมเป็นเกียรติในงาน InnoSpace summit 2024 เป็นการแถลงผลการดำเนินงานปี 2566 และแผนงานปี 2567   ณ อาคาร F.Y.I Tower ถนนพระรามที่ 4 กทม.
บริษัท อินโนสเปซ (ประเทศไทย) จำกัด เป็นบริษัทที่ได้ก่อตั้งและร่วมลงทุนโดยบริษัทชั้นนำในประเทศไทย 16 บริษัท มีเป้าหมายร่วมกันในการสนับสนุนด้านการลงทุน ส่งเสริมนวัตกรรม และ Eco System ของ startup ในประเทศไทย เพื่อสร้างอุตสาหกรรมที่ใช้นวัตกรรมโดยได้ดำเนินงานมาแล้วเป็นปีที่ 5 และลงทุนในสตาร์ทอัพไปแล้ว 18 บริษัทด้วยเงินทุน 92 ล้านบาท และให้ความสำคัญกับการลงทุนใน Start Up ในระดับ Early State ของคนไทย ในอนาคตทางบริษัทยังเปิดรับพันธมิตรที่มีเป้าหมายในการสนับสนุนนวัตกรรมของคนไทย เพื่อขยายขอบเขตในการลงทุนในรูปแบบ Matching fund หรือ Fund of fund ในอนาคตและช่วยสนับสนุน Deep Tech ของประเทศไทยร่วมกัน ในปี 2566 บริษัทฯ ได้มีการลงทุนในสตาร์ทอัพ เพิ่มอีก 2 ราย และสร้าง Synergy กับ Limited partners ของ InnoSpace (Lp) ไป 2 โครงการ รวมถึงได้มีการขยายความร่วมมือกับ Accelerator ในต่างประเทศ เพื่อเพิ่มโอกาสให้กับ startup ไทยได้ไปศึกษาด้านการตลาดและทำงานในต่างประเทศ พร้อมวางเป้าหมายการลงทุนเพิ่มอีก 105 ล้านบาทในปี 2567
โดยในวันนี้ได้มีการจัดการเสวนาในเรื่องการสนับสนุนงานวิจัยสู่ธุรกิจเชิงพาณิชย์เพื่อสนับสนุนเทคสตาร์ทอัพตลอดจนเชิญหน่วยงานรัฐบาลที่มีกลไกด้านเงินทุนมาพบปะกับ startup เพื่อหารือในเรื่องการให้ทุนประเภทต่างๆ

ที่มา : https://www.thaigov.go.th/news/contents/details/80411