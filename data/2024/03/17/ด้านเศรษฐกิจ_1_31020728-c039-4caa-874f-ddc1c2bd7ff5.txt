รัฐบาลไทย-ข่าวทำเนียบรัฐบาล-ผู้ตรวจราชการฯ ศุภกิจ ตรวจราชการกรณีปกติ รอบที่ 1/2567 จ.ตราด เน้นย้ำ การกำกับดูแลสถานประกอบการโรงงาน ให้ปฏิบัติตามกฎหมาย มุ้งเน้นความปลอดภัย ลดผลกระทบต่อสิ่งแวดล้อม ชุมชน 


วันเสาร์ที่ 16 มีนาคม 2567
16/03/2567
พิมพ์
ผู้ตรวจราชการฯ ศุภกิจ ตรวจราชการกรณีปกติ รอบที่ 1/2567 จ.ตราด เน้นย้ำ การกำกับดูแลสถานประกอบการโรงงาน ให้ปฏิบัติตามกฎหมาย มุ้งเน้นความปลอดภัย ลดผลกระทบต่อสิ่งแวดล้อม ชุมชน
ผู้ตรวจราชการฯ ศุภกิจ ตรวจราชการกรณีปกติ รอบที่ 1/2567 จ.ตราด เน้นย้ำ การกำกับดูแลสถานประกอบการโรงงาน ให้ปฏิบัติตามกฎหมาย มุ้งเน้นความปลอดภัย ลดผลกระทบต่อสิ่งแวดล้อม ชุมชน
วันที่ 14 มีนาคม 2567 เวลา 13.30 น. นายศุภกิจ บุญศิริ ผู้ตรวจราชการกระทรวงอุตสาหกรรม (ผตร.อก.) ลงพื้นที่ตรวจราชการกรณีตรวจราชการกรณีปกติ สำนักงานอุตสาหกรรมจังหวัดตราด (สอจ.ตราด) ผ่านระบบออนไลน์ (Zoom Meeting) โดยมีนายวสันต์ นิสัยมั่น อุตสาหกรรมจังหวัดตราด และเจ้าหน้าที่เข้าร่วม โดย ผตร.อก.ได้มอบนโยบายแนวทางการขับเคลื่อนการพัฒนาอุตสาหกรรมในพื้นที่ให้เป็นไปในทิศทางเดียวกันนั้นต้องอาศัยทุกภาคส่วนในพื้นที่บูรณาการการทำงานร่วมกัน ทั้งสรรพกำลัง ข้อมูลที่มีความสำคัญต่อการพัฒนาธุรกิจ เพื่อพัฒนาผู้ประกอบการให้สามารถดำเนินธุรกิจให้เป็นไปตามกฎหมาย มีความปลอดภัยไม่ส่งผลกระทบต่อสิ่งแวดล้อม เพิ่มศักยภาพความสามารถในการแข่งขันและยั่งยืน ตามนโยบาย MIND ของกระทรวงอุตสาหกรรม (อก.) ที่มุ่งหวังให้ภาคอุตสาหกรรมประกอบกิจการที่คำนึงถึงสิ่งแวดล้อมเพื่อให้สถานประกอบการ ชุมชน และสังคมอยู่ร่วมกันอย่างเป็นมิตรและเกื้อกูลกัน
พร้อมนี้ได้รับฟังการรายงานผลการดำเนินงานของ สอจ.ตราด ตามประเด็นการตรวจราชการ รอบที่ 1/2567 ซึ่ง ผตร.อก. ได้ให้ข้อเสนอแนะในการตรวจราชการ ดังนี้ 1) เนื่องจาก จ.ตราดเป็นพื้นที่ที่มีแหล่งท่องเที่ยวทางทะเลที่สำคัญ ดังนั้นการปรับปรุงแก้ไขผังเมืองรวมจังหวัดควรสะท้อนข้อเสนอความต้องการของภาคเอกชนต่อคณะกรรมการปรับปรุงแก้ไขผังเมืองรวมจังหวัดให้รับรู้รับทราบ เพื่อรองรับการลงทุนในภาคอุตสาหกรรมต่อเนื่องจากภาคการท่องเที่ยว 2)กำชับให้ สอจ.ตราด ตรวจกำกับ ดูแล สถานประกอบกิจการโรงงาน ให้ปฏิบัติตามกฎหมายฯ อย่างเคร่งครัด มุ่งเน้นการให้องค์ความรู้แก่ผู้ประกอบการทั้งการบริหารจัดการกากอุตสาหกรรม การประกอบการที่ปลอดภัย สำรวจตรวจสอบความเสี่ยงต่าง ๆ ที่จะเกิดขึ้น ให้ตระหนักถึงความปลอดภัย ดูแลชุมชน สังคม และสิ่งแวดล้อมโดยรอบสถานประกอบการ เพื่อป้องกันปัญหาข้อร้องเรียนที่จะเกิดจากประกอบกิจการ รวมถึงประชาสัมพันธ์ให้ความรู้แก่ผู้ประกอบการให้รับรู้รับทราบถึงกฎหมายต่าง ๆ ที่ได้ประกาศใช้และให้อำนวยความสะดวกแก่ผู้ประกอบการในการรายงานผลผ่านระบบอิเล็กทรอนิกส์ เพื่อทำให้เกิดประสิทธิภาพในการกำกับดูแลสถานประกอบการสูงสุด 3) การส่งเสริมพัฒนาผู้ประกอบการ SME และกลุ่มวิสาหกิจชุมชนในพื้นที่ ควรมีการประชาสัมพันธ์ข้อมูลข่าวสารที่เป็นประโชน์กับผู้ประกอบการ ให้สามารถการเข้าถึงแหล่งเงินทุนต่างๆ เงินกู้ดอกเบี้ยต่ำ เพื่อสามารถนำมาหมุนเวียนในธุรกิจได้อย่างต่อเนื่อง 4) ขอให้ สอจ.ตราด ปฏิบัติงานตามบทบาทและภารกิจในการขับเคลื่อนภาคอุตสาหกรรมตามนโยบายของ อก. และรัฐบาลอย่างมีประสิทธิภาพ พร้อมร่วมบูรณาการการทำงานกับจังหวัด หน่วยงานอื่น ๆ ทั้งภาคเอกชน ภาคการศึกษาในพื้นที่ เพื่อให้การพัฒนาอุตสาหกรรมตามบทบาทหน้าที่ความรับผิดชอบของ อก. เป็นไปอย่างมีประสิทธิภาพ ซึ่งสามารถนำแนวทางการจัดกิจกรรมอุตสาหกรรมรวมใจมาใช้ในการบูรณาการการทำงานร่วมกันต่อไป
สุดท้ายนี้ ผู้ตรวจราชการฯ ได้ให้กำลังใจเจ้าหน้าที่ทุกท่านที่มุ่งมั่นและตั้งใจในการทำงานอย่างเต็มที่ อีกทั้งนำเสนอข้อมูลที่เป็นประโยชน์ต่อการตรวจราชการครั้งนี้อย่างดียิ่ง

ที่มา : https://www.thaigov.go.th/news/contents/details/80410