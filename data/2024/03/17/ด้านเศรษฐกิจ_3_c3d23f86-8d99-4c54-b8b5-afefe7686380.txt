รัฐบาลไทย-ข่าวทำเนียบรัฐบาล-​“ปลัดฯ ณัฐพล” เยือนญี่ปุ่น เข้าร่วมประชุมองค์การเพิ่มผลผลิตแห่งเอเชีย ถก 20 ประเทศ ชูวิสัยทัศน์ ขับเคลื่อนเศรษฐกิจและอุตสาหกรรมด้วย sustainable productivity


วันเสาร์ที่ 16 มีนาคม 2567
16/03/2567
พิมพ์
​“ปลัดฯ ณัฐพล” เยือนญี่ปุ่น เข้าร่วมประชุมองค์การเพิ่มผลผลิตแห่งเอเชีย ถก 20 ประเทศ ชูวิสัยทัศน์ ขับเคลื่อนเศรษฐกิจและอุตสาหกรรมด้วย sustainable productivity
​“ปลัดฯ ณัฐพล” เยือนญี่ปุ่น เข้าร่วมประชุมองค์การเพิ่มผลผลิตแห่งเอเชีย ถก 20 ประเทศ ชูวิสัยทัศน์ ขับเคลื่อนเศรษฐกิจและอุตสาหกรรมด้วย sustainable productivity
เมื่อวันที่ 14-15 มีนาคม 2567 ดร.ณัฐพล รังสิตพล ปลัดกระทรวงอุตสาหกรรม ผู้แทนประเทศไทย ในฐานะ APO Director for Thailand (ประเทศสมาชิกองค์การเพิ่มผลผลิตแห่งเอเชีย – Asian Productivity Organization : APO) และสมาชิก Steering Committee พร้อมด้วย นายสุวรรณชัย โลหะวัฒนกุล ผู้อำนวยการสถาบันเพิ่มผลผลิตแห่งชาติ ในฐานะ Head of National Productivity Organization เข้าร่วมประชุม APO Steering Committee Consultation ณ กรุงโตเกียว ประเทศญี่ปุ่น
การประชุม APO Steering Committee Consultation ในครั้งนี้มีวัตถุประสงค์เพื่อพิจารณาผลการศึกษาระบบติดตามและประเมินผลความสำเร็จจากวิสัยทัศน์ APO (APO Vision 2025) ที่มีสาระสำคัญ คือ Inclusive, Innovation led-Productivity Growth in the Asia-Pacific ซึ่งปัจจุบันได้ดำเนินการมาถึงครึ่งทางของแผนงานแล้ว โดยคณะ Steering Committee ประกอบด้วยผู้แทนของประเทศสมาชิกจากทั้งหมด 20 ประเทศ ทำหน้าที่กลั่นกรองและให้คำแนะนำต่อการปรับปรุงระบบการติดตามและประเมินผลความสำเร็จของวิสัยทัศน์ (Monitoring and Evaluation System) ที่ได้ศึกษาและจัดทำข้อเสนอเพื่อปรับปรุง ก่อนนำเสนอขออนุมัติต่อ Governing Body ในลำดับต่อไป
การเข้าร่วมประชุมในวาระนี้ ปลัดกระทรวงอุตสาหกรรม ได้แสดงวิสัยทัศน์ในการพัฒนาระบบดังกล่าวให้สอดคล้องกับวัตถุประสงค์ เพิ่มขีดความสามารถในการแข่งขันของประเทศไทยรวมทั้งประเทศสมาชิกในเอเชีย ตามแนวทาง sustainable productivity เพื่อรองรับการเปลี่ยนแปลงสู่การพัฒนาที่ยั่งยืน

ที่มา : https://www.thaigov.go.th/news/contents/details/80412