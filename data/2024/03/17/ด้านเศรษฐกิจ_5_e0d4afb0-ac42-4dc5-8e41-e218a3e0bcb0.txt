รัฐบาลไทย-ข่าวทำเนียบรัฐบาล-​"ทปษ.บุญสิงห์" ลงพื้นที่ตรวจเยี่ยมและหารือแนวทางการบริหารจัดการสหกรณ์การเกษตรในพื้นที่จังหวัดเชียงราย 


วันอาทิตย์ที่ 17 มีนาคม 2567
​"ทปษ.บุญสิงห์" ลงพื้นที่ตรวจเยี่ยมและหารือแนวทางการบริหารจัดการสหกรณ์การเกษตรในพื้นที่จังหวัดเชียงราย
​"ทปษ.บุญสิงห์" ลงพื้นที่ตรวจเยี่ยมและหารือแนวทางการบริหารจัดการสหกรณ์การเกษตรในพื้นที่จังหวัดเชียงราย
นายบุญสิงห์ วรินทร์รักษ์ ที่ปรึกษารัฐมนตรีว่าการกระทรวงเกษตรและสหกรณ์ เป็นประธานการประชุมหารือแนวทางการบริหารจัดการสหกรณ์การเกษตรในพื้นที่จังหวัดเชียงราย ณ สหกรณ์การเกษตรเมืองพาน จำกัด อำเภอพาน จังหวัดเชียงราย มีวัตถุประสงค์เพื่อยกระดับรายได้ของเกษตรกร การผลิตแบบครบวงจร การบริการเกษตรกร ตลอดจนการจัดการทรัพยากรด้านการผลิตอย่างยั่งยืน โดยมีนายนิรันดร์ มูลธิดา รองอธิบดีกรมส่งเสริมสหกรณ์ และนายนรินทร์ศักดิ์ พนิตธรรมกูล สหกรณ์จังหวัดเชียงราย และนายถิรเดช เชาวยุทธ์ ผู้อำนวยการกลุ่มส่งเสริมสหกรณ์ 4 ให้การต้อนรับและรวมให้ข้อมูลการตรวจราชการในครั้งนี้
ทั้งนี้ สหกรณ์การเกษตรเมืองพาน จำกัด จัดตั้งสหกรณ์เมื่อวันที่ 1 ธันวาคม 2517 ปัจจุบันมีสมาชิก จำนวน 4,538 คน จำนวน 115 กลุ่ม สหกรณ์การเกษตรเมืองพานมีทุนดำเนินงานสหกรณ์ จำนวน 506,226170.05 บาท โดยมีนายบุญเรือง สุรินทร์ชัย เป็นประธานกรรมการ ดำเนินกิจการ ประกอบด้วย การให้สินเชื่อ การรับฝากเงิน การจัดหาสินค้ามาจำหน่าย การรวบรวมผลิตผลทางการเกษตรและแปรรูป การรับจ้างผลิตสินค้าและบริการ การจำหน่ายปัจจัยการผลิตการเกษตร กิจการปั๊มน้ำมัน และบริการขนส่งน้ำและขนส่งน้ำมัน

ที่มา : https://www.thaigov.go.th/news/contents/details/80423