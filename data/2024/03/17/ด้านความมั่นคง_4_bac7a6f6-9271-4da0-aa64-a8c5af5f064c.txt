รัฐบาลไทย-ข่าวทำเนียบรัฐบาล-อำเภอแหลมงอบ จังหวัดตราด รับแจ้งเบาะแสจากพลเมืองดี พบไอซ์กว่า 20,250 กรัม ลอยมาติดที่โขดหินบริเวณชายฝั่งหาดหัวเขาปากคลอง ด้านนายอำเภอแหลมงอบสั่งการส่งพิสูจน์หลักฐานตรวจหา DNA 


วันเสาร์ที่ 16 มีนาคม 2567
16/03/2567
พิมพ์
อำเภอแหลมงอบ จังหวัดตราด รับแจ้งเบาะแสจากพลเมืองดี พบไอซ์กว่า 20,250 กรัม ลอยมาติดที่โขดหินบริเวณชายฝั่งหาดหัวเขาปากคลอง ด้านนายอำเภอแหลมงอบสั่งการส่งพิสูจน์หลักฐานตรวจหา DNA
อำเภอแหลมงอบ จังหวัดตราด รับแจ้งเบาะแสจากพลเมืองดี พบไอซ์กว่า 20,250 กรัม ลอยมาติดที่โขดหินบริเวณชายฝั่งหาดหัวเขาปากคลอง ด้านนายอำเภอแหลมงอบสั่งการส่งพิสูจน์หลักฐานตรวจหา DNA เพื่อนำตัวขบวนการค้ายาเสพติดมาดำเนินคดี
วันนี้ (16 มี.ค. 67) นายเอกราช กฤติพงษ์ นายอำเภอแหลมงอบ เปิดเผยว่า อำเภอแหลมงอบได้รับแจ้งเหตุ พบวัตถุต้องสงสัยคล้ายยาเสพติดห่อบรรจุอยู่ในถุงพลาสติกลอยมาติดบริเวณโขดหินชายฝั่งหาดหัวเขาปากคลอง หมู่ที่ 5 ตำบลบางปิด อำเภอแหลมงอบ จังหวัดตราด จึงได้สั่งการให้นายปฐมพงษ์ เส็งดอนไพร ปลัดอำเภอฝ่ายความมั่นคง พร้อมด้วยสมาชิก อส. และเจ้าหน้าที่ตำรวจร่วมลงพื้นที่ตรวจสอบข้อเท็จจริง ซึ่งพบว่า เป็นไอซ์ น้ำหนักรวมประมาณ 20,250 กรัม
นายเอกราช กฤติพงษ์ นายอำเภอแหลมงอบ กล่าวว่า เมื่อเวลาประมาณ 07.30 น. ตนได้มอบหมายให้นายปฐมพงษ์ เส็งดอนไพร ปลัดอำเภอฝ่ายความมั่นคง พร้อมด้วยสมาชิก อส. ร้อย อส.อ.แหลมงอบ 6 นำโดยนายหมู่ใหญ่อภินันท์ มิ่งไม้ และเจ้าหน้าที่ตำรวจ สถานีตำรวจภูธรแหลมงอบ ลงพื้นที่ตรวจสอบข้อเท็จจริงบริเวณโขดหินชายหายฝั่งหาดหัวเขาปากคลอง หมู่ที่ 5 ตำบลบางปิด อำเภอแหลมงอบ จังหวัดตราด จากการได้รับแจ้งเบาะแสของพลเมืองดีในพื้นที่ว่า พบสิ่งของลักษณะคล้ายยาเสพติด (ไอซ์) บรรจุในถุงพลาสติกใส ลอยมาติดบริเวณโขดหินชายฝั่งหาดหัวเขาปากคลอง
"เมื่อเจ้าหน้าที่ฝ่ายปกครองและเจ้าหน้าที่ตำรวจเดินทางไปถึง ณ บริเวณที่รับแจ้งเบาะแส เพื่อตรวจสอบตามที่ได้รับแจ้ง พบว่า มีสิ่งของห่อลักษณะคล้ายยาเสพติด (ไอซ์) บรรจุอยู่ในถุงพลาสติกใส จำนวน 19 ถุง ซึ่งบางถุงได้รับความเสียหาย และได้ลอยมาติดบริเวณโขดหินตามที่ได้รับแจ้ง โดยได้ตรวจนับรวม 19 รายการ ได้แก่ ลำดับที่ 1 น้ำหนัก 1,020 กรัม ลำดับที่ 2 น้ำหนัก 1,120 กรัม ลำดับที่ 3 น้ำหนัก 1,100 กรัม ลำดับที่ 4 น้ำหนัก 1,120 กรัม ลำดับที่ 5 น้ำหนัก 1,100 กรัม ลำดับที่ 6 น้ำหนัก 1,120 กรัม ลำดับที่ 7 น้ำหนัก 1,100 กรัม ลำดับที่ 8 น้ำหนัก 1,090 กรัม ลำดับที่ 9 น้ำหนัก 1,120 กรัม ลำดับที่ 10 น้ำหนัก 1,100 กรัม ลำดับที่ 11 น้ำหนัก 1,090 กรัม ลำดับที่ 12 น้ำหนัก 1,190 กรัม ลำดับที่ 13 น้ำหนัก 1,100 กรัม ลำดับที่ 14 น้ำหนัก 1,280 กรัม ลำดับที่ 15 น้ำหนัก 1,100 กรัม ลำดับที่ 16 น้ำหนัก 1,200 กรัม ลำดับที่ 17 น้ำหนัก 900 กรัม ลำดับที่ 18 น้ำหนัก 1,100 กรัม ลำดับที่ 19 น้ำหนัก 300 กรัม รวมน้ำหนักและหีบห่อคิดเป็น 20,250 กรัม หลังจากการตรวจนับเรียบร้อย ซึ่งไม่พบผู้ต้องสงสัยในบริเวณดังกล่าวแต่อย่างใด เจ้าหน้าที่จึงได้ทำการตรวจยึดของกลางทั้งหมด และนำส่งพนักงานสอบสวน สภ.แหลมงอบ และได้ประสานไปยังพิสูจน์หลักฐานจังหวัดตราด เพื่อขอตรวจพิสูจน์และเก็บลายนิ้วมือแฝง และสารพันธุกรรม (DNA) บนหีบห่อ เพื่อเร่งนำตัวผู้กระทำความผิดมาดำเนินคดีต่อไป" นายเอกราชฯ กล่าวเพิ่มเติม
นายเอกราช กฤติพงษ์ นายอำเภอแหลมงอบ ได้กล่าวทิ้งท้ายว่า จังหวัดตราดได้นำนโยบายของกระทรวงมหาดไทยในการพุ่งเป้า Re X-ray พื้นที่ในทุกอำเภออย่างต่อเนื่อง เพื่อกวาดล้างยาเสพติดและสิ่งผิดกฎหมาย และได้เน้นย้ำให้ทุกพื้นที่ตำบล หมู่บ้าน มีการตรวจตราสอดส่องดูแลการกระทำความผิดทุกรูปแบบ โดยเฉพาะการเฝ้าระวังภัยยาเสพติดทั้งพื้นที่ชายแดนและพื้นที่ตอนใน เพื่อป้องกันการแพร่ระบาด โดยหากพี่น้องประชาชนพบเบาะแสสามารถแจ้งที่เจ้าหน้าที่ฝ่ายปกครองหรือเจ้าหน้าที่ฝ่ายความมั่นคงในพื้นที่ หรือที่สายด่วนศูนย์ดำรงธรรม 1567 โทรฟรีตลอด 24 ชั่วโมง เพื่อเจ้าหน้าที่จะได้ดำเนินการตามกฎหมายโดยทันที
#กระทรวงมหาดไทย #บำบัดทุกข์บำรุงสุข

ที่มา : https://www.thaigov.go.th/news/contents/details/80418