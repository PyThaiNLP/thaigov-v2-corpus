รัฐบาลไทย-ข่าวทำเนียบรัฐบาล-ผู้ตรวจราชการฯ ศุภกิจ ตรวจราชการกรณีปกติ รอบที่ 1/2567 จ. จันทบุรี เน้นย้ำ การกำกับดูแลสถานประกอบการโรงงาน ให้ปฏิบัติตามกฎหมาย มุ้งเน้นความปลอดภัย ลดผลกระทบต่อสิ่งแวดล้อม ชุมชน 


วันเสาร์ที่ 16 มีนาคม 2567
16/03/2567
พิมพ์
ผู้ตรวจราชการฯ ศุภกิจ ตรวจราชการกรณีปกติ รอบที่ 1/2567 จ. จันทบุรี เน้นย้ำ การกำกับดูแลสถานประกอบการโรงงาน ให้ปฏิบัติตามกฎหมาย มุ้งเน้นความปลอดภัย ลดผลกระทบต่อสิ่งแวดล้อม ชุมชน
ผู้ตรวจราชการฯ ศุภกิจ ตรวจราชการกรณีปกติ รอบที่ 1/2567 จ. จันทบุรี เน้นย้ำ การกำกับดูแลสถานประกอบการโรงงาน ให้ปฏิบัติตามกฎหมาย มุ้งเน้นความปลอดภัย ลดผลกระทบต่อสิ่งแวดล้อม ชุมชน
วันที่ 15 มีนาคม 2567 เวลา 13.30 น. นายศุภกิจ บุญศิริ ผู้ตรวจราชการกระทรวงอุตสาหกรรม (ผตร.อก.) ลงพื้นที่ตรวจราชการกรณีตรวจราชการกรณีปกติ สำนักงานอุตสาหกรรมจังหวัดจันทบุรี (สอจ.จันทบุรี) ผ่านระบบออนไลน์ (Zoom Meeting) โดยมีนางสาวกาญจนา ทัพป้อม อุตสาหกรรมจังหวัดจันทบุรี และเจ้าหน้าที่เข้าร่วม โดย ผู้ตรวจราชการฯ ได้มอบนโยบายแนวทางการขับเคลื่อนการพัฒนาอุตสาหกรรมในพื้นที่ให้เป็นไปในทิศทางเดียวกันนั้น ต้องอาศัยทุกภาคส่วนในพื้นที่บูรณาการการทำงานร่วมกัน ทั้งสรรพกำลัง ข้อมูลที่มีความสำคัญต่อการพัฒนาธุรกิจ เพื่อพัฒนาผู้ประกอบการให้สามารถดำเนินธุรกิจให้เป็นไปตามกฎหมาย มีความปลอดภัย ไม่ส่งผลกระทบต่อสิ่งแวดล้อม เพิ่มศักยภาพความสามารถในการแข่งขัน และยั่งยืน ตามนโยบาย MIND ของกระทรวงอุตสาหกรรม ที่มุ่งหวังให้ภาคอุตสาหกรรมประกอบกิจการที่คำนึงถึงสิ่งแวดล้อมเพื่อให้สถานประกอบการ ชุมชน และสังคมอยู่ร่วมกันอย่างเป็นมิตรและเกื้อกูลกัน
พร้อมนี้ ได้รับฟังการรายงานผลการดำเนินงานของสำนักงานฯ ตามประเด็นการตรวจราชการ รอบที่ 1/2567 ซึ่ง ผตร.อก. ได้ให้ข้อเสนอแนะในการตรวจราชการ ดังนี้ 1) เนื่องจากจังหวัดจันทบุรีเป็นพื้นที่ขับเคลื่อนเศรษฐกิจด้วยภาคเกษตร และท่องเที่ยว ที่สำคัญของประเทศไทย เนื่องจากเป็นพื้นที่ปลูกทุเรียนส่งออกมากเป็นอันดับต้น ๆ ของประเทศไทย สร้างมูลค่าทางเศรษฐกิจมากกว่าแสนล้านบาทต่อปี ดังนั้น การเกิดภาคอุตสาหกรรมแปรรูปที่ต่อเนื่องจากภาคการเกษตรการนั้นจึงมีความสำคัญในพื้นที่เป็นอันมากการปรับปรุงแก้ไขผังเมืองรวมจังหวัด อุตสาหกรรมจังหวัดควรสะท้อนข้อเสนอความต้องการของพื้นที่ทั้งภาคเอกชน ภาคการเกษตร ต่อคณะกรรมการปรับปรุงแก้ไขผังเมืองรวมจังหวัดให้รับรู้รับทราบ เพื่อรองรับการลงทุนในภาคอุตสาหกรรมต่อเนื่องจากภาคการเกษตรและการท่องเที่ยวต่อไป 2) กำชับให้ สำนักงานฯ ตรวจกำกับ ดูแล สถานประกอบกิจการโรงงาน ให้ปฏิบัติตามกฎหมายฯ อย่างเคร่งครัด มุ่งเน้นการให้องค์ความรู้แก่ผู้ประกอบการทั้งการบริหารจัดการกากอุตสาหกรรม การประกอบการที่ปลอดภัย สำรวจตรวจสอบความเสี่ยงต่าง ๆ ที่จะเกิดขึ้น ให้ตระหนักถึงความปลอดภัย ดูแลชุมชน สังคม และสิ่งแวดล้อมโดยรอบสถานประกอบการ เพื่อป้องกันปัญหาข้อร้องเรียนที่จะเกิดจากประกอบกิจการ รวมถึงประชาสัมพันธ์ให้ความรู้แก่ผู้ประกอบการให้รับรู้รับทราบถึงกฎหมายต่าง ๆ ที่ได้ประกาศใช้และให้อำนวยความสะดวกแก่ผู้ประกอบการในการรายงานผลผ่านระบบอิเล็กทรอนิกส์ เพื่อทำให้เกิดประสิทธิภาพในการกำกับดูแลสถานประกอบการสูงสุด 3) การส่งเสริมพัฒนาผู้ประกอบการ SME และกลุ่มวิสาหกิจชุมชนในพื้นที่ ควรมีการประชาสัมพันธ์ข้อมูลข่าวสารที่เป็นประโชน์กับผู้ประกอบการ ให้สามารถการเข้าถึงแหล่งเงินทุนต่างๆ เงินกู้ดอกเบี้ยต่ำ เพื่อสามารถนำมาหมุนเวียนในธุรกิจได้อย่างต่อเนื่อง 4) ขอให้ สำนักงานฯ ปฏิบัติงานตามบทบาทและภารกิจในการขับเคลื่อนภาคอุตสาหกรรมตามนโยบายของ อก. รัฐบาล อย่างมีประสิทธิภาพ พร้อมร่วมบูรณาการการทำงานกับจังหวัด หน่วยงานอื่น ๆ ทั้งภาคเอกชน ภาคการศึกษาในพื้นที่ เพื่อให้การพัฒนาอุตสาหกรรมตามบทบาทหน้าที่ความรับผิดชอบของกระทรวงอุตสาหกรรมเป็นไปอย่างมีประสิทธิภาพ ซึ่งสามารถนำแนวทางการจัดกิจกรรมอุตสาหกรรมรวมใจมาใช้ในการบูรณาการการทำงานร่วมกันต่อไป
สุดท้ายนี้ ผู้ตรวจราชการฯ ได้ให้กำลังใจเจ้าหน้าที่ทุกท่านที่มุ่งมั่นและตั้งใจในการทำงานอย่างเต็มที่ อีกทั้งยังชื่นชมการนำเสนอข้อมูลที่เป็นประโยชน์ของจังหวัดจันทบุรีต่อการตรวจราชการครั้งนี้อย่างดียิ่ง

ที่มา : https://www.thaigov.go.th/news/contents/details/80413