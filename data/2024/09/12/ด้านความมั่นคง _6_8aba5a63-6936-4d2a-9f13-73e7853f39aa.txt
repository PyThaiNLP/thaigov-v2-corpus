รัฐบาลไทย-ข่าวทำเนียบรัฐบาล-ปลัด มท. เปิดเผยสถานการณ์อุทกภัยพื้นที่แม่สายบรรเทาขึ้นกว่าเมื่อวานนี้ และเข้าสู่การทำความสะอาดฟื้นฟู คาดว่าจะเข้าสู่ภาวะปกติภายใน 4-5 วัน หากไม่มีฝนตกลงมาเพิ่ม พร้อมขอบคุณทุกฝ่าย


วันพฤหัสบดีที่ 12 กันยายน 2567
12/09/2567
พิมพ์
ปลัด มท. เปิดเผยสถานการณ์อุทกภัยพื้นที่แม่สายบรรเทาขึ้นกว่าเมื่อวานนี้ และเข้าสู่การทำความสะอาดฟื้นฟู คาดว่าจะเข้าสู่ภาวะปกติภายใน 4-5 วัน หากไม่มีฝนตกลงมาเพิ่ม พร้อมขอบคุณทุกฝ่าย
ปลัด มท. เปิดเผยสถานการณ์อุทกภัยพื้นที่แม่สายบรรเทาขึ้นกว่าเมื่อวานนี้ และเข้าสู่การทำความสะอาดฟื้นฟู คาดว่าจะเข้าสู่ภาวะปกติภายใน 4-5 วัน หากไม่มีฝนตกลงมาเพิ่ม พร้อมขอบคุณทหาร ตำรวจ อาสาสมัคร มูลนิธิ และทุกภาคส่วนในความร่วมไม้ร่วมมือช่วยเหลือประชาชน
ปลัด มท. เปิดเผยสถานการณ์อุทกภัยพื้นที่แม่สายบรรเทาขึ้นกว่าเมื่อวานนี้ และเข้าสู่การทำความสะอาดฟื้นฟู คาดว่าจะเข้าสู่ภาวะปกติภายใน 4-5 วัน หากไม่มีฝนตกลงมาเพิ่ม พร้อมขอบคุณทหาร ตำรวจ อาสาสมัคร มูลนิธิ และทุกภาคส่วนในความร่วมไม้ร่วมมือช่วยเหลือประชาชนอย่างแข็งขัน ขณะเดียวกันได้รุดเดินทางไปอำเภอเมืองเชียงราย เพื่อติดตามสถานการณ์ที่เข้าอยู่ภาวะวิกฤต
วันนี้ (12 ก.ย. 67) เวลา 10.00 น. นายสุทธิพงษ์ จุลเจริญ ปลัดกระทรวงมหาดไทย เปิดเผยถึงการติดตามสถานการณ์อุทกภัยในพื้นที่อำเภอแม่สาย จังหวัดเชียงราย ภายหลังจากการลงพื้นที่ติดตามสถานการณ์ ตั้งแต่ช่วง 07:30 น. ร่วมกับพลเอก มนัส จันดี หัวหน้าฝ่ายเสนาธิการประจำผู้บัญชาการทหารสูงสุด บริเวณจุดผ่านแดนถาวรสะพานข้ามแม่น้ำสายแห่งที่ 1
นายสุทธิพงษ์ กล่าวว่า วันนี้เป็นเรื่องที่น่ายินดี แม้ว่าเมื่อคืนที่ผ่านมาจะมีฝนตกตลอดทั้งคืน แต่ด้วยความร่วมไม้ร่วมมือของทุกภาคส่วนส่งผลให้พี่น้องประชาชนมีความสุขเพิ่มมากขึ้น โดยในขณะนี้น้ำที่เอ่อล้นจากแม่น้ำสายที่ท่วมขังบริเวณถนนด้านหน้าด่านศุลกากรแม่สายก็แห้งหมดแล้ว และเมื่อไปตรวจดูตามตรอกซอยบริเวณริมแม่น้ำแม่สายก็พบว่า ปัจจุบันระดับน้ำลดลงต่ำกว่าเดิมประมาณ 1 เมตรเศษ ใกล้เคียงที่จะเข้าสู่สถานการณ์ปกติ ทำให้ทางกองทัพสามารถช่วยอพยพผู้คนที่ติดค้างในอาคารบ้านเรือนสามารถทำงานได้สะดวกยิ่งขึ้น
"เมื่อค่ำที่ผ่านมา หน่วยบัญชาการสงครามพิเศษทางเรือ กองเรือยุทธการ (หน่วยซีล) ของกองทัพเรือ ได้เดินทางมาถึงพื้นที่อำเภอแม่สาย ตั้งแต่เวลา 21.00 น. และได้ออกปฏิบัติหน้าที่ตามแผนปฏิบัติการที่ท่านผู้บัญชาการกองทัพไทยได้ซักซ้อมโดยทันที เพื่อเข้าช่วยเหลือพี่น้องประชาชนที่ติดอยู่ภายในที่พักอาศัยจนถึงเช้าวันนี้ สามารถช่วยเหลือพี่น้องประชาชนที่ติดอยู่ภายในที่พักเป็นคุณแม่และลูกอ่อนอายุ 4 เดือนที่ตกค้าง สามารถช่วยได้ 2 คู่ และมีผู้ใหญ่รวมแล้ว 8 คน และวันนี้ตั้งแต่ช่วงเช้าทหารก็ได้ออกปฏิบัติการช่วยเหลือประชาชน โดยผู้บัญชาการกองบัญชาการกองทัพไทยได้สั่งกำลังพลของหน่วยบัญชาการทหารพัฒนา กระจายกำลังไปครบทุกจุด เพื่อไปช่วยลำเลียง ประชาชนผู้ป่วยติดเตียง ผู้สูงอายุที่ไม่สามารถเดินได้ด้วยตนเอง เช่น บริเวณซอยเทศบาล 2 เทศบาลตำบลแม่สาย สามารถลำเลียงผู้สูงอายุ อายุประมาณ 80 ปีชายและหญิงออกมาบริเวณเกาะกลางถนน และประสานรถกู้ภัยรับตัวนำส่งตรวจสุขภาพเบื้องต้นที่โรงพยาบาลแม่สาย นอกจากนี้ในระหว่างเดินสำรวจในบริเวณซอยดังกล่าว ได้พบผู้สูงอายุซึ่งเป็นเจ้าของร้านเป็นชายและหญิงกำลังทำความสะอาดในบริเวณร้านซึ่งมีโคลนตมและน้ำขังเป็นจำนวนมาก สมาชิกกองอาสารักษาดินแดนอำเภอแม่สายที่ 5 จึงได้เข้าไปช่วยขุดลอกร่องน้ำ ให้น้ำระบายออกจากบริเวณบ้านได้ และขณะเดียวกัน ทางทหาร ฝ่ายปกครอง เจ้าหน้าที่ตำรวจ อาสาสมัคร และทุกภาคส่วน ได้ร่วมกันบริหารจัดการเรื่องของอาหาร ข้าวกล่อง น้ำดื่ม นำไปแจกจ่ายทั่วถึงเพิ่มมากขึ้น" นายสุทธิพงษ์ กล่าวเพิ่มเติม
นายสุทธิพงษ์ กล่าวต่ออีกว่า อย่างไรก็ดีแม้ว่าขณะนี้ อำเภอแม่สายกำลังจะเข้าสู่ระยะเวลาการฟื้นฟู ทำความสะอาด นำโคลนตมที่อยู่บริเวณหน้าบ้าน ในบ้าน ในร้าน และบริเวณถนนให้สะอาด แต่อย่างไรก็ดีทุกภาคส่วนยังคงแจ้งเตือนให้เฝ้าระวังและติดตามสภาพอากาศจากหน่วยงานอุตุนิยมวิทยาอย่างใกล้ชิด โดยขอให้ฝ่ายปกครอง ได้ร่วมกับเทศบาลตำบลแม่สาย แต่องค์กรปกครองส่วนท้องถิ่น สร้างการรับรู้ความเข้าใจให้ประชาชนและผู้ประกอบการต้องมีความพร้อมในการเคลื่อนย้ายสิ่งของขึ้นสู่ที่สูง พร้อมทั้งเพิ่มประสิทธิภาพในการแจ้งเตือนภัย ให้ประชาชนเคลื่อนย้ายอพยพให้ทันท่วงที โดยเฉพาะประชาชนที่อยู่ริมแม่น้ำ หากฝนตกเกิน 100 มิลลิเมตร พอถึงประมาณ 50 มิลลิเมตร ให้รีบแจ้งเตือน ทั้งนี้ ในพื้นที่แม่สายวันนี้ ถ้าไม่มีฝนตกลงมาเพิ่มเติม ช่วงเวลาหลังจากนี้ที่แม่สายก็จะเข้าสู่ความเป็นปกติสุขภายใน 4-5 วัน ด้วยความร่มไม้ร่วมมือ จึงต้องขอกราบขอบพระคุณผู้บัญชาการกองบัญชาการกองทัพไทยและกำลังพลจากกองทัพบก กองทัพเรือ กองทัพอากาศ และสำนักงานตำรวจแห่งชาติ ตลอดจนมูลนิธิ กู้ภัย อาสาสมัคร สมาคมต่าง ๆ ที่มีจิตอาสามาช่วยเหลือกัน รวมถึงพระสงฆ์องค์เจ้า ผู้ประกอบการ เจ้าของโรงแรมบางส่วน ที่อนุเคราะห์สนับสนุนทั้งด้านอาหาร ที่พักพิง ให้กับผู้ที่ได้รับผลกระทบ ซึ่งด้วยความร่วมไม้ร่วมมือเช่นนี้ทำให้ขณะนี้สถานการณ์ที่แม่สายทุเลาบรรเทาลงและไม่น่าวิตกมาก
"แต่ขณะเดียวกัน ในขณะนี้ในพื้นที่อำเภอเมืองเชียงราย จังหวัดเชียงราย ซึ่งรับน้ำจากแม่น้ำแม่กกที่มีต้นทางจากประเทศเพื่อนบ้านเช่นกัน ขณะนี้สถานการณ์ค่อนข้างเข้าสู่ภาวะวิกฤต โดยท่านพุทธิพงศ์ ศิริมาตย์ ผู้ว่าราชการจังหวัดเชียงราย ได้เดินทางกลับไปที่อำเภอเมืองเชียงรายเมื่อช่วงสายวันนี้เพื่อบัญชาการเหตุการณ์แล้ว และขณะนี้ตนก็กำลังเดินทางไปสนับสนุนการช่วยเหลือ และในช่วงบ่ายวันนี้ ท่านผู้บัญชาการกองบัญชาการกองทัพไทยได้ส่งกำลังพลด้วยเครื่องบิน C-130 จำนวน 130 นาย มาช่วยในพื้นที่อำเภอเมืองเชียงรายอีกด้วย และนางสุภาเพ็ญ ศิริมาตย์ นายกเหล่ากาชาดจังหวัดเชียงรายและประธานแม่บ้านมหาดไทยจังหวัดเชียงราย ได้ตั้งโรงครัวเหล่ากาชาดจังหวัดและโรงครัวแม่บ้านมหาดไทย ในพื้นที่อำเภอเมืองเชียงราย เพื่อดูแลช่วยเหลือส่งอาหารและน้ำดื่มให้กับผู้ประสบอุทกภัยในพื้นที่" " นายสุทธิพงษ์ กล่าว
ทั้งนี้ ในเวลา 14:00 น. ด้วยความห่วงใยและความมุ่งมั่นในการยื่นมือเข้ามาช่วยบำบัดทุกข์ บำรุงสุข พี่น้องประชาชน แม้ว่าจะยังไม่ได้แถลงนโยบายต่อรัฐสภาที่จะเสร็จสิ้นในวันที่ 16 กันยายนนี้ แต่ด้วยสถานการณ์ภาวะฉุกเฉินเร่งด่วน นางสาวแพทองธาร ชินวัตร นายกรัฐมนตรี ได้เรียกประชุมหน่วยงานที่เกี่ยวข้อง เพื่อรับทราบสถานการณ์อุทกภัยพื้นที่จังหวัดเชียงรายและจังหวัดเชียงใหม่ และรับฟังข้อเสนอแนะจากภาคส่วนต่าง ๆ พร้อมทั้งมอบนโยบายในการบำบัดทุกข์ บำรุงสุขให้กับประชาชนที่ประสบอุทกภัย ทั้งในระยะสั้นและระยะยาว ซึ่งตนและผู้ว่าราชการจังหวัดเชียงราย จะร่วมประชุมผ่านทางระบบ Video Conference จากจังหวัดเชียงราย ซึ่งตนและผู้ว่าราชการจังหวัดเชียงรายจะเข้าประชุมจากจังหวัดเชียงราย

ที่มา : https://www.thaigov.go.th/news/contents/details/87930