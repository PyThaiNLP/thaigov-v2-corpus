รัฐบาลไทย-ข่าวทำเนียบรัฐบาล-รองปลัดเศรษฐเกียรติฯ เร่งขับเคลื่อนการค้าสินค้าเกษตรดิจิทัลของไทยผ่านแพลตฟอร์มออนไลน์


วันพฤหัสบดีที่ 12 กันยายน 2567
รองปลัดเศรษฐเกียรติฯ เร่งขับเคลื่อนการค้าสินค้าเกษตรดิจิทัลของไทยผ่านแพลตฟอร์มออนไลน์
รองปลัดเศรษฐเกียรติฯ เร่งขับเคลื่อนการค้าสินค้าเกษตรดิจิทัลของไทยผ่านแพลตฟอร์มออนไลน์
นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ เป็นประธานการประชุมคณะกรรมการส่งเสริมการค้า ตลาด และการตลาดสินค้าเกษตรดิจิทัลเพื่อเชื่อมโยงระบบการค้าสินค้าเกษตรและผลิตภัณฑ์ของไทยกับต่างประเทศ ครั้งที่ 3/2567 โดยมี นายพีรพันธ์ คอทอง อธิบดีกรมส่งเสริมการเกษตร นายปณิธาน มีไชยโย ผู้อำนวยการองค์การตลาดเพื่อเกษตรกร และเจ้าหน้าที่ที่เกี่ยวข้อง เข้าร่วม ณ ห้องประชุม 135 กระทรวงเกษตรและสหกรณ์ และผ่านสื่ออิเล็กทรอนิกส์ โดยที่ประชุมได้รับทราบข้อมูลจากบริษัทที่มีศักยภาพในการส่งเสริมการค้าสินค้าเกษตรของไทย นอกจากนี้ ได้มอบหมายให้องค์การตลาดเพื่อเกษตรกรในฐานะหน่วยงานภายใต้กระทรวงเกษตรและสหกรณ์ที่ทำหน้าที่เป็นศูนย์กลางและช่องทางจำหน่ายสินค้าเกษตรของไทย ดำเนินการศึกษาหาข้อมูลเพิ่มเติมเพื่อให้การดำเนินการมีความเรียบร้อย ต่อไป

ที่มา : https://www.thaigov.go.th/news/contents/details/87940