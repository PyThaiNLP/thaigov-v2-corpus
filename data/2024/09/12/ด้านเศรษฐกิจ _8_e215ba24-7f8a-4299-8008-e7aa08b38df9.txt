รัฐบาลไทย-ข่าวทำเนียบรัฐบาล-ผู้ตรวจราชการฯ ศุภกิจ ลงใต้ สงขลา พัทลุง และ นครศรีธรรมราช ตรวจราชการพร้อมติดตามโครงการเหมืองแร่ดีคู่ชุมชน กำชับการประกอบการเหมืองแร่ฯ ต้องคำนึงถึงความปลอดภัย สิ่งแวดล้อม และชุมชน


วันพฤหัสบดีที่ 12 กันยายน 2567
12/09/2567
พิมพ์
ผู้ตรวจราชการฯ ศุภกิจ ลงใต้ สงขลา พัทลุง และ นครศรีธรรมราช ตรวจราชการพร้อมติดตามโครงการเหมืองแร่ดีคู่ชุมชน กำชับการประกอบการเหมืองแร่ฯ ต้องคำนึงถึงความปลอดภัย สิ่งแวดล้อม และชุมชน
ผู้ตรวจราชการฯ ศุภกิจ ลงใต้ สงขลา พัทลุง และ นครศรีธรรมราช ตรวจราชการพร้อมติดตามโครงการเหมืองแร่ดีคู่ชุมชน กำชับการประกอบการเหมืองแร่ฯ ต้องคำนึงถึงความปลอดภัย สิ่งแวดล้อม และชุมชน
วันที่ 3 – 6 กันยายน 2567 นายศุภกิจ บุญศิริ ผู้ตรวจราชการกระทรวงอุตสาหกรรม ลงพื้นที่ติดตามโครงการเหมืองแร่ดีคู่ชุมชนประจำปี 2567 ณ สำนักงานอุตสาหกรรมจังหวัดสงขลา พัทลุง และ นครศรีธรรมราช รับทราบรายงานผลการดำเนินงานโครงการฯ และรับฟังการงานรายผลการดำเนินงานตามประเด็นการตรวจราชการกรณีปกติ รอบที่ 2/2567 ผู้ตรวจราชการฯ ได้เน้นย้ำให้สำนักงานอุตสาหกรรมจังหวัด ดำเนินงานโครงการฯ ให้เป็นไปตามวัตถุประสงค์ของโครงการ และกำกับดูแล ส่งเสริม การรักษาคุณภาพสิ่งแวดล้อม จากการประกอบการอุตสาหกรรมเหมืองแร่และอุตสาหกรรมพื้นฐานเกิดประโยชน์ต่อชุมชนและประชาชน เพื่อสร้างภาพลักษณ์ที่ดีให้แก่อุตสาหกรรมเหมืองแร่และอุตสาหกรรมพื้นฐาน สามารถอยู่กับชุมชนได้อย่างยั่งยืน และได้เสนอแนะการตรวจราชการ เน้นย้ำการตรวจ กำกับกิจการโรงงานและกิจการเหมืองแร่ให้ประกอบการให้ถูกต้องตามกฎหมายตามต้องคำนึงถึงความปลอดภัย สิ่งแวดล้อม และชุมชน พร้อมนำทีมลงพื้นที่ตรวจเยี่ยม บริษัท เขาบันไดนางศิลา จำกัด และ บริษัท เหมืองวังไผ่ จำกัด ซึ่งประกอบกิจการ โม่ บดและย่อยหิน เพื่ออุตสาหกรรมก่อสร้าง บริษัท กัลฟ์ จะนะ กรีน จำกัด และกลุ่มวิสาหกิจชุมชนเสาวลักษณ์ขนมพื้นบ้าน  และเข้าตรวจเยี่ยมห้างหุ้นส่วน กฤษณ์ศิลาพร ซึ่งประกอบกิจการ โม่ บดและย่อยหิน เพื่ออุตสาหกรรมก่อสร้างชนิดหินปูนในนามโรงโม่หินกฤษณ์ศิลาพรในพื้นที่จังหวัดพัทลุง และได้เข้าตรวจเยี่ยม บริษัท ผาทองทุ่งสง จำกัด ในจังหวัดนครศรีธรรมราช โดยสถานประกอบการทุกแห่งได้ดำเนินกิจกรรมต่าง ๆ อาทิ การตรวจสุขภาพให้แก่ประชาชนรอบเหมือง การอบรมความปลอดภัย ซึ่งสอดคล้องกับนโยบาย MIND ของกระทรวงอุดสาหกรรมแล้ว ยังเป็นกิจกรรมที่แสดงให้เห็นถึงความใส่ใจในการประกอบการ โดยไม่ให้ส่งผลกระทบต่อสุขภาพของประชาชนโดยรอบ รวมทั้งเป็นการสร้างความเชื่อมั่นให้กับประชาชนในการอยู่ร่วมกันของสถานประกอบการเหมืองแร่กับชุมชนโดยรอบพื้นที่อย่างยั่งยืนได้

ที่มา : https://www.thaigov.go.th/news/contents/details/87928