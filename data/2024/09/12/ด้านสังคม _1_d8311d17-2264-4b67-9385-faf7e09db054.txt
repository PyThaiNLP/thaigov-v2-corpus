รัฐบาลไทย-ข่าวทำเนียบรัฐบาล-ดีอี ติดตามความคืบหน้า MOU การพัฒนาดิจิทัล จ.นครราชสีมา


วันพุธที่ 11 กันยายน 2567
ดีอี ติดตามความคืบหน้า MOU การพัฒนาดิจิทัล จ.นครราชสีมา
ดีอี ติดตามความคืบหน้า MOU การพัฒนาดิจิทัล จ.นครราชสีมา
เมื่อวันที่ 10 ก.ย. 67 นางสาวพิยะดา สุดกังวาล ที่ปรึกษาด้านการสื่อสาร กระทรวงดิจิทัลเพื่อเศรษฐกิจและสังคม (ดีอี) พร้อมด้วยกองงานดิจิทัลจังหวัด สำนักงานปลัดกระทรวงดีอี ลงพื้นที่จังหวัดนครราชสีมา เข้าพบ นายสมเกียรติ วิริยะกุลนันท์ รองผู้ว่าราชการจังหวัดนครราชสีมา เพื่อติดตามการดำเนินการขับเคลื่อนภารกิจด้านดิจิทัลตามบันทึกข้อตกลงความร่วมมือ (MOU) การขับเคลื่อนการพัฒนาดิจิทัลเพื่อเศรษฐกิจและสังคมในจังหวัดนครราชสีมา ระหว่างกระทรวงดีอีกับจังหวัดนครราชสีมา ตามที่ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดีอี และนายชัยวัฒน์ ชื่นโกสุม ผู้ว่าราชการจัฃหงัดนครราชสีมา ได้ร่วมลงนาม
พร้อมกันนี้ยังได้หารือถึงแนวทางในการผลักดันความร่วมมือร่วมกัน โดยเฉพาะประเด็น e-Document ซึ่งหน่วยงานราชการภายในจังหวัดนครราชสีมา พร้อมที่จะใช้งานระบบ e-Document ตามที่กระทรวงดีอี สนับสนุน

ที่มา : https://www.thaigov.go.th/news/contents/details/87904