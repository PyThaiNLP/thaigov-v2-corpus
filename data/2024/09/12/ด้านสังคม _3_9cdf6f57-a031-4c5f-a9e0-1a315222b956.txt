รัฐบาลไทย-ข่าวทำเนียบรัฐบาล-ปลัดดีอี ปาฐกถาพิเศษ “ผลักดัน Big Data และ AI เพื่อการขับเคลื่อนประเทศ”


วันพฤหัสบดีที่ 12 กันยายน 2567
ปลัดดีอี ปาฐกถาพิเศษ “ผลักดัน Big Data และ AI เพื่อการขับเคลื่อนประเทศ”
ปลัดดีอี ปาฐกถาพิเศษ “ผลักดัน Big Data และ AI เพื่อการขับเคลื่อนประเทศ”
วันที่ 12 กันยายน 2567 ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอี) กล่าวปาฐกถาพิเศษ ในงาน “Connect-The-Dots #3: Big Data & AI Ecosystem in Thailand” หัวข้อ “ผลักดันนโยบายการใช้เทคโนโลยีข้อมูล (Big Data) และปัญญาประดิษฐ์ (AI) เพื่อขับเคลื่อนประเทศอย่างมีทิศทางและยั่งยืน” ซึ่งจัดขึ้นโดย สถาบันข้อมูลขนาดใหญ่ (องค์การมหาชน) หรือ BDI โดยมี นายกุลิศ สมบัติศิริ ประธานกรรมการสถาบันข้อมูลขนาดใหญ่ รศ.ดร.ธีรณี อจลากุล ผู้อำนวยการสถาบันข้อมูลขนาดใหญ่ และผู้ที่เกี่ยวข้องเข้าร่วม ณ ห้องพญาไท แกรนด์บอลรูม 1 ชั้น 6 โรงแรมอีสติน แกรนด์ พญาไท กรุงเทพฯ
สำหรับงานดังกล่าว เป็นงานสัมมนาประจำปีของ BDI ซึ่งจัดขึ้นเพื่อเป็นการเสวนาแลกเปลี่ยนมุมมอง ความรู้และประสบการณ์ ด้านแนวโน้มความก้าวหน้าของ Big Data และ AI ในประเทศไทย จากผู้เชี่ยวชาญ ผู้ที่เกี่ยวข้องในหลากหลายหน่วยงานและสมาคมชั้นนำของประเทศ
--------------------------------------------------------

ที่มา : https://www.thaigov.go.th/news/contents/details/87922