รัฐบาลไทย-ข่าวทำเนียบรัฐบาล-"มท.1" ร่วมติดตามสถานการณ์น้ำ เขื่อนเจ้าพระยา จ.ชัยนาท จุดบริหารจัดการน้ำก่อนลงสู่ภาคกลาง


วันอาทิตย์ที่ 1 กันยายน 2567
01/09/2567
พิมพ์
"มท.1" ร่วมติดตามสถานการณ์น้ำ เขื่อนเจ้าพระยา จ.ชัยนาท จุดบริหารจัดการน้ำก่อนลงสู่ภาคกลาง
"มท.1" ร่วมติดตามสถานการณ์น้ำ เขื่อนเจ้าพระยา จ.ชัยนาท จุดบริหารจัดการน้ำก่อนลงสู่ภาคกลาง
เมื่อวานนี้ (31 ส.ค. 67) นายอนุทิน ชาญวีรกูล รองนายกรัฐมนตรี และรมว.มหาดไทย ร่วมลงพื้นที่กับนายภูมิธรรม เวชยชัย รองนายกรัฐมนตรี และ รมว.พาณิชย์ ปฏิบัติหน้าที่แทนนายกรัฐมนตรี และ ร้อยเอก ธรรมนัส พรหมเผ่า รมว.เกษตรและสหกรณ์ โดยมีนายสมเจตน์ ลิมปะพันธุ์ ที่ปรึกษา รมว.มหาดไทย และคณะผู้บริหารกระทรวงมหาดไทยร่วมลงพื้นที่
ภายหลังคณะได้ประชุมรวมกับส่วนงานต่าง ๆ ณ ศาลากลางจังหวัดสุโขทัยแล้ว ในเวลา 13.30 น. ได้เดินทางไปติดตามสถานการณ์น้ำ ณ บริเวณเขื่อนหาดสะพานจันทร์ ต.หาดกุมเกาะ และประตูระบายน้ำบ้านคลองหกบาท ต.ป่ากุมเกาะ อ.สวรรคโลก จ.สุโขทัย พร้อมใช้เฮลิคอปเตอร์บินตรวจสถานการณ์น้ำ และพื้นที่ทางการเกษตร บริเวณรอยต่อแม่น้ำสะแกกรัง และแม่น้ำเจ้าพระยา
จากนั้น ได้เดินทางไปจังหวัดชัยนาทเพื่อติดตามสถานการณ์น้ำที่บริเวณเขื่อนเจ้าพระยา อ.สรรพยา จ.ชัยนาท ซึ่งถือเป็นจุดสำคัญในการบริหารจัดการน้ำลงสู่ภาคกลาง โดยทางคณะได้รับฟังสรุปรายงานสถานการณ์น้ำจากผู้ว่าราชการจังหวัดชัยนาท ผู้ว่าราชการจังหวัดนครสวรรค์ และผู้เเทนจากกระทรวงเกษตรและสหกรณ์ ทั้งนี้ ได้กำชับให้ทุกหน่วยงานในพื้นที่บูรณาการการทำงานร่วมกัน และยึดพี่น้องประชาชนเป็นหลัก หากมีการร้องขอความช่วยเหลือให้เร่งดำเนินการทันที

ที่มา : https://www.thaigov.go.th/news/contents/details/87646