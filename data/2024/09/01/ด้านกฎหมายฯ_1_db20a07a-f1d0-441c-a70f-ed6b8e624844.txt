รัฐบาลไทย-ข่าวทำเนียบรัฐบาล-รมว.ยุติธรรม มอบประกาศนียบัตร และเข็มวิทยฐานะการบริหารงานยุติธรรม ประจำปีงบประมาณ พ.ศ. ๒๕๖๗ แก่ผู้สำเร็จการฝึกอบรม ยธส.๑๕ และ ยธก.๑๙


วันเสาร์ที่ 31 สิงหาคม 2567
31/08/2567
พิมพ์
รมว.ยุติธรรม มอบประกาศนียบัตร และเข็มวิทยฐานะการบริหารงานยุติธรรม ประจำปีงบประมาณ พ.ศ. ๒๕๖๗ แก่ผู้สำเร็จการฝึกอบรม ยธส.๑๕ และ ยธก.๑๙
รมว.ยุติธรรม มอบประกาศนียบัตร และเข็มวิทยฐานะการบริหารงานยุติธรรม ประจำปีงบประมาณ พ.ศ. ๒๕๖๗ แก่ผู้สำเร็จการฝึกอบรม ยธส.๑๕ และ ยธก.๑๙
ในวันศุกร์ที่ ๓๐ สิงหาคม ๒๕๖๗ เวลา ๑๕.๓๐ น. พันตำรวจเอก ทวี สอดส่อง รัฐมนตรีว่าการกระทรวงยุติธรรม ให้เกียรติเป็นประธานในพิธีมอบประกาศนียบัตร และเข็มวิทยฐานะการบริหารงานยุติธรรม ประจำปีงบประมาณ พ.ศ. ๒๕๖๗ ของสำนักงานกิจการยุติธรรม ให้แก่ผู้ที่สำเร็จการฝึกอบรมหลักสูตรการบริหารงานยุติธรรมระดับสูง รุ่นที่ ๑๕ (ยธส.๑๕) และหลักสูตรการบริหารงานยุติธรรมระดับกลาง รุ่นที่ ๑๙ (ยธก.๑๙) รวมจำนวน ๑๑๘ คน โดยมี พันตำรวจโท พงษ์ธร ธัญญสิริ ผู้อำนวยการสำนักงานกิจการยุติธรรม กล่าวรายงาน พร้อมด้วยผู้บริหารกระทรวงยุติธรรม ร่วมเป็นเกียรติในพิธีฯ ณ ห้องประชุมวายุภักษ์ ๖ โรงแรมเซ็นทารา ไลฟ์ ศูนย์ราชการและคอนเวนชันเซ็นเตอร์ แจ้งวัฒนะ
โอกาสนี้ รัฐมนตรี​ว่าการ​กระทรวง​ยุติธรรมได้กล่าวแสดงความยินดีแก่ผู้สำเร็จการฝึกอบรมทั้งสองหลักสูตร พร้อมให้ข้อเสนอแนะว่า ปัญหาที่ท้าทายในกระบวนการยุติธรรม คือ การแพร่ระบาดของยาเสพติดที่เป็นอันดับ ๑ หรือประมาณร้อยละ ๗๗ รองลงมา คือ คดีทรัพย์สิน และคดีทำร้ายร่างกาย ตามลำดับ ซึ่งเมื่อศึกษาถึงแนวโน้มของโลกจึงต้องเน้นเรื่องการนำผู้เสพซึ่งถือเป็นผู้ป่วยไปรักษาให้หายขาด เพื่อให้เขาเหล่านั้นสามารถกลับไปเป็นคนที่มีสุขภาพดี มีคุณภาพต่อไป และอีกสิ่งท้าทาย คือ จะทำอย่างไรให้ประชาชนได้รับความยุติธรรมตามหลักความเป็นจริง เช่น การใช้หลักนิติวิทยาศาสตร์ในการตรวจพิสูจน์ จากคดีการอุ้มหาย การวิสามัญฆาตกรรม และอีกหนึ่งเรื่องสำคัญที่กระทรวงยุติธรรมกำลังพยายามผลักดัน คือ พระราชบัญญัติล้มละลาย เพื่อนำบุคคลที่ทำธุรกิจ SME นับล้านรายเข้าสู่กระบวนการฟื้นฟู

ที่มา : https://www.thaigov.go.th/news/contents/details/87644