รัฐบาลไทย-ข่าวทำเนียบรัฐบาล-นายกฯ อัญเชิญพระราชกระแสในหลวงรัชกาลที่ 10 ทรงห่วงใยประชาชนผู้ประสบภัย และพระราชกระแสชื่นชมและพระราชทานกำลังใจ แก่จิตอาสาจากทุกภาคส่วน


วันศุกร์ที่ 13 กันยายน 2567
13/09/2567
พิมพ์
นายกฯ อัญเชิญพระราชกระแสในหลวงรัชกาลที่ 10 ทรงห่วงใยประชาชนผู้ประสบภัย และพระราชกระแสชื่นชมและพระราชทานกำลังใจ แก่จิตอาสาจากทุกภาคส่วน
นายกฯ อัญเชิญพระราชกระแสในหลวงรัชกาลที่ 10 ทรงห่วงใยประชาชนผู้ประสบภัย และพระราชกระแสชื่นชมและพระราชทานกำลังใจ แก่จิตอาสาจากทุกภาคส่วน
วันนี้ (13 กันยายน 2567) เวลา 15.15 น. ณ. ท่าอากาศยานแม่ฟ้าหลวง จังหวัดเชียงราย นางสาวแพทองธาร ชินวัตร นายกรัฐมนตรี ให้สัมภาษณ์กับสื่อมวลชน หลังเสร็จสิ้นการติดตามสถานการณ์น้ำจังหวัดเชียงราย
ในโอกาสนี้ นายกรัฐมนตรีได้อัญเชิญ พระราชกระแสของพระบาทสมเด็จพระเจ้าอยู่หัว ทรงห่วงใยประชาชนผู้ประสบภัยจากพายุไต้ฝุ่นยางิ (Yagi) ส่งผลให้เกิดฝนตกหนักในพื้นที่ภาคเหนือตอนบนของประเทศไทย เป็นเหตุให้เกิดอุทกภัยอย่างรุนแรงในบริเวณพื้นที่อำเภอแม่สาย และอำเภอเมืองเชียงราย จังหวัดเชียงราย ตั้งแต่วันที่ 10 กันยายน 2567 ที่ผ่านมา รวมทั้งเกิดเหตุดินสไลด์ในบริเวณพื้นที่อำเภอแม่อาย จังหวัดเชียงใหม่ ทำให้ประชาชนได้รับความเดือดร้อน บาดเจ็บ และเสียชีวิต รวมถึงเกิดความเสียหายแก่บ้านเรือน และทรัพย์สินของประชาชนเป็นจำนวนมากนั้น ทั้งยังมีพระราชกระแสทรงชื่นชม และพระราชทานกำลังใจ แก่จิตอาสาจากทุกภาคส่วน ไม่ว่าจะเป็นภาครัฐ ภาคเอกชน และภาคประชาชน ซึ่งต่างเสียสละกำลังกาย กำลังปัญญา และกำลังทรัพย์ มาร่วมกันปฏิบัติการให้การช่วยเหลือประชาชนผู้ประสบภัย แม้การช่วยเหลือจะเป็นไปอย่างยากลำบากท่ามกลางกระแสน้ำไหลเชี่ยว และข้อจำกัดต่าง ๆ แต่จิตอาสาทุกภาคส่วน ต่างร่วมมือร่วมใจกันอย่างเต็มกำลัง ด้วยความรักความปรารถนาดีต่อกัน เป็นเครื่องมือสำคัญ ทำให้ประชาชนได้รับการช่วยเหลืออย่างทันท่วงที สามารถบรรเทาสถานการณ์ให้คลี่คลายลงตามลำดับ

ที่มา : https://www.thaigov.go.th/news/contents/details/87987