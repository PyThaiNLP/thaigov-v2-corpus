รัฐบาลไทย-ข่าวทำเนียบรัฐบาล-คณะกรรมการกองทุนเงินช่วยเหลือผู้ประสบสาธารณภัย


วันศุกร์ที่ 13 กันยายน 2567
13/09/2567
พิมพ์
คณะกรรมการกองทุนเงินช่วยเหลือผู้ประสบสาธารณภัย
สำนักนายกรัฐมนตรี ขอเชิญร่วมบริจาคเพื่อช่วยผู้ประสบภัยน้ำท่วมในภาคเหนือ
จากเหตุการณ์อุทกภัยที่เกิดขึ้นทางภาคเหนือจากพายุโซนร้อนยางิ พัดผ่านประเทศไทย ทำให้เกิดฝนตกหนักติดต่อกันหลายวัน รวมทั้งน้ำท่วมฉับพลันและน้ำป่าไหลหลากท่วมหลายพื้นที่ในจังหวัดน่าน แพร่ เชียงราย และเชียงใหม่ ในการนี้ ส่วนราชการที่เกี่ยวข้องและอาสาสมัครทุกภาคส่วนได้ระดมความช่วยเหลือประชาชนในพื้นที่ประสบภัย พร้อมทั้งเตรียมมาตรการให้ความช่วยเหลือและเยียวยาภายหลังน้ำลด
ประชาชนที่มีความประสงค์จะบริจาคเงินเพื่อช่วยเหลือผู้ประสบอุทกภัยในภาคเหนือ สามารถร่วมบริจาคได้ที่ “กองทุนเงินช่วยเหลือผู้ประสบสาธารณภัย สำนักนายกรัฐมนตรี” ธนาคารกรุงไทย จำกัด (มหาชน) สาขาทำเนียบรัฐบาล บัญชีเลขที่ 067-0-06895-0 โดยยอดเงินบริจาคสามารถนำไปลดหย่อนภาษีได้ //

ที่มา : https://www.thaigov.go.th/news/contents/details/87989