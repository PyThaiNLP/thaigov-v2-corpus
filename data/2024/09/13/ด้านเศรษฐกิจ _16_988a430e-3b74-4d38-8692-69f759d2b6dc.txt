รัฐบาลไทย-ข่าวทำเนียบรัฐบาล-กรุงไทยห่วงใยผู้ประสบอุทกภัย ลงพื้นที่มอบถุงยังชีพช่วยเหลือในจังหวัดเชียงราย


วันศุกร์ที่ 13 กันยายน 2567
13/09/2567
พิมพ์
กรุงไทยห่วงใยผู้ประสบอุทกภัย ลงพื้นที่มอบถุงยังชีพช่วยเหลือในจังหวัดเชียงราย
ธ.กรุงไทยลงพื้นที่ เพื่อให้ความช่วยเหลือลูกค้า ประชาชนอย่างเร่งด่วน ทั้งการมอบถุงยังชีพให้กับผู้ประสบภัย ซึ่งประกอบด้วย ข้าวสารและอาหารแห้ง จำนวน 1200 ชุด รวมถึงประสานกับหน่วยงานในพื้นที่ เพื่อให้ความช่วยเหลือในด้านอื่นๆ พร้อมรับฟังปัญหาของลูกค้า
ธนาคารกรุงไทยมีความห่วงใยพี่น้องประชาชน ที่ได้รับผลกระทบสถานการณ์น้ำท่วมเฉียบพลันในพื้นที่จังหวัดเชียงราย  ซึ่งสร้างความเสียหายต่อทรัพย์สิน และการดำรงชีพของลูกค้า ประชาชนในพื้นที่อย่างหนัก  โดยผู้บริหาร และพนักงานได้ลงพื้นที่ เพื่อให้ความช่วยเหลือลูกค้า ประชาชนอย่างเร่งด่วน ทั้งการมอบถุงยังชีพให้กับผู้ประสบภัย ซึ่งประกอบด้วย ข้าวสารและอาหารแห้ง จำนวน 1200 ชุด รวมถึงประสานกับหน่วยงานในพื้นที่ เพื่อให้ความช่วยเหลือในด้านอื่นๆ พร้อมรับฟังปัญหาของลูกค้า เพื่อสามารถให้ความช่วยเหลือได้อย่างตรงจุด
ธนาคารกรุงไทย ขอส่งกำลังใจและความห่วงใยไปยังผู้ประสบอุทกภัยในทุกพื้นที่ พร้อมให้ความช่วยเหลืออย่างเต็มกำลัง โดยธนาคารได้ออกมาตรการทางการเงิน เพื่อช่วยเหลือผู้ประสบอุทกภัย ครอบคลุมการลดภาระทางการเงิน ทั้งการปรับลดค่างวดการผ่อนชำระ การปรับลดอัตราดอกเบี้ย และการให้วงเงินฉุกเฉินเสริมสภาพคล่องในการดำรงชีพ รวมถึงการซ่อมแซมที่อยู่อาศัยและทรัพย์สินที่ได้รับความเสียหาย  สำหรับลูกค้าที่มีความประสงค์เข้าร่วมมาตรการความช่วยเหลือของธนาคาร สามารถติดต่อได้ที่ธนาคารกรุงไทยทุกสาขา สำนักงานธุรกิจทั่วประเทศ หรือ สาขาที่มีบัญชีเงินกู้ของท่าน เพื่อแจ้งความประสงค์เข้าร่วมมาตรการฯ ตั้งแต่ 27 สิงหาคม 2567 - 31 มีนาคม 2568
ธนาคารกรุงไทย ขอเชิญชวนผู้มีจิตศรัทธาร่วมส่งต่อความห่วงใย บริจาคช่วยเหลือผู้ประสบอุทกภัย ผ่านมูลนิธิอาสาเพื่อนพึ่ง (ภาฯ) ยามยาก สภากาชาดไทย ด้วยการสแกน QR Code E-Donation ผ่านแอปพลิเคชันของทุกธนาคาร ซึ่งข้อมูลการบริจาคจะส่งเข้าระบบลดหย่อนภาษีของกรมสรรพากรอัตโนมัติ หรือบริจาคผ่านบัญชีออมทรัพย์ ชื่อบัญชี มูลนิธิอาสาเพื่อนพึ่ง (ภาฯ) ยามยาก สภากาชาดไทย ธนาคารกรุงไทย สาขานานาเหนือ เลขที่ 000-0-60128-4 หรือดูรายละเอียดเพิ่มเติมได้ที่ https://krungthai.com/link/edonation-flood2024-fb

ที่มา : https://www.thaigov.go.th/news/contents/details/87984