รัฐบาลไทย-ข่าวทำเนียบรัฐบาล-ธ.ก.ส. เปิดบริการออกหนังสือรับรองนิติบุคคลได้แล้ววันนี้ที่เคาน์เตอร์ ธ.ก.ส. ทุกสาขาทั่วประเทศ


วันศุกร์ที่ 13 กันยายน 2567
13/09/2567
พิมพ์
ธ.ก.ส. เปิดบริการออกหนังสือรับรองนิติบุคคลได้แล้ววันนี้ที่เคาน์เตอร์ ธ.ก.ส. ทุกสาขาทั่วประเทศ
ธ.ก.ส.  ร่วมกับกรมพัฒนาธุรกิจการค้า พัฒนาระบบขอรับบริการหนังสือรับรองและรับรองสำเนาเอกสารนิติบุคคลทางอิเล็กทรอนิกส์ผ่านธนาคาร (e-Certificate) ตั้งแต่วันนี้เป็นต้นไป ที่เคาน์เตอร์ ธ.ก.ส. ทุกสาขาทั่วประเทศ หรือติดต่อสอบถามที่ Call Center 02  555 0555
ธนาคารเพื่อการเกษตรและสหกรณ์การเกษตร (ธ.ก.ส.) ร่วมกับกรมพัฒนาธุรกิจการค้า (DBD) พัฒนาระบบขอรับบริการหนังสือรับรองและรับรองสำเนาเอกสารนิติบุคคลทางอิเล็กทรอนิกส์ผ่านธนาคาร (e-Certificate) เพื่อเพิ่มช่องทางในการอำนวยความสะดวกแก่ผู้ประกอบการ ที่ประสงค์ขอรับหนังสือรับรองและรับรองสำเนาเอกสารนิติบุคคล ผ่านช่องทางของธนาคาร ส่งผลให้ได้รับความสะดวกมากยิ่งขึ้น สำหรับการขอรับบริการ e-Certificate ผ่านธนาคาร นิติบุคคลสามารถแจ้งความประสงค์ให้พนักงานสาขาของธนาคารดำเนินการจัดทำคำขอใช้บริการผ่านระบบของกรมพัฒนาธุรกิจการค้า และชำระเงิน พร้อมทั้งรับเอกสารหนังสือรับรองได้ทันทีภายในวันที่ขอใช้บริการ โดยค่าบริการรับรองสำเนาเริ่มต้นที่ 100 บาท และค่าออกหนังสือรับรอง e-Certificate 150 บาท ซึ่งเป็นอัตราตามที่กรมพัฒนาธุรกิจการค้ากำหนด สามารถขอใช้บริการได้แล้วตั้งแต่วันนี้เป็นต้นไป ที่เคาน์เตอร์ ธ.ก.ส. ทุกสาขาทั่วประเทศ หรือติดต่อสอบถามรายละเอียดเพิ่มเติม ได้ที่ Call Center 02  555 0555

ที่มา : https://www.thaigov.go.th/news/contents/details/87977