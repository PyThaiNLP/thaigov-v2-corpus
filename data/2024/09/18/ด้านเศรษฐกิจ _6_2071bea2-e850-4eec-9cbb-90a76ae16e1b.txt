รัฐบาลไทย-ข่าวทำเนียบรัฐบาล-ธ.ก.ส. เปิดตัวบัตรเดบิต 3 สไตล์ มอบความคุ้มค่าคุ้มครองคุณ สูงสุดถึง 1 ล้านบาท ครบจบในบัตรเดียว


วันพุธที่ 18 กันยายน 2567
18/09/2567
พิมพ์
ธ.ก.ส. เปิดตัวบัตรเดบิต 3 สไตล์ มอบความคุ้มค่าคุ้มครองคุณ สูงสุดถึง 1 ล้านบาท ครบจบในบัตรเดียว
ธ.ก.ส. เปิดตัวบัตรเดบิตใหม่ 3 สไตล์ ทั้งเขียวส่อง บุษย์น้ำทอง และพลอยไพฑูรย์ มอบความพิเศษด้วยประกันอุบัติเหตุ วงเงินสูงสุดถึง 1 ล้านบาท ตั้งแต่วันที่ 19 ก.ย. จนถึง 31 ธ.ค. นี้ สมัครได้ที่ ธ.ก.ส. ทุกสาขาทั่วประเทศ
ธ.ก.ส. เปิดตัวบัตรเดบิตใหม่ 3 สไตล์ ทั้งเขียวส่อง บุษย์น้ำทอง และพลอยไพฑูรย์ มอบความพิเศษด้วยประกันอุบัติเหตุ วงเงินสูงสุดถึง 1 ล้านบาท ที่คุ้มครองคุณทุกที่ ทุกเวลา ไม่ว่าใครก็สบายใจ พร้อมบริการถอน โอน จ่ายบิลและซื้อของที่สะดวกสบาย ปลอดภัยและรองรับการชำระเงินแบบ Contactless แค่แตะก็จ่ายได้เลย พิเศษ! สมัครบัตรใหม่พร้อมค่าธรรมเนียม เริ่มต้นเพียง 349 บาทต่อปี รับคะแนน A-Rewards เท่ากับค่าธรรมเนียม ตั้งแต่วันที่ 19 ก.ย. จนถึง 31 ธ.ค. นี้ สมัครได้ที่ ธ.ก.ส. ทุกสาขาทั่วประเทศ
นายฉัตรชัย ศิริไล ผู้จัดการธนาคารเพื่อการเกษตรและสหกรณ์การเกษตร (ธ.ก.ส.) กล่าวว่า ธ.ก.ส. เปิดตัวบัตรเดบิตใหม่ 3 สไตล์ ที่มาพร้อมความคุ้มครองอุบัติเหตุ วงเงินสูงสุดถึง 1 ล้านบาท คุ้มครองทุกที่ ทุกเวลา ไม่ว่าใครก็สบายใจ แถมยังสามารถทำธุรกรรมทางการเงินได้อย่างสะดวก รวดเร็วและปลอดภัย สมัครบัตรใหม่พร้อมค่าธรรมเนียม 349 บาท สามารถเลือกความคุ้มครองและสิทธิประโยชน์ได้ถึง 3 ระดับ ที่ให้ความสำคัญด้านสุขภาพและความสะดวกในการถอน โอน จ่ายบิลและซื้อของ โดยไม่ต้องพกเงินสด ประกอบด้วย
• บัตรเดบิตเขียวส่อง สำหรับลูกค้าทั่วไปที่มีอายุ 15 ปีบริบูรณ์ และไม่เกิน 99 ปี วงเงินคุ้มครองประกันภัยสูงสุด 100,000 บาท วงเงินการทำธุรกรรมสะสม สูงสุดไม่เกิน 60,000 บาทต่อวัน สมัครบัตรใหม่พร้อมค่าธรรมเนียม 349 บาทต่อปี
• บัตรเดบิตบุษย์น้ำทอง สำหรับลูกค้าทั่วไปที่มีอายุ 15 ปีบริบูรณ์ และไม่เกิน 75 ปี วงเงินคุ้มครองประกันภัยสูงสุด 200,000 บาท เมื่อประสบอุบัติเหตุฉุกเฉิน ไม่ต้องสำรองจ่ายก่อน วงเงินชดเชยรายได้ระหว่างการเข้ารักษาตัวในโรงพยาบาลจากอุบัติเหตุ 500 บาทต่อวัน สูงสุดไม่เกิน 10 วันต่อปี วงเงินการทำธุรกรรมสะสม สูงสุดไม่เกิน 120,000 บาทต่อวัน สมัครบัตรใหม่พร้อมค่าธรรมเนียม 699 บาทต่อปี
• บัตรเดบิตพลอยไพฑูรย์ สำหรับลูกค้าทั่วไปที่มีอายุ 15 ปีบริบูรณ์ และไม่เกิน 75 ปี วงเงินคุ้มครองประกันภัยสูงสุด 1,000,000 บาท เมื่อประสบอุบัติเหตุฉุกเฉิน ไม่ต้องสำรองจ่ายก่อน วงเงินการทำธุรกรรมสะสม สูงสุดไม่เกิน 120,000 บาทต่อวัน สมัครบัตรใหม่พร้อมค่าธรรมเนียม 1,234 บาทต่อปี
โปรโมชันพิเศษ! เมื่อสมัครบัตรเดบิต ธ.ก.ส. เขียวส่อง บุษย์น้ำทอง หรือพลอยไพฑูรย์ รับคะแนน A-Rewards เท่ากับค่าธรรมเนียมการสมัครบัตร ได้แก่ เขียวส่อง 349 คะแนน บุษย์น้ำทอง 699 คะแนน และพลอยไพฑูรย์ 1,234 คะแนน (จำกัดประเภทละ 1,000 สิทธิ์ รวมจำนวน 3,000 สิทธิ์) สำหรับลูกค้าที่สมัครบัตรพลอยไพฑูรย์และลงทะเบียน 100 ท่านแรก รับกระเป๋าเดินทางขนาด 17 นิ้ว (1 ใบ/สิทธิ์) ตั้งแต่ 19 กันยายน – 31 ธันวาคม 2567 หรือจนกว่าสิทธิ์จะหมด
ทั้งนี้ บัตรเดบิต ธ.ก.ส. มีอายุ 7 ปี ซึ่งผู้ถือบัตรสามารถใช้บัตรเดบิต ทั้ง 3 แบบ ในการถอนเงิน โอนเงิน เช็คยอดเงิน รวมถึงการชำระค่าสินค้าและบริการแบบไม่ต้องใช้เงินสดได้ที่ร้านที่มีสัญลักษณ์ PromptCard หรือชำระเงินแบบไร้สัมผัสได้ผ่านเครื่อง EDC หรือ mPOS ที่มีสัญลักษณ์ Contactless เงื่อนไขอื่นๆ เป็นไปตามที่ธนาคารกำหนด ศึกษารายละเอียดเพิ่มเติมได้ที่ www.baac.or.th สมัครได้ที่ ธ.ก.ส. ทุกสาขาทั่วประเทศ หรือสอบถามรายละเอียดเพิ่มเติมได้ที่ Call Center 02 555 0555

ที่มา : https://www.thaigov.go.th/news/contents/details/88123