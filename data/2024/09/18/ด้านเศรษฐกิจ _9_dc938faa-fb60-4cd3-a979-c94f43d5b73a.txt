รัฐบาลไทย-ข่าวทำเนียบรัฐบาล-ออมสินกระตุ้นประชาชนจองซื้อหน่วยลงทุนวายุภักษ์ หนึ่ง ผ่าน MyMo ได้ถึง 20 ก.ย. นี้ เน้นส่งเสริมการลงทุนที่ให้ผลตอบแทนมั่นคง 3% - 9% ต่อปี


วันพุธที่ 18 กันยายน 2567
18/09/2567
พิมพ์
ออมสินกระตุ้นประชาชนจองซื้อหน่วยลงทุนวายุภักษ์ หนึ่ง ผ่าน MyMo ได้ถึง 20 ก.ย. นี้ เน้นส่งเสริมการลงทุนที่ให้ผลตอบแทนมั่นคง 3% - 9% ต่อปี
ตามที่กระทรวงการคลังได้เปิดขายหน่วยลงทุนกองทุนรวมวายุภักษ์ หนึ่ง (VAYU1) หน่วยลงทุนประเภท ก. แก่ประชาชนทั่วไป เพื่อเป็นทางเลือกการลงทุน สามารถสมัครใช้บริการแอป MyMo เพื่อทำธุรกรรมจองซื้อหลักทรัพย์ได้จนถึงวันที่ 20 กันยายน 2567 นี้ เท่านั้น
ออมสินกระตุ้นประชาชนจองซื้อหน่วยลงทุนวายุภักษ์ หนึ่ง ผ่าน MyMo ได้ถึง 20 ก.ย. นี้ เน้นส่งเสริมการลงทุนที่ให้ผลตอบแทนมั่นคง 3% - 9% ต่อปี
นายวิทัย รัตนากร ผู้อำนวยการธนาคารออมสิน เปิดเผยว่า ตามที่กระทรวงการคลัง ได้เปิดขายหน่วยลงทุนกองทุนรวมวายุภักษ์ หนึ่ง (VAYU1) หน่วยลงทุนประเภท ก. แก่ประชาชนทั่วไป เพื่อเป็นทางเลือกการลงทุน พร้อมสนับสนุนการพัฒนาตลาดทุนของประเทศ โดยโครงสร้างการลงทุนของกองทุน VAYU1 มีกลไกคุ้มครองผลตอบแทนที่มั่นคง ในอัตราไม่ต่ำกว่า 3% ต่อปี และสูงสุดไม่เกิน 9% ต่อปี อีกทั้งยังสามารถซื้อ-ขายผ่านตลาดหลักทรัพย์แห่งประเทศไทยได้ ซึ่งแตกต่างจากการลงทุนในพันธบัตรออมทรัพย์อื่นทั่วไป โดยที่ผ่านมามีนักลงทุนสถาบันให้ความสนใจจองหน่วยลงทุนกองทุน VAYU1 อย่างล้นหลามเกินที่คาดการณ์ไว้ สำหรับประชาชนทั่วไปที่สนใจซื้อหน่วยลงทุนกองทุน VAYU1 สามารถสมัครใช้บริการแอป MyMo เพื่อทำธุรกรรมจองซื้อหลักทรัพย์ได้จนถึงวันที่ 20 กันยายน 2567 นี้ เท่านั้น
กองทุน VAYU1 มีนโยบายการลงทุนทั้งเชิงรุกและเชิงรับ เน้นลงทุนในตราสารทุนของบริษัทจดทะเบียนในตลาดหลักทรัพย์ฯ ที่มีอัตราผลตอบแทนดี มั่นคงในระยะยาว มีความยั่งยืนในกระบวนการดำเนินธุรกิจ โดยคำนึงถึงการบริหารความเสี่ยงและปัจจัยการเปลี่ยนแปลงด้านสังคม สิ่งแวดล้อม และธรรมาภิบาล สร้างผลตอบแทนระยะยาวเบื้องต้น 10 ปี โดยเปิดให้ประชาชนทั่วไปจองซื้อหน่วยลงทุนประเภท ก. ที่ราคาหน่วยละ 10 บาท เงินลงทุนขั้นต่ำ 10,000 บาท ได้รับเงินปันผลอย่างน้อยปีละ 2 ครั้ง ผู้จองซื้อที่จำนวนขั้นต่ำจะได้รับการจัดสรรก่อน ทั้งนี้ ผู้ลงทุนควรทำความเข้าใจลักษณะสินค้า เงื่อนไข ผลตอบแทน และความเสี่ยงก่อนตัดสินใจลงทุน โดยสามารถศึกษารายละเอียดก่อนทำการจองซื้อหน่วยลงทุนจากหนังสือชี้ชวนส่วนข้อมูลกองทุน VAYU1 และหนังสือชี้ชวนส่วนสรุปข้อมูลสำคัญกองทุน VAYU1 หรือศึกษารายละเอียดเพิ่มเติมได้ที่เว็บไซต์ www.gsb.or.th

ที่มา : https://www.thaigov.go.th/news/contents/details/88143