รัฐบาลไทย-ข่าวทำเนียบรัฐบาล-ในวันจันทร์ที่ ๙ กันยายน ๒๕๖๗ เวลา ๑๐.๓๐ พลเอก ธนภัทร ณิยกูล รองปลัดกระทรวงกลาโหม เป็นประธานในพิธีมอบทุนการศึกษาให้แก่นักเรียนของโรงเรียนกลาโหมอุทิศ ประจำปี พ.ศ.๒๕๖๗


วันพุธที่ 18 กันยายน 2567
ในวันจันทร์ที่ ๙ กันยายน ๒๕๖๗ เวลา ๑๐.๓๐ พลเอก ธนภัทร ณิยกูล รองปลัดกระทรวงกลาโหม เป็นประธานในพิธีมอบทุนการศึกษาให้แก่นักเรียนของโรงเรียนกลาโหมอุทิศ ประจำปี พ.ศ.๒๕๖๗
และมอบโล่เกียรติยศให้กับคณะครูบุคคลที่อุทิศตนสร้างคุณประโยชน์ด้านการศึกษาให้กับโรงเรียนกลาโหมอุทิศ ณ ห้องประชุม โรงเรียนกลาโหมอุทิศ อำเภอเมืองจังหวัดนนทบุรี
โดยมี คุณธริญตญา ณิยกูล อุปนายกสมาคมภริยาข้าราชการสำนักงานปลัดกระทรวงกลาโหม พร้อมด้วย สมาคมภริยาข้าราชการสำนักงานปลัดกระทรวงกลาโหม ร่วมสนับสนุนทุนอาหารกลางวันสำหรับนักเรียน ทั้งนี้เพื่อเป็นขวัญและกำลังใจให้แก่นักเรียนที่เรียนดี ประพฤติดี ตั้งใจเรียน และคณะครูผู้อุทิศตนสร้างคุณประโยชน์ให้กับโรงเรียนกลาโหมอุทิศ
สำหรับทุนการศึกษาที่สำนักงานปลัดกระทรวงกลาโหมได้มอบให้นั้นมีจำนวน ๕๐ ทุน รวมทั้งสนับสนุนอุปกรณ์การศึกษา และสนับสนุนอาหารว่าง รวมเป็นเงิน ๑๓๐,๐๐๐ บาท ทั้งนี้ เพื่อเป็นการส่งเสริมและสนับสนุนให้นักเรียนตั้งใจศึกษาเล่าเรียน โดยนักเรียนที่ได้รับทุนการศึกษาจะได้นำไปใช้ให้เกิดประโยชน์ให้มากที่สุด และประพฤติตนเป็นคนดี เป็นที่ภาคภูมิใจของโรงเรียนและผู้ปกครอง มีความรักชาติ ศาสนา และพระมหากษัตริย์ซึ่งเป็นสถาบันหลักของประเทศชาติต่อไป

ที่มา : https://www.thaigov.go.th/news/contents/details/88108