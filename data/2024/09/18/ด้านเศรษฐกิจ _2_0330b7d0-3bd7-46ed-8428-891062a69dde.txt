รัฐบาลไทย-ข่าวทำเนียบรัฐบาล-ปลัดฯ ณัฐพล นั่งหัวโต๊ะ พิจารณาจัดสรรทุน ก.พ. ประจำปีงบประมาณ พ.ศ. 2568 


วันอังคารที่ 17 กันยายน 2567
17/09/2567
พิมพ์
ปลัดฯ ณัฐพล นั่งหัวโต๊ะ พิจารณาจัดสรรทุน ก.พ. ประจำปีงบประมาณ พ.ศ. 2568
ปลัดฯ ณัฐพล นั่งหัวโต๊ะ พิจารณาจัดสรรทุน ก.พ. ประจำปีงบประมาณ พ.ศ. 2568
วันที่ 16 กันยายน 2567 ดร.ณัฐพล รังสิตพล ปลัดกระทรวงอุตสาหกรรม เป็นประธานการประชุมคณะกรรมการเฉพาะกิจเพื่อดำเนินการทุนของรัฐบาล (ทุน ก.พ.) ของกระทรวงอุตสาหกรรม โดยมี นางสาวณัฏฐิญา เนตยสุภา รองปลัดกระทรวงอุตสาหกรรม นายอดิทัต วะสีนนท์ อธิบดีกรมอุตสาหกรรมพื้นฐานและการเหมืองแร่ นางดวงดาว ขาวเจริญ รองอธิบดีกรมส่งเสริมอุตสาหกรรม นายกฤศ จันทร์สุวรรณ รองผู้อำนวยการสำนักงานเศรษฐกิจอุตสาหกรรม นายวีรพงษ์ เอี่ยมเจริญชัย รองเลขาธิการสำนักงานมาตรฐานผลิตภัณฑ์อุตสาหกรรม และผู้บริหารในสังกัดกระทรวงอุตสาหกรรม เป็นคณะกรรมการ ณ ห้องประชุมชุณหะวัณ สำนักงานปลัดกระทรวงอุตสาหกรรม
โดยที่ประชุม ร่วมกันพิจารณาจัดสรรทุนและรายละเอียดทุนตามความต้องการของส่วนราชการ/หน่วยงานของรัฐ (ส่วนกลางและส่วนภูมิภาค) ประจำปีงบประมาณ พ.ศ. 2568 ส่วนราชการในสังกัดกระทรวงอุตสาหกรรม ที่ขอรับการจัดสรรทุน ตามแนวทางที่สำนักงาน ก.พ. กำหนด ทั้งนี้ สำนักงาน ก.พ.ได้จัดสรรทุนให้กระทรวงอุตสาหกรรม รวมจำนวน 8 ทุน ซึ่งที่ประชุม ได้พิจารณาจัดสรรเป็นทุนศึกษาต่อระดับปริญญาโท จำนวน 3 ทุน และทุนฝึกอบรม จำนวน 5 ทุน เพื่อเสนอให้ สำนักงาน ก.พ. พิจารณาต่อไป

ที่มา : https://www.thaigov.go.th/news/contents/details/88105