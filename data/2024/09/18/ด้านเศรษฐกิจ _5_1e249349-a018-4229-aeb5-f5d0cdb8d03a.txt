รัฐบาลไทย-ข่าวทำเนียบรัฐบาล-บสย. ร่วมงานสัมมนาใหญ่สภาหอการค้าฯ ประจำปี 2567 ผนึกความร่วมมือ ส่งเสริม SMEs ไทยเติบโตยั่งยืน  


วันพุธที่ 18 กันยายน 2567
18/09/2567
พิมพ์
บสย. ร่วมงานสัมมนาใหญ่สภาหอการค้าฯ ประจำปี 2567 ผนึกความร่วมมือ ส่งเสริม SMEs ไทยเติบโตยั่งยืน
บสย. ร่วมงานสัมมนาใหญ่สภาหอการค้าแห่งประเทศไทย ประจำปี 2567 โดยมี รมว.พาณิชย์ เป็นประธานมอบรางวัลสมาคมการค้าดีเด่นประจำปี 2567  ณ โรงแรมเซ็นทารา แกรนด์ แอท เซ็นทรัลเวิลด์ กรุงเทพมหานคร เมื่อวันที่ 16 กันยายน 2567
นายสิทธิกร ดิเรกสุนทร กรรมการและผู้จัดการทั่วไป บรรษัทประกันสินเชื่ออุตสาหกรรมขนาดย่อม (บสย.) และ นางดุสิดา ทัพวงษ์ รองผู้จัดการทั่วไปอาวุโส สายงานบริหารช่องทางและพัฒนาผู้ประกอบการ ร่วมงานสัมมนาใหญ่สภาหอการค้าแห่งประเทศไทย ประจำปี 2567 โดยมี นายพิชัย นริพทะพันธุ์ รัฐมนตรีว่าการกระทรวงพาณิชย์ เป็นประธานมอบรางวัลสมาคมการค้าดีเด่นประจำปี 2567 เพื่อเชิดชูเกียรติสมาคมการค้าและผู้บริหารสมาคมการค้าที่มีผลงานโดดเด่น พร้อมกล่าวปาฐกถาพิเศษ ในหัวข้อ “ยุทธศาสตร์การค้าและการส่งออกของไทย” และ นายสนั่น อังอุบลกุล ประธานกรรมการหอการค้าไทยและสภาหอการค้าแห่งประเทศไทย นายอธิป พีชานนท์ รองประธานกรรมการหอการค้าไทยและสภาหอการค้าแห่งประเทศไทย ตลอดจนผู้บริหารระดับสูงจากหน่วยงานภาครัฐและเอกชน เข้าร่วมงาน ณ โรงแรมเซ็นทารา แกรนด์ แอท เซ็นทรัลเวิลด์ กรุงเทพมหานคร เมื่อวันที่ 16 กันยายน 2567
ตลอดเวลาที่ผ่านมา บสย. และหอการค้าไทยและสภาหอการค้าแห่งประเทศไทย เป็นพันธมิตรที่ดีต่อกัน ในการส่งเสริมผู้ประกอบการ SMEs ไทยให้มีความเข้มแข็ง และเติบโตอย่างยั่งยืน โดย บสย. ได้เดินหน้าเพิ่มประสิทธิภาพกระบวนงาน การเปลี่ยนผ่านสู่ความเป็นดิจิทัล และการปรับปรุงการให้บริการ ยกระดับสู่การเป็น SMEs Digital Gateway เพื่อเพิ่มประสิทธิภาพในการช่วยเหลือ SMEs ให้สามารถเข้าถึงสินเชื่อได้ง่ายขึ้น ผ่านกลไกการค้ำประกันของ บสย. จนนำไปสู่การได้รับมอบรางวัลสุดยอดหน่วยงานรัฐด้านการอำนวยความสะดวกภาคธุรกิจ รางวัล “สำเภา-นาวาทอง” ประจำปี 2567 เป็นปีที่ 3 ติดต่อกัน จากหอการค้าไทยและสภาหอการค้าแห่งประเทศไทย เมื่อช่วงเดือนสิงหาคมที่ผ่านมา

ที่มา : https://www.thaigov.go.th/news/contents/details/88122