รัฐบาลไทย-ข่าวทำเนียบรัฐบาล-นายกรัฐมนตรี “แพทองธาร” นำคณะรัฐมนตรีชุดใหม่ เข้าเฝ้าฯ ถวายสัตย์ปฏิญาณก่อนเข้ารับหน้าที่ 


วันศุกร์ที่ 6 กันยายน 2567
06/09/2567
พิมพ์
นายกรัฐมนตรี “แพทองธาร” นำคณะรัฐมนตรีชุดใหม่ เข้าเฝ้าฯ ถวายสัตย์ปฏิญาณก่อนเข้ารับหน้าที่
นายกรัฐมนตรี “แพทองธาร” นำคณะรัฐมนตรีชุดใหม่ เข้าเฝ้าฯ ถวายสัตย์ปฏิญาณก่อนเข้ารับหน้าที่
วันนี้ (6 กันยายน 2567) เวลา 15.00 น. นางสาวแพทองธาร ชินวัตร นายกรัฐมนตรี พร้อมคณะรัฐมนตรีชุดใหม่ ที่ทรงพระกรุณาโปรดเกล้าฯ แต่งตั้งเมื่อวันที่ 3 กันยายน 2567 จะเดินทางมายังตึกสันติไมตรี ทำเนียบรัฐบาล เพื่อถ่ายภาพเดี่ยวในเครื่องแบบปกติขาว ก่อนที่นายกรัฐมนตรีจะนำคณะรัฐมนตรีทั้งหมด ออกเดินทางจากทำเนียบรัฐบาลโดยรถตู้ที่สำนักเลขาธิการนายกรัฐมนตรีจัดเตรียมไว้ ไปยังพระที่นั่งอัมพรสถาน  พระราชวังดุสิต เพื่อเข้าเฝ้าฯ ถวายสัตย์ปฏิญาณก่อนเข้ารับหน้าที่ในเวลาประมาณ 18.15 น. ต่อไป
วันพรุ่งนี้ ( 7 กันยายน 2567) นายกรัฐมนตรีจะนำคณะรัฐมนตรี ถ่ายภาพหมู่ ณ สนามหญ้า หน้าตึกไทยคู่ฟ้า ก่อนการประชุมคณะรัฐมนตรีนัดพิเศษด้วย
------------------

ที่มา : https://www.thaigov.go.th/news/contents/details/87779