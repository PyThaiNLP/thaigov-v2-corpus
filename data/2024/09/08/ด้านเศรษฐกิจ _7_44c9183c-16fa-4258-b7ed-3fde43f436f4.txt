รัฐบาลไทย-ข่าวทำเนียบรัฐบาล-​ปลัดฯ ณัฐพล รวมพลังทีม MIND ส่งความช่วยเหลือถึงผู้ประสบอุทกภัยพื้นที่ภาคเหนือโดยเร่งด่วน


วันเสาร์ที่ 7 กันยายน 2567
07/09/2567
พิมพ์
​ปลัดฯ ณัฐพล รวมพลังทีม MIND ส่งความช่วยเหลือถึงผู้ประสบอุทกภัยพื้นที่ภาคเหนือโดยเร่งด่วน
​ปลัดฯ ณัฐพล รวมพลังทีม MIND ส่งความช่วยเหลือถึงผู้ประสบอุทกภัยพื้นที่ภาคเหนือโดยเร่งด่วน
วันที่ 4 กันยายน 2567 ดร.ณัฐพล รังสิตพล ปลัดกระทรวงอุตสาหกรรม ส่งมอบรอยยิ้ม ให้กับประชาชน ภายใต้โครงการ “อุตสาหกรรมรวมใจ ช่วยพี่น้องชาวไทย” ส่งมอบสิ่งของอุปโภค บริโภค และของใช้ที่จำเป็น เพื่อส่งความช่วยเหลือถึงผู้ประสบอุทกภัยพื้นที่ภาคเหนือโดยเร่งด่วน โดยมี นางสาวณัฏฐิญา เนตยสุภา รองปลัดกระทรวงอุตสาหกรรม นางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรม นายอานันท์ ฟักสังข์ รักษาราชการแทนรองอธิบดีกรมอุตสาหกรรมพื้นฐานและการเหมืองแร่ และคณะผู้บริหาร ข้าราชการ กระทรวงอุตสาหกรรม เข้าร่วม ณ บริเวณด้านหน้าอาคารสำนักงานปลัดกระทรวงอุตสาหกรรม
ทั้งนี้ กระทรวงอุตสาหกรรม ได้ร่วมมือกับหน่วยงานภาครัฐ เอกชน ผู้ประกอบการโรงงานอุตสาหกรรมทั่วประเทศ ดำเนินการโครงการอุตสาหกรรมรวมใจ ช่วยพี่น้องชาวไทย จัดทำถุงบรรจุเครื่องอุปโภค​บริโภค​และสิ่งของจำเป็น เป็นถุงยังชีพที่ได้รับการสนับสนุนจากหน่วยงานรัฐ ภาคเอกชน ผู้ประกอบการโรงงานอุตสาหกรรม​ทั่วประเทศ​ที่รวมใจส่งมอบรอยยิ้ม เพื่อเป็นกำลังใจให้กับผู้ประสบอุทกภัย​ในการก้าวข้ามช่วงเวลาที่ยากลำบากไปได้

ที่มา : https://www.thaigov.go.th/news/contents/details/87798