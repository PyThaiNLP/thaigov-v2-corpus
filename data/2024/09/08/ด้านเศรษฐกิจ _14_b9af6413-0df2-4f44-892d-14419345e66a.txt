รัฐบาลไทย-ข่าวทำเนียบรัฐบาล-​ปลัดฯ ณัฐพล เป็นประธานการประชุมคณะกรรมการกำกับการประเมินผลการปฏิบัติราชการของส่วนราชการในกระทรวงอุตสาหกรรม


วันเสาร์ที่ 7 กันยายน 2567
07/09/2567
พิมพ์
​ปลัดฯ ณัฐพล เป็นประธานการประชุมคณะกรรมการกำกับการประเมินผลการปฏิบัติราชการของส่วนราชการในกระทรวงอุตสาหกรรม
​ปลัดฯ ณัฐพล เป็นประธานการประชุมคณะกรรมการกำกับการประเมินผลการปฏิบัติราชการของส่วนราชการในกระทรวงอุตสาหกรรม
5 กันยายน 2567 นายณัฐพล รังสิตพล ปลัดกระทรวงอุตสาหกรรม เป็นประธานการประชุมคณะกรรมการกำกับการประเมินผลการปฏิบัติราชการของส่วนราชการในกระทรวงอุตสาหกรรม โดยมี นายเอกภัทร วังสุวรรณ และ นางสาวณัฏฐิญา เนตยสุภา รองปลัดกระทรวงอุตสาหกรรม นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม ปฏิบัติหน้าที่หัวกลุ่ม ป.ย.ป.อก. นางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรม นายอดิทัต วะสีนนท์ อธิบดีกรมอุตสาหกรรมพื้นฐานและการเหมืองแร่ นายวิฤทธิ์ วิเศษสินธุ์ เลขาธิการคณะกรรมการอ้อยและน้ำตาลทราย นางดวงดาว ขาวเจริญ รองอธิบดีกรมส่งเสริมอุตสาหกรรม นางศิริเพ็ญ เกียรติเฟื่องฟู รองผู้อำนวยการสำนักงานเศรษฐกิจอุตสาหกรรม นางสาววิริยา เนตรน้อย รองเลขาธิการ ก.พ.ร.  นายธานิสสร ตู้จินดา นักวิเคราะห์งบประมาณเชี่ยวชาญ สำนักงบประมาณ นางสาววิริยา เนตรน้อย รองเลขาธิการ ก.พ.ร. นายนิติ ช่างภิญโญ  ผู้เชี่ยวชาญด้านยุทธศาสตร์การผลิตและบริการ สำนักงานสภาพัฒนาการเศรษฐกิจและสังคมแห่งชาติ คณะผู้บริหาร และหน่วยงานที่เกี่ยวข้อง เข้าร่วม ผ่านสื่ออิเล็กทรอนิกส์ (Zoom Meeting) ณ ห้องประชุม อก. 1 สำนักงานปลัดกระทรวงอุตสาหกรรม
โดยการประชุมดังกล่าวมีเรื่องเสนอเพื่อทราบ ดังนี้ 1) กรอบแนวทางการประเมินผลการปฏิบัติราชการของส่วนราชการประจำปีงบประมาณ พ.ศ. 2568 2) มติคณะอนุกรรมการพัฒนาระบบราชการ (อ.ก.พ.ร.) เกี่ยวกับการประเมินส่วนราชการตามมาตรการปรับปรุงและสิทธิภาพในการปฏิบัติราชการในการประชุมครั้งที่ 4/2567 เมื่อวันที่ 19 เมษายน 2567 และ ครั้งที่ 6/2567 เมื่อวันที่ 23 สิงหาคม 2567 และมีเรื่องเสนอเพื่อพิจารณา ได้แก่ การขอเปลี่ยนแปลงมติคณะอนุกรรมการพัฒนาระบบราชการ (อ.ก.พ.ร.) เกี่ยวกับการประเมินส่วนราชการตามมาตรการปรับปรุงและสิทธิภาพในการปฏิบัติราชการในการประชุมครั้งที่ 4/2567 เมื่อวันที่ 19 เมษายน 2567 และการกำหนดตัวชี้วัด น้ำหนัก ค่าเป้าหมายในการประเมินผลการปฏิบัติราชการของส่วนราชการในสังกัดกระทรวงอุตสาหกรรม องค์ประกอบที่ 1 การประเมินและสิทธิผลการดำเนินงาน (Performance Base) ประจำปีงบประมาณ พ.ศ. 2568 โดยมีลำดับการพิจารณาดังนี้ 1) กรมโรงงานอุตสาหกรรม (กรอ.) 2) กรมส่งเสริมอุตสาหกรรม (กสอ.) 3) กรมอุตสาหกรรมพื้นฐานและการเหมืองแร่ (กพร.) 4) สำนักงานคณะกรรมการอ้อยและน้ำตาลทราย (สอน.) 5) สำนักงานมาตรฐานผลิตภัณฑ์อุตสาหกรรม (สมอ.) 6) สำนักงานเศรษฐกิจอุตสาหกรรม (สศอ.) 7) สำนักงานปลัดกระทรวงอุตสาหกรรม (สปอ.)
มติที่ประชุมได้เห็นชอบการขอเปลี่ยนแปลงรายละเอียดตัวชี้วัดเชิงยุทธศาสตร์สำคัญ (Strategic KPIs) และตัวชี้วัดสำหรับติดตามผลการดำเนินงาน (Monitor KPIs) ปี 2568 ของกระทรวงอุตสาหกรรม รวมถึงมีมติเห็นชอบข้อเสนอตัวชี้วัดเพื่อการประเมินผลการปฏิบัติราชการของส่วนราชการในสังกัดกระทรวงอุตสาหกรรม ประจำปีงบประมาณ พ.ศ. 2568 เพื่อจัดส่งไปยังสำนักงาน ก.พ.ร. ต่อไป โดยในที่ประชุมได้ให้แต่ละหน่วยงานนำเสนอตัวชี้วัดโดยได้รับคำแนะนำจากผู้แทนสำนักงาน ก.พ.ร. ในการปรับค่าเป้าหมายให้สอดคล้องกับบริบทการทำงานของหน่วยงาน มีความท้าทายและตอบโจทย์ตัวชี้วัดระดับประเทศ เช่น ยุทธศาสตร์ชาติ 20 ปี แผนแม่บทภายใต้ยุทธศาสตร์ชาติ และนโยบายรัฐบาล เป็นต้น

ที่มา : https://www.thaigov.go.th/news/contents/details/87805