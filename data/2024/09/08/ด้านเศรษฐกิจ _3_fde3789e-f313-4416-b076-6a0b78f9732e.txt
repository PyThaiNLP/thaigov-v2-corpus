รัฐบาลไทย-ข่าวทำเนียบรัฐบาล-ปลัดฯ ณัฐพล รับมอบสิ่งของอุปโภค บริโภค เตรียมแพค “ถุงยิ้มพิมพ์ใจ MIND ไม่ทิ้งกัน” เพื่อช่วยเหลือผู้ประสบภัยน้ำท่วม 


วันเสาร์ที่ 7 กันยายน 2567
07/09/2567
พิมพ์
ปลัดฯ ณัฐพล รับมอบสิ่งของอุปโภค บริโภค เตรียมแพค “ถุงยิ้มพิมพ์ใจ MIND ไม่ทิ้งกัน” เพื่อช่วยเหลือผู้ประสบภัยน้ำท่วม
ปลัดฯ ณัฐพล รับมอบสิ่งของอุปโภค บริโภค เตรียมแพค “ถุงยิ้มพิมพ์ใจ MIND ไม่ทิ้งกัน” เพื่อช่วยเหลือผู้ประสบภัยน้ำท่วม
ด้วยในปัจจุบัน ประเทศไทยได้เข้าสู่ช่วงฤดูฝนอย่างเป็นทางการ ทำให้เกิดมรสุม มีฝนตกหนักถึงหนักมากในบางพื้นที่ ซึ่งอาจเกิดน้ำท่วมฉับพลันและน้ำป่าไหลหลาก โดยเฉพาะพื้นที่ลาดเชิงเขาใกล้ทางน้ำไหลผ่านและพื้นที่ลุ่ม อาจเป็นสาเหตุให้เกิดอุทกภัย สร้างความเสียหายต่อการดำรงชีวิตและทรัพย์สินของพี่น้องประชาชนและสถานประกอบการอุตสาหกรรมในพื้นที่
กระทรวงอุตสาหกรรม จึงได้ร่วมมือกับหน่วยงานภาครัฐ เอกชน ผู้ประกอบการโรงงานอุตสาหกรรมทั่วประเทศ เพื่อรวมใจส่งมอบรอยยิ้ม ให้กับประชาชน ภายใต้โครงการ “อุตสาหกรรมรวมใจ ช่วยพี่น้องชาวไทย” โดยในวันที่ 2 กันยายน 2567 ดร.ณัฐพล รังสิตพล ปลัดกระทรวงอุตสาหกรรม ได้รับมอบสิ่งของอุปโภค บริโภค และของใช้ที่จำเป็น เพื่อเตรียมแพคเป็น “ถุงยิ้มพิมพ์ใจ MIND ไม่ทิ้งกัน” เพื่อเป็นกำลังใจให้กับผู้ประสบอุทกภัย โดยได้รับการสนับสนุนจากสำนักงานอุตสาหกรรมจังหวัดชลบุรี ที่ได้รับความอนุเคราะห์ ข้าวสาร บะหมี่กึ่งสําเร็จรูป ปลากระป๋อง น้ำปลา ขนม และยารักษาโรค จากผู้ประกอบการ ได้แก่ บริษัท โรงโม่หินทวีทรัพย์อนันต์มหานคร จำกัด บริษัท ผลิตภัณฑ์ศิลาแสนสุข จํากัด บริษัท เอส.เอส.(1995) การศิลา บริษัท ปรินดา จํากัด บริษัท สุวลี จํากัด บริษัท อารักษ์เทรดดิ้ง จํากัด บริษัท สโตนวัน จํากัดบริษัท โรงโม่หินศิลามหานคร จํากัด บริษัท โรงโม่หินแกรนิตไทย จํากัด บริษัท โรงโม่หินพิบูลย์รัตน์ จํากัด บริษัท อิงอรซัพพลาย จํากัด บริษัท เจ.โอ.บี.คอนสตรัคชั่น จำกัด บริษัท ศิลาพรชัย จำกัด บริษัท สยามสโตน แอ๊กกริเกรท จำกัด ห้างหุ้นส่วนจำกัด ศิลาสินทรัพย์สมุทร บริษัท เก้าหลักชัย จำกัด ห้างหุ้นส่วนจำกัด ว.พิบูลย์กิจ บริษัท ทัศนาชลบุรี จำกัด บริษัท บุญศิลารัตน์ จำกัด บริษัท สินทรัพย์ศิลา จำกัด บริษัท ศิลาธนดล จำกัด ห้างหุ้นส่วนจำกัด ศิลาอุตสาหกรรม บริษัท อาภานนท์ เบฟเวเรจ จำกัด บริษัท ซีน่า วอเตอร์ จำกัด บริษัท สยามเพียวเฟรช จำกัด และบริษัท วินมิลด์ สแครพ จำกัด
ทั้งนี้ การดำเนินการโครงการอุตสาหกรรมรวมใจ ช่วยพี่น้องชาวไทย เพื่อจัดทำถุงยิ้มพิมพ์​ใจ MIND ไม่ทิ้งกัน ซึ่งภายในจะบรรจุเครื่องอุปโภค​บริโภค​และสิ่งของจำเป็น เป็นถุงยังชีพที่ได้รับการสนับสนุนจากหน่วยงานรัฐ ภาคเอกชน ผู้ประกอบการโรงงานอุตสาหกรรม​ทั่วประเทศ​ที่รวมใจส่งมอบรอยยิ้ม เพื่อเป็นกำลังใจให้กับผู้ประสบอุทกภัย​ในการก้าวข้ามช่วงเวลาที่ยากลำบากไปได้

ที่มา : https://www.thaigov.go.th/news/contents/details/87794