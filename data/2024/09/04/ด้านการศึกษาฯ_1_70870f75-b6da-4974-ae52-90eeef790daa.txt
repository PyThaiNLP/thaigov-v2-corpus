รัฐบาลไทย-ข่าวทำเนียบรัฐบาล-ผลการประชุมประสานภารกิจ 31/2567


วันพุธที่ 4 กันยายน 2567
04/09/2567
พิมพ์
ผลการประชุมประสานภารกิจ 31/2567
วันนี้ (วันพุธที่ 4 กันยายน 2567) พลตำรวจเอก เพิ่มพูน ชิดชอบ รัฐมนตรีว่ากระทรวงศึกษาธิการ (รมว.ศธ.) เปิดเผยภายหลังการประชุมประสานภารกิจกระทรวงศึกษาธิการ ครั้งที่ 31/2567 ณ ห้องประชุมราชวัลลภ และออนไลน์ผ่านระบบ Zoom meeting
รมว.ศธ. กล่าวแสดงความขอขอบคุณผู้บริหาร เจ้าหน้าที่ ศธ. ทุกระดับ ที่มีส่วนร่วมดำเนินการจัดการประชุมรัฐมนตรีด้านการศึกษาอาเซียน ครั้งที่ 13 และการประชุมที่เกี่ยวข้อง ที่จังหวัดบุรีรัมย์ ซึ่งได้รับการชื่นชมจากรองเลขาธิการอาเซียน ว่าจัดประชุมได้อย่างยิ่งใหญ่และจัดได้สูงว่ามาตรฐาน จึงขอให้ทุกคนร่วมกันภาคภูมิใจและร่วมรักษามาตรฐานการทำงาน รวมทั้งพัฒนาต่อเนื่องให้ดียิ่งขึ้น
"ส่วนความก้าวหน้าการขับเคลื่อนเพื่อยกระดับคุณภาพการศึกษา PISA ของ สพฐ. และ สสวท. ได้เน้นย้ำการอ่านออกเขียนได้ของนักเรียน เพราะไม่เพียงสัมพันธ์กับการอ่านโจทย์และตอบคำถาม แต่เป็นการยกระดับการศึกษาขั้นพื้นฐานด้วย พร้อมมอบ สสวท. ประสานเพื่อขอใช้การทดสอบระบบเดิมสำหรับโรงเรียนที่ไม่มีความพร้อม นอกจากนี้ ได้เร่งรัดติดตามการใช้งบประมาณให้เป็นไปตามแผน และเน้นย้ำการใช้พลังงาน ให้คำนึงถึงการประหยัดเป็นอันดับแรก โดยเฉพาะค่าสาธารณูปโภคของหน่วยงานและโรงเรียนต่าง ๆ" รมว.ศธ.กล่าว

ที่มา : https://www.thaigov.go.th/news/contents/details/87762