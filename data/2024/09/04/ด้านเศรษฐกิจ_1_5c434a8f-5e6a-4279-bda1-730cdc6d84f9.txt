รัฐบาลไทย-ข่าวทำเนียบรัฐบาล-ผู้ช่วยปลัดฯ ณิรดา ประชุมคณะทำงานพิจารณาคัดเลือกอุตสาหกรรมขนาดกลางและขนาดย่อมดีเด่น ประจำปี พ.ศ. 2567


วันอังคารที่ 3 กันยายน 2567
03/09/2567
พิมพ์
ผู้ช่วยปลัดฯ ณิรดา ประชุมคณะทำงานพิจารณาคัดเลือกอุตสาหกรรมขนาดกลางและขนาดย่อมดีเด่น ประจำปี พ.ศ. 2567
ผู้ช่วยปลัดฯ ณิรดา ประชุมคณะทำงานพิจารณาคัดเลือกอุตสาหกรรมขนาดกลางและขนาดย่อมดีเด่น ประจำปี พ.ศ. 2567
3 กันยายน 2567 นางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรม ประชุมคณะทำงานพิจารณาคัดเลือกอุตสาหกรรมขนาดกลางและขนาดย่อมดีเด่น ประจำปี 2567 ประเภทการบริหารจัดการที่ดี รอบที่ 1 โดยมีนายพลาวุธ วงศ์วิวัฒน์ ผู้อำนวยการกองยุทธศาสตร์และแผนงาน นายดุสิต อนันตรักษ์ ผู้อำนวยการศูนย์เทคโนโลยีสารสนเทศและการสื่อสาร นางเปมิกา ปาลวัฒน์ นักวิเคราะห์นโยบายและแผนเชี่ยวชาญ กรมส่งเสริมอุตสาหกรรมและคณะทำงาน เข้าร่วมประชุม ณ ห้องประชุม อก.3 สำนักงานปลัดกระทรวงอุตสาหกรรม
โดยที่ประชุมได้ร่วมกันพิจารณาผลการดำเนินงาน
ของผู้ประกอบการที่ผ่านคุณสมบัติทั้ง 9 ราย ตามหลักเกณฑ์การพิจารณา เพื่อเข้ารับการคัดเลือกอุตสาหกรรมขนาดกลางและขนาดย่อมดีเด่น ประจำปี พ.ศ. 2567 ประเภทการบริหารจัดการที่ดี และการลงพื้นที่ตรวจประเมินผู้ประกอบการ ณ สถานประกอบการ รอบที่ 2 ต่อไป ทั้งนี้การคัดเลือกอุตสาหกรรมขนาดกลางและขนาดย่อมดีเด่น เป็นกิจกรรมสำคัญที่กระทรวงอุตสาหกรรมให้ความสำคัญ เนื่องจาก SMEs มีบทบาทสำคัญในการขับเคลื่อนเศรษฐกิจของประเทศ การคัดเลือกและยกย่องเชิดชูผู้ประกอบการที่ประสบความสำเร็จจะช่วยสร้างแรงบันดาลใจให้กับผู้ประกอบการรายอื่นๆ และเป็นการส่งเสริมให้เกิดการพัฒนาและเติบโตของภาคอุตสาหกรรมอย่างยั่งยืน

ที่มา : https://www.thaigov.go.th/news/contents/details/87734