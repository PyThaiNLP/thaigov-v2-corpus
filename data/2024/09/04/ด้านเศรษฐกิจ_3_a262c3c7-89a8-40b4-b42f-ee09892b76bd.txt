รัฐบาลไทย-ข่าวทำเนียบรัฐบาล-SME D Bank X True Space จัดเต็มมอบสิทธิประโยชน์เพื่อสมาชิกแพลตฟอร์ม DX ใช้พื้นที่ Co-Working ฟรี หนุนเพิ่มผลิตภาพ ยกระดับธุรกิจไร้ขีดจำกัด


วันพุธที่ 4 กันยายน 2567
04/09/2567
พิมพ์
SME D Bank X True Space จัดเต็มมอบสิทธิประโยชน์เพื่อสมาชิกแพลตฟอร์ม DX ใช้พื้นที่ Co-Working ฟรี หนุนเพิ่มผลิตภาพ ยกระดับธุรกิจไร้ขีดจำกัด
SME D Bank ผนึกกำลัง True Space Co-working มอบสิทธิประโยชน์เพิ่มเติมสำหรับสมาชิกแพลตฟอร์ม DX by SME D Bank (แพลตฟอร์มเสริมแกร่งธุรกิจครบวงจรเพื่อผู้ประกอบการเอสเอ็มอี) ให้สิทธิ์ประโยชน์แก่สมาชิกแพลตฟอร์ม DX เข้าใช้บริการต่างๆ
ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank เดินหน้าบทบาทธนาคารเพื่อการพัฒนา ผนึกกำลัง True Space Co-working ที่ตอบโจทย์ทุกไลฟ์สไตล์ของการทำงาน ด้วยสิ่งอำนวยความสะดวกครบครัน ตลอดจนเทคโนโลยี และสื่อดิจิทัลของกลุ่มทรู มอบสิทธิประโยชน์เพิ่มเติมสำหรับสมาชิกแพลตฟอร์ม DX by SME D Bank (แพลตฟอร์มเสริมแกร่งธุรกิจครบวงจรเพื่อผู้ประกอบการเอสเอ็มอี) ให้สิทธิ์ประโยชน์แก่สมาชิกแพลตฟอร์ม DX เข้าใช้บริการต่างๆ จาก True Space ได้อย่างจุใจ ช่วยยกระดับเพิ่มผลิตภาพการดำเนินธุรกิจ ไม่ว่าจะเป็นสิทธิใช้พื้นที่ Co-Working Space ห้องประชุมส่วนตัว สำนักงานให้เช่า โซนอีเว้นท์ เวทีแลกเปลี่ยนองค์ความรู้ใหม่ ๆ เป็นต้น สามารถใช้บริการได้ที่ True Space ทั้ง 6 สาขาทั่วประเทศ ได้แก่ สยามสแควร์ ซอย 2, อโศก, ไอคอนสยาม, มหาวิทยาลัยรังสิต, มหาวิทยาลัยมหิดล ศาลายา และวายสแควร์, ฟู้ดมอลล์ เป็นต้น ตั้งแต่วันนี้เป็นต้นไป จนถึง 31 สิงหาคม 2568
สำหรับผู้ประกอบการเอสเอ็มอีที่สนใจ สามารถใช้บริการได้ง่าย ๆ เพียงสมัครสมาชิกแพลตฟอร์ม DX (https://dx.smebank.co.th/) และแสดงบัตร ID เพื่อรับสิทธิ์ได้ที่ True Space ทุกสาขา ได้แก่ สิทธิ์การใช้งาน Co-working Space ฟรี 1 วัน ท่านละ 1 ครั้งต่อเดือน (จำกัดเดือนละ 100 สิทธิ์) นอกจากนั้น มีสิทธิประโยชน์เพิ่มเติม ได้แก่ ส่วนลด 50% สำหรับใช้ห้องประชุม ส่วนลด 20% ในการเช่าพื้นที่เพื่อจัดกิจกรรม และส่วนลด 20% ในการเช่าสำนักงานส่วนตัว เป็นต้น สอบถามรายละเอียดเพิ่มเติม ฝ่ายพัฒนาและสนับสนุนผู้ประกอบการ SME D Bank โทร. 02 265 3192

ที่มา : https://www.thaigov.go.th/news/contents/details/87737