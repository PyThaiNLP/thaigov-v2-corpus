รัฐบาลไทย-ข่าวทำเนียบรัฐบาล-“เอกนัฏ” ย้ำคุมเพลิงไหม้นิคมฯ มาบตาพุดได้แล้ว สั่งการนิคมฯคุมเข้มเรื่องสารเคมีรั่วไหล ดูแลเยียวยาประชาชนโดยรอบอย่างใกล้ชิด


วันจันทร์ที่ 23 กันยายน 2567
23/09/2567
พิมพ์
“เอกนัฏ” ย้ำคุมเพลิงไหม้นิคมฯ มาบตาพุดได้แล้ว สั่งการนิคมฯคุมเข้มเรื่องสารเคมีรั่วไหล ดูแลเยียวยาประชาชนโดยรอบอย่างใกล้ชิด
“เอกนัฏ” ย้ำคุมเพลิงไหม้นิคมฯ มาบตาพุดได้แล้ว สั่งการนิคมฯคุมเข้มเรื่องสารเคมีรั่วไหล ดูแลเยียวยาประชาชนโดยรอบอย่างใกล้ชิด
นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม เปิดเผยว่า จากสถานการณ์เพลิงไหม้ของ บริษัท ไทยพลาสติกเคมีภัณฑ์ จำกัด ซึ่งตั้งอยู่ในนิคมอุตสาหกรรมมาบตาพุด ถนนไอ-หนึ่ง ต.มาบตาพุด อ.เมือง จ.ระยอง เมื่อเวลาประมาณ 12.10 น. ของวันนี้ (22 กันยายน 2567) ณ ขณะนี้นิคมมาบตาพุดควบคุมเพลิงไหม้ได้แล้ว และตนได้สั่งการให้การนิคมฯ คุมเข้มเรื่องสารเคมี และสารพิษรั่วไหล โดยขณะเกิดเหตุได้อพยพคนออกจากพื้นที่ และไม่พบว่ามีใครได้รับบาดเจ็บ เบื้องต้นพบว่าเหตุเกิดในกระบวนการผลิต สามารถตัดแยกสารเคมีที่รั่วไหลได้ ยังไม่ลุกลามเข้าไปบริเวณแท้งค์เก็บสารเคมี
ล่าสุดเวลา 15:45 น. ตรวจวัดคุณภาพอากาศ พบว่ากลับมาอยู่ในเกณฑ์มาตรฐานแล้ว โดยเจ้าหน้าที่ของการนิคมฯ ร่วมกับบริษัทฯ ลงพื้นที่ตรวจสอบสถานการณ์ เพื่อดูแลเยียวยาประชาชนในชุมชนใกล้เคียงอย่างใกล้ชิด

ที่มา : https://www.thaigov.go.th/news/contents/details/88285