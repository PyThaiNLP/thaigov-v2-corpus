รัฐบาลไทย-ข่าวทำเนียบรัฐบาล-ก.เกษตรฯ Kick Off “โครงการจิตอาสาพัฒนาด้านการเกษตร กระทรวงเกษตรและสหกรณ์ เพื่อเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎ


วันจันทร์ที่ 23 กันยายน 2567
ก.เกษตรฯ Kick Off “โครงการจิตอาสาพัฒนาด้านการเกษตร กระทรวงเกษตรและสหกรณ์ เพื่อเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎ
ก.เกษตรฯ Kick Off “โครงการจิตอาสาพัฒนาด้านการเกษตร กระทรวงเกษตรและสหกรณ์ เพื่อเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567” ณ วัดชีธาราม จังหวัดสุพรรณบุรี
นายนวนิตย์ พลเคน รองปลัดกระทรวงเกษตรและสหกรณ์ เปิดเผยภายหลังได้รับมอบหมายจากปลัดกระทรวงเกษตรและสหกรณ์ ให้เป็นประธานพิธีเปิด “โครงการจิตอาสาพัฒนาด้านการเกษตร กระทรวงเกษตรและสหกรณ์เพื่อเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ
28 กรกฎาคม 2567” โดยมีผู้บริหาร และเจ้าหน้าที่ในสังกัดกระทรวงเกษตรและสหกรณ์ เข้าร่วมกิจกรรมอย่างพร้อมเพรียง ณ โดมอเนกประสงค์ วัดชีธาราม ตำบลไร่รถ อำเภอดอนเจดีย์ จังหวัดสุพรรณบุรี ว่า โครงการดังกล่าวมีวัตถุประสงค์เพื่อเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 และเพื่อปลูกฝังจิตสำนึกในด้านจิตสาธารณะและจิตอาสาพัฒนา ให้กับบุคลากรของกระทรวงเกษตรและสหกรณ์ทั้งในส่วนกลาง และภูมิภาค รวมถึงการสร้างความสัมพันธ์อันดี และความสามัคคีปรองดองภายในองค์กร นอกจากนี้ ยังเป็นการปรับภูมิทัศน์และพัฒนาพื้นที่สาธารณะ บริเวณลำน้ำท่าคอย ตำบลไร่รถ อำเภอดอนเจดีย์ จังหวัดสุพรรณบุรี และสานสัมพันธ์ “บวร” ระหว่างบ้าน วัด โรงเรียน ที่อยู่บริเวณโดยรอบ ได้แก่ ชุมชนตำบลไร่รถ วัดชีธาราม และโรงเรียนวัดชีธาราม อีกทั้งยังเป็นการประชาสัมพันธ์สร้างการรับรู้ผลการดำเนินงาน และกิจกรรมจิตอาสาพัฒนาของกระทรวงเกษตรและสหกรณ์อีกด้วย
ในโอกาสนี้ กระทรวงเกษตรฯ ได้มอบปัจจัยการผลิต อาทิ พันธุ์ปลา น้ำหมักชีวภาพ และเมล็ดพันธุ์และต้นพันธุ์ผักสวนครัวให้กับผู้นำชุมชน ผู้แทนเกษตรกร และมอบทุนการศึกษาแก่นักเรียนโรงเรียนวัดชีธาราม พร้อมทั้งปล่อยขบวนจิตอาสากระทรวงเกษตรและสหกรณ์ เพื่อดำเนินกิจกรรมตามจุดต่าง ๆ ประกอบด้วย 1) กิจกรรมการกำจัดวัชพืชและผักตบชวาในลำคลอง (ลำน้ำท่าคอย) 2) กิจกรรมการปล่อยพันธุ์ปลา 3) กิจกรรมการทำความสะอาด และพัฒนาพื้นที่บริเวณรอบวัดชีธาราม 4) กิจกรรมการทำปุ๋ยหมักจากวัชพืชและผักตบชวาที่เก็บจากลำคลอง 5) กิจกรรมการส่งเสริม และพัฒนาพื้นที่บริเวณโรงเรียนวัดชีธาราม ได้แก่ ปลูกผักสวนครัวในกระถางล้อยางรถยนต์ พร้อมทาสีกระถาง และแปลงเกษตรเพื่ออาหารกลางวัน

ที่มา : https://www.thaigov.go.th/news/contents/details/88289