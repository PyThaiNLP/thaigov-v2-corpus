รัฐบาลไทย-ข่าวทำเนียบรัฐบาล-รองนายกฯ ประเสริฐ - สสว. ผนึกกำลัง ส.อ.ท. เปิดโครงการ "SME SOFT POWER: เสริมเสน่ห์ SME อย่างสร้างสรรค์ด้วยสินค้าไทย"


วันจันทร์ที่ 23 กันยายน 2567
รองนายกฯ ประเสริฐ - สสว. ผนึกกำลัง ส.อ.ท. เปิดโครงการ "SME SOFT POWER: เสริมเสน่ห์ SME อย่างสร้างสรรค์ด้วยสินค้าไทย"
รองนายกฯ ประเสริฐ - สสว. ผนึกกำลัง ส.อ.ท. เปิดโครงการ "SME SOFT POWER: เสริมเสน่ห์ SME อย่างสร้างสรรค์ด้วยสินค้าไทย"
วันที่ 23 กันยายน 2567 นายประเสริฐ จันทรรวงทอง รองนายกรัฐมนตรี และรัฐมนตรีว่าการกระทรวงดิจิทัลเพื่อเศรษฐกิจและสังคม, ประธานคณะกรรมการส่งเสริมวิสาหกิจขนาดกลางและขนาดย่อม (สสว.) เป็นประธานในพิธีเปิดโครงการ “SME SOFT POWER : เสริมเสน่ห์ SME อย่างสร้างสรรค์ด้วยสินค้าไทย” ณ ศูนย์การประชุมแห่งชาติสิริกิติ์ ภายใต้การส่งเสริมและพัฒนาการเริ่มต้นเป็นผู้ประกอบการ SME ด้วย Soft Power ทั่วประเทศ กว่า 740 ราย เพื่อให้สามารถดำเนินธุรกิจและอยู่รอดได้ คาดว่าการจัดโครงการนี้จะสามารถสร้างรายได้ กว่า 180 ล้านบาท
รองนายกฯประเสริฐ ประธาน สสว. กล่าวว่า รัฐบาลมีนโยบายสนับสนุนซอฟท์พาวเวอร์ เพื่อยกระดับความสามารถและความคิดสร้างสรรค์ของคนไทย ให้สร้างมูลค่าและสร้างรายได้ รวมถึงการอนุรักษ์และพัฒนาต่อยอดศิลปะวัฒนธรรมและภูมิปัญญาท้องถิ่น เพื่อนำมาต่อยอดในการสร้างมูลค่าเพิ่ม และขยายศักยภาพสู่การส่งออกในระดับสากล สำหรับ 4 อุตสาหกรรมเป้าหมายที่ สสว. มุ่งส่งเสริม ได้แก่ อาหาร ออกแบบแฟชั่น ท่องเที่ยว และภาพยนตร์ นั้น รัฐบาลก็มีนโยบายสนับสนุนในมิติต่างๆ ให้สามารถเติบโตและแข็งแกร่งได้ในอนาคต ซึ่งจะกลายเป็นพลังขับเคลื่อนเศรษฐกิจที่สำคัญของประเทศไทยต่อไป
สำหรับผู้ประกอบการที่สนใจเข้าร่วมโครงการ สามารถสมัครได้ที่ bit.ly/smeSP หรือสอบถามไปยังสภาอุตสาหกรรมจังหวัดได้ทุกจังหวัดตามพื้นที่ ที่กิจการดำเนินการอยู่

ที่มา : https://www.thaigov.go.th/news/contents/details/88292