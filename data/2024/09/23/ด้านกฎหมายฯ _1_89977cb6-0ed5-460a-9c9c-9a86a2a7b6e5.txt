รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม ประชุมคณะกรรมการป้องกันและปราบปรามการทรมานและการกระทำให้บุคคลสูญหาย ครั้งที่ ๓/๒๕๖๗ 


วันจันทร์ที่ 23 กันยายน 2567
23/09/2567
พิมพ์
รัฐมนตรีว่าการกระทรวงยุติธรรม ประชุมคณะกรรมการป้องกันและปราบปรามการทรมานและการกระทำให้บุคคลสูญหาย ครั้งที่ ๓/๒๕๖๗
รัฐมนตรีว่าการกระทรวงยุติธรรม ประชุมคณะกรรมการป้องกันและปราบปรามการทรมานและการกระทำให้บุคคลสูญหาย ครั้งที่ ๓/๒๕๖๗
ในวันจันทร์ที่ ๒๓ กันยายน ๒๕๖๗ เวลา ๐๙.๓๐ น. พันตำรวจเอก ทวี สอดส่อง รัฐมนตรีว่าการกระทรวงยุติธรรม เป็นประธานการประชุมคณะกรรมการป้องกันและปราบปรามการทรมานและการกระทำให้บุคคลสูญหาย ครั้งที่ ๓/๒๕๖๗ โดยมี นายไตรยฤทธิ์ เตมหิวงศ์ รองปลัดกระทรวงยุติธรรม นางสาวเอมอร เสียงใหญ่ อธิบดีกรมคุ้มครองสิทธิและเสรีภาพ พร้อมด้วยคณะกรรมการป้องกันและปราบปรามการทรมานและการกระทำให้บุคคลสูญหาย และเจ้าหน้าที่ที่เกี่ยวข้อง เข้าร่วมฯ ณ ห้องประชุม ๑๐-๐๑ กระทรวงยุติธรรม
รัฐมนตรีว่าการกระทรวงยุติธรรม กล่าวว่า พระราชบัญญัตินี้ผู้ที่ได้ประโยชน์ที่สุดคือ “ประชาชน”  เนื่องจากมีมาตรการป้องกันที่เคร่งครัด ทำให้ประชาชนไม่ถูกทรมาน และขอให้ฝ่ายเลขานุการคณะกรรมการฯ สนับสนุนหน่วยภาคีเพื่อทำให้กฎหมายนี้เป็นไปตามเจตนารมณ์ได้มากที่สุด
โดยที่ประชุมได้รับทราบรายงานผลการขับเคลื่อนพระราชบัญญัติป้องกันและปราบปรามการทรมานและการกระทำให้บุคคลสูญหาย พ.ศ. ๒๕๖๕ ประจำปีงบประมาณ พ.ศ. ๒๕๖๗ และคำวินิจฉัยศาลรัฐธรรมนูญกรณีเขตอำนาจศาลตามพระราชบัญญัติฯ พร้อมกันนี้ที่ประชุมได้พิจารณา การแก้ไขเพิ่มเติมร่างระเบียบคณะกรรมการป้องกันและปราบปรามการทรมานและการกระทำให้บุคคลสูญหายว่าด้วยการช่วยเหลือ เยียวยา และฟื้นฟูผู้เสียหาย พ.ศ. …. และปัญหาและอุปสรรคในการดำเนินการตามพระราชบัญญัติป้องกันและปราบปรามการทรมานฯ และแนวทางแก้ไข เพื่อวางแผนและพัฒนาการดำเนินงานต่อไปในอนาคต

ที่มา : https://www.thaigov.go.th/news/contents/details/88310