รัฐบาลไทย-ข่าวทำเนียบรัฐบาล-“เฉลิมชัย“ นำ ทส. ลุยต่อ ลงพื้นที่แรก ปราณบุรี นำประชาชนร่วมกิจกรรม "พลิกฟื้นผืนป่า สืบสานวิถีชีวิตที่ดีสู่ชุมชน เฉลิมพระเกียรติฯ"


วันอาทิตย์ที่ 22 กันยายน 2567
“เฉลิมชัย“ นำ ทส. ลุยต่อ ลงพื้นที่แรก ปราณบุรี นำประชาชนร่วมกิจกรรม "พลิกฟื้นผืนป่า สืบสานวิถีชีวิตที่ดีสู่ชุมชน เฉลิมพระเกียรติฯ"
“เฉลิมชัย“ นำ ทส. ลุยต่อ ลงพื้นที่แรก ปราณบุรี นำประชาชนร่วมกิจกรรม "พลิกฟื้นผืนป่า สืบสานวิถีชีวิตที่ดีสู่ชุมชน เฉลิมพระเกียรติฯ"
“เฉลิมชัย“ นำ ทส. ลุยต่อ ลงพื้นที่แรก ปราณบุรี นำประชาชนร่วมกิจกรรม "พลิกฟื้นผืนป่า สืบสานวิถีชีวิตที่ดีสู่ชุมชน เฉลิมพระเกียรติฯ"
วันที่ 21 กันยายน 2567 เวลา 14.00 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) เป็นประธานในพิธีเปิดโครงการ “พลิกฟื้นผืนป่า สืบสานวิถีชีวิตที่ดีสู่ชุมชน เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567” ณ วนอุทยานปราณบุรี ตำบลปากน้ำปราณ อำเภอปราณบุรี จังหวัดประจวบคีรีขันธ์ โดยมี นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม พร้อมด้วยคณะผู้บริหารฯ และหน่วยงานภายใต้สังกัดกระทรวงฯ ในพื้นที่ ร่วมกับนายสมคิด จันทมฤก ผู้ว่าราชการจังหวัดประจวบคีรีขันธ์ นำประชาชนในพื้นที่กว่า 1,000 คน เข้าร่วมกิจกรรม
โดย ดร.เฉลิมชัย รมว.ทส. ได้กล่าวขอบคุณพี่น้องประชาชนในพื้นที่ และทุกภาคส่วน ทั้งกระทรวงทรัพยากรฯ และจังหวัดประจวบคีรีขันธ์ ที่ได้ร่วมกันจัดกิจกรรมสืบสานวิถีชีวิตที่ดีสู่ชุมชนในครั้งนี้ขึ้น เพื่อร่วมเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ ทั้งยัวเป็นการร่วมกันเพิ่มพื้นที่สีเขียวและฟื้นฟูทรัพยากรธรรมชาติในพื้นที่ พร้อมได้เน้นย้ำว่า การปลูกป่า ถือเป็นนโยบายหลักในการดำเนินงาน และยังเป็นการส่งเสริมการออมให้กับประชาชนอย่างยั่งยืนอีกด้วย
ภายในงาน รมว.ทส. ยังได้มอบอุปกรณ์ดำรงชีพในป่าให้แก่เจ้าหน้าที่ มอบหนังสืออนุญาตให้เข้าทำประโยชน์ในเขตป่าชายเลน  และป่าสงวนแห่งชาติ ภายใต้โครงการจัดที่ดินทำกินให้ชุมชน ตามนโยบายรัฐบาลและคณะกรรมการนโยบายที่ดินแห่งชาติ (คทช.) รวมถึงมอบสมุดประจำตัวผู้ได้รับการแก้ไขปัญหาให้อยู่อาศัยทำกินในพื้นที่ป่าสงวนแห่งชาติ อีกทั้งมอบกล้าไม้ให้แก่ราษฎรในพื้นที่ 8 อำเภอ ได้แก่ อำเภอเมืองประจวบคีรีขันธ์ หัวหิน ปราณบุรี สามร้อยยอด กุยบุรี ทับสะแก บางสะพาน และบางสะพานน้อย  ตลอดจนนำคณะผู้บริหารและประชาชน ร่วมกันปลูกต้นจิกทะเล จำนวน 720 ต้น เพิ่มพื้นที่ป่าชายหาด และปล่อยพ่อพันธุ์แม่พันธุ์ปูทะเล จำนวน 72 คู่ เพิ่มแหล่งอาหารให้กับชุมชน

ที่มา : https://www.thaigov.go.th/news/contents/details/88265