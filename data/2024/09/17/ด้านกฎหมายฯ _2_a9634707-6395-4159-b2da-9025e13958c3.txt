รัฐบาลไทย-ข่าวทำเนียบรัฐบาล-ปลัดกระทรวงยุติธรรม เป็นประธานในพิธีเปิดการประกวดระเบียบแถวสวนสนามลูกเสือราชทัณฑ์ ประจำปีงบประมาณ พ.ศ. ๒๕๖๗


วันอังคารที่ 17 กันยายน 2567
17/09/2567
พิมพ์
ปลัดกระทรวงยุติธรรม เป็นประธานในพิธีเปิดการประกวดระเบียบแถวสวนสนามลูกเสือราชทัณฑ์ ประจำปีงบประมาณ พ.ศ. ๒๕๖๗
ปลัดกระทรวงยุติธรรม เป็นประธานในพิธีเปิดการประกวดระเบียบแถวสวนสนามลูกเสือราชทัณฑ์ ประจำปีงบประมาณ พ.ศ. ๒๕๖๗
ในวันอังคารที่ ๑๗ กันยายน ๒๕๖๗ เวลา ๑๐.๐๐ น. นางพงษ์สวาท นีละโยธิน ปลัดกระทรวงยุติธรรม เป็นประธานในพิธีเปิดการประกวดระเบียบแถวสวนสนามลูกเสือราชทัณฑ์ ประจำปีงบประมาณ พ.ศ. ๒๕๖๗ โดยมี นายสหการณ์ เพ็ชรนรินทร์ อธิบดีกรมราชทัณฑ์ กล่าวรายงานความเป็นมาและวัตถุประสงค์ของโครงการฯ พร้อมด้วย พันตำรวจโท เชน กาญจนาปัจจ์ รองอธิบดีกรมราชทัณฑ์ นายชาญ วชิรเดช รองอธิบดีกรมราชทัณฑ์ ผู้บริหารกรมราชทัณฑ์ ผู้บัญชาการเรือนจำ ผู้อำนวยการทัณฑสถานเจ้าหน้าที่กรมราชทัณฑ์ เรือนจำ/ทัณฑสถาน ผู้แทนสำนักงานลูกเสือแห่งชาติ และผู้บังคับบัญชาลูกเสือ เข้าร่วมฯ ณ ทัณฑสถานวัยหนุ่มกลาง อำเภอคลองหลวง จังหวัดปทุมธานี
โอกาส​นี้ ปลัดกระทรวยุติธรรม ได้กล่าวใจความสำคัญตอนหนึ่งว่า วันนี้รู้สึกเป็นเกียรติ และยินดีเป็นอย่างยิ่งที่ได้มาเป็นประธานในพิธีการประกวดระเบียบแถวสวนสนามลูกเสือราชทัณฑ์ ประจำปีงบประมาณ พ.ศ. ๒๕๖๗ โครงการดังกล่าวเป็นการแสดงให้เห็นถึงการนำกระบวนการทางการลูกเสือมาใช้เป็นเครื่องมือในการแก้ไขฟื้นฟูผู้ต้องขังอย่างเป็นรูปธรรม สร้างการยอมรับ และเป็นขวัญกำลังใจแก่ผู้ต้องขัง โดยขอให้พี่น้องลูกเสือทั้งหลายจงยึดมั่น และปฏิบัติตามอุดมการณ์ของลูกเสืออย่างหนักแน่น การรวมพลังกันของลูกเสือราชทัณฑ์ในครั้งนี้เป็นการแสดงถึงระเบียบวินัย ความเป็นน้ำหนึ่งใจเดียวกันของเหล่าพี่น้องลูกเสือราชทัณฑ์ได้เป็นอย่างดี แสดงให้เห็นว่ากระบวนการทางการลูกเสือ สามารถพัฒนาคนให้กลับตนเป็นพลเมืองดีคืนสู่สังคมได้
โครงการประกวดระเบียบแถวสวนสนามลูกเสือราชทัณฑ์ได้จัดต่อเนื่องเป็นปีที่ ๓ มีวัตถุประสงค์ในการนำกระบวนการทางลูกเสือมาใช้ในการพัฒนาผู้ต้องขัง เพื่อเสริมสร้างคุณธรรม จริยธรม ระเบียบวินัย ความสามัคคี ความเสียสละ และประพฤติตนเป็นประโยชน์ต่อชุมชน สังคม และประเทศชาติ ทั้งในขณะที่ต้องโทษและภายหลังพ้นโทษ อีกทั้งเป็นการสร้างการยอมรับจากสังคมภายนอกตามนโยบาย ๘ มิติ ยกระดับสร้างความเปลี่ยนแปลง ในมิติที่ ๗ ยกระดับสร้างการยอมรับและสร้างความเชื่อมั่นของผู้ต้องขังต่อสังคม โดยการจัดการประกวดระเบียบแถวสวนสนามลูกเสือราชทัณฑ์ ในครั้งนี้ มีเรือนจำ/ทัณฑสถาน สมัครเข้าร่วมการประกวดในรอบคัดเลือก จำนวน ๔๒ เรือนจำ ซึ่งคณะกรรมการตัดสินการประกวดประกอบด้วยผู้บริหารกรมราชทัณฑ์ และผู้ทรงคุณวุฒิทางการลูกเสือ ได้มีมติคัดเลือกเรือนจำ/ทัณฑสถาน ที่ผ่านการคัดเลือกเข้าร่วมการประกวดในรอบชิงชนะเลิศ แบ่งเป็น ประเภทชาย และประเภทหญิง
โดยเรือนจำ/ทัณฑสถาน ที่ชนะการประกวดระเบียบแถวสวนสนามลูกเสือราชทัณฑ์ ดังนี้
- รางวัลชนะเลิศการประกวดระเบียบแถวสวนสนามลูกเสือราชทัณฑ์ ประเภทชาย ได้แก่ เรือนจำกลางนครปฐม รางวัลรองชนะเลิศอันดับที่ ๑ ได้แก่ เรือนจำกลางระยอง​ และรางวัลรองชนะเลิศอันดับที่ ๒ ได้แก่ เรือนจำกลางชลบุรี
- รางวัลชนะเลิศการประกวดระเบียบแถวสวนสนามลูกเสือราชทัณฑ์ ประเภทหญิง ได้แก่ ทัณฑสถานหญิงนครราชสีมา รางวัลรองชนะเลิศอันดับที่ ๑ ได้แก่ ทัณฑสถานหญิงชลบุรี รางวัลรองชนะเลิศอันดับที่ ๒ ได้แก่ ทัณฑสถานหญิงเชียงใหม่

ที่มา : https://www.thaigov.go.th/news/contents/details/88094