รัฐบาลไทย-ข่าวทำเนียบรัฐบาล-​นายกฯ เผย ครม. อนุมัติโครงการกระตุ้นเศรษฐกิจ 67 แจกเงินหมื่น ให้ผู้ถือบัตรสวัสดิการแห่งรัฐ - บัตรคนพิการ ยันถูกกฎหมาย ส่วนรายละเอียดเชิงลึก ให้ ก.คลัง แถลง


วันอังคารที่ 17 กันยายน 2567
17/09/2567
พิมพ์
​นายกฯ เผย ครม. อนุมัติโครงการกระตุ้นเศรษฐกิจ 67 แจกเงินหมื่น ให้ผู้ถือบัตรสวัสดิการแห่งรัฐ - บัตรคนพิการ ยันถูกกฎหมาย ส่วนรายละเอียดเชิงลึก ให้ ก.คลัง แถลง
​นายกฯ เผย ครม. อนุมัติโครงการกระตุ้นเศรษฐกิจ 67 แจกเงินหมื่น ให้ผู้ถือบัตรสวัสดิการแห่งรัฐ - บัตรคนพิการ ยันถูกกฎหมาย ส่วนรายละเอียดเชิงลึก ให้ ก.คลัง แถลง
วันนี้ (17 กันยายน 2567) เวลา  11.50 น. ณ บริเวณโถงกลาง ตึกบัญชาการ 1 ทำเนียบรัฐบาล นางสาวแพทองธาร ชินวัตร นายกรัฐมนตรีแถลงภายหลังการประชุมคณะรัฐมนตรี (ครม.) ว่าที่ประชุมคณะรัฐมนตรี (ครม.) ได้อนุมัติตามที่กระทรวงการคลังเสนอโครงการกระตุ้นเศรษฐกิจปี 2567 ผ่านผู้มีบัตรสวัสดิการแห่งรัฐและคนพิการโดยจ่ายเงินให้แก่กลุ่มเป้าหมายคือผู้มีบัตรสวัสดิการแห่งรัฐจำนวนไม่เกิน 12.4 ล้านราย และคนพิการจำนวนไม่เกิน 2.15 ล้านราย เป็นจำนวน 10,000 บาท/คน จะเริ่มทยอยจ่ายเงินตั้งแต่วันที่ 25 กันยายน พ.ศ 2567 เป็นต้นไป โดยหน่วยงานที่เกี่ยวข้องทั้งสํานักงานกฤษฎีกา ธนาคารแห่งประเทศไทย และสำนักงานสภาพัฒนาการเศรษฐกิจและสังคมแห่งชาติ (สภาพัฒน์) ได้เห็นชอบในหลักการและเป็นไปตามกฎหมายทุกประการ
นายกรัฐมนตรี กล่าวต่อว่า ส่วนรายละเอียดเชิงลึกของโครงการดิจิทัล วอลเล็ต กระทรวงการคลังจะเป็นผู้แถลง ซึ่งจะแจกเป็นเงินสด แต่เราจะทำเรื่องของการกระตุ้นเศรษฐกิจในเฟสแรกก่อน ส่วนเฟสต่อ ๆ ไป ให้กระทรวงการคลังเป็นผู้แถลง และจากตัวเลขที่กระทรวงการคลังหามา กลุ่มเปราะบางกลุ่มแรก จะมีการใช้จ่ายในเปอร์เซ็นต์ที่สูงมาก ดังนั้น เชื่อว่าจะเป็นการกระตุ้นเศรษฐกิจแน่นอนในเฟสแรก

ที่มา : https://www.thaigov.go.th/news/contents/details/88078