รัฐบาลไทย-ข่าวทำเนียบรัฐบาล-พลเอก ไพบูลย์ คุ้มฉายา และพลเอก เฉลิมชัย สิทธิสาท รองประธานคณะกรรมการมูลนิธิราชทัณฑ์ปันสุขฯ ตรวจเยี่ยมเรือนจำและหน่วยงานที่เกี่ยวข้องในพื้นที่จังหวัดปราจีนบุรี


วันพฤหัสบดีที่ 26 กันยายน 2567
26/09/2567
พิมพ์
พลเอก ไพบูลย์ คุ้มฉายา และพลเอก เฉลิมชัย สิทธิสาท รองประธานคณะกรรมการมูลนิธิราชทัณฑ์ปันสุขฯ ตรวจเยี่ยมเรือนจำและหน่วยงานที่เกี่ยวข้องในพื้นที่จังหวัดปราจีนบุรี
พลเอก ไพบูลย์ คุ้มฉายา และพลเอก เฉลิมชัย สิทธิสาท รองประธานคณะกรรมการมูลนิธิราชทัณฑ์ปันสุข ทำความ ดี เพื่อชาติ ศาสน์ กษัตริย์ ในพระบรมราชูปถัมภ์
และคณะกรรมการมูลนิธิราชทัณฑ์ปันสุขฯ ตรวจเยี่ยมเรือนจำและหน่วยงานที่เกี่ยวข้องในพื้นที่จังหวัดปราจีนบุรี
ในวันพุธที่ ๒๕ กันยายน ๒๕๖๗ เวลา ๐๘.๓๐ น. พลเอก ไพบูลย์ คุ้มฉายา และพลเอก เฉลิมชัย สิทธิสาท องคมนตรี และรองประธานคณะกรรมการมูลนิธิราชทัณฑ์ปันสุข ทำความ ดี เพื่อชาติ ศาสน์กษัตริย์ ในพระบรมราชูปถัมภ์ และคณะกรรมการมูลนิธิราชทัณฑ์ปันสุขฯ ประกอบด้วย พลอากาศเอก สุบิน ชิวปรีชา นางพงษ์สวาท นีละโยธิน ปลัดกระทรวงยุติธรรม นางจิรภา สินธุนาวา รองปลัดกระทรวงยุติธรรม นายสหการณ์ เพ็ชรนรินทร์ อธิบดีกรมราชทัณฑ์ และรองปลัดกระทรวงสาธารณสุข ลงพื้นที่ตรวจเยี่ยมเรือนจำจังหวัดปราจีนบุรี เรือนจำอำเภอกบินทร์บุรี ทัณฑสถานเปิดบ้านเนินสูง โรงพยาบาลเจ้าพระยาอภัยภูเบศร และโรงพยาบาลกบินทร์บุรี ตามโครงการราชทัณฑ์ปันสุข ทำความ ดี เพื่อชาติ ศาสน์ กษัตริย์
​เรือนจำจังหวัดปราจีนบุรี มีผู้ต้องขัง จำนวน ๘๙๓ คน แบ่งเป็น ชาย ๘๑๖ คน หญิง ๗๗ คน (ข้อมูล ณ วันที่ วันที่ ๙ กันยายน ๒๕๖๗) มีบุคลากรสถานพยาบาล พยาบาลวิชาชีพ จำนวน ๔ คนและนักจิตวิทยา จำนวน ๑ คน คิดเป็นอัตราส่วนพยาบาล ๑ คน ต่อ ผู้ต้องขัง ๒๒๓ คน เรือนจำจังหวัดปราจีนบุรีได้ดำเนินการตามมาตรฐานสิ่งจำเป็นขั้นพื้นฐานสำหรับผู้ต้องขัง (๗ ด้าน) ครบทุกด้าน และผ่านเกณฑ์ตามมาตรฐานครบทุกด้าน จากนั้น ตรวจเยี่ยมภายในเรือนจำจังหวัดปราจีนบุรี เยี่ยมชมสถานพยาบาลพร้อมมอบของใช้ให้แก่ผู้ต้องขังสูงอายุ จำนวน ๕ ราย ตรวจเยี่ยมแดนสูทกรรม ห้องกักโรค เยี่ยมชมบริเวณศูนย์เรียนรู้โคกหนองนา มุมราชทัณฑ์ปันสุข ตรวจเยี่ยมแดนหญิง พร้อมมอบของใช้ให้แก่ผู้ต้องขังหญิงสูงอายุ จำนวน ๕ ราย เยี่ยมชมห้องแม่และเด็ก พร้อมมอบของให้แก่ผู้ต้องขังหญิงตั้งครรภ์ จำนวน ๑ ราย เดินทางไป โรงพยาบาลเจ้าพระยาอภัยภูเบศร เพื่อตรวจเยี่ยมตามโครงการราชทัณฑ์ปันสุขฯ พร้อมพูดคุยและให้กำลังใจแพทย์และพยาบาลในฐานะโรงพยาบาลแม่ข่ายที่ดูแลเรือนจำจังหวัดปราจีนบุรี
​ช่วงบ่าย เดินทางไปเรือนจำอำเภอกบินทร์บุรี มีผู้ต้องขัง จำนวน ๔๐๔ คน แบ่งเป็น ชาย ๓๖๑ คน หญิง ๔๓ คน (ข้อมูล ณ วันที่ วันที่ ๙ กันยายน ๒๕๖๗) มีบุคลากรสถานพยาบาล พยาบาลวิชาชีพจำนวน ๑ คน และพยาบาลเทคนิค จำนวน ๑ คนและนักจิตวิทยา จำนวน ๑ คน คิดเป็นอัตราส่วนพยาบาล ๑ คน ต่อผู้ต้องขัง ๒๐๒ คน เรือนจำอำเภอกบินทร์บุรีได้รับครุภัณฑ์ทางการแพทย์พระราชทาน ระยะที่ ๒ ปีงบประมาณ พ.ศ. ๒๕๖๔ จำนวน ๔๗๙,๘๐๐ บาท รวม ๑๐ รายการ และได้ดำเนินการตามมาตรฐานสิ่งจำเป็นขั้นพื้นฐานสำหรับผู้ต้องขัง (๗ ด้าน) ครบทุกด้าน และผ่านเกณฑ์ตามมาตรฐานครบทุกด้าน
จากนั้น ตรวจเยี่ยมภายในเรือนจำอำเภอกบินทร์บุรี เยี่ยมชมสถานพยาบาล พร้อมมอบของใช้ให้แก่ผู้ต้องขังสูงอายุและพิการ จำนวน ๕ ราย เยี่ยมชมห้องกักโรค เยี่ยมชมบริเวณศูนย์เรียนรู้โคกหนองนา มุมราชทัณฑ์ปันสุข แดนสูทกรรม ตรวจเยี่ยมแดนหญิง พร้อมมอบของให้แก่ผู้ต้องขังหญิงสูงอายุ จำนวน ๕ ราย เดินทางไปโรงพยาบาลกบินทร์บุรี เพื่อตรวจเยี่ยมตามโครงการราชทัณฑ์ปันสุขฯ พร้อมพูดคุยและให้กำลังใจแพทย์และพยาบาลในฐานะโรงพยาบาลแม่ข่ายที่ดูแลเรือนจำอำเภอกบินทร์บุรี

ที่มา : https://www.thaigov.go.th/news/contents/details/88416