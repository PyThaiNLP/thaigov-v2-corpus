รัฐบาลไทย-ข่าวทำเนียบรัฐบาล-ผู้ว่าฯ อุบลฯ สั่งการฝ่ายความมั่นคงอำเภอเดชอุดม ปฏิบัติภารกิจ “ยุทธการเด็ดปีกพ่อค้ารายย่อย” บุกจับกุมเครือข่ายค้ายาเสพติดรายย่อยในพื้นที่ได้ 4 ราย พร้อมของกลางยาบ้า 365 เม็ด


วันพฤหัสบดีที่ 26 กันยายน 2567
26/09/2567
พิมพ์
ผู้ว่าฯ อุบลฯ สั่งการฝ่ายความมั่นคงอำเภอเดชอุดม ปฏิบัติภารกิจ “ยุทธการเด็ดปีกพ่อค้ารายย่อย” บุกจับกุมเครือข่ายค้ายาเสพติดรายย่อยในพื้นที่ได้ 4 ราย พร้อมของกลางยาบ้า 365 เม็ด
ผู้ว่าฯ อุบลฯ สั่งการฝ่ายความมั่นคงอำเภอเดชอุดม ปฏิบัติภารกิจ “ยุทธการเด็ดปีกพ่อค้ารายย่อย” บุกจับกุมเครือข่ายค้ายาเสพติดรายย่อยในพื้นที่ได้ 4 ราย พร้อมของกลางยาบ้า 365 เม็ด เน้นย้ำ เจ้าหน้าที่เดินหน้าพุ่งเป้า Re X-ray อย่างต่อเนื่อง เพื่อความสงบสุข
ผู้ว่าฯ อุบลฯ สั่งการฝ่ายความมั่นคงอำเภอเดชอุดม ปฏิบัติภารกิจ “ยุทธการเด็ดปีกพ่อค้ารายย่อย” บุกจับกุมเครือข่ายค้ายาเสพติดรายย่อยในพื้นที่ได้ 4 ราย พร้อมของกลางยาบ้า 365 เม็ด เน้นย้ำ เจ้าหน้าที่เดินหน้าพุ่งเป้า Re X-ray อย่างต่อเนื่อง เพื่อความสงบสุขของพี่น้องประชาชน
เมื่อวันที่ 25 ก.ย. 67 นายศุภศิษย์ กอเจริญยศ ผู้ว่าราชการจังหวัดอุบลราชธานี เปิดเผยว่า จังหวัดอุบลราชธานีได้ดำเนินการขับเคลื่อนตามนโยบายของกระทรวงมหาดไทยในการจัดระเบียบสังคม ปราบปรามผู้มีอิทธิพล การป้องกันแก้ไขปัญหายาเสพติด และมาตรการเข้มงวดกวดขันเกี่ยวกับยาเสพติดและสิ่งผิดกฎหมายทุกชนิดอย่างจริงจังและต่อเนื่อง ซึ่งล่าสุดตนสั่งการให้ นายสะอาด วงศ์รักษ์ นายอำเภอเดชอุดม มอบหมายให้เจ้าหน้าที่ฝ่ายปกครองในพื้นที่นำโดย นายราเยส ราย ปลัดอำเภอหัวหน้ากลุ่มงานความมั่นคงอำเภอเดชอุดม สนธิกำลังกับ สมาชิกกองอาสารักษาดินแดนอำเภอเดชอุดมที่ 5 ร่วมกันปฏิบัติภารกิจ “ยุทธการเด็ดปีกพ่อค้ารายย่อย” บุกจับกุมเครือข่ายค้ายาเสพติดรายย่อยในพื้นที่ได้ 4 ราย พร้อมของกลางยาบ้า 365 เม็ด โดยเจ้าหน้าที่ได้ส่งตัวผู้กระทำผิดพร้อมของกลาง ส่งพนักงานสอบสวน สภ.เดชอุดม เพื่อดำเนินคดีตามกฎหมายเป็นที่เรียบร้อยแล้ว
นายศุภศิษย์ กอเจริญยศ ผู้ว่าราชการจังหวัดอุบลราชธานี กล่าวว่า การปฏิบัติการในครั้งนี้สืบเนื่องมาจาก จังหวัดอุบลราชธานี ได้รับแจ้งจากสายลับว่ามีการมั่วเสพยาเสพติดและซื้อขายยาบ้าในพื้นที่ ตำบลเมืองเดช อำเภอเดชอุดม ตนจึงได้สั่งการให้นายอำเภอเดชอุดม บูรณาการฝ่ายปกครองในพื้นที่เข้าตรวจสอบข้อเท็จจริงดังกล่าว โดยสามารถจับกุมเครือข่ายค้ายาเสพติดรายย่อยได้ 4 ราย พร้อมของกลางยาบ้า 365 เม็ด ซึ่งผลตรวจปัสสาวะจากห้องแลปโรงพยาบาลสมเด็จพระยุพราชเดชอุดม พบสารเสพติดในปัสสาวะ เจ้าหน้าที่จึงได้นำตัวผู้ต้องหาพร้อมของกลางส่งพนักงานสอบสวน สภ. เดชอุดม เพื่อดำเนินคดีตามกฎหมาย และได้ส่งตัวผู้ต้องหา 1 ราย ที่สมัครใจเข้าสู่กระบวนการบำบัด รักษา และฟื้นฟูสภาพทางสังคมต่อไป
นายศุภศิษย์ กอเจริญยศ ผู้ว่าราชการจังหวัดอุบลราชธานี กล่าวในช่วงท้ายว่า จังหวัดอุบลราชธานีได้บูรณาการทุกภาคส่วนดำเนินการขับเคลื่อนตามนโยบายของกระทรวงมหาดไทยที่มุ่งมั่นในการจัดระเบียบสังคม ปราบปรามผู้มีอิทธิพล การป้องกันแก้ไขปัญหายาเสพติด รวมถึงสิ่งผิดกฎหมายทุกชนิดอย่างต่อเนื่อง ทั้งนี้ ขอขอบคุณเจ้าหน้าที่ทุกหน่วยงานที่เกี่ยวข้อง ที่ร่วมกันปฏิบัติภารกิจอย่างเคร่งครัดและผ่านพ้นไปได้ด้วยดี และขอกำชับให้เจ้าหน้าที่ฝ่ายปกครอง หรือ หน่วยงานอื่น ๆ ที่เกี่ยวข้อง เร่งยกระดับความเข้มข้นในการลาดตระเวน เดินหน้าพุ่งเป้า Re X-ray เสาะหาสิ่งผิดกฎหมายในพื้นที่ เพื่อให้พี่น้องประชาชนได้ใช้ชีวิตอย่างเป็นปกติสุข มีชุมชนที่น่าอยู่ มีสังคมที่มีความสุข บ้านเมืองมีความมั่นคงสงบเรียบร้อย ประชาชนได้รับความปลอดภัยในชีวิตและทรัพย์สิน ปลอดจากสิ่งผิดกฎหมายทุกชนิด จึงขอให้ทุกภาคส่วนร่วมกันป้องกันและแก้ไขอย่างต่อเนื่อง ทั้งนี้ หากพี่น้องประชาชนพบเบาะแสการกระทำผิด สามารถแจ้งข้อมูล หรือ ร้องเรียน ร้องทุกข์ได้ที่ศูนย์ดำรงธรรมจังหวัด ศูนย์ดำรงธรรมอำเภอ สายด่วน 1567 ฟรี ตลอด 24 ชั่วโมง
#กระทรวงมหาดไทย #บำบัดทุกข์บำรุงสุข

ที่มา : https://www.thaigov.go.th/news/contents/details/88421