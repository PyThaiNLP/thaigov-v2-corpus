รัฐบาลไทย-ข่าวทำเนียบรัฐบาล-นายกฯ ขอให้ ครม. น้อมนำพระบรมราโชวาทที่ทรงพระราชทาน เป็นกำลังใจและเป็นแนวทางในการทำงานอย่างมุ่งมั่น สั่งการ ครม.สานต่อนโยบายกระตุ้นเศรษฐกิจ


วันเสาร์ที่ 7 กันยายน 2567
07/09/2567
พิมพ์
นายกฯ ขอให้ ครม. น้อมนำพระบรมราโชวาทที่ทรงพระราชทาน เป็นกำลังใจและเป็นแนวทางในการทำงานอย่างมุ่งมั่น สั่งการ ครม.สานต่อนโยบายกระตุ้นเศรษฐกิจ
นายกฯ ขอให้ ครม. น้อมนำพระบรมราโชวาทที่ทรงพระราชทาน เป็นกำลังใจและเป็นแนวทางในการทำงานอย่างมุ่งมั่น สั่งการ ครม.สานต่อนโยบายกระตุ้นเศรษฐกิจ
วันนี้ (7 กันยายน 2567) เวลา 10.00 น. ณ ห้องประชุม 501 ตึกบัญชาการ 1 ทำเนียบรัฐบาล นางสาวแพทองธาร ชินวัตร นายกรัฐมนตรี เป็นประธานการประชุมคณะรัฐมนตรีนัดพิเศษ โดยมีคณะรัฐมนตรีเข้าร่วมประชุมอย่างพร้อมเพรียง
นายกรัฐมนตรีกล่าวแสดงความยินดีกับคณะรัฐมนตรีทุกท่านที่ทรงพระกรุณาโปรดเกล้าฯ แต่งตั้ง และขอให้ทุกท่าน ได้น้อมนำเอาพระบรมราโชวาท ที่ทรงพระราชทานให้พวกเราเป็นกำลังใจและเป็นแนวทางในการทำงานอย่างมุ่งมั่นต่อไป
พร้อมกล่าวมอบนโยบายให้กับรัฐมนตรี ดังนี้
1.ให้รัฐมนตรีที่เกี่ยวข้องเตรียมการแต่งตั้งข้าราชการระดับปลัด ฯ แทนตำแหน่งที่จะเกษียณและที่อยู่ในตำแหน่งครบอายุ 4 ปี เพื่อจะได้เสนอ ครม. พิจารณาหลังการแถลงนโยบาย
2. การแถลงนโยบายต่อรัฐสภา ขอให้รมต.  เตรียมชี้แจงตอบคำถามในประเด็นนโยบายที่เกี่ยวข้อง รวมทั้งช่วยกันสื่อสารและขยายผลนโยบายในส่วนที่ตนเองเกี่ยวข้อง เพื่อให้ข้าราชการ และประชาชนเข้าใจในนโยบายของรัฐบาลมากยิ่งขึ้น
และ 3. ขอให้ช่วยกันดำเนินการต่อเนื่องจากงานของอดีตนายกรัฐมนตรี นาย เศรษฐา ทวีสิน  โดยเฉพาะการกระตุ้นเศรษฐกิจ เช่น การจัดกิจกรรมส่งเสริมการท่องเที่ยว การดูแลสินค้าเกษตร การดูแลกลุ่มเปราะบาง  การแก้ปัญหาน้ำท่วมและช่วยเหลือประชาชนที่ได้รับผลกระทบ การเร่งรัดการใช้จ่ายเพื่อการลงทุนของภาครัฐ  ด้วย
จากนั้น นายกรัฐมนตรี เป็นประธานการประชุมคณะรัฐมนตรี นัดพิเศษ และเมื่อเสร็จสิ้น จะมีการแถลงข่าว ณ ตึกสันติไมตรี ด้วย

ที่มา : https://www.thaigov.go.th/news/contents/details/87781