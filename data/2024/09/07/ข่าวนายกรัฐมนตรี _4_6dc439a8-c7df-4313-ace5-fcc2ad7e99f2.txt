รัฐบาลไทย-ข่าวทำเนียบรัฐบาล-“นายกฯ แพทองธาร” ตอบคำถามสื่อต่างประเทศ ย้ำจะทำให้ประเทศไทยกลับมามีอนาคต ยืนยันอยู่ครบวาระ สานต่อ นโยบายรัฐบาลสู่ประชาชน 


วันเสาร์ที่ 7 กันยายน 2567
07/09/2567
พิมพ์
“นายกฯ แพทองธาร” ตอบคำถามสื่อต่างประเทศ ย้ำจะทำให้ประเทศไทยกลับมามีอนาคต ยืนยันอยู่ครบวาระ สานต่อ นโยบายรัฐบาลสู่ประชาชน
“นายกฯ แพทองธาร” ตอบคำถามสื่อต่างประเทศ ย้ำจะทำให้ประเทศไทยกลับมามีอนาคต ยืนยันอยู่ครบวาระ สานต่อ นโยบายรัฐบาลสู่ประชาชน
วันนี้ (7 กันยายน 2567) เวลา 11.50 น. ณ ตึกสันติไมตรีหลังใน ทำเนียบรัฐบาล นางสาวแพทองธาร ชินวัตร นายกรัฐมนตรีตอบคำถามสื่อมวลชนต่างประเทศ ที่สอบถามถึงกรณีที่หลายประเทศมีความกังวลต่อสถานการณ์ทางการเมืองของไทย ดังนั้น นายกรัฐมนตรี จะสื่อสารกับต่างชาติเกี่ยวกับอนาคตของประเทศไทย และเสถียรภาพทางการเมืองของประเทศอย่างไรนั้น นายกรัฐมนตรี ยืนยันว่า ตนเองพร้อมที่จะทำให้ประเทศกลับมามีอนาคต และในวันนี้ ในฐานะนายกรัฐมนตรี ก็พร้อมที่จะเดินหน้า ซึ่งเหตุการณ์ต่าง ๆ ที่เกิดขึ้นในเดือนสิงหาคมที่ผ่านมานั้น ก็เป็นความโชคร้ายของนายเศรษฐา ซึ่งพวกเราเข้าใจทุกสิ่งทุกอย่างที่เกิดขึ้น แต่พวกเราก็พร้อมที่จะทำทุกอย่างให้ดีที่สุด เพื่อให้รัฐบาลอยู่ครบวาระ และส่งต่อนโยบายของรัฐบาลไปสู่ประชาชน

ที่มา : https://www.thaigov.go.th/news/contents/details/87784