รัฐบาลไทย-ข่าวทำเนียบรัฐบาล-ภารกิจแรก ดร.เฉลิมชัย รัฐมนตรีฯ ทส. ร่วมถ่ายภาพหมู่ ครม. คณะที่ 64 พร้อมประชุม ครม. ครั้งแรก นัดพิเศษ


วันเสาร์ที่ 7 กันยายน 2567
ภารกิจแรก ดร.เฉลิมชัย รัฐมนตรีฯ ทส. ร่วมถ่ายภาพหมู่ ครม. คณะที่ 64 พร้อมประชุม ครม. ครั้งแรก นัดพิเศษ
ภารกิจแรก ดร.เฉลิมชัย รัฐมนตรีฯ ทส. ร่วมถ่ายภาพหมู่ ครม. คณะที่ 64 พร้อมประชุม ครม. ครั้งแรก นัดพิเศษ
ภารกิจแรก ดร.เฉลิมชัย รัฐมนตรีฯ ทส. ร่วมถ่ายภาพหมู่ ครม. คณะที่ 64 พร้อมประชุม ครม. ครั้งแรก นัดพิเศษ
วันที่ 7 กันยายน 2567 เวลา 09.00 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) เข้าร่วมถ่ายภาพหมู่คณะรัฐมนตรี (ครม.) คณะที่ 64 ร่วมกับ นางสาวแพทองธาร ชินวัตร นายกรัฐมนตรี คนที่ 31 ของไทย พร้อมด้วย รองนายกรัฐมตรี รัฐมนตรีว่าการ และรัฐมนตรีช่วยว่าการ กระทรวงต่าง ๆ รวมทั้งสิ้น 36 ท่าน ณ บริเวณด้านหน้าตึกไทยคู่ฟ้า ทำเนียบรัฐบาล ภายหลังจากที่นายกรัฐมนตรีได้นำคณะรัฐมนตรี เข้าเฝ้าทูลละอองธุลีพระบาท พระบาทสมเด็จพระเจ้าอยู่หัว และสมเด็จพระนางเจ้าพระบรมราชินี ถวายสัตย์ปฏิญาณก่อนเข้ารับหน้าที่ เมื่อวันที่ 6 กันยายน 2567 เวลา 18.24 น. ณ พระที่นั่งอัมพรสถาน พระราชวังดุสิต
จากนั้น เวลา 10.00 น. ดร.เฉลิมชัย ศรีอ่อน รมว.ทส. ได้เข้าร่วมการประชุมคณะรัฐมนตรี นัดพิเศษ เป็นครั้งแรก เพื่อพิจารณานโยบายของคณะรัฐมนตรีที่จะแถลงต่อรัฐสภาในระหว่างวันที่ 12 - 13 กันยายน นี้ พร้อมร่วมแถลงข่าวต่อสื่อมวลชนภายหลังเสร็จสิ้นการประชุม

ที่มา : https://www.thaigov.go.th/news/contents/details/87786