รัฐบาลไทย-ข่าวทำเนียบรัฐบาล-ผู้ช่วยปลัดฯ ณิรดา ชูผลสำเร็จโครงการส่งเสริมและพัฒนาอุตสาหกรรมและสิ่งแวดล้อมให้เติบโตอย่างยั่งยืน พร้อมมอบโล่และเกียรติบัตรเชิดชูเกียรติแก่สถานประกอบการ


วันศุกร์ที่ 27 กันยายน 2567
27/09/2567
พิมพ์
ผู้ช่วยปลัดฯ ณิรดา ชูผลสำเร็จโครงการส่งเสริมและพัฒนาอุตสาหกรรมและสิ่งแวดล้อมให้เติบโตอย่างยั่งยืน พร้อมมอบโล่และเกียรติบัตรเชิดชูเกียรติแก่สถานประกอบการ
ผู้ช่วยปลัดฯ ณิรดา ชูผลสำเร็จโครงการส่งเสริมและพัฒนาอุตสาหกรรมและสิ่งแวดล้อมให้เติบโตอย่างยั่งยืน พร้อมมอบโล่และเกียรติบัตรเชิดชูเกียรติแก่สถานประกอบการ
26 กันยายน 2567 นางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรม เป็นประธานปิดโครงการส่งเสริมและพัฒนาอุตสาหกรรมและสิ่งแวดล้อมให้เติบโตอย่างยั่งยืน ภายใต้ค่าใช้จ่ายการขับเคลื่อนอุตสาหกรรมภูมิภาคให้เป็นมิตรกับสิ่งแวดล้อมด้วยกรอบแนวคิด BCG ประจำปีงบประมาณ พ.ศ. 2567 พร้อมทั้งให้เกียรติมอบโล่และเกียรติบัตรเชิดชูเกียรติผู้เข้าร่วมกิจกรรม โดยโครงการดังกล่าว ดำเนินการเพื่อให้สถานประกอบการหรือวิสาหกิจนำองค์ความรู้และเทคโนโลยี มาประยุกต์ใช้ในการยกระดับผลิตภาพการผลิตและสร้างนวัตกรรมผลิตภัณฑ์ที่ช่วยลดผลกระทบต่อสิ่งแวดล้อมสู่สังคมคาร์บอนต่ำ และมีการใช้ทรัพยากรในภาคอุตสาหกรรมอย่างยั่งยืน โดยเป็นการบูรณาการความร่วมมือระหว่าง สำนักงานปลัดกระทรวงอุตสาหกรรม ร่วมกับสำนักงานอุตสาหกรรมจังหวัด นำร่อง 12 จังหวัด อาทิ จังหวัดแพร่ เชียงราย พะเยา ชัยภูมิ สุรินทร์ เพชรบุรี หนองบัวลำภู ลำปาง นนทบุรี ยะลา ภูเก็ต และร้อยเอ็ด เพื่อยกระดับสถานประกอบการและพัฒนาผลิตภัณฑ์ จำนวน 32 ราย และคัดเลือกสถานประกอบการที่มีความมุ่งมั่นในการปรับเปลี่ยนกระบวนการผลิต มีความเป็นไปได้ในการต่อยอดเชิงพาณิชย์จากการพัฒนาผลิตภัณฑ์ตามกรอบแนวคิด BCG ซึ่งนำไปสู่การลดการปล่อยก๊าซคาร์บอนไดออกไซด์ จำนวน 12 ราย
โดยมีนายพลาวุธ วงศ์วิวัฒน์ ผู้อำนวยการกองยุทธศาสตร์และแผนงาน นายสำรวย เข็มทองหลาง อุตสาหกรรมจังหวัดแพร่ นายอภิรักษ์ อ่ำสุริยะ อุตสาหกรรมจังหวัดสุรินทร์ นายธัญญารัตน์ พรหมสุทธิ์ อุตสาหกรรมจังหวัดลำปาง นายอาทิตย์ อิงคุทานนท์ อุตสาหกรรมจังหวัดนนทบุรี นายสมบัติ สุวรรณมณี อุตสาหกรรมจังหวัดยะลา นายชัยกมล พหมทอง อุตสาหกรรมจังหวัดภูเก็ต นางสาวภคมน สุภาพพันธ์ ผู้อำนวยการสำนักรับรองธุรกิจคาร์บอนต่ำ องค์การบริหารจัดการก๊าซเรือนกระจก (องค์การมหาชน) เจ้าหน้าที่อุตสาหกรรมจังหวัดเจ้าหน้าที่จากกรมโรงงานอุตสาหกรรม กรมส่งเสริมอุตสาหกรรม สำนักงานมาตรฐานผลิตภัณฑ์อุตสาหกรรมสำนักงานเศรษฐกิจอุตสาหกรรม และสถาบันเครือข่าย เข้าร่วมสัมมนา ณ ห้องประชุมกษัตริย์ศึก 2 โรงแรม เดอะ ทวิน ทาวเวอร์ กรุงเทพมหานคร

ที่มา : https://www.thaigov.go.th/news/contents/details/88497