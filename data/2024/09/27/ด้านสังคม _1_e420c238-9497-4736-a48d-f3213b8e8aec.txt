รัฐบาลไทย-ข่าวทำเนียบรัฐบาล-พม. จัดกิจกรรมเนื่องในวันพระราชทานธงชาติไทย ประจำปี 2567


วันศุกร์ที่ 27 กันยายน 2567
พม. จัดกิจกรรมเนื่องในวันพระราชทานธงชาติไทย ประจำปี 2567
พม. จัดกิจกรรมเนื่องในวันพระราชทานธงชาติไทย ประจำปี 2567
วันที่ 27 กันยายน 2567 เวลา 08.00 น. นายอนุกูล ปีดแก้ว ปลัดกระทรวงการพัฒนาสังคมและความมั่นคงของมนุษย์ (ปลัด พม.)  พร้อมด้วย คณะผู้บริหาร ข้าราชการ และเจ้าหน้าที่กระทรวงการพัฒนาสังคมและความมั่นคงของมนุษย์ (พม.) ยืนตรงเคารพธงชาติและร้องเพลงชาติร่วมกัน ซึ่งเป็นกิจกรรมเนื่องในวันพระราชทานธงชาติไทย ประจำปี 2567 ณ ลานหน้าเสาธง กระทรวง พม. สะพานขาว กรุงเทพฯ
นายอนุกูล กล่าวว่า เนื่องด้วย คณะรัฐมนตรีในคราวประชุมเมื่อวันที่ 20 กันยายน 2559 ได้มีมติเห็นชอบกำหนดให้วันที่ 28 กันยายนของทุกปี เป็นวันพระราชทานธงชาติไทย (Thai National Flag Day) และเริ่มในวันที่ 28 กันยายน 2560 เป็นวันแรก โดยไม่ถือเป็นวันหยุดราชการ รวมทั้งกำหนดให้มีการชักและประดับธงชาติไทยในวันดังกล่าว เพื่อเป็นการสร้างความภาคภูมิใจของคนในชาติและเป็นการน้อมรำลึกถึงพระบาทสมเด็จพระมงกุฎเกล้าเจ้าอยู่หัว ที่ได้พระราชทานธงไตรรงค์เป็นธงชาติไทย และทรงกำหนดความหมายของสีธงชาติไว้ว่า "สีแดง" หมายถึง ชาติ คือประชาชน "สีขาว" หมายถึง ศาสนา และ "สีน้ำเงิน" หมายถึง พระมหากษัตริย์ ทั้งนี้ วันที่ 28 กันยายน 2567 นับเป็นวันครบรอบ 107 ปีของการพระราชทานธงชาติไทย ซึ่งประเทศไทยถือเป็นประเทศที่ 54 ของโลก ที่มีวันธงชาติ
#ข่าวพม #พม #ศรส #esshelpme #1300 #วราวุธรับฟังทำจริง #พมพอใจให้ทุกวัยพึงพอใจในพม #พมหนึ่งเดียว #วันพระราชทานธงชาติไทย #ThaiNationalFlagDay #28กันยายน

ที่มา : https://www.thaigov.go.th/news/contents/details/88464