รัฐบาลไทย-ข่าวทำเนียบรัฐบาล-​ผู้ตรวจฯ เอกนิติ ลงพื้นที่ศรีสะเกษ ยโสธร ตรวจราชการรอบ 2 พร้อมติดตามรายงานการตรวจกำกับโรงงานผ่านระบบฯ I-Auditor  การรับคำขอรับใบอนุญาตประกอบกิจการโรงงาน e-License 


วันศุกร์ที่ 27 กันยายน 2567
27/09/2567
พิมพ์
​ผู้ตรวจฯ เอกนิติ ลงพื้นที่ศรีสะเกษ ยโสธร ตรวจราชการรอบ 2 พร้อมติดตามรายงานการตรวจกำกับโรงงานผ่านระบบฯ I-Auditor  การรับคำขอรับใบอนุญาตประกอบกิจการโรงงาน e-License
​ผู้ตรวจฯ เอกนิติ ลงพื้นที่ศรีสะเกษ ยโสธร ตรวจราชการรอบ 2 พร้อมติดตามรายงานการตรวจกำกับโรงงานผ่านระบบฯ I-Auditor  การรับคำขอรับใบอนุญาตประกอบกิจการโรงงาน e-License และระบบรับเรื่องร้องเรียนกลาง (I-Dee Pro)
เมื่อวันที่ 19 กันยายน 2567 นายเอกนิติ รมยานนท์ ผู้ตรวจราชการกระทรวงอุตสาหกรรม ตรวจราชการกรณีปกติ รอบที่ 2 ณ สำนักงานอุตสาหกรรมจังหวัดศรีสะเกษ และสำนักงานอุตสาหกรรมจังหวัดยโสธร โดยมีนายณัฐ  อารีกุล อุตสาหกรรมจังหวัดศรีสะเกษ และนายชาติศักดิ์  จันทร์สุคนธ์ อุตสาหกรรมจังหวัดยโสธร และเจ้าหน้าที่ให้การต้อนรับและรายงานตามประเด็นการตรวจราชการกรณีการตรวจกำกับ เร่งรัด ติดตาม เพื่อขับเคลื่อนการดำเนินงานและโครงการสำคัญของกระทรวงอุตสาหกรรม
โดย ผู้ตรวจราชการฯ ได้เน้นย้ำให้เจ้าหน้าที่ดำเนินการงานตามนโยบาย MIND ใช้หัวและใจขับเคลื่อนแผนงาน มุ่งยกระดับ “ปั้นอุตสาหกรรมคู่ชุมชน” 4 มิติ ส่งเสริมธุรกิจ ดูแลชุมชน รักษาสิ่งแวดล้อม และการกระจายรายได้เพื่อคุณภาพชีวิตที่สมดุลกับสิ่งแวดล้อม รวมทั้งปฏิบัติงานตามข้อสั่งการอย่างเคร่งครัด อาทิ เร่งรัดการเบิกจ่ายงบประมาณให้เป็นไปตามมติ ครม. กำกับดูแลสถานประกอบการในพื้นที่ให้เป็นไปตามกฎหมายและแก้ไขปัญหาเรื่องร้องเรียนอย่างเร่งด่วน มีการตรวจตามแผนการตรวจและมีบันทึกการตรวจสอบทุกครั้งและเน้นย้ำให้ปฏิบัติงานผ่านระบบสารสนเทศ โดยใช้ระบบตรวจกำกับโรงงาน (i-Auditor) ติดตามโรงงานและเหมืองแร่ค้างชำระค่าธรรมเนียม การบริหารจัดการกากอุตสาหกรรม กำกับดูแลให้เป็นไปตามกฎหมาย และรายงานข้อมูลกากอุตสาหกรรมผ่านระบบสารสนเทศฯ ให้ดำเนินการภายในกำหนด การรายงานข้อมูลกลางของกระทรวงอุตสาหกรรม (I-Single Form) ให้ติดตามสถานประกอบการรายงานข้อมูลในระบบให้ครบถ้วน การรับรองอุตสาหกรรมสีเขียว (GI) เน้นย้ำให้ติดตามเร่งรัดการดำเนินการให้เป็นไปตามเป้าหมาย ส่งเสริมและผลักดันให้สถานประกอบการได้รับการรับรองอุตสาหกรรมสีเขียวทั้งหมดภายในปีงบประมาณ พ.ศ. 2568 รวมทั้งประชาสัมพันธ์ ชี้แจงถึงความสำคัญของการเข้าร่วมโครงการ พร้อมเชิญชวนสมัครเข้าร่วมโครงการ
นอกจากนี้ ผู้ตรวจฯ ได้ตรวจสอบ ติดตาม และกำกับดูแลการรายงานการตรวจกำกับโรงงานผ่านระบบฯ I-Auditor  การรับคำขอรับใบอนุญาตประกอบกิจการโรงงาน e-License และระบบรับเรื่องร้องเรียนกลาง กระทรวงอุตสาหกรรม (I-Dee Pro) พร้อมให้กำลังใจเจ้าหน้าที่ในการปฏิบัติงาน และขอให้ปฏิบัติงานอย่างเต็มความสามารถในทุกด้าน เพื่อผู้ประกอบการ ประชาชนและกระทรวงอุตสาหกรรม

ที่มา : https://www.thaigov.go.th/news/contents/details/88468