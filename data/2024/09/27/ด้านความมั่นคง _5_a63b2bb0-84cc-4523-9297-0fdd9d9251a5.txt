รัฐบาลไทย-ข่าวทำเนียบรัฐบาล-จังหวัดราชบุรี จัดอบรมให้ความรู้ประวัติศาสตร์ชาติไทยแก่ผู้นำท้องที่ เดินหน้าเสริมสร้างองค์ความรู้และความเป็นผู้นำ ของกำนันผู้ใหญ่บ้าน ผู้นำชุมชน มุ่งหวังสร้างค่านิยมสำนึกรักแผ่นดิน


วันศุกร์ที่ 27 กันยายน 2567
27/09/2567
พิมพ์
จังหวัดราชบุรี จัดอบรมให้ความรู้ประวัติศาสตร์ชาติไทยแก่ผู้นำท้องที่ เดินหน้าเสริมสร้างองค์ความรู้และความเป็นผู้นำ ของกำนันผู้ใหญ่บ้าน ผู้นำชุมชน มุ่งหวังสร้างค่านิยมสำนึกรักแผ่นดิน
จังหวัดราชบุรี จัดอบรมให้ความรู้ประวัติศาสตร์ชาติไทยแก่ผู้นำท้องที่ เดินหน้าเสริมสร้างองค์ความรู้และความเป็นผู้นำ ของกำนัน ผู้ใหญ่บ้าน ผู้นำชุมชน มุ่งหวังสร้างค่านิยมสำนึกรักแผ่นดิน หวงแหนในความเป็นชาติ และจงรักภักดี พร้อมธํารงรักษาไว้ซึ่งสถาบันชาติ
จังหวัดราชบุรี จัดอบรมให้ความรู้ประวัติศาสตร์ชาติไทยแก่ผู้นำท้องที่ เดินหน้าเสริมสร้างองค์ความรู้และความเป็นผู้นำ ของกำนัน ผู้ใหญ่บ้าน ผู้นำชุมชน มุ่งหวังสร้างค่านิยมสำนึกรักแผ่นดิน หวงแหนในความเป็นชาติ และจงรักภักดี พร้อมธํารงรักษาไว้ซึ่งสถาบันชาติ ศาสนา และพระมหากษัตริย์
เมื่อวันที่ 26 ก.ย. 67 นายเกียรติศักดิ์ ตรงศิริ ผู้ว่าราชการจังหวัดราชบุรี เปิดเผยว่า จังหวัดราชบุรี ได้จัดโครงการอบรมให้ความรู้ประวัติศาสตร์ชาติไทยแก่ผู้นำท้องที่ จังหวัดราชบุรี ประจำปี 2567 รวมทั้งหมด 4 รุ่น ณ โรงยิมเนเซี่ยมจังหวัดราชบุรี ตำบลหน้าเมือง อำเภอเมืองราชบุรี จังหวัดราชบุรี โดยมี กำนัน ผู้ใหญ่บ้าน ผู้ช่วยผู้ใหญ่บ้าน แพทย์ประจำตำบล และสารวัตรกำนัน ทุกอำเภอ ในจังหวัดราชบุรี รวมจำนวน 2,800 คน ร่วมกิจกรรม
นายเกียรติศักดิ์ ตรงศิริ ผู้ว่าราชการจังหวัดราชบุรี กล่าวว่า การจัดโครงการอบรมให้ความรู้ประวัติศาสตร์ชาติไทยแก่ผู้นำท้องที่ จังหวัดราชบุรี จัดขึ้นโดยที่ทำการปกครองจังหวัดราชบุรี ในฐานะหน่วยงานที่รับผิดชอบในการส่งเสริมและพัฒนาศักยภาพของผู้นำท้องที่ ในพื้นที่จังหวัดราชบุรี ซึ่งได้ดำเนินการในระหว่างวันที่ 10 - 13 กันยายน 2567 แบ่งการอบรมเป็น 4 รุ่น รุ่นละ 700 คน มีวัตถุประสงค์เพื่อให้ความรู้ประวัติศาสตร์ชาติไทย รวมถึงสำนึกในพระมหากรุณาธิคุณของพระมหากษัตริย์ไทยที่มีต่อพสกนิกรชาวไทย โดยมุ่งหวังให้ผู้นำท้องที่สามารถเป็นผู้นำในการปลูกฝังจิตสำนึกและสามารถถ่ายทอดองค์ความรู้ให้แก่ประชาชนในหมู่บ้านให้มีความจงรักภักดีต่อชาติ ศาสนา และเทิดทูนสถาบันพระมหากษัตริย์ นอกจากนี้ ได้ตระหนักรู้ถึงประวัติศาสตร์อันยาวนานของประเทศไทย ตั้งแต่โบราณกาลนับแต่การรวมเป็นชนชาติไทย สยามประเทศ เรื่อยมาจวบจนถึงความเป็นประเทศไทยในปัจจุบัน สถาบันพระมหากษัตริย์เป็นสัญลักษณ์ของการดำรงอยู่ของชนชาติไทย ด้วยพระมหากษัตริย์ไทยทุกพระองค์ ล้วนทรงเป็นเสาหลักของชาติในการปกปักรักษา ทำนุบำรุงบ้านเมือง ศาสนา และประชาชน จนเป็นที่ประจักษ์มาถึงทุกวันนี้
“ประเทศไทยมีรูปแบบการปกครองในระบอบประชาธิปไตย โดยมีพระมหากษัตริย์ทรงเป็นประมุข ซึ่งสถาบันพระมหากษัตริย์ยังคงเป็นที่เคารพสักการะของประชาชน ซึ่งพระบาทสมเด็จพระเจ้าอยู่หัวทรงมีพระปณิธานที่มุ่งมั่นแน่วแน่ในการ “สืบสาน รักษา และต่อยอด” พระราชปณิธานของพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร และสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ที่มุ่งมั่นในการทำให้ประชาชนคนไทยมีคุณภาพชีวิตที่ดีและมีความสุข ทั้งยังให้ความสำคัญในการส่งเสริมการเรียนการสอนวิชาประวัติศาสตร์ชาติไทย เพื่อเสริมสร้างความรักความสามัคคี ภาคภูมิใจในชาติบ้านเกิดและบรรพบุรุษที่เสียสละเลือดเนื้อรักษาผืนแผ่นดินให้กับคนไทยในปัจจุบัน ซึ่งการปลูกฝังค่านิยมเหล่านี้ ต้องเริ่มจากการที่ผู้นำท้องที่ต้องน้อมนำแนวพระราชดำริ และศึกษาเรียนรู้ให้ความสนใจ และเข้าใจในเรื่องของสถาบันพระมหากษัตริย์และประวัติศาสตร์ชาติไทย รวมถึงสำนึกในพระมหากรุณาธิคุณของพระมหากษัตริย์ไทย ที่มีต่อพสกนิกรชาวไทย โดยผู้นำท้องท้องที่ต้องสามารถเป็นแกนนำในการปลูกฝังจิตสำนึก และสามารถถ่ายทอดองค์ความรู้ให้แก่ประชาชนในท้องที่ ให้มีความจงรักภักดีต่อชาติ ศาสนา และเทิดทูนสถาบันพระมหากษัตริย์” นายเกียรติศักดิ์ฯ กล่าว
นายเกียรติศักดิ์ ตรงศิริ ผู้ว่าราชการจังหวัดราชบุรี กล่าวเพิ่มเติมว่า การจัดกิจกรรมในครั้งนี้ จังหวัดราชบุรี มุ่งหวังให้ผู้ที่เข้ารับการฝึกอบรม มีความรู้ ความเข้าใจประวัติศาสตร์ชาติไทย และประวัติศาสตร์ท้องถิ่น มีทักษะ เป็นผู้มีจิตอาสา จิตสาธารณะ มีค่านิยมของการเป็นผู้มีจิตสํานึกรัก และหวงแหนในความเป็นชาติ มีความจงรักภักดี พร้อมธํารงรักษาไว้ซึ่งสถาบันชาติ ศาสนา และพระมหากษัตริย์ รวมถึงเป็นโอกาสอันดีที่ได้พบปะแลกเปลี่ยนความรู้ซึ่งกันและกัน และสามารถนําความรู้ความเข้าใจเกี่ยวกับหลักการทรงงาน และการพัฒนาประเทศตามหลักปรัชญาของเศรษฐกิจพอเพียงของพระบาทสมเด็จพระบรมชนกาธิเบศรมหาภูมิพลอดุลยเดชมหาราช บรมนาถบพิตร ไปปรับใช้ให้เป็นวิถีในการดำเนินชีวิต เป็นผู้มีจิตอาสา จิตสาธารณะ เสียสละ เอื้อเฟื้อแบ่งปันแก่ผู้อื่น เป็นพลังอันสําคัญในการจัดการกับปัญหาความเหลื่อมล้ำ การพัฒนาตนเอง และการจัดการของชุมชนท้องถิ่น ตลอดจนนำประสบการณ์ที่ได้ไปต่อยอดขยายผลเพื่อการพัฒนาตามบริบทของพื้นที่ ร่วมกับภาคีเครือข่าย ภายใต้หลักการทรงงานแบบ “บวร” หรือ 7 ภาคีเครือข่าย ด้วยการถ่ายทอดความรู้ให้กับคนในชุมชน/หมู่บ้านและท้องถิ่น เพื่อทำให้ทุกพื้นที่ของจังหวัดราชบุรี เต็มไปด้วยประชาชนมีความสุขและมีความยั่งยืน

ที่มา : https://www.thaigov.go.th/news/contents/details/88487