รัฐบาลไทย-ข่าวทำเนียบรัฐบาล-ปลัดฯ ณัฐพล ร่วมประชุมใหญ่ ขับเคลื่อนนโยบายรัฐบาล มุ่งเน้น 10 นโยบายเร่งด่วน นายกฯ เน้นทำงานร่วมกัน แก้ปัญหาประเทศ


วันศุกร์ที่ 27 กันยายน 2567
27/09/2567
พิมพ์
ปลัดฯ ณัฐพล ร่วมประชุมใหญ่ ขับเคลื่อนนโยบายรัฐบาล มุ่งเน้น 10 นโยบายเร่งด่วน นายกฯ เน้นทำงานร่วมกัน แก้ปัญหาประเทศ
ปลัดฯ ณัฐพล ร่วมประชุมใหญ่ ขับเคลื่อนนโยบายรัฐบาล มุ่งเน้น 10 นโยบายเร่งด่วน นายกฯ เน้นทำงานร่วมกัน แก้ปัญหาประเทศ
วันที่ 23 กันยายน 2567 ดร.ณัฐพล รังสิตพล ปลัดกระทรวงอุตสาหกรรม เข้าร่วมการประชุมคณะหัวหน้าส่วนราชการระดับกระทรวงหรือเทียบเท่า ครั้งที่ 3/2567 โดยมีนางสาวแพทองธาร ชินวัตร นายกรัฐมนตรีเป็นประธานการประชุมฯ เพื่อมอบนโยบายและร่วมหารือแนวทางการขับเคลื่อนและพัฒนาประเทศ พร้อมขอบคุณทุกกระทรวงที่ทุ่มเท ความรู้ ประสบการณ์ แรงกายและแรงใจในการทำงาน โดยมีหัวหน้าส่วนราชการระดับกระทรวงหรือเทียบเท่า จำนวน 36 คน และผู้แทน จำนวน 6 คน เข้าร่วม ณ ตึกสันติไมตรี ทำเนียบรัฐบาล
นายกรัฐมนตรีกล่าวก่อนการประชุมว่า วันนี้รู้สึกเป็นเกียรติอย่างมากที่ได้มาเจอทุกคน และขอบคุณทุกท่านทุ่มเท ความรู้ ประสบการณ์ แรงกาย แรงใจในการทำงานที่ผ่านมา และทุกภาคส่วนที่ยังทำงานอยู่ ทุกคนก็เต็มที่มาก ๆ ไม่ว่าจะขอความช่วยเหลืออย่างไร ส่วนใหญ่ก็จะได้รับการตอบรับที่รวดเร็วมาเสมอ  หากมีอะไรขอให้ปรึกษานัดคุยนอกรอบก็ยินดีมาก ในส่วนของปลัดแต่ละหน่วยงาน ก็มีความสำคัญมากในการทำงาน ซึ่งส่วนตัวก็ต้องการคุยกับคนที่ทำงานอย่างจริงจัง ไม่ว่าจะเป็นปลัดกระทรวงต่าง ๆ ที่ต้องการแยกมาคุย มานัดพบก็ยินดีมาก ๆ ใครบอกว่า พบนายกฯ เป็นเรื่องยาก ยืนยันว่า ไม่ยาก ขอเพียงติดต่อมาในสิ่งที่เราร่วมกันแก้ปัญหาได้
“อยากให้ทุกคนทำลายกำแพงที่ว่า 'การคุยกันเป็นเรื่องยาก'  ยุคนี้แล้วต้องคุยกันอย่างใกล้ชิด และเดินไปข้างหน้าอย่างแข็งแรงและเข้มแข็ง และขอให้ช่วยสานต่อนโยบายของนายเศรษฐา ทวีสิน อดีตนายกรัฐมนตรี เพื่อให้มีความต่อเนื่องในการทำงาน โดยเฉพาะอย่างยิ่งใน 10 นโยบายเร่งด่วน ขอให้ช่วยกันทำงานต่อ และขอให้กระทรวงต่าง ๆ หากมีเนื้อหาอะไรที่สามารถประชาสัมพันธ์ให้ประชาชนรับรู้ได้ ก็จะเป็นสิ่งที่ดีและจำเป็นมาก ที่ผ่านมาได้แบ่งหน้าที่ให้กับกระทรวงต่าง ๆ และรองนายกรัฐมนตรี ว่าสามารถให้สัมภาษณ์ในเนื้องานของที่กระทรวงทำได้เลย เพราะจะเข้าใจในส่วนงานที่ทำได้ดี ซึ่งในฐานะนายกรัฐมนตรีสามารถรับฟังในภาพรวม แต่ในรายละเอียดปลีกย่อยนั้น คนที่ทำงานหน้างานจริงจะสามารถตอบคำถามได้ดีที่สุด เพื่อให้ประชาชนเข้าใจในส่วนต่าง ๆ ได้ดียิ่งขึ้น” นายกรัฐมนตรีกล่าว

ที่มา : https://www.thaigov.go.th/news/contents/details/88465