รัฐบาลไทย-ข่าวทำเนียบรัฐบาล-​รอง นรม. “ประเสริฐ” เป็นประธานการประชุมคณะกรรมการกองทุนหมู่บ้านและชุมชนเมืองแห่งชาติ เดินหน้าสร้างความเข้มแข็งให้กองทุนหมู่บ้านและชุมชนเมือง พัฒนาอย่างยั่งยืนในอนาคต


วันจันทร์ที่ 30 กันยายน 2567
30/09/2567
พิมพ์
​รอง นรม. “ประเสริฐ” เป็นประธานการประชุมคณะกรรมการกองทุนหมู่บ้านและชุมชนเมืองแห่งชาติ เดินหน้าสร้างความเข้มแข็งให้กองทุนหมู่บ้านและชุมชนเมือง พัฒนาอย่างยั่งยืนในอนาคต
​รอง นรม. “ประเสริฐ” เป็นประธานการประชุมคณะกรรมการกองทุนหมู่บ้านและชุมชนเมืองแห่งชาติ เดินหน้าสร้างความเข้มแข็งให้กองทุนหมู่บ้านและชุมชนเมือง พัฒนาอย่างยั่งยืนในอนาคต
วันนี้ (30 กันยายน 2567) เวลา 11.08 น. ณ ห้องประชุม 301 ชั้น 3 ตึกบัญชาการ 1 ทำเนียบรัฐบาล นายประเสริฐ จันทรรวงทอง รองนายกรัฐมนตรีและรัฐมนตรีว่าการกระทรวงการดิจิทัลเพื่อเศรษฐกิจและสังคม เป็นประธานกรรมการคณะกรรมการกองทุนหมู่บ้านและชุมชนเมืองแห่งชาติ ครั้งที่ 6/2567 โดยมีนางสาวจิราพร สินธุไพร รัฐมนตรีประจำสำนักนายกรัฐมนตรี คณะกรรมการ ผู้บริหารกองทุนหมู่บ้านและชุมชนเมือง และผู้แทนหน่วยงานที่เกี่ยวข้องเข้าร่วมประชุม
รองนายกรัฐมนตรีและรัฐมนตรีว่าการกระทรวงดิจิทัลเพื่อเศรษฐกิจและสังคม กล่าวก่อนการประชุมว่า การประชุมในวันนี้เป็นการกำหนดนโยบายกองทุนหมู่บ้านและชุมชนเมืองแห่งชาติ เพื่อให้เกิดความต่อเนื่องและให้มีความเข้มแข็ง ซึ่งต้องอาศัยความร่วมมือจากคณะกรรมการ ผู้บริหาร และเจ้าหน้าที่ทุกคน เพื่อสร้างความเป็นชุมชนและกระจายอำนาจให้ท้องถิ่นมีความเข้มแข็ง และยั่งยืนได้ด้วยตัวเอง โดยรัฐบาลให้ความสำคัญกับกองทุนหมู่บ้านและชุมชนเมืองแห่งชาติ ถือเป็นโครงสร้างพื้นฐานตั้งแต่รัฐบาล ในปี พ.ศ. 2544 มาจนถึงรัฐบาลปัจจุบัน จะสร้างความเข้มแข็งให้กองทุนหมู่บ้านและชุมชนเมืองต่อไป เพราะทุกหมู่บ้านมีกองทุนหมู่บ้าน ซึ่งเป็นส่วนหนึ่งของหมู่บ้านที่จะอยู่กับหมู่บ้านตลอดไป และสิ่งสำคัญคือการพัฒนาอย่างยั่งยืนในอนาคต โดยมอบหมายให้นางสาวจิราพร สินธุไพร รัฐมนตรีประจำสำนักนายกรัฐมนตรี ประสานงานทางกองทุนฯ ขอให้สำนักงานกองทุนหมู่บ้านและชุมชนเมืองแห่งชาติ จัดทำร่างระเบียบวาระผ่านทางท่านรัฐมนตรีประจำสำนักนายกรัฐมนตรีก่อนจัดการประชุมทุกครั้ง
ทั้งนี้ ที่ประชุมรับทราบ คำสั่งการมอบหมายและมอบอำนาจให้รองนายกรัฐมนตรี และรัฐมนตรีประจำสำนักนายกรัฐมนตรีปฏิบัติราชการแทนนายกรัฐมนตรี และรับทราบคำสั่งการมอบหมายและมอบอำนาจให้รองนายกรัฐมนตรีและรัฐมนตรีประจำสำนักนายกรัฐมนตรีปฏิบัติหน้าที่ประธานกรรมการ และมอบหมายให้รองนายกรัฐมนตรีและรัฐมนตรีประจำสำนักนายกรัฐมนตรี ปฏิบัติหน้าที่ประธานกรรมการ รองประธานกรรมการ และกรรมการในคณะกรรมการต่าง ๆ ตามกฎหมาย และระเบียบสำนักนายกรัฐมนตรี โดยที่ประชุมมีมติเห็นชอบร่างตัวชี้วัดการประเมินผลการดำเนินงานทุนหมุนเวียน ประจำปีบัญชี 2568 กองทุนหมู่บ้านและชุมชนเมืองแห่งชาติ และมีมติเห็นชอบแผนปฏิบัติการ พ.ศ. 2567 – 2570 และแผนดำเนินงานประจำปีงบประมาณ พ.ศ. 2568 ของกองทุนหมู่บ้านและชุมชนเมืองแห่งชาติ

ที่มา : https://www.thaigov.go.th/news/contents/details/88568