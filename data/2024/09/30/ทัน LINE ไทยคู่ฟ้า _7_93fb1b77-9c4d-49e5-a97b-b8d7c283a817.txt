รัฐบาลไทย-ข่าวทำเนียบรัฐบาล-ปลอม! หยุดแชร์ พายุขนาดใหญ่จะเข้าไทย ส่งผลกรุงเทพฯ น้ำท่วมหนักเหมือน ปี 54


วันจันทร์ที่ 30 กันยายน 2567
ปลอม! หยุดแชร์ พายุขนาดใหญ่จะเข้าไทย ส่งผลกรุงเทพฯ น้ำท่วมหนักเหมือน ปี 54
ปลอม! หยุดแชร์ พายุขนาดใหญ่จะเข้าไทย ส่งผลกรุงเทพฯ น้ำท่วมหนักเหมือน ปี 54
ปลอม! หยุดแชร์ พายุขนาดใหญ่จะเข้าไทย ส่งผลกรุงเทพฯ น้ำท่วมหนักเหมือน ปี 54
.
นายจิรายุ ห่วงทรัพย์ ที่ปรึกษาของนายกรัฐมนตรี โฆษกศูนย์ปฏิบัติการช่วยเหลือผู้ประสบอุทกภัย วาตภัย และดินโคลนถล่ม (ศปช.) แจงข่าวลือ กรณีสื่อสังคมออนไลน์แชร์ข้อมูล “อีก 5 วันจะเกิดพายุไต้ฝุ่นขนาดใหญ่ที่รุนแรงกว่า “ยางิ ”และจะเคลื่อนตัวเข้าเวียดนาม ผ่านลาวเข้าไทย และจะส่งผลให้กรุงเทพฯ จะเจอน้ำท่วมหนักกว่าปี 54 ถึงสองเท่า” นั้น
.
ศปช.ได้ตรวจสอบข้อมูลจากกรมอุตุนิยมวิทยา และส่วนราชการอื่น ๆ ใน ศปช. แล้ว ยืนยันว่าในช่วงเวลาดังกล่าวไม่มีพายุขนาดใหญ่ที่จะส่งผลกระทบต่อประเทศไทย มีเพียงพายุโซนร้อน ชื่อ “ซีมารอน” (CIMARON) ก่อตัวในมหาสมุทรแปซิฟิก ซึ่งคาดว่าจะเคลื่อนตัวขึ้นฝั่งทางตอนใต้ของประเทศญี่ปุ่นและอ่อนกำลังลง ไม่มาถึงประเทศไทยอย่างแน่นอน
.
โดยฝนที่เกิดขึ้นในประเทศไทย ช่วงนี้เกิดจากมวลอากาศเย็นจากประเทศจีนแผ่ลงมาปกคลุม โดยจะมีฝนเพิ่มขึ้นในระยะแรก ๆ จากนั้นจะลดลง และเข้าสู่ปลายฝนต้นหนาวในประเทศไทย
.
ในกรณีที่มีการเปลี่ยนแปลงของสภาพอากาศร้ายแรง หรือส่งผลกระทบต่อประเทศไทย กรมอุตุนิยมวิทยา จะออกประกาศเตือนล่วงหน้าอย่างน้อย 3 วัน
.
ขอให้ประชาชนอย่าหลงเชื่อข้อมูลดังกล่าว และไม่ส่งต่อหรือแชร์ข้อมูลที่อาจสร้างความตื่นตระหนกให้กับสังคม
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/88553