รัฐบาลไทย-ข่าวทำเนียบรัฐบาล-​วธ.มุ่งสู่องค์กรไร้กระดาษ จัดติวเข้มข้าราชการ เจ้าหน้าที่ส่วนกลาง-ภูมิภาคใช้งานระบบ e-Office ภายใต้งานบริการคลาวด์กลางภาครัฐ 


วันจันทร์ที่ 30 กันยายน 2567
​วธ.มุ่งสู่องค์กรไร้กระดาษ จัดติวเข้มข้าราชการ เจ้าหน้าที่ส่วนกลาง-ภูมิภาคใช้งานระบบ e-Office ภายใต้งานบริการคลาวด์กลางภาครัฐ
​วธ.มุ่งสู่องค์กรไร้กระดาษ จัดติวเข้มข้าราชการ เจ้าหน้าที่ส่วนกลาง-ภูมิภาคใช้งานระบบ e-Office ภายใต้งานบริการคลาวด์กลางภาครัฐ เน้นบริหารจัดการข้อมูล พัฒนาระบบงานให้บูรณาการการทำงาน เชื่อมโยงกระบวนงานภายในของหน่วยงานบนแพลตฟอร์มเดียว
วธ.มุ่งสู่องค์กรไร้กระดาษ จัดติวเข้มข้าราชการ เจ้าหน้าที่ส่วนกลาง-ภูมิภาคใช้งานระบบ e-Office ภายใต้งานบริการคลาวด์กลางภาครัฐ เน้นบริหารจัดการข้อมูล พัฒนาระบบงานให้บูรณาการการทำงาน เชื่อมโยงกระบวนงานภายในของหน่วยงานบนแพลตฟอร์มเดียว ขับเคลื่อนนโยบายรัฐบาลดิจิทัล
เมื่อเร็วๆนี้นางยุพา ทวีวัฒนะกิจบวร ปลัดกระทรวงวัฒนธรรม เป็นประธานพิธีเปิดการฝึกอบรมการใช้งานระบบ e - Office ภายใต้งานบริการคลาวด์กลางภาครัฐ (GDCC) เพื่อขับเคลื่อนนโยบายรัฐบาลดิจิทัล โดยมีผู้บริหาร วัฒนธรรมจังหวัด ข้าราชการและเจ้าหน้าที่สำนักงานปลัดกระทรวงวัฒนธรรมทั้งส่วนกลางและส่วนภูมิภาค เข้าร่วม ณ ศูนย์ประชุมกระทรวงวัฒนธรรม ชั้น 8 อาคารวัฒนธรรมวิศิษฏ์ กระทรวงวัฒนธรรม และผ่านระบบการประชุมทางไกล (Zoom Meeting) โดยการฝึกอบรมดังกล่าว มีการปาฐกถาพิเศษ หัวข้อ “แนวทางการขับเคลื่อนสำนักงานปลัดกระทรวงวัฒนธรรมสู่องค์กรดิจิทัลอย่างเป็นรูปธรรม” โดยนางโชติกา อัครกิจโสภากุล รองปลัดกระทรวงวัฒนธรรม และการบรรยายถ่ายทอดความรู้การใช้งานระบบ e - Office ในหัวข้อต่าง ๆ เช่น ระบบทะเบียนงานสารบรรณ ระบบร่าง ทาน ตรวจเอกสาร ระบบบริหารการประชุม โดยวิทยากรจากกระทรวงดิจิทัลเพื่อเศรษฐกิจและสังคม ซึ่งมีข้าราชการและเจ้าหน้าที่สำนักงานปลัดกระทรวงวัฒนธรรมทั้งส่วนกลางและส่วนภูมิภาคเข้ารับการอบรมทั้งหมด 250 คน
นางยุพา ทวีวัฒนะกิจบวร ปลัดกระทรวงวัฒนธรรม กล่าวว่า การฝึกจัดอบรมครั้งนี้เพื่อดำเนินการตามนโยบายของกระทรวงวัฒนธรรมที่ได้ร่วมมือกับกระทรวงดิจิทัลเพื่อเศรษฐกิจและสังคมในการส่งเสริมการใช้งานระบบ e - Office ภายใต้งานบริการคลาวด์กลางภาครัฐ (GDCC) และเป็นหน่วยงานนำร่องในการใช้งานระยะแรก ได้แก่ ระบบทะเบียนงานสารบรรณ ระบบร่าง ทาน ตรวจเอกสาร เสนอและลงนามดิจิทัล ระบบบริหารการประชุม ระบบจัดเก็บ แชร์ไฟล์และคลังข้อมูล ระบบจองห้องประชุมและจองรถ  ซึ่งเปลี่ยนการทำงานของระบบราชการเป็นการทำงานด้านระบบอิเล็กทรอนิกส์ล้วน ไม่มีกระดาษเข้ามาเกี่ยวข้องตั้งแต่ต้นจนจบ ลดขั้นตอนต่าง ๆ และต้นทุนการใช้กระดาษ ทำให้ระบบราชการมีการทำงานที่รวดเร็วและแม่นยำมากยิ่งขึ้น รวมทั้งมีการบริหารจัดการข้อมูลและพัฒนาระบบงานต่างๆ เพื่อให้สามารถบูรณาการการทำงานและเชื่อมโยงกระบวนงานภายในของหน่วยงานบนแพลตฟอร์มเดียว อันเป็นการสนับสนุนนโยบายของรัฐบาลในการเปลี่ยนแปลงสู่รัฐบาลดิจิทัลอย่างมีประสิทธิภาพมากยิ่งขึ้น
“ขอให้ข้าราชการและเจ้าหน้าที่ทุกคนที่เข้าอบรมมุ่งมั่นและตั้งใจเรียนรู้ในการฝึกอบรมเพื่อพัฒนาทักษะด้านดิจิทัลพร้อมกับยกระดับขีดความสามารถการปฏิบัติราชการในยุคดิจิทัลให้สามารถปรับตัวและรับมือกับการเปลี่ยนแปลงทางดิจิทัลได้อย่างมีประสิทธิภาพ  โดยในปีงบประมาณ พ.ศ. 2568 กระทรวงวัฒนธรรมจะเร่งดำเนินการตามนโยบายรัฐบาลดิจิทัล (Digital Government) ที่เป็นหนึ่งในนโยบายสำคัญของรัฐบาล โดยมีเป้าหมายในการเปลี่ยนแปลงการทำงานของภาครัฐให้มีความทันสมัยและมีประสิทธิภาพสูงสุด และขยายผลการดำเนินงานการใช้งานระบบ e - Office ภายใต้งานบริการคลาวด์กลางภาครัฐ (GDCC) ไปยังทุกหน่วยงานภายใต้สังกัดกระทรวงวัฒนธรรมต่อไป” นางยุพา กล่าว
ทั้งนี้ ที่ผ่านมาจากการนำเทคโนโลยีดิจิทัลมาใช้ในการสนับสนุนการปฏิบัติราชการขับเคลื่อนกระทรวงวัฒนธรรมสู่การเป็นองค์กรดิจิทัลอย่างต่อเนื่อง และในปี พ.ศ. 2566 ที่ผ่านมาสำนักงานปลัดกระทรวงวัฒนธรรมได้ประสบผลสำเร็จ อันเป็นที่ประจักษ์ในเวทีรางวัลอันทรงเกียรติต่างๆ ได้แก่ รางวัลรัฐบาลดิจิทัล ประจำปี 2566 “DG Awards 2023” รางวัลหน่วยงานคุณภาพด้านการเปิดเผยข้อมูลผ่านศูนย์กลางข้อมูลเปิดภาครัฐ (data.go.th) จากสำนักงานพัฒนารัฐบาลดิจิทัล (องค์การมหาชน)  รางวัลหน่วยงานเป้าหมายที่มีการดำเนินการตามกฎหมายคุ้มครองข้อมูลส่วนบุคคลดีเลิศ (Best Practice) ภายใต้โครงการพัฒนาแพลตฟอร์มภาครัฐเพื่อรองรับการปฏิบัติตามกฎหมายคุ้มครองข้อมูลส่วนบุคคล (GPPC) ปี พ.ศ. 2566 จากสำนักงานคณะกรรมการดิจิทัลเพื่อเศรษฐกิจและสังคม โดยสำนักงานปลัดกระทรวงวัฒนธรรม เป็น 1 ใน 10 หน่วยงานที่ได้รับรางวัล Best Practice รางวัลสุดยอดหน่วยงานภาครัฐด้านการอำนวยความสะดวกภาคธุรกิจ หรือรางวัล “สำเภา-นาวาทอง” ประจำปี 2566 หน่วยงานรัฐ (ระดับกระทรวง) ที่มีผลงานการทำงานเห็นผลเป็นรูปธรรม ด้านประสิทธิภาพ การเปลี่ยนผ่านสู่ความเป็นดิจิทัล และความโดดเด่นจากหอการค้าไทยและสภาหอการค้าแห่งประเทศไทย และรางวัลหน่วยงานรัฐบาลที่ทำผลงานยอดเยี่ยมบนโซเชียลมีเดีย หรือรางวัล Best Brand Performance on Social Media สาขา Government & State Enterprise 1 ใน 5 หน่วยงานภาครัฐและรัฐวิสาหกิจ ที่ทำผลงานยอดเยี่ยมบนโซเซียลมีเดีย จัดโดย บริษัท ไวซ์ไซท์ (ประเทศไทย) จำกัด

ที่มา : https://www.thaigov.go.th/news/contents/details/88566