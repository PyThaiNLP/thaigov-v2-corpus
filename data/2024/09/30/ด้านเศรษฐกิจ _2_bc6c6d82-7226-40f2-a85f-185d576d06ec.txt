รัฐบาลไทย-ข่าวทำเนียบรัฐบาล-รองปลัดฯ กษ. เป็นประธานการประชุมคณะกรรมการขับเคลื่อนโครงการเพิ่มศักยภาพการปลูกข้าวที่เท่าทันต่อภูมิอากาศ (Thai Rice GCF) ครั้งที่ 1/2567


วันจันทร์ที่ 30 กันยายน 2567
รองปลัดฯ กษ. เป็นประธานการประชุมคณะกรรมการขับเคลื่อนโครงการเพิ่มศักยภาพการปลูกข้าวที่เท่าทันต่อภูมิอากาศ (Thai Rice GCF) ครั้งที่ 1/2567
รองปลัดฯ กษ. เป็นประธานการประชุมคณะกรรมการขับเคลื่อนโครงการเพิ่มศักยภาพการปลูกข้าวที่เท่าทันต่อภูมิอากาศ (Thai Rice GCF) ครั้งที่ 1/2567
นายอภัย สุทธิสังข์ รองปลัดกระทรวงเกษตรและสหกรณ์ เปิดเผยภายหลังการประชุมคณะกรรมการขับเคลื่อนโครงการเพิ่มศักยภาพการปลูกข้าวที่เท่าทันต่อภูมิอากาศ (Thai Rice GCF) ครั้งที่ 1/2567โดยมีผู้บริหารในสังกัดกระทรวงเกษตรและสหกรณ์ และหน่วยงานที่เกี่ยวข้องเข้าร่วมณ ห้องประชุมกระทรวงเกษตรและสหกรณ์ สำหรับที่ประชุมได้มติเห็นชอบดังนี้ 1) การแต่งตั้งคณะอนุกรรมการการขับเคลื่อนโครงการเพิ่มศักยภาพการปลูกข้าวเท่าทันต่อภูมิอากาศ(Strengthening Climate-Smart Rice Farming: Thai Rice GCF) มีวัตถุประสงค์ในการปรับเปลี่ยนกระบวนทัศน์ไปสู่การทำนาที่ปล่อยก๊าสเรือนกระจกน้อยลงและเสริมสร้างศักยภาพในการปรับตัวต่อการเปลี่ยนแปลงสภาพภูมิอากาศ (Climate Resilience)โดยส่งเสริมการนำเทคโนโลยีที่เท่าทันต่อสภาพภูมิอากาศมาปรับใช้ต่อการทำนา2) การจัดทำบันทึกความเข้าใจ (MOU) ระหว่างกรมการข้าวและกรมส่งเสริมการเกษตรในการพัฒนาสมรรถนะชาวนาเพื่อการปลูกข้าวด้วยเทคโนโลยีที่เท่าทันต่อภูมิอากาศ โดยมีเป้าหมายถึงการพัฒนาสมรรถนะชาวนา (farmer Capacity Building)จำนวน 253,400 ราย ในพื้นที่ที่เกี่ยวข้อง ได้แก่ เชียงราย เชียงใหม่ อุบลราชธานี ร้อยเอ็ด สุรินทร์ ศรีสะเกษ กาฟสินธุ์ นครราชสีมา บุรีรัมย์ พิษณุโลก กำแพงเพชร พิจิตร ชัยนาท อ่างทอง ปทุมธานี สิงห์บุรี พระนครศรีอยุธยา สุพรรณบุรี อุทัยธานี นครสวรรค์ และลพบุรีรวมทั้งสิ้น 21 จังหวัด
นอกจากนี้ที่ประชุมยังได้นำความเห็นและข้อเสนอแนะการดำเนินโครงการฯ ไปพิจารณาตามความเหมาะสมต่อไปอีกด้วย

ที่มา : https://www.thaigov.go.th/news/contents/details/88570