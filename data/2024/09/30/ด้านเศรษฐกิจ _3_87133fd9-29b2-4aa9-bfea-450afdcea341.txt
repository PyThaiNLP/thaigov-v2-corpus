รัฐบาลไทย-ข่าวทำเนียบรัฐบาล-​รองปลัดเศรษฐเกียรติฯ เป็นประธานการประชุมคณะอนุกรรมการพิจารณาแผนงานหรือโครงการที่ใช้เงินกองทุนจัดรูปที่ดิน ครั้งที่ 5/2567


วันจันทร์ที่ 30 กันยายน 2567
​รองปลัดเศรษฐเกียรติฯ เป็นประธานการประชุมคณะอนุกรรมการพิจารณาแผนงานหรือโครงการที่ใช้เงินกองทุนจัดรูปที่ดิน ครั้งที่ 5/2567
​รองปลัดเศรษฐเกียรติฯ เป็นประธานการประชุมคณะอนุกรรมการพิจารณาแผนงานหรือโครงการที่ใช้เงินกองทุนจัดรูปที่ดิน ครั้งที่ 5/2567
นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์  เป็นประธานการประชุมคณะอนุกรรมการพิจารณาแผนงานหรือโครงการที่ใช้เงินกองทุนจัดรูปที่ดิน ครั้งที่ 5/2567 โดยมีอนุกรรมการ นายสุรพงศ์ เจริญการยนต์ ผู้อำนวยการสำนักงานจัดรูปที่ดินกลาง นายกิตติพร ฉวีสุข ผู้เชี่ยวชาญด้านวิศวกรรมชลประทาน (ด้านการจัดรูปที่ดินเพื่อเกษตรกรรม) และผู้แทนหน่วยงานที่เกี่ยวข้องเข้าร่วม ณ ห้องประชุม 1402 กระทรวงเกษตรและสหกรณ์ และประชุมผ่านระบบ VDO Conference โดยสรุปผลการประชุมได้ดังนี้
1. ที่ประชุมรับทราบ รายงานผลการตรวจสอบภายใน ประจำปี 2567 ซึ่งกลุ่มตรวจสอบภายใน กรมชลประทาน ได้เข้าตรวจสอบ และได้มีข้อเสนอแนะให้ปฏิบัติตามกฎ ระเบียบ หลักเกณฑ์ และข้อบังคับที่เกี่ยวข้องให้ถูกต้อง ทั้งนี้ สำนักงานจัดรูปที่ดินได้ดำเนินการให้ถูกต้องตามข้อเสนอแนะแล้ว
2 ที่ประชุมพิจารณาและให้ความเห็นชอบ การดำเนินงานตามเกณฑ์ประเมินผลการดำเนินงานกองทุนจัดรูปที่ดิน ประจำปีบัญชี 2567 ได้แก่ การทบทวนแผนปฏิบัติการระยะยาว (ปี 2568 - 2570) และแผนปฏิบัติการ ประจำปีบัญชี 2568 การทบทวนแผนปฏิบัติการดิจิทัลระยะยาว (ปี 2568 - 2570) และแผนปฏิบัติการ ดิจิทัล ประจำปีบัญชี 2568 และการทบทวนแผนการบริหารทรัพยากรบุคคลระยะยาว (ปี 2568 - 2570) และแผนปฏิบัติการด้านการบริหารทรัพยากรบุคคล ประจำปีบัญชี 2568 ซึ่งเป็นไปตามที่กระทรวงการคลังและกองทุนจัดรูปที่ดิน ได้จัดทำบันทึกข้อตกลงการประเมินผลการดำเนินงานกองทุนจัดรูปที่ดิน ประจำปีบัญชี 2567

ที่มา : https://www.thaigov.go.th/news/contents/details/88571