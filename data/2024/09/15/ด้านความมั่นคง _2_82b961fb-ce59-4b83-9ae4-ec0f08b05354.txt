รัฐบาลไทย-ข่าวทำเนียบรัฐบาล-"ดร.วันดี" นำคณะอุปนายกแม่บ้าน มท. และครอบครัวมหาดไทย จ.น่าน มอบทุนการศึกษา อุปกรณ์การเรียนให้แก่นักเรียนที่ประสบอุทกภัยอำเภอเวียงสา ย้ำ อำเภอสวยงาม คือการบำบัดทุกข์บำรุงสุข ทำให้เ


วันเสาร์ที่ 14 กันยายน 2567
14/09/2567
พิมพ์
"ดร.วันดี" นำคณะอุปนายกแม่บ้าน มท. และครอบครัวมหาดไทย จ.น่าน มอบทุนการศึกษา อุปกรณ์การเรียนให้แก่นักเรียนที่ประสบอุทกภัยอำเภอเวียงสา ย้ำ อำเภอสวยงาม คือการบำบัดทุกข์บำรุงสุข ทำให้เ
"ดร.วันดี" นำคณะอุปนายกแม่บ้าน มท. และครอบครัวมหาดไทย จ.น่าน มอบทุนการศึกษา อุปกรณ์การเรียนให้แก่นักเรียนที่ประสบอุทกภัยอำเภอเวียงสา ย้ำ อำเภอสวยงาม คือการบำบัดทุกข์บำรุงสุข ทำให้เกิดความสวยสดงดงามในความรู้สึกของพี่น้องประชาชน
เมื่อวันที่ 13 ก.ย. 67 เวลา 13.30 น. ที่หอประชุมที่ว่าการอำเภอเวียงสา จังหวัดน่าน ดร.วันดี กุญชรยาคง จุลเจริญ นายกสมาคมแม่บ้านมหาดไทย ลงพื้นที่ตรวจติดตามโครงการอำเภอสวยงาม ประจำปี 2567 พร้อมมอบทุนการศึกษาและอุปกรณ์การเรียนการสอน และอุปกรณ์กีฬา ให้แก่นักเรียนโรงเรียนที่ประสบอุทกภัยในพื้นที่อำเภอเวียงสา โดยมี นายชัยนรงค์ วงศ์ใหญ่ ผู้ว่าราชการจังหวัดน่าน พร้อมด้วย นางเหมือนใจ วงศ์ใหญ่ ประธานชมรมแม่บ้านมหาดไทยจังหวัดน่าน นายนพพร เรืองสว่าง นายอำเภอเวียงสา หัวหน้าส่วนราชการ คณะครูและนักเรียนในพื้นที่ ร่วมให้การต้อนรับ โอกาสนี้ คุณนฤมล ล้อมทอง ที่ปรึกษานายกสมาคมแม่บ้านมหาดไทย กรรมการมูลนิธิเพื่อนพึ่ง (ภาฯ) ยามยาก สภากาชาดไทย นางจิณณารัชช์ สัมพันธรัตน์ อุปนายกสมาคมแม่บ้านมหาดไทยและประธานชมรมแม่บ้านกรมการปกครอง นางศลิษา ภิรมย์รัตน์ อุปนายกสมาคมแม่บ้านมหาดไทยและประธานชมรมแม่บ้านกรมโยธาธิการและผังเมือง นางจิรวรรณ เพ็ญพาส อุปนายกสมาคมแม่บ้านมหาดไทยและประธานชมรมแม่บ้านกรมที่ดิน ร่วมลงพื้นที่ด้วย
ดร.วันดี กุญชรยาคง จุลเจริญ นายกสมาคมแม่บ้านมหาดไทย กล่าวว่า นับเป็นโอกาสดีที่ได้มา ลงพื้นที่จังหวัดน่าน ร่วมกับคณะอุปนายกสมาคมแม่บ้านมหาดไทย และคุณนฤมล ล้อมทอง ในฐานะกรรมการมูลนิธิเพื่อนพึ่ง (ภาฯ) ยามยาก สภากาชาดไทย ซึ่งในวันนี้ท่านสุทธิพงษ์ จุลเจริญ ปลัดกระทรวงมหาดไทย ท่านมีความตั้งใจที่จะมาด้วยตัวเอง แต่เนื่องจากที่จังหวัดเชียงรายเกิดอุทกภัยในระดับภาวะวิกฤต ท่านจึงไปร่วมกับท่านแพทองธาร ชินวัตร นายกรัฐมนตรี เพื่อให้กำลังใจและช่วยเหลือพี่น้องประชาชนชาวเชียงราย ตนและคณะจึงมีความยินดีที่ได้มาเยี่ยมเยียนและพบปะน้อง ๆ นักเรียน และคณะครูทุกคน
"สำหรับ "อำเภอเวียงสา" เป็นอำเภอที่ได้รับการคัดเลือกให้เป็นอำเภอในการแข่งขันโครงการอำเภอสวยงาม ประจำปีงบประมาณ พ.ศ. 2567 จาก 878 อำเภอ โดยกระทรวงมหาดไทย และสมาคมแม่บ้านมหาดไทย จึงถือโอกาสนี้มาที่แห่งนี้ พร้อมกับนำสิ่งดี ๆ มาช่วยเหลือ ทำประโยชน์พัฒนาให้กับพื้นที่ โดยเฉพาะเด็กที่อยู่ในโรงเรียนบ้านไหล่น่าน ซึ่งหลายคนเป็นเด็กที่มาจากครอบครัวที่อพยพมาจากประเทศเพื่อนบ้าน หรือ อาศัยอยู่ในพื้นที่ชนบทห่างไกล ซึ่งทุกคนโชคดีที่ได้เกิดภายใต้ร่มพระบรมโพธิสมภารของพระบาทสมเด็จพระเจ้าอยู่หัว ได้มาอาศัยอยู่ในผืนแผ่นดินไทย ทางสมาคมแม่บ้านมหาดไทยจึงมาช่วยเหลือ โดยนำเอาอุปกรณ์การเรียนการสอน อุปกรณ์กีฬา มามอบให้กับนักเรียนในพื้นที่อำเภอเวียงสา จังหวัดน่าน เพื่อเป็นการช่วยเหลือ ดูแลคุณภาพชีวิตของพี่น้องประชาชน เป็นหน้าที่ "บำบัดทุกข์ บำรุงสุข"" ดร.วันดี ฯ กล่าว
ดร.วันดี กุญชรยาคง จุลเจริญ นายกสมาคมแม่บ้านมหาดไทย กล่าวเพิ่มเติมอีกว่า โครงการอำเภอสวยงาม สิ่งสำคัญคือเป็นสถานที่ราชการที่พร้อมในการบริการพี่น้องประชาชน ซึ่งสิ่งสำคัญไม่ว่าจะเป็นห้องน้ำที่มีความสะอาดสวยงาม จึงต้องทำให้เกิดความสัมพันธ์กับพี่น้องประชาชนและสถานที่ราชการ เพื่อให้มีสภาพที่เหมาะสมในการ "บำบัดทุกข์ บำรุงสุข" ให้กับพี่น้องประชาชนจึงเป็นที่มาของ โครงการอำเภอสวยงาม คือสวยสดงดงามในความรู้สึกของพี่น้องประชาชนในฐานะผู้รับบริการ ซึ่งคำว่าอำเภอสวยงามนั้นไม่ได้หรูหรา แต่มีการบริการที่ดีเยี่ยม ถือเป็นความสำเร็จของอำเภอนั้น ซึ่งในวันนี้เป็นโอกาสที่สมาคมแม่บ้านมหาดไทยและคณะจะได้ไปลงพื้นที่ให้กำลังใจคุณครูและนักเรียนที่ประสบอุทกภัย จำนวน 3 โรงเรียนของอำเภอท่าวังผา ได้แก่ โรงเรียนบ้านสบหนอง โรงเรียนชุมชนบ้านดอนตัน และโรงเรียนบ้านท่าค้ำ อีกด้วย
"ขอขอบคุณภาคีเครือข่ายทุกภาคส่วนที่ได้ช่วยกันมอบทุนการศึกษา พร้อมทั้งจัดหาอุปกรณ์การเรียนการสอน อุปกรณ์กีฬา รวมถึงกระเป๋านักเรียน ให้กับ คุณครูและนักเรียนโรงเรียนที่ประสบอุทกภัย ทำให้เด็กได้มีโอกาสที่ดีในชีวิต ได้ศึกษาเล่าเรียน และพัฒนาตนเอง ทั้งด้านการเรียน จิตใจ รวมถึงร่างกาย ซึ่งน้องๆ ทุกคน จะได้ยกระดับคุณภาพชีวิตที่ดี สามารถเติบโตไปเป็นผู้ใหญ่ที่มีคุณภาพ เป็นกำลังสำคัญของชาติในอนาคต" ดร.วันดี ฯ กล่าวในช่วงท้าย

ที่มา : https://www.thaigov.go.th/news/contents/details/88003