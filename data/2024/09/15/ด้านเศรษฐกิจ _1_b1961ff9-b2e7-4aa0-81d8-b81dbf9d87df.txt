รัฐบาลไทย-ข่าวทำเนียบรัฐบาล-ไม่ต้องกลัวใคร.. เอกนัฏ มอบนโยบาย ชวนข้าราชการกระทรวง “ปฏิรูปอุตสาหกรรม” ไม่ต้องกลัวผู้มีอิทธิพล ใช้ใจทำงานให้ประชาชน


วันอาทิตย์ที่ 15 กันยายน 2567
15/09/2567
พิมพ์
ไม่ต้องกลัวใคร.. เอกนัฏ มอบนโยบาย ชวนข้าราชการกระทรวง “ปฏิรูปอุตสาหกรรม” ไม่ต้องกลัวผู้มีอิทธิพล ใช้ใจทำงานให้ประชาชน
ไม่ต้องกลัวใคร.. เอกนัฏ มอบนโยบาย ชวนข้าราชการกระทรวง “ปฏิรูปอุตสาหกรรม” ไม่ต้องกลัวผู้มีอิทธิพล ใช้ใจทำงานให้ประชาชน
จังหวัดนครราชสีมา : 14 กันยายน 2567 นายเอกนัฏ พร้อมพันธุ์  รัฐมนตรีว่าการกระทรวงอุตสาหกรรม เปิดเผยว่า ได้มอบนโยบาย “การปฏิรูปอุตสาหกรรม สู่เศรษฐกิจยุคใหม่ ทันสมัย สะอาด สะดวก โปร่งใส 3 ปฏิรูป 3 แนวทาง” ให้กับข้าราชการกระทรวงอุตสาหกรรม ทั้งส่วนกลางและส่วนภูมิภาคทั่วประเทศ ร่วมพันคน ณ โรงแรมเดอะกรีนเนอรี่ รีสอร์ท เขาใหญ่ โดยมีนายใบน้อย สุวรรณชาตรี นางสาวณัฏฐิญา เนตยสุภา รองปลัดกระทรวงอุตสาหกรรม นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม นายศุภกิจ บุญศิริ นายเอกนิติ รมยานนท์ นายเศรษฐรัชต์ เลือดสกุล ผู้ตรวจราชการกระทรวงอุตสาหกรรม และคณะผู้บริหารกระทรวงอุตสาหกรรม ร่วมงาน
รัฐมนตรีว่าการกระทรวงอุตสาหกรรม กล่าวว่า ความท้าทายของภาคอุตสาหกรรมต่อจากนี้ไม่ใช่แค่การเพิ่มมูลค่าทางเศรษฐกิจ แต่สิ่งสำคัญที่จำเป็นต้องใส่ใจ คือ การสร้างความยั่งยืนด้านสิ่งแวดล้อมควบคู่ไปกับความเป็นอยู่ของพี่น้องประชาชน
สำหรับการปฏิรูปที่ 1 ”การจัดการกาก สารพิษ ที่ทำร้ายชีวิตประชาชน” โดยปรับการบริหารจัดการกากอุตสาหกรรมทั้งระบบ เพื่อคืนน้ำสะอาด อากาศบริสุทธิ์ให้ประชาชน โดยการแก้ไขกฎหมายเพื่อส่งเสริมให้เกิดความยั่งยืน การเพิ่มโทษอาญา
การปฏิรูปที่ 2 “Save อุตสาหกรรมไทย” สร้างความเท่าเทียมในการแข่งขันของ SMEs บังคับใช้กฎหมายกับสินค้าต่างชาติที่ไม่ได้มาตรฐาน ที่ทะลักเข้าไทย สนับสนุนอุตสาหกรรมต่างชาติลงทุนในไทย รวมถึงยกระดับขีดความสามารถให้ผู้ประกอบการไทยแข่งขันได้
การปฏิรูปที่ 3 “การสร้างอุตสาหกรรมเศรษฐกิจใหม่“ รองรับการปรับโครงสร้างเศรษฐกิจใหม่ ปรับเปลี่ยนสายการผลิตและเทคโนโลยีในประเทศ ยกระดับผลิตภาพการผลิตเพื่อเพิ่มขีดความสามารถในการแข่งขัน ส่งเสริมอุตสาหกรรมให้ก้าวทันโลก ยกระดับผลิตภาพด้วยเทคโนโลยีสมัยใหม่
รัฐมนตรีฯ เอกนัฏ ยังได้กล่าวถึง 3 แนวทาง ซึ่งถือเป็นอาวุธ ที่จะพาให้เจ้าหน้าที่กระทรวงทำงาน พิชิตเป้าหมายได้ 1) การสร้างความร่วมมือ พันธมิตรห่วงโซ่อุตสาหกรรมที่สมบูรณ์แบบ 2) การจัดตั้งกองทุนเพื่อการปฏิรูประบบอุตสาหกรรม และ 3) การปรับกฎหมายและภารกิจเข้าสู่ภาครัฐดิจิทัล สร้าง Ease of Doing Business
”ท่านไม่ต้องกลัวครับ จะผู้มีอิทธิพล หรือใครมุ่งหวังแทรกแซง ขอให้ข้าราชการอุตสาหกรรมทุกท่านใช้หัวใจในการทำงาน มีหัวคือประชาชน มีจิตใจคือทุ่มเทในการทำงานเพื่อประชาชน“ รัฐมนตรีว่าการกระทรวงอุตสาหกรรม กล่าวทิ้งท้าย ก่อนลงมาเดินทักทาย ถ่ายรูปกับข้าราชการที่มาร่วมงานอย่างเป็นกันเอง

ที่มา : https://www.thaigov.go.th/news/contents/details/88015