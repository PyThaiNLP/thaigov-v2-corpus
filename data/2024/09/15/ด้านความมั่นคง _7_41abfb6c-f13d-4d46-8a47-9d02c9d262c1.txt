รัฐบาลไทย-ข่าวทำเนียบรัฐบาล-มหาดไทย จับมือ อว. ตั้งวอร์รูมสถานการณ์อุทกภัย สื่อสารข้อมูลน้ำให้ฝ่ายปฏิบัติงาน และประชาชนชนรับข้อมูลชัดเจน เตรียมการเผชิญเหตุถูกต้องแม่นยำ


วันเสาร์ที่ 14 กันยายน 2567
14/09/2567
พิมพ์
มหาดไทย จับมือ อว. ตั้งวอร์รูมสถานการณ์อุทกภัย สื่อสารข้อมูลน้ำให้ฝ่ายปฏิบัติงาน และประชาชนชนรับข้อมูลชัดเจน เตรียมการเผชิญเหตุถูกต้องแม่นยำ
มหาดไทย จับมือ อว. ตั้งวอร์รูมสถานการณ์อุทกภัย สื่อสารข้อมูลน้ำให้ฝ่ายปฏิบัติงาน และประชาชนชนรับข้อมูลชัดเจน เตรียมการเผชิญเหตุถูกต้องแม่นยำ
น.ส.ไตรศุลี ไตรสรณกุล โฆษกกระทรวงมหาดไทย กล่าวว่า ในวันพรุ่งนี้ (15 ก.ย.) กระทรวงมหาดไทยและ กระทรวงการอุดมศึกษา วิทยาศาสตร์ วิจัยและนวัตกรรม (อว.) จะจัดตั้งวอร์รูม (War Room) เพื่อทำการสื่อสารข้อมูลเกี่ยวกับสถานการณ์น้ำในพื้นที่ซึ่งมีความเสี่ยงต่ออุทกภัย ทั้งการคาดการณ์ การแจ้งเตือน เพื่อให้ทั้งผู้ปฏิบัติงานในพื้นที่ และประชาชนได้รับข้อมูลที่ถูกต้อง ชัดเจน เตรียมการรับมือและเผชิญเหตุได้อย่างมีประสิทธิภาพและเห็นข้อมูลไปในทิศทางเดียวกัน
"นายอนุทิน ชาญวีรกูล รองนายกรัฐมนตรีและ รมว.มหาดไทย ท่านเป็นรองนายกฯ ซึ่งกำกับทางกระทรวง อว.ด้วย ท่านเห็นว่าในสถานการณ์นี้หน่วยงานในกำกับของท่านสามารถประสานการทำงานเพื่อให้ข้อมูลที่ที่เป็นประโยชน์กับประชาชน โดยทาง อว. ก็มีคลังข้อมูลน้ำที่สำคัญ ขณะที่มหาดไทยมีทั้งข้อมูลเชิงพื้นที่และการแจ้งเตือนจากกรมป้องกันและบรรเทาสาธารณภัย (ปภ.) รวมทั้งเป็นหน่วยปฏิบัติการช่วยเหลือประชาชนในสถานการณ์ต่าง ๆ อย่างใกล้ชิด ประสานงานกันแล้วจะได้ข้อมูลที่ถูกต้อง แม่นยำ และเมื่อตั้งวอร์รูมแล้ว ข้อมูลการคาดการณ์ การแจ้งเตือนจะได้รับการเผยแพร่สู่ประชาชนผ่านช่องทางสื่อต่าง ๆ ของหน่วยงานภายใต้กระทรวงมหาดไทย และ อว.ต่อไป" น.ส.ไตรศุลี กล่าว

ที่มา : https://www.thaigov.go.th/news/contents/details/88008