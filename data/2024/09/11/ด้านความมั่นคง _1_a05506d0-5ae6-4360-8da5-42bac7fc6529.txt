รัฐบาลไทย-ข่าวทำเนียบรัฐบาล-“พี่ต่อ” ดร.เฉลิมชัย รมว.ทส. เข้ากระทรวงวันแรก ย้ำ มาเพื่อแก้ปัญหา ไม่สร้างปัญหาเพิ่ม พร้อมทำงานให้เป็นไปตามกฎหมาย ควบคู่กับการมีมนุษยธรรม และมโนธรรม


วันอังคารที่ 10 กันยายน 2567
“พี่ต่อ” ดร.เฉลิมชัย รมว.ทส. เข้ากระทรวงวันแรก ย้ำ มาเพื่อแก้ปัญหา ไม่สร้างปัญหาเพิ่ม พร้อมทำงานให้เป็นไปตามกฎหมาย ควบคู่กับการมีมนุษยธรรม และมโนธรรม
“พี่ต่อ” ดร.เฉลิมชัย รมว.ทส. เข้ากระทรวงวันแรก ย้ำ มาเพื่อแก้ปัญหา ไม่สร้างปัญหาเพิ่ม พร้อมทำงานให้เป็นไปตามกฎหมาย ควบคู่กับการมีมนุษยธรรม และมโนธรรม
“พี่ต่อ” ดร.เฉลิมชัย รมว.ทส. เข้ากระทรวงวันแรก ย้ำ มาเพื่อแก้ปัญหา ไม่สร้างปัญหาเพิ่ม พร้อมทำงานให้เป็นไปตามกฎหมาย ควบคู่กับการมีมนุษยธรรม และมโนธรรม
วันที่ 10 กันยายน 2567 เวลา 07.50 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) เดินทางเข้ากระทรวงทรัพยากรธรรมชาติและสิ่งแวดล้อมอย่างเป็นทางการวันแรก โดยมี นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม (ปกท.ทส.) นำคณะผู้บริหารระดับสูง และหัวหน้าส่วนราชการ รัฐวิสาหกิจ และองค์การมหาชน ภายใต้สังกัดกระทรวงฯ รอให้การต้อนรับ พร้อมนำสักการะพระพุทธสยัมภู พระประจำกระทรวงทรัพยากรธรรมชาติและสิ่งแวดล้อม และสักการะศาลพระภูมิเจ้าที่ ก่อนถ่ายภาพหมู่ร่วมกับคณะผู้บริหารกระทรวงฯ และหน่วยงานภายใต้สังกัดกระทรวงฯ บริเวณด้านหน้าอาคารกระทรวงทรัพยากรธรรมชาติและสิ่งแวดล้อม
ดร.เฉลิมชัย ศรีอ่อน ได้กล่าวขอบคุณผู้บริหาร ข้าราชการ ทส. ที่มาให้การต้อนรับอย่างอบอุ่นในวันนี้ พร้อมทั้งกล่าวว่า จากประสบการณ์ที่เคยดำรงตำแหน่งรัฐมนตรีว่าการกระทรวงเกษตรและสหกรณ์ ทำให้ทราบถึงปัญหาที่ดิน สปก. ดังนั้น เมื่อมาทำงานที่กระทรวงทรัพยากรธรรมชาติและสิ่งแวดล้อม ถือเป็นการทำงานที่เกี่ยวข้องกัน จะใช้ความสัมพันธ์นี้นำมาแก้ไขปัญหา โดยเฉพาะการแก้ไขข้อพิพาทเรื่องแนวเขตที่ดิน พร้อมทั้งเน้นย้ำว่า การทำงานนั้นจะต้องเป็นไปตามกฎหมาย ควบคู่กับการมีมนุษยธรรม และมโนธรรม โดยการเข้ามาทำงานนั้นเพื่อเข้ามาแก้ปัญหา ไม่ใช่การสร้างปัญหาเพิ่ม

ที่มา : https://www.thaigov.go.th/news/contents/details/87866