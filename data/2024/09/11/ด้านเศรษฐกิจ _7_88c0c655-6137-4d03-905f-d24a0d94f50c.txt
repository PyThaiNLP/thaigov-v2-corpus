รัฐบาลไทย-ข่าวทำเนียบรัฐบาล-ฉก.พญานาคราช ออกปฏิบัติงานปราบปรามและเฝ้าระวังการลักลอบนำเข้าสัตว์น้ำผิดกฎหมาย ในพื้นที่จ.ระนอง


วันพุธที่ 11 กันยายน 2567
ฉก.พญานาคราช ออกปฏิบัติงานปราบปรามและเฝ้าระวังการลักลอบนำเข้าสัตว์น้ำผิดกฎหมาย ในพื้นที่จ.ระนอง
ฉก.พญานาคราช ออกปฏิบัติงานปราบปรามและเฝ้าระวังการลักลอบนำเข้าสัตว์น้ำผิดกฎหมาย ในพื้นที่จ.ระนอง
พันเอกรวิรักษ์ สัตตบุศย์ ผู้บังคับหน่วยเฉพาะกิจพญานาคราช (ฉก.พญานาคราช) เปิดเผยว่า ฉก.พญานาคราช นำโดยว่าที่ร้อยตรีประเสริฐ คงเยี้ยน หัวหน้าหน่วยป้องกันและปราบปรามประมงทะเลเกาะสุรินทร์(พังงา) ร่วมกับสำนักงานประมงจังหวัดระนอง และชุดปฏิบัติการทางน้ำ หน่วยเฉพาะกิจกรมทหารราบที่ 25 กองกำลังเทพสตรีออกปฏิบัติงานปราบปรามและเฝ้าระวังการกระทำความผิดร่วมกันลักลอบนำเข้าสัตว์น้ำเข้ามาในราชอาณาจักรโดยไม่ได้รับอนุญาตในพื้นที่ทะเลอันดามัน อ.เมือง จ.ระนอง ซึ่งได้ทำการจับกุมเรือสัญชาติเมียนมาร์พร้อมผู้ต้องหา 3 ราย และตรวจพบสัตว์น้ำของกลาง คือ หอยลายมีชีวิต จำนวน 28 กระสอบ กระสอบละ 45 กิโลกรัม น้ำหนักรวม 1,260 กิโลกรัม ทั้งนี้ได้นำส่งของกลางให้กับพนักงานสอบสวน สภ.เมืองระนอง อ.เมือง จ.ระนองเป็นที่เรียบร้อยแล้ว
อย่างไรก็ตาม ฉก.พญานาคราช และหน่วยงานที่เกี่ยวข้องยังคงมุ่งมั่นปฏิบัติงานปราบปรามการลักลอบนำเข้าสินค้าเกษตรเถื่อน ตามมาตรการเฝ้าระวังและการออกปฏิบัติงานปราบปรามผู้กระทำความผิดตามพระราชกำหนดการประมง พ.ศ. 2558 และที่แก้ไขเพิ่มเติมอย่างเข้มข้นต่อไป

ที่มา : https://www.thaigov.go.th/news/contents/details/87892