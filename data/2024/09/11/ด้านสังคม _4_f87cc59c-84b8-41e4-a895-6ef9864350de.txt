รัฐบาลไทย-ข่าวทำเนียบรัฐบาล-ดีอี จัดอบรม e-office ในหน่วยงานภาครัฐ จ.นครราชสีมา


วันพุธที่ 11 กันยายน 2567
ดีอี จัดอบรม e-office ในหน่วยงานภาครัฐ จ.นครราชสีมา
ดีอี จัดอบรม e-office ในหน่วยงานภาครัฐ จ.นครราชสีมา
วันที่ 11 กันยายน 2567 นางสาวพิยะดา สุดกังวาล ที่ปรึกษาด้านการสื่อสาร กระทรวงดิจิทัลเพื่อเศรษฐกิจและสังคม (ดีอี) เป็นประธานกล่าวเปิดโครงการอบรมเชิงปฏิบัติการแนะนำการใช้งานระบบ e-office ภายใต้งานบริการคลาวด์กลางภาครัฐ GDCC ให้กับหน่วยงานราชการ-องค์กรปกครองส่วนท้องถิ่น (อปท.) ที่มีความพร้อมในการใช้งาน ในจังหวัดนครราชสีมา โดยมีวัตถุประสงค์เพื่อยกระดับการทำงานของหน่วยงานภาครัฐให้มีประสิทธิภาพมากยิ่งขึ้นผ่านการใช้เทคโนโลยีดิจิทัล โดยมีผู้สนใจเข้าร่วมรับฟังทั้งช่องทาง Online และ Onsite กว่า 500 คน ณ โรงแรม เซนเตอร์ พอยต์ เทอร์มินอล 21 โคราช จังหวัดนครราชสีมา
สำหรับโครงการอบรมดังกล่าวจะใช้เป็นแนวทาง สำหรับสถิติจังหวัดต่างๆ ในการให้คำแนะนำในการใช้งานระบบ e-Office แก่องค์กรปกครองส่วนท้องถิ่นและหน่วยงานราชการในจังหวัดอื่นๆ เพื่อนำไปขยายผลในการให้คำแนะนำและการจัดสรรจำนวนการใช้งานระบบฯ ได้อย่างเหมาะสมต่อไป
----------------------------------------------------

ที่มา : https://www.thaigov.go.th/news/contents/details/87886