รัฐบาลไทย-ข่าวทำเนียบรัฐบาล-“วราวุธ” สั่งด่วน ทีม พม. ช่วย ปภ.- จังหวัดเชียงราย รุดช่วยชาวบ้านขณะวิกฤต พร้อมสำรวจกลุ่มเปราะบางอยู่ตรงไหนบ้าง เตรียมถุงยังชีพส่งหลังน้ำลดทันที จ่อ ส่งสหวิชาชีพเข้าเยียวยาจิตใจ 


วันพุธที่ 11 กันยายน 2567
“วราวุธ” สั่งด่วน ทีม พม. ช่วย ปภ.- จังหวัดเชียงราย รุดช่วยชาวบ้านขณะวิกฤต พร้อมสำรวจกลุ่มเปราะบางอยู่ตรงไหนบ้าง เตรียมถุงยังชีพส่งหลังน้ำลดทันที จ่อ ส่งสหวิชาชีพเข้าเยียวยาจิตใจ
“วราวุธ” สั่งด่วน ทีม พม. ช่วย ปภ. - จังหวัดเชียงราย รุดช่วยชาวบ้านขณะวิกฤต พร้อมสำรวจกลุ่มเปราะบางอยู่ตรงไหนบ้าง เตรียมถุงยังชีพส่งหลังน้ำลดทันที จ่อ ส่งสหวิชาชีพเข้าเยียวยาจิตใจ - อนุมัติเงินทุนประกอบอาชีพกลุ่มเปราะบาง - ซ่อมแซมที่อยู่อาศัย
วันที่ 11 กันยายน 2567 นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) กล่าวถึงสถานการณ์น้ำท่วมหลายจุดในจังหวัดเชียงราย ว่า ในสถานการณ์น้ำที่กำลังวิกฤตที่จังหวัดเชียงราย เบื้องต้นที่หน้างานในส่วนของกระทรวงการพัฒนาสังคมและความมั่นคงของมนุษย์ (พม.) เรายังไม่สามารถเข้าพื้นที่ได้เองอย่างทันท่วงที เพราะภารกิจของกระทรวง พม. เราไม่มีอุปกรณ์ ไม่มีเครื่องไม้เครื่องมือที่จะไปช่วยเหลือชาวบ้านในภาวะวิกฤต แต่ตนได้ขอให้ดำเนินการหากมีโอกาสให้ติดตามคณะของจังหวัด และหน่วยงานที่เกี่ยวข้องเข้าไปเยียวยา เพื่อสำรวจว่ามีกลุ่มผู้เปราะบางที่กระทรวง พม. จำเป็นต้องให้ความช่วยเหลือ เช่น เด็ก ผู้สูงอายุ คนพิการ นั้นอยู่ที่หมู่บ้านใด เลขที่ใด ตำบลและอำเภอใด ในจังหวัดเชียงราย เพื่อที่ว่าเมื่อน้ำลด เราจะได้เข้าไปดำเนินการช่วยเหลือทันทีไม่ต้องรอ
นายวราวุธ กล่าวว่า ขณะเดียวกันตนได้ให้เตรียมเรื่องถุงยังชีพที่จะนำไปแจกจ่าย หรือแม้แต่เรื่องการทำอาหารกล่อง  และให้เตรียมนักสังคมสงเคราะห์ นักจิตวิทยา ทีมงานสหวิชาชีพเพื่อที่หลังน้ำลดแล้วจะได้เข้าไปอย่างทันท่วงที จึงขอให้สำรวจในช่วงที่กำลังวิกฤตเช่นนี้ นอกจากนั้นในระยะยาว กระทรวง พม. ต้องเตรียมดูเรื่องการฟื้นฟูอาชีพ การทำงานเพื่อมีรายได้ รวมถึงการอนุมัติเงินทุนประกอบอาชีพของกลุ่มเปราะบาง  เงินซ่อมแซมที่อยู่อาศัย ซึ่งช่วงระยะเวลาที่ผ่านมา กระทรวงพม. ได้เข้าไปสนับสนุนในจังหวัดที่ได้รับผลกระทบ เช่น พะเยา น่าน สุโขทัย และเชียงราย
นายวราวุธ กล่าวเพิ่มเติมว่า อย่างไรก็ตามในขณะนี้กระทรวง พม. เราขอเป็นกำลังกำลังใจให้กับเจ้าหน้าที่ทุกหน่วยงาน ทุกๆ ฝ่าย ทั้งฝ่ายความมั่นคง ภาครัฐและภาคเอกชน มูลนิธิหลายแห่งที่ได้รุดเข้าไปช่วยเหลือที่หน้างานอย่างเร่งด่วน และขอเป็นกำลังใจให้กับทีมกระทรวง พม. ด้วย เพราะตนเชื่อว่าเจ้าหน้าที่กระทรวง พม. ที่อยู่ในจังหวัดเชียงรายหลายพื้นที่อาจจะได้รับผลกระทบเช่นเดียวกัน เมื่อน้ำลดลงแล้วคงต้องพักความเดือดร้อนของ พม. เองไว้ก่อน เพื่อเข้าไปช่วยชาวบ้าน   และขอเป็นกำลังใจให้กับทุกฝ่าย กระทรวง พม. เราเตรียมการอย่างเต็มที่ในการที่จะออกไปช่วยเหลือพี่น้องประชาชนในยามที่น้ำลดลงแล้ว
#ข่าวพม #พม #ศรส #esshelpme #1300 #วราวุธศิลปอาชา #วราวุธรับฟังทำจริง #พมพอใจให้ทุกวัยพึงพอใจในพม #พมหนึ่งเดียว #เชียงราย #น้ำท่วม

ที่มา : https://www.thaigov.go.th/news/contents/details/87875