รัฐบาลไทย-ข่าวทำเนียบรัฐบาล-ดีอี ร่วมประชุมระดับเจ้าหน้าที่อาวุโส ครั้งที่ 31 แผนงาน IMT-GT ณ รัฐยะโฮร์ ประเทศมาเลเซีย


วันพุธที่ 11 กันยายน 2567
ดีอี ร่วมประชุมระดับเจ้าหน้าที่อาวุโส ครั้งที่ 31 แผนงาน IMT-GT ณ รัฐยะโฮร์ ประเทศมาเลเซีย
ดีอี ร่วมประชุมระดับเจ้าหน้าที่อาวุโส ครั้งที่ 31 แผนงาน IMT-GT ณ รัฐยะโฮร์ ประเทศมาเลเซีย
วันที่ 10 กันยายน 2567 นางสาวกัลยา ชินาธิวร ที่ปรึกษาด้านต่างประเทศ กระทรวงดิจิทัลเพื่อเศรษฐกิจและสังคม (ดีอี) ได้เข้าร่วมการประชุมระดับเจ้าหน้าที่อาวุโส ครั้งที่ 31 แผนงาน IMT-GT (Indonesia - Malaysia - Thailand Growth Triangle) ณ ศูนย์ประชุม Desaru Coast Conference Centre รัฐยะโฮร์ ประเทศมาเลเซีย ในฐานะประธานคณะทำงานด้านการเปลี่ยนผ่าน สู่ยุคดิจิทัล (Working Group on Digital Transformation : WGDT) โดยได้รายงานความก้าวหน้า ในการดำเนินงานที่สำคัญและแผนงานในอนาคตของคณะทำงานฯ ต่อที่ประชุมระดับเจ้าหน้าที่ อาวุโสฯ เพื่อพิจารณาให้ข้อเสนอแนะในการขับเคลื่อนการดำเนินงานของคณะทำงานฯ ซึ่งคณะทำงานฯ มีแผนที่จะการเปิดตัวโครงการ E - Commerce Platform ภายใต้ชื่อ IMT-GT Digital Mall อย่างไม่เป็นทางการ ในปี 2568 เพื่อส่งเสริมการปรับเปลี่ยนไปสู่ดิจิทัล และการนำเทคโนโลยีดิจิทัลมาพัฒนาระบบการค้าขายผ่านช่องทางออนไลน์ และสนับสนุนสินค้าท้องถิ่นต่าง ๆ ของประเทศสมาชิกเพื่อช่วยให้เกิดการพัฒนาทางด้านเศรษฐกิจในกลุ่มประเทศ IMT- GT  ทั้งนี้ โครงการดังกล่าวเป็นโครงการที่ดำเนินการร่วมกันทั้ง 3 ประเทศ ทั้งภาครัฐและเอกชน และยังเป็นโครงการที่ดำเนินการระหว่างคณะทำงานในสาขาอื่นที่เกี่ยวข้อง เช่น คณะทำงานด้านการอำนวยความสะดวกในการค้าและการลงทุน เป็นต้น
-----------------------------------------

ที่มา : https://www.thaigov.go.th/news/contents/details/87884