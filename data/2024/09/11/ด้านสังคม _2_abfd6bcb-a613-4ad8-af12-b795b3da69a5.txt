รัฐบาลไทย-ข่าวทำเนียบรัฐบาล-ดีอี จัดกิจกรรม ผู้นำชุมชน-ประชาชน รู้เท่าทัน พร้อมรับมือ “ข่าวปลอม” จ.นครสวรรค์


วันพุธที่ 11 กันยายน 2567
ดีอี จัดกิจกรรม ผู้นำชุมชน-ประชาชน รู้เท่าทัน พร้อมรับมือ “ข่าวปลอม” จ.นครสวรรค์
ดีอี จัดกิจกรรม ผู้นำชุมชน-ประชาชน รู้เท่าทัน พร้อมรับมือ “ข่าวปลอม” จ.นครสวรรค์
วันที่ 11 กันยายน 2567 นายเอกพงษ์ หริ่มเจริญ ผู้ตรวจราชการกระทรวงดิจิทัลเพื่อเศรษฐกิจและสังคม (ดีอี) เป็นประธานในพิธีเปิดการจัดกิจกรรมเสริมสร้างการรับรู้เพื่อรู้เท่าทันและรับมือกับข่าวปลอม ครั้งที่ 2/2567 ภายใต้โครงการศูนย์ประสานงานและแก้ไขปัญหาข่าวปลอม (Anti Fake News Center: AFNC) แก่ผู้นำชุมชน กลุ่มเปราะบาง และประชาชน ณ ห้องประชุม Forum Ballroom The Paradiso Jk Design Hotel จ.นครสวรรค์
สำหรับกิจกรรม “เสริมสร้างการรับรู้เพื่อรู้เท่าทันและรับมือกับข่าวปลอม” จัดขึ้นเพื่อเป็นการสร้างความตระหนักรู้ เสริมสร้างทักษะการใช้งานเทคโนโลยี สร้างภูมิคุ้มกัน และแนวทางป้องกันภัยทางออนไลน์ ให้กับประชาชนทั่วไป และประชาชนกลุ่มเปราะบาง เช่น ผู้สูงอายุ ซึ่งมักตกเป็นเหยื่อของข่าวปลอมได้ง่าย ซึ่งถือเป็นภารกิจสำคัญของกระทรวงดีอี เพื่อสร้างความเชื่อมั่นในการใช้งานดิจิทัล และรู้เท่าทันสื่อสังคมออนไลน์ ที่มีบทบาทสำคัญในชีวิตประจำวันของประชาชน
----------------------------------------------------

ที่มา : https://www.thaigov.go.th/news/contents/details/87879