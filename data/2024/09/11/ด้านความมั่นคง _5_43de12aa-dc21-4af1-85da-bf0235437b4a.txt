รัฐบาลไทย-ข่าวทำเนียบรัฐบาล-ผู้ว่าฯ เชียงราย เรียกประชุมด่วน ติดตามและปรับแผนการให้ความช่วยเหลือผู้ที่ติดอยู่ในบ้านพักอาศัยที่ถูกน้ำท่วม ย้ำทุกภาคส่วนเร่งให้การช่วยเหลือผู้ประสบภัยในพื้นที่ พร้อมแจ้งเตือน


วันพุธที่ 11 กันยายน 2567
11/09/2567
พิมพ์
ผู้ว่าฯ เชียงราย เรียกประชุมด่วน ติดตามและปรับแผนการให้ความช่วยเหลือผู้ที่ติดอยู่ในบ้านพักอาศัยที่ถูกน้ำท่วม ย้ำทุกภาคส่วนเร่งให้การช่วยเหลือผู้ประสบภัยในพื้นที่ พร้อมแจ้งเตือน
ผู้ว่าฯ เชียงราย เรียกประชุมด่วน ติดตามและปรับแผนการให้ความช่วยเหลือผู้ที่ติดอยู่ในบ้านพักอาศัยที่ถูกน้ำท่วม ย้ำทุกภาคส่วนเร่งให้การช่วยเหลือผู้ประสบภัยในพื้นที่ พร้อมแจ้งเตือนพื้นที่เสี่ยง อ.แม่สาย เตรียมพร้อมเฝ้าระวังมวลน้ำต่อเนื่อง เพื่อลดผลกระทบท
ผู้ว่าฯ เชียงราย เรียกประชุมด่วน ติดตามและปรับแผนการให้ความช่วยเหลือผู้ที่ติดอยู่ในบ้านพักอาศัยที่ถูกน้ำท่วม ย้ำ ทุกภาคส่วนเร่งให้การช่วยเหลือผู้ประสบภัยในพื้นที่ พร้อมแจ้งเตือนพื้นที่เสี่ยง อ.แม่สาย เตรียมพร้อมเฝ้าระวังมวลน้ำต่อเนื่อง เพื่อลดผลกระทบที่เกิดขึ้น
วันนี้ (11 ก.ย. 67) นายพุฒิพงศ์ ศิริมาตย์ ผู้ว่าราชการจังหวัดเชียงราย เปิดเผยว่า จากสถานการณ์น้ำที่ อำเภอแม่สาย จังหวัดเชียงราย เมื่อกลางดึกที่ผ่านมา มีมวลน้ำที่ไหลเชี่ยวแรง ทำให้รถใหญ่ไม่สามารถเข้าไปช่วยเหลือประชาชนที่ติดอยู่ในพื้นที่ได้ ซึ่งคาดการณ์ว่ามวลน้ำจะไหลเข้าพื้นที่ ต.ศรีเมืองชุม และ ต.เกาะช้าง ในช่วงเช้า และจะมีมวลน้ำจากเขต อ.แม่ฟ้าหลวง ไหลลงสู่พื้นที่ ต.โป่งผา และ ต.โป่งงาม ซึ่งจังหวัดเชียงราย ได้ดำเนินการแจ้งเตือนประชาชนในพื้นที่เสี่ยงให้เตรียมความพร้อมรับมวลน้ำ เพื่อลดผลกระทบที่เกิดขึ้น
นายพุฒิพงศ์ ศิริมาตย์ ผู้ว่าราชการจังหวัดเชียงราย กล่าวว่า จากสถานการณ์ฝนตกหนักต่อเนื่องในพื้นที่จังหวัดเชียงราย จากอิทธิพลของพายุ “ยางิ” ในวันที่ 9-10 กันยายนที่ผ่านมา ทำให้อำเภอในจังหวัดเชียงราย 2 อำเภอ ได้แก่ อำเภอแม่สาย และอำเภอเชียงของ ได้รับผลกระทบจากเหตุการณ์น้ำท่วม และน้ำป่าไหลหลากทำให้บ้านเรือนพี่น้องประชาชนและสถานที่ท่องเที่ยวสำคัญหลายแห่งได้รับความเสียหาย ซึ่งล่าสุด จังหวัดเชียงราย มีพื้นที่ได้รับผลกระทบ ได้แก่ ตำบลเวียงพางคำ และตำบลแม่สาย อำเภอแม่สาย และตำบลสถาน อำเภอเชียงของ
"สำหร้บการให้ความช่วยเหลือของจังหวัดเชียงราย เจ้าหน้าที่และอาสาสมัคร ได้ลำเลียงนำประชาชนส่วนหนึ่งออกจากพื้นที่ประสบภัยแล้ว ไปพักยังศูนย์พักพิงชั่วคราว ณ เทศบาลตำบลแม่สาย จำนวน 34 ราย และที่ศูนย์พักพิงชั่วคราว ณ วัดพรหมวิหาร จำนวน 37 ราย รวมทั้งหมด 71 ราย ในส่วนของแผนต่อไปที่มีความจำเป็นเร่งด่วนต่อการให้ความช่วยเหลือผู้ประสบภัยที่ยังติดในพื้นที่ คือ "เรือยาง" ในการเข้าถึงประชาชนที่ยังติดอยู่ในพื้นที่ ซึ่งเรือยางมีความเบา ท้องเรือสามารถรับมือกับมวลน้ำที่ไหลแรงได้มีประสิทธิภาพมากกว่าการใช้เรือท้องแบน ซึ่งหน่วยงานและอาสาสมัครอยู่ระหว่างเร่งรวบรวมเรือยางจากภาคส่วนต่าง ๆ เข้าให้ความช่วยเหลือให้ครบทุกครัวเรือน" นายพุฒิพงศ์ฯ กล่าว
นายพุฒิพงศ์ ศิริมาตย์ ผู้ว่าราชการจังหวัดเชียงราย กล่าวต่อไปอีกว่า ตนได้สั่งการให้ นายณรงค์พล คิดอ่าน นายอำเภอแม่สาย ฝ่ายปกครองอำเภอแม่สาย และองค์กรปกครองท้องถิ่นเจ้าของพื้นที่ ออกให้ความช่วยเหลือชาวบ้านที่เดือดร้อน เร่งสำรวจความเสียหายเป็นการเร่งด่วน และแจ้งให้ประชาชนขนย้ายสิ่งของขึ้นที่สูงและอาศัยอยู่ในจุดปลอดภัย นอกจากนี้ ได้ลงพื้นที่เยี่ยมเยียนและให้กำลังใจประชาชนที่ประสบภัยอยู่ในศูนย์พักพิงชั่วคราว ณ เทศบาลตำบลแม่สาย พร้อมด้วย ผบ.มทบ. 37 นายอำเภอแม่สาย และเจ้าหน้าที่จากหน่วยงานที่เกี่ยวข้อง ทั้งนี้ จังหวัดเชียงรายได้เร่งให้ความช่วยเหลือ ทั้งในด้านการดูแลอาหาร และน้ำดื่มสะอาดให้กับประชาชนที่ประสบอุทกภัย
"ขอให้หน่วยงานที่เกี่ยวข้องติดตามสถานการณ์ฝนตกหนักต่อเนื่อง ซึ่งอาจมีฝนตกหนักทำให้เกิดมวลน้ำระลอกใหม่ โดยเตรียมพร้อมในเรื่องการแจ้งเตือนประชาชนที่อยู่ในพื้นที่เสี่ยงภัย รวมทั้งเครื่องมือในการอพยพไปยังที่ปลอดภัย พร้อมทั้งจัดเจ้าหน้าที่เฝ้าระวังพื้นที่เสี่ยงภัยตลอด 24 ชั่วโมง และขอให้ประชาชนติดตามข้อมูลข่าวสารสถานการณ์อุทกภัย ตลอดจนการพยากรณ์อากาศอย่างใกล้ชิด จนกว่าเหตุการณ์จะกลับเข้าสู่ภาวะปกติ เพื่อให้รู้เท่าทันเหตุการณ์อย่างทันท่วงที ทั้งนี้ หากได้รับความเดือดร้อนจากเหตุภัยพิบัติ หรือ ต้องการขอรับความช่วยเหลือ สามารถโทรสายด่วนนิรภัย 1784 หรือสายด่วนศูนย์ดำรงธรรม 1567 หรือ ประสานงานกับกำนัน ผู้ใหญ่บ้าน ผู้บริหารองค์กรปกครองส่วนท้องถิ่น ปลัดอำเภอประจำตำบล นายอำเภอ ได้ตลอด 24 ชั่วโมง" นายพุฒิพงศ์ฯ กล่าวในช่วงท้าย

ที่มา : https://www.thaigov.go.th/news/contents/details/87872