รัฐบาลไทย-ข่าวทำเนียบรัฐบาล-พม. รับมอบสิ่งของบริจาค จากมูลนิธิ We Love U เตรียมส่งต่อกลุ่มเป้าหมายที่ประสบปัญหาอุทกภัย


วันจันทร์ที่ 9 กันยายน 2567
พม. รับมอบสิ่งของบริจาค จากมูลนิธิ We Love U เตรียมส่งต่อกลุ่มเป้าหมายที่ประสบปัญหาอุทกภัย
พม. รับมอบสิ่งของบริจาค จากมูลนิธิ We Love U เตรียมส่งต่อกลุ่มเป้าหมายที่ประสบปัญหาอุทกภัย
เมื่อวันที่ 5 กันยายน 2567 เวลา 14.30 น. นางสาวนฤมล พงษ์สุภาพ ผู้ช่วยปลัดกระทรวงการพัฒนาสังคมและความมั่นคงของมนุษย์ เป็นประธานในพิธีรับมอบสิ่งของบริจาค จากมูลนิธิ We Love U นำโดย คุณโจ ซอง ฮวาน ผู้แทนมูลนิธิ We Love U ในประเทศไทย รวมมูลค่า 74,226 บาท ได้แก่ 1) ข้าวสาร ปริมาณ 5 กิโลกรัม จำนวน 250 ถุง 2) น้ำมันพืช ปริมาณ 1 ลิตร จำนวน 30 ลัง และ 3) บะหมี่กึ่งสำเร็จรูป จำนวน 100 กล่อง เพื่อนำไปจัดสรรและส่งมอบให้กับผู้ประสบปัญหาอุทกภัย และกลุ่มเป้าหมายตามภารกิจของกระทรวง พม. ณ บริเวณโถง ชั้น 1 อาคารกรมพัฒนาสังคมและสวัสดิการ กระทรวงการพัฒนาสังคมและความมั่นคงของมนุษย์
นางสาวนฤมล กล่าวว่า กระทรวง พม. ต้องขอขอบคุณมูลนิธิ We Love U ที่ร่วมเป็นส่วนหนึ่งในการสนับสนุน เสริมสร้างวัฒนธรรมในการแบ่งปัน ส่งเสริมคุณภาพชีวิต และบรรเทาความเดือดร้อนของประชาชน ทั้งนี้ ขอให้ทุกท่านมั่นใจว่าสิ่งของบริจาคในวันนี้ จะส่งถึงผู้ประสบปัญหาอุทกภัย  และเป็นประโยชน์ต่อกลุ่มเป้าหมายตามภารกิจของกระทรวง พม. อย่างแท้จริง
#ข่าวพม #พม #ศรส #esshelpme #1300 #วราวุธรับฟังทำจริง #พมพอใจให้ทุกวัยพึงพอใจในพม #พมหนึ่งเดียวรวมใจ #รับมอบสิ่งของบริจาค #มูลนิธิWe_Love_U

ที่มา : https://www.thaigov.go.th/news/contents/details/87830