รัฐบาลไทย-ข่าวทำเนียบรัฐบาล-ดีอี ร่วม MOU โครงการส่งเสริมการออกกำลังกายผ่านแพลตฟอร์ม “CALORIES CREDIT” 


วันจันทร์ที่ 9 กันยายน 2567
ดีอี ร่วม MOU โครงการส่งเสริมการออกกำลังกายผ่านแพลตฟอร์ม “CALORIES CREDIT”
ดีอี ร่วม MOU โครงการส่งเสริมการออกกำลังกายผ่านแพลตฟอร์ม “CALORIES CREDIT”
วันที่ 9 กันยายน 2567 นางสาวยุพาภรณ์ ศิริกิจพาณิชย์กูล ผู้ช่วยปลัดกระทรวงดิจิทัลเพื่อเศรษฐกิจและสังคม (ดีอี) ร่วมพิธีเปิดตัวโครงการและลงนามบันทึกข้อตกลงว่าด้วยความร่วมมือในการสนับสนุน และส่งเสริมการออกกำลังกายและการเล่นกีฬา แก่ บุคลากรภาครัฐ ภาคเอกชน และประชาชน ผ่านแพลตฟอร์มเชื่อมโยงและบูรณาการข้อมูลสถิติการออกกำลังกายและการเล่นกีฬาของประชาชน CALORIES CREDIT CHALLENGE: CCC จัดขึ้นโดย กระทรวงการท่องเที่ยวและกีฬา ร่วมด้วยกระทรวงดิจิทัลเพื่อเศรษฐกิจและสังคม และหน่วยงานภาครัฐอื่นๆ ที่เกี่ยวข้อง ณ ห้องประชุม Grand Hall 203 ศูนย์นิทรรศการและการประชุมไบเทค บางนา กรุงเทพฯ
โดยการลงนาม MOU ในครั้งนี้ มีวัตถุประสงค์เพื่อส่งเสริมการออกกำลังกายและการเล่นกีฬาของบุคลากรภาครัฐ ภาคเอกชน และประชาชน เพื่อยกระดับสุขภาพและคุณภาพชีวิตของประชาชน โดยการนำเทคโนโลยีดิจิทัลมาประยุกต์ใช้อย่างมีประสิทธิภาพ เพื่อส่งเสริมสุขภาพและคุณภาพชีวิตของประชาชนไทย
-----------------------------------------------------------------

ที่มา : https://www.thaigov.go.th/news/contents/details/87837