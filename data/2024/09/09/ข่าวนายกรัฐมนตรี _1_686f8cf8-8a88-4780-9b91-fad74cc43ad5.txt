รัฐบาลไทย-ข่าวทำเนียบรัฐบาล-​นายกฯ “แพทองธาร” ชื่นชม ยินดีทัพนักกีฬาพาราลิมปิกไทย สร้างประวัติศาสตร์ใหม่ จบอันดับที่ 21 คว้า 6 ทอง 11 เงิน 13 ทองแดง


วันจันทร์ที่ 9 กันยายน 2567
09/09/2567
พิมพ์
​นายกฯ “แพทองธาร” ชื่นชม ยินดีทัพนักกีฬาพาราลิมปิกไทย สร้างประวัติศาสตร์ใหม่ จบอันดับที่ 21 คว้า 6 ทอง 11 เงิน 13 ทองแดง
​นายกฯ “แพทองธาร” ชื่นชม ยินดีทัพนักกีฬาพาราลิมปิกไทย สร้างประวัติศาสตร์ใหม่ จบอันดับที่ 21 คว้า 6 ทอง 11 เงิน 13 ทองแดง
วันนี้ (9 กันยายน 2567)  นางสาวแพทองธาร ชินวัตร นายกรัฐมนตรี โพสต์ข้อความผ่านเฟซบุ๊กถึงการแข่งขันพาราลิมปิก 2024 ณ กรุงปารีส ประเทศฝรั่งเศส ซึ่งมีพิธีปิดการแข่งขันไปเมื่อวันที่ 8 กันยายนที่ผ่านมา โดย ระบุว่า “ถึงเวลาต้อนรับนักกีฬาพาราลิมปิก  ฮีโร่ของคนไทย กลับบ้านเราค่ะ ปีนี้ทัพนักกีฬาพาราลิมปิกไทย สร้างประวัติศาสตร์หน้าใหม่ให้กับประเทศไทย ด้วย 6 เหรียญทอง 11 เหรียญเงิน และ 13 เหรียญทองแดง เป็นอันดับที่ 21 ของโลก ถือเป็นความสุขและความภาคภูมิใจของพวกเราคนไทยทุกคนค่ะ
ดิฉัน ขอขอบคุณทุกท่านที่เกี่ยวข้อง ที่ทำงานกันอย่างหนักในนามของประเทศ ขอแสดงความยินดีในความสำเร็จของนักกีฬาทุกคนที่ได้ไปแข่ง เชื่อว่านักกีฬาต้องผ่านการฝึกซ้อม ผ่านการทำงานอย่างหนักมานานหลายปี กว่าจะไปถึงจุดนี้ เชื่อว่าความสำเร็จในวันนี้จะสร้างแรงบันดาลใจมหาศาลในนักกีฬารุ่นต่อไป”

ที่มา : https://www.thaigov.go.th/news/contents/details/87818