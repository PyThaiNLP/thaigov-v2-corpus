รัฐบาลไทย-ข่าวทำเนียบรัฐบาล-จ.ลพบุรี มอบบ้านตามโครงการสร้างที่อยู่อาศัยให้แก่ผู้พิการ ผู้ยากไร้ ผู้ด้อยโอกาส เฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา ครบ 6 รอบ 72 พรรษา


วันจันทร์ที่ 9 กันยายน 2567
09/09/2567
พิมพ์
จ.ลพบุรี มอบบ้านตามโครงการสร้างที่อยู่อาศัยให้แก่ผู้พิการ ผู้ยากไร้ ผู้ด้อยโอกาส เฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา ครบ 6 รอบ 72 พรรษา
จังหวัดลพบุรี มอบบ้านตามโครงการสร้างที่อยู่อาศัยให้แก่ผู้พิการ ผู้ยากไร้ ผู้ด้อยโอกาส เฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา ครบ 6 รอบ 72 พรรษา ในพื้นที่อำเภอท่าวุ้ง และอำเภอโคกสำโรง จังหวัดลพบุรี
วันนี้ (9 ก.ย. 67) นายอำพล อังคภากรณ์กุล ผู้ว่าราชการจังหวัดลพบุรี เปิดเผยว่า ตนได้มอบหมายให้ นายปรัชญา เปปะตัง รองผู้ว่าราชการจังหวัดลพบุรี เป็นประธานมอบบ้านในโครงการสร้างที่อยู่อาศัยให้แก่ผู้พิการ ผู้ยากไร้ ผู้ด้อยโอกาส เฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา ครบ 6 รอบ 72 พรรษา ประจำปีงบประมาณ พ.ศ.2567 โดยมี นางสุวจี ศิริปัญโญ นายกเหล่ากาชาดจังหวัดลพบุรี นางสาวมัลลิกา จิระพันธุ์วาณิช สมาชิกสภาผู้แทนราษฎรจังหวัดลพบุรี เขต 3 พร้อมด้วย นายอำเภอ คณะกรรมการเหล่ากาชาดจังหวัดลพบุรี ผู้บริหารองค์กรปกครองส่วนท้องถิ่น กำนัน ผู้ใหญ่บ้าน และประชาชนจิตอาสา เข้าร่วมทำพิธีมอบบ้านตามโครงการสร้างที่อยู่อาศัยให้แก่ผู้พิการ ผู้ยากไร้ ผู้ด้อยโอกาส ในพื้นที่อำเภอท่าวุ้ง และอำเภอโคกสำโรง จังหวัดลพบุรี
นายอำพล อังคภากรณ์กุล ผู้ว่าราชการจังหวัดลพบุรี กล่าวว่า จังหวัดลพบุรี มุ่งมั่นในการ “บำบัดทุกข์ บำรุงสุข” ให้เกิดขึ้นกับพี่น้องประชาชนอย่างแท้จริง อันเป็นการขับเคลื่อนโครงการหมู่บ้านยั่งยืน (Sustainable Village) เพื่อเฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567 ในตัวชี้วัดข้อ 1 ที่อยู่อาศัย เป็นการบำบัดทุกข์ บำรุงสุข ให้พี่น้องประชาชนมีที่อยู่อาศัยที่มั่งคงแข็งแรง ภายในครัวเรือนมีส้วมที่ถูกสุขลักษณะ และเพื่อส่งเสริมและสนับสนุนให้ประชาชนในพื้นที่ มีคุณภาพชีวิตที่ดีขึ้น ลดความเหลื่อมล้ำ พร้อมทั้งขับเคลื่อนเป้าหมายการพัฒนาที่ยั่งยืน (Sustainable Development Goals: SDGs) ของสหประชาชาติ Prosperity (มิติด้านเศรษฐกิจ) เป้าหมายที่ 11 : ทำให้เมืองและการตั้งถิ่นฐานของมนุษย์ มีความครอบคลุม ปลอดภัย ยืดหยุ่นต่อการเปลี่ยนแปลง และยั่งยืน
“จังหวัดลพบุรี จึงได้มีเป้าหมายที่จะดำเนินโครงการสร้างความมั่นคงด้านที่อยู่อาศัย ผ่านการจัดโครงการ “สร้างที่อยู่อาศัยให้แก่ผู้พิการ ผู้ยากไร้ ผู้ด้อยโอกาส เฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา ครบ 6 รอบ 72 พรรษา” ซึ่งเป็นโครงการที่สภากาชาดไทย มีการกำหนดเป้าหมาย ให้สร้างบ้าน ของแต่ละอำเภอ ๆ ละ 1 หลัง ภายใต้งบประมาณหลังละ 100,000 บาท เพื่อให้ความช่วยเหลือผู้ยากไร้ ผู้สูงอายุ ผู้พิการ ผู้ด้อยโอกาส ในจังหวัดลพบุรี ให้มีคุณภาพชีวิตที่ดีขึ้น และสร้างขวัญกำลังใจ โดยในครั้งนี้จังหวัดลพบุรีได้ทำการมอบบ้าน จำนวน 2 หลัง ให้แก่นางลมัย แสงปานแก้ว ณ บ้านเลขที่ 1 หมู่ 4 ตำบลบางลี่อำเภอท่าวุ้ง จังหวัดลพบุรี เนื่องจากสภาพเดิมของบ้านที่อาศัยชำรุดทรุดโทรม ตัวบ้านผุพัง หลังคารั่ว ฝนสาด ไม่สามารถอยู่อาศัยได้ ทำให้เกิดความลำบากในการใช้ชีวิต โดยได้รับการสนับสนุนและความร่วมมือจาก กำนัน ผู้ใหญ่บ้าน และกองพันทหารสื่อสารที่ 35 หน่วยบัญชาการสงครามพิเศษในการก่อสร้าง จากนั้นจึงได้ไปมอบบ้านให้แก่นายทองคำ สีสมุทร ณ บ้านเลขที่ 113/1 หมู่ 6 ตำบลวังขอนขว้าง อำเภอโคกสำโรง จังหวัดลพบุรี ซึ่งเป็นผู้พิการ อาศัยอยู่คนเดียว โดยสภาพเดิมของบ้านที่อาศัยชำรุดทรุดโทรม ตัวบ้านไม่มีผนัง มีสภาพผุพัง หลังคารั่วมีฝนสาด ไม่สามารถอยู่อาศัยได้ ทำให้เกิดความลำบากในการใช้ชีวิต เช่นเดียวกัน โดยได้รับการสนับสนุนและความร่วมมือจาก วังขอนขว้าง กำนัน ผู้ใหญ่บ้าน ช่วยในการก่อสร้าง ซึ่งการสร้างที่อยู่อาศัยในครั้งนี้เพื่อเป็นการมอบความสุข ความหวัง และพลังแรงใจต่อไปในการดำรงชีวิต” นายอำพล กล่าว
นายอำพล อังคภากรณ์กุล ผู้ว่าราชการจังหวัดลพบุรี กล่าวในตอนท้ายว่า ตลอดระยะเวลาที่ผ่านมา จังหวัดลพบุรีได้มุ่งมั่นในการพัฒนาคุณภาพชีวิต และดูแลสภาพความเป็นอยู่ของประชาชนในด้านที่อยู่อาศัย โดยมีการบูรณาการความร่วมมือจาก 7 ภาคีเครือข่าย เข้ามามีส่วนร่วม ซึ่งแม้ว่าจะเป็นเพียง “มิติยาฝรั่ง” คือ ทำให้อยู่รอด แต่ในส่วนของ “มิติยาไทย” คือ ทำให้ยั่งยืน นั้น จะได้มีการนำองคาพยพภาคีเครือข่ายดำเนินการส่งเสริมพัฒนาในมิติอื่น ๆ เพื่อให้ครัวเรือนมีเป้าหมายสามารถใช้ชีวิตให้มีความสุขอย่างยั่งยืน โดยทั้งหมดนี้ ถือเป็นการดำเนินงานตามแนวทางการดำเนินโครงการหมู่บ้านยั่งยืน "Sustainable Village" ของสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ที่จะช่วยเหลือประชาชนกลุ่มเปราะบางให้มีคุณภาพชีวิตที่ดียิ่งขึ้น ลดความเหลื่อมล้ำ สร้างความมั่นคงทางอาหาร ขับเคลื่อนเป้าหมายการพัฒนาที่ยั่งยืน (Sustainable Development Goals : SDGs) โดยการน้อมนำปรัชญาของเศรษฐกิจพอเพียงมาประยุกต์ใช้ สร้างความยั่งยืนให้กับชุมชนในทุกมิติ ทั้งสังคม เศรษฐกิจ และสิ่งแวดล้อม พร้อมทั้งเป็นการอนุรักษ์วัฒนธรรมประเพณีอันดีงามของชาวไทย โดยมีคณะกรรมการหมู่บ้านเป็นกลไกหลักขับเคลื่อนงานร่วมกับภาคีเครือข่าย ส่งเสริมการดำเนินการสานพลัง บวร เสริมสร้างพลังคนในชุมชน ทำการ Change for good เปลี่ยนแปลงคุณภาพชีวิตไปสู่สิ่งที่ดีขึ้น “ทั้งนี้ หากพี่น้องประชาชนได้รับความเดือดเนื้อร้อนใจ หรือต้องการขอรับความช่วยเหลือ ขอให้แจ้งมาที่สายด่วนศูนย์ดำรงธรรม 1567 หรือแจ้งกำนัน ผู้ใหญ่บ้าน ปลัดอำเภอ นายอำเภอ เพื่อจะได้ช่วยกันแก้ปัญหาให้พี่น้องประชาชนทุกข์น้อยลงจนหมดไป มีแต่ความสุขที่เพิ่มพูนและยั่งยืน"
#กระทรวงมหาดไทย #บำบัดทุกข์บำรุงสุข #MOI

ที่มา : https://www.thaigov.go.th/news/contents/details/87839