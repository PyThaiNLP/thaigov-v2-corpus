รัฐบาลไทย-ข่าวทำเนียบรัฐบาล-“วราวุธ” รมว พม. ชี้ จัดระเบียบขอทานเป็นงานใช้เวลา ให้กำลังใจ ศรส. - ตร. เผย เมื่อดึกที่ผ่านมา จับกุมขอทานแม่ลูกต่างชาติ ที่ BTS นานา ส่งตัวเข้าคุ้มครอง


วันจันทร์ที่ 2 กันยายน 2567
“วราวุธ” รมว พม. ชี้ จัดระเบียบขอทานเป็นงานใช้เวลา ให้กำลังใจ ศรส. - ตร. เผย เมื่อดึกที่ผ่านมา จับกุมขอทานแม่ลูกต่างชาติ ที่ BTS นานา ส่งตัวเข้าคุ้มครอง
“วราวุธ” รมว พม. ชี้ จัดระเบียบขอทานเป็นงานใช้เวลา ให้กำลังใจ ศรส. - ตร. เผย เมื่อดึกที่ผ่านมา จับกุมขอทานแม่ลูกต่างชาติ ที่ BTS นานา ส่งตัวเข้าคุ้มครอง
วันที่ 1 กันยายน 2567 นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) เปิดเผยว่า ตามที่ตนได้มอบนโยบายให้ศูนย์เร่งรัดจัดการสวัสดิภาพประชาชน (ศรส.) เป็นศูนย์กลางในการเร่งรัดจัดการในการช่วยเหลือพี่น้องประชาชนทั่วประเทศที่ประสบปัญหาความเดือดร้อนทางสังคม และส่งทีมปฏิบัติการหน่วยเคลื่อนที่เร็วลงพื้นที่ช่วยเหลืออย่างเร่งด่วน ในวันเดียวกันนี้ได้รับรายงานจาก ศรส. กระทรวง พม. ว่าเมื่อวันที่ 31 ส.ค. 67 เวลา 21.00 น. เพจดังในโซเชียลได้โพสต์พบขอทานแม่ลูกบริเวณสถานีรถไฟฟ้า BTS นานา ซึ่งศูนย์คุ้มครองคนไร้ที่พึ่งกรุงเทพมหานคร ได้ประสานไปยังเจ้าหน้าที่ตำรวจ สน.ลุมพินี เพื่อลงพื้นที่ตรวจสอบเบื้องต้นที่บริเวณดังกล่าว และใกล้เคียง พบว่า มีขอทานแม่ลูก จำนวน 2 คู่ ซึ่งเจ้าหน้าที่ตำรวจได้เชิญตัวมาที่ สน.ลุมพินี และได้แจ้งกับศูนย์คุ้มครองคนไร้ที่กรุงเทพมหานคร เพื่อดำเนินการคัดกรอง ตาม พ.ร.บ.ควบคุมการขอทาน พ.ศ. 2559
นายวราวุธ กล่าวว่า ศูนย์คุ้มครองคนไร้ที่พึ่งกรุงเทพมหานคร ได้ตรวจสอบและคัดกรอง พบว่า ขอทานคู่แม่ลูก 2 คู่ เป็นชาวกัมพูชา และหลบหนีเข้าเมืองมาโดยผิดกฎหมาย ซึ่งขอทานคู่แรกเป็นหญิงอายุ 26 ปี ได้พาเด็ก อายุ 6 ปี และ 4 เดือน มานั่งขอทาน  ส่วนคู่ที่สองเป็นหญิงอายุ 28 ปี มากับเด็กอายุ 1 ปี เจ้าหน้าที่ได้ดำเนินการทำบันทึกจับกุม และเปรียบเทียบปรับ พร้อมทั้งได้ดำเนินการส่งตัวเข้ารับการคุ้มครองที่สถานคุ้มครองคนไร้ที่พึ่งนนทบุรี เพื่อรอตรวจพิสูจน์ความสัมพันธ์ทางสายโลหิต (DNA) ของแม่ลูกทั้งสองคู่ต่อไป นอกจากกรณีนี้แล้ว ศูนย์คุ้มครองคนไร้ที่พึ่งกรุงเทพมหานคร มีแผนการจัดระเบียบผู้ทำการขอทานในพื้นที่กรุงเทพมหานครอย่างต่อเนื่อง โดยบูรณาการร่วมกับสถานีตำรวจนครบาลในพื้นที่ และสำนักงานเขตกรุงเทพมหานครทั้ง 50 เขต เพื่อกวดขันและป้องกันไม่ให้มีผู้ทำการขอทาน
นายวราวุธ กล่าวเพิ่มเติมว่า ตนขอเป็นกำลังใจให้เจ้าหน้าที่กระทรวง พม. และทุกหน่วยงานที่เกี่ยวข้องในการปฎิบัติหน้าที่ ถึงแม้ว่าภารกิจการจัดระเบียบขอทานจะเป็นงานที่ใช้เวลาเป็นอย่างมาก จนบางครั้งเหมือนไม่เห็นความก้าวหน้าในการแก้ไขปัญหา ด้วยข้อจำกัดของกฎหมาย แต่เพื่อความเป็นระเบียบของสังคม ขอเป็นกำลังใจให้เจ้าหน้าที่ทุกๆ คน ในการปฎิบัติหน้าที่อย่างเต็มที่
#ข่าวพม #พม #ศรส #esshelpme #1300 #วราวุธศิลปอาชา #วราวุธรับฟังทำจริง #พมพอใจให้ทุกวัยพึงพอใจในพม #พมห

ที่มา : https://www.thaigov.go.th/news/contents/details/87679