รัฐบาลไทย-ข่าวทำเนียบรัฐบาล-DAD กวาด 5 รางวัล จากเวที FIABCI-THAI Prix D'Excellence Awards 2024


วันจันทร์ที่ 2 กันยายน 2567
02/09/2567
พิมพ์
DAD กวาด 5 รางวัล จากเวที FIABCI-THAI Prix D'Excellence Awards 2024
DAD กวาดรวด  5 รางวัลจากเวทีประกวด FIABCI-THAI Prix D'Excellence Awards 2024 จัดโดยสมาคมการค้าอสังห่ริมทรัพย์สากล ตอกย้ำ “ผู้นำการพัฒนาอสังหาริมทรัพย์ให้กับภาครัฐ”  เมื่อวันที่ 30 สิงหาคม 2567
DAD กวาดรวด 5 รางวัลจากเวทีประกวด FIABCI-THAI Prix D'Excellence Awards 2024 จัดโดยสมาคมการค้าอสังห่ริมทรัพย์สากล ตอกย้ำ “ผู้นำการพัฒนาอสังหาริมทรัพย์ให้กับภาครัฐ” เมื่อวันที่ 30 สิงหาคม 2567 ดร.นาฬิกอติภัค แสงสนิท กรรมการผู้จัดการ มอบหมาย ดร. ธีธัช  สุขสะอาด รองกรรมการผู้จัดการ บริษัท ธนารักษ์พัฒนาสินทรัพย์ จำกัด หรือ DAD Asset Development เข้ารับ 5 รางวัลในเวทีการประกวด FIABCI-THAI Prix D'Excellence Awards 2024 จาก นาย กองตรีพิศิษฎ์  พิพัฒน์วิไลกุล ที่ปรึกษารัฐมนตรีว่าการกระทรวงพาณิชย์  จัดโดยสมาคมการค้าอสังหาริมทรัพย์สากล ณ โรงแรม อมารี กรุงเทพมหานคร
***กวาด 5 รางวัลจาก 2 โครงการ***
ดร. ธีธัช  สุขสะอาด รองกรรมการผู้จัดการ DAD กล่าวว่า DAD ส่งผลงานเข้าประกวด จำนวน 2 โครงการ และได้รับการคัดเลือกจากคณะกรรมการตัดสิน ให้ได้รับ 5 รางวัล  จาก โครงการพัฒนาพื้นที่ส่วนขยายศูนย์ราชการเฉลิมพระเกียรติฯ โซน C ใน 2 รางวัล คือ 1. รางวัลประเภทอาคารสำนักงานดีเด่น
2. รางวัลประเภทโครงการพัฒนาที่ยั่งยืน (Sustainable Development) และ ผลงานชิ้นที่ 2 ที่เสนอเข้าประกวด คือ โครงการเชื่อมต่อพื้นที่ภายในโครงการศูนย์ราชการฯ ตามแนวทางในการแก้ปัญหาสิ่งแวดล้อมอย่างยั่งยืน สู่เมืองคาร์บอนต่ำ รวม 3 รางวัล ได้แก่ 1. รางวัลประเภทโครงการเมืองใหม่ เมืองชี้นำ (Master Plan) 2. รางวัลโครงการอสังหาริมทรัพย์ด้านการรักษาสิ่งแวดล้อม (Environmental Design) และ
3. รางวัลประเภทโครงการพัฒนาที่ยั่งยืน (Sustainable Development)
*** ตอกย้ำผู้นำการพัฒนาอสังหาริมทรัพย์ให้กับภาครัฐ***
DAD ให้ความสำคัญกับการออกแบบอาคาร ที่ต้องคำนึงถึงสิ่งแวดล้อม การใช้งาน และการใช้พลังงาน  เนื่องจากเป้าหมาย DAD ต้องการพัฒนาศูนย์ราชการเฉลิมพระเกียรติฯ ให้เป็นมากกว่าสถานที่ทำงาน แต่เป็นเมืองสีเขียวที่สามารถยกระดับคุณภาพชีวิตให้กับข้าราชการ เจ้าหน้าที่ผู้ปฏิบัติงาน ตลอดจนชุมชนและประชาชน ให้ได้ใช้ประโยชน์  ตอกย้ำ “ผู้นำการพัฒนาอสังหาริมทรัพย์ให้กับภาครัฐ” เพราะ DAD ยังใช้ความเชี่ยวชาญที่มีรับ พัฒนาโครงการอาคารสำนักงาน และโครงการที่พักอาศัย ให้กับหน่วยงานภาครัฐอีกด้วย
ทั้งนี้ PRIX D'EXCELLENCE  เป็นรางวัลทรงเกียรติของการประกวดโครงการอสังหาริมทรัพย์สากล จัดโดย FIABCI  ซึ่งย่อมาจากภาษาฝรั่งเศสแปลว่า "The International Real Estate Federation". FIABCI จัดตั้งขึ้นในปีค.ศ. 1940 ณ กรุงปารีส ปัจจุบันมีอายุ 83 ปี มีสมาชิกซึ่งเป็นสมาคมอสังหาริมทรัพย์ กว่า 90 แห่ง จาก 80 ประเทศทั่วโลก  ซึ่งแต่ละประเทศจะรวบรวมโครงการส่งเข้าประกวด  มีคณะกรรมการตัดสินของ FIABCI ซึ่งมาจากหลายประเทศร่วมกันตัดสินโครงการดีเด่น ดังนั้นโครงการที่ได้รับรางวัลจึงนับเป็นโครงการที่ได้รับการยอมรับจริงๆ ในระดับสากล
ความสำคัญของ FIABCI คือเป็นแหล่งเชื่อมโยงนักอสังหาริมทรัพย์สากล ที่มีความสนใจในการแลกเปลี่ยนความรู้ ข่าวสาร และทำธุรกิจอสังหาริมทรัพย์ระหว่างประเทศ นักอสังหาริมทรัพย์ของ FIABCI ประกอบด้วยนักพัฒนาที่ดิน นายหน้า นักบริหารทรัพย์สิน ผู้ประเมินค่าทรัพย์สิน นักลงทุน ที่ปรึกษาอสังหาริมทรัพย์ สถาปนิก วิศวกร นักผังเมือง นักกฎหมายที่เกี่ยวข้อง โดยสมาชิกยังเป็นผู้ที่เกี่ยวข้องกับอสังหาริมทรัพย์ทั้งภาครัฐบาล ในฐานะผู้กำกับนโยบาย ของเมืองต่างๆ และนักพัฒนาที่ดินและที่ปรึกษาอสังหาริมทรัพย์ในด้านอสังหาริมทรัพย์เชิงพาณิชย์ ที่อยู่อาศัย ศูนย์การค้า อุตสาหกรรม อสังหาริมทรัพย์เพื่อการพักผ่อน อสังหาริมทรัพย์ชนบทและเกษตรกรรม ดังนั้นการแลกเปลี่ยนระหว่างกันจึงเน้นไปด้านการศึกษา การเชื่อมต่อทางธุรกิจอย่างมีประสิทธิผลสูงสุด และได้รับการยอมรับจากองค์กรระหว่างประเทศอื่น ๆ ที่เกี่ยวข้องอีกด้วย

ที่มา : https://www.thaigov.go.th/news/contents/details/87672