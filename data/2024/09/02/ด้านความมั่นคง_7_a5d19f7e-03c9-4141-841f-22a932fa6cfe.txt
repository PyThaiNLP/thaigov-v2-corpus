รัฐบาลไทย-ข่าวทำเนียบรัฐบาล-“กลาโหม ร่วมใจ เดิน - วิ่ง ด้วยหัวใจที่เทิดทูน” ประจำปี ๒๕๖๗ (Defence Run 2024 Let Your Heart Run) ​ในวันอาทิตย์ที่ 1 กันยายน 2567 เวลา 04.40 นาฬิกา


วันจันทร์ที่ 2 กันยายน 2567
“กลาโหม ร่วมใจ เดิน - วิ่ง ด้วยหัวใจที่เทิดทูน” ประจำปี ๒๕๖๗ (Defence Run 2024 Let Your Heart Run) ​ในวันอาทิตย์ที่ 1 กันยายน 2567 เวลา 04.40 นาฬิกา
นายสุทิน คลังแสง รัฐมนตรีว่าการกระทรวงกลาโหม เป็นประธานในพิธีเปิดกิจกรรม “กลาโหม ร่วมใจ เดิน - วิ่ง ด้วยหัวใจที่เทิดทูน” ประจำปี ๒๕๖๗ ณ บริเวณเวทีด้านหน้าศาลาว่าการกลาโหม โดยมี พลเอก สนิธชนก สังขจันทร์ ปลัดกระทรวงกลาโหม
พร้อมด้วย พลตรีหญิง ทักษดา สังขจันทร์ นายกสมาคมภริยาข้าราชการสำนักงานปลัดกระทรวงกลาโหม และรองปลัดกลาโหม ผู้แทนผู้บัญชาการเหล่าทัพ หัวหน้าหน่วยขึ้นตรงสำนักงานปลัดกระทรวงกลาโหม พร้อมข้าราชการในสังกัดกระทรวงกลาโหมและครอบครัว หน่วยงานภาครัฐ ภาคเอกชน และ ประชาชนทั่วไป มาร่วมแสดงออกถึงพลังความรักความสามัคคี ที่มีต่อสถาบันพระมหากษัตริย์
ทั้งยังเป็นการแสดงให้เห็นถึงความสำคัญของการออกกำลังกายด้วยการ เดิน - วิ่ง ซึ่งถือเป็นการส่งเสริมสุขภาพร่างกายให้แข็งแรง
​สำหรับระยะทางในการวิ่ง ประกอบด้วย ระยะ 3 กิโลเมตร 10 กิโลเมตร และ 21 กิโลเมตร กำหนดเส้นทางวิ่งโดยผ่านสถานที่สำคัญ เช่น วัดพระศรีรัตนศาสดาราม ศาลหลักเมือง อนุสาวรีย์ประชาธิปไตย โลหะปราสาท ลานพลับพลา มหาเจษฎาบดินทร์ และสะพานพระราม 8
โดยรายได้ส่วนหนึ่งจากการจัดกิจกรรมครั้งนี้จะนำไปร่วมสบทบทุนมูลนิธิในพระบรมราชูปถัมภ์ รวมถึงนำไปช่วยเหลือ ในกิจกรรมของชุมชนในพื้นที่ใกล้เคียงของกระทรวงกลาโหม

ที่มา : https://www.thaigov.go.th/news/contents/details/87659