รัฐบาลไทย-ข่าวทำเนียบรัฐบาล-“ภูมิธรรม” ชื่นชมความสำเร็จทีมนักกีฬาไทย ครึ่งทางพาราลิมปิกเกมส์ ครอง 10 เหรียญ ขณะนี้อยู่อันดับที่ 20 ของตาราง เชิญชวนร่วมให้กำลังใจจนจบการแข่งขันวันที่ 8 ก.ย. นี้


วันจันทร์ที่ 2 กันยายน 2567
02/09/2567
พิมพ์
“ภูมิธรรม” ชื่นชมความสำเร็จทีมนักกีฬาไทย ครึ่งทางพาราลิมปิกเกมส์ ครอง 10 เหรียญ ขณะนี้อยู่อันดับที่ 20 ของตาราง เชิญชวนร่วมให้กำลังใจจนจบการแข่งขันวันที่ 8 ก.ย. นี้
“ภูมิธรรม” ชื่นชมความสำเร็จทีมนักกีฬาไทย ครึ่งทางพาราลิมปิกเกมส์ ครอง 10 เหรียญ ขณะนี้อยู่อันดับที่ 20 ของตาราง เชิญชวนร่วมให้กำลังใจจนจบการแข่งขันวันที่ 8 ก.ย. นี้
นายภูมิธรรม เวชยชัย รองนายกรัฐมนตรี ปฏิบัติหน้าที่แทนนายกรัฐมนตรี ชื่นชมผลงานทัพนักกีฬาพาราลิมปิกไทย ครองเหรียญพาราลิมปิกเกมส์ (Paralympic Games Paris 2024) แล้ว 10 เหรียญ และอยู่ในอันดับ 20 ของตารางสรุปเหรียญ ได้แก่ 2 เหรียญทอง 3 เหรียญเงิน 5 เหรียญทองแดง ดังนี้
2 เหรียญทอง
- พงศกร แปยอ คว้าเหรียญทองจากการแข่งขันกรีฑา วีลแชร์เรซซิง 400 เมตรชาย คลาส T53 หลังเข้าเส้นชัยเป็นอันดับที่ 1 กับเวลา 46.77 วินาที ซึ่งนับเป็นเหรียญทองเหรียญแรกของไทยในพาราลิมปิกครั้งนี้
- วรวุฒิ แสงอำภา คว้าเหรียญทองจากการแข่งขัน บอคเซีย ประเภทบุคคลชาย คลาส BC2 หลังเอาชนะอินโดนีเซียได้ 6-1 คะแนน ในรอบชิงชนะเลิศ
3 เหรียญเงิน
- อธิวัฒน์ แพงเหนือ คว้าเหรียญเงินจากการแข่งขันกรีฑา วีลแชร์เรซซิง 400 เมตรชาย คลาส T54 พาราลิมปิกเกมส์ 2024
- รุ่งโรจน์ ไทยนิยม กับ พิสิษฐ์ หวังผลพัฒนศิริ คว้าเหรียญเงินจากการแข่งขันเทเบิลเทนนิส ประเภทชายคู่ คลาส MD14
- ยุทธจักร กลิ่นบานชื่น และ วิจิตรา ใจอ่อน ที่คว้าเหรียญเงินจากการแข่งขันเทเบิลเทนนิส ประเภทคู่ผสม คลาส XD7
5 เหรียญทองแดง
- ขวัญสุดา พวงกิจจา คว้าเหรียญทองแดงจากการแข่งขันเทควันโด รุ่น 47 กก.หญิง ประเภท K44 โดยเป็นนักกีฬาพาราฯ ไทย คนแรก ที่ได้เหรียญจากในพาราลิมปิกครั้งนี้
- สุจิรัตน์ ปุกคำ และ อำนวย เวชวิฐาน คว้าเหรียญทองแดงจากการแข่งขันแบดมินตัน ประเภทหญิงคู่ WH1-WH2
-วัชรพล วงษา คว้าเหรียญทองแดงจากการแข่งขันบอคเซีย ประเภทบุคคลชาย คลาส BC2 ในพาราลิมปิกเกมส์ 2024
-วันชัย ชัยวุฒิ และ ยุทธจักร กลิ่นบานชื่น คว้าเหรียญทองแดงจากการแข่งขันเทเบิลเทนนิส ประเภทชายคู่ คลาส MD8
-ดารารัตน์ อาสายุทธ์ และ ชิลชิตพยัค บุตรวรรณสิริณา คว้าเหรียญทองแดงจากการแข่งขันเทเบิลเทนนิส ประเภทหญิงคู่ คลาส WD5
รองนายกรัฐมนตรีปฏิบัติหน้าที่แทนนายกรัฐมนตรี กล่าวว่า รัฐบาลขอส่งกำลังใจให้ทัพนักกีฬาพาราลิมปิกรวมถึงทีมงาน ในทุก ๆ การแข่งขัน และอวยพรให้นักกีฬาทุกคนประสบความสำเร็จ รวมทั้ง กล่าวว่าขณะนี้ การแข่งขันเดินทางมาถึงครึ่งทางแล้ว และทัพนักกีฬาไทยก็ไม่ทำให้คนไทยผิดหวัง ขอเชิญชวนแฟนกีฬาชาวไทยร่วมเชียร์และเป็นกำลังใจให้นักกีฬาในการแข่งขันต่อไป

ที่มา : https://www.thaigov.go.th/news/contents/details/87661