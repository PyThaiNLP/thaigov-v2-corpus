รัฐบาลไทย-ข่าวทำเนียบรัฐบาล-เคาะ 5 มาตรการ ป้องกันสินค้าไม่ได้มาตรฐาน-ธุรกิจผิดกฎหมาย ปกป้อง SMEs ไทย


วันจันทร์ที่ 2 กันยายน 2567
เคาะ 5 มาตรการ ป้องกันสินค้าไม่ได้มาตรฐาน-ธุรกิจผิดกฎหมาย ปกป้อง SMEs ไทย
......
เคาะ 5 มาตรการ ป้องกันสินค้าไม่ได้มาตรฐาน-ธุรกิจผิดกฎหมาย ปกป้อง SMEs ไทย
.
รัฐบาลเร่งแก้ปัญหาการนำเข้าและจำหน่ายสินค้าที่ไม่ได้มาตรฐานและราคาต่ำจากต่างประเทศ เพื่อป้องกันไม่ให้สินค้าและธุรกิจที่ไม่ถูกกฎหมายมาแย่งส่วนแบ่งการตลาดของสินค้าไทย ควบคู่กับ การเพิ่มความสามารถในการแข่งขันผู้ประกอบการไทย โดยดำเนิน 5 มาตรการหลัก ได้แก่
.
1. บังคับใช้ระเบียบ/กฎหมายอย่างเข้มข้น โดยเฉพาะที่เกี่ยวกับการตรวจรับรองมาตรฐาน
2. ปรับปรุงระเบียบ ให้ผู้ประกอบธุรกิจแพลตฟอร์มต่างประเทศ ต้องจดทะเบียนนิติบุคคลโดยมีสำนักงานในไทย
3. ปรับปรุงกฎหมาย ให้ผู้ขายสินค้าออนไลน์จากต่างประเทศ และแพลตฟอร์มซื้อขายสินค้าออนไลน์ที่จำหน่ายสินค้าในไทย ต้องจดทะเบียนภาษีมูลค่าเพิ่ม
4. เร่งพัฒนาสินค้าและผู้ประกอบการ SMEs ไทย ให้แข่งขันได้ในยุคการค้าโลกใหม่ ส่งเสริมให้ขยายการส่งออกผ่าน 9 แพลตฟอร์ม E-Commerce พันธมิตรในประเทศเป้าหมาย
5. ต่อยอดความร่วมมือกับประเทศคู่ค้า เพื่อส่งเสริมการค้าผ่าน E-Commerce ไปตลาดต่างประเทศ
.
รายงานผลที่ศูนย์เฉพาะกิจป้องกันและปราบปรามสินค้าและธุรกิจฝ่าฝืนกฎหมายทุกสัปดาห์ สินค้าที่จำหน่ายในไทยต้องมีคุณภาพ ถูกกฎหมาย ไม่สร้างความเสียหายให้กับประเทศไทยและเป็นไปตามมาตรฐานสากล ทั้งนี้ ไม่ถือเป็นการกีดกันทางการค้า ทุกประเทศมีกลไกในการดูแลสินค้าและผู้ประกอบการในประเทศของตน
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/87669