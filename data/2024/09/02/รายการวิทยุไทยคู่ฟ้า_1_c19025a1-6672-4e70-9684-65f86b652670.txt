รัฐบาลไทย-ข่าวทำเนียบรัฐบาล-ประชาชนสิทธิบัตรทองในเขตอุทกภัยภาคเหนือใช้สิทธิในหน่วยบริการปฐมภูมิได้ทุกแห่ง


วันจันทร์ที่ 2 กันยายน 2567
02/09/2567
พิมพ์
ประชาชนสิทธิบัตรทองในเขตอุทกภัยภาคเหนือใช้สิทธิในหน่วยบริการปฐมภูมิได้ทุกแห่ง
วันเสาร์ ที่ 31 ส.ค.67
ต่อจากนี้ไป ขอเชิญรับฟังไทยคู่ฟ้า
สำนักงานหลักประกันสุขภาพแห่งชาติ แจ้งประชาชนผู้ใช้สิทธิบัตรทองใน 4
จังหวัดภาคเหนือที่ได้รับผลกระทบจากอุทกภัย ได้แก่ น่าน แพร่ เชียงราย และพะเยา
หากหน่วยบริการที่ประชาชนลงทะเบียนไว้ถูกน้ำท่วมหรือมีอุปสรรคในการเดินทางไปรับบริการ
สามารถเข้ารับบริการในหน่วยบริการปฐมภูมิอื่นได้ทันทีโดยไม่มีค่าใช้จ่าย ทั้งโรงพยาบาลส่งเสริมสุขภาพตำบล
หน่วยบริการปฐมภูมิของโรงพยาบาล และหน่วยบริการนวัตกรรม โดยได้สั่งการ สปสช.เขต 1 จ.เชียงใหม่
ให้ประสานภาคส่วนต่าง ๆ
เพื่อให้ผู้ป่วยได้รับการดูแลอย่างเต็มที่โดยเฉพาะผู้ป่วยโรคเรื้อรังที่ต้องรับการดูแลอย่างสม่ำเสมอ
หากประชาชนมีข้อสงสัยในการรับบริการ สอบถามได้ที่ สายด่วน สปสช. 1330 และทางไลน์ไอดี @nhso
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/87664