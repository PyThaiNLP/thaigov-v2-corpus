รัฐบาลไทย-ข่าวทำเนียบรัฐบาล-พาณิชย์ คุมเข้มราคาสินค้า กันฉวยโอกาสขึ้นราคาช่วงน้ำท่วม


วันจันทร์ที่ 2 กันยายน 2567
พาณิชย์ คุมเข้มราคาสินค้า กันฉวยโอกาสขึ้นราคาช่วงน้ำท่วม
......
พาณิชย์ คุมเข้มราคาสินค้า กันฉวยโอกาสขึ้นราคาช่วงน้ำท่วม
.
นายภูมิธรรม เวชยชัย รองนายกรัฐมนตรีปฏิบัติหน้าที่แทนนายกรัฐมนตรี เผยถึงภาพรวมสถานการณ์อุทกภัยในหลายพื้นที่ระดับน้ำลดลง เช่น จ.เชียงราย พะเยา นครสวรรค์ เลย หนองบัวลำภู ขณะเดียวกันในพื้นที่ อ.เมือง จ.แพร่ หน่วยงานที่เกี่ยวข้องได้ดำเนินการสูบน้ำท่วมขัง ฟื้นฟูและล้างทำความสะอาดอาคารบ้านเรือนประชาชน รวมทั้งโรงเรียนที่ได้รับผลกระทบจากอุทกภัยแล้ว
.
แม้หลายพื้นที่ที่ระดับน้ำเริ่มลดลงแล้ว ยังคงกำชับสำนักงานพาณิชย์จังหวัดให้ดูแลราคาสินค้าที่จำเป็นต่อการดำรงชีพอย่างต่อเนื่องและใกล้ชิด จนกว่าสถานการณ์จะเข้าสู่ภาวะปกติ เพื่อไม่ให้ผู้ประกอบการฉวยโอกาสปรับราคาสินค้าสูงขึ้นในช่วงที่ประชาชนได้รับความเดือดร้อน
.
กรณีไม่ได้รับความเป็นธรรมจากผู้ประกอบการ สามารถแจ้งได้ที่ สายด่วนกรมการค้าภายใน 1569 แอปพลิเคชันไลน์ @MR.DIT หรือติดต่อที่สำนักงานพาณิชย์จังหวัดทั่วประเทศ โดยจะมีเจ้าหน้าที่เร่งเข้าไปตรวจสอบเพื่อติดตามแก้ไขปัญหาต่อไป
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/87668