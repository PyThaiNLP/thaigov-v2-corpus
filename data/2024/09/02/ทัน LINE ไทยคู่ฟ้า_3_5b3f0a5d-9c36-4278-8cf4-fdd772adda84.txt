รัฐบาลไทย-ข่าวทำเนียบรัฐบาล-ดีอี จับมือ Meta หนุนผู้ประกอบการใช้ AI ดันไทยสู่ศูนย์กลางดิจิทัลภูมิภาค


วันจันทร์ที่ 2 กันยายน 2567
ดีอี จับมือ Meta หนุนผู้ประกอบการใช้ AI ดันไทยสู่ศูนย์กลางดิจิทัลภูมิภาค
......
ดีอี จับมือ Meta หนุนผู้ประกอบการใช้ AI ดันไทยสู่ศูนย์กลางดิจิทัลภูมิภาค
.
กระทรวงดิจิทัลเพื่อเศรษฐกิจและสังคม (ดีอี) ร่วมกับหน่วยงานภาครัฐและ Meta สนับสนุนผู้ประกอบการในอุตสาหกรรมต่าง ๆ ของไทย ให้สามารถปรับตัวเข้ากับการเปลี่ยนแปลงและใช้ประโยชน์จากเทคโนโลยีดิจิทัลได้อย่างเต็มที่ ผ่านการนำเทคโนโลยีปัญญาประดิษฐ์ หรือ AI เข้ามาช่วยในการพัฒนา ขับเคลื่อนเศรษฐกิจดิจิทัลของประเทศ ทั้งด้านการส่งเสริมการท่องเที่ยวร่วมกับ ททท. และการส่งเสริมการค้าระหว่างประเทศร่วมกับกระทรวงพาณิชย์ เพิ่มโอกาสให้ธุรกิจไทยเข้าถึงตลาดทั่วโลก และผลักดันให้ประเทศไทยก้าวสู่การเป็น Digital Economy Hub ที่มีความมั่นคงและยั่งยืน
.
ด้านนายประเสริฐ จันทรรวงทอง รมว.ดีอี กล่าวว่า รัฐบาลได้ดำเนินการสนับสนุนการพัฒนาและเผยแพร่ Soft Power ในแพลตฟอร์มดิจิทัลและสื่อสังคมออนไลน์มาอย่างต่อเนื่อง โดยกระทรวง ดีอี พร้อมสนับสนุนการนำเทคโนโลยี AI มาวิเคราะห์ข้อมูล และพฤติกรรมของผู้บริโภคในแต่ละตลาดเพื่อปรับเนื้อหาและการสื่อสารให้ตรงกับกลุ่มเป้าหมายได้อย่างมีประสิทธิภาพ รวมทั้งการสร้างสรรค์คอนเทนต์ที่มีเอกลักษณ์ ส่งเสริมภาพลักษณ์ของไทยและดึงดูดนักลงทุนจากทั่วโลก
.
อ่านเพิ่มเติม คลิก https://www.thaigov.go.th/news/contents/details/87580
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/87670