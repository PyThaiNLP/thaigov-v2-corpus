รัฐบาลไทย-ข่าวทำเนียบรัฐบาล-ปลัดกระทรวงเกษตรและสหกรณ์ พร้อมด้วยผู้บริหารระดับสูง ร่วมลงพื้นที่ติดตามสถานการณ์น้ำในจังหวัดสุพรรณบุรี และพระนครศรีอยุธยา


วันจันทร์ที่ 2 กันยายน 2567
ปลัดกระทรวงเกษตรและสหกรณ์ พร้อมด้วยผู้บริหารระดับสูง ร่วมลงพื้นที่ติดตามสถานการณ์น้ำในจังหวัดสุพรรณบุรี และพระนครศรีอยุธยา
ปลัดกระทรวงเกษตรและสหกรณ์ พร้อมด้วยผู้บริหารระดับสูง ร่วมลงพื้นที่ติดตามสถานการณ์น้ำในจังหวัดสุพรรณบุรี และพระนครศรีอยุธยา
เมื่อวันที่ 31 สิงหาคม 2567 นายประยูร อินสกุล ปลัดกระทรวงเกษตรและสหกรณ์ พร้อมด้วยผู้บริหารระดับสูง และหัวหน้าส่วนราชการสังกัดกระทรวงเกษตรและสหกรณ์ ลงพื้นที่ติดตามสถานการณ์น้ำ โดยรับฟังการสรุปสถานการณ์น้ำลุ่มน้ำเจ้าพระยา ณ ประตูระบายน้ำสองพี่น้อง อ.สองพี่น้อง จ.สุพรรณบุรี ติดตามการระบายน้ำ ณ ประตูระบายน้ำบางปลาม้า อ.บางปลาม้า จ.สุพรรณบุรี และรับฟังการระบายน้ำและเยี่ยมเกษตรกรบริเวณคลองโผงเผง อ.บางบาล จ.พระนครศรีอยุธยา
ทั้งนี้ ปลัดกระทรวงเกษตรและสหกรณ์ ได้เน้นย้ำหัวหน้าส่วนราชการในสังกัดกระทรวงเกษตรฯ ประชาสัมพันธ์ให้เกษตรกรมาขึ้นทะเบียนเกษตรกร และแจ้งเกษตรกรเร่งเก็บเกี่ยวผลผลิต เพื่อเตรียมพร้อมในการระบายน้ำต่อไป
จากนั้นปลัดกระทรวงเกษตรและสหกรณ์ และคณะ ลงพื้นที่ตรวจติดตามสถานการณ์อุทกภัยในพื้นที่จังหวัดชัยนาท ร่วมกับนายภูมิธรรม เวชยชัย รองนายกรัฐมนตรี ปฏิบัติหน้าที่แทนนายกรัฐมนตรี ร้อยเอก ธรรมนัส พรหมเผ่า รัฐมนตรีว่าการกระทรวงเกษตรและสหกรณ์ และนายอนุทิน ชาญวีรกูล รัฐมนตรีว่าการกระทรวงมหาดไทย เพื่อติดตามสถานการณ์น้ำของเขื่อนเจ้าพระยา และรับฟังสรุปภาพรวมการบริหารจัดการน้ำผ่านระบบชลประทานและพื้นที่รอยต่อกับพื้นที่รับผิดชอบของกรุงเทพมหานคร

ที่มา : https://www.thaigov.go.th/news/contents/details/87693