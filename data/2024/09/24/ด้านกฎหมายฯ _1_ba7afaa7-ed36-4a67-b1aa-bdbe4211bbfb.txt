รัฐบาลไทย-ข่าวทำเนียบรัฐบาล-รมว.ยุติธรรม พร้อมด้วย ปลัดกระทรวงยุติธรรม และอธิบดีกรมพินิจและคุ้มครองเด็กและเยาวชน เข้าร่วมรับชมภาพยนตร์รอบสื่อมวลชนเรื่อง "๔ ทรชนคนอันตราย"


วันจันทร์ที่ 23 กันยายน 2567
23/09/2567
พิมพ์
รมว.ยุติธรรม พร้อมด้วย ปลัดกระทรวงยุติธรรม และอธิบดีกรมพินิจและคุ้มครองเด็กและเยาวชน เข้าร่วมรับชมภาพยนตร์รอบสื่อมวลชนเรื่อง "๔ ทรชนคนอันตราย"
รมว.ยุติธรรม พร้อมด้วย ปลัดกระทรวงยุติธรรม และอธิบดีกรมพินิจและคุ้มครองเด็กและเยาวชน เข้าร่วมรับชมภาพยนตร์รอบสื่อมวลชนเรื่อง "๔ ทรชนคนอันตราย" ภาพยนตร์แนวแอ็คชั่น ที่อิงข้อมูลข้อเท็จจริงจากกรมพินิจฯ
ในวันจันทร์ที่ ๒๓ กันยายน ๒๕๖๗ เวลา ๑๗.๐๐ น. พันตำรวจเอก ทวี สอดส่อง รัฐมนตรีว่าการกระทรวงยุติธรรม พร้อมด้วย นางพงษ์สวาท นีละโยธิน ปลัดกระทรวงยุติธรรม พันตำรวจโท ประวุธ วงศ์สีนิล อธิบดีกรมพินิจและคุ้มครองเด็กและเยาวชน และคณะผู้บริหารกรมพินิจและ​คุ้มครอง​เด็ก​และ​เยาวชน​ เข้าร่วมรับชมภาพยนตร์รอบสื่อมวลชน เรื่อง "๔ ทรชนคนอันตราย" ภาพยนตร์แนวแอ็คชั่นที่อิงข้อมูลข้อเท็จจริงจากกรมพินิจและคุ้มครองเด็กและเยาวชน กระทรวงยุติธรรม เพื่อสร้างการตระหนักในบทบาทหน้าที่ของครอบครัวและสังคมในการดูแลและให้โอกาสเด็กและเยาวชนที่ก้าวพลาด พร้อมทั้งสร้างแรงบันดาลใจในเชิงบวกให้กับเด็กและเยาวชนและผู้ที่รับชม สอดคล้องกับแนวทางในการแก้ไขบำบัดฟื้นฟูเด็กและเยาวชนของกรมพินิจและคุ้มครองเด็กและเยาวชน กระทรวงยุติธรรมต่อไป โดยมี คุณชัชชาย วุฒิวุธ ผู้บริหาร บริษัท สยามรวินท์ จำกัด (SIAM RAWIN CO., LTD) และคณะ พร้อมด้วยนักแสดงนำชื่อดัง อาทิ สายป่าน อภิญญา ภณ ภวัสน์ ภู่พันธ์ชสีห์ บิ๊ก ดีเจอร์ราร์ด.กาย ศิวกร เลิศชูโชติ, เอม ตามใจตุ๊ด วิทวัส รัตนบุญบารมี โจ๊ก อัครินทร์ อัครนิธิเมธรัฐ เจ้านาง รวินท์นิภา วุฒิวุธ สุเชาว์ พงษ์วิไล แบงค์ ปวริศร์ มงคลพิสิฐ ดร.มนัส ตั้งสุข หลิน นุศรา ปิงปอง สะแกวัลย์ และ ณัฐพล นิลดอนหวาย ให้การต้อนรับ ณ เอสพลานาด ซีนีเพล็กซ์ รัชดาภิเษก ถยนรัชดาภิเษก เขตดินแดง กรุงเทพมหานคร ทั้งนี้ ภาพยนต์เรื่องดังกล่าวมีกำหนด​เปิดฉายทุกโรงภาพยนตร์ ในวันที่ ๓ ตุลาคม ๒๕๖๗

ที่มา : https://www.thaigov.go.th/news/contents/details/88317