รัฐบาลไทย-ข่าวทำเนียบรัฐบาล-​นายกฯ มอบกระทรวงคลังไปหารือหน่วยงานที่เกี่ยวข้อง กรณีค่าเงินบาทแข็งค่า


วันอังคารที่ 24 กันยายน 2567
24/09/2567
พิมพ์
​นายกฯ มอบกระทรวงคลังไปหารือหน่วยงานที่เกี่ยวข้อง กรณีค่าเงินบาทแข็งค่า
​นายกฯ มอบกระทรวงคลังไปหารือหน่วยงานที่เกี่ยวข้อง กรณีค่าเงินบาทแข็งค่า
วันนี้ (24 กันยายน 2567) เวลา 12.10 น. ณ บริเวณโถงกลาง ตึกบัญชาการ 1 ทำเนียบรัฐบาล นางสาวแพทองธาร ชินวัตร นายกรัฐมนตรี กล่าวภายการประชุมคณะรัฐมนตรีว่า นางสาวแพทองธาร ชินวัตร นายกรัฐมนตรี กล่าวถึง ค่าเงินบาทที่แข็งค่า ว่า เรื่องเงินบาทแข็งค่าทำให้เกษตรกรและการส่งออกประสบปัญหาและเกิดความกังวลในทุกภาคส่วน ในส่วนรัฐบาลจะนำข้อดีของเงินบาทแข็งค่ามาใช้ในหลาย ๆ อย่าง แต่จำเป็นต้องแก้ไขกันต่อไป ส่วนการพูดคุยกับธนาคารแห่งประเทศในเรื่องบาทแข็งนั้น นายกรัฐมนตรี กล่าวว่า เป็นหน้าที่กระทรวงการคลัง ซึ่งมอบให้กระทรวงการคลังไปพูดคุยกันว่า จะแก้ตรงนี้หรือร่วมมืออะไรได้บ้าง
ด้านนายพิชัย ชุณหวชิร รองนายกรัฐมนตรี และรมว.คลัง เปิดเผยว่า ได้นัดหารือกับนายเศรษฐพุฒิ สุทธิวาทนฤพุฒิ ผู้ว่าการธนาคารแห่งประเทศไทย (ธปท.) ในสัปดาห์หน้า เพื่อจะหารือกันในประเด็นเรื่องการดูแลสถานการณ์ค่าเงินบาทที่แข็งค่าเร็วและแรงในช่วงระยะหลัง รวมทั้งการพิจารณากรอบเงินเฟ้อร่วมกัน

ที่มา : https://www.thaigov.go.th/news/contents/details/88351