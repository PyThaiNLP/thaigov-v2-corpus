รัฐบาลไทย-ข่าวทำเนียบรัฐบาล-วธ.ชวนชมนิทรรศการผลงานสะสมศิลปะร่วมสมัย ประจำปีงบประมาณ 2567 ตั้งแต่บัดนี้จนถึงวันที่ 12 ตุลาคมนี้


วันอังคารที่ 24 กันยายน 2567
วธ.ชวนชมนิทรรศการผลงานสะสมศิลปะร่วมสมัย ประจำปีงบประมาณ 2567 ตั้งแต่บัดนี้จนถึงวันที่ 12 ตุลาคมนี้
วธ.ชวนชมนิทรรศการผลงานสะสมศิลปะร่วมสมัย ประจำปีงบประมาณ 2567 ตั้งแต่บัดนี้จนถึงวันที่ 12 ตุลาคมนี้
วธ.ชวนชมนิทรรศการผลงานสะสมศิลปะร่วมสมัย ประจำปีงบประมาณ 2567 ตั้งแต่บัดนี้จนถึงวันที่ 12 ตุลาคมนี้
เมื่อเร็วๆนี้ นางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม เป็นประธานเปิดนิทรรศการผลงานสะสมศิลปะร่วมสมัย ประจำปีงบประมาณ 2567 “Geography of Memory / 2024 Acquisition Office of Contemporary Art and Culture”  โดยมีนางยุพา ทวีวัฒนะกิจบวร ปลัดกระทรวงวัฒนธรรม นายโกวิท ผกามาศ  ผู้อำนวยการสำนักงานศิลปวัฒนธรรมร่วมสมัย ผู้บริหารกระทรวงวัฒนธรรม ศิลปินแห่งชาติและศิลปินร่วมสมัย เข้าร่วม ณ หอศิลป์ร่วมสมัยราชดำเนิน
โดยในโอกาสนี้รัฐมนตรีว่าการกระทรวงวัฒนธรรมได้รับมอบผลงานศิลปะในพิธีเปิดนิทรรศการ หลังจากนั้นรัฐมนตรีว่าการกระทรวงวัฒนธรรมพร้อมด้วยปลัดกระทรวงวัฒนธรรมและผู้บริหารกระทรวงวัฒนธรรมเยี่ยมชมนิทรรศการโดยมีผู้ช่วยศาสตราจารย์วุฒิกร คงคา ภัณฑารักษ์ประจำนิทรรศการนำชม
ทั้งนี้  นิทรรศการนี้จัดขึ้นระหว่างวันที่ 20 กันยายน - 12 ตุลาคม 2567  เวลา 10.00 - 19.00 น. ณ หอศิลป์ร่วมสมัยราชดำเนิน (ยกเว้นวันจันทร์ และวันหยุดนักขัตฤกษ์)  เพื่อเผยแพร่องค์ความรู้ แนวคิด เทคนิคการสร้างสรรค์จากผลงานที่มีคุณลักษณะพิเศษและมีคุณค่าทางศิลปวัฒนธรรม โดยศิลปินร่วมสมัยทั้งในอดีตและในปัจจุบัน ให้เป็นต้นแบบในการเสริมสร้างแรงบันดาลใจแก่ศิลปินรุ่นใหม่ พร้อมทั้งเปิดโอกาสให้สาธารณชนได้รับรู้ถึงองค์ความรู้ จากแนวคิดการสร้างสรรค์ผลงานจากศิลปินร่วมสมัยเจ้าของผลงานและยังเป็นการบันทึกประวัติศาสตร์ศิลปะอันทรงคุณค่าไว้ให้แก่คนรุ่นหลังได้เรียนรู้และนำไปต่อยอดสู่การพัฒนางานศิลปะอันทรงคุณค่าและก่อให้เกิดประโยชน์ต่อประเทศชาติในอนาคต
สำหรับนิทรรศการ Geography of Memory/2024 Acquisitions Office of Contemporary Art and Culture เป็นนิทรรศการที่แสดงถึงการเข้าไปสำรวจแผนที่ทางความคิดและความรู้สึกของศิลปินกลุ่มหนึ่งเพื่อรวบรวมและอธิบายถึงความพยายามทำความเข้าใจมนุษย์ในหลายบริบท ตลอดจนสิ่งที่พวกเขาได้รับผลกระทบจากสิ่งแวดล้อมทั้งทางตรงและทางอ้อม ประกอบด้วยผลงานจัดซื้อศิลปะร่วมสมัยในโครงการสะสมผลงานศิลปะร่วมสมัยอันทรงคุณค่าของศิลปินร่วมสมัย ที่มีชื่อเสียงในระดับประเทศและนานาชาติและศิลปินศิลปาธร โดยสำนักงานศิลปวัฒนธรรมร่วมสมัย จำนวน 18  ผลงาน จากศิลปิน 17 ท่าน ได้แก่ 1. จิตติ เกษมกิจวัฒนา 2.จิระเดช และ พรพิไล มีมาลัย 3.ตะวัน วัตุยา 4.เถกิง พัฒโนภาษ  5. นพไชย อังควัฒนะพงษ์ 6.นิพันธ์ โอฬารนิเวศน์ 7. นีโน่ สุวรรณี สาระบุตร 8. ปรัชญ์ พิมานแมน 9.ปรัชญา พิณทอง 10.ไมเคิ้ล เชาวนาศัย 11. เรืองศักดิ์ อนุวัตรวิมล 12.วัชรนนท์ สินวราวัฒน์ 13.วันทนีย์ ศิริพัฒนานันทกูร 14.ศุภวิชญ์ วีสเพ็ญ 15. อุบัติสัตย์ (UBATSAT) 16.นิวัฒน์ มนัสปิยะเลิศ 17.ปิยะรัศมิ์ ปิยะพงศ์วิวัฒน์นอกจากนี้ มีผลงานศิลปะร่วมสมัย  ซึ่งได้รับการบริจาคให้เป็นสมบัติของชาติพิพิธภัณฑ์ศิลปะ 129 จำนวน 4 ผลงานของศิลปินร่วมสมัย 2 ท่านจัดแสดงด้วย

ที่มา : https://www.thaigov.go.th/news/contents/details/88353