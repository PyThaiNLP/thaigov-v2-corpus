รัฐบาลไทย-ข่าวทำเนียบรัฐบาล-ธ.ก.ส. ชวนอุดหนุนสินค้าเกษตรเกรดพรีเมี่ยมจาก New Gen พลังคนรุ่นใหม่ ภายในงาน “BAAC Market + New Gen Hug บ้านเกิด”


วันอังคารที่ 24 กันยายน 2567
24/09/2567
พิมพ์
ธ.ก.ส. ชวนอุดหนุนสินค้าเกษตรเกรดพรีเมี่ยมจาก New Gen พลังคนรุ่นใหม่ ภายในงาน “BAAC Market + New Gen Hug บ้านเกิด”
ธ.ก.ส.ร่วมกับเกษตรกรหัวขบวน ชุมชน และเกษตรกรคนรุ่นใหม่จากโครงการ New Gen Hug ในงานตลาดนัดของดี วิถีชุมชนลูกค้า ธ.ก.ส. ประจำเดือนก.ย.2567 ภายใต้Theme “BAAC Market + New Gen Hug บ้านเกิด” ระหว่างวันที่ 25-27 ก.ย.นี้ ณ บริเวณด้านหน้า ธ.ก.ส. สำนักงานใหญ่
ธ.ก.ส. ร่วมกับเกษตรกรหัวขบวน ชุมชน และเกษตรกรคนรุ่นใหม่จากโครงการ New Gen Hug นำทัพสินค้าเกษตร ผัก ผลไม้อินทรีย์ ผลิตภัณฑ์แปรรูปเกรดพรีเมี่ยมกว่า 60 ร้านค้า มาให้เลือกชม ชิม ช้อป ในงาน ตลาดนัดของดี วิถีชุมชนลูกค้า ธ.ก.ส. ประจำเดือนกันยายน 2567 ภายใต้Theme “BAAC Market + New Gen Hug บ้านเกิด” ระหว่างวันที่ 25-27 กันยายนนี้ ณ บริเวณด้านหน้า ธ.ก.ส. สำนักงานใหญ่ กรุงเทพฯ
นายไพศาล หงษ์ทอง ผู้ช่วยผู้จัดการ ในฐานะโฆษกธนาคารเพื่อการเกษตรและสหกรณ์การเกษตร (ธ.ก.ส.) เปิดเผยว่า ธ.ก.ส. ได้จัดงาน ตลาดนัดของดี วิถีชุมชนลูกค้า ธ.ก.ส. ประจำเดือนกันยายน 2567 ภายใต้Theme “BAAC Market + New Gen Hug บ้านเกิด” ที่รวบรวมสินค้าเกษตร ผักผลไม้อินทรีย์นานาชนิด ผลิตภัณฑ์แปรรูป สินค้า SME และผลิตภัณฑ์ที่ได้รับ A-Product ที่มีคุณภาพได้มาตรฐานจากฟาร์มเกษตรกรโดยตรงกว่า 50 ร้านค้า เช่น กาแฟถ้ำสิงห์ จ.ชุมพร วิเศษศิลป์“โตกใบบัว ทองเหลือง”จ.อ่างทอง ผลิตภัณฑ์จากนมแพะ จ.นนทบุรี ผลิตภัณฑ์ชุมชนกลุ่มเรือต๊อกแต๊ก จ.สมุทรสาคร  Farm Kao จ.ปทุมธานี เฮียเคี้ยง เฉาก๊วย จ.ภูเก็ต โจ๊กแดดเดียว จ.ราชบุรี น้ำพริกแม่พลอย จ.เพชรบุรี และสวนมะนาวเกษตรตามอำเภอใจ จ.หนองคาย เป็นต้น มาให้ผู้บริโภคได้ร่วมชิม และเลือกซื้อสินค้ากันอย่างเต็มที่ นอกจากนี้ภายในงานยังได้เชิญเกษตรกรรุ่นใหม่จากรายการ New Gen Hug บ้านเกิด Season 2 นำผลิตภัณฑ์สุดพรีเมี่ยมมาจัดแสดงและจำหน่ายสินค้าคุณภาพสู่ผู้บริโภคอีกด้วย
ในโอกาสนี้ ธ.ก.ส. ขอเชิญชวนพี่น้องประชาชนมาร่วมชม ชิม ช้อป สินค้าเกษตรที่มีคุณภาพจากเกษตรกรคนรุ่นใหม่ที่ส่งตรงจากฟาร์ม ในงาน“BAAC Market + New Gen Hug บ้านเกิด” ระหว่างวันที่ 25-27 กันยายนนี้ ตั้งแต่เวลา 07.00 - 17.00 น. ณ บริเวณด้านหน้า ธ.ก.ส. สำนักงานใหญ่ กรุงเทพมหานคร

ที่มา : https://www.thaigov.go.th/news/contents/details/88332