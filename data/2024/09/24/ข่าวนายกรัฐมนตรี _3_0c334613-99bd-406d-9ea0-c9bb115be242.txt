รัฐบาลไทย-ข่าวทำเนียบรัฐบาล-​“นายกฯ “แพทองธาร” ย้ำรัฐบาลเดินหน้าขึ้นค่าแรง 400 บาท เชื่อไม่มีเตะถ่วง รับต้องอาศัยไตรภาคี และให้เป็นไปตามกฎหมาย เผยเดินหน้าให้ทันปีนี้


วันอังคารที่ 24 กันยายน 2567
24/09/2567
พิมพ์
​“นายกฯ “แพทองธาร” ย้ำรัฐบาลเดินหน้าขึ้นค่าแรง 400 บาท เชื่อไม่มีเตะถ่วง รับต้องอาศัยไตรภาคี และให้เป็นไปตามกฎหมาย เผยเดินหน้าให้ทันปีนี้
​“นายกฯ “แพทองธาร” ย้ำรัฐบาลเดินหน้าขึ้นค่าแรง 400 บาท เชื่อไม่มีเตะถ่วง รับต้องอาศัยไตรภาคี และให้เป็นไปตามกฎหมาย เผยเดินหน้าให้ทันปีนี้
วันนี้ (24 กันยายน 2567) เวลา 12.10 น. ณ บริเวณโถงกลาง ตึกบัญชาการ 1 ทำเนียบรัฐบาล นางสาวแพทองธาร ชินวัตร นายกรัฐมนตรี เปิดเผยภายหลังประชุมคณะรัฐมนตรีถึงการขึ้นค่าแรงขั้นต่ำ 400 บาท ที่ล่าช้าออกไปว่า นโยบายของรัฐบาลมีความชัดเจนเรื่องการขึ้นค่าแรง แต่ต้องอาศัยไตรภาคี ว่าจะให้ความคิดเห็นอย่างไร ซึ่งมีการพยายามนัดหมายกันเพื่อเร่งดำเนินการเรื่องนี้ให้เร็วที่สุด และพยายามจะพูดคุยกัน พร้อมยืนยันที่จะเดินหน้านโยบายขึ้นค่าแรงขั้นต่ำ 400 บาท และจะคอยผลักดันเรื่องนี้
ผู้สื่อข่าวถามว่าไม่ได้มีการเตะถ่วง อะไรในฝั่งผู้ประกอบการใช่หรือไม่ นายกรัฐมนตรีกล่าวว่า ต้องคุยกันก่อนทั้งหมด ไม่ได้เตะถ่วงอะไร และทั้ง 3 ภาคส่วนก็ต้องพูดคุยกันในรายละเอียด และทุกอย่างต้องกฎหมาย
ส่วนได้มีการวางกรอบว่าจะดำเนินการได้เมื่อไร นายกรัฐมนตรีกล่าวว่าจะทำให้เร็วที่สุด และต้องดูว่าติดอะไรบ้าง เมื่อถามว่าจะดำเนินการได้ภายในปีนี้หรือไม่ นายกรัฐมนตรีกล่าวว่านั่นคือความตั้งใจว่าเป็นปีนี้

ที่มา : https://www.thaigov.go.th/news/contents/details/88348