รัฐบาลไทย-ข่าวทำเนียบรัฐบาล-นายกฯ ห่วงสถานการณ์น้ำท่วมในพื้นที่ จ.หนองคาย สั่งการทุกหน่วยงานเฝ้าระวัง ประเมินสถานการณ์อย่างใกล้ชิด   ขณะที่  DE เปิด แพลตฟอร์ม HelpT น้ำท่วม พร้อมรับแจ้งเหตุฉุกเฉินจากน้ำท่วม 


วันเสาร์ที่ 14 กันยายน 2567
14/09/2567
พิมพ์
นายกฯ ห่วงสถานการณ์น้ำท่วมในพื้นที่ จ.หนองคาย สั่งการทุกหน่วยงานเฝ้าระวัง ประเมินสถานการณ์อย่างใกล้ชิด   ขณะที่  DE เปิด แพลตฟอร์ม HelpT น้ำท่วม พร้อมรับแจ้งเหตุฉุกเฉินจากน้ำท่วม
นายกฯ ห่วงสถานการณ์น้ำท่วมในพื้นที่ จ.หนองคาย สั่งการทุกหน่วยงานเฝ้าระวัง ประเมินสถานการณ์อย่างใกล้ชิด   ขณะที่  DE เปิด แพลตฟอร์ม HelpT น้ำท่วม พร้อมรับแจ้งเหตุฉุกเฉินจากน้ำท่วม และให้การช่วยเหลือ
วันนี้ ( 14 กันยายน 2567) นางสาวแพทองธาร ชินวัตร นายกรัฐมนตรี ได้เผยแพร่ข้อความห่วงใยสถานการณ์น้ำท่วมในพื้นที่จังหวัดหนองคายผ่าน x  พร้อมสั่งการทุกหน่วยงานเฝ้าระวังอย่างใกล้ชิดและให้รายงานนายกรัฐมนตรี อย่างต่อเนื่องโดยเฉพาะเรื่องการประเมินสถานการณ์เพื่อสั่งการการช่วยเหลือภาครัฐทันท่วงที  ทั้งนี้ ยังขอให้ประชาชนในพื้นที่ปฏิบัติตามคำแนะนำของเจ้าหน้าที่อย่างเคร่งครัดด้วย
ทั้งนี้  สำนักงาน ปภ. จังหวัดหนองคาย เจ้าหน้าที่ตำรวจ จิตอาสา อาสาสมัคร มูลนิธิพร้อมหน่วยงานที่เกี่ยวข้องเข้าสำรวจความเสียหายและให้การช่วยเหลือแล้ว  โดยศูนย์ป้องกันและบรรเทาสาธารณภัยเขต ได้สนับสนุนเครื่องจักรกลสาธารณภัยเข้าให้ความช่วยเหลือ และมีการประสานการปฏิบัติกับหน่วยงาน ที่เกี่ยวข้อง และการสื่อสารแจ้งเตือนประชาชนให้รับทราบ สถานการณ์ที่อาจเกิดขึ้น
สำหรับประชาชนในพื้นที่ที่ต้องการความช่วยเหลือสามารถแจ้งเหตุ ขอความช่วยเหลือ โทร.สายด่วนอุทกภัย 67 อีสานตอนบน ปภ. 1784 แพทย์ฉุกเฉิน 1669 ทางหลวง 1586 การไฟฟ้า 1129 ตำรวจ 191 และศูนย์บรรเทาสาธารณภัยกองทัพบก 044-245-946
อนึ่ง รองนายกรัฐมนตรีและรัฐมนตรีว่าการกระทรวงดีอี ยังเชิญชวนประชาชนที่ได้รับผลกระทบที่ต้องการความช่วยเหลือสามารถร้องเรียนได้ที่ "แพลตฟอร์ม HelpT" พร้อมรับแจ้งเหตุฉุกเฉินและการให้ความช่วยเหลือตลอด 24 ชั่วโมง

ที่มา : https://www.thaigov.go.th/news/contents/details/88001