รัฐบาลไทย-ข่าวทำเนียบรัฐบาล-ดีอี ประชุม APEC TELWG ครั้งที่ 69 ณ เม็กซิโก เสริมสร้างความร่วมมือด้านดิจิทัลในภูมิภาค


วันเสาร์ที่ 14 กันยายน 2567
ดีอี ประชุม APEC TELWG ครั้งที่ 69 ณ เม็กซิโก เสริมสร้างความร่วมมือด้านดิจิทัลในภูมิภาค
ดีอี ประชุม APEC TELWG ครั้งที่ 69 ณ เม็กซิโก เสริมสร้างความร่วมมือด้านดิจิทัลในภูมิภาค
เมื่อวันที่ 6-15 กันยายน 2567 นายณัฐพล ณัฏฐสมบูรณ์ รองปลัดกระทรวงดิจิทัลเพื่อเศรษฐกิจและสังคม (ดีอี) เข้าร่วมการประชุมคณะทํางานเอเปค ด้านโทรคมนาคมและสารสนเทศ ครั้งที่ 69 (The 69th APEC Telecommunications and Information Working Group: APEC TELWG 69) และการประชุมที่เกี่ยวข้อง เพื่อส่งเสริมความร่วมมือด้านเทคโนโลยีดิจิทัล และการสื่อสารระหว่างประเทศสมาชิกเอเปค
นอกจากนี้ ในวันที่ 8 กันยายน 2567 นายเอกพงษ์ ผู้ตรวจราชการกระทรวง ดีอี ในฐานะผู้แทนจากคณะทำงานด้านเศรษฐกิจดิจิทัล (Digital Economy Steering Group: DESG) ได้เข้าร่วมบรรยายผ่านระบบการประชุมทางไกล ในประเด็นความร่วมมือระหว่าง TEL กับ DESG ด้วย โดยงานนี้จัดขึ้น ณ กรุงเม็กซิโก ซิตี้ สหรัฐเม็กซิโก
การเข้าร่วมประชุมครั้งนี้ถือเป็นโอกาสสำคัญสำหรับประเทศไทยในการแลกเปลี่ยนประสบการณ์และแนวปฏิบัติที่ดีด้านการพัฒนาเทคโนโลยีดิจิทัลกับประเทศสมาชิกเอเปค ซึ่งจะช่วยยกระดับขีดความสามารถทางดิจิทัลของไทยและส่งเสริมบทบาทของประเทศในเวทีระหว่างประเทศต่อไป
‐-------------------------------

ที่มา : https://www.thaigov.go.th/news/contents/details/87996