รัฐบาลไทย-ข่าวทำเนียบรัฐบาล-รมว.ยุติธรรม​ เปิดงานขับเคลื่อนงานรวมพลังมวลชนจิตอาสา ผู้นำชุมชน ผู้นำศาสนา กลุ่มเด็ก และเยาวชนร่วมประกาศเป้าหมายต้านภัยยาเสพติดในพื้นที่จังหวัดชายแดนภาคใต้


วันเสาร์ที่ 14 กันยายน 2567
14/09/2567
พิมพ์
รมว.ยุติธรรม​ เปิดงานขับเคลื่อนงานรวมพลังมวลชนจิตอาสา ผู้นำชุมชน ผู้นำศาสนา กลุ่มเด็ก และเยาวชนร่วมประกาศเป้าหมายต้านภัยยาเสพติดในพื้นที่จังหวัดชายแดนภาคใต้
รมว.ยุติธรรม​ เปิดงานขับเคลื่อนงานรวมพลังมวลชนจิตอาสา ผู้นำชุมชน ผู้นำศาสนา กลุ่มเด็ก และเยาวชนร่วมประกาศเป้าหมายต้านภัยยาเสพติดในพื้นที่จังหวัดชายแดนภาคใต้
ในวันเสาร์ที่ ๑๔ กันยายน ๒๕๖๗ พันตำรวจเอก ทวี สอดส่อง รัฐมนตรีว่าการกระทรวงยุติธรรม เป็นประธานเปิดงานขับเคลื่อนงานรวมพลังมวลชนจิตอาสา ผู้นำชุมชน ผู้นำศาสนา กลุ่มเด็ก และเยาวชนร่วมประกาศเป้าหมายต้านภัยยาเสพติดในพื้นที่จังหวัดชายแดนภาคใต้ และเปิดสถานฟื้นฟูสมรรถภาพผู้ติดยาเสพติดบ้านดาหลา (ปอเนาะเกาะแลหนัง) ณ บ้านเกาะแลหนัง ตำบลปากบาง อำเภอเทพา จังหวัดสงขลา โเยมี นางสาวอารีภักดิ์ เงินบำรุง รองเลขาธิการ ป.ป.ส. นายนันทพงศ์ สุวรรณรัตน์ รองเลขาธิการศูนย์อำนวยการบริหารจังหวัดชายแดนภาคใต้ และประชาชน​ในพื้นที่จำนวน​กว่า ๑,๐๐๐ คน เข้าร่วม
โอกาส​นี้​ รัฐมนตรีว่าการกระทรวงยุติธรรม ได้มอบนโยบายใจความสำคัญ​ตอนหนึ่ง​ว่า การลงพื้นที่จังหวัดชายแดนภาคใต้ทำให้เกิดองค์ความรู้ใหม่ ในด้านยาเสพติดเป็นปัญหาของประชาคมโลกนานาชาติฝากความหวังให้กับประเทศไทย โดยเฉพาะยาบ้าเป็นยาที่ทำลายสมอง ซึ่งการแก้ปัญหา​มีเสาหลัก ๔ ประการ ประกอบด้วย ๑) การป้องกันที่มีครอบครัวเป็นโหนดหรือเป็นหน่วยพื้นฐานที่ดีที่สุดในการป้องกันยาเสพติด หากป้องกันไม่ได้จะทำให้เกิดการใช้งบประมาณตามมาในการแก้ไขฟื้นฟู ดังนั้น ควรสนับสนุนงบประมาณ​ให้กับครอบครัวเพื่อพัฒนาเด็กและมีความเเข็งแกร่งพัฒนาด้านจิตใจและปัญญา ๒) พัฒนาและวิจัยยาเสพติดที่ลดอันตรายจากการใช้ยาเสพติดในทุกด้าน ๓) การให้บริการบำบัดรักษาและฟื้นฟูที่ครบวงจรและทั่วถึง ตลอดจนการลดการตีตราผู้เสพและผู้ผ่านการบำบัด และ ๔) สร้างเศรษฐกิจให้มีรายได้เพียงพอ
ทั้งนี้ รัฐมนตรี​ว่าการ​กระทรวง​ยุติธรรม​ ได้มอบหมาย สำนักงาน ป.ป.ส. กำหนดจุดเน้นในการป้องกัน ลดทอนอันตรายจากการใช้ยาเสพติด และการบังคับใช้กฎหมายในประเด็นกัญชากระท่อม และดูแลกรณีของชาวบ้านที่ลูกติดยาเสพติด (ส่งบำบัดและส่งเสริมอาชีพ) รวมทั้งดูแลผู้ที่ผ่านการบำบัดโดยชุมชน (CBTx) พร้อมทั้งเน้นย้ำฝากหน่วยงานราชการที่เกี่ยวข้องสนับสนุนงบประมาณในการขับเคลื่อนงานของจิตอาสาภาคประชาชนในการทำงานยาเสพติด

ที่มา : https://www.thaigov.go.th/news/contents/details/88000