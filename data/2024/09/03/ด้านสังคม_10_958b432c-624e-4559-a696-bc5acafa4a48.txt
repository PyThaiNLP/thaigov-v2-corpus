รัฐบาลไทย-ข่าวทำเนียบรัฐบาล-“วราวุธ” ส่ง ทีม สหวิชาชีพ-ทีม พม. หนึ่งเดียว จว. ลงพื้นที่ช่วยเหลือ ปชช.-กลุ่มเปราะบาง เดือดร้อนจากน้ำท่วม เตรียมพร้อม เยียวยาจิตใจ-ซ่อมแซมบ้าน


วันอังคารที่ 3 กันยายน 2567
“วราวุธ” ส่ง ทีม สหวิชาชีพ-ทีม พม. หนึ่งเดียว จว. ลงพื้นที่ช่วยเหลือ ปชช.-กลุ่มเปราะบาง เดือดร้อนจากน้ำท่วม เตรียมพร้อม เยียวยาจิตใจ-ซ่อมแซมบ้าน
“วราวุธ” ส่ง ทีม สหวิชาชีพ-ทีม พม. หนึ่งเดียว จว. ลงพื้นที่ช่วยเหลือ ปชช.-กลุ่มเปราะบาง เดือดร้อนจากน้ำท่วม เตรียมพร้อม เยียวยาจิตใจ-ซ่อมแซมบ้าน
วันที่ 3 กันยายน 2567 ที่ทำเนียบรัฐบาล นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) เปิดเผยว่า สำหรับความคืบหน้าการให้ความช่วยเหลือพี่น้องประชาชนที่ได้รับผลกระทบจากน้ำท่วม ซึ่งขณะนี้มีพื้นที่ 22 จังหวัดทั้งภาคเหนือ ภาคตะวันออกเฉียงเหนือ และภาคใต้ โดยทีม พม. หนึ่งเดียวจังหวัด ของกระทรวง พม. ได้เข้าช่วยเหลือทุกวันในทุกพื้นที่ และมีการรายงานให้กับผู้บริหารกระทรวง พม. ทราบทุกวัน ซึ่งการลงพื้นที่ของเจ้าหน้าที่กระทรวง พม. นั้น ไม่ใช่เป็นเพียงแค่นำถุงยังชีพไปมอบให้หรือไม่ใช่เป็นเพียงแค่การไปทำอาหารให้พี่น้องประชาชน แต่ยังมีการไปสำรวจบ้านเรือนที่ได้รับความเดือดร้อนและเร่งประสานงานเรื่องงบประมาณสำหรับการซ่อมแซมที่พักอาศัยของกลุ่มเปราะบาง ซึ่งเราเข้าไปสนับสนุนให้ครอบครัวละ 40,000 บาท รวมทั้งสถาบันพัฒนาองค์กรชุมชน (องค์การมหาชน) หรือ พอช. จะมีเงินอีกจำนวนหนึ่งประมาณ 40,000 บาทต่อครอบครัวเช่นกัน  นอกจากนั้นแล้ว กระทรวง พม. ยังมีทีมสหวิชาชีพ เข้าไปฟื้นฟูเยียวยาทางด้านจิตใจพี่น้องประชาชน เพราะว่าบางครั้งผลกระทบจากสถานการณ์น้ำท่วมถึงแม้ว่าจะเกิดขึ้นเพียงไม่กี่วัน แต่ความเสียหายนั้น กินเวลามากกว่านั้น  โดยทีมสหวิชาชีพของกระทรวง พม. จะเข้าไปให้กำลังใจแล้วไปเยียวยาทางความรู้สึก ซึ่งกำลังใจนั้นเป็นสิ่งที่สำคัญในยามที่เกิดภัยพิบัติเช่นนี้
#ข่าวพม #พม #ศรส #esshelpme #1300 #วราวุธศิลปอาชา #วราวุธรับฟังทำจริง #พมพอใจให้ทุกวัยพึงพอใจในพม #พมหนึ่งเดียว #ช่วยเหลือน้ำท่วม

ที่มา : https://www.thaigov.go.th/news/contents/details/87718