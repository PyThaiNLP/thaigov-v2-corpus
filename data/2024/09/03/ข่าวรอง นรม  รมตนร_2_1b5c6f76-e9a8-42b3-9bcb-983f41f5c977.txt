รัฐบาลไทย-ข่าวทำเนียบรัฐบาล-“ภูมิธรรม” เผย เตรียมสั่งการในที่ประชุม ครม. สำรวจความเสียหาย สถานที่ราชการ บ้านเรือนประชาชน เตรียมอนุมัติงบกลางช่วยเหลือพื้นที่ประสบภัย


วันอังคารที่ 3 กันยายน 2567
03/09/2567
พิมพ์
“ภูมิธรรม” เผย เตรียมสั่งการในที่ประชุม ครม. สำรวจความเสียหาย สถานที่ราชการ บ้านเรือนประชาชน เตรียมอนุมัติงบกลางช่วยเหลือพื้นที่ประสบภัย
“ภูมิธรรม” เผย เตรียมสั่งการในที่ประชุม ครม. สำรวจความเสียหาย สถานที่ราชการ บ้านเรือนประชาชน เตรียมอนุมัติงบกลางช่วยเหลือพื้นที่ประสบภัย
วันนี้ (3 ก.ย. 67) เวลา 09.50 น. ณ บริเวณหน้าตึกบัญชาการ 1 ทำเนียบรัฐบาล นายภูมิธรรม  เวชยชัย รองนายกรัฐมนตรี ปฏิบัติหน้าที่แทนนายกรัฐมนตรี เปิดเผยว่า ที่ประชุมคณะรัฐมนตรีวันนี้จะมีการหารือถึงการช่วยเหลือเยียวยาประชาชนจากสถานการณ์อุทกภัย ซึ่งตนเองจะสั่งการในที่ประชุมคณะรัฐมนตรี ให้ผู้ว่าราชการจังหวัด และหัวหน้าหน่วยราชการทุกหน่วย  เร่งสำรวจความเสียหาย เพราะตอนนี้น้ำทางเหนือลงมาหมดแล้ว และสามารถสำรวจได้ โดยให้สำรวจทั้งสถานที่ของหน่วยราชการ และบ้านเรือนของพี่น้องประชาชน ซึ่งเรื่องการฟื้นฟู ตนเองจะสั่งการในที่ประชุม ครม. พร้อมกับย้ำว่า จะทำงานโดยเร็ว เรื่องไหนที่ส่งเรื่องมาก่อน ก็จะดำเนินการก่อน ตนเองจะเซ็นงบกลางประมาณลงไป ซึ่งสามารถดำเนินการได้ทันที
นายภูมิธรรม กล่าวถึงการพูดคุยเรื่องค่าน้ำค่าไฟให้กับประชาชน ว่า ขอไปดูรายละเอียดอีกครั้ง ซึ่งเราใส่ใจเรื่องนี้และได้สั่งการไปแล้วหน่วยงานที่มีความพร้อมอยู่แล้ว

ที่มา : https://www.thaigov.go.th/news/contents/details/87704