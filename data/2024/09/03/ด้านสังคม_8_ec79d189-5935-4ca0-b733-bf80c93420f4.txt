รัฐบาลไทย-ข่าวทำเนียบรัฐบาล-“วราวุธ” เผย พม. คิกออฟ "จังหวัดน่าอยู่สำหรับเด็ก เมืองสร้างเด็ก เด็กสร้างเมือง" เตรียมนำร่อง 12 จังหวัด


วันอังคารที่ 3 กันยายน 2567
“วราวุธ” เผย พม. คิกออฟ "จังหวัดน่าอยู่สำหรับเด็ก เมืองสร้างเด็ก เด็กสร้างเมือง" เตรียมนำร่อง 12 จังหวัด
“วราวุธ” เผย พม. คิกออฟ "จังหวัดน่าอยู่สำหรับเด็ก เมืองสร้างเด็ก เด็กสร้างเมือง" เตรียมนำร่อง 12 จังหวัด
วันที่ 3 กันยายน 2567 ที่ทำเนียบรัฐบาล นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) เปิดเผยว่า กระทรวงการพัฒนาสังคมและความมั่นคงของมนุษย์ (พม.) โดยกรมกิจการเด็กและเยาวชน ได้จัดโครงการ "จังหวัดน่าอยู่สำหรับเด็ก เมืองสร้างเด็ก เด็กสร้างเมือง" เพื่อพัฒนาจังหวัดนำร่องการพัฒนา เด็กและเยาวชนเป็นพลเมืองที่มีคุณภาพบูรณาการความร่วมมือการพัฒนาคุณภาพชีวิตเด็กและเยาวชนให้สอดคล้องกับสถานการณ์และเสริมสร้างความเข้มแข็งของกลไกและเครือข่ายการทำงานในระดับพื้นที่
นายวราวุธ กล่าวว่า กระทรวง พม. ได้กำหนดจัดงานเปิดตัวกิจกรรม "จังหวัดน่าอยู่สำหรับเด็ก เมืองสร้างเด็ก เด็กสร้างเมือง" ในช่วงบ่าย วันที่ 7 กันยายน 2567 ที่สวนเฉลิมภัทรราชินี (หอคอยบรรหาร - แจ่มใส สุพรรณบุรี) อำเภอเมือง จังหวัดสุพรรณบุรี โดยมีคณะผู้บริหารกระทรวง พม. หน่วยงานทีม พม. หนึ่งเดียว จังหวัดสุพรรณบุรี และภาคีเครือข่าย ได้แก่ สภาเด็กและเยาวชนจังหวัดสุพรรณบุรี วิทยาลัยช่างศิลปสุพรรณบุรี วิทยาลัยสารพัดช่างสุพรรณบุรี และสำนักงานกองทุนสนับสนุนการสร้างเสริมสุขภาพ เข้าร่วม ซึ่งจังหวัดสุพรรณบุรี ถือเป็นหนึ่งในจังหวัดนำร่อง 12 จังหวัด (จังหวัดสุพรรณบุรี นครปฐม เพชรบุรี อุบลราชธานี ร้อยเอ็ด พะเยา เชียงราย ปัตตานี สงขลา พิษณุโลก ลพบุรี สกลนคร) ของโครงการดังกล่าว ทั้งนี้ภายในงานครั้งนี้ จะมีกิจกรรมที่น่าสนใจ คือ พื้นที่สร้างสรรค์มหัศจรรย์เด็กสุพรรณบุรี ลานกิจกรรมพื้นที่สร้างสร้างสรรค์ ได้แก่ 1) สภาเด็กสร้างสรรค์ โดยสภาเด็กและเยาวชนจังหวัดสุพรรณบุรี 2) สืบสานศิลปวัฒนธรรมไทย โดยผู้แสดงความสามารถด้านศิลปวัฒนธรรม 3) ผู้แสดงความสามารถ โดยศูนย์คุ้มครองคนไร้ที่พึ่งจังหวัดสุพรรณบุรี 4) Art for kids โดยวิทยาลัยช่างศิลปสุพรรณบุรี 5) Cooking with kids โดยวิทยาลัยสารพัดช่างสุพรรณบุรี  6) การแสดงดนตรี และ 7) กิจกรรม Ted talk จึงขอเชิญผู้สนใจเข้าร่วมงานเพื่อเป็นกำลังใจให้เด็กและเยาวชน
#ข่าวพม #พม #ศรส #esshelpme #1300 #วราวุธศิลปอาชา #วราวุธรับฟังทำจริง #พมพอใจให้ทุกวัยพึงพอใจในพม #พมหนึ่งเดียว #เด็กและเยาวชน #จังหวัดน่าอยู่ #เมืองสร้างเด็ก #สุพรรณบุรี

ที่มา : https://www.thaigov.go.th/news/contents/details/87716