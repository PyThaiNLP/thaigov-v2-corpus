รัฐบาลไทย-ข่าวทำเนียบรัฐบาล-ปลัดฯ ณัฐพล นำคณะผู้บริหาร อก. เข้าเฝ้า สมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ ทูลเกล้าฯ ถวายเงินรายได้ จากการออกร้านสภากาชาดไทย 2566


วันอังคารที่ 3 กันยายน 2567
03/09/2567
พิมพ์
ปลัดฯ ณัฐพล นำคณะผู้บริหาร อก. เข้าเฝ้า สมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ ทูลเกล้าฯ ถวายเงินรายได้ จากการออกร้านสภากาชาดไทย 2566
ปลัดฯ ณัฐพล นำคณะผู้บริหาร อก. เข้าเฝ้า สมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ ทูลเกล้าฯ ถวายเงินรายได้ จากการออกร้านสภากาชาดไทย 2566
วันที่ 2 กันยายน 2567 ดร.ณัฐพล รังสิตพล ปลัดกระทรวงอุตสาหกรรม พร้อมด้วยคณะผู้บริหารกระทรวงอุตสาหกรรม เข้าเฝ้ารับเสด็จ สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี อุปนายิกาผู้อำนวยการสภากาชาดไทย ณ วังสระปทุม โดยปลัดกระทรวงอุตสาหกรรมได้ทูลเกล้าฯ ถวายเงินรายได้จากการออกร้านกระทรวงอุตสาหกรรม  จำนวน 6,149,833.99 บาท เพื่อบำรุงสภากาชาดไทย พร้อมด้วยนางสาวณัฏฐิญา เนตยสุภา รองปลัดกระทรวงอุตสาหกรรม ถวายมาลัยข้อพระกร ซึ่งการจัดงานดังกล่าว การนิคมอุตสาหกรรมแห่งประเทศไทยเป็นหน่วยงานหลักในการจัดงาน และผู้ว่าการการนิคมอุตสาหกรรมแห่งประเทศไทย (นายวีริศ อัมระปาล) ได้เรียนเชิญผู้บริหารกระทรวงอุตสาหกรรม ได้แก่ นายเอกภัทร วังสุวรรณ นายบรรจง สุกรีฑา นายใบน้อย สุวรรณชาตรี รองปลัดกระทรวงอุตสาหกรรม นางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรม นายอดิทัต วะสีนนท์ อธิบดีกรมอุตสาหกรรมพื้นฐานและการเหมืองแร่ นายวิฤทธิ์ วิเศษสินธุ์ เลขาธิการคณะกรรมการอ้อยและน้ำตาลทราย ร่วมเฝ้าทูลละอองพระบาท
ในการนี้ กระทรวงอุตสาหกรรม ได้ดำเนินงานภายใต้คณะกรรมการจัดงานร้านกระทรวงอุตสาหกรรมในงานกาชาด ประจำปี 2566 ซึ่งมีปลัดกระทรวงอุตสาหกรรมเป็นประธาน ดำเนินงานเกี่ยวกับการจัดงานร้านกระทรวงอุตสาหกรรมในงานกาชาด โดยจัดหาของรางวัลสลากกาชาดร้านกระทรวงอุตสาหกรรมและการจัดทำสลากบำรุงสภากาชาดไทย  และจัดนิทรรศการและกิจกรรมแสดงผลงานของหน่วยงานที่เป็นประโยชน์ต่อสังคมและมีส่วนร่วมกับสภากาชาดไทยในกิจกรรมต่าง ๆ ในงานกาชาด ประจำปี 2566  ภายใต้แนวคิด “งานกาชาด 100 ปี รื่นรมย์สุขฤดี ณ ที่แห่งการให้” วันที่ 8-18 ธันวาคม 2566 ณ บริเวณสวนลุมพินี

ที่มา : https://www.thaigov.go.th/news/contents/details/87728