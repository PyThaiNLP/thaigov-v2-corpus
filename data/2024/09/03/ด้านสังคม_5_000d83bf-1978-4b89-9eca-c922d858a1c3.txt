รัฐบาลไทย-ข่าวทำเนียบรัฐบาล-ดีอีเปิดงาน AWS มุ่งพัฒนา AI ขับเคลื่อนการเติบโตทางเศรษฐกิจดิจิทัล


วันอังคารที่ 3 กันยายน 2567
ดีอีเปิดงาน AWS มุ่งพัฒนา AI ขับเคลื่อนการเติบโตทางเศรษฐกิจดิจิทัล
ดีอีเปิดงาน AWS มุ่งพัฒนา AI ขับเคลื่อนการเติบโตทางเศรษฐกิจดิจิทัล
วันที่ 3 กันยายน 2567 นายเวทางค์ พ่วงทรัพย์ รองปลัดกระทรวงดิจิทัลเพื่อเศรษฐกิจและสังคม (ดีอี) กล่าวเปิดงาน Thailand Public Sector: Explore Generative AI on AWS พร้อมการเสวนา ในหัวข้อ “Shaping Thailand's Tomorrow: Harnessing AI for National Growth and Innovation” โดยมี ผู้บริหาร AWS ให้การต้อนรับ และผู้ที่เกี่ยวข้องเข้าร่วม ณ ห้องสยาม ฮอลล์ (ชั้น ๖) โรงแรมอีสติน แกรนด์พญาไท กรุงเทพฯ
นายเวทางค์ กล่าวว่า ประเทศไทยกำลังมุ่งพัฒนาขีดความสามารถด้านปัญญาประดิษฐ์ (AI) เพื่อขับเคลื่อนการเติบโตทางเศรษฐกิจดิจิทัล โดยมีแนวทาง 5 ประการ ดังนี้
1. เสริมสร้างโครงสร้างพื้นฐานดิจิทัล เช่น การอัพเกรดศูนย์ข้อมูลภาครัฐและการประมวลผลแบบคลาวด์
2. ส่งเสริม AI ในภาคส่วนสำคัญ เช่น เกษตรกรรม ท่องเที่ยว สาธารณสุข การบริหารภาครัฐ และการเงิน
3. พัฒนาทักษะแรงงานด้าน AI และส่งเสริมความรู้ด้าน AI Ethics
4. เร่งการนำ AI มาประยุกต์ใช้ในทุกภาคส่วน โดยเฉพาะในหน่วยงานราชการ
5. สร้างความเชื่อถือและความปลอดภัยของ AI ผ่านการกำกับดูแลและความร่วมมือระหว่างประเทศ
ทั้งนี้ ยังเน้นย้ำว่า AI เป็นโอกาสสำคัญของประเทศไทยในการพัฒนาสู่อนาคตที่ยั่งยืน และหวังว่าจะได้ร่วมมือกับภาคเอกชนเพื่อผลักดันให้ไทยเป็นผู้นำด้าน AI ในภูมิภาค
---------------------------------------------------

ที่มา : https://www.thaigov.go.th/news/contents/details/87712