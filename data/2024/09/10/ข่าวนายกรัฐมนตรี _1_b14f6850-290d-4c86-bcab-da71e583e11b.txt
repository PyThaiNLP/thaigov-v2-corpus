รัฐบาลไทย-ข่าวทำเนียบรัฐบาล-​“แพทองธาร” รับโทรศัพท์แสดงความยินดีในโอกาสรับตำแหน่งนายกรัฐมนตรีจากดาโตะ เซอรี อันวาร์ อิบราฮิม นายกรัฐมนตรีมาเลเซีย


วันอังคารที่ 10 กันยายน 2567
10/09/2567
พิมพ์
​“แพทองธาร” รับโทรศัพท์แสดงความยินดีในโอกาสรับตำแหน่งนายกรัฐมนตรีจากดาโตะ เซอรี อันวาร์ อิบราฮิม นายกรัฐมนตรีมาเลเซีย
​“แพทองธาร” รับโทรศัพท์แสดงความยินดีในโอกาสรับตำแหน่งนายกรัฐมนตรีจากดาโตะ เซอรี อันวาร์ อิบราฮิม นายกรัฐมนตรีมาเลเซีย
วันนี้ (10 กันยายน 2567) นางสาวแพทองธาร ชินวัตร นายกรัฐมนตรี โพสต์ข้อความผ่าน Twitter (X)  ภายหลังรับโทรศัพท์แสดงความยินดีจากดาโตะ เซอรี อันวาร์ อิบราฮิม (Dato’ Seri Anwar Ibrahim) นายกรัฐมนตรีมาเลเซีย
โดยนายกรัฐมนตรีขอบคุณนายกรัฐมนตรีมาเลเซีย และรัฐบาลมาเลเซียสำหรับมิตรภาพที่ดี และยินดีที่ทั้งสองประเทศเป็นเพื่อนบ้านที่มีความสัมพันธ์ที่ใกล้ชิด รวมทั้ง ยืนยันความตั้งใจที่จะทำงานอย่างใกล้ชิดกับนายกรัฐมนตรีอันวาร์ เพื่อสานต่อพลวัตและนโยบายที่นายกรัฐมนตรีอันวาร์ กับนายกรัฐมนตรีเศรษฐาได้ริเริ่มไว้ และส่งเสริมความร่วมมือในด้านต่าง ๆ โดยเฉพาะการขยายการค้า การลงทุน ซึ่งมาเลเซียเป็นคู่ค้าอันดับ 1 ของไทยในอาเซียน และการท่องเที่ยว ซึ่งในปีที่ผ่านมา ชาวมาเลเซียเป็นนักท่องเที่ยวต่างชาติที่มาเที่ยวไทยเป็นจำนวนมากที่สุด โดยท่านนายกรัฐมนตรีอันวาร์และดิฉันจะร่วมมือผลักดันโครงการ Six Countries, One Destination เพื่อเสริมสร้างการท่องเที่ยวในภูมิภาคด้วย
ซึ่งทั้งสองฝ่ายยังเห็นพ้องที่จะทำงานร่วมกันอย่างใกล้ชิดเพื่อส่งเสริมสันติสุขและการพัฒนาพื้นที่ชายแดนของทั้งสองประเทศ เพื่อประโยชน์ของประชาชนทั้งสองฝ่าย และในโอกาสนี้ นายกรัฐมนตรีอันวาร์ยังได้เชิญนายกรัฐมนตรีเยือนมาเลเซียอย่างเป็นทางการในโอกาสแรกด้วย

ที่มา : https://www.thaigov.go.th/news/contents/details/87864