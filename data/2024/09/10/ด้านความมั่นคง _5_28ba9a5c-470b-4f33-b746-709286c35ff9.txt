รัฐบาลไทย-ข่าวทำเนียบรัฐบาล-ในวันอังคารที่ ๑๐ กันยายน ๒๕๖๗ สำนักงานปลัดกระทรวงกลาโหม ได้จัดกิจกรรมพัฒนาวัดพัฒนาใจ เทิดทูนสถาบันพระมหากษัตริย์ถวายเป็นพระราชกุศลแด่พระบาทสมเด็จพระเจ้าอยู่หัว


วันอังคารที่ 10 กันยายน 2567
ในวันอังคารที่ ๑๐ กันยายน ๒๕๖๗ สำนักงานปลัดกระทรวงกลาโหม ได้จัดกิจกรรมพัฒนาวัดพัฒนาใจ เทิดทูนสถาบันพระมหากษัตริย์ถวายเป็นพระราชกุศลแด่พระบาทสมเด็จพระเจ้าอยู่หัว
เนื่องในโอกาสมหามงคลเฉลิมพระชนมพรรษา ๖ รอบ (๒๘ กรกฎาคม ๒๕๖๗) ณ วัดปากน้ำ เขตภาษีเจริญ กรุงเทพมหานคร โดยมี พลโท ภัทร์นรินทร์ วิจิตรพฤกษ์ ผู้ทรงคุณวุฒิพิเศษสำนักงานปลัดกระทรวงกลาโหม  ผู้แทนปลัดกระทรวงกลาโหม เป็นประธานในพิธี
พร้อมด้วย ข้าราชการในสังกัดสำนักงานปลัดกระทรวงกลาโหม ร่วมในพิธี การจัดกิจกรรมในครั้งนี้ มีวัตถุประสงค์แสดงพลังแห่งความจงรักภักดีต่อสถาบันพระมหากษัตริย์ รวมทั้งเพื่อให้ข้าราชการ ลูกจ้าง และ พนักงานราชการในสังกัดสำนักงานปลัดกระทรวงกลาโหม ได้แสดงออกถึงการมีจิตอาสา ด้วยการบำเพ็ญสาธารณประโยชน์ ซึ่งมีกิจกรรมประกอบด้วย พิธีบำเพ็ญกุศลถวายเป็นพระราชกุศล กิจกรรมพัฒนาวัด และกิจกรรมเลี้ยงอาหารกลางวันเด็กนักเรียน โดยมี เจ้าหน้าที่สำนักงานเขตภาษีเจริญ และนักเรียนโรงเรียนสตรีวัดอัปสรสวรรค์เข้าร่วมกิจกรรมเพื่อเสริมสร้างความสามัคคีและเสรริมสร้างความมั่นคงของสถาบันหลักของชาติ
สำหรับวัดปากน้ำ เป็นพระอารามหลวงชั้นตรี ชนิดสามัญ ตั้งอยู่ริมคลองหลวงหรือคลองบางกอกใหญ่ เป็นวัดโบราณสร้างมาตั้งแต่สมัยกรุงศรีอยุธยาตอนกลาง ได้บูรณปฏิสังขรณ์ใหญ่ในตอนต้นกรุงรัตนโกสินทร์ และให้คงรูปแบบสถาปัตยกรรมสมัยกรุงศรีอยุธยาไว้ เป็นศูนย์กลางการสอนสมถวิปัสนากัมมัฎฐานตามแนวทางพระมงคลเทพมุนี (หลวงพ่อสด จนทสโร) มีพระพุทธธรรมกายเทพมงคล พระพุทธรูปปางสมาธิ ซึ่งมีความสูง ๖๙ เมตร โดยเป็นรูปปั้นและพระพุทธรูปที่สูงที่สุดในกรุงเทพมหานคร และสูงที่สุดเป็นอันดับที่ ๓ ของประเทศไทย นอกจากนั้นยังเป็นสำนักเรียนที่จัดการการศึกษาพระปริยัติธรรม ทั้งแผนกธรรมและแผนกบาลี และเมื่อวันที่ ๑๕ - ๓๐ กรกฎาคม ๒๕๖๗ กระทรวงกลาโหม ได้รับความอนุเคราะห์จากวัดปากน้ำในการจัดกิจกรรมอุปสมบทหมู่เฉลิมพระเกียรติ ถวายเป็นพระราชกุศลแด่ พระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา ๖ รอบ ๒๘ กรกฎาคม ๒๕๖๗ ในภาพรวมของกระทรวงกลาโหม
#กระทรวงกลาโหม #สำนักงานปลัดกระทรวงกลาโหม #กองทัพไทย #กองบัญชาการกองทัพไทย #กองทัพบก #กองทัพเรือ #กองทัพอากาศ #ทหารบก #ทหารเรือ #ทหารอากาศ #เหล่าทัพ

ที่มา : https://www.thaigov.go.th/news/contents/details/87858