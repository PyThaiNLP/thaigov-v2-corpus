รัฐบาลไทย-ข่าวทำเนียบรัฐบาล-กอช. ลุย 3 จว.ภาคเหนือ มอบเงินเยียวยา-ให้กำลังใจ ผู้ประสบภัยน้ำท่วม


วันพุธที่ 4 กันยายน 2567
04/09/2567
พิมพ์
กอช. ลุย 3 จว.ภาคเหนือ มอบเงินเยียวยา-ให้กำลังใจ ผู้ประสบภัยน้ำท่วม
กอช. ลงพื้นที่มอบสิ่งของอุปโภค บริโภค และเงินบริจาค เพื่อช่วยเหลือและบรรเทาความเดือดร้อนให้กับประชาชนพื้นที่ประสบอุทกภัยจากสถานการณ์น้ำท่วมฉับพลันและน้ำป่าไหลหลากหลายจังหวัดทางภาคเหนือ ได้แก่ จ.เชียงราย จ.พะเยา และจ.น่าน ระหว่างวันที่ 3-4 ก.ย.2567
น.ส.จารุลักษณ์ เรืองสุวรรณ เลขาธิการคณะกรรมการกองทุนการออมแห่งชาติ (กอช.) นำคณะฯ ลงพื้นที่มอบสิ่งของอุปโภค บริโภค และเงินบริจาค เพื่อช่วยเหลือและบรรเทาความเดือดร้อนให้กับประชาชนในพื้นที่ประสบอุทกภัย จากสถานการณ์น้ำท่วมฉับพลันและน้ำป่าไหลหลากในหลายจังหวัดทางภาคเหนือ ได้แก่ จ.เชียงราย จ.พะเยา และจ.น่าน ระหว่างวันที่ 3-4 กันยายน 2567
พร้อมกันนี้ น.ส.จารุลักษณ์ ยังได้มอบสิ่งของอุปโภค บริโภคที่จำเป็น และเงินช่วยเหลือ เพื่อเยียวยาและฟื้นฟู ผู้ที่ได้รับผลกระทบจากสถานการณ์น้ำท่วม ในจ.เพชรบูรณ์ จ.แพร่ และ จ.อุดรธานี อีกด้วย ทั้งนี้ กอช. ขอเคียงข้างคนไทย ร่วมติดตามสถานการณ์อย่างใกล้ชิด เพื่อให้การช่วยเหลือผู้ประสบอุทกภัยอย่างต่อเนื่อง และขอร่วมเป็นกำลังใจให้ผู้ประสบอุทกภัยน้ำท่วม ผ่านพ้นสถานการณ์ที่ยากลำบาก ให้กลับมาดำรงชีวิตปกติได้โดยเร็ว

ที่มา : https://www.thaigov.go.th/news/contents/details/87778