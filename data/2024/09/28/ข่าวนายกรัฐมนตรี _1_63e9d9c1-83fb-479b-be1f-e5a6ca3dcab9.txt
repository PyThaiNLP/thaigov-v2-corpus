รัฐบาลไทย-ข่าวทำเนียบรัฐบาล-​จิตอาสา เจ้าหน้าที่ สุดปลื้ม นายกฯ เป็นกันเอง จบงานฟื้นฟู เชียงรายรัฐบาลจัดเลี้ยงอาหารค่ำพร้อมขอบคุณเจ้าหน้าที่ทุ่มเททำงานช่วยเหลือประชาชนในพื้นที่


วันศุกร์ที่ 27 กันยายน 2567
27/09/2567
พิมพ์
​จิตอาสา เจ้าหน้าที่ สุดปลื้ม นายกฯ เป็นกันเอง จบงานฟื้นฟู เชียงรายรัฐบาลจัดเลี้ยงอาหารค่ำพร้อมขอบคุณเจ้าหน้าที่ทุ่มเททำงานช่วยเหลือประชาชนในพื้นที่
​จิตอาสา เจ้าหน้าที่ สุดปลื้ม นายกฯ เป็นกันเอง จบงานฟื้นฟู เชียงรายรัฐบาลจัดเลี้ยงอาหารค่ำพร้อมขอบคุณเจ้าหน้าที่ทุ่มเททำงานช่วยเหลือประชาชนในพื้นที่
วันนี้ (27 กันยายน 2567) เวลา 20.00 น. ณ ร้านอาหารท่าน้ำภูแล อ.เมืองเชียงราย จ.เชียงราย นายจิรายุ ห่วงทรัพย์ ที่ปรึกษานายกรัฐมนตรี เปิดเผยว่า ภายหลังร่วมรับประทานอาหารค่ำ เพื่อจัดเลี้ยงอาหารเจ้าหน้าที่กู้ภัย และจิตอาสา ที่เหน็ดเหนื่อยจากการช่วยเหลือผู้ประสบอุทกภัย ในนามตัวแทนรัฐบาล นางสาวแพทองธาร ชินวัตร นายกรัฐมนตรีกล่าวขอบคุณเจ้าหน้าที่กู้ภัยและจิตอาสาที่ลงพื้นที่ช่วยเหลือผู้ประสบภัยในพื้นที่จังหวัดเชียงราย ประกอบด้วย กองอาสารักษาดินแดนส่วนกลาง จำนวน 120 คน กองอาสารักษาดินแดนจังหวัดแม่ฮ่องสอน จำนวน 100 คน มูลนิธิสยามเชียงราย จำนวน 200 คนมูลนิธิแสงธรรมเชียงราย จำนวน 20 คน  ทีมงานทีมงานเชียงรายแอดเวนเจอร์  4×4  จำนวน 30 คน ชมรมจิตอาสาแทนคุณแผ่นดินจังหวัดเชียงใหม่  จำนวน 10 คน และชมรมหินหมุน + เด็กดื้อจังหวัดพิษณุโลก จำนวน 10 คน
นายกรัฐมนตรี กล่าวว่า รัฐบาลมีความจริงใจอยากให้แผนการดำเนินการต่าง ๆ เดินไปอย่างรวดเร็ว ไม่ว่าจะการเยียวยา และการช่วยเหลือจากภาครัฐ ภาคเอกชน ซึ่งทุกภาคส่วน ทุกคนตั้งใจลงพื้นที่ช่วยเหลือ และดีใจที่ได้พูดคุยกับทุกคนในวันนี้ ในส่วนของรัฐบาลมอบหมายให้รองนายกรัฐมนตรี และรัฐมนตรีกระทรวงแบ่งกันลงพื้นที่ของ เพื่อกระจายการทำงานช่วยเหลือประชาชน
นายกรัฐมนตรีกล่าวถึง การกู้ภัยรวมถึงจิตอาสาต่าง ๆ ทราบว่าเหนื่อยมาก ๆ ทั้งแรงกาย แรงใจ ขอให้กินอิ่ม นอนหลับ มีแรงกาย ส่วนแรงใจรัฐบาลพร้อมจะสนับสนุนทุกอย่าง อย่างเต็มที่ ได้ทราบปัญหาแล้วว่าตรงไหนเกิดขึ้นบ้าง ซึ่งวันอังคารนี้ จะนำเรื่องช่วยเหลือเพิ่มเติมเข้า ครม.
นายกรัฐมนตรี ระบุถึงปัญหาน้ำท่วมว่า มีความทุกข์ใจ แต่ขอให้อุ่นใจว่า  รัฐบาลจะไม่ทิ้งประชาชนแน่นอน แม้ว่าขั้นตอนต่าง ๆ อาจจะเยอะ รัฐบาลจะพยามทำให้เร็วที่สุดก็ ขอส่งกำลังใจให้กับพี่น้องชาวเชียงรายทุกคน และอาสาสมัครทุกจังหวัดที่มาในวันนี้

ที่มา : https://www.thaigov.go.th/news/contents/details/88508