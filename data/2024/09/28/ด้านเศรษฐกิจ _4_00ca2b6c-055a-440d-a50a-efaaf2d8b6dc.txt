รัฐบาลไทย-ข่าวทำเนียบรัฐบาล-อก.ร่วมงาน “China-ASEAN Expo 2024” สร้างความร่วมมือ อาเซียน-จีน ขับเคลื่อนอุตสาหกรรมยานยนต์สู่ความยั่งยืน


วันเสาร์ที่ 28 กันยายน 2567
28/09/2567
พิมพ์
อก.ร่วมงาน “China-ASEAN Expo 2024” สร้างความร่วมมือ อาเซียน-จีน ขับเคลื่อนอุตสาหกรรมยานยนต์สู่ความยั่งยืน
อก.ร่วมงาน “China-ASEAN Expo 2024” สร้างความร่วมมือ อาเซียน-จีน ขับเคลื่อนอุตสาหกรรมยานยนต์สู่ความยั่งยืน
วันที่ 24 กันยายน 2567 นายเอกนิติ รมยานนท์ ผู้ตรวจราชการกระทรวงอุตสาหกรรม ในฐานะผู้แทนปลัดกระทรวงอุตสาหกรรม ดร.เกรียงศักดิ์ วงศ์พร้อมรัตน์ ผู้อำนวยการสถาบันยานยนต์  และผู้แทนสำนักงานเศรษฐกิจอุตสาหกรรมและ เข้าร่วมงาน “China-ASEAN Expo 2024: China-ASEAN Automotive Industry Cooperation and Development Forum หรือ CAAF” ณ นครหนานหนิง สาธารณรัฐประชาชนจีน ซึ่งงานประชุมดังกล่าวจัดขึ้นเพื่อแลกเปลี่ยนข้อมูล ข้อคิดเห็น ข้อเสนอแนะ รวมทั้งปัญหาและอุปสรรค ในการพัฒนาอุตสาหกรรมยานยนต์ โดยมีผู้เชี่ยวชาญ ผู้ประกอบการชั้นนำ รวมทั้งผู้แทนจากหน่วยงานภาครัฐจากประเทศสมาชิกอาเซียน อาทิ ไทย มาเลเซีย อินโดนีเซีย กัมพูชา รวมถึงประเทศเจ้าภาพ เข้าร่วมแลกเปลี่ยนข้อคิดเห็น ในครั้งนี้
โดยในช่วง “Plenary Session” นายเอกนิติ ได้นำเสนอหัวข้อ "Outlook of China-Thailand Automotive Industry Cooperation" ทั้งในด้านความร่วมมือปัจจุบันและอนาคต เช่น ข้อมูลและนโยบายการพัฒนาอุตสาหกรรมยานยนต์ ความร่วมมือด้านการพัฒนามาตรฐานยานยนต์ ระบบการตรวจสอบและรับรอง รวมทั้งความร่วมมือในการพัฒนาผู้ผลิตไทยให้เข้าสู่ห่วงโซ่อุปทานของอุตสาหกรรมยานยนต์ นอกจากนี้ได้นำเสนอศักยภาพและความพร้อมของศูนย์ทดสอบยานยนต์และยางล้อแห่งชาติ( ATTRIC) เพื่อที่จะนำไปสู่การวิจัยและพัฒนา การพัฒนาบุคลากรและผู้เชี่ยวชาญในอุตสาหกรรมยานยนต์ร่วมกัน นอกจากนี้ ได้มีการสัมภาษณ์ผ่านสื่อ (CCTV) ถึงสถานการณ์อุตสาหกรรมยานยนต์และการลงทุนของค่ายยานยนต์จากประเทศจีนในไทย รวมถึงความเป็นไปได้สำหรับความร่วมมือระหว่างไทยและจีนในการเพิ่มขีดความสามารถในการทดสอบมาตรฐานยานยนต์ให้สอดรับกับมาตรฐานสากล  ซึ่งงานดังกล่าวจะนำไปสู่การสร้างความร่วมมือในการพัฒนาอุตสาหกรรมยานยนต์ทั้งอาเซียนและจีน เพื่อเตรียมความพร้อมและสนับสนุนการเปลี่ยนผ่านไปสู่อุตสาหกรรมยานยนต์สมัยใหม่ต่อไป

ที่มา : https://www.thaigov.go.th/news/contents/details/88516