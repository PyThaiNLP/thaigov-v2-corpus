รัฐบาลไทย-ข่าวทำเนียบรัฐบาล-'รองปลัดฯ ณัฏฐิญา' ร่วมเปิดงาน 'THAI SME-GP DAY 2024' พร้อมมอบโล่ประกาศเกียรติคุณ หน่วยงานที่มีการจัดซื้อจัดจ้างสินค้าและบริการของ SME ระดับสูง


วันเสาร์ที่ 28 กันยายน 2567
28/09/2567
พิมพ์
'รองปลัดฯ ณัฏฐิญา' ร่วมเปิดงาน 'THAI SME-GP DAY 2024' พร้อมมอบโล่ประกาศเกียรติคุณ หน่วยงานที่มีการจัดซื้อจัดจ้างสินค้าและบริการของ SME ระดับสูง
'รองปลัดฯ ณัฏฐิญา' ร่วมเปิดงาน 'THAI SME-GP DAY 2024' พร้อมมอบโล่ประกาศเกียรติคุณ หน่วยงานที่มีการจัดซื้อจัดจ้างสินค้าและบริการของ SME ระดับสูง
วันที่ 26 กันยายน 2567 นางสาวณัฏฐิญา เนตยสุภา รองปลัดกระทรวงอุตสาหกรรม เข้าร่วมงานเชื่อมโยงคู่ค้าเพื่อสร้างโอกาส SME เข้าสู่ตลาดภาครัฐ/ภาคเอกชน หรือ THAI SME-GP DAY 2024 พร้อมด้วยนางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรม นายพิชิต มิทราวงศ์ กรรมการผู้จัดการ  ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) โดยมีนายประเสริฐ จันทรรวงทอง รองนายกรัฐมนตรี และรัฐมนตรีว่าการกระทรวงดิจิทัลเพื่อเศรษฐกิจและสังคม เป็นประธานเปิดงาน THAI SME-GP DAY 2024 มหกรรมรวมสินค้าและบริการของ SME ถึง 160 บูธ ซึ่งจัดขึ้นระหว่างวันที่ 26-28 ก.ย. 2567 เพื่อขยายโอกาสเข้าสู่ตลาดภาครัฐ ภาคเอกชน พร้อมติดอาวุธความรู้การจัดซื้อจัดจ้างภาครัฐ และแนวปฏิบัติที่ถูกต้อง รวมถึงกลยุทธ์การทำธุรกิจยุคใหม่ ให้เป็นแนวทางสำหรับผู้สนใจต่อยอดธุรกิจ เพื่อ SME แบบเบ็ดเสร็จครบวงจร ณ Hall 5 Impact Exhibition Center เมืองทองธานี อำเภอปากเกร็ด จังหวัดนนทบุรี
นอกจากนี้ ภายในงานยังจัดพิธีมอบโล่ประกาศเกียรติคุณเพื่อเชิดชูหน่วยงานภาครัฐที่ร่วมขับเคลื่อนมาตรการต่าง ๆ และร่วมสนับสนุนกลไก ข้อมูล รวมถึงสถาบันการเงินที่ร่วมสนับสนุนเงินทุนสำหรับ SME ในการเข้าถึงตลาดภาครัฐ และที่สำคัญคือหน่วยงานภาครัฐที่เป็นผู้ซื้อและมีการจัดซื้อจัดจ้างสินค้าและบริการของ SME ในระดับสูง ทั้งในพื้นที่ส่วนกลาง กรุงเทพและปริมณฑล รวมถึงส่วนภูมิภาค รวมทั้งสินค้าและบริการที่ SME ไทยที่ได้ขยายโอกาสทางการตลาด เช่น กลุ่มสินค้าเครื่องมือ อุปกรณ์และวัสดุสิ้นเปลืองทางการแพทย์ กลุ่มงานบริการด้านการท่องเที่ยว อาหาร ห้องพักและความบันเทิง และกลุ่มงานเทคโนโลยีสารสนเทศ การสื่อสารและโทรคมนาคม

ที่มา : https://www.thaigov.go.th/news/contents/details/88517