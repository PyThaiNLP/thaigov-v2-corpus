รัฐบาลไทย-ข่าวทำเนียบรัฐบาล-รมช.อัครา ให้กำลังใจและมอบสิ่งของช่วยเหลือแก่ผู้ประสบอุทกภัยในพื้นที่จังหวัดพะเยา


วันเสาร์ที่ 28 กันยายน 2567
รมช.อัครา ให้กำลังใจและมอบสิ่งของช่วยเหลือแก่ผู้ประสบอุทกภัยในพื้นที่จังหวัดพะเยา
รมช.อัครา ให้กำลังใจและมอบสิ่งของช่วยเหลือแก่ผู้ประสบอุทกภัยในพื้นที่จังหวัดพะเยา
นายอัครา พรหมเผ่า รัฐมนตรีช่วยว่าการกระทรวงเกษตรและสหกรณ์ ติดตามสถานการณ์น้ำและปัญหาอุทกภัย และมอบสิ่งของช่วยเหลือผู้ประสบภัย พร้อมมอบกรมชลประทานในการสำรวจการสร้างพนังกั้นน้ำตามแนวคลองให้สูงขึ้น เพื่อแก้ปัญหาอุทกภัยในพื้นที่ ณ ชุมชนหลังประตูระบายน้ำกว๊านพะเยา (ชุมชนบ้านแม่ต๋ำเมืองชุมและบ้านฝั่งหมิ่น) ต.แม่ต๋ำ อ.เมือง จ.พะเยา
จากนั้นรัฐมนตรีช่วยว่าการกระทรวงเกษตรและสหกรณ์ และคณะ ลงพื้นที่ติดตามสถานการณ์น้ำและตรวจเยี่ยมพื้นที่ทางการเกษตร ณ บ้านภูเงิน ต.แม่ปืม อ.เมือง จ.พะเยา มอบหน่วยงานที่เกี่ยวข้องเข้าพัฒนาพื้นที่ทางการเกษตรพร้อมส่งเสริมอาชีพให้แก่เกษตรกรในพื้นที่
"การลงพื้นที่ในวันนี้เพื่อให้กำลังใจและมอบสิ่งของช่วยเหลือแก่ผู้ประสบอุทกภัย โดยได้มอบกรมชลประทานสำรวจแนวทางการปรับปรุงพนังกั้นน้ำตลอดแนวคลอง พร้อมมอบหน่วยงานที่เกี่ยวข้องให้ทำงานร่วมกับเจ้าหน้าที่ส่วนท้องถิ่น พร้อมเร่งสำรวจความเสียหายโดยเร็ว และลดขั้นตอนให้กับพี่น้องประชาชน นอกจากนี้ ยังเตรียมสนับสนุนปัจจัยการผลิตทางการเกษตรเพื่อส่งเสริมอาชีพหลังน้ำลดด้วย" รมช.อัครา กล่าว

ที่มา : https://www.thaigov.go.th/news/contents/details/88525