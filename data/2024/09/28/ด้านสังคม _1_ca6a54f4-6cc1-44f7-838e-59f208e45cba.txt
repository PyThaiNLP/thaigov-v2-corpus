รัฐบาลไทย-ข่าวทำเนียบรัฐบาล-"วราวุธ" มอบโล่เกียรติคุณ ชื่นชม ผู้เกษียณฯ พม. ปี 67 อุทิศตนเพื่อประเทศชาติ


วันศุกร์ที่ 27 กันยายน 2567
"วราวุธ" มอบโล่เกียรติคุณ ชื่นชม ผู้เกษียณฯ พม. ปี 67 อุทิศตนเพื่อประเทศชาติ
"วราวุธ" มอบโล่เกียรติคุณ ชื่นชม ผู้เกษียณฯ พม. ปี 67 อุทิศตนเพื่อประเทศชาติ
วันที่ 27 กันยายน 2567 ที่กระทรวง พม.  สะพานขาว  กรุงเทพฯ นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) เป็นประธานในพิธีมอบโล่เกียรติคุณแก่ผู้เกษียณอายุราชการกระทรวงการพัฒนาสังคมและความมั่นคงของมนุษย์ ประจำปี 2567 เพื่อประกาศเกียรติคุณและเป็นการแสดงมุทิตาจิตแก่ผู้เกษียณอายุราชการ ซึ่งเป็นผู้ทำคุณประโยชน์ต่อประเทศชาติและกระทรวง พม. ด้วยความซื่อสัตย์ สุจริต และอุทิศตนตลอดมา โดยมี นายอนุกูล ปีดแก้ว ปลัดกระทรวงการพัฒนาสังคมและความมั่นคงของมนุษย์ คณะผู้บริหาร ข้าราชการ และเจ้าหน้าที่กระทรวง พม. ร่วมแสดงมุทิตาจิต
นายวราวุธ กล่าวว่า กระทรวงการพัฒนาสังคมและความมั่นคงของมนุษย์ (พม.) ตระหนักถึงความสำคัญของบุคลากรภาครัฐ ทั้งข้าราชการ พนักงานรัฐวิสาหกิจ รวมถึงลูกจ้างประจำ เพราะเป็นบุคลากรที่เป็นกำลังสำคัญของชาติ และของกระทรวง พม. ซึ่งความสำเร็จทั้งหลายเกิดจากบุคลากรภาครัฐอันเป็นกลไกสำคัญ และความสำเร็จที่เกิดขึ้นย่อมหมายถึงความสำเร็จในการบริหารประเทศ การสร้างความเจริญก้าวหน้าให้แก่สังคม และความผาสุกร่มเย็นของพี่น้องประชาชน
นายวราวุธ กล่าวเพิ่มเติมว่า การเกษียณอายุเป็นวิถีของทางราชการ ตลอดระยะเวลาที่ทุกท่านปฏิบัติหน้าที่ราชการมาอย่างยาวนานนั้น นับได้ว่าทุกท่านมีความวิริยะ อุตสาหะ เป็นผู้อุทิศตนและเวลาให้แก่ทางราชการเป็นอย่างยิ่ง อันนำมาซึ่งประโยชน์โดยรวมของทางราชการและประชาชน ทั้งนี้ ขอให้ทุกท่านพึงระลึกว่า การรับราชการจนครบการเกษียณอายุเป็นความภาคภูมิใจและแบบอย่างที่ดีงาม ตนขอชื่นชมยินดี และขอขอบคุณเพื่อนข้าราชการ พนักงานรัฐวิสาหกิจ และลูกจ้างประจำ ผู้จะครบเกษียณอายุราชการ ในวันที่ 30 กันยายน 2567 ที่จะถึงนี้ และหวังว่าชีวิตหลังเกษียณอายุราชการของทุกท่าน จะเป็นชีวิตที่มีความสุขกาย สุขใจ เบิกบาน และแจ่มใส
ทั้งนี้ในปีงบประมาณ 2567 กระทรวง พม. มีข้าราชการ พนักงานรัฐวิสาหกิจ และลูกจ้างประจำ ที่ครบเกษียณอายุราชการ จำนวนทั้งสิ้น 186 คน ประกอบด้วย ข้าราชการ จำนวน 53 คน ลูกจ้างประจำ จำนวน 70 คน และพนักงานรัฐวิสาหกิจ จำนวน 63 คน โดยแบ่งผู้เกษียณอายุราชการสังกัดหน่วยงานระดับกรมหรือเทียบเท่า ประกอบด้วย 1) สำนักงานปลัดกระทรวง พม. จำนวน 26 คน 2) กรมพัฒนาสังคมและสวัสดิการ จำนวน 42 คน 3) กรมกิจการเด็กและเยาวชน จำนวน 22 คน 4) กรมกิจการสตรีและสถาบันครอบครัว จำนวน  13 คน 5) กรมส่งเสริมและพัฒนาคุณภาพชีวิตคนพิการ จำนวน 14 คน 6) กรมกิจการผู้สูงอายุ จำนวน 6 คน 7) สำนักงานธนานนุเคราะห์ จำนวน 10 คน และ 8) การเคหะแห่งชาติ จำนวน 53 คน
#ข่าวพม #พม #ศรส #esshelpme #1300 #วราวุธรับฟังทำจริง #พมพอใจให้ทุกวัยพึงพอใจในพม #พมหนึ่งเดียว #งานเกษียณอายุราชการกระทรวงพม

ที่มา : https://www.thaigov.go.th/news/contents/details/88504