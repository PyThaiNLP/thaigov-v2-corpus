รัฐบาลไทย-ข่าวทำเนียบรัฐบาล- นายกฯ ย้ำ จนท. ต้องมอนิเตอร์ระดับน้ำในแม่ปิงตลอดเวลา หากพบผิดปกติต้องรีบแจ้งประชาชน ทันทีขณะที่ชาวเชียงใหม่ตะโกนบอก “รัก นายกฯ อิ๊งค์” 


วันเสาร์ที่ 28 กันยายน 2567
28/09/2567
พิมพ์
นายกฯ ย้ำ จนท. ต้องมอนิเตอร์ระดับน้ำในแม่ปิงตลอดเวลา หากพบผิดปกติต้องรีบแจ้งประชาชน ทันทีขณะที่ชาวเชียงใหม่ตะโกนบอก “รัก นายกฯ อิ๊งค์”
นายกฯ ย้ำ จนท. ต้องมอนิเตอร์ระดับน้ำในแม่ปิงตลอดเวลา หากพบผิดปกติต้องรีบแจ้งประชาชน ทันทีขณะที่ชาวเชียงใหม่ตะโกนบอก “รัก นายกฯ อิ๊งค์”
วันนี้ (28 กันยายน 2567) เวลา 14.00 น.  ณ สถานีวัดระดับน้ำ P1 เชิงสะพานนวรัฐ จังหวัดเชียงใหม่ นางสาวแพทองธาร ชินวัตร นายกรัฐมนตรี ติดตามสถานการณ์อุทกภัยในเขตชุมชน อำเภอเมืองเชียงใหม่ โดยมีผู้ว่าราชการจังหวัดเชียงใหม่และประชาชนให้การต้อนรับ
นายจิรายุ ห่วงทรัพย์ ที่ปรึกษาของนายกรัฐมนตรี เปิดเผยว่า นายกรัฐมนตรีรับฟังบรรยายสถานการณ์น้ำแบบเรียลไทม์ โดยกล่าวชมการรายงานสถานการณ์น้ำจะช่วยด้านจิตใจของประชาชนได้มาก เพราะหลายพื้นที่ไม่ได้คาดหวังว่าน้ำจะมาขนาดนี้ ซึ่งกระทบจิตใจต่อประชาชน จึงอยากฝากกระทรวงสาธารณสุขช่วยฟื้นฟูสภาพจิตใจประชาชนด้วย
นายกรัฐมนตรีกล่าวต่อว่า อาจจะต้องเชิญผู้ว่าราชการจังหวัดเชียงใหม่มาพูดคุยเรื่องระบบโมเดลการบริหารจัดการสถานการณ์น้ำทั้งประเทศ รวมทั้งการช่วยเหลือด้วย
จากนั้นนายกรัฐมนตรีได้ถ่ายภาพร่วมกับเจ้าหน้าที่และประชาชนที่ขอเข้ามาถ่ายรูป ซึ่งประชาชนจำนวนหนึ่งยังได้ตะโกน “เรารัก อุ๊งอิ๊งค์” ด้วย

ที่มา : https://www.thaigov.go.th/news/contents/details/88523