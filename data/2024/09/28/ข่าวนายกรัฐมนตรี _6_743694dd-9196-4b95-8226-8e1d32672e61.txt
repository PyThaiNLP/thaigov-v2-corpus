รัฐบาลไทย-ข่าวทำเนียบรัฐบาล-​นายกรัฐมนตรีมอบถุงยังชีพ ให้กำลังใจกลุ่มเปราะบาง ผู้พิการรับเงิน 10,000 บาท ขอบคุณรัฐบาล


วันเสาร์ที่ 28 กันยายน 2567
28/09/2567
พิมพ์
​นายกรัฐมนตรีมอบถุงยังชีพ ให้กำลังใจกลุ่มเปราะบาง ผู้พิการรับเงิน 10,000 บาท ขอบคุณรัฐบาล
​นายกรัฐมนตรีมอบถุงยังชีพ ให้กำลังใจกลุ่มเปราะบาง ผู้พิการรับเงิน 10,000 บาท ขอบคุณรัฐบาล
วันนี้ (28 กันยายน 2567) เวลา 14.00 น. ณ วัดเมืองสาตรหลวง ตำบลหนองหอย อำเภอเมืองเชียงใหม่ จังหวัดเชียงใหม่  นายจิรายุ ห่วงทรัพย์ ที่ปรึกษาของนายกรัฐมนตรี เปิดเผยว่า นางสาวแพทองธาร ชินวัตร นายกรัฐมนตรี มอบถุงยังชีพ และพบปะประชาชนและประชาชนกลุ่มเปราะบางที่ได้รับผลกระทบจากสถานการณ์อุทกภัย โดยสอบถามความเป็นอยู่พร้อมกล่าวให้กำลังใจ ยืนยันรัฐบาลกำลังเร่งแก้ไขปัญหา
โอกาสนี้ นายกรัฐมนตรียังได้ถามนายเชิด สุวรรณทะมาลี ผู้พิการที่ได้รับเงิน 10,000 บาทจากโครงการกระตุ้นเศรษฐกิจ ปี 2567 ผ่านผู้มีบัตรสวัสดิการแห่งรัฐและคนพิการ ซึ่งได้กล่าวขอบคุณรัฐบาลที่มอบโอกาสให้ชาวบ้านมีเงินมาใช้จ่ายในการดำรงชีวิต จากนั้นนายกรัฐมนตรียังร่วมพูดคุยกับผู้สูงอายุ ซึ่งได้อวยพรให้นายกรัฐมนตรีและคณะมีความสุข สุขภาพแข็งแรง หมดทุกข์ หมดเคราะห์ พร้อมกล่าวว่า “วันนี้ ถือเป็นวันมงคลที่ได้มาพบนายกฯ” นายกรัฐมนตรีได้อวยพรกลับขอให้ผู้สูงอายุ อายุยืน ได้รับพรคืนเป็น 100 เท่า จากนั้น นายกรัฐมนตรีพร้อมคณะเดินทางกลับกรุงเทพฯ

ที่มา : https://www.thaigov.go.th/news/contents/details/88526