รัฐบาลไทย-ข่าวทำเนียบรัฐบาล-ธอส. ประกาศ 7 มาตรการ ช่วยผู้ประสบภัยธรรมชาติ ปี 67


วันศุกร์ที่ 20 กันยายน 2567
ธอส. ประกาศ 7 มาตรการ ช่วยผู้ประสบภัยธรรมชาติ ปี 67
ธอส. ประกาศ 7 มาตรการ ช่วยผู้ประสบภัยธรรมชาติ ปี 67
ธอส. ประกาศ 7 มาตรการ ช่วยผู้ประสบภัยธรรมชาติ ปี 67
.
ธนาคารอาคารสงเคราะห์ (ธอส.) ดำเนินมาตรการช่วยเหลือผู้ประสบภัยพิบัติทางธรรมชาติ ปี 2567 รวม 7 มาตรการ ได้แก่
1. ลูกค้าปัจจุบันที่อยู่ระหว่างการใช้อัตราดอกเบี้ยลอยตัว กรณีหลักประกันเสียหาย สามารถขอลดเงินงวด 50% จากเงินงวดที่ชำระปกติ และลดอัตราดอกเบี้ยเหลือ 2% ต่อปี เป็นเวลา 6 เดือน
2. ลูกค้าใหม่ หรือ ลูกค้าปัจจุบัน ที่หลักประกันเสียหาย สามารถขอกู้เพิ่ม หรือ กู้ใหม่ เพื่อปลูกสร้างทดแทนหลังเดิม หรือ ซ่อมแซมอาคารที่เสียหาย ให้วงเงินกู้ต่อรายไม่เกิน 1ล้าน ต่อ 1 หลักประกัน
3. ลูกค้าสถานะ NPL ที่หลักประกันได้รับความเสียหาย ให้ประนอมหนี้ระยะเวลาไม่เกิน 1 ปี 6 เดือน โดยคิดอัตราดอกเบี้ย 0% ต่อปี นาน 6 เดือนแรก และไม่ต้องชำระเงินงวด
4. ลูกค้าสถานะ NPL ที่ได้รับผลกระทบด้านรายได้ ให้ประนอมหนี้นานไม่เกิน 1 ปี โดยคิดอัตราดอกเบี้ย 0% ต่อปี นาน 6 เดือนแรก และผ่อนชำระเงินงวดเพียง 1,000 บาท (ตัดเงินต้นทั้งหมด)
5. ลูกค้าบัญชีปกติและ NPL ที่เสียชีวิตหรือทุพพลภาพถาวร ให้ผ่อนชำระโดยใช้อัตราดอกเบี้ย 0.01% ต่อปี ตลอดระยะเวลาที่คงเหลือ
6. ลูกค้าบัญชีปกติและ NPL หากที่อยู่อาศัยได้รับความเสียหายทั้งหลังและไม่สามารถซ่อมแซมได้ ให้ปลอดหนี้ในส่วนของราคาอาคาร และให้ผ่านชำระต่อเฉพาะในส่วนของที่ดินที่คงเหลือเท่านั้น
7. ลูกค้าที่ทำประกันอัคคีภัยที่อยู่อาศัย ซึ่งคุ้มครองภัยธรรมชาติกับบริษัทที่ธนาคารจัดให้ พิจารณาจ่ายค่าสินไหมให้ลูกค้าที่ประสบภัยทุกรายอย่างเร่งด่วนเป็นกรณีพิเศษ
.
ผู้ประสบภัยที่ประสงค์ขอรับบริการมาตรการที่ 1 – 6 ติดต่อสาขาของ ธอส. ได้ตั้งแต่บัดนี้ – 30 ธ.ค.67 ส่วน มาตรการที่ 7 ติดต่อสาขาของ ธอส. ได้ตั้งแต่บัดนี้เป็นต้นไป สอบถามเพิ่มเติม โทร. 0-2645-9000
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/88214