รัฐบาลไทย-ข่าวทำเนียบรัฐบาล-สธ. จับมือ ยธ. เชื่อมโยงข้อมูลสุขภาพผู้ต้องขัง ผ่าน Digital Health Platform


วันศุกร์ที่ 20 กันยายน 2567
สธ. จับมือ ยธ. เชื่อมโยงข้อมูลสุขภาพผู้ต้องขัง ผ่าน Digital Health Platform
สธ. จับมือ ยธ. เชื่อมโยงข้อมูลสุขภาพผู้ต้องขัง ผ่าน Digital Health Platform
สธ. จับมือ ยธ. เชื่อมโยงข้อมูลสุขภาพผู้ต้องขัง ผ่าน Digital Health Platform
.
กระทรวงสาธารณสุข (สธ.) และกระทรวงยุติธรรม (ยธ.) ลงนามบันทึกข้อตกลงความร่วมมือการเชื่อมโยงข้อมูลบริการด้านสาธารณสุข บน Digital Health Platform ของกระทรวงสาธารณสุข เพื่อส่งเสริมการดูแลสุขภาพของผู้ต้องขังทั้งในช่วงที่อยู่ในเรือนจำและหลังจากพ้นโทษ เพื่อช่วยให้เจ้าหน้าที่สาธารณสุขสามารถวางแผนการรักษาสุขภาพผู้ต้องขังได้อย่างเหมาะสมและต่อเนื่อง ลดโอกาสการแพร่กระจายของโรคในเรือนจำ รวมถึงเสริมสร้างเครือข่ายการทำงานร่วมกันระหว่างหน่วยงานรัฐเพื่อความยั่งยืนด้านสุขภาพของผู้ต้องขังอีกด้วย
.
โดยความร่วมมือครั้งนี้ จะสนับสนุนให้เกิดการเชื่อมโยงข้อมูลสุขภาพ ประวัติการรักษา เพื่อประโยชน์ในการรักษาผู้ป่วยอย่างต่อเนื่องไร้รอยต่อ ภายใต้ความคุ้มครองของกฎหมายที่เกี่ยวข้อง รวมถึงมีมาตรการรักษาความมั่นคงปลอดภัยในการบริหารจัดการข้อมูลสุขภาพต่าง ๆ ในระบบข้อมูลกลาง เพื่อประโยชน์ในการเข้าถึงบริการด้านสาธารณสุขของผู้รับบริการในทุกพื้นที่อย่างทั่วถึง
.
อ่านเพิ่มเติม คลิก >> https://www.thaigov.go.th/news/contents/details/88093
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/88215