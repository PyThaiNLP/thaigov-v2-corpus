รัฐบาลไทย-ข่าวทำเนียบรัฐบาล-ประชาชนสามารถสอบถามการสมัครพร้อมเพย์จากบัตรประชาชนได้ที่ไหน และต่างธนาคารต้องสอบถามที่ไหน 


วันพุธที่ 25 กันยายน 2567
25/09/2567
พิมพ์
ประชาชนสามารถสอบถามการสมัครพร้อมเพย์จากบัตรประชาชนได้ที่ไหน และต่างธนาคารต้องสอบถามที่ไหน
โครงการกระตุ้นเศรษฐกิจ ปี 2567 ผู้มีบัตรสวัสดิการแห่งรัฐและคนพิการ
บัญชีเงินฝากธนาคาร/พร้อมเพย์
คำถามที่ 1 ประชาชนสามารถสอบถามการสมัครพร้อมเพย์จากบัตรประชาชนได้ที่ไหน และต่างธนาคารต้องสอบถามที่ไหน
คำตอบ เจ้าของบัญชีสามารถติดต่อสอบถามได้ที่สาขาเจ้าของบัญชี หรือต่างสาขาได้ทุกสาขา และหมายเลขโทรศัพท์ของแต่ละธนาคาร
คำถามที่ 2 กรณีต้องการเปลี่ยนพร้อมเพย์จากหมายเลขโทรศัพท์เป็นเลขประจำตัวประชาชนต้องทำอย่างไร
คำตอบ กรณีสมัครบริการพร้อมเพย์จากหมายเลขโทรศัพท์ไว้ ไม่จำเป็นต้องยกเลิก สามารถสมัครบริการพร้อมเพย์จากบัตรประชาชนเพิ่มได้ (1 บัญชีเงินฝากสามารถสมัครบริการพร้อมเพย์ได้ 4 ID คือ 1 หมายเลขบัตรประชาชนและ 3 หมายเลขโทรศัพท์)
คำถามที่ 3 กรณีไม่เคยสมัครพร้อมเพย์สามารถสมัครผ่านช่องทางใดได้บ้าง
คำตอบ สามารถสมัครบริการพร้อมเพย์ ได้แก่ (1) สาขาธนาคาร (2) ตู้ ATM/ADM (3) แอปพลิเคชันของธนาคาร และ (4) ช่องทางอื่น ๆ ที่แต่ละธนาคารกำหนด
คำถามที่ 4 สามารถตรวจสอบเลขที่บัญชีที่สมัครพร้อมเพย์ไว้ช่องทางใดบ้าง
คำตอบ สอบถามได้ที่สาขาธนาคารเจ้าของบัญชีที่สมัครพร้อมเพย์/ต่างสาขาได้ทุกสาขา และ Contact Center/Call Center ของแต่ละธนาคาร
คำถามที่ 5 กรณีบัญชีที่ผูกพร้อมเพย์ไว้ปิดไปแล้ว จะต้องทำอย่างไร
คำตอบ ติดต่อสาขาธนาคารที่เปิดบัญชีไว้ เพื่อเปิดบัญชีใหม่ และสมัครบริการพร้อมเพย์ใหม่
คำถามที่ 24 การยกเลิกการใช้บริการพร้อมเพย์
คำตอบ สามารถใช้บริการของธนาคารตามช่องทาง เช่น (1) สาขาธนาคารทุกสาขา (2) ตู้ ATM/ADM (3) Contact Center/Call Center

ที่มา : https://www.thaigov.go.th/news/contents/details/88382