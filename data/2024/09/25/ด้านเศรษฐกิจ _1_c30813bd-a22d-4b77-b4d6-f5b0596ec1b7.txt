รัฐบาลไทย-ข่าวทำเนียบรัฐบาล-เลขาฯ กอช. ร่วมบรรยาย “พัฒนาสลากดิจิทัล ผ่านแพลตฟอร์มมือถือ” ในงานรัฐบาลดิจิทัลเพื่อประชาชน จัดโดย DGA


วันพุธที่ 25 กันยายน 2567
25/09/2567
พิมพ์
เลขาฯ กอช. ร่วมบรรยาย “พัฒนาสลากดิจิทัล ผ่านแพลตฟอร์มมือถือ” ในงานรัฐบาลดิจิทัลเพื่อประชาชน จัดโดย DGA
เลขาธิการคณะกรรมการกองทุนการออมแห่งชาติ (กอช.) เข้าร่วมงาน “รัฐบาลดิจิทัลเพื่อประชาชน: บทต่อไปของผู้นำภาครัฐ” จัดโดย สถาบันพัฒนาบุคลากรภาครัฐด้านดิจิทัล สำนักงานพัฒนารัฐบาลดิจิทัล (องค์การมหาชน) สพร. หรือ DGA
วันที่ 24 กันยายน ที่ผ่านมา ที่โรงแรมอมารี วอเตอร์เกท กรุงเทพฯ น.ส.จารุลักษณ์ เรืองสุวรรณ เลขาธิการคณะกรรมการกองทุนการออมแห่งชาติ (กอช.) เข้าร่วมงาน “รัฐบาลดิจิทัลเพื่อประชาชน: บทต่อไปของผู้นำภาครัฐ” จัดโดย สถาบันพัฒนาบุคลากรภาครัฐด้านดิจิทัล สำนักงานพัฒนารัฐบาลดิจิทัล (องค์การมหาชน) สพร. หรือ DGA ในโอกาสนี้ น.ส.จารุลักษณ์ ได้ร่วมบรรยายในหัวข้อ พัฒนาสลากดิจิทัล แบบขูด ผ่านแพลตฟอร์มบนมือถือ “หวยเกษียณ” และการพัฒนาระบบดิจิทัลในการออม เช็คสิทธิ การวางแผน แบบครบวงจรผ่านแอปพลิเคชัน กอช. และแอปพลิเคชั่น ทางรัฐ
สำหรับการพัฒนาแอปพลิเคชัน เพื่อรองรับ โครงการ “สลากออมทรัพย์เพื่อการเกษียณ” เป็นการนำนวัตกรรมใหม่ ในการนำแพลตฟอร์มดิจิทัลมาใช้อย่างเต็มรูปแบบ เพื่อสนับสนุนการให้บริการและอำนวยความสะดวกแก่ประชาชน เพื่อเข้าถึงได้ง่าย รวดเร็ว และมีประสิทธิภาพ โดยคำนึงถึงความปลอดภัยและมีธรรมาภิบาลอย่างสูงสุด ทั้งนี้ กอช. เป็นหนึ่งในเสาหลักที่ส่งเสริมการออมเงินในระยะยาว ให้กับนักเรียน นักศึกษา ผู้ประกอบอาชีพอิสระ ที่มีอายุตั้งแต่ 15-60 ปี สามารถออมเงินได้ตามความสมัครใจ ขั้นต่ำ 50 บาท สูงสุด 30,000 บาทต่อไป และรัฐสมทบให้สูงสุด 100% แต่ไม่เกิน 1,800 บาทต่อปี เพื่อสร้างหลักประกันบำนาญขั้นพื้นฐานให้แก่ประชาชนในยามเกษียณ
อย่างไรก็ตาม ผู้ที่สนใจสมัครเป็นสมาชิก กอช. สามารถดาวน์โหลดแอปพลิเคชั่น กอช. หรือทางไลน์แอด กอช. @nsf.th เพื่อตรวจสอบสิทธิและสมัครสมาชิก เพียงระบุเลขประจำตัวประชาชน 13 หลัก และหมายเลขโทรศัพท์มือถือของตนเอง หรือสอบถามเพิ่มเติม ได้ที่สายด่วนเงินออม 02-049-9000

ที่มา : https://www.thaigov.go.th/news/contents/details/88385