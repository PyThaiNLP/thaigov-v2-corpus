รัฐบาลไทย-ข่าวทำเนียบรัฐบาล-​สธ. ออก 7 มาตรการ เฝ้าระวังฝุ่น PM10 หลังน้ำลด


วันพุธที่ 25 กันยายน 2567
​สธ. ออก 7 มาตรการ เฝ้าระวังฝุ่น PM10 หลังน้ำลด
​สธ. ออก 7 มาตรการ เฝ้าระวังฝุ่น PM10 หลังน้ำลด
สธ. ออก 7 มาตรการ เฝ้าระวังฝุ่น PM10 หลังน้ำลด
.
กระทรวงสาธารณสุข (สธ.) จัดทีมช่วยฟื้นฟูและดูแลอนามัยสิ่งแวดล้อมหลังน้ำลด จ.เชียงราย โดยลงพื้นที่สนับสนุนการทำความสะอาด ให้ความรู้ป้องกันตนเองจากเชื้อโรค รวมถึงดูแลสถานที่สาธารณะจากดินโคลน ฝุ่นละอองจากโคลนแห้ง ฯลฯ ทั้งนี้ ได้พบว่าสถานการณ์ฝุ่นละอองขนาด 10 ไมครอนหรือ PM10 ใน จ.เชียงราย สูงสุดอยู่ที่ 72 ไมโครกรัม/ลูกบาศก์เมตร และมีแนวโน้มเพิ่มสูงขึ้นจากการที่ฝุ่นจากดินโคลนที่เริ่มแห้งฟุ้งกระจาย จึงได้เน้นย้ำมาตรการเพื่อป้องกันและเฝ้าระวังฝุ่น PM10 ดังนี้
1.ให้มีการเฝ้าระวัง ติดตามสถานการณ์ฝุ่นละออง PM10 ในพื้นที่
2.สื่อสารข้อมูลสถานการณ์ฝุ่นละอองและวิธีการป้องกันตนเอง
3.เฝ้าระวังผลกระทบต่อสุขภาพ ใน 4 กลุ่มโรค โรคตา โรคผิวหนัง โรคระบบทางเดินหายใจ และโรคระบบหัวใจและหลอดเลือด
4.สนับสนุนอุปกรณ์ป้องกันส่วนบุคคล (หน้ากากอนามัย) ให้แก่กลุ่มเสี่ยง
5.ปรับระบบนัดและใช้ Telemedicine เพื่อลดการสัมผัสฝุ่น
6.จัดห้องปลอดฝุ่นในสถานบริการสาธารรสุข โดยปิดประตู หน้าต่างเพื่อลดฝุ่นเข้าอาคาร
7.ให้คำแนะนำประชาชน โดยเฉพาะกลุ่มเสี่ยง ในการจัดบ้านให้สะอาด
.
อ่านเพิ่มเติม คลิก >>  https://www.thaigov.go.th/news/contents/details/88311
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/88371