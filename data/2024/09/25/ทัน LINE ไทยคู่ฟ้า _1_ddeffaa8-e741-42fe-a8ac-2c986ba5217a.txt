รัฐบาลไทย-ข่าวทำเนียบรัฐบาล-เปิดความคืบหน้า การช่วย ปชช. ในพื้นที่ประสบอุทกภัย ณ วันที่ 24 กันยายน 2567


วันพุธที่ 25 กันยายน 2567
เปิดความคืบหน้า การช่วย ปชช. ในพื้นที่ประสบอุทกภัย ณ วันที่ 24 กันยายน 2567
เปิดความคืบหน้า การช่วย ปชช. ในพื้นที่ประสบอุทกภัย ณ วันที่ 24 กันยายน 2567
เปิดความคืบหน้า การช่วย ปชช. ในพื้นที่ประสบอุทกภัย ณ วันที่ 24 กันยายน 2567
.
ศูนย์ปฏิบัติการช่วยเหลือผู้ประสบภัย วาตภัย และดินโคลนถล่ม (ศปช.) เผยข้อมูลสถานการณ์ภาพรวม วันที่ 16 ส.ค. – 24 ก.ย.67 เกิดอุทกภัยใน 33 จังหวัด บ้านเรือนได้รับผลกระทบ 163,025 ครัวเรือน ผู้เสียชีวิต 46 ราย บาดเจ็บ 24 ราย ยังคงมีสถานการณ์ใน 9 จังหวัด คือ เชียงราย เชียงใหม่ น่าน ลำปาง แพร่ พิษณุโลก เลย หนองคาย และพระนครศรีอยุธยา รวม 34 อำเภอ 157 ตำบล 630 หมู่บ้าน
.
นางสาวแพทองธาร ชินวัตร นายกรัฐมนตรี สั่งทุกหน่วยงานช่วยเหลือประชาชนตลอด 24 ชั่วโมง โดยตั้งศูนย์ ศปช. เป็นหน่วยกลางประสานงาน รับแจ้งเหตุจากประชาชน ทั้งทาง สายด่วน 1111 สายด่วน 1784 และ 1567 ระดมกำลังพล 4,603 นาย เครื่องมืออุปกรณ์/ยุทโธปกรณ์ 1,671 หน่วย และเครื่องจักรกลสาธารณภัย 176 หน่วย ซึ่งความคืบหน้าในการช่วยเหลือประชาชน ได้แก่
- ซ่อมพนังกั้นน้ำแล้วเสร็จ 3 จุดใน 5 จุด ได้แก่ จุดสะพานมิตรภาพไทยเมียนมาร์ จุดตลาดสายลมจอย และจุดสวนสาธารณะไม้ลุงขน ยังเหลือบริเวณชุมชนเกาะทราย 2 จุด กำลังดำเนินการ
- กำจัดดินโคลนเพื่อเปิดพื้นที่สาธารณะและถนน รวม 26 จุด
- ซ่อมแซมบ้านของประชาชนกลุ่มเปราะบาง เสร็จแล้ว 25 หลัง จาก 48 หลัง พร้อมส่งเจ้าหน้าที่ช่วยจัดเก็บข้าวของในบ้านเรือนอื่น ๆ ที่ได้รับความเสียหาย 5,511 หลัง
.
พัฒนาระบบแจ้งเตือนภัย
ก.ดิจิทัล หารือผู้เกี่ยวข้องเพื่อยกระดับการแจ้งเตือนผ่าน SMS เมื่อมีแนวโน้มจะเกิดสถานการณ์วิกฤต โดยให้ กรมป้องกันและบรรเทาสาธารณภัย เป็นผู้รับผิดชอบข้อมูลต้นทาง โดยความช่วยเหลือของ หน่วยงานที่ติดตามสถานการณ์ เช่น สทนช. กรมอุตุนิยมวิทยา GISTDA เมื่อสกัดข้อมูลแล้ว ส่งต่อไปยัง กสทช. เพื่อประสานค่ายมือถือ ส่ง SMS ให้แก่ประชาชนที่อยู่ในพื้นที่เสี่ยงภัย
.
#ไทยคู่ฟ้า #สื่อสารรัฐบาลไทย
-------------------
อัลบั้มภาพ
ข่าวที่เกี่ยวข้อง
สรุปสถานการณ์น้ำภาพรวมของประเทศ วันที่ 25 ก.ย. 67
​สธ. ออก 7 มาตรการ เฝ้าระวังฝุ่น PM10 หลังน้ำลด
พยากรณ์อากาศประจำวันพุธที่ 25 กันยายน 2567
พยากรณ์อากาศประจำวันอังคารที่ 24 กันยายน 2567
'ดีพร้อม' วาง 3 มาตรการ ช่วยผู้ประกอบการหลังน้ำท่วม

ที่มา : https://www.thaigov.go.th/news/contents/details/88369