รัฐบาลไทย-ข่าวทำเนียบรัฐบาล-เปิด Fast track ช่วยผู้ประสบภัยน้ำท่วมที่เอกสารสำคัญหาย ทำใหม่ได้ทันที


วันเสาร์ที่ 21 กันยายน 2567
เปิด Fast track ช่วยผู้ประสบภัยน้ำท่วมที่เอกสารสำคัญหาย ทำใหม่ได้ทันที
เปิด Fast track ช่วยผู้ประสบภัยน้ำท่วมที่เอกสารสำคัญหาย ทำใหม่ได้ทันที
เปิด Fast track ช่วยผู้ประสบภัยน้ำท่วมที่เอกสารสำคัญหาย ทำใหม่ได้ทันที
.
นายจิรายุ ห่วงทรัพย์ ที่ปรึกษาของนายกรัฐมนตรี เผย นางสาวแพทองธาร ชินวัตร นายกรัฐมนตรี สั่งการฝ่ายปกครอง อำนวยความสะดวกให้กับประชาชน ในพื้นที่ประสบอุทกภัย ที่เอกสารสำคัญ เช่น บัตรประชาชน ทะเบียนบ้าน หายไปกับสายน้ำ และมีความกังวลว่าจะไม่มีเอกสารประจำตัว เพื่อใช้ในการรับสิทธิขึ้นทะเบียนรับเงิน 10,000 บาท และเงินช่วยเหลือเยียวยาต่าง ๆ จากรัฐบาล
.
สำหรับวิธีการ คือ ประชาชนสามารถทำบัตรใหม่ได้โดยไม่ต้องแจ้งความ โดยติดต่อ ณ ที่ว่าการอำเภอ หรือสำนักงานเขตเทศบาล ในพื้นที่ที่อาศัยอยู่ ภายในเวลา 60 วันนับตั้งแต่วันที่บัตรหาย ซึ่งเจ้าหน้าที่ จะสแกนลายนิ้วมือ ที่มีในฐานข้อมูล และออกบัตร หรือทะเบียนบ้าน ของเจ้าของบ้านฉบับใหม่ได้ทันที
.
ส่วนเขตพื้นที่ กทม. สามารถจองคิวเพื่อนัดเวลาล่วงหน้า ผ่านแอปพลิเคชัน “BMAQ” ที่จะช่วยให้การรับบริการจากสำนักงานเขตเป็นเรื่องง่าย สะดวก และรวดเร็ว สามารถตรวจสอบคิวรับบริการต่าง ๆ ทั้งการทำบัตรประชาชน คัดสำเนา ย้ายทะเบียนบ้าน งานทะเบียนราษฎรทั่วไป รวมถึงงานขออนุญาตต่าง ๆ โดยสามารถเลือกวัน เวลา สถานที่ได้ด้วยตนเอง
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/88244