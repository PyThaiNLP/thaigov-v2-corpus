รัฐบาลไทย-ข่าวทำเนียบรัฐบาล-นายกรัฐมนตรีชื่นชมกองทัพทำงาน-ช่วยเหลือประชาชนในพื้นที่ประสบภัยอย่างต่อเนื่อง ยืนยันทุกภาคส่วนพร้อมช่วยเหลือประชาชนเต็มที่


วันเสาร์ที่ 21 กันยายน 2567
21/09/2567
พิมพ์
นายกรัฐมนตรีชื่นชมกองทัพทำงาน-ช่วยเหลือประชาชนในพื้นที่ประสบภัยอย่างต่อเนื่อง ยืนยันทุกภาคส่วนพร้อมช่วยเหลือประชาชนเต็มที่
นายกรัฐมนตรีชื่นชมกองทัพทำงาน-ช่วยเหลือประชาชนในพื้นที่ประสบภัยอย่างต่อเนื่อง ยืนยันทุกภาคส่วนพร้อมช่วยเหลือประชาชนเต็มที่
วันนี้ (21 กันยายน 2567) นางสาวแพทองธาร ชินวัตร นายกรัฐมนตรี ชื่นชมกองทัพลงพื้นที่ช่วยเหลือประชาชนในพื้นที่ประสบอุทกภัยอย่างต่อเนื่อง เต็มกำลังความสามารถในทุกพื้นที่
นายกรัฐมนตรีกล่าวว่า จากรายงานกองทัพได้ลงพื้นที่ช่วยเหลือประชาชนในพื้นที่จังหวัดเชียงราย โดยได้ทำการช่วยเหลือประชาชน ดังนี้ 1. จุดซ่อมอุปกรณ์ไฟฟ้า โดย รร.ชท.สปท. บริเวณหน้าด่านสะพานแม่สาย 1 2. ชุมชนบ้านเหมืองแดง โดย สนภ.3 นทพ. และ นพค.34ฯ 3. ถนนเกาะทรายริมน้ำ โดย นพค.35ฯ ร่วมกับ ปภ. และ 4. ชุมชนบ้านเกาะทราย โดย นพค.31ฯ นพค.32ฯ และ นพค.33ฯ
“ขอบคุณกองทัพและเป็นกำลังใจให้กำลังพลทุกนายที่ปฏิบัติงานด่านหน้าในพื้นที่ช่วยเหลือประชาชน บรรเทาความเดือดร้อน อยู่เคียงข้างประชาชน เร่งทำงานฟื้นฟูให้ประชาชนกลับมาใช้ชีวิตได้ตามปกติ ยืนยันรัฐบาลและทุกภาคส่วนพร้อมช่วยเหลือประชาชนเต็มที่” นายกรัฐมนตรีกล่าว

ที่มา : https://www.thaigov.go.th/news/contents/details/88253