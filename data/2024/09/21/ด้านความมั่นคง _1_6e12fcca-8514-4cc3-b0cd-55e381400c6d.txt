รัฐบาลไทย-ข่าวทำเนียบรัฐบาล-“ดร.เฉลิมชัย” ส่ง “ปลัดฯ จตุพร” มอบน้ำดื่มจากน้ำบาดาลให้ “นายกรัฐมนตรี” ช่วยเหลือผู้ประสบภัย 100,000 ขวด ผ่านงาน “ประสานพลัง ประสานใจ” 


วันเสาร์ที่ 21 กันยายน 2567
“ดร.เฉลิมชัย” ส่ง “ปลัดฯ จตุพร” มอบน้ำดื่มจากน้ำบาดาลให้ “นายกรัฐมนตรี” ช่วยเหลือผู้ประสบภัย 100,000 ขวด ผ่านงาน “ประสานพลัง ประสานใจ”
“ดร.เฉลิมชัย” ส่ง “ปลัดฯ จตุพร” มอบน้ำดื่มจากน้ำบาดาลให้ “นายกรัฐมนตรี” ช่วยเหลือผู้ประสบภัย 100,000 ขวด ผ่านงาน “ประสานพลัง ประสานใจ”
“ดร.เฉลิมชัย” ส่ง “ปลัดฯ จตุพร” มอบน้ำดื่มจากน้ำบาดาลให้ “นายกรัฐมนตรี” ช่วยเหลือผู้ประสบภัย 100,000 ขวด ผ่านงาน “ประสานพลัง ประสานใจ”
วันที่ 20 กันยายน 2567 เวลา 11.00 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) สั่งการให้ นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม (ปกท.ทส.) พร้อมด้วย ดร.ชญานันท์ ภักดีจิตต์ รองปลัดกระทรวงฯ นายพิชิต สมบัติมาก อธิบดีกรมทรัพยากรธรณี และนายยงยุทธ นาควิโรจน์ รองอธิบดีกรมทรัพยากรน้ำบาดาล เป็นผู้แทนนำน้ำดื่มบรรจุขวดซึ่งผลิตจากน้ำบาดาล จำนวน 100,000 ขวด ส่งมอบให้ นางสาวแพทองธาร ชินวัตร นายกรัฐมนตรี เพื่อรวมกับสิ่งของอุปโภคบริโภคที่จะนำไปส่งมอบให้กับพี่น้องประชาชนในพื้นที่ประสบภัย ในงาน “ประสานพลัง ประสานใจ” ณ บริเวณด้านหน้าตึกสันติไมตรี (หลังนอก) ทำเนียบรัฐบาล
โดยในงานดังกล่าว นายจตุพร บุรุษพัฒน์ ปลัดกระทรวงฯ ยังได้เข้าร่วมรับฟังการหารือระหว่าง นายกรัฐมนตรี กับคณะจิตอาสา 12 องค์กร และภาคเอกชน ถึงแนวทางการเตรียมความพร้อมรับมือกับสถานการณ์ภัยพิบัติ ทั้งด้านกำลังพล อุปกรณ์ และเทคโนโลยี ตลอดจนความร่วมมืออย่างรอบด้านจากทุกฝ่าย ไม่ว่าจะเป็นภาครัฐ ภาคเอกชน จิตอาสา และประชาชน ซึ่งถือเป็นส่วนสำคัญที่จะช่วยทำให้ประเทศไทยผ่านพ้นวิกฤตต่าง ๆ ไปได้ โดยรัฐบาลภายใต้การนำของ นางสาวแพทองธาร ชินวัตร นายกรัฐมนตรี พร้อมที่จะดำเนินการช่วยเหลือพี่น้องประชาชนอย่างเต็มความสามารถ เพื่อให้ประชาชนกลับมาใช้ชีวิตตามปกติได้โดยเร็วที่สุด

ที่มา : https://www.thaigov.go.th/news/contents/details/88247