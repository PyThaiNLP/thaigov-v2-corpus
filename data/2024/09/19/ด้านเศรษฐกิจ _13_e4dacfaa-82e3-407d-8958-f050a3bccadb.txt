รัฐบาลไทย-ข่าวทำเนียบรัฐบาล-“กรุงไทย” แนะผูกพร้อมเพย์ด้วยตัวเองง่ายๆ ผ่านแอปฯ Krungthai NEXT และตู้ ATM กรุงไทยทั่วประเทศ


วันพฤหัสบดีที่ 19 กันยายน 2567
19/09/2567
พิมพ์
“กรุงไทย” แนะผูกพร้อมเพย์ด้วยตัวเองง่ายๆ ผ่านแอปฯ Krungthai NEXT และตู้ ATM กรุงไทยทั่วประเทศ
ธ.กรุงไทยอำนวยความสะดวกประชาชนในการผูกพร้อมเพย์ด้วยเลขบัตรประชาชน เพื่อเตรียมรับเงินในโครงการดิจิทัลวอลเล็ต 10,000 บาท ผ่านทุกช่องทางของธนาคาร อย่างไรก็ตาม เพื่อความสะดวก และรวดเร็ว ลูกค้าและประชาชนสามารถสมัครบริการผูกพร้อมเพย์ด้วยตัวเอง
ธนาคารกรุงไทย พร้อมอำนวยความสะดวกประชาชน ในการผูกพร้อมเพย์ด้วยเลขบัตรประชาชน เพื่อเตรียมรับเงินในโครงการดิจิทัลวอลเล็ต 10,000 บาท ผ่านทุกช่องทางของธนาคาร อย่างไรก็ตาม เพื่อความสะดวก และรวดเร็ว ลูกค้าและประชาชนสามารถสมัครบริการผูกพร้อมเพย์ด้วยตัวเอง ผ่านแอปพลิเคชัน Krungthai NEXT และตู้ ATM กรุงไทยทั่วประเทศ ง่ายๆ ดังนี้
สมัครพร้อมเพย์ผ่าน Krungthai NEXT
• กดเมนูบริการ เลือก “พร้อมเพย์”  เลือกหมายเลขที่ต้องการสมัคร (พร้อมเพย์รับเงินจากภาครัฐ ต้องผูกกับหมายเลขบัตรประชาชนเท่านั้น)
• ตรวจสอบ และยืนยันข้อมูล
สมัครพร้อมเพย์ ผ่านตู้ ATM สีเงิน
• สอดบัตร ATM / บัตรเดบิต เลือกบริการอื่นๆ และเลือกพร้อมเพย์
• เลือก “สมัครบริการพร้อมเพย์” และเลือกผูกด้วยเลขบัตรประชาชน
• กรอกเบอร์โทรศัพท์มือถือ และยืนยันข้อมูล
สมัครพร้อมเพย์ ผ่านตู้ ATM สีฟ้า
• สอดบัตรแล้วเลือก “บริการพร้อมเพย์” เลือก “สมัครบริการพร้อมเพย์”
• เลือกผูกด้วยเลขบัตรประชาชน กรอกเบอร์โทรศัพท์มือถือ เพื่อยืนยันการสมัคร
• เลือกประเภทบัญชีในบัตร และยืนยันข้อมูล
สอบถามข้อมูลเพิ่มเติมได้ที่ Krungthai Contact Center โทร 02-111-1111

ที่มา : https://www.thaigov.go.th/news/contents/details/88204