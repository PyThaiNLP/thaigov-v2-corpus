รัฐบาลไทย-ข่าวทำเนียบรัฐบาล-เลขาฯ กอช. มอบโล่เกียรติคุณ “มิสเตอร์ออม กอช. มิชชั่น อิมพอสซิเบิ้ล”


วันพฤหัสบดีที่ 19 กันยายน 2567
19/09/2567
พิมพ์
เลขาฯ กอช. มอบโล่เกียรติคุณ “มิสเตอร์ออม กอช. มิชชั่น อิมพอสซิเบิ้ล”
เลขาธิการ กอช. ร่วมกล่าวให้กำลังใจแก่ผู้เข้ารับรางวัล และมอบโล่ประกาศเกียรติคุณพร้อมเงินรางวัล ให้แก่เด็กและเยาวชน จาก 5 จังหวัด ที่มีผลการดำเนินงานตามภารกิจ ชวนเพื่อนมาสมัครเป็นสมาชิกใหม่ กอช. ภายใต้กิจกรรม “มิสเตอร์ออม กอช. มิชชั่น อิมพอสซิเบิ้ล”
วันที่ 19 กันยายน 2567 ที่โรงแรมบางกอก พาเลส กรุงเทพฯ กรมกิจการเด็กและเยาวชน ได้จัดโครงการถอดบทเรียนสภาเด็กและเยาวชนแห่งประเทศไทย โดยมี นางศิริลักษณ์ มีมาก รองอธิบดีกรมกิจการเด็กและเยาวชน กล่าวเปิดงาน พร้อมด้วย น.ส.นดา บินร่อหีม ประธานสภาเด็กและเยาวชนแห่งประเทศไทย กล่าวรายงาน ภายในงานได้รับเกียรติจาก น.ส.จารุลักษณ์ เรืองสุวรรณ เลขาธิการคณะกรรมการกองทุนการออมแห่งชาติ (กอช.) ร่วมกล่าวให้กำลังใจแก่ผู้เข้ารับรางวัล และมอบโล่ประกาศเกียรติคุณพร้อมเงินรางวัล ให้แก่เด็กและเยาวชน จาก 5 จังหวัด ที่มีผลการดำเนินงานตามภารกิจ ชวนเพื่อนมาสมัครเป็นสมาชิกใหม่ กอช. ภายใต้กิจกรรม “มิสเตอร์ออม กอช. มิชชั่น อิมพอสซิเบิ้ล” ซึ่งเป็นไปตามเกณฑ์ที่กำหนด
สำหรับกิจกรรม “มิสเตอร์ออม กอช. มิชชั่น อิมพอสซิเบิ้ล” นั้น เพื่อสนับสนุนและส่งเสริมให้เด็กและเยาวชน เข้าใจการวางแผนทางการเงิน โดยใช้ กอช. เป็นหนึ่งในกลไกให้ได้มีเงินออมไว้ใช้ ในอนาคต ผ่านแกนนำสภาเด็กและเยาวชนทุกระดับ พร้อมสร้างความตระหนักถึงความสำคัญของการเสริมสร้างความมั่นคงทางการเงินของเด็กและเยาวชน ทั่วประเทศต่อไป

ที่มา : https://www.thaigov.go.th/news/contents/details/88185