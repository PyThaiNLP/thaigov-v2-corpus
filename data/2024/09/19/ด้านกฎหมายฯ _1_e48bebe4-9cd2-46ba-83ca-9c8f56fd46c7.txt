รัฐบาลไทย-ข่าวทำเนียบรัฐบาล-กรรมการมูลนิธิราชทัณฑ์ปันสุข ทำความ ดี เพื่อชาติ ศาสน์ กษัตริย์ ในพระบรมราชูปถัมภ์ ติดตามการดำเนินงานตามโครงการราชทัณฑ์ปันสุขฯ ณ ทัณฑสถานหญิงสงขลา


วันพฤหัสบดีที่ 19 กันยายน 2567
19/09/2567
พิมพ์
กรรมการมูลนิธิราชทัณฑ์ปันสุข ทำความ ดี เพื่อชาติ ศาสน์ กษัตริย์ ในพระบรมราชูปถัมภ์ ติดตามการดำเนินงานตามโครงการราชทัณฑ์ปันสุขฯ ณ ทัณฑสถานหญิงสงขลา
กรรมการมูลนิธิราชทัณฑ์ปันสุข ทำความ ดี เพื่อชาติ ศาสน์ กษัตริย์ ในพระบรมราชูปถัมภ์ ติดตามการดำเนินงานตามโครงการราชทัณฑ์ปันสุขฯ ณ ทัณฑสถานหญิงสงขลา
ในวันพุธ​ที่ ๑๘ กันยายน ๒๕๖๗ พลอากาศเอก สมคิด สุขบาง กรรมการมูลนิธิราชทัณฑ์ปันสุข ทำความ ดี เพื่อชาติ ศาสน์ กษัตริย์ ในพระบรมราชูปถัมภ์ พร้อมด้วยนางจิรภา สินธุนาวา รองปลัดกระทรวงยุติธรรม และนายสมภพ สังคุตแก้ว รองอธิบดีกรมราชทัณฑ์ ติดตามการดำเนินงานตามโครงการราชทัณฑ์ปันสุข ทำความ ดี เพื่อชาติ ศาสน์ กษัตริย์ ณ ทัณฑสถานหญิงสงขลาและโรงพยาบาลสงขลาจังหวัดสงขลา
โดยคณะได้ตรวจเยี่ยมภายในเรือนจำ โดยเยี่ยมชมสูทกรรม ห้องแม่และเด็ก สถานพยาบาล มุมสุขภาพราชทัณฑ์ปันสุข พร้อมมอบถุงของใช้ให้กับผู้ต้องขังสูงอายุ จำนวน ๕ ราย
ต่อจากนั้น คณะตรวจเยี่ยมได้เดินทางไปยังโรงพยาบาลสงขลาเพื่อให้กำลังใจแพทย์และพยาบาล โดยได้เน้นย้ำว่า พระบาทสมเด็จ
พระเจ้าอยู่หัว พระราชินี และสมเด็จพระเจ้าลูกเธอ เจ้าฟ้าพัชรกิติยาภาฯ ทรงห่วงใยเจ้าหน้าที่และบุคลากรทางการแพทย์ของโรงพยาบาล เพราะอาจต้องเพิ่มภาระในการดูแลช่วยเหลือผู้ต้องขัง แต่อย่างไรก็ตามเรื่องการเจ็บป่วยถือเป็นการช่วยเหลือตามหลักมนุษยธรรม ในส่วนของการรับโทษตามกฎหมายก็ต้องปฏิบัติตาม แต่การให้ความช่วยเหลือในเรื่องสุขภาพเป็นหลักพื้นฐานที่ต้องให้ความช่วยเหลือ ซึ่งในวันนี้คณะกรรมการมูลนิธิราชทัณฑ์ปันสุขฯ จึงได้มาให้กำลังใจแพทย์และพยาบาล และสอบถามข้อขัดข้องในการทำงาน เพื่อหาแนวทางช่วยเหลือต่อไป จากนั้น ได้เยี่ยมชมห้องพักผู้ป่วยในสำหรับผู้ต้องขังที่มารักษาตัวที่โรงพยาบาล ห้องปันสุข และชมการให้บริการตรวจรักษาผู้ต้องขังด้วยระบบ Telemedicine

ที่มา : https://www.thaigov.go.th/news/contents/details/88164