รัฐบาลไทย-ข่าวทำเนียบรัฐบาล-“วราวุธ” ร่วมยินดี 110 ผู้รับรางวัล HER AWARDS UNFPA, THAILAND 2024 ประชากรหญิงผู้สร้างแรงบันดาลใจ บิ๊กเนมเพียบ ลลิษา มโนบาล แพทองธาร ชินวัตร สุวรรณา ศิลปอาชา สายสุนีย์ จ๊ะนะ 


วันพุธที่ 18 กันยายน 2567
“วราวุธ” ร่วมยินดี 110 ผู้รับรางวัล HER AWARDS UNFPA, THAILAND 2024 ประชากรหญิงผู้สร้างแรงบันดาลใจ บิ๊กเนมเพียบ ลลิษา มโนบาล แพทองธาร ชินวัตร สุวรรณา ศิลปอาชา สายสุนีย์ จ๊ะนะ
“วราวุธ” ร่วมยินดี 110 ผู้รับรางวัล HER AWARDS UNFPA, THAILAND 2024 ประชากรหญิงผู้สร้างแรงบันดาลใจ บิ๊กเนมเพียบ ลลิษา มโนบาล แพทองธาร ชินวัตร สุวรรณา ศิลปอาชา สายสุนีย์ จ๊ะนะ พาณิภัค วงศ์พัฒนกิจ ปริม อินทวงศ์ ศุภลักษณ์ อัมพุช
วันที่ 18 กันยายน 2567 ที่องค์การสหประชาชาติ ราชดำเนิน กรุงเทพมหานคร นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) ร่วมเป็นเกียรติในพิธีมอบรางวัล  HER AWARDS UNFPA, THAILAND 2024 ประชากรหญิงผู้สร้างแรงบันดาลใจ พร้อมแสดงความยินดีกับผู้รับรางวัล 110 คนจากทั่วประเทศ  ซึ่งจัดโดยกองทุนประชากรแห่งสหประชาชาติ (UNFPA) ประจำประเทศไทย ร่วมกับภาคเอกชน  โดยมี คุณสิริลักษณ์ เชียงว่อง หัวหน้าสำนักงาน UNFPA ประจำประเทศไทย เป็นประธานในพิธี
นายวราวุธ กล่าวว่า  กองทุนประชากรแห่งสหประชาชาติ (UNFPA) ประจำประเทศไทย ได้จัดพิธีมอบรางวัล  HER AWARDS UNFPA, THAILAND 2024 ประชากรหญิงผู้สร้างแรงบันดาลใจ เพื่อเป็นส่วนหนึ่งของการเฉลิมฉลองสามทศวรรษ (30 ปี) ของการประชุมระหว่างประเทศว่าด้วยประชากรและการพัฒนา (International Conference on Population and Development หรือ ICPD)  โดยมุ่งยกย่องเชิดชูเกียรติและเป็นกำลังใจสำหรับทุกคนไม่ว่าเพศ วัย หรือองค์กร ที่เป็นกลุ่มคนทำงานที่มุ่งมั่นสร้างสรรค์พัฒนาสังคมที่ดีขึ้น และยกระดับคุณภาพชีวิตของประชากร โดยเฉพาะด้านการพัฒนาประชากร การส่งเสริมความเสมอภาคระหว่างเพศ การยุติความรุนแรงด้วยเหตุแห่งเพศ และการเสริมพลังกลุ่มเปราะบาง อาทิ ผู้หญิง เด็กผู้หญิง และคนพิการ
นายวราวุธ กล่าวเพิ่มเติมว่า ทาง UNFPA ได้มอบรางวัล HER AWARDS UNFPA, THAILAND 2024 จำนวนทั้งสิ้น 110 รางวัล แบ่งเป็น 1) รางวัลขวัญใจมหาชน จำนวน 10 รางวัล อาทิ คุณแพทองธาร ชินวัตร คุณนดา บินร่อหีม  มูลนิธิปวีณาหงสกุล และมูลนิธิกระจกเงา และ 2) รางวัลจากส่วนกลางและภาคต่างๆ จำนวน 100 รางวัล โดยในส่วนของกระทรวง พม. มีบุคลากรและหน่วยงานในสังกัด ได้รับรางวัล ได้แก่ 1. สำนักงานพัฒนาสังคมและความมั่นคงของมนุษย์จังหวัดพิษณุโลก (ทีมพัฒนาระบบ ESS Help Me พิษณุโลก) 2. คุณเยาวภา ล้อมณรงค์ นักพัฒนาสังคมชำนาญการพิเศษ ผู้อำนวยการสถานพัฒนาและฟื้นฟูเด็กจังหวัดหนองคาย และ 3. คุณเพ็ญจันทร์ ไมสัณ นักพัฒนาสังคมชำนาญการ ศูนย์เรียนรู้การพัฒนาสตรีและครอบครัวภาคใต้ จังหวัดสงขลา
นอกจากนี้ ยังมีบุคคลผู้มีชื่อเสียงในสังคมได้รับรางวัลครั้งนี้ อาทิ คุณลลิษา มโนบาล (ลิซ่า) คุณสายสุนีย์ จ๊ะนะ  คุณพาณิภัค วงศ์พัฒนกิจ (เทนนิส)  คุณปริม อินทวงศ์ คุณศุภลักษณ์ อัมพุช  คุณวุฒิธร มิลินทจินดา (วู้ดดี้)  คุณกรุณา บัวคําศรี  คุณบุษบา ดาวเรือง  คุณนภาพร ไตรวิทย์วารีกุล (ดีเจอ้อย) และ ดร.สุวรรณา ศิลปอาชา
#ข่าวพม #พม #ศรส #esshelpme #สายด่วนพม1300 #วราวุธรับฟังทำจริง #พมพอใจให้ทุกวัยพึงพอใจในพม #พมหนึ่งเดียว #HERAWARDSTHAILAND2024 #2024 #UNFPA #พม

ที่มา : https://www.thaigov.go.th/news/contents/details/88156