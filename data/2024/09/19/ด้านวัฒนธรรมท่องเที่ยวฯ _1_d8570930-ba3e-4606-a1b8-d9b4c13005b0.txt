รัฐบาลไทย-ข่าวทำเนียบรัฐบาล-วธ. จับมือ กสทช. อบรมเสริมทักษะรู้ทันสื่อ ความฉลาดทางดิจิทัล - กม.คุ้มครองผู้บริโภคด้านสื่อ เดินหน้าขยายเครือข่ายเฝ้าระวังทางวัฒนธรรม – คุ้มครองผู้บริโภคในการเฝ้าระวัง 


วันพฤหัสบดีที่ 19 กันยายน 2567
วธ. จับมือ กสทช. อบรมเสริมทักษะรู้ทันสื่อ ความฉลาดทางดิจิทัล - กม.คุ้มครองผู้บริโภคด้านสื่อ เดินหน้าขยายเครือข่ายเฝ้าระวังทางวัฒนธรรม – คุ้มครองผู้บริโภคในการเฝ้าระวัง
วธ. จับมือ กสทช. อบรมเสริมทักษะรู้ทันสื่อ ความฉลาดทางดิจิทัล - กม.คุ้มครองผู้บริโภคด้านสื่อ เดินหน้าขยายเครือข่ายเฝ้าระวังทางวัฒนธรรม – คุ้มครองผู้บริโภคในการเฝ้าระวัง ติดตามสถานการณ์ แจ้งเตือนภัยและร่วมแก้ไขปัญหาอย่างเป็นระบบ ครอบคลุม กลุ่มเป้าหมาย
วธ. จับมือ กสทช. อบรมเสริมทักษะรู้ทันสื่อ ความฉลาดทางดิจิทัล - กม.คุ้มครองผู้บริโภคด้านสื่อ เดินหน้าขยายเครือข่ายเฝ้าระวังทางวัฒนธรรม – คุ้มครองผู้บริโภคในการเฝ้าระวัง ติดตามสถานการณ์ แจ้งเตือนภัยและร่วมแก้ไขปัญหาอย่างเป็นระบบ ครอบคลุม กลุ่มเป้าหมายกว่า 770 คนใน 11 จังหวัด 4 ภูมิภาคทั่วประเทศ
นางยุพา ทวีวัฒนะกิจบวร ปลัดกระทรวงวัฒนธรรม เปิดเผยว่า สำนักงานปลัดกระทรวงวัฒนธรรม โดยกองเฝ้าระวังทางวัฒนธรรมในฐานะหน่วยงานที่มีบทบาทหน้าที่ในการส่งเสริมสนับสนุนและเป็นสื่อกลางในการถ่ายทอดค่านิยมและวัฒนธรรมอันดีงามให้เป็นที่แพร่หลายในสังคมและมีบทบาทในการขับเคลื่อนการดำเนินงานด้านการพัฒนาสื่อปลอดภัยและสร้างสรรค์อย่างต่อเนื่อง ประกอบกับเมื่อปี 2564 วธ.และสำนักงานคณะกรรมการกิจการกระจายเสียง กิจการโทรทัศน์และกิจการโทรคมนาคมแห่งชาติ (สำนักงาน กสทช.) ได้ทำบันทึกข้อตกลงความร่วมมือในการกำกับดูแลการนำเสนอเนื้อหารายการบนหลักสิทธิพื้นฐานของเด็กและเยาวชน สตรี คนพิการ ผู้สูงอายุ ผู้ด้อยโอกาสและผู้มีความหลากหลายทางเพศในกิจการกระจายเสียงและกิจการโทรทัศน์ เพื่อร่วมกันส่งเสริมและสนับสนุนการให้ความรู้ สร้างความเข้าใจเกี่ยวกับสิทธิขั้นพื้นฐานของเด็กและเยาวชน สตรี คนพิการ ผู้สูงอายุ ผู้ด้อยโอกาสและผู้มีความหลากหลายทางเพศ แก่ผู้ผลิต ผู้ประกอบกิจการ สื่อมวลชน และผู้ที่เกี่ยวข้องและร่วมกันเป็นเครือข่ายเฝ้าระวังการนำเสนอเนื้อหาของสื่อที่ไม่เหมาะสม
ปลัด วธ. กล่าวอีกว่า จึงจัดการอบรมเชิงปฏิบัติการเสริมสร้างความรู้ความเข้าใจให้แก่เครือข่ายเฝ้าระวังทางวัฒนธรรมและคุ้มครองผู้บริโภคสื่อ ระหว่างวันที่ 19 - 20 กันยายน 2567 ณ เฮลท์แลนด์ รีสอร์ท แอนด์ สปา จังหวัดชลบุรี โดยกลุ่มเป้าหมายเป็นเครือข่ายเฝ้าระวังทางวัฒนธรรมและคุ้มครองผู้บริโภคสื่อ  จาก 7 จังหวัด ได้แก่ จังหวัดชลบุรี ฉะเชิงเทรา ระยอง ตราด จันทบุรี สระแก้ว และสมุทรปราการ จังหวัดละ 10 คน รวมจำนวน 70 คน โดยเชิญวิทยากรผู้เชี่ยวชาญ นักวิชาการด้านสื่อร่วมเเลกเปลี่ยนองค์ความรู้ด้านการเฝ้าระวังทางวัฒนธรรมและคุ้มครองผู้บริโภคสื่อ ในหัวข้อต่างๆ
“กิจกรรมครั้งนี้เป็นการพัฒนากลไกความร่วมมือระหว่าง วธ.กับสำนักงาน กสทช. ซึ่งเป็นหน่วยที่ส่งเสริมและคุ้มครองผู้บริโภคสื่ออย่างเป็นระบบอีกทั้งเป็นการพัฒนาเครือข่ายเฝ้าระวังทางวัฒนธรรมและคุ้มครองผู้บริโภคสื่อเพื่อสร้างภูมิคุ้มกันทางสังคมในทางมิติวัฒนธรรมให้แก่ภาคส่วนต่าง ๆ ในสังคม เผยแพร่ข้อมูลข่าวสารที่เป็นประโยชน์ในการรู้เท่าทันสังคมโลกและเพื่อให้มีความรู้ความเข้าใจเกี่ยวกับสิทธิผู้บริโภคในกิจการกระจายเสียงและกิจการโทรทัศน์มีความตื่นตัว เข้มแข็ง รู้จักปกป้องตนเองจากผลกระทบของสื่อ รวมถึงสามารถเข้าถึง เข้าใจ และใช้สื่ออย่างมีประสิทธิภาพ ตลอดจนมีทักษะการรู้ทันสื่อ มีความฉลาดทางดิจิทัล มีทัศนคติและค่านิยมที่จำเป็นต่อการใช้ชีวิตในฐานะสมาชิกของโลกออนไลน์ สามารถนำไปใช้ได้จริงในบริบทและสถานการณ์การสื่อสารในยุคใหม่ผ่านการเเลกเปลี่ยนองค์ความรู้ด้านเฝ้าระวังทางวัฒนธรรมและคุ้มครองผู้บริโภคสื่อ ในหัวข้อต่างๆ อาทิ การเรียนรู้สื่อแบบไหน ใครรู้บ้าง? การรู้เท่าทันสื่อ (Media Literacy) และพื้นฐานความรู้ด้านสิทธิ กฎหมายการคุ้มครองผู้บริโภคสื่อวิทยุ - โทรทัศน์
ทั้งนี้ จะมีการจัดการอบรมเชิงปฏิบัติการฯ ดังกล่าวให้กับเครือข่ายเฝ้าระวังทางวัฒนธรรมและคุ้มครองผู้บริโภคสื่อครอบคลุม 4 ภูมิภาค จำนวน 11 ครั้ง ใน 11 จังหวัด ได้แก่ ครั้งที่ 1 ณ จังหวัดราชบุรี ครั้งที่ 2 ณ จังหวัดกาฬสินธุ์   ครั้งที่ 3 ณ จังหวัดชลบุรี ครั้งที่ 4 ณ จังหวัดสุพรรณบุรี ครั้งที่ 5 ณ จังหวัดปราจีนบุรี ครั้งที่ 6 ณ จังหวัดพังงา ครั้งที่ 7 ณ จังหวัดสตูล ครั้งที่ 8 ณ จังหวัดเชียงราย ครั้งที่ 9 ณ จังหวัดหนองคาย ครั้งที่ 10 ณ จังหวัดสุโขทัย และครั้งที่ 11  ณ จังหวัดอุบลราชธานี ซึ่งจะครอบคลุมกลุ่มเป้าหมายกว่า 770 คน เพราะจะเป็นการขยายและสร้างเครือข่ายการเฝ้าระวังทางวัฒนธรรมและคุ้มครองผู้บริโภคสื่ออย่างเป็นระบบ ในการเฝ้าระวัง ติดตามสถานการณ์ แจ้งเตือนภัยและร่วมแก้ไขปัญหาได้อย่างมีประสิทธิภาพ

ที่มา : https://www.thaigov.go.th/news/contents/details/88195