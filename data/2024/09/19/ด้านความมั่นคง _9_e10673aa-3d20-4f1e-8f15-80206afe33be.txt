รัฐบาลไทย-ข่าวทำเนียบรัฐบาล-‘ซาบีดา’ ระดมทีม ประปา-โยธา ช่วยชาว อ.แม่สาย ฟื้นฟูคืนสภาพหลังน้ำลด ดูแลระบบน้ำประปา เยี่ยมให้กำลังใจผู้ประสบอุทกภัยชุมชนกกโท้ง อ.เมือง จ.เชียงราย


วันพฤหัสบดีที่ 19 กันยายน 2567
19/09/2567
พิมพ์
‘ซาบีดา’ ระดมทีม ประปา-โยธา ช่วยชาว อ.แม่สาย ฟื้นฟูคืนสภาพหลังน้ำลด ดูแลระบบน้ำประปา เยี่ยมให้กำลังใจผู้ประสบอุทกภัยชุมชนกกโท้ง อ.เมือง จ.เชียงราย
‘ซาบีดา’ ระดมทีม ประปา-โยธา ช่วยชาว อ.แม่สาย ฟื้นฟูคืนสภาพหลังน้ำลด ดูแลระบบน้ำประปา เยี่ยมให้กำลังใจผู้ประสบอุทกภัยชุมชนกกโท้ง อ.เมือง จ.เชียงราย
เมื่อวันที่ 18 ก.ย. 67 นางสาวซาบีดา ไทยเศรษฐ์ รัฐมนตรีช่วยว่าการกระทรวงมหาดไทย ได้รับมอบหมายภารกิจเร่งด่วนจากนายอนุทิน ชาญวีรกูล รองนายกรัฐมนตรี และรัฐมนตรีว่าการกระทรวงมหาดไทย ลงพื้นที่อำเภอแม่สาย จังหวัดเชียงราย แก้ปัญหาประชาชนขาดน้ำอุปโภค-บริโภค เร่งกำชับการประภาส่วนภูมิภาค และให้กรมโยธาธิการและผังเมือง เข้าเสริมกำลังกับหน่วยงานทหาร และพลเรือน ให้กำลังใจผู้ประสบอุทกภัย กู้คืนสภาพบ้านพักอาศัย ในพื้นที่อำเภอแม่สาย และอีกจุุด ให้กำลังใจผู้ประสบภัยในพื้นที่ อ.เมือง จ.เชียงราย
นางสาวซาบีดา กล่าวว่า วันนี้ได้ลงพื้นที่ อ.แม่สาย หลังจากนายอนุทิน ชาญวีรกูล รองนายกรัฐมนตรี และรัฐมนตรีว่าการกระทรวงมหาดไทย ได้มีมาตรการ ช่วยเหลือประชาชนที่ได้รับผลกระทบจากอุทกภัย ท่านได้สั่งการให้การประปาส่วนภูมิภาค (กปภ.) เร่งวางแผนเพื่อช่วยเหลือเพื่อบรรเทาความเดือดร้อนแก่ประชาชน ตามภารกิจของกระทรวงมหาดไทย และนโยบายรัฐบาล โดยมีรายละเอียดดังนี้
มาตรการที่ 1 สนับสนุนน้ำดื่มบรรจุขวด และน้ำประปาเพื่ออุปโภคบริโภคให้เพียงพอ
มาตรการที่ 2 ช่วยเหลือน้ำประปาฟรี เพื่อทำความสะอาดบ้านเรือน ที่ได้รับผลกระทบจากอุทกภัย
มาตรการที่ 3 ยกเว้นการเก็บค่าน้ำประปา และค่าบริการทั่วไปในเดือนที่เกิดอุทกภัยในพื้นที่ ซึ่งหน่วยงานราชการประกาศให้เป็นพื้นที่ประสบภัยพิบัติจากอุทกภัย
มาตรการที่ 4 ขยายเวลาค้างชำระค่าน้ำประปาของผู้ใช้น้ำทุกประเภท เป็นเวลา 60 วัน นับตั้งแต่เดือนที่เกิดอุทกภัยในพื้นที่ ซึ่งหน่วยงานราชการประกาศให้เป็นพื้นที่ประสบภัยพิบัติจากอุทกภัย
มาตรการที่ 5 การผ่อนชำระค่าน้ำ หากกำหนดชำระ แต่ผู้ใช้น้ำไม่สามารถชำระค่าน้ำได้ครบตามจำนวน สามารถขอผ่อนค่าชำระน้ำได้ที่ กปภ.สาขาในพื้นที่
รมช.มหาดไทย ยังกล่าวอีกว่า วันนี้ได้เข้าฟังการสรุปจากหน่วยงานที่เกี่ยวข้องในพื้นที่ ทั้งนายกเทศมนตรีแม่สาย นายอำเภอแม่สาย รวมทั้งทหาร และพบพี่น้องประชาชน สิ่งที่ขาดแคลนคือ เรื่องน้ำอุปโภค และบริโภค จึงได้กำชับ การประปาส่วนภูมิภาคเร่งแก้ไข จุดสูบน้ำ จุดที่ส่งน้ำ ลงพื้นที่ริมแม่น้ำแม่สาย เห็นปัญหา ชาวบ้านได้รับความเดือดร้อน จึงได้ระดมให้กรมโยธาธิการและผังเมือง เร่งเข้ามาช่วยเหลือเป็นการด่วน ประชาชนไม่มีน้ำใช้ ถ้าไม่เร่งแก้ไข หน่วยงานที่เกี่ยวข้องก็เดินหน้าไม่ได้ สิ่งที่สำคัญประชาชนขาดอาหารสด อาหารที่ชาวบ้านขาดแคลน จึงได้ขอความร่วมมือจากมูลนิธิไทยเศรษฐ์ มอบทุนทรัพย์เพื่อสนับสนุนวัตถุดิบในการปรุงอาหาร และอีกจุดอยู่ในพื้นที่อำเภอเมืองเชียงราย เป็นจุดชุมชนกกโท้ง ซึ่งชาวบ้านได้รับผลจากอุทกภัยครั้งนี้
"เมื่อมาถึงเวลาค่ำพอดี ชาวบ้านกำลังทำกับข้าว เรามาให้กำลังใจ รับฟังปัญหา หลังจากนี้ก็จะมีการทำความสะอาดครั้งใหญ่ เราก็ได้กำชับหน่วยงานที่เกี่ยวข้องช่วยเหลืออย่างเต็มที่" รมช.มหาดไทยกล่าวทิ้งท้าย

ที่มา : https://www.thaigov.go.th/news/contents/details/88169