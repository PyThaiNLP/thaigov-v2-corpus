รัฐบาลไทย-ข่าวทำเนียบรัฐบาล-พระบาทสมเด็จพระเจ้าอยู่หัว ทรงพระกรุณาโปรดเกล้าฯ ให้ พลเอก ไพบูลย์ คุ้มฉายา องคมนตรี ปฏิบัติภารกิจเชิญสิ่งของพระราชทาน แก่เจ้าหน้าที่ และประชาชนที่ได้รับผลกระทบจากสถานการณ์ฯ ภาคใต้


วันพุธที่ 18 กันยายน 2567
18/09/2567
พิมพ์
พระบาทสมเด็จพระเจ้าอยู่หัว ทรงพระกรุณาโปรดเกล้าฯ ให้ พลเอก ไพบูลย์ คุ้มฉายา องคมนตรี ปฏิบัติภารกิจเชิญสิ่งของพระราชทาน แก่เจ้าหน้าที่ และประชาชนที่ได้รับผลกระทบจากสถานการณ์ฯ ภาคใต้
พระบาทสมเด็จพระเจ้าอยู่หัว ทรงพระกรุณาโปรดเกล้าฯ ให้ พลเอก ไพบูลย์ คุ้มฉายา องคมนตรี ปฏิบัติภารกิจเชิญสิ่งของพระราชทาน แก่เจ้าหน้าที่ และประชาชนที่ได้รับผลกระทบจากสถานการณ์ความรุนแรงในพื้นที่จังหวัดชายแดนภาคใต้ ณ อ.ศรีสาคร จ.นราธิวาส อ.รามัน จ.ยะลา
พระบาทสมเด็จพระเจ้าอยู่หัว ทรงพระกรุณาโปรดเกล้าฯ ให้ พลเอก ไพบูลย์ คุ้มฉายา องคมนตรี ปฏิบัติภารกิจเชิญสิ่งของพระราชทาน แก่เจ้าหน้าที่ และประชาชนที่ได้รับผลกระทบจากสถานการณ์ความรุนแรงในพื้นที่จังหวัดชายแดนภาคใต้ ณ อ.ศรีสาคร จ.นราธิวาส อ.รามัน จ.ยะลา อ.เมืองปัตตานี จ.ปัตตานี และ อ.เทพา จ.สงขลา
วันนี้ (18 กันยายน 2567) พระบาทสมเด็จพระเจ้าอยู่หัว ทรงพระกรุณาโปรดเกล้าโปรดกระหม่อม ให้ พลเอก ไพบูลย์ คุ้มฉายา องคมนตรี เชิญสิ่งของพระราชทานมอบแก่เจ้าหน้าที่ที่ปฏิบัติภารกิจ และประชาชนที่ได้รับผลกระทบจากสถานการณ์ความรุนแรงในพื้นที่จังหวัดชายแดนภาคใต้ ที่อำเภอศรีสาคร จังหวัดนราธิวาส อำเภอรามัน จังหวัดยะลา อำเภอเมืองปัตตานี จังหวัดปัตตานี และอำเภอเทพา จังหวัดสงขลา โดยมี นายกองใหญ่ อนุทิน ชาญวีรกูล รองนายกรัฐมนตรี และรัฐมนตรีว่าการกระทรวงมหาดไทย / ผู้บัญชาการกองอาสารักษาดินแดน พล.อ.เกรียงไกร ศรีรักษ์ รองประธานวุฒิสภา คนที่ 1 นายกองเอก อรรษิษฐ์ สัมพันธรัตน์ อธิบดีกรมการปกครอง / หัวหน้าฝ่ายอำนวยการ กองบัญชาการกองอาสารักษาดินแดน พลโท ศานติ ศกุนตนาค แม่ทัพภาคที่ 4 พลตำรวจโท สำราญ นวลมา ผู้ช่วยผู้บัญชาการตำรวจแห่งชาติ ร่วมลงพื้นที่ ซึ่งมีว่าที่ร้อยตรี ตระกูล โทธรรม ผู้ว่าราชการจังหวัดนราธิวาส นายอำพล พงศ์สุวรรณ ผู้ว่าราชการจังหวัดยะลา นางพาตีเมาะ สะดียามู ผู้ว่าราชการจังหวัดปัตตานี และนายสมนึก พรหมเขียว ผู้ว่าราชการจังหวัดสงขลา เป็นผู้กล่าวให้การต้อนรับ และมีผู้บังคับหน่วยเฉพาะกิจนราธิวาส ผู้บังคับหน่วยเฉพาะกิจยะลา ผู้บัญชาการตำรวจภูธรภาค 9 และผู้กำกับการสถานีตำรวจภูธรเทพา กล่าวสำนึกในพระมหากรุณาธิคุณ
โอกาสนี้ พลเอก ไพบูลย์ คุ้มฉายาองคมนตรี ได้กล่าวพบปะเจ้าหน้าที่ปฏิบัติงานด้านความมั่นคง เชิญพระราชกระแสรับสั่งของพระบาทสมเด็จพระเจ้าอยู่ ที่ทรงห่วงใยเจ้าหน้าที่ และเป็นกำลังใจในการปฏิบัติหน้าที่ในพื้นที่จังหวัดชายแดนภาคใต้ ดูแลความสงบเรียบร้อยในบ้านเมือง ให้กับพี่น้องใช้ชีวิตประจำวันได้อย่างปลอดภัย จากนั้น องคมนตรีได้อัญเชิญพระราชกระแสรับสั่งแสดงความห่วงใยและกำลังใจแก่กำลังพลที่ปฏิบัติหน้าที่ในพื้นที่ และเชิญสิ่งของพระราชทาน จำนวน 190 ชุด โดยมีผู้เข้ารับมอบ ประกอบด้วย ว่าที่ร้อยตรี ตระกูล โทธรรม ผู้ว่าราชการจังหวัดนราธิวาส นายอำพล พงศ์สุวรรณ ผู้ว่าราชการจังหวัดยะลา นางพาตีเมาะ สะดียามู ผู้ว่าราชการจังหวัดปัตตานี และนายสมนึก พรหมเขียว ผู้ว่าราชการจังหวัดสงขลา พลตรี เฉลิมพร ขำเขียว ผู้บังคับหน่วยเฉพาะกิจนราธิวาส พลตรี นิติ ติณสูลานนท์ ผู้บังคับหน่วยเฉพาะกิจยะลา พล.ต.ท.ปิยะวัฒน์ เฉลิมศรี ผู้บัญชาการตำรวจภูธรภาค 9 พ.ต.อ.ธรรมรัตน์ เพชรหนองชุม ผู้กำกับการสถานีตำรวจภูธรเทพา นายอำเภอ กำนัน ผู้ใหญ่บ้าน และเจ้าหน้าที่ฝ่ายความมั่นคงในพื้นที่

ที่มา : https://www.thaigov.go.th/news/contents/details/88151