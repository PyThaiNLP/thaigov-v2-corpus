รัฐบาลไทย-ข่าวทำเนียบรัฐบาล-ทัพฟ้าพร้อมดีเดย์ฟื้นฟูโรงเรียนใน “โครงการ 416 Back to School”


วันพฤหัสบดีที่ 19 กันยายน 2567
ทัพฟ้าพร้อมดีเดย์ฟื้นฟูโรงเรียนใน “โครงการ 416 Back to School”
กองทัพอากาศ โดยฝูงบิน 416 เชียงราย เร่งลงพื้นที่เพื่อสำรวจความเสียหาย โรงเรียนเทศบาล 2 หนองบัว อำเภอเมืองเชียงราย จังหวัดเชียงราย หนึ่งในโรงเรียนที่ได้รับความเสียหายจากอุทกภัยอย่างมาก และเป็นสถานศึกษาที่สำคัญของจังหวัดเชียงรายที่หยุดเรียนมาหลายวัน
กองทัพอากาศ ตระหนักในความเดือดร้อนของคุณครูและนักเรียน จึงร่วมกับภาคีเครือข่ายจัด “โครงการ 416 Back to School” โดยมีวัตถุประสงค์เพื่อเร่งช่วยเหลือฟื้นฟูและทำความสะอาดให้โรงเรียนพร้อมกลับมาเปิดเรียนโดยเร็ว ภายในวันที่ 23 กันยายน 2567 นี้
โดยนัดหมายภาคีเครือข่าย เริ่มดีเดย์เข้าฟื้นฟูและทำความสะอาดโรงเรียนในวันที่ 19 กันยายน 2567 ตั้งแต่เวลา 08.00 น.เป็นต้นไป จนกว่าจะเสร็จสิ้นภารกิจ
…………………..
ที่มา: กองประชาสัมพันธ์ สำนักกิจการพลเรือนและประชาสัมพันธ์ กรมกิจการพลเรือนทหารอากาศ 18 กันยายน 2567

ที่มา : https://www.thaigov.go.th/news/contents/details/88174