รัฐบาลไทย-ข่าวทำเนียบรัฐบาล-ปลัดดีอี กล่าวเปิดงาน “60 Years of Excellence” ฉลองครบรอบ 60 ปี TMA


วันพฤหัสบดีที่ 19 กันยายน 2567
ปลัดดีอี กล่าวเปิดงาน “60 Years of Excellence” ฉลองครบรอบ 60 ปี TMA
ปลัดดีอี กล่าวเปิดงาน “60 Years of Excellence” ฉลองครบรอบ 60 ปี TMA
เมื่อวันที่ 19 กันยายน 2567 ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอี) กล่าวเปิด งาน “60 Years of Excellence” ฉลองครบรอบ 60 ปี สมาคมการจัดการธุรกิจแห่งประเทศไทย (Thailand Management Association : TMA) ภายใต้แนวคิด “Creating Great Leaders, Designing the Future” พร้อมด้วย นางสาวพิยะดา สุดกังวาล
ที่ปรึกษาด้านการสื่อสาร กระทรวงดีอี และผู้ที่เกี่ยวข้องเข้าร่วม ณ ห้องบอลรูม ชั้น 1 ศูนย์ประชุมแห่งชาติสิริกิติ์ กรุงเทพฯ
โดยงานนี้เป็นมหกรรมงานประชุมด้านการพัฒนาการบริหารจัดการที่ยิ่งใหญ่ที่สุดในรอบ 60 ปีของ TMA โดยเน้นหัวข้อที่มีความสำคัญและเป็นเมกะเทรนด์ของโลก ทั้งเรื่องการเชื่อมโยง (Connectivity) ความก้าวหน้าของเทคโนโลยีและนวัตกรรม และความยั่งยืน โดยมีวัตถุประสงค์เพื่อให้องค์กรต่างๆ ได้เปิดรับมุมมองใหม่ๆ รับรู้ถึงความเสี่ยงที่อาจส่งผลต่อธุรกิจ มีการพัฒนาบุคลากรให้มีความรู้และทักษะที่เหมาะสม พร้อมรองรับอนาคต
--------------------------------------------------------------

ที่มา : https://www.thaigov.go.th/news/contents/details/88179