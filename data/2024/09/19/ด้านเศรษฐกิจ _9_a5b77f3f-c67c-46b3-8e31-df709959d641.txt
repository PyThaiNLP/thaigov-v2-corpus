รัฐบาลไทย-ข่าวทำเนียบรัฐบาล-รองปลัดเศรษฐเกียรติฯ ปลื้ม! ออสเตรเลียขานรับ ร่วมขับเคลื่อนโครงการความร่วมมือไทย-ออสเตรเลีย


วันพฤหัสบดีที่ 19 กันยายน 2567
รองปลัดเศรษฐเกียรติฯ ปลื้ม! ออสเตรเลียขานรับ ร่วมขับเคลื่อนโครงการความร่วมมือไทย-ออสเตรเลีย
รองปลัดเศรษฐเกียรติฯ ปลื้ม! ออสเตรเลียขานรับ ร่วมขับเคลื่อนโครงการความร่วมมือไทย-ออสเตรเลีย
เมื่อวันที่ 18 กันยายน 2567 ปลัดกระทรวงเกษตรและสหกรณ์ มอบหมายให้ รองปลัดกระทรวงเกษตรและสหกรณ์ (นายเศรษฐเกียรติ กระจ่างวงษ์) เป็นประธานฝ่ายไทย พร้อมด้วย ดร.วนิดา กำเนิดเพ็ชร์ ผู้อำนวยการสำนักการเกษตรต่างประเทศ ฝ่ายเลขานุการฝ่ายไทย โดยมีผู้แทนจากกรมชลประทาน กรมปศุสัตว์ กรมประมง สำนักงานมาตรฐานสินค้าเกษตรและอาหารแห่งชาติ สำนักงานเศรษฐกิจการเกษตร กรมพัฒนาที่ดิน กรมวิชาการเกษตร กรมส่งเสริมการเกษตร สำนักงานที่ปรึกษาการเกษตรต่างประเทศ ประจำกรุงแคนเบอร์รา และสำนักการเกษตรต่างประเทศ เข้าร่วมการประชุมการประชุมคณะทำงานร่วมด้านการเกษตร ไทย-ออสเตรเลีย ครั้งที่ 24 (24th Meeting of the Thailand-Australia Joint Working Group on Agriculture) โดยมี Ms. Jo Grainger ตำแหน่ง Acting First Assistant Secretary, Trade and International Division ในฐานะหัวหน้าคณะฝ่ายออสเตรเลีย พร้อมด้วย Ms. Amber Parr ตำแหน่ง Counsellor (Agriculture) Australian Embassy Bangkok และผู้แทนหน่วยงานฝ่ายออสเตรเลียที่เกี่ยวข้อง เข้าร่วม ณ เมืองซิดนีย์ เครือรัฐออสเตรเลีย และผ่านสื่ออิเล็กทรอนิกส์
โดยในที่ประชุม ได้มีการแลกเปลี่ยนข้อมูลปัจจุบันเกี่ยวกับนโยบายและยุทธศาสตร์ด้านการเกษตรที่สำคัญระหว่างไทยและออสเตรเลีย ได้แก่ ยุทธศาสตร์การตรวจสอบย้อนกลับทางการเกษตรแห่งชาติของออสเตรเลีย 2023 - 2033 และการแลกเปลี่ยนนโยบายและการดำเนินงานที่เกี่ยวข้องกับการปรับตัวต่อการเปลี่ยนแปลงสภาพภูมิอากาศเพื่อความยั่งยืนของภาคเกษตร อาทิ กรอบความยั่งยืนทางการเกษตร ยุทธศาสตร์แห่งชาติและแผนปฏิบัติการด้านดินเพื่อสนับสนุนสุขภาพดิน การลดการปล่อยก๊าซเรือนกระจกในภาคเกษตร เป็นต้น นอกจากนี้ ผู้แทนหน่วยงานที่เกี่ยวข้องของทั้งสองฝ่าย ได้นำเสนอความก้าวหน้าการดำเนินโครงการเชิงวิชาการภายใต้กรอบความร่วมมือไทย-ออสเตรเลีย โดยฝ่ายไทยมีการดำเนินโครงการ ดังนี้ 1) Farmer Development Program โดยมีการเสนอหัวข้อ Connection between Thai young farmers and NT Farmers Association (กสก.) 2) Utilizing dairy farm benchmarking to increase industry competitiveness (กปศ.) 3) Butchery Training by Aussie Meat Academy (กปศ.) 3) Irrigation Water Requesting and Sharing in Pilot Project of Channasut Operation and Maintenance Projects, SingBuri Province, Regional Irrigation Office 12 (กชป.) 4) Reservoir Water Quality Management (กชป.) 5) Fish Passage Imitative (กชป. และ กปม.) และ 6) Cooperation on combating IUU Fishing (กปม.)
ทั้งนี้ รองปลัดเศรษฐเกียรติฯ มีข้อเสนอแนะให้พัฒนาโครงการความร่วมมือภายใต้กรอบนโยบายและยุทธศาสตร์ด้านการเกษตรของทั้งสองฝ่ายข้างต้น เพื่อให้เกิดการขยายขอบเขตความร่วมมือระหว่างกันต่อไป พร้อมทั้งเชิญเข้าร่วมงาน International Soil and Water Forum 2024 ระหว่างวันที่ 9-11 ธันวาคม 2567 ณ ประเทศไทย นอกจากนี้ สำหรับการประชุมคณะทำงานฯ ครั้งที่ 25 โดยฝ่ายไทยเป็นเจ้าภาพ มีกำหนดจัดขึ้นในช่วงเดือนกันยายน 2568

ที่มา : https://www.thaigov.go.th/news/contents/details/88192