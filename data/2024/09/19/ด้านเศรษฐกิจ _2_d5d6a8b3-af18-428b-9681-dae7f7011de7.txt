รัฐบาลไทย-ข่าวทำเนียบรัฐบาล-ปลัดฯ ณัฐพล ร่วมงานเปิดตัวรถยนต์ AVATR  รุ่น AVATR 11 SUV Coupe


วันพฤหัสบดีที่ 19 กันยายน 2567
19/09/2567
พิมพ์
ปลัดฯ ณัฐพล ร่วมงานเปิดตัวรถยนต์ AVATR  รุ่น AVATR 11 SUV Coupe
ปลัดฯ ณัฐพล ร่วมงานเปิดตัวรถยนต์ AVATR  รุ่น AVATR 11 SUV Coupe
วันที่ 17 กันยายน 2567 ดร.ณัฐพล รังสิตพล ปลัดกระทรวงอุตสาหกรรม ร่วมงานเปิดตัวรถยนต์ AVATR  รุ่น AVATR 11 SUV Coupe พร้อมด้วย นายกฤศ จันทร์สุวรรณ รองผู้อำนวยสำนักงานเศรษฐกิจอุตสาหกรรม และนายเกรียงศักดิ์ วงศ์พร้อมรัตน์ ผู้อำนวยการสถาบันยานยนต์ โดยมี นายพีระพันธุ์ สาลีรัฐวิภาค รองนายกรัฐมนตรีและรัฐมนตรีว่าการกระทรวงพลังงาน เป็นประธาน และนายเซิน ซิงหัว กรรมการผู้จัดการ บริษัท ฉางอาน ออโต้ เซ้าท์อีสเอเชีย จำกัด พร้อมด้วยผู้บริหารระดับสูง ให้การต้อนรับ ณ ห้อง Plenary Hall 3-4 ศูนย์การประชุมแห่งชาติสิริกิติ์
โดย CHANGAN Automobile ได้ผนึกกำลังพันธมิตรยักษ์ใหญ่ CATL ผู้ผลิตแบตเตอรี่รายใหญ่ของโลก และ Huawei เพื่อพัฒนาสุดยอดเทคโนโลยียานยนต์แห่งอนาคต สร้างปรากฏการณ์ครั้งใหม่ให้กับวงการยานยนต์ทั่วโลกและเมืองไทย ด้วยการเปิดตัว AVATR 11 SUV Coupe โดดเด่นด้วยดีไซน์ทันสมัย สุดยอดความลักซ์ชัวรี่ การันตีด้วยรางวัล Red Dot Design Award ผสมผสานเทคโนโลยีที่ทันสมัย ระหว่างรถซูเปอร์คาร์และเอสยูวีได้อย่างลงตัว ทำให้ AVATR 11 คือ นวัตกรรมยานยนต์แห่งอนาคต ตอบโจทย์ทุกไลฟ์สไตล์การขับขี่ที่ทั่วโลกต้องจับตามอง
ทั้งนี้ อุตสาหกรรมยานยนต์ EV หรือ รถยนต์ไฟฟ้า 100% มีความสำคัญต่อการพัฒนาเศรษฐกิจในประเทศ ซึ่งประเทศไทยเป็นฐานการผลิตและส่งออกชิ้นส่วนยานยนต์และยานยนต์ที่สำคัญ เป็นลำดับ 10 ของโลก โดยกระทรวงอุตสาหกรรม ได้สนับสนุนปัจจัยแวดล้อมให้เอื้อต่ออุตสาหกรรมยานยนต์ไฟฟ้า
ที่สำคัญ ได้แก่ การจัดทำมาตรฐานที่เกี่ยวข้องกับยานยนต์ไฟฟ้าครอบคลุมรถทุกประเภท แบตเตอรี่ และสถานีอัดประจุ รวมทั้งสิ้น 128 มาตรฐาน และมีการพัฒนาศูนย์ทดสอบยานยนต์และยางล้อแห่งชาติ หรือ ศูนย์ทดสอบ ATTRIC แห่งแรกในภูมิภาค ASEAN ณ จังหวัดฉะเชิงเทรา เพื่อการยกระดับมาตรฐานและการวิจัยพัฒนาทดสอบสมรรถนะยานยนต์และชิ้นส่วนต้นแบบ การทดสอบยางล้อ และศูนย์ทดสอบแบตเตอรี่ยานยนต์ไฟฟ้า ทั้งนี้ ฉางอาน CHANGAN ได้เลือกไทย เป็นฐานการผลิตยานยนต์ ซึ่งประเทศไทยเป็นศูนย์กลางการผลิตชิ้นส่วนยานยนต์แห่งสำคัญของเอเชียตะวันออกเฉียงใต้ เนื่องจากมีข้อได้เปรียบด้านห่วงโซ่อุตสาหกรรมและที่ตั้งทางภูมิศาสตร์ ซึ่งการลงทุนของฉางอันในไทยสอดคล้องกับเป้าหมายของรัฐบาลไทยที่มุ่งเพิ่มสัดส่วนการผลิตยานยนต์ไฟฟ้าให้สูงแตะร้อยละ 30 ของการผลิตยานยนต์ทั้งหมดภายในปี 2030 และจะครอบคลุมทั่วตลาดอาเซียน รวมถึงตลาดยานยนต์พวงมาลัยขวาทั่วโลก โดยได้เริ่มก่อสร้างโรงงานการผลิต ตั้งแต่เดือนพฤศจิกายน 2566 ในพื้นที่จังหวัดระยอง ซึ่งคาดว่าจะแล้วเสร็จ ในปี 2568 โดยมีกำลังการผลิต 100,000 คันต่อปี

ที่มา : https://www.thaigov.go.th/news/contents/details/88171