รัฐบาลไทย-ข่าวทำเนียบรัฐบาล-​ผู้ช่วยปลัดเกษตรฯ เป็นประธานการประชุมคณะทำงานด้านการเกษตรและสาขาที่เกี่ยวข้อง ครั้งที่ 1 ภายใต้กรอบความร่วมมือลุ่มน้ำโขง – คงคา


วันพฤหัสบดีที่ 19 กันยายน 2567
​ผู้ช่วยปลัดเกษตรฯ เป็นประธานการประชุมคณะทำงานด้านการเกษตรและสาขาที่เกี่ยวข้อง ครั้งที่ 1 ภายใต้กรอบความร่วมมือลุ่มน้ำโขง – คงคา
​ผู้ช่วยปลัดเกษตรฯ เป็นประธานการประชุมคณะทำงานด้านการเกษตรและสาขาที่เกี่ยวข้อง ครั้งที่ 1 ภายใต้กรอบความร่วมมือลุ่มน้ำโขง – คงคา
นายพรเทพ ศรีธนาธร ผู้ช่วยปลัดกระทรวงเกษตรและสหกรณ์ เป็นประธานการประชุมคณะทำงานด้านการเกษตรและสาขาที่เกี่ยวข้อง ครั้งที่ 1 ภายใต้กรอบความร่วมมือลุ่มน้ำโขง - คงคา (1st MEETING OF THE MEKONG-GANGA WORKING GROUP ON AGRICULTURE AND ALLIED SECTORS) พร้อมด้วย เจ้าหน้าที่ที่เกี่ยวข้อง เข้าร่วมประชุม ณ ห้องประชุมกระทรวงเกษตรและสหกรณ์ (134) ในการหารือวันนี้ ฝ่ายไทยกล่าวยินดีที่กรอบความร่วมมือนี้ได้มีการจัดการประชุมด้านการเกษตรเป็นครั้งแรก ซึ่งจะเป็นนก้าวแรกที่สำคัญที่กำหนดทิศทางการดำเนินงานด้านการเกษตรที่ชัดเจนมากขึ้น เพื่อส่งเสริมการพัฒนาการเกษตรอย่างยั่งยืนในภูมิภาค
นอกจากนี้ ที่ประชุมได้หารือเกี่ยวกับการดำเนินความร่วมมือด้านการเกษตร เพื่อพิจารณาการจัดทำแผนปฏิบัติการกรอบความร่วมมือลุ่มน้ำโขง – คงคา (ค.ศ.2025-2029) โดยมุ่งเน้น สะท้อนประเด็นที่ประเทศสมาชิกให้ความสำคัญเชิงยุทธศาสตร์และความต้องการพัฒนาการเกษตรในอนุภูมิภาคฯ ที่สอดคล้องกับบริบทปัจจุบัน อาทิการส่งเสริมความยั่งยืนที่เป็นมิตรต่อสิ่งแวดล้อม (Environmental Sustainability) การปรับตัวต่อการเปลี่ยนแปลงสภาพภูมิอากาศ (Adaptation) รวมถึงการขับเคลื่อนระบบเกษตรและอาหารอย่างยั่งยืนที่มุ่งมั่นสร้างรายได้ สร้างโอกาส และสร้างคุณภาพชีวิตของเกษตรกร ซึ่งประเทศไทยพร้อมให้ความร่วมมือและร่วมดำเนินกิจกรรมต่าง ๆ ภายใต้กรอบความร่วมมือดังกล่าว ต่อไป

ที่มา : https://www.thaigov.go.th/news/contents/details/88193