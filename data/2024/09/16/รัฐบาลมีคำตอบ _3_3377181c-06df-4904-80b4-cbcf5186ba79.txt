รัฐบาลไทย-ข่าวทำเนียบรัฐบาล-​สินค้าต่างชาติล้นทะลัก


วันจันทร์ที่ 16 กันยายน 2567
16/09/2567
พิมพ์
​สินค้าต่างชาติล้นทะลัก
“ภูมิธรรม” ชี้การเข้ามาของ TEMU มีทั้งโอกาสและความท้าทาย ยันรัฐบาลพร้อมดูแล SME
พาณิชย์ถกประชุม 28 หน่วยงาน เคาะ 5 มาตรการหลัก 63 มาตรการย่อยเร่งด่วน-ยั่งยืนปกป้องสินค้าไทย คุมเข้มนอมินี ย้ำ ทุกแพลตฟอร์มต้องจดทะเบียนนิติบุคคล-มีสำนักงานในไทย
พร้อมตั้ง “ศูนย์เฉพาะกิจป้องกันและปราบปรามสินค้าและธุรกิจฝ่าฝืนกฎหมาย”
1.  ให้หน่วยงานบังคับใช้ระเบียบ กฎหมายอย่างเข้มข้น บูรณาการตรวจเข้มสินค้า ณ ด่านศุลกากร ทั้งในส่วนของการสำแดงพิกัดสินค้า การชำระภาษีมูลค่าเพิ่ม การตรวจมาตรฐานผลิตภัณฑ์อุตสาหกรรม (มอก.) และใบอนุญาตจากสำนักงานคณะกรรมการอาหารและยา (อย.)
2.  ปรับปรุงแก้ไขกฎระเบียบให้สอดคล้องกับการค้าอนาคต
3.  มาตรการภาษี โดยกรมสรรพากรอยู่ระหว่างปรับปรุงประมวลรัษฎากรสำหรับการกำหนดให้ผู้ขายสินค้าออนไลน์จากต่างประเทศ และแพลตฟอร์มซื้อขายสินค้าออนไลน์ ที่จำหน่ายสินค้าในไทย ต้องจดทะเบียนภาษีมูลค่าเพิ่มกับกรมสรรพากร
4.  มาตรการช่วยเหลือ SMEs ไทย เพื่อให้แข่งขันได้ในยุคการค้าโลกใหม่
5.  สร้าง ต่อยอดความร่วมมือกับประเทศคู่ค้าเพิ่มขึ้น เช่น ประเทศจีน ญี่ปุ่น เกาหลี เพื่อส่งเสริมการค้าผ่านช่องทางตลาด e-Commerce ให้เป็นอีกช่องทางในการผลักดันสินค้าไทยผ่าน e-Commerce ไปตลาดต่างประเทศ
การดูแลผู้บริโภค ผู้ผลิตผู้ประกอบการไทย จะควบคู่ไปกับการสร้างความสมดุลระหว่างระเบียบการค้าโลก ประเทศไทยทำ FTA กับหลายประเทศ
ศูนย์เฉพาะกิจป้องกันและปราบปรามสินค้าและธุรกิจฝ่าฝืนกฎหมาย ปลัดกระทรวงพาณิชย์เป็นประธานรับรายงานทุกสัปดาห์ และประชุมร่วมกันทุก 2 สัปดาห์ ถ้ามีความจำเป็นก็จะทำให้เข้มข้นขึ้น
สินค้าที่จะจำหน่ายในไทยต้องมีคุณภาพ ถูกกฎหมาย ไม่สร้างความเสียหายให้กับประเทศ และเป็นไปตามมาตรฐานสากล และจะตรวจให้เข้มข้นขึ้น ถ้ามีปัญหาอาจเพิ่มความถี่ในการเปิดตู้
ส่วนกรณี TEMU ได้ใช้วิธีทางการทูต หารือเอกอัคราชทูตประเทศจีน รับจะพยายามให้ TEMU เข้ามาจดทะเบียนตั้งบริษัท และสำนักงานในประเทศไทย
28 ส.ค. 67

ที่มา : https://www.thaigov.go.th/news/contents/details/88047