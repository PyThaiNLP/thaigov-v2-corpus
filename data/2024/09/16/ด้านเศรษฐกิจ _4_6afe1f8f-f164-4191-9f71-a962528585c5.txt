รัฐบาลไทย-ข่าวทำเนียบรัฐบาล-รองปลัดฯณัฏฐิญา ยกย่อง 8 หน่วยงานเป็นแบบอย่างองค์กรคุณธรรมต้นแบบ สู่การพัฒนาที่ยั่งยืน


วันจันทร์ที่ 16 กันยายน 2567
16/09/2567
พิมพ์
รองปลัดฯณัฏฐิญา ยกย่อง 8 หน่วยงานเป็นแบบอย่างองค์กรคุณธรรมต้นแบบ สู่การพัฒนาที่ยั่งยืน
รองปลัดฯณัฏฐิญา ยกย่อง 8 หน่วยงานเป็นแบบอย่างองค์กรคุณธรรมต้นแบบ สู่การพัฒนาที่ยั่งยืน
12 กันยายน 2567 นางสาวณัฏฐิญา เนตยสุภา รองปลัดกระทรวงอุตสาหกรรม เป็นประธานมอบเกียรติบัตรยกย่องเชิดชูแก่หน่วยงานที่ได้รับรางวัล “มีวินัย ใส่ใจการเป็นองค์กรคุณธรรมต้นแบบ” ประจำปีงบประมาณ พ.ศ. 2567 ที่จัดขึ้นในวันนี้ ซึ่งสะท้อนถึงคุณธรรมเป้าหมายด้าน “วินัย” ตามประกาศเจตนารมณ์การขับเคลื่อนองค์กรคุณธรรม ของสำนักงานปลัดกระทรวงอุตสาหกรรม โดยมีนางสาวทัศนีย์ สามิภักดิ์ ผู้อำนวยการศูนย์ปฏิบัติการต่อต้านการทุจริต นางสาวชลาริน นิลพิฤกษ์ ผู้อำนวยการกองกลาง นางสาวสุนีย์ โสภณ ผู้อำนวยการกองบริหารทรัพยากร นางสาวกองประภา นครังสุ ผู้ตรวจสอบภายในกระทรวง หัวหน้ากลุ่มงาน และเจ้าหน้าที่ในสังกัดสำนักงานปลัดกระทรวงอุตสาหกรรม ที่เข้าร่วมกิจกรรม ณ ห้องประชุม อก. 1 อาคาร สำนักงานปลัดกระทรวงอุตสาหกรรม
"ดิฉันรู้สึกดีใจและเป็นเกียรติอย่างยิ่งที่ได้เป็นประธานมอบเกียรติบัตรยกย่องเชิดชูแก่หน่วยงานที่ได้รับรางวัล “มีวินัย ใส่ใจการเป็นองค์กรคุณธรรมต้นแบบ” ประจำปีงบประมาณ พ.ศ. 2567 ที่จัดขึ้นในวันนี้ ซึ่งสะท้อนถึงคุณธรรมเป้าหมายด้าน “วินัย” ตามประกาศเจตนารมณ์การขับเคลื่อนองค์กรคุณธรรม ของสำนักงานปลัดกระทรวงอุตสาหกรรม เพื่อเป็นเครื่องยืนยันให้เห็นถึงความทุ่มเทและความพยายามในการที่จะยกระดับหน่วยงานเข้าสู่ระดับองค์กรคุณธรรมต้นแบบ ที่ร่วมกันผลักดันขับเคลื่อนสำนักงานปลัดกระทรวงอุตสาหกรรม ว่าเราจะพัฒนาการดำเนินงานในยุคดิจิทัลอย่างไร พัฒนาศักยภาพบุคลากรอย่างไร การให้บริการรูปแบบสมาร์ทออฟฟิตของสำนักปลัดกระทรวงอุตสาหกรรม บริการได้ในจุดเดียว จะเชื่อมโยงงานของเราให้มีประสิทธิภาพได้อย่างไร การส่งเสริมให้องค์กรเป็นหน่วยงานลดคาร์บอน การลดการใช้กระดาษ โดยนำ QR Code มาใช้ เพื่อประหยัดทรัพยากร การนำระบบะบบอิเล็กทรอนิกส์มาประยุกต์ใช้ เช่น ระบบ i-Auditor ระบบการรายงานกากอุตสาหกรรม ระบบรับเรื่องร้องเรียน เพื่อความโปร่งใส สุจริตในการดำเนินงาน  ตลอดจนเพื่อเป็นขวัญกำลังใจ และความภาคภูมิใจในการปฏิบัติงาน ดิฉันขอแสดงความยินดีกับหน่วยงานที่ได้รับรางวัลองค์กรคุณธรรมต้นแบบ และขอให้ทุกท่านได้มีการนำในสิ่งที่ท่านได้รับในวันนี้ไปขยายผล เพื่อรวมพลังมุ่งมั่นในการส่งเสริมบุคลากรในหน่วยงานให้เป็นคนเก่ง เป็นคนดี มีคุณภาพ และสามารถทำงานร่วมกันได้อย่างมีความสุข สร้างประโยชน์คุณค่าต่อส่วนรวม ร่วมเป็นส่วนหนึ่งในการสร้างสังคมคุณธรรมให้ดียิ่งขึ้น และเป็นต้นแบบให้กับหน่วยงานในภูมิภาค ในสังกัดกระทรวงอุตสาหกรรมต่อไป" นางสาวณัฏฐิญา กล่าว
สำหรับกิจกรรม “มีวินัย ใส่ใจการเป็นองค์กรคุณธรรมต้นแบบ” ประจำปีงบประมาณ พ.ศ. 2567 เป็นกิจกรรมส่วนหนึ่งของแผนปฏิบัติการด้านส่งเสริมคุณธรรม ประจำปีงบประมาณ พ.ศ. 2567 สำนักงานปลัดกระทรวงอุตสาหกรรม มีวัตถุประสงค์เพื่อประกาศยกย่อง เชิดชูหน่วยงานในสังกัดสำนักงานปลัดกระทรวงอุตสาหกรรม ทั้งนี้ผลการประเมินของหน่วยงานระดับกองหรือเทียบเท่าของสำนักงานปลัดกระทรวงอุตสาหกรรม โดยมีหน่วยงานได้รับระดับที่ 3 องค์กรคุณธรรมต้นแบบ จำนวน 8 หน่วยงาน ได้แก่ กองกลาง กองตรวจราชการ กองยุทธศาสตร์และแผนงาน กองบริหารทรัพยากรบุคคล กลุ่มตรวจสอบภายใน ศูนย์เทคโนโลยีสารสนเทศและการสื่อสาร กลุ่มพัฒนาระบบบริหาร และศูนย์ปฏิบัติการต่อต้านการทุจริต ที่ให้ความร่วมมือเป็นอย่างดีในการขับเคลื่อนหน่วยงาน และเป็นการสร้างขวัญและกำลังใจให้กับบุคลากรในการปฏิบัติงาน และเพื่อเป็นการแลกเปลี่ยนเรียนรู้ผลสำเร็จของการดำเนินงานของหน่วยงาน รวมทั้งเป็นแหล่งเรียนรู้ด้านการขับเคลื่อนองค์กรคุณธรรมให้กับหน่วยงานอื่นนำไปใช้เป็นแบบอย่างในการดำเนินงานได้

ที่มา : https://www.thaigov.go.th/news/contents/details/88046