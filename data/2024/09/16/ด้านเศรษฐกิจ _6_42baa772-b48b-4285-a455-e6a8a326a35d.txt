รัฐบาลไทย-ข่าวทำเนียบรัฐบาล-“เพชรวายุภักษ์ ครั้งที่ 9” นวัตกรรมพลังความคิดสร้างสรรค์และเทคโนโลยีดิจิทัลสู่การขับเคลื่อนเศรษฐกิจเพื่อความยั่งยืน


วันจันทร์ที่ 16 กันยายน 2567
16/09/2567
พิมพ์
“เพชรวายุภักษ์ ครั้งที่ 9” นวัตกรรมพลังความคิดสร้างสรรค์และเทคโนโลยีดิจิทัลสู่การขับเคลื่อนเศรษฐกิจเพื่อความยั่งยืน
กระทรวงการคลังพร้อมเดินหน้าสู่ยุคดิจิทัล ด้วย “โครงการประกวดรางวัลเพชรวายุภักษ์ ครั้งที่ 9 ประจำปี 2567” มีผลงานที่ส่งเข้าประกวด จำนวนทั้งสิ้น 82 ผลงาน และมีผลงานที่ได้รับรางวัลจำนวน 30 รางวัล
กระทรวงการคลังพร้อมเดินหน้าสู่ยุคดิจิทัล ด้วย “โครงการประกวดรางวัลเพชรวายุภักษ์ ครั้งที่ 9 ประจำปี 2567” โดยมีเป้าหมายสำคัญเพื่อส่งเสริมสนับสนุนให้บุคลากรและหน่วยงานในสังกัดกระทรวงการคลังได้แสดงออกด้านความคิดสร้างสรรค์เชิงนวัตกรรมในการพัฒนาองค์กร และเพิ่มประสิทธิภาพการบริการและบริหารจัดการระบบราชการและต่อยอดแนวความคิด เพื่อเป็นกลไกสำคัญในการปรับเปลี่ยนและพัฒนาหน่วยงานและองค์กรให้มีความพร้อมต่อการเปลี่ยนแปลงสู่เศรษฐกิจดิจิทัลของประเทศ และตอบสนองความต้องการ สร้างความพึงพอใจให้กับประชาชนได้อย่างมีประสิทธิภาพ
“โครงการประกวดรางวัลเพชรวายุภักษ์ ครั้งที่ 9 ประจำปี 2567” มีผลงานที่ส่งเข้าประกวด จำนวนทั้งสิ้น 82 ผลงาน และมีผลงานที่ได้รับรางวัลจำนวน 30 รางวัล แบ่งเป็นประเภทผลงาน ดังนี้
1. ประเภทหน่วยงานระดับกรม หรือส่วนราชการที่เรียกชื่ออย่างอื่น จำนวน 16 ผลงาน ได้แก่
- ผลงานนวัตกรรมผลิตภัณฑ์หรือบริการใหม่ 6 ผลงาน
- ผลงานนวัตกรรมกระบวนการทำงานใหม่ 6 ผลงาน
- ผลงานการขยายผลต่อยอดนวัตกรรม 4 ผลงาน
2. ประเภทหน่วยงานระดับกอง หรือส่วนราชการที่เทียบเท่ากอง จำนวน 8 ผลงาน ได้แก่
- ผลงานนวัตกรรมผลิตภัณฑ์หรือบริการใหม่ 3 ผลงาน
- ผลงานนวัตกรรมกระบวนการทำงานใหม่ 5 ผลงาน
3. ประเภทคณะบุคคล ซึ่งเป็นในรูปแบบการแข่งขัน MOF Hackathon เพชรวายุภักษ์ ครั้งที่ 9 จำนวน 6 ผลงาน ได้แก่
- แนวคิดนวัตกรรมเพื่อการบริการประชาชน 2 ผลงาน
- แนวคิดนวัตกรรมเพื่อการพัฒนาองค์กร 2 ผลงาน
- แนวคิดนวัตกรรมเชิงนโยบาย 2 ผลงาน
พิธีมอบรางวัลเพชรวายุภักษ์ ครั้งที่ 9 ประจำปี 2567 นี้ จัดขึ้นเมื่อวันจันทร์ที่ 16 กันยายน 2567 ณ ห้องกำปั่นทอง ชั้น 21 อาคาร 150 ปี กระทรวงการคลัง โดยมีนายพิชัย ชุณหวชิร รัฐมนตรีว่าการกระทรวงการคลัง ให้เกียรติเป็นประธานในพิธี พร้อมด้วยนายจุลพันธ์ อมรวิวัฒน์ รัฐมนตรีช่วยว่าการกระทรวงการคลัง นายเผ่าภูมิ โรจนสกุล รัฐมนตรีช่วยว่าการกระทรวงการคลัง ร่วมด้วยนายลวรณ แสงสนิท ปลัดกระทรวงการคลัง พร้อมทั้งคณะผู้บริหารระดับสูงกระทรวงการคลัง และบุคลากรของหน่วยงานในสังกัด ร่วมเป็นเกียรติในพิธี
ในครั้งนี้มีผลงานนวัตกรรมที่ได้รับรางวัลเพชรวายุภักษ์ ครั้งที่ 9 ประจำปี 2567 จำนวนทั้งสิ้น 30 ผลงาน ซึ่งล้วนแต่ได้ผ่านการพิจารณาจากคณะกรรมการตัดสินผู้ทรงคุณวุฒิ โดยทุกผลงานแสดงออกถึงการสร้างสรรค์การทำงานในรูปแบบใหม่ เพื่อยกระดับการดำเนินงานด้วยการนำเทคโนโลยีและนวัตกรรมทางความคิดส่งต่อสู่การให้บริการประชาชน และสอดรับกับการวางรากฐานการพัฒนาประเทศ โดยผสานเทคโนโลยีและพลังทางความคิดในการสร้างนวัตกรรมยุคใหม่เพื่อขับเคลื่อนเศรษฐกิจและประเทศอย่างยั่งยืน โดยผลการประกวดรางวัลเพชรวายุภักษ์ ครั้งที่ 9 ประจำปี 2567 มีดังนี้
1. ประเภทหน่วยงานระดับกรม หรือส่วนราชการที่เรียกชื่ออย่างอื่น
1.1 ผลงานนวัตกรรมผลิตภัณฑ์หรือบริการใหม่
รางวัลชนะเลิศระดับ Diamond : ระบบบริหารการเงินการคลังภาครัฐแบบอิเล็กทรอนิกส์ใหม่ (New GFMIS Thai)  โดย กรมบัญชีกลาง และสำนักงานปลัดกระทรวงการคลัง
รางวัลชนะเลิศระดับ Gold : โครงการคนละครึ่ง และโครงการคนละครึ่ง ระยะที่ 2  โดยสำนักงานเศรษฐกิจการคลัง
รางวัลชนะเลิศระดับ Gold : ระบบ e-Excise บริการเบ็ดเสร็จจุดเดียว  โดย กรมสรรพสามิต
รางวัลชนะเลิศระดับ Silver : ระบบการเรียกเก็บภาษีมูลค่าเพิ่มทางอิเล็กทรอนิกส์ (VAT for Electronic Service : VES)  โดย กรมสรรพากร
รางวัลชนะเลิศระดับ Silver : แบบจำลอง Machine Learning สำหรับการคาดการณ์องค์ประกอบและสมมติฐาน GDP ของไทย  โดย สำนักงานเศรษฐกิจการคลัง
รางวัลชนะเลิศระดับ Silver : ระบบภาษีหัก ณ ที่จ่ายอิเล็กทรอนิกส์ (e-Withholding Tax) โดย กรมสรรพากร
1.2 ผลงานนวัตกรรมกระบวนการทำงานใหม่
รางวัลชนะเลิศระดับ Diamond : ระบบบริการตรวจสอบข้อมูลทางภาษี (My Tax Account) โดย กรมสรรพากร
รางวัลชนะเลิศระดับ Gold : โครงการปราบปรามสินค้าผิดกฎหมายผ่านเครือข่ายออนไลน์ของศูนย์ปราบปรามสินค้าออนไลน์  โดย กรมสรรพสามิต
รางวัลชนะเลิศระดับ Gold : ระบบวิเคราะห์และคำนวณราคาเวชภัณฑ์ยาที่มีประสิทธิภาพ (PAC Approach)  โดย กรมบัญชีกลาง
รางวัลชนะเลิศระดับ Silver : ระบบบริหารจัดการโครงการลงทุนด้านโครงสร้างพื้นฐาน (Infrastructure Investment Project Management: IIPM)  โดย สำนักงานบริหารหนี้สาธารณะ
รางวัลชนะเลิศระดับ Silver : การใช้ Machine Learning และ Big Data Analytics เพื่อแก้ปัญหาอนาคตความเหลื่อมล้ำทางเศรษฐกิจด้วยการปรับปัจจัยพื้นฐานทางเศรษฐกิจเชิงพื้นที่ โดย สำนักงานเศรษฐกิจการคลัง
รางวัลชนะเลิศระดับ Silver : บัตรภาษีอิเล็กทรอนิกส์ (Digital Tax Compensation System: DTC)  โดย กรมศุลกากร
1.3 ผลงานการขยายผลต่อยอดนวัตกรรม
รางวัลชนะเลิศระดับ Diamond : Blockchain e-bidding  โดย กรมบัญชีกลาง
รางวัลชนะเลิศระดับ Gold : การพัฒนาต่อยอดนวัตกรรมระบบ DDPLAN ด้วย SDGs (DDPLAN-2 SDGs)  โดย สำนักงานบริหารหนี้สาธารณะ
รางวัลชนะเลิศระดับ Silver : การพัฒนาระบบบำเหน็จบำนาญและสวัสดิการรักษาพยาบาล (ระบบ Digital Pension)  โดย กรมบัญชีกลาง
รางวัลชนะเลิศระดับ Silver : การจัดทำแผนที่การเงินครัวเรือนไทยเพื่อยกระดับ Financial Well-Being ด้วยการวิเคราะห์ข้อมูลขนาดใหญ่ (Big Data Analytics) และการใช้ Machine Learning  โดย สำนักงานเศรษฐกิจการคลัง
2. ประเภทหน่วยงานระดับกอง หรือส่วนราชการที่เทียบเท่ากอง
2.1 ผลงานนวัตกรรมผลิตภัณฑ์หรือบริการใหม่
รางวัลชนะเลิศระดับ Diamond : ราคาอ้างอิงพัสดุ (Estimated Price by CGD) โดยกรมบัญชีกลาง
รางวัลชนะเลิศระดับ Gold : การพัฒนาแบบจำลองผลกระทบทางเศรษฐกิจระหว่างภูมิภาคระดับสาขาการผลิต ด้วยฐานข้อมูลขนาดใหญ่ (Big Data) เพื่อวิเคราะห์ผลกระทบการดำเนินนโยบายการคลังเชิงลึก โดย สำนักงานเศรษฐกิจการคลัง
รางวัลชนะเลิศระดับ Silver : ระบบลงทะเบียนและบริหารจัดการเรื่องร้องเรียนทางอิเล็กทรอนิกส์  โดย กรมศุลกากร
2.2 ผลงานนวัตกรรมกระบวนการทำงานใหม่
รางวัลชนะเลิศระดับ Diamond : การเชื่อมโยง e-Phyto Certificate ระหว่างประเทศ โดยกรมศุลกากร
รางวัลชนะเลิศระดับ Gold : การพัฒนาระบบ CCM เพื่อใช้เป็นระบบการจัดเก็บฐานข้อมูลการตรวจปล่อยสินค้าของด่านศุลกากรจันทบุรี  โดย กรมศุลกากร
รางวัลชนะเลิศระดับ Silver : ระบบช่วยปฏิบัติงานภาษีมูลค่าเพิ่ม  โดย กรมสรรพากร
รางวัลชนะเลิศระดับ Silver : นวัตกรรมการประเมินผลโครงการเงินกู้ New - Next Normal โดย สำนักงานบริหารหนี้สาธารณะ
รางวัลชนะเลิศระดับ Silver : ระบบบริหารและควบคุมพัสดุภายในองค์กร (e-Inventory Management System)  โดย กรมบัญชีกลาง
3. ประเภทคณะบุคคล (การแข่งขัน MOF Hackathon เพชรวายุภักษ์ ครั้งที่ 9)
3.1 แนวคิดนวัตกรรมเพื่อการบริการประชาชน
รางวัลชนะเลิศระดับ Diamond : ระบบยานพาหนะผ่านแดนแบบไร้เอกสาร (e-VIS) โดย กรมศุลกากร
1. นายธรรมธร เกตุแก้ว นักวิชาการศุลกากรชำนาญการพิเศษ
2. นายณัชพล คงคาหลวง นักวิชาการศุลกากรชำนาญการ
3. นายประชา ศตสุข  นักวิชาการศุลกากรชำนาญการ
รางวัลชนะเลิศระดับ Gold : EXCISE TRACEABILITY ภาษีสรรพสามิตตรวจสอบได้ ง่ายกว่าที่คิด โดย กรมสรรพสามิต
1. นายศุภธณัช เลิศพานิช นักวิชาการสรรพสามิตชำนาญการ
2. นายธีระพล เจริญสุข นักตรวจสอบภาษีชำนาญการ
3. นายฤทธิชัย ฤทธิเดช เจ้าพนักงานสรรพสามิตปฏิบัติงาน
3.2  แนวคิดนวัตกรรมเพื่อการพัฒนาองค์กร
รางวัลชนะเลิศระดับ Diamond : TMCS: Tank Monitoring Control System ระบบจัดการถังผลิตภัณฑ์ปิโตรเลียมและผลิตภัณฑ์อื่นที่เป็นของเหลว  โดย กรมศุลกากร
1. นายณัฐกร มะตะแสง เจ้าพนักงานศุลกากรชำนาญงาน
2. นายไกรพล กล่อมจิตต์ นักวิชาการศุลกากรปฏิบัติการ
3. นายตรี ณ ระนอง นักวิชาการศุลกากรปฏิบัติการ
รางวัลชนะเลิศระดับ Gold : การรวบรวมข้อมูลเสนอขาย ด้วยเทคนิคการดึงข้อมูลจากเว็บไซต์โดยอัตโนมัติ (Web Scraping)  โดย กรมธนารักษ์
1. นายออกฤทธิ์ ศิริรัตน์ตระกูล ผู้อำนวยการส่วนวิจัยและพัฒนามาตรฐานการประเมินราคาทรัพย์สิน
2. นางสาวอาจรีย์ ศิริอธิวัฒน์ นักประเมินราคาทรัพย์สินชำนาญการ
3. นายปริยะ เทพพิทักษ์ศักดิ์ นักประเมินราคาทรัพย์สินปฏิบัติการ
3.3 แนวคิดนวัตกรรมเชิงนโยบาย
รางวัลชนะเลิศระดับ Diamond : โครงการโทเคนเพื่อทางออกที่ยั่งยืน โดย สำนักงานคณะกรรมการนโยบายรัฐวิสาหกิจ
1. นายรชต ซื่อสัตย์ นักวิเคราะห์นโยบายและแผนปฏิบัติการ
2. นายดนุวิศว์ บุนนาค นักวิเคราะห์รัฐวิสาหกิจปฏิบัติการ
3. นางสาวนันท์นภัส อัชฌากรลักษณ์ นักวิเคราะห์นโยบายและแผนปฏิบัติการ
รางวัลชนะเลิศระดับ Gold : การยกระดับสวัสดิการสังคม (Social Welfare Top Up) โดย กรมบัญชีกลาง
1. นายดุสิต สุนทร นักวิชาการคลังชำนาญการพิเศษ
2. นางสายสมร ทองอยู่ นักวิชาการคลังชำนาญการพิเศษ
3. นางสาวพรพิมล เลิศฤทธิ์ นักวิชาการคลังชำนาญการพิเศษ
ทั้งนี้ รัฐมนตรีว่าการกระทรวงการคลังได้กล่าวแสดงความยินดีแก่ผู้ได้รับรางวัล และขอบคุณพร้อมให้กำลังใจผู้บริหาร ข้าราชการ และเจ้าหน้าที่ผู้มีส่วนร่วมในการขับเคลื่อนโครงการประกวดรางวัลเพชรวายุภักษ์ของกระทรวงการคลังจนประสบความสำเร็จเป็นอย่างดี ซึ่งนับว่าเป็นโครงการสร้างสรรค์นวัตกรรม และสามารถขับเคลื่อนกระทรวงการคลังสู่การเป็นกระทรวงการคลังดิจิทัล สอดรับกับสถานการณ์การดำเนินงานตามนโยบายด้านดิจิทัลของรัฐบาล เพื่อมุ่งสู่ความมั่นคงอย่างยั่งยืนทางด้านเศรษฐกิจต่อไป
สำนักนโยบายและยุทธศาสตร์ สำนักงานปลัดกระทรวงการคลัง
mofinnovationhub@gmail.com
รับชมพิธีมอบรางวัลเพชรวายุภักษ์ ครั้งที่ 9 ประจำปี 2567
https://www.youtube.com/live/I5LNemXF0FY

ที่มา : https://www.thaigov.go.th/news/contents/details/88060