รัฐบาลไทย-ข่าวทำเนียบรัฐบาล-​นายกฯ  เผย “จเด็ศ จันทรา” ชนะเลือกตั้งซ่อมพิษณุโลก เพราะลงพื้นที่สอดรับนโยบายรัฐบาล  นิมิตหมายที่ดีสะท้อนความนิยมเพื่อไทย


วันจันทร์ที่ 16 กันยายน 2567
16/09/2567
พิมพ์
​นายกฯ  เผย “จเด็ศ จันทรา” ชนะเลือกตั้งซ่อมพิษณุโลก เพราะลงพื้นที่สอดรับนโยบายรัฐบาล  นิมิตหมายที่ดีสะท้อนความนิยมเพื่อไทย
​นายกฯ  เผย “จเด็ศ จันทรา” ชนะเลือกตั้งซ่อมพิษณุโลก เพราะลงพื้นที่สอดรับนโยบายรัฐบาล  นิมิตหมายที่ดีสะท้อนความนิยมเพื่อไทย
วันนี้ ( 16 กันยายน 2567) เวลา 12.10 น. ณ ทำเนียบรัฐบาล  นางสาวแพทองธาร ชินวัตร นายกรัฐมนตรี ให้สัมภาษณ์กรณีนายจเด็ศ จันทรา ชนะการเลือกตั้งสส.พิษณุโลก เขต 1 พรรคเพื่อไทย เมื่อวันที่ 15 กันยายนที่ผ่านมา ว่า ตนเองได้โทรศัพท์ไปแสดงความยินดีกับนายจเด็ศ ซึ่งเห็นว่านายจเด็ศได้ลงพื้นที่หนักมาก ก็ขอบคุณและส่งกำลังใจไปให้
ผู้สื่อถามว่า ผลการเลือกตั้งครั้งนี้สะท้อนความนิยมของพรรคเพื่อไทยที่มีมากขึ้นหรือไม่ นายกฯ กล่าวว่า ถือเป็นนิมิตหมายที่ดีที่พรรคเพื่อไทยชนะการเลือกตั้ง และนายจเด็ศ ก็ตั้งใจทำพื้นที่มาก รวมถึงการทำพื้นที่ก็มีความต่อเนื่องกับนโยบายของรัฐบาล ทำให้เกิดความเชื่อมั่นว่าสส. จะได้ดูแลประชาชนได้อย่างดี
ผู้สื่อข่าถามย้ำว่า ผลการเลือกตั้งครั้งนี้จะยิ่งทำให้มีกำลังใจในการทำหน้าที่หรือไม่ นายกฯ กล่าวว่า มีแน่นอน เป็นกำลังใจอย่างแน่นอน
ผู้สื่อถามต่อว่า นายกฯ ได้พูดคุยกับ นายจิรายุ ห่วงทรัพย์ อดีต สส.พรรคเพื่อไทย หรือไม่ หลังมีชื่อมาเป็นโฆษกประจำสำนักนายกฯ นายกฯไม่ตอบคำถามดังกล่าว

ที่มา : https://www.thaigov.go.th/news/contents/details/88048