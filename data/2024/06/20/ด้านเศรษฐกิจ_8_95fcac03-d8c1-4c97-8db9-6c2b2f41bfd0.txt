รัฐบาลไทย-ข่าวทำเนียบรัฐบาล-หัวหน้าผู้ตรวจราชการฯ ลงพื้นที่อุทัยธานี ติดตามโครงการเหมืองแร่ดีคู่ชุมชน ย้ำให้กำกับดูแล พร้อมสร้างภาพลักษณ์ที่ดีให้แก่อุตสาหกรรมเหมืองแร่และอุตสาหกรรมพื้นฐาน 


วันพฤหัสบดีที่ 20 มิถุนายน 2567
20/06/2567
พิมพ์
หัวหน้าผู้ตรวจราชการฯ ลงพื้นที่อุทัยธานี ติดตามโครงการเหมืองแร่ดีคู่ชุมชน ย้ำให้กำกับดูแล พร้อมสร้างภาพลักษณ์ที่ดีให้แก่อุตสาหกรรมเหมืองแร่และอุตสาหกรรมพื้นฐาน
หัวหน้าผู้ตรวจราชการฯ ลงพื้นที่อุทัยธานี ติดตามโครงการเหมืองแร่ดีคู่ชุมชน ย้ำให้กำกับดูแล พร้อมสร้างภาพลักษณ์ที่ดีให้แก่อุตสาหกรรมเหมืองแร่และอุตสาหกรรมพื้นฐาน ให้สามารถอยู่กับชุมชนได้อย่างยั่งยืน
วันที่ 19 มิถุนายน 2567 นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม ลงพื้นที่ติดตามโครงการเหมืองแร่ดีคู่ชุมชนประจำปี 2567 ณ สำนักงานอุตสาหกรรมจังหวัดอุทัยธานี  (สอจ.อุทัยธานี) โดยมีนางอรุณี คันธมาลา อุตสาหกรรมจังหวัดและเจ้าหน้าที่รายงานผลการดำเนินงาน และรับฟังข้อเสนอแนะในการดำเนินงาน
หัวหน้าผู้ตรวจฯ ได้เน้นย้ำให้สำนักงานอุตสาหกรรมจังหวัดอุทัยธานี ดำเนินงานโครงการฯ ให้เป็นไปตามวัตถุประสงค์ กำกับดูแล ส่งเสริม รักษาคุณภาพสิ่งแวดล้อมจากการประกอบการอุตสาหกรรมเหมืองแร่และอุตสาหกรรมพื้นฐานเกิดประโยชน์ต่อชุมชนและประชาชน พร้อมสร้างภาพลักษณ์ที่ดีให้แก่อุตสาหกรรมเหมืองแร่และอุตสาหกรรมพื้นฐาน สามารถอยู่กับชุมชนได้อย่างยั่งยืน
นอกจากนี้ หัวหน้าผู้ตรวจฯ ได้ถ่ายทอดนโยบายของท่านปลัดกระทรวงอุตสาหกรรมให้ สอจ.อุทัยธานี มุ่งเน้นการใช้ "หัว และใจ" ในการทำงาน นำนโยบาย MIND ถ่ายทอดให้โรงงานในพื้นที่ มุ่งยกระดับภาคอุตสาหกรรมให้สามารถอยู่กับชุมชนได้ สร้างภาพลักษณ์และคุณค่าใหม่ของภาคอุตสาหกรรมตามแนวอุตสาหกรรมวิถีใหม่ 4 มิติ   พร้อมเน้นย้ำการตรวจ กำกับกิจการโรงงานและกิจการเหมืองแร่ ให้ประกอบการให้ถูกต้องตามกฎหมายตามแผนงานที่ได้กำหนดไว้ให้ครบถ้วน  มุ่งเน้นการป้องกันปัญหาที่อาจจะเกิดขึ้นจากการประกอบการ ติดตามให้โรงงานในพื้นที่เข้าลงทะเบียนในระบบ i-industry และเข้ารายงานผลการประกอบกิจการตามแบบฟอร์ม (i-single form) ที่กำหนดทุกเดือน
สุดท้าย ได้ให้กำลังใจในการปฏิบัติงานของ สอจ.อุทัยธานี และขอให้ปฏิบัติงานอย่างบูรณาการกับทุกภาคส่วน เพื่อให้เกิดประสิทธิภาพประสิทธิผลในการปฏิบัติหน้าที่ในการให้บริการแก่ผู้ประกอบการ ประชาชน ต่อไป

ที่มา : https://www.thaigov.go.th/news/contents/details/84732