รัฐบาลไทย-ข่าวทำเนียบรัฐบาล-​นายกฯ ย้ำรอฟัง “วิษณุ” แถลง ปมสองบิ๊กตำรวจ ไม่มีความเห็นเอกสารย้ายบิ๊กตำรวจกลับ ตร.  


วันพฤหัสบดีที่ 20 มิถุนายน 2567
20/06/2567
พิมพ์
​นายกฯ ย้ำรอฟัง “วิษณุ” แถลง ปมสองบิ๊กตำรวจ ไม่มีความเห็นเอกสารย้ายบิ๊กตำรวจกลับ ตร.
​นายกฯ ย้ำรอฟัง “วิษณุ” แถลง ปมสองบิ๊กตำรวจ ไม่มีความเห็นเอกสารย้ายบิ๊กตำรวจกลับ ตร.
วันนี้ (20 มิถุนายน 2567) เวลา 09.40 น. ณ อาคารรัฐสภา ถนนสามเสน เขตดุสิต กรุงเทพมหานคร  นายเศรษฐา ทวีสิน นายกรัฐมนตรีตอบคำถามสื่อมวลชนกรณีสองบิ๊กตำรวจ หลังจากนี้จะได้ข้อยุติหรือไม่ ว่า ขอให้ฟังคำแถลงก่อน ทุกอย่างเป็นขั้นตอน และเป็นความก้าวหน้าของคดี ส่วนจะจบได้หรือไม่ ไม่แน่ใจ
ส่วนเอกสารหลุดเกี่ยวกับการโยกย้ายนายตำรวจเป็นเอกสารจริงหรือไม่ นายกรัฐมนตรี บอกไม่ทราบ ไม่ขอแสดงความเห็น ยอมรับว่าได้ยินข่าว แต่ไม่ได้อ่าน ตนเองยังไม่ได้เซ็น จึงไม่อยากพูดว่าเป็นเอกสารจริงหรือปลอม พร้อมย้อนถามผู้สื่อข่าวว่า มีลายเซ็นหรือไม่ นายกฯ ย้ำขอให้รอฟัง นายวิษณุ เครืองาม ที่ปรึกษาของนายกรัฐมนตรีแถลงในเวลา 11.00 น.
ผู้สื่อข่าวถามย้ำว่า จะลงนามหลังแถลงเลยหรือไม่ นายกรัฐมนตรียิ้ม ก่อนย้ำคำเดิมว่ารอแถลงก่อน

ที่มา : https://www.thaigov.go.th/news/contents/details/84736