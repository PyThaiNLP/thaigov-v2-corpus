รัฐบาลไทย-ข่าวทำเนียบรัฐบาล-ผู้ตรวจฯ เดชา ตรวจราชการรอบ 2  ติดตามการดำเนินงานกำกับโรงงานและเหมืองแร่ สอจ.อุดรธานี เลย ตามนโยบาย “MIND" ใช้ “หัว” และ “ใจ” ปั้นอุตสาหกรรมคู่ชุมชน


วันพฤหัสบดีที่ 20 มิถุนายน 2567
20/06/2567
พิมพ์
ผู้ตรวจฯ เดชา ตรวจราชการรอบ 2  ติดตามการดำเนินงานกำกับโรงงานและเหมืองแร่ สอจ.อุดรธานี เลย ตามนโยบาย “MIND" ใช้ “หัว” และ “ใจ” ปั้นอุตสาหกรรมคู่ชุมชน
ผู้ตรวจฯ เดชา ตรวจราชการรอบ 2  ติดตามการดำเนินงานกำกับโรงงานและเหมืองแร่ สอจ.อุดรธานี เลย ตามนโยบาย “MIND" ใช้ “หัว” และ “ใจ” ปั้นอุตสาหกรรมคู่ชุมชน
วันที่ 13 มิถุนายน 2567  นายเดชา จาตุธนานันท์ ผู้ตรวจราชการกระทรวงอุตสาหกรรม ลงพื้นที่ตรวจราชการกรณีปกติ รอบที่ 2 ประจำปีงบประมาณ พ.ศ. 2567 ณ สำนักงานอุตสาหกรรมจังหวัดอุดรธานี โดยมี นายฐิติณัฎฐ์ มุณีรัตน์ อุตสาหกรรมจังหวัดอุดรธานี และคณะเจ้าหน้าที่ร่วมประชุมรายงานผลการดำเนินงานการตรวจและกำกับโรงงานในพื้นที่โดยใช้ระบบ i-Auditor พร้อมรับทราบความก้าวหน้าการดำเนินงานเหมืองแร่โพแทช
ต่อมาในวันที่ 14 มิถุนายน 2567 ผู้ตรวจฯ เดชา ลงพื้นที่ตรวจเยี่ยมสำนักงานอุตสาหกรรมจังหวัดเลย โดยมี นายจิโรจน์ รัมมนต์ อุตสาหกรรมจังหวัดเลย และคณะเจ้าหน้าที่ ร่วมประชุม โดยรายงานผลการดำเนินงาน ทั้งนี้ ที่ประชุมได้มีการติดตามการแก้ไขปัญหาข้อร้องเรียนที่เกี่ยวกับการทำเหมืองแร่ภายในพื้นที่จังหวัดเลย ทั้งนี้ผู้ตรวจฯ เดชา ได้มอบหมายให้สำนักงานอุตสาหกรรมทั้ง 2 แห่ง เร่งดำเนินการตรวจกำกับโรงงานและเหมืองแร่ให้เป็นไปตามแผนงาน โดยเน้นย้ำการรายงานผลในระบบ i-Auditor และในส่วนของการขออนุญาตประกอบกิจการโรงงานจะต้องประชาสัมพันธ์ให้ผู้ประกอบขอผ่านระบบ e-License

ที่มา : https://www.thaigov.go.th/news/contents/details/84730