รัฐบาลไทย-ข่าวทำเนียบรัฐบาล-​หัวหน้าผู้ตรวจฯ วิษณุ ลงพื้นที่กำแพงเพชร ติดตามโครงการเหมืองแร่ดีคู่ชุมชน ย้ำให้กำกับดูแลและรักษาคุณภาพสิ่งแวดล้อม จากการประกอบการอุตฯเหมืองแร่เพื่อประโยชน์ต่อชุมชนและประชาชน 


วันพฤหัสบดีที่ 20 มิถุนายน 2567
20/06/2567
พิมพ์
​หัวหน้าผู้ตรวจฯ วิษณุ ลงพื้นที่กำแพงเพชร ติดตามโครงการเหมืองแร่ดีคู่ชุมชน ย้ำให้กำกับดูแลและรักษาคุณภาพสิ่งแวดล้อม จากการประกอบการอุตฯเหมืองแร่เพื่อประโยชน์ต่อชุมชนและประชาชน
​หัวหน้าผู้ตรวจฯ วิษณุ ลงพื้นที่กำแพงเพชร ติดตามโครงการเหมืองแร่ดีคู่ชุมชน ย้ำให้กำกับดูแลและรักษาคุณภาพสิ่งแวดล้อม จากการประกอบการอุตฯเหมืองแร่เพื่อประโยชน์ต่อชุมชนและประชาชน
วันที่ 18 มิถุนายน 2567 นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม ลงพื้นที่ติดตามและรับฟัง การรายงานผลโครงการเหมืองแร่ดีคู่ชุมชนประจำปี 2567 ณ สำนักงานอุตสาหกรรมจังหวัดกำแพงเพชร (สอจ.กำแพงเพชร) โดยมีนายอุทัย สอนเทศ อุตสาหกรรมจังหวัดกำแพงเพชรและเจ้าหน้าที่ให้การต้อนรับ พร้อมรายงานผลการดำเนินงาน และรับฟังข้อเสนอแนะในการดำเนินงานโครงการฯ เพื่อเพิ่มประสิทธิภาพในการกำกับดูแล และส่งเสริม การรักษาคุณภาพสิ่งแวดล้อม จากการประกอบการอุตสาหกรรมเหมืองแร่และอุตสาหกรรมพื้นฐาน "เหมืองแร่ดีคู่ชุมชน" ประจำปีงบประมาณ พ.ศ. 2567 และรับฟังการงานรายผล การดำเนินงาน ตามประเด็นการตรวจราชการ รอบที่ 2/2567
หัวหน้าผู้ตรวจฯ วิษณุ ได้เน้นย้ำให้สำนักงานอุตสาหกรรมจังหวัด ดำเนินงานโครงการฯ ให้เป็นไปตามวัตถุประสงค์ของโครงการ และกำกับดูแล ส่งเสริม การรักษาคุณภาพสิ่งแวดล้อม จากการประกอบการอุตสาหกรรมเหมืองแร่และอุตสาหกรรมพื้นฐานเกิดประโยชน์ต่อชุมชนและประชาชน เพื่อสร้างภาพลักษณ์ที่ดีให้แก่อุตสาหกรรมเหมืองแร่และอุตสาหกรรมพื้นฐาน สามารถอยู่กับชุมชนได้อย่างยั่งยืน และได้เสนอแนะการตรวจราชการ เน้นย้ำการตรวจ กำกับกิจการโรงงานและกิจการเหมืองแร่ให้ประกอบการให้ถูกต้องตามกฎหมายตามแผนงานที่ได้กำหนดไว้ให้ครบถ้วน (ตรวจกำกับ 100%) ให้ความสำคัญกับการสร้างและพัฒนาศักยภาพเครือข่ายอุตสาหกรรมรักษ์สิ่งแวดล้อมอย่างต่อเนื่องกับกลุ่มเครือข่ายฯ ในพื้นที่ เพื่อให้เกิดประสิทธิผลตามวัตถุประสงค์ ติดตามสถานะภาพปัจจุบันของผู้ประกอบการที่กู้เงินกองทุนต่างๆ ของ อก. อย่างต่อเนื่อง กรณีพบปัญหาในการประกอบกิจการจะได้เข้าไปช่วยแก้ไขปัญหาได้อย่างรวดเร็ว ป้องกันการเกิดหนี้สูญ (NPL)
สุดท้าย ได้ให้กำลังใจในการปฏิบัติงานของ สอจ.กำแพงเพชร และขอให้ปฏิบัติงานอย่างบูรณาการกับทุกภาคส่วน เพื่อให้เกิดประสิทธิภาพประสิทธิผลในการปฏิบัติหน้าที่ในการให้บริการแก่ผู้ประกอบการ ประชาชน ต่อไป

ที่มา : https://www.thaigov.go.th/news/contents/details/84731