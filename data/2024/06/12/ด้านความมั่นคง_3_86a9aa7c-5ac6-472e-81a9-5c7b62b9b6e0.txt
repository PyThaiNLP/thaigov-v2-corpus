รัฐบาลไทย-ข่าวทำเนียบรัฐบาล-“ชาวเมืองลับแลร่วมใจ เทิดไท้องค์ราชัน” พสกนิกรชาวอุตรดิตถ์รวมพลังแห่งความจงรักภักดี จัดกิจกรรมเฉลิมฉลองการเดิน วิ่ง ปั่น ธงตราสัญลักษณ์งานเฉลิมพระเกียรติ พระบาทสมเด็จพระเจ้าอยู่หัว


วันอังคารที่ 11 มิถุนายน 2567
11/06/2567
พิมพ์
“ชาวเมืองลับแลร่วมใจ เทิดไท้องค์ราชัน” พสกนิกรชาวอุตรดิตถ์รวมพลังแห่งความจงรักภักดี จัดกิจกรรมเฉลิมฉลองการเดิน วิ่ง ปั่น ธงตราสัญลักษณ์งานเฉลิมพระเกียรติ พระบาทสมเด็จพระเจ้าอยู่หัว
“ชาวเมืองลับแลร่วมใจ เทิดไท้องค์ราชัน” พสกนิกรชาวอุตรดิตถ์รวมพลังแห่งความจงรักภักดี จัดกิจกรรมเฉลิมฉลองการเดิน วิ่ง ปั่น ธงตราสัญลักษณ์งานเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567
“ชาวเมืองลับแลร่วมใจ เทิดไท้องค์ราชัน” พสกนิกรชาวอุตรดิตถ์รวมพลังแห่งความจงรักภักดี จัดกิจกรรมเฉลิมฉลองการเดิน วิ่ง ปั่น ธงตราสัญลักษณ์งานเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ด้วยความตื้นตันใจที่ได้มีโอกาสที่ดีของชีวิต ร่วมกิจกรรมอันเป็นสิริมงคลเพื่อถวายความจงรักภักดีและสำนึกในพระมหากรุณาธิคุณอันหาที่สุดมิได้
วันนี้ (11 มิ.ย. 67) นายศิริวัฒน์ บุปผาเจริญ ผู้ว่าราชการจังหวัดอุตรดิตถ์ เปิดเผยว่า กระทรวงมหาดไทยได้ร่วมกับจังหวัดอุตรดิตถ์และพี่น้องประชาชนทุกหมู่เหล่า จัดกิจกรรมเฉลิมฉลองการเดิน วิ่ง ปั่น ธงตราสัญลักษณ์งานเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 โดยในส่วนของจังหวัดอุตรดิตถ์ได้จัดขึ้น ณ บริเวณศาลากลางจังหวัดอุตรดิตถ์ โดยตนพร้อมด้วยคณะผู้บริหารจังหวัดอุตรดิตถ์ อันประกอบด้วย รองผู้ว่าราชการจังหวัดอุตรดิตถ์ รองผู้อำนวยการรักษาความมั่นคงภายในจังหวัด (ท) หัวหน้าส่วนราชการ หัวหน้าหน่วยงานรัฐวิสาหกิจ นายอำเภอ ข้าราชการในพื้นที่ ประชาชนจิตอาสา และประชาชนชาวจังหวัดอุตรดิตถ์ พร้อมใจกันสวมใส่เสื้อสีเหลืองเข้าร่วมกิจกรรมเป็นจำนวนมาก
นายศิริวัฒน์ บุปผาเจริญ ผู้ว่าราชการจังหวัดอุตรดิตถ์ กล่าวว่า เมื่อวันที่ 10 มิ.ย. 67 ที่ผ่านมา จังหวัดอุตรดิตถ์ได้รับธงตราสัญลักษณ์ ฯ จากจังหวัดแพร่ ซึ่งเป็นการได้รับเป็นจังหวัดที่ 4 ในสายที่ 2 ประกอบไปด้วย 8 จังหวัด ได้แก่ 1.จังหวัดเชียงราย 2.จังหวัดพะเยา 3.จังหวัดแพร่ 4.จังหวัดอุตรดิตถ์ ซึ่งจะส่งมอบให้จังหวัดที่ 5.จังหวัดพิษณุโลก 6.จังหวัดสุโขทัย 7.จังหวัดเพชรบูรณ์ และ 8.จังหวัดพิจิตร โดยจังหวัดอุตรดิตถ์ได้นำธงตราสัญลักษณ์มาจัดกิจกรรมเฉลิมฉลองการเดิน วิ่ง ปั่น ธงตราสัญลักษณ์ฯ ไปยังศาลากลางจังหวัดอุตรดิตถ์ เพื่อให้ประชาชนในพื้นที่ได้ออกมาร่วมกันแสดงความจงรักภักดีและสำนึกในพระมหากรุณาธิคุณของพระบาทสมเด็จพระเจ้าอยู่หัว ด้วยการปฏิบัติบูชาโดยน้อมนำแนวทางในเรื่องการดูแลสุขภาพพลานามัยด้วยการออกกำลังกาย
นายศิริวัฒน์ บุปผาเจริญ ผู้ว่าราชการจังหวัดอุตรดิตถ์ กล่าวต่ออีกว่า สำหรับกิจกรรมเฉลิมฉลองกิจกรรมเดิน วิ่ง ปั่น ธงตราสัญลักษณ์ เพื่อเป็นการเฉลิมพระเกียรติฯ ที่จัดขึ้นบริเวณศาลากลางจังหวัดอุตรดิตถ์ ได้กำหนดให้มีการจัดนิทรรศการเฉลิมพระเกียรติพระบาทสมเด็จพระเจ้าอยู่หัว นำเสนอเรื่องราวเกี่ยวกับพระราชประวัติและพระราชกรณียกิจ พร้อมทั้งมีการฉายภาพยนตร์เฉลิมพระเกียรติเกี่ยวกับประวัติศาสตร์ชาติไทย และการทำจิตอาสาบำเพ็ญสาธารณประโยชน์และบำเพ็ญสาธารณกุศลร่วมกัน และในวันพรุ่งนี้ (12 มิ.ย. 67) จะเคลื่อนขบวน เดิน วิ่ง ปั่น ธงตราสัญลักษณ์ฯ ไปยังอำเภอพรหมพิราม จังหวัดพิษณุโลก ตามเส้นทางที่กำหนด ระยะทางประมาณ 64.5 กิโลเมตร เพื่อนำไปส่งต่อให้กับจังหวัดพิษณุโลก เชิญไปจัดกิจกรรมเป็นจังหวัดต่อไป
นายศิริวัฒน์ บุปผาเจริญ ผู้ว่าราชการจังหวัดอุตรดิตถ์ กล่าวในช่วงท้ายว่า พวกเราชาวจังหวัดอุตดิตถ์ ต่างมีความปลาบปลื้มปีติเป็นล้นพ้น ที่ได้ร่วมเป็นส่วนหนึ่งในการจัดกิจกรรมเฉลิมฉลองกิจกรรมเดิน วิ่ง ปั่น ธงตราสัญลักษณ์ เพื่อเป็นการเฉลิมพระเกียรติแด่พระบาทสมเด็จพระเจ้าอยู่หัวและสำนึกในพระมหากรุณาธิคุณ อย่างหาที่สุดมิได้ เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ในโอกาสมหามงคลสมัยพิเศษยิ่งนี้ จึงขอเชิญชวนพี่น้องประชาชนทุกจังหวัด ทุกพื้นที่ ทุกภูมิภาคของประเทศ ได้ร่วมแรงรวมใจเข้าร่วมกิจกรรม เดิน วิ่ง ปั่น ธงตราสัญลักษณ์ฯ ที่จะจัดขึ้นในแต่ละจังหวัด ไม่ว่าจะเดิน วิ่ง ปั่น หรือร่วมแจกจ่ายน้ำ หรือกิจกรรมจิตอาสาอื่น เพื่อแสดงให้เห็นถึงพลังแห่งความสามัคคีของเราทุกคน และแสดงถึงความรักของคนไทยที่มีแด่พระบาทสมเด็จพระเจ้าอยู่หัว ด้วยการปฏิบัติบูชาในการร่วมเดิน วิ่ง ปั่น ออกกำลังกาย เจริญรอยตามเบื้องพระยุคลบาทที่ทรงเป็นต้นแบบของการดูแลรักษาสุขภาพให้แข็งแรง โดยสามารถสอบถามรายละเอียดเพิ่มเติมได้ที่ที่ทำการปกครองจังหวัด หรือสำนักงานจังหวัด ซึ่งตั้งอยู่ที่อาคารศาลากลางจังหวัด หรือที่ทำการปกครองอำเภอ ณ ที่ว่าการอำเภอทั่วประเทศ หรือสายด่วนศูนย์ดำรงธรรม 1567 โทรฟรีตลอด 24 ชั่วโมง
#พระราชพิธีมหามงคลเฉลิมพระชนมพรรษา6รอบ28กรกฎาคม2567 #เดินวิ่งปั่นธงตราสัญลักษณ์ฯ #กระทรวงมหาดไทย

ที่มา : https://www.thaigov.go.th/news/contents/details/84321