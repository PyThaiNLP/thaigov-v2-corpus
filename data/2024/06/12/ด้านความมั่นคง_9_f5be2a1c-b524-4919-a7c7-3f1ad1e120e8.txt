รัฐบาลไทย-ข่าวทำเนียบรัฐบาล-“ปทุมธานี ถิ่นบัวหลวง เมืองแห่งความจงรักภักดีใต้ร่มพระบรมโพธิสมภาร” พ่อเมืองปทุมธานี หลอมรวมใจ “ชาวปทุม” ทุกภาคส่วน เดิน วิ่ง ปั่น ธงตราสัญลักษณ์ฯ 6 รอบเฉลิมพระชนมพรรษา


วันพุธที่ 12 มิถุนายน 2567
12/06/2567
พิมพ์
“ปทุมธานี ถิ่นบัวหลวง เมืองแห่งความจงรักภักดีใต้ร่มพระบรมโพธิสมภาร” พ่อเมืองปทุมธานี หลอมรวมใจ “ชาวปทุม” ทุกภาคส่วน เดิน วิ่ง ปั่น ธงตราสัญลักษณ์ฯ 6 รอบเฉลิมพระชนมพรรษา
“ปทุมธานี ถิ่นบัวหลวง เมืองแห่งความจงรักภักดีใต้ร่มพระบรมโพธิสมภาร” พ่อเมืองปทุมธานี หลอมรวมใจ “ชาวปทุม” ทุกภาคส่วน เดิน วิ่ง ปั่น ธงตราสัญลักษณ์ฯ 6 รอบเฉลิมพระชนมพรรษา โบกสะบัดทั่วทั้งจังหวัดด้วยพลังแห่งความจงรักภักดี ก่อนเคลื่อนขบวนสู่กรุงเทพมหานคร
“ปทุมธานี ถิ่นบัวหลวง เมืองแห่งความจงรักภักดีใต้ร่มพระบรมโพธิสมภาร” พ่อเมืองปทุมธานี หลอมรวมใจ “ชาวปทุม” ทุกภาคส่วน เดิน วิ่ง ปั่น ธงตราสัญลักษณ์ฯ 6 รอบเฉลิมพระชนมพรรษา โบกสะบัดทั่วทั้งจังหวัดด้วยพลังแห่งความจงรักภักดี ก่อนเคลื่อนขบวนสู่กรุงเทพมหานคร 10 กรกฎาคม 2567 นี้
เมื่อวันที่ 11 มิ.ย. 67 นายภาสกร บุญญลักษม์ ผู้ว่าราชการจังหวัดปทุมธานี เปิดเผยว่า เนื่องในโอกาสพระราชพิธีมหามงคล เฉลิมพระชนมพรรษา 6 รอบ 72 พรรษา 28 กรกฎาคม 2567 จังหวัดปทุมธานีร่วมกับจังหวัดสระแก้ว จังหวัดปราจีนบุรี และจังหวัดนครนายก จัดกิจกรรมเดิน วิ่ง ปั่น ธงตราสัญลักษณ์พระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ตั้งแต่วันที่ 7 มิ.ย. 67 ที่ผ่านมา โดยจังหวัดปทุมธานี เป็นจังหวัดสุดท้ายของสายที่ 6 เพื่อจัดกิจกรรมเดิน วิ่ง ปั่น ในทุกอำเภอทั่วทั้งจังหวัด ก่อนจะเก็บรักษาธงไว้ ณ ศาลากลางจังหวัดปทุมธานี เพื่อเตรียมการเดิน วิ่ง ปั่น เข้าสู่กรุงเทพมหานคร ณ กระทรวงมหาดไทย เพื่อร่วมกิจกรรมเฉลิมพระเกียรติฯ ต่อไป
นายภาสกร บุญญลักษม์ ผู้ว่าราชการจังหวัดปทุมธานี กล่าวว่า เมื่อวานนี้ (10 มิ.ย. 67) จังหวัดปทุมธานีได้จัดกิจกรรม เดิน วิ่ง ปั่น ธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัวเนื่องในโอกาสพระราชพิธีมหามงคล เฉลิมพระชนมพรรษา 6 รอบ 72 พรรษา 28 กรกฎาคม 2567 จำนวน 72 คันธง โดยมี นายศรัณย์ เกตุทอง นายอำเภอสามโคก นำขบวนธงตราสัญลักษณ์งานเฉลิมพระเกียรติ ฯ ออกจากเทศบาลเมืองบึงยี่โถ ไปยังเทศบาลนครรังสิต อำเภอธัญบุรี เพื่อเชิญไปเก็บรักษาที่เทศบาลตำบลบ้านกลาง อำเภอเมืองปทุมธานี โดยมีหัวหน้าส่วนราชการ ภาคีเครือข่าย และประชาชนชาวปทุมธานี ร่วมทำกิจกรรมเป็นจำนวนมาก
“เมื่อช่วงเช้าวันนี้ ขบวนธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ของจังหวัดปทุมธานี ได้รวมพลังข้าราชการ ประชาชน เยาวชน ทุกภาคส่วนของจังหวัดปทุมธานีรวมกว่า 500 คน นำโดยนางสาวปภาวี หนุมาน ปลัดอาวุโส ผู้แทนนายอำเภอเมืองปทุมธานี ร่วมเดิน วิ่ง ปั่น ธงตราสัญลักษณ์งานเฉลิมพระเกียรติฯ ออกจากเทศบาลตำบลบ้านกลาง อำเภอเมืองปทุมธานี เมื่อเวลา 09.30 น. โดยเป็นการจัดกิจกรรม เดิน วิ่ง ปั่น เป็นวันที่สี่ ซึ่งวันสุดท้ายของการเคลื่อนขบวนธงในจังหวัดปทุมธานี โดยขบวนธงตราสัญลักษณ์งานเฉลิมพระเกียรติฯ ได้เคลื่อนมาตามเส้นทางถนนรังสิต-นครนายก ระยะทาง 7.8 กิโลเมตร เข้าสู่ถนนปทุมธานีเฉลิมพระเกียรติ ถึงศาลากลางจังหวัดปทุมธานี และจะพักธงของสายที่ 6 ที่ ศาลากลางจังหวัดปทุมธานี ไปถึงวันที่ 10 กรกฎาคม 2567 เพื่อรอเคลื่อนขบวนไปยังกระทรวงมหาดไทยต่อไป” นายภาสกร กล่าวในช่วงต้น
นายภาสกร กล่าวต่ออีกว่า และเมื่อเช้าวันนี้ ที่อาคารศาลารักษ์ปทุม ศาลากลางจังหวัดปทุมธานี ตนได้เป็นประธานรับธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 จำนวน 72 ธง ขึ้นประดิษฐานบนแท่นประดับธง ณ ศาลากลางจังหวัดปทุมธานี โดยมี นายกอบชัย ชูโต ผู้พิพากษา หัวหน้าศาลแขวงขอนแก่น ช่วยทำงานชั่วคราวในตำแหน่งผู้พิพากษาหัวหน้าศาลจังหวัดปทุมธานี นายพงศธร กาญจนะจิตรา รองผู้ว่าราชการจังหวัดปทุมธานี นางสาวธนียา นัยพินิจ รองผู้ว่าราชการจังหวัดปทุมธานี นายคมสัน ญาณวัฒนา รองผู้ว่าราชการจังหวัดปทุมธานี พ.อ.วินัย อภัยกุลชร รอง ผอ.รมน.จ.ปทุมธานี หัวหน้าส่วนราชการและหน่วยงานที่เกี่ยวข้องเข้าร่วมกิจกรรมการรับธงตราสัญลักษณ์งานเฉลิมพระเกียรติฯ อย่างคับคั่ง พร้อมทั้งได้ร่วมกันเฉลิมฉลองธงตราสัญลักษณ์ฯ ด้วยการจัดกิจกรรมการแสดงศิลปวัฒนธรรม ชุด สรวมชีพประณตบทบงสุ์วงศ์จักรี จากนักเรียนโรงเรียนสามโคก รับชมภาพยนตร์สารคดีเฉลิมพระเกียรติ และเยี่ยมชมนิทรรศการเฉลิมพระเกียรติ ที่จังหวัดปทุมธานีจัดขึ้น เพื่อร่วมเทิดพระเกียรติ และน้อมสำนึกในพระมหากรุณาธิคุณพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567
“ขอขอบคุณหน่วยงานที่เกี่ยวข้องทุกภาคส่วน ตลอดจนถึงพี่น้องประชาชนชาวจังหวัดปทุมธานี ที่ได้ร่วมด้วยช่วยกัน จัดกิจกรรมเฉลิมฉลองธงตราสัญลักษณ์งานเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ได้อย่างสมพระเกียรติ ซี่งแสดงให้เห็นถึงพลังแห่งความสามัคคีของเราทุกคน และแสดงถึงความรักของคนไทยที่มีแด่พระบาทสมเด็จพระเจ้าอยู่หัว ด้วยการปฏิบัติบูชา ลุกขึ้นมา เดิน วิ่ง ปั่น ออกกำลังกาย เจริญรอยตามเบื้องพระยุคลบาทที่ทรงเป็นต้นแบบของการดูแลรักษาสุขภาพให้แข็งแรง” นายภาสกร กล่าวในช่วงท้าย
#พระราชพิธีมหามงคลเฉลิมพระชนมพรรษา6รอบ28กรกฎาคม2567 #เดินวิ่งปั่นธงตราสัญลักษณ์ฯ #กระทรวงมหาดไทย

ที่มา : https://www.thaigov.go.th/news/contents/details/84343