รัฐบาลไทย-ข่าวทำเนียบรัฐบาล-รมว.เพิ่มพูน เปิดการประชุมวิชาการนานาชาติ "สปาฟาคอน 2024" 


วันพุธที่ 12 มิถุนายน 2567
12/06/2567
พิมพ์
รมว.เพิ่มพูน เปิดการประชุมวิชาการนานาชาติ "สปาฟาคอน 2024"
พลตำรวจเอก เพิ่มพูน ชิดชอบ รมว.ศธ. เป็นประธานพิธีเปิดการประชุมวิชาการนานาชาติ ด้านโบราณคดีและวิจิตรศิลป์ ครั้งที่แล้ว 5 ของศูนย์ระดับภูมิภาคว่าด้วยโบราณคดีและวิจิตรศิลป์ ภายใต้องค์การรัฐมนตรีศึกษาแห่งเอเชียตะวันออกเฉียงใต้ (ซีมีโอ)
“ผมรู้สึกเป็นเกียรติอย่างยิ่งที่ได้รับเชิญเป็นประธานกล่าวเปิดการประชุมฯ ครั้งนี้ นับตั้งแต่การประชุมครั้งแรกเมื่อปี 2556 การประชุม SPAFACON ได้กลายเป็นเวทีสำหรับนักวิชาการและผู้ปฏิบัติงานที่เกี่ยวข้อง กว่า 300 คน จาก 30 ประเทศ ในการนำเสนอความก้าวหน้าทางวิซาการในด้านโบราณดีงานวิจิตรศิลป์ ทัศนศิลป์ ดุริยางคศิลป์ ศิลปะการแสดง งานอนุรักษ์มรดกวัฒนธรรม พร้อมจัดให้มีการทัศนศึกษาพิพิธภัณฑ์แห่งชาติบ้านเก่า กาญจนบุรี และงานอื่น ๆ ที่เกี่ยวข้องในภูมิภาคเอเชียตะวันออกเฉียงใต้ และมีบทบาทสำคัญต่อการพัฒนาด้านวิชาการในระดับสากล และการประชุมฯ ครั้งนี้ จะมีการนำเสนอผลงานวิจัยกว่า 240 ฉบับ ครอบคลุมกว่า 40 หัวข้อ ที่มีความหลากหลายมากขึ้น เป็นบทพิสูจน์ถึงความมุ่งมั่นทุ่มเทอย่างต่อเนื่องของนักวิชาการและผู้ปฏิบัติงานตลอดระยะกว่าทศวรรษที่ผ่านมา
ผมเชื่อว่า ข้อมูลเชิงลึกใหม่ ๆ จะช่วยสร้างพลังขับเคลื่อนสู่การเดินทางของการค้นพบและการอนุรักษ์งานด้านวัฒนธรรมอย่างต่อเนื่อง และผมในฐานะรัฐมนตรีว่าการกระทรวงศึกษาธิการ เห็นว่าการศึกษาและการวิจัยเป็นพลังอันสำคัญอย่างยิ่ง ในการสร้างความรู้ ความเข้าใจถึงประวัติศาสตร์ สังคม และวัฒนธรรมในภูมิภาคของเรา ช่วยถ่ายทอดสิ่งที่มีคุณค่าเพื่อธำรงรักษาไว้ซึ่งสังคมและความเป็นชาติ โดยกระทรวงศึกษาธิการมีความมุ่งมั่นในการพัฒนาผู้เรียนไปสู่เป้าหมายของการเป็นมนุษย์ที่สมบูรณ์ โดยคำนึงถึงชาติ ศาสนา ศิลปะ ขนบรรรมเนียมประเพณี วัฒธรรม กีฬา ความปลอดภัย สร้างโอกาสและความสมอภาคทางการศึกษา รวมทั้งมีสมรรถนะที่สำคัญจำเป็นสำหรับโลกยุคใหม่ มุ่งเน้นการพัฒนารูปแบบการจัดการเรียนการสอนประวัติศาสตร์ หน้าที่พลเมืองและศีลรรรม ให้มีความทันสมัย น่าสนใจเหมาะสมกับวัยและบริบทของพื้นที่ สร้างสังคมแห่งการเรียนรู้ตลอดชีวิต ส่งเสริมคนดีมีวินัย มีความภาคภูมิใจในขาติ โดยไม่ละเลยการศึกษาประวัติศาสตร์ความเป็นมาของประเทศ
ที่สำคัญที่สุดคือ การร่วมมือกันในการยกระดับคุณภาพการศึกษาอย่างเต็มความสามารถ เพื่อสร้างความสุขให้ทั้งผู้เรียน ผู้สอน และผู้ปกครอง หรือที่เรียกว่า "เรียนดี มีความสุข" เพราะเมื่อมีความสุขแล้ว จะส่งผลให้การเรียนดีขึ้น ผมหวังเป็นอย่างยิ่งว่า ภายในปี 2570 ผู้เรียนทุกช่วงวัยจะได้รับการพัฒนาเต็มตามศักยภาพ มีคุณธรรม จริยธรรมมีทักษะที่จำเป็น พร้อมเรียนรู้ตลอดชีวิต และปรับตัวให้สอดคล้องกับวิถีชีวิตโลกยุคใหม่ได้ ข้อคิดเห็นและข้อเสนอแนะจากทุกภาคส่วนที่ร่วมกันนำเสนอในการประชุมครั้งนี้ จึงมีความสำคัญอย่างยิ่ง ที่จะช่วยผลักดันให้งานด้านการศึกษาและวัฒนธรรมของประเทศและภูมิภาคนี้ มีความเจริญก้าวหน้ายิ่งขึ้น” รมว.ศธ. กล่าว

ที่มา : https://www.thaigov.go.th/news/contents/details/84338