รัฐบาลไทย-ข่าวทำเนียบรัฐบาล-​เลขานุการรัฐมนตรีฯ ไพลิน ประชุมคณะกรรมการอำนวยการ หนึ่งตำบล หนึ่งผลิตภัณฑ์ แห่งชาติ (กอ.นตผ.) ครั้งที่ 1/2567


วันพุธที่ 12 มิถุนายน 2567
12/06/2567
พิมพ์
​เลขานุการรัฐมนตรีฯ ไพลิน ประชุมคณะกรรมการอำนวยการ หนึ่งตำบล หนึ่งผลิตภัณฑ์ แห่งชาติ (กอ.นตผ.) ครั้งที่ 1/2567
​เลขานุการรัฐมนตรีฯ ไพลิน ประชุมคณะกรรมการอำนวยการ หนึ่งตำบล หนึ่งผลิตภัณฑ์ แห่งชาติ (กอ.นตผ.) ครั้งที่ 1/2567
วันที่ 11 มิถุนายน 2567 นางสาวไพลิน เทียนสุวรรณ เลขานุการรัฐมนตรีว่าการกระทรวงอุตสาหกรรม เข้าร่วมการประชุมคณะกรรมการอำนวยการ หนึ่งตำบล หนึ่งผลิตภัณฑ์ แห่งชาติ (กอ.นตผ.) ครั้งที่ 1/2567 พร้อมด้วย นายวัชรุน จุ้ยจำลอง รองอธิบดีกรมส่งเสริมอุตสาหกรรม และหน่วยงานที่เกี่ยวข้อง เข้าร่วม โดยมี นายสุริยะ จึงรุ่งเรืองกิจ รองนายกรัฐมนตรีและรัฐมนตรีว่าการกระทรวงคมนาคม เป็นประธาน ณ ห้องประชุม 108 อาคารสำนักงานปลัดสำนักนายกรัฐมนตรี ทำเนียบรัฐบาล
โดยที่ประชุมฯ มีระเบียบวาระเพื่อพิจารณา ดังนี้ เห็นชอบโครงการการคัดสรรสุดยอดหนึ่งตำบล หนึ่งผลิตภัณฑ์ ปี พ.ศ. 2567 (OTOP Product Champion : OPC) เพื่อเป็นการส่งเสริมสนับสนุนให้ผลิตภัณฑ์ OTOP ได้มีโอกาสพัฒนาให้มีคุณภาพมาตรฐาน เป็นที่ยอมรับแก่บุคคลทั่วไป จนสามารถใช้เป็นแหล่งสร้างรายได้และความเข้มแข็งให้กับชุมชน และเป็นการกระตุ้นให้ผู้ประกอบการ OTOP มีมาตรฐานในระดับสากล ทั้งนี้ ประเภทผลิตภัณฑ์ที่คัดสรรฯ แบ่งออกเป็น 5 กลุ่มประเภทผลิตภัณฑ์ ได้แก่ ประเภทอาหาร ประเภทเครื่องดื่ม ประเภทผ้าและเครื่องแต่งกาย ประเภทของใช้ ของตกแต่ง ของที่ระลึก และประเภทสมุนไพรที่ไม่ใช่อาหาร ซึ่งหน่วยงานภาคี แยกตามประเภทผลิตภัณฑ์ โดยกระทรวงอุตสาหกรรม ดูแลในส่วนของกลุ่มผลิตภัณฑ์ประเภทผ้าและเครื่องแต่งกาย

ที่มา : https://www.thaigov.go.th/news/contents/details/84353