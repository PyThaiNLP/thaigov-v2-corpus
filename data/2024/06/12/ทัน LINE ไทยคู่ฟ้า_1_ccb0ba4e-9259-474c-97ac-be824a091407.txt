รัฐบาลไทย-ข่าวทำเนียบรัฐบาล-ครม. กำหนด “การไหว้” เป็นเอกลักษณ์ประจำชาติ


วันพุธที่ 12 มิถุนายน 2567
ครม. กำหนด “การไหว้” เป็นเอกลักษณ์ประจำชาติ
......
ครม. กำหนด “การไหว้” เป็นเอกลักษณ์ประจำชาติ
.
ที่ประชุม ครม. (11 มิ.ย. 67) เห็นชอบการกำหนดให้ “การไหว้” เป็นเอกลักษณ์ประจำชาติ ประเภทการทักทายและการแสดงความเคารพแบบไทย เนื่องจาก การไหว้ เป็นการแสดงออกทางสังคมหรือธรรมเนียมปฏิบัติที่ผูกพันกับวิถีชีวิตคนไทย แสดงถึงความดีงามและความรู้สึกของผู้ปฏิบัติ มีความหมายและความลุ่มลึกในการแสดงออกที่เป็นเอกลักษณ์ของไทย การกำหนดให้การไหว้เป็นเอกลักษณ์ประจำชาติ ประเภทการทักทายและการแสดงความเคารพแบบไทย จึงเป็นการสร้างเอกลักษณ์และวัฒนธรรมของชาติ เผยแพร่ให้ทุกภาคส่วนเห็นความสำคัญและธำรงรักษาสิ่งดีงามที่คนไทยปฏิบัติกันมานานจนได้รับการยอมรับในระดับสากล เพื่อให้เกิดการสืบทอดการแสดงความเคารพแบบไทยให้คงอยู่ตลอดไป
.
ทั้งนี้ ที่ผ่านมาเคยมีมติเห็นชอบการกำหนดสัญลักษณ์ประจำชาติไทยและภาพสัญลักษณ์ประจำชาติไทย 3 สิ่ง ได้แก่ ช้างไทย ดอกราชพฤกษ์ (คูน) และศาลาไทย กำหนดให้ ปลากัดไทย เป็นสัตว์น้ำประจำชาติ รวมทั้งให้นาค เป็นเอกลักษณ์ประจำชาติประเภทสัตว์ในตำนาน
.
อ่านเพิ่มเติม คลิก >> https://www.thaigov.go.th/news/contents/details/84297
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/84333