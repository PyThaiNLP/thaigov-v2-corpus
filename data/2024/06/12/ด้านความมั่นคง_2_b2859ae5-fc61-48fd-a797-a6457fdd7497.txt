รัฐบาลไทย-ข่าวทำเนียบรัฐบาล-“ส่งต่อธงตราสัญลักษณ์ 6 รอบเฉลิมพระชนมพรรษา จากทะเลอันดามันข้ามฝั่งสู่ฝั่งอ่าวไทย ด้วยหัวใจแห่งความจงรักภักดี” พ่อเมืองระนองนำพสกนิกรทุกหมู่เหล่า พร้อมใจร่วมกิจกรรมเดิน วิ่ง ปั่น


วันอังคารที่ 11 มิถุนายน 2567
11/06/2567
พิมพ์
“ส่งต่อธงตราสัญลักษณ์ 6 รอบเฉลิมพระชนมพรรษา จากทะเลอันดามันข้ามฝั่งสู่ฝั่งอ่าวไทย ด้วยหัวใจแห่งความจงรักภักดี” พ่อเมืองระนองนำพสกนิกรทุกหมู่เหล่า พร้อมใจร่วมกิจกรรมเดิน วิ่ง ปั่น
พ่อเมืองระนองนำพสกนิกรทุกหมู่เหล่า พร้อมใจร่วมกิจกรรมเดิน วิ่ง ปั่นและส่งมอบธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ให้กับจังหวัดชุมพร
วันนี้ (11 มิ.ย. 67) นายนริศ นิรามัยวงศ์ ผู้ว่าราชการจังหวัดระนอง เปิดเผยว่า ตลอดระยะเวลา 3 วันที่ผ่านมา จังหวัดระนอง ได้จัดกิจกรรมเฉลิมฉลองเพื่อเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 อาทิ การฉายภาพยนตร์เฉลิมพระเกียรติให้ประชาชนได้รับชม การจัดกิจกรรมการแสดงทางศิลปวัฒนธรรม ซึ่งจังหวัดระนองเป็นหนึ่งในเส้นทางของการนำธงตราสัญลักษณ์ฯ เส้นทางละ 72 คัน รวม 10 เส้นทาง 720 คัน และส่งต่อธงให้กับจังหวัดถัดไป ตามเส้นทาง ทั้ง 10 สาย เพื่อนำขบวนธงตราสัญลักษณ์ฯ เข้ามาสู่กระทรวงมหาดไทย ภายในเดือนกรกฎาคม 2567 นี้
“เมื่อวานนี้ (10 มิ.ย. 67) ตนพร้อมด้วย ผู้พิพากษาหัวหน้าศาลเยาวชนและครอบครัวจังหวัดระนอง ผู้บังคับการกรมทหารราบที่ 25 ผู้บังคับการตำรวจภูธรจังหวัดระนอง อัยการจังหวัดระนอง ผู้บริหารระดับสูงของจังหวัดระนอง หัวหน้าส่วนราชการ และพี่น้องประชาชนชาวจังหวัดระนอง ได้ร่วมกันตั้งขบวนเดิน วิ่ง ปั่น ธงตราสัญลักษณ์เฉลิมพระเกียรติฯ จากหอประชุมคอซู้เจียง อำเภอเมืองระนอง จังหวัดระนอง ไปยังศาลาอเนกประสงค์ หมู่ที่ 7 ตำบลวังใหม่ อำเภอเมืองชุมพร จังหวัดชุมพร เพื่อส่งมอบธงฯ ให้กับจังหวัดชุมพร โดยมีประชาชนทุกคนพร้อมใจกันใส่เสื้อสีเหลือง มาร่วมเป็นส่วนหนึ่งของกิจกรรม มีผู้ร่วมกิจกรรมเป็นจำนวนมาก ซึ่งเส้นทางการจัดกิจกรรมเดิน วิ่ง ปั่น และส่งมอบธงตราสัญลักษณ์ฯ จังหวัดระนอง เริ่มต้นจาก จุดที่ 1 ณ หอประชุมคอซู้เจียง อำเภอเมืองระนอง จังหวัดระนอง ไปยังจุดที่ 2 ณ บริเวณทางเข้าสนามกีฬาเทศบาลเมืองริ้น อำเภอเมืองระนอง ไปยังจุดที่ 3 ณ บริเวณหน้าห้องสมุดประชาชน เฉลิมราชกุมารี อำเภอเมืองระนอง ไปยัง 4 ณ บริเวณหน้าตำรวจภูธรจังหวัดระนอง อำเภอเมืองระนอง ไปยังจุดที่ 5 ณ บริเวณหน้าร้านบีโบ้ของฝากเมืองระนอง อำเภอเมืองระนอง ไปยังจุดที่ 6 ณ บริเวณสนามฟุตบอลหญ้าเทียมบางกลาง อำเภอเมืองระนอง ไปยังจุดที่ 7 จุดรับส่งธง ณ บริเวณหน้าสำนักงานเทศบาลเมืองบางริ้น (หลังเก่า) อำเภอเมืองระนอง ไปยังจุดที่ 8 ณ บริเวณหน้าองค์การบริหารส่วนจังหวัดระนอง อำเภอเมืองระนอง ไปยังจุดที่ 9 ณ บริเวณหน้าสถานีบริการน้ำมัน ปตท.ตำบลบางนอน อำเภอเมืองระนอง ไปยังจุดที่ 10 ณ บริเวณหน้าเทศบาลตำบลบางนอน อำเภอเมืองระนอง ไปยังจุดที่ 11 ณ บริเวณคอสะพาน กม.30 อำเภอละอุ่น จังหวัดระนอง ไปยังจุดที่ 12 จุดรับส่งธง ณ บริเวณที่ว่าการอำเภอกระบุรี อำเภอกระบุรี” นายนริศ กล่าวในช่วงต้น
นายนริศ กล่าวต่ออีกว่า จากนั้น เดินเดิน วิ่ง ปั่น ธงตราสัญลักษณ์ฯ ต่อไปยังจุดที่ 13 ซึ่งเป็นจุดส่งมอบ ณ บริเวณสามแยกทางเข้าศาลาอเนกประสงค์ หมู่ที่ 7 ตำบลวังใหม่ อำเภอเมืองชุมพร จังหวัดชุมพร โดยผู้ว่าราชการจังหวัดระนองและคณะเพื่อนำธงตราสัญลักษณ์ฯ ส่งมอบต่อให้กับนายวิสาห์ พูลศิริรัตน์ ผู้ว่าราชการจังหวัดชุมพร โดยบรรยากาศภายในบริเวณจุดส่งมอบต่างเต็มไปด้วยพี่น้องประชาชนชาวชุมพรจำนวนมาก ที่เฝ้ารอคอยขบวนธงตราสัญลักษณ์ฯ จากชาวระนอง เพราะธงตราสัญลักษณ์พระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 นี้ เป็นอีกหนึ่งในสัญลักษณ์ที่ชาวชุมพรต่างปรารถนาที่จะได้เป็นส่วนหนึ่งของการเฉลิมฉลอง เพื่อร่วมเทิดพระเกียรติพระบาทสมเด็จพระเจ้าอยู่หัว
นายนริศ นิรามัยวงศ์ ผู้ว่าราชการจังหวัดระนอง กล่าวในช่วงท้ายว่า ขอขอบคุณหน่วยงานที่เกี่ยวข้องทุกภาคส่วน ตลอดจนถึงพี่น้องประชาชนชาวจังหวัดระนอง ที่ได้ร่วมด้วยช่วยกันแสดงให้เห็นถึงพลังแห่งความสามัคคีของเราทุกคน และแสดงถึงความรักของคนไทยที่มีแด่พระบาทสมเด็จพระเจ้าอยู่หัว ด้วยการปฏิบัติบูชา ในการเดิน วิ่ง ปั่น อย่างพร้อมเพรียง และเนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ในโอกาสมหามงคลสมัยพิเศษยิ่งนี้ จึงขอเชิญชวนพี่น้องประชาชนทุกจังหวัด ทุกพื้นที่ ทุกภูมิภาคของประเทศ ได้ร่วมแรงรวมใจเข้าร่วมกิจกรรม เดิน วิ่ง ปั่น ธงตราสัญลักษณ์ฯ ที่จะจัดขึ้นในแต่ละจังหวัด ไม่ว่าจะเดิน วิ่ง ปั่น หรือร่วมแจกจ่ายน้ำ หรือกิจกรรมจิตอาสาอื่น เพื่อแสดงให้เห็นถึงพลังแห่งความสามัคคีของเราทุกคน และแสดงถึงความรักของคนไทยที่มีแด่พระบาทสมเด็จพระเจ้าอยู่หัว ด้วยการปฏิบัติบูชาในการร่วมเดิน วิ่ง ปั่น ออกกำลังกาย เจริญรอยตามเบื้องพระยุคลบาทที่ทรงเป็นต้นแบบของการดูแลรักษาสุขภาพให้แข็งแรง โดยสามารถสอบถามรายละเอียดเพิ่มเติมได้ที่ที่ทำการปกครองจังหวัด หรือสำนักงานจังหวัด ซึ่งตั้งอยู่ที่อาคารศาลากลางจังหวัด หรือที่ทำการปกครองอำเภอ ณ ที่ว่าการอำเภอทั่วประเทศ หรือสายด่วนศูนย์ดำรงธรรม 1567 โทรฟรีตลอด 24 ชั่วโมง
#พระราชพิธีมหามงคลเฉลิมพระชนมพรรษา6รอบ28กรกฎาคม2567 #เดินวิ่งปั่นธงตราสัญลักษณ์ฯ #กระทรวงมหาดไทย

ที่มา : https://www.thaigov.go.th/news/contents/details/84320