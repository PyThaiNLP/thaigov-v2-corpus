รัฐบาลไทย-ข่าวทำเนียบรัฐบาล-จังหวัดภูเก็ต รับมอบธงตราสัญลักษณ์ งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ทางน้ำต่อจากจังหวัดกระบี่ 


วันศุกร์ที่ 7 มิถุนายน 2567
07/06/2567
พิมพ์
จังหวัดภูเก็ต รับมอบธงตราสัญลักษณ์ งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ทางน้ำต่อจากจังหวัดกระบี่
จังหวัดภูเก็ต รับมอบธงตราสัญลักษณ์ งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ทางน้ำต่อจากจังหวัดกระบี่ พร้อมเตรียมเฉลิมฉลองธงตราสัญลักษณ์งานเฉลิมพระเกียรติฯ
จังหวัดภูเก็ต รับมอบธงตราสัญลักษณ์ งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ทางน้ำต่อจากจังหวัดกระบี่ เตรียมเฉลิมฉลองธงตราสัญลักษณ์งานเฉลิมพระเกียรติฯ เย็นนี้ เพื่อแสดงพลังแห่งความจงรักภักดีและน้อมรำลึกในพระมหากรุณาธิคุณ
เมื่อวันที่ 6 มิ.ย. 67 นายโสภณ สุวรรณรัตน์ ผู้ว่าราชการจังหวัดภูเก็ต เปิดเผยว่า ในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 กระทรวงมหาดไทย ร่วมกับภาคส่วนต่าง ๆ จัดกิจกรรมเดิน วิ่ง ปั่น ธงตราสัญลักษณ์พระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 โดยได้เริ่มกิจกรรมจากจังหวัดต้นทางพร้อมกันทั่วประเทศ เมื่อวันที่ 1 มิถุนายน 2567 โดยจังหวัดภูเก็ตเป็นจังหวัดที่ 4 ของสาย 9 ซึ่งจะรับธงตราสัญลักษณ์ฯ 72 คัน ซึ่งเป็นการรับมอบธงทางน้ำที่ออกเดินทางมาจากท่าเรือวิสิษฐ์พันวา ตำบลวิชิต อำเภอเมืองภูเก็ต
นายโสภณ สุวรรณรัตน์ ผู้ว่าราชการจังหวัดภูเก็ต กล่าวว่า เมื่อเวลา 12.00 น. ตนพร้อมด้วยหัวหน้าส่วนราชการจังหวัดภูเก็ต นางบุษดี สุวรรณรัตน์ นายกเหล่ากาชาดจังหวัดภูเก็ต/ประธานชมรมแม่บ้านมหาดไทย ได้จัดพิธีรับมอบธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ต่อจาก นายสมชาย หาญภักดีปฏิมา ผู้ว่าราชการจังหวัดกระบี่ ณ ท่าเรือวิสิษฐ์พันวา ตำบลวิชิต อำเภอเมืองภูเก็ต และในเย็นวันนี้จะนำธงตราสัญลักษณ์งานเฉลิมพระเกียรติฯ มาเก็บรักษา ที่หอประชุมมหิศรภักดี ศาลากลางจังหวัดภูเก็ต แล้วจะเฉลิมฉลองธงตราสัญลักษณ์งานเฉลิมพระเกียรติฯ ในวันเดียวกัน
"ขอเชิญชวนพี่น้องประชาชนทุกจังหวัด ทุกพื้นที่ ทุกภูมิภาคของประเทศ ได้ร่วมแรงร่วมใจเข้าร่วมกิจกรรม เดิน วิ่ง ปั่น ธงตราสัญลักษณ์ฯ ที่จะจัดขึ้นในแต่ละจังหวัด ไม่ว่าจะเดิน วิ่ง ปั่น หรือร่วมแจกจ่ายน้ำ หรือกิจกรรมจิตอาสาอื่น ๆ เพื่อแสดงให้เห็นถึงพลังแห่งความสามัคคีของเราทุกคน และแสดงถึงความรักของคนไทยที่มีแด่พระบาทสมเด็จพระเจ้าอยู่หัว ด้วยการปฏิบัติบูชา ลุกขึ้นมา เดิน วิ่ง ปั่น ออกกำลังกาย เจริญรอยตามเบื้องพระยุคลบาทที่ทรงเป็นต้นแบบของการดูแลรักษาสุขภาพให้แข็งแรง โดยสามารถสอบถามรายละเอียดเพิ่มเติมได้ที่ ที่ทำการปกครองจังหวัด หรือสำนักงานจังหวัด ซึ่งตั้งอยู่ที่อาคารศาลากลางจังหวัด หรือที่ทำการปกครองอำเภอ ณ ที่ว่าการอำเภอทั่วประเทศ หรือสายด่วนศูนย์ดำรงธรรม 1567 โทรฟรีตลอด 24 ชั่วโมง โดยในวันพรุ่งนี้ (7 มิ.ย. 67) จังหวัดภูเก็ตจะเคลื่อนขบวนออกจากศาลากลางจังหวัดภูเก็ต ไปตามจุดต่างๆ ที่กำหนด เพื่อจะส่งมอบธงตราสัญลักษณ์งานเฉลิมพระเกียรติฯ ให้จังหวัดพังงา ที่สะพานสารสิน ดำเนินกิจกรรมต่อไป" นายโสภณ กล่าวในช่วงท้าย

ที่มา : https://www.thaigov.go.th/news/contents/details/84061