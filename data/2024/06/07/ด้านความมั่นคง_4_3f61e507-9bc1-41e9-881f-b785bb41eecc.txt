รัฐบาลไทย-ข่าวทำเนียบรัฐบาล-ผู้ว่าฯ ลำพูน รับมอบธงตราสัญลักษณ์ฯ จากจังหวัดเชียงใหม่ พร้อมเชิญชวนพี่น้องชาวลำพูน และภาคีเครือข่ายทุกภาคส่วนร่วมกิจกรรมเดิน วิ่ง ปั่น ธงตราสัญลักษณ์งานเฉลิมพระเกียรติพระบาทสมเด็จ


วันพฤหัสบดีที่ 6 มิถุนายน 2567
06/06/2567
พิมพ์
ผู้ว่าฯ ลำพูน รับมอบธงตราสัญลักษณ์ฯ จากจังหวัดเชียงใหม่ พร้อมเชิญชวนพี่น้องชาวลำพูน และภาคีเครือข่ายทุกภาคส่วนร่วมกิจกรรมเดิน วิ่ง ปั่น ธงตราสัญลักษณ์งานเฉลิมพระเกียรติพระบาทสมเด็จ
ผู้ว่าฯ ลำพูน รับมอบธงตราสัญลักษณ์ฯ จากจังหวัดเชียงใหม่ พร้อมเชิญชวนพี่น้องชาวลำพูน และภาคีเครือข่ายทุกภาคส่วนร่วมกิจกรรมเดิน วิ่ง ปั่น ธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ
ผู้ว่าฯ ลำพูน รับมอบธงตราสัญลักษณ์ฯ จากจังหวัดเชียงใหม่ พร้อมเชิญชวนพี่น้องชาวลำพูน และภาคีเครือข่ายทุกภาคส่วนร่วมกิจกรรมเดิน วิ่ง ปั่น ธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567
วันนี้ (6 มิ.ย. 67) นายสันติธร ยิ้มละมัยนิรัตน์ ผู้ว่าราชการจังหวัดลำพูน เปิดเผยว่า จังหวัดลำพูน ได้รับมอบธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ วันที่ 28 กรกฎาคม 2567 จากนายนิรัตน์ พงษ์สิทธิถาวร ผู้ว่าราชการจังหวัดเชียงใหม่ ณ บริเวณ ศาลหลักเมืองเชียงใหม่-ลำพูน ตำบลอุโมงค์ อำเภอเมืองลำพูน จังหวัดลำพูน ซึ่งเป็นเส้นทางเชื่อมต่อระหว่างจังหวัดลำพูนและเชียงใหม่ จากนั้นได้เคลื่อนขบวนไปตามเส้นทาง ถนนเชียงใหม่ ลำพูน ถึงโรงเรียนจักรคำคณาทร จังหวัดลำพูน เพื่อเชิญธงตราสัญลักษณ์ 72 คัน มาประดิษฐานบนเวที ที่ ศาลากลางจังหวัดลำพูน
.
"จากนั้น ตนพร้อมด้วย นายอนุพงษ์ วาวงศ์มูล นายโยธิน ประสงค์ความดี รองผู้ว่าราชการจังหวัดลำพูน นายสมาน กองแก้ว ปลัดจังหวัดลำพูน ข้าราชการ ศาล ทหาร ตำรวจ จิตอาสาพระราชทาน และพสกนิกรชาวจังหวัดลำพูนทุกหมู่เหล่า กล่าวถวายพระราชสดุดีเฉลิมพระเกียรติพระบาทสมเด็จพระเจ้าอยู่หัว พร้อมนำผู้ร่วมขบวนร้องเพลงสรรเสริญพระบารมีและเพลงสดุดีจอมราชาอย่างพร้อมเพรียง ด้วยสำนึกในพระมหากรุณาธิคุณ ในการการปฏิบัติบูชาด้วยการน้อมนำแนวทางในเรื่องการดูแลสุขภาพพลานามัยด้วยการออกกำลังกาย ด้วยการเดิน วิ่ง และการปั่นจักรยาน" นายสันติธร กล่าว
.
นายสันติธร ยิ้มละมัยนิรัตน์ ผู้ว่าราชการจังหวัดลำพูน กล่าวต่ออีกว่า หลังจากพิธีรับมอบ ธงตราสัญลักษณ์ฯ เสร็จสิ้นตนจะได้นำขบวน เดิน วิ่ง ปั่น เคลื่อนไปตามเส้นทางถนนเชียงใหม่ - ลำพูน เข้าสู่ตัวเมืองลำพูน ผ่านจุดสำคัญ อาทิ วัดพระธาตุหริภุญชัย และแหล่งท่องเที่ยว ซึ่งในระหว่างเส้นทางที่ขบวนเฉลิมพระเกียรติเคลื่อนผ่านจะมีพี่น้องประชาชน และนักท่องเที่ยวสวมใส่เสื้อสีเหลือง ร่วมแสดงความจงรักภักดี เฉลิมฉลองและให้กำลังใจผู้ร่วมขบวนฯ ตลอดเส้นทาง โดยมีจุดแวะพัก 3 จุด ได้แก่ รพ.สต.อุโมงค์ โรงเรียนจักรคำคณาทรและเชิงสะพานท่าขาม ก่อนไปต่อยังศูนย์ราชการจังหวัดลำพูน เพื่อนำธงตราสัญลักษณ์มาประดิษฐาน ณ หอประชุมจังหวัดลำพูน ศาลากลางจังหวัดลำพูน เพื่อร่วมกิจกรรมเฉลิมฉลองอย่างยิ่งใหญ่ ในวันที่ 7 มิถุนายน 2567 และดำเนินการส่งต่อธงให้จังหวัดลำปาง ณ สถาบันคชบาลแห่งชาติในพระอุปถัมภ์ อำเภอห้างฉัตร ในช่วงเช้าของวันที่ 8 มิถุนายน 2567 ต่อไป
.
นายสันติธร ยิ้มละมัยนิรัตน์ ผู้ว่าราชการจังหวัดลำพูน กล่าวในช่วงท้ายว่า ขอเชิญชวนพี่น้องประชาชนชาวลำพูน และนักท่องเที่ยวทั้งชาวไทย ชาวต่างชาติในพื้นที่ ร่วมกิจกรรมเฉลิมฉลองธงตราสัญลักษณ์ งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ในวันพรุ่งนี้ (7 มิ.ย. 67) พร้อมร่วมกิจกรรมเดิน วิ่ง ปั่น ธงตราสัญลักษณ์ฯ (ที่จะจัดขึ้นในวันที่ 8 มิ.ย.67) โดยสามารถเข้าร่วมกิจกรรมได้อย่างหลากหลายไม่ว่าจะเดิน วิ่ง ปั่น หรือ ร่วมแจกจ่ายน้ำ หรือ ให้กำลังใจตลอดรายทางที่ขบวนเคลื่อนผ่าน หรือ ร่วมกิจกรรมจิตอาสาอื่น ๆ เพื่อแสดงให้เห็นถึงพลังแห่งความสามัคคีของพวกเราทุกคน และแสดงถึงความรักของคนไทยที่มีแด่พระบาทสมเด็จพระเจ้าอยู่หัว ด้วยการปฏิบัติบูชา ลุกขึ้นมา เดิน วิ่ง ปั่น ออกกำลังกาย เจริญรอยตามเบื้องพระยุคลบาทที่ทรงเป็นต้นแบบของการดูแลรักษาสุขภาพให้แข็งแรง โดยสามารถสอบถามรายละเอียดเพิ่มเติมได้ที่ที่ทำการปกครองจังหวัด หรือ สำนักงานจังหวัด ซึ่งตั้งอยู่ที่อาคารศาลากลางจังหวัด หรือ ที่ทำการปกครองอำเภอ ณ ที่ว่าการอำเภอทั่วประเทศ หรือ สายด่วนศูนย์ดำรงธรรม 1567 โทรฟรีตลอด 24 ชั่วโมง
#พระราชพิธีมหามงคลเฉลิมพระชนมพรรษา6รอบ28กรกฎาคม2567 #เดินวิ่งปั่นธงตราสัญลักษณ์ฯ #กระทรวงมหาดไทย

ที่มา : https://www.thaigov.go.th/news/contents/details/84054