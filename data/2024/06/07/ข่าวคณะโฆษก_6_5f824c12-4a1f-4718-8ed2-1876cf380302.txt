รัฐบาลไทย-ข่าวทำเนียบรัฐบาล-​โฆษกรัฐบาลเชิญชวนพี่น้องร่วมงาน THACCA SPLASH - Soft Power Forum ระดับนานาชาติครั้งแรกของไทย เพื่อหาโอกาสใหม่ ๆ สร้างแรงบันดาลใจให้กับชีวิต 


วันศุกร์ที่ 7 มิถุนายน 2567
07/06/2567
พิมพ์
​โฆษกรัฐบาลเชิญชวนพี่น้องร่วมงาน THACCA SPLASH - Soft Power Forum ระดับนานาชาติครั้งแรกของไทย เพื่อหาโอกาสใหม่ ๆ สร้างแรงบันดาลใจให้กับชีวิต
โดยในงานได้รวบรวมวัฒนธรรมสร้างสรรค์ วัฒนธรรมอนาคตจากทั้งในประเทศ และทั่วโลก จัดขึ้นระหว่างวันที่ 28 – 30 มิถุนายน 2567 ณ ศูนย์ประชุมแห่งชาติสิริกิติ์ เข้าร่วมฟรี
วันนี้ (7 มิถุนายน 2567) นายชัย วัชรงค์ โฆษกประจำสำนักนายกรัฐมนตรี เชิญชวนพี่น้องประชาชนมาร่วมงาน “THACCA SPLASH - Soft Power Forum" จัดโดยTHACCA (Thailand Creative Content Agency) ระหว่างวันที่ 28 – 30 มิถุนายน 2567 ณ ศูนย์ประชุมแห่งชาติสิริกิติ์ เพื่อหาโอกาสใหม่ๆ สร้างแรงบันดาลใจให้กับชีวิต โดยจะเป็นงานระดับนานาชาติครั้งแรกของไทยที่รวบรวมวัฒนธรรมสร้างสรรค์ ทั้งในประเทศและทั่วโลก จะช่วยส่งเสริมความคิดสร้างสรรค์ของพี่น้องประชาชน สร้างความหวัง สานความฝัน เติมเต็มทุกโอกาสสำหรับทุกคน https://www.thacca.go.th/splash/
โฆษกประจำสำนักนายกรัฐมนตรีกล่าวว่า ในงานแบ่งออกเป็น 4 โซน ได้แก่
1. SPLASH Visionary Zone ทั้ง 4 เวที
- Vision Stage : เวทีโชว์วิสัยทัศน์ของรัฐบาลและผู้เชี่ยวชาญระดับโลก
- Pathway Stage : เวทีของการแลกเปลี่ยนความคิดเห็น โดยนำความสำเร็จจากทั่วโลกมาถอดบทเรียน
- Performance Stage : เวทีของคนรุ่นใหม่ ให้ได้แสดงความสามารถ
- Podcast Studio : เวที Podcast ที่จะสัมภาษณ์กันสดๆ ในงาน เจาะลึกมุมมองแนวคิด ของผู้เชี่ยวชาญจากทั่วโลก ที่จะมาแชร์ประสบการณ์ในงาน
2. THACCA Pavilion - โซนนิทรรศการของ THACCA ที่จะนำเสนอทุกเป้าหมาย ทุกความฝัน ทุกแรงผลักดันที่ THACCA กำลังจะเปลี่ยนแปลงประเทศไทยด้วย Soft Power และสิ่งที่ THACCA จะทำให้ชีวิตคนไทยดีขึ้นแบบที่ไม่เคยเกิดขึ้นมาก่อน
3. 11 Industries Pavilion - โซนนิทรรศการจาก 11 อุตสาหกรรมสร้างสรรค์ ที่จะนำเสนอศักยภาพด้าน Soft Power ของประเทศไทย ศักยภาพวัฒนธรรมสร้างสรรค์ของคนไทย และอนาคตที่เราอยากให้โลกได้รับรู้
4. International Pavilion - โซนนิทรรศการจากหลากหลายประเทศที่เข้าร่วมนำเสนอโอกาส และความสำเร็จของแต่ละประเทศ จากนโยบายเกี่ยวกับวัฒนธรรมสร้างสรรค์ ไม่ว่าจะเป็น ประเทศเกาหลีใต้ ญี่ปุ่น จีน สหรัฐอเมริกา เป็นต้น
นอกจากนี้ มีโซน “SPLASH Masterclass” ห้องเรียนเพื่อ Reskill Upskill เสริมทักษะสำหรับทุกคนที่สนใจ และกิจกรรม Hackathon ให้ได้ประลองไอเดีย รวมทั้ง “SPLASH Activation Lounge” พื้นที่สำหรับการแลกเปลี่ยนความรู้ สร้างความร่วมมือ พร้อมกิจกรรมการจับคู่ค้าทางธุรกิจ (Business Matching) สำหรับนักลงทุนและบริษัทต่างๆ จากทั่วโลก
“เชิญชวนพี่น้องประชาชนที่มีความสนใจเข้าร่วมชมงานนี้ฟรี และพลาดไม่ได้ โดยเฉพาะอย่างยิ่งสำหรับคนที่มีไอเดีย มีความคิดในการทำงาน การดำรงชีวิต และพร้อมจะพัฒนาตนเองแต่ไม่รู้จะเริ่มต้นอย่างไร การร่วมงานนี้อาจทำให้เกิดการต่อยอดส่งต่อแนวความคิดนำไปสู่การสร้างโอกาสในชีวิต” นายชัย กล่าว

ที่มา : https://www.thaigov.go.th/news/contents/details/84102