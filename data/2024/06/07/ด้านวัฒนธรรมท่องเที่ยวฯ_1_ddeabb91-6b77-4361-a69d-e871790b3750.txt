รัฐบาลไทย-ข่าวทำเนียบรัฐบาล-​อลังการในไทย อุปรากรจีนคณะเท่งไฮ้เกียะท้วง มณฑลกวางตุ้ง ประเทศจีน ยกทัพมา แบบฟอร์มยักษ์ วธ.ขอเชิญร่วมงาน “เทศกาลงิ้วแต้จิ๋วแห่งสยาม เสน่ห์งิ้วแต้จิ๋วของชาวจีนโพ้นทะเล” 


วันศุกร์ที่ 7 มิถุนายน 2567
​อลังการในไทย อุปรากรจีนคณะเท่งไฮ้เกียะท้วง มณฑลกวางตุ้ง ประเทศจีน ยกทัพมา แบบฟอร์มยักษ์ วธ.ขอเชิญร่วมงาน “เทศกาลงิ้วแต้จิ๋วแห่งสยาม เสน่ห์งิ้วแต้จิ๋วของชาวจีนโพ้นทะเล”
​อลังการในไทย อุปรากรจีนคณะเท่งไฮ้เกียะท้วง มณฑลกวางตุ้ง ประเทศจีน ยกทัพมา แบบฟอร์มยักษ์ วธ.ขอเชิญร่วมงาน “เทศกาลงิ้วแต้จิ๋วแห่งสยาม เสน่ห์งิ้วแต้จิ๋วของชาวจีนโพ้นทะเล” 12 – 16 มิถุนายน นี้
อลังการในไทย อุปรากรจีนคณะเท่งไฮ้เกียะท้วง มณฑลกวางตุ้ง ประเทศจีน ยกทัพมา แบบฟอร์มยักษ์ วธ.ขอเชิญร่วมงาน “เทศกาลงิ้วแต้จิ๋วแห่งสยาม เสน่ห์งิ้วแต้จิ๋วของชาวจีนโพ้นทะเล” 12 – 16 มิถุนายน นี้
วันที่ 6 มิถุนายน 2567 ที่สมาคมเท่งไฮ้แห่งประเทศไทย เขตบางรัก กรุงเทพ จัดการแถลงข่าว“เทศกาลงิ้วแต้จิ๋วแห่งสยาม เสน่ห์งิ้วแต้จิ๋วของจีนโพ้นทะเล” การแสดงงิ้วแต้จิ๋วชุดพิเศษโดยคณะงิ้วอันดับหนึ่งเมืองเท่งไฮ้ มณฑลกวางตุ้ง ประเทศจีน จากสาธารณรัฐประชาชนจีน ระหว่างวันที่ 12-16 มิถุนายน 2567 โดยมี ดร. ยุพา ทวีวัฒนะกิจบวร ปลัดกระทรวงวัฒนธรรม นายชรินทร์ ตั้งอยู่ภูวดล นายกสมาคมเท่งไฮ้แห่งประเทศไทย นายแสงชัย โสตถีวรกุล นายกสมาคมอุปรากรจีน นายปรีชา ประเสริฐถาวร อุปนายกสมาคม และนายนราพล โพธิ์สุวัฒนากุล อุปนายกสมาคม ร่วมกันแถลงข่าว
นางยุพา กล่าวว่า หอการค้าไทยจีน สมาคมแต้จิ๋วแห่งประเทศไทย และสมาคมเท่งไฮ้แห่งประเทศไทย นำการแสดงงิ้วแต้จิ๋วเฉิงไห่ชุดพิเศษ จากคณะอุปรากรจีนเท่งไฮ้เกียะท้วง มาจัดแสดงฟรีในประเทศไทย นับเป็นการแสดงงิ้วแต้จิ๋วที่ยิ่งใหญ่ตระการตาระดับชาติ โดยคณะงิ้วอันดับหนึ่งเมืองเท่งไฮ้ มณฑลกวางตุ้ง จากสาธารณรัฐประชาชนจีน ด้านกระทรวงวัฒนธรรมเห็นถึงความสำคัญของงิ้วไทย ศิลปะการแสดงที่งดงามและทรงคุณค่า ดึงดูดผู้คนจากทั่วทุกมุมโลกให้มาสัมผัสกับมนต์เสน่ห์ของวัฒนธรรมไทย – จีน  ที่มิใช่เป็นเพียงแค่การแสดง  แต่ยังเป็นทูตวัฒนธรรมที่เชื่อมสัมพันธ์ระหว่างประเทศไทยและสาธารณรัฐประชาชนจีน จึงพร้อมสนับสนุนการจัดงานดังกล่าว
ทั้งนี้ การเผยแพร่ศิลปวัฒนธรรมอันทรงคุณค่านี้ สอดคล้องกับแผนพัฒนากรุงเทพมหานคร ด้านมหานครแห่งเศรษฐกิจและการเรียนรู้ โดยมีวัตถุประสงค์เพื่อกระชับความสัมพันธ์ระหว่างประเทศไทยและประเทศจีนให้แน่นแฟ้นยิ่งขึ้น เพื่อเป็นการสืบสานวัฒนธรรมการแสดงงิ้วแต้จิ๋วในประเทศไทย แสดงถึงสัญลักษณ์ของความสามัคคีและการพัฒนาอันยิ่งใหญ่ของชาวแต้จิ๋วในประเทศไทย จึงใคร่ขอเรียนเชิญประชาชนที่สนใจเข้าร่วมชมการแสดงงิ้วแต้จิ๋วชุดพิเศษ ระหว่างวันที่ 12 – 16 มิถุนายน 2567 ตั้งแต่เวลา 19.00 น. - 21.00 น. จัดการแสดง 5 ตอน วันละ 1 รอบ ณ สมาคมแต้จิ๋วแห่งประเทศไทย โดยเปิดให้ชมฟรี ไม่มีค่าใช้จ่าย ตลอดทั้ง 5 วัน สอบถามรายละเอียดได้ที่โทร  091-928-7878

ที่มา : https://www.thaigov.go.th/news/contents/details/84090