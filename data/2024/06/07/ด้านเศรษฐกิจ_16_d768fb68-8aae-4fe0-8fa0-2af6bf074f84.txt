รัฐบาลไทย-ข่าวทำเนียบรัฐบาล-รองปลัดเกษตรฯ ประชุมคณะอนุกรรมการจิตอาสาพัฒนาคุณภาพชีวิตเพื่อความสุขของประชาชนและโครงการพิเศษ ครั้งที่ 1/2567


วันศุกร์ที่ 7 มิถุนายน 2567
รองปลัดเกษตรฯ ประชุมคณะอนุกรรมการจิตอาสาพัฒนาคุณภาพชีวิตเพื่อความสุขของประชาชนและโครงการพิเศษ ครั้งที่ 1/2567
รองปลัดเกษตรฯ ประชุมคณะอนุกรรมการจิตอาสาพัฒนาคุณภาพชีวิตเพื่อความสุขของประชาชนและโครงการพิเศษ ครั้งที่ 1/2567
นายนวนิตย์ พลเคน รองปลัดกระทรวงเกษตรและสหกรณ์ เปิดเผยภายหลังเป็นประธานการประชุมคณะอนุกรรมการจิตอาสาพัฒนาคุณภาพชีวิตเพื่อความสุขของประชาชนและโครงการพิเศษ กระทรวงเกษตรและสหกรณ์ ครั้งที่ 1/2567 โดยมีผู้บริหารสังกัดกระทรวงเกษตรและสหกรณ์ และเจ้าหน้าที่ที่เกี่ยวข้อง เข้าร่วม ณ ห้องประชุมกระทรวงเกษตรฯ 135 และผ่านระบบออนไลน์ ว่า ที่ประชุมมีมติเห็นชอบแนวทางการจัดกิจกรรมจิตอาสา กระทรวงเกษตรและสหกรณ์ เฉลิมพระเกียรติพระบาทสมเด็จพระเจ้าอยู่หัว สมเด็จพระนางเจ้าฯ พระบรมราชินี และพระบรมวงศานุวงศ์ โดยมอบหมายให้ทุกหน่วยงานในสังกัดดำเนินการตามแนวทางที่กำหนด โดยใช้หลักปฏิบัติของจิตอาสาพระราชทานจากหน่วยงานที่เกี่ยวข้อง ประกอบด้วย สำนักงานปลัดสำนักนายกรัฐมนตรี (สำนักงานจิตอาสาภาครัฐ) ศูนย์อำนวยการใหญ่จิตอาสาพระราชทาน และสำนักพระราชวัง ทั้งนี้ มอบหมายให้เจ้าหน้าที่ประสานการดำเนินงานกับหน่วยงานข้างต้นเพื่อให้การจัดกิจกรรมมีความครบถ้วน ถูกต้อง และเหมาะสม นอกจากนี้ ที่ประชุมได้รับทราบการจัดกิจกรรมจิตอาสาเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชลมพรรษา 6 รอบ 28 กรกฎาคม 2567 ของกระทรวงเกษตรและสหกรณ์
ซึ่งดำเนินการโดยหน่วยงานในสังกัด จำนวน 19 โครงการ อาทิ โครงการ “นำร่อง” การแก้ไขปัญหาทางด้านการเกษตรโดยน้อมนำแนวทางพระราชดำริมาปรับใช้ในพื้นที่ อำเภอบ้านหมี่ จังหวัดลพบุรี และโครงการเฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567 “นฤบดินทรจินดา ต่อยอดจาก
มหากษัตราสู่ปวงประชา ชาวปราจีนบุรี” เป็นต้น

ที่มา : https://www.thaigov.go.th/news/contents/details/84113