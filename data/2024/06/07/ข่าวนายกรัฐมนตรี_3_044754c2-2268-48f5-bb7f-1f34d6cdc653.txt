รัฐบาลไทย-ข่าวทำเนียบรัฐบาล-​นายกฯ ยกข้อหารือประธานาธิบดีฝรั่งเศส หนุนอิสราเอล – ฮามาส หยุดยิงช่วงโอลิมปิก


วันศุกร์ที่ 7 มิถุนายน 2567
07/06/2567
พิมพ์
​นายกฯ ยกข้อหารือประธานาธิบดีฝรั่งเศส หนุนอิสราเอล – ฮามาส หยุดยิงช่วงโอลิมปิก
​นายกฯ ยกข้อหารือประธานาธิบดีฝรั่งเศส หนุนอิสราเอล – ฮามาส หยุดยิงช่วงโอลิมปิก
วันนี้ (7 มิถุนายน 2567) เวลา 12.35 น. ณ ทางเชื่อมตึกไทยคู่ฟ้าและตึกภักดีบดินทร์ ทำเนียบรัฐบาล นายเศรษฐา ทวีสิน นายกรัฐมนตรี ให้สัมภาษณ์ถึงกรณี 17 ประเทศ เรียกร้องให้ยุติหยุดยิงระหว่างอิสราเอล-ฮามาส และให้ปล่อยตัวประกันว่า ไทยเป็นหนึ่งประเทศที่ร่วมอยู่ด้วย ซึ่งเมื่อ 3 สัปดาห์ที่ผ่านมา นายกฯ ได้เข้าพบหารือกับ นายเอ็มมานูเอล มาครง ประธานาธิบดีฝรั่งเศส ในเรื่องการปล่อยตัวประกันนั้นเป็นขั้นตอนที่สอง ส่วนขั้นตอนแรกคือ ต้องหยุดยิงชั่วคราว โดยทางประธานาธิบดีฝรั่งเศส จะอาศัยช่วงเวลาที่ผู้นำนานาประเทศมารวมเป็นน้ำหนึ่งใจเดียวกันที่โอลิมปิก กรุงปารีสจะเป็นเจ้าภาพโอลิมปิกฤดูร้อนในระหว่างวันที่ 26 ก.ค. -11 ส.ค. 2567 เป็นหมายแรกที่จะมีการหยุดยิง เพื่อเฉลิมฉลองการแข่งขันกีฬา ซึ่งเป็นกีฬามิตรภาพถือเป็นเรื่องที่ดี เรื่องนี้เป็นเรื่องที่สำคัญ ซึ่งทางรัฐบาลก็อยากให้มีการเกิดขึ้น หยุดยิง เจรจา และปล่อยตัวประกัน เราไม่ได้ลืมเรื่องนี้เลย

ที่มา : https://www.thaigov.go.th/news/contents/details/84100