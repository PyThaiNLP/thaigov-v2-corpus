รัฐบาลไทย-ข่าวทำเนียบรัฐบาล-เคาะ 8 มาตรการ ดูแลผลไม้ – พืชเกษตรตัวรอง ปี 67 เพิ่มรายได้เกษตรกร!


วันศุกร์ที่ 7 มิถุนายน 2567
เคาะ 8 มาตรการ ดูแลผลไม้ – พืชเกษตรตัวรอง ปี 67 เพิ่มรายได้เกษตรกร!
......
เคาะ 8 มาตรการ ดูแลผลไม้ – พืชเกษตรตัวรอง ปี 67 เพิ่มรายได้เกษตรกร!
.
กระทรวงพาณิชย์ เผยถึงข้อสั่งการนายกฯ ที่ให้ดำเนินการเชิงรุก ดูแลความเป็นอยู่ของพี่น้องเกษตรกร โดยเฉพาะพืชเกษตรเศรษฐกิจตัวรอง ควบคู่ไปกับพืชเศรษฐกิจหลักของประเทศ ล่าสุด คณะกรรมการขับเคลื่อนมาตรการบริหารจัดการผลไม้และพืชเกษตรเศรษฐกิจตัวรอง ปี 2567 ได้เห็นชอบมาตรการบริหารจัดการผลไม้และพืชเกษตรเศรษฐกิจตัวรอง ผ่าน 8 กลไกหลัก
1. การกระจายออกนอกแหล่งผลิต
2. การเชื่อมโยงต้นทาง - ปลายทาง
3. การทำสัญญาข้อตกลงซื้อขายล่วงหน้า
4 .การผลักดันส่งออก
5. การส่งเสริมการแปรรูป
6. การรณรงค์บริโภค
7. การสนับสนุนบรรจุภัณฑ์และการขนส่ง
8. ความร่วมมือหน่วยงานพันธมิตร
.
มาตรการทั้งหมดนี้ จะดำเนินการผ่านการทำงานร่วมกันอย่างบูรณาการเป็นทีมไทยแลนด์ ตามนโยบายของนายกรัฐมนตรี ซึ่งภาครัฐและภาคเอกชนจะร่วมมือกันในการบริหารจัดการ ตั้งแต่ช่วงผลผลิตออกจนผลผลิตสู่ตลาด เข้าไปช่วยแก้ไขปัญหาล้นตลาด หาทางช่วยระบายผลผลิตผ่านมาตรการต่าง ๆ เพื่อช่วยเหลือให้เกษตรกรอยู่ได้ และมีรายได้เพิ่มขึ้น
.
อ่านเพิ่มเติม คลิก https://www.thaigov.go.th/news/contents/details/83943
#ไทยคู่ฟ้า #สื่อสารรัฐบาลไทย
-------------------
Website : www.thaigov.go.th
Facebook/ X /: ไทยคู่ฟ้า
YouTube : ไทยคู่ฟ้า ทำเนียบรัฐบาล
LINE/TikTok : ไทยคู่ฟ้า (@thaigov)

ที่มา : https://www.thaigov.go.th/news/contents/details/84072