รัฐบาลไทย-ข่าวทำเนียบรัฐบาล-กรมทางหลวงชนบท ซ่อมบำรุงถนนสาย ชบ.3102 อำเภอพนัสนิคม และเกาะจันทร์ จังหวัดชลบุรี เสร็จสมบูรณ์ 


วันศุกร์ที่ 7 มิถุนายน 2567
กรมทางหลวงชนบท ซ่อมบำรุงถนนสาย ชบ.3102 อำเภอพนัสนิคม และเกาะจันทร์ จังหวัดชลบุรี เสร็จสมบูรณ์
....
กรมทางหลวงชนบท (ทช.) กระทรวงคมนาคม โดยสำนักบำรุงทาง ดำเนินโครงการก่อสร้าง  งานบำรุงถนนทางหลวงชนบทสาย ชบ.3102 แยก ทล.331 - บ้านโป่งหิน อำเภอพนัสนิคม และเกาะจันทร์ จังหวัดชลบุรี ระยะทาง 2.386 กิโลเมตร แบ่งการดำเนินงานออกเป็น 2 ช่วง ประกอบด้วย ช่วงที่ 1 กม. ที่ 0+000 - 0+250 ซ่อมบำรุงผิวจราจรด้วยวิธี Hot Mix In - Plant Recycling  และช่วงที่ 2 กม. ที่ 1+134 - 3+270 ซ่อมบำรุงพื้นทางด้วยวิธี Pavement In - Place Recycling และซ่อมบำรุงผิวจราจรด้วยวิธี Hot Mix In - Plant Recycling พร้อมติดตั้งป้ายจราจร ทาสีเทอร์โมพลาสติก และวัสดุเคลือบผิวจราจรเพื่อต้านทานการลื่นไถลสีแดง สำหรับป้องกันการลื่นไถลของยานพาหนะ ทั้งนี้ เพื่อเป็นการส่งเสริมเศรษฐกิจการขนส่งระหว่างอำเภอพนัสนิคมและเกาะจันทร์ ให้ประชาชนสามารถเดินทางขนส่งสินค้าไปสู่โรงงานอุตสาหกรรมได้อย่างสะดวกปลอดภัยมากขึ้น ปัจจุบันโครงการฯ ดำเนินการซ่อมบำรุงเสร็จสมบูรณ์ตามแผนที่กำหนดไว้ และเปิดให้ประชาชนใช้สัญจรแล้ว ใช้งบประมาณ 9.890 ล้านบาท

ที่มา : https://www.thaigov.go.th/news/contents/details/84107