รัฐบาลไทย-ข่าวทำเนียบรัฐบาล-รองปลัดเศรษฐเกียรติฯ เข้าร่วมการประชุมคณะอนุกรรมการผลักดันผลงานวิจัยสู่การใช้ประโยชน์ ครั้งที่ 6/2567


วันศุกร์ที่ 7 มิถุนายน 2567
รองปลัดเศรษฐเกียรติฯ เข้าร่วมการประชุมคณะอนุกรรมการผลักดันผลงานวิจัยสู่การใช้ประโยชน์ ครั้งที่ 6/2567
รองปลัดเศรษฐเกียรติฯ เข้าร่วมการประชุมคณะอนุกรรมการผลักดันผลงานวิจัยสู่การใช้ประโยชน์ ครั้งที่ 6/2567
นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ เข้าร่วมการประชุมคณะอนุกรรมการผลักดันผลงานวิจัยสู่การใช้ประโยชน์ ครั้งที่ 6/2567 โดยมีนายเลอศักดิ์ ริ้วตระกูลไพบูลย์ เป็นประธาน และเจ้าหน้าที่ที่เกี่ยวข้อง เข้าร่วม ณ ห้องประชุมชั้น 3 อาคาร 2 สำนักงานพัฒนาการวิจัยการเกษตร (องค์การมหาชน) และผ่านสื่ออิเล็กทรอนิกส์ โดยสรุปผลการประชุมได้ดังนี้
1. ที่ประชุมรับทราบความก้าวหน้าการขอเปลี่ยนแปลงค่าเปิดเผยเทคโนโลยีผลงานวิจัยโครงการที่ผ่านความเห็นชอบจากคณะอนุกรรมการผลักดันผลงานวิจัยสู่การใช้ประโยชน์แล้ว
2. ที่ประชุมเห็นชอบการอนุญาตให้ใช้สิทธิผลงานวิจัยโครงการ “การทดสอบฤทธิ์ต้านอนุมูลอิสระของสารสกัดจากการเพาะเลี้ยงจมูกข้าว” แก่ มหาวิทยาลัยแม่ฟ้าหลวง
3. ที่ประชุมเห็นชอบการสนับสนุนทุนวิจัยด้านการนำผลงานวิจัยและนวัตกรรมไปใช้ประโยชน์ของโครงการ “การศึกษาศักยภาพการเพิ่มปริมาณน้ำฝนด้วยเทคโนโลยีคลื่นเสียงความถี่ต่ำในประเทศไทย”
4. ที่ประชุมรับทราบการอนุญาตให้ใช้สิทธิผลงานวิจัย จำนวน 11 โครงการ ได้แก่ 1) โครงการ “การพัฒนาวิธีการสำหรับการตรวจสอบคุณภาพเมล็ดพันธุ์ในกระบวนการผลิตเมล็ดพันธุ์คุณภาพสูง” 2) โครงการ “การพัฒนากระบวนการผลิตปุ๋ยอินทรีย์ ด้วยหัวเชื้อที่มีประสิทธิภาพสูงในการย่อยสลายชีวมวลเพื่อผลิตมูลไก่ในระดับอุตสาหกรรม” 3) โครงการ “ผลิตภัณฑ์อิฐไม้เทียมจากแกลบและฟางข้าวสำหรับผนังอาคารประหยัดพลังงาน” 4) โครงการ “นวัตกรรมการเพิ่มมูลค่าของเหลือจากอุตสาหกรรมเกษตรในการพัฒนาท่อจากเถ้าปาล์มน้ำมันและเส้นใยปาล์มน้ำมันสำหรับการใช้ประโยชน์ในเชิงพาณิชย์” 5) โครงการ “การเพิ่มปริมาณสาร 1-ดีออกซีโนจิริมัยซินในหม่อนโดยใช้ความเครียดแบบผสม เพื่อการประยุกต์ใช้ในอาหารฟังก์ชั่น” 6) โครงการ “การพัฒนาเทคโนโลยีการผลิตเนื้อสัตว์จากเซลล์ต้นกำเนิดกล้ามเนื้อเพื่อความมั่นคงทางอาหาร” 7) โครงการ “การประยุกต์ใช้เทคโนโลยีความดันสูงในการพัฒนาผลิตภัณฑ์ไส้กรอกเพื่อสุขภาพ” 8) โครงการ “การศึกษากลิ่นไก่ทอดเพื่อพัฒนากลิ่นในผลิตภัณฑ์เนื้อไก่จากพืช” 9) โครงการ “การพัฒนาอาหารฟังก์ชันจากกล้วยน้ำว้าดิบและการประเมินฤทธิ์เชิงชีวภาพในระดับสัตว์ทดลอง” 10) โครงการ “ไพล-นาโนอิมัลชันปราศจากน้ำ: มิติใหม่เพื่อต้านยีสต์ที่ผิวหนังในสัตว์เลี้ยง” และ 11) โครงการ “การพัฒนาตำรับสารสกัดฟ้าทะลายโจรในรูปแบบแคปซูลนิ่มบรรจุตำรับสกัดฟ้าทะลายโจรที่เกิดเป็นอิมัลชันได้เองเพื่อเพิ่มการละลายและชีวประสิทธิผลของสารสกัดฟ้าทะลายโจร”
5. ที่ประชุมรับทราบผลการจัดนิทรรศการแสดงผลงานวิจัยและผลิตภัณฑ์ตัวอย่าง ภายใต้การเสวนาหัวข้อ “เทคโนโลยีที่เหมาะสมและนวัตกรรมด้านการเกษตร" หลักสูตรวิทยาการเกษตรระดับสูง วกส. รุ่นที่ 5
6. ที่ประชุมรับทราบผลการประชุมหารือ “การสร้างเครือข่ายความร่วมมือและการสร้างความรับรู้เรื่องการบริหารจัดการผลงานวิจัยและนวัตกรรมให้เป็นไปตามพระราชบัญญัติส่งเสริมการใช้ประโยชน์ผลงานวิจัยและนวัตกรรม พ.ศ.2564” ร่วมกับกลุ่มมหาวิทยาลัยภาคตะวันออกเฉียงเหนือ
7. ที่ประชุมรับทราบผลการจัดนิทรรศการในงาน International Agricultural Forum ครั้งที่ 1
8. ที่ประชุมรับทราบผลการจัดงานจัดแสดงสินค้าผลิตภัณฑ์อาหารในงาน THAIFEX-ANUGA ASIA 2024
9. ที่ประชุมรับทราบการเข้าร่วมสัมมนาเชิงปฏิบัติการสรุปผลการส่งเสริมและพัฒนาการถ่ายทอดเทคโนโลยีการผลิตถั่วลิสงพันธุ์เกษตรศาสตร์ สวก.1 เพื่อเพิ่มผลผลิตและคุณภาพในพื้นที่ภาคตะวันออกเฉียงเหนือ

ที่มา : https://www.thaigov.go.th/news/contents/details/84067