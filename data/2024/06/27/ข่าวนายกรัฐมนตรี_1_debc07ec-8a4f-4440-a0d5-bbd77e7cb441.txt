รัฐบาลไทย-ข่าวทำเนียบรัฐบาล-นายกฯ ร่วมแสดงความยินดี ในโอกาสครบรอบ 7 ปี THE STANDARD หวังเป็นสื่อที่สร้างประโยชน์ต่อคนไทยให้ได้มากที่สุด


วันพฤหัสบดีที่ 27 มิถุนายน 2567
27/06/2567
พิมพ์
นายกฯ ร่วมแสดงความยินดี ในโอกาสครบรอบ 7 ปี THE STANDARD หวังเป็นสื่อที่สร้างประโยชน์ต่อคนไทยให้ได้มากที่สุด
นายกฯ ร่วมแสดงความยินดี ในโอกาสครบรอบ 7 ปี THE STANDARD หวังเป็นสื่อที่สร้างประโยชน์ต่อคนไทยให้ได้มากที่สุด
วันนี้ (27 มิถุนายน 2567) เวลา 08.40 น. ณ  บริษัท เดอะสแตนดาร์ด จำกัด (สำนักงานใหญ่) ซอยศูนย์วิจัย ถนนพระราม 9 แขวงบางกะปิ เขตห้วยขวาง กรุงเทพฯ นายเศรษฐา ทวีสิน นายกรัฐมนตรี ร่วมแสดงความยินดีในโอกาสครบรอบ 7 ปี เดอะสแตนดาร์ด (THE STANDARD) โดยมีนายนิติพัฒน์ สุขสวย Co-Founder นายนครินทร์ วนกิจไพบูลย์ ประธานเจ้าหน้าที่บริหาร และบรรณาธิการบริหาร THE STANDARD นางสาววิไลลักษณ์ โพธิ์ตระกูล Marketing Director นายเอกพล บรรลือ News Editor และ นายธนกร วงษ์ปัญญา บรรณาธิการข่าวไทย พร้อมด้วยพนักงานกองบรรณาธิการ ให้การต้อนรับ
โอกาสนี้ นายกฯ กล่าวอวยพรเนื่องในโอกาสครบรอบ 7 ปีของสื่อ THE STANDARD ว่า ขออวยพรให้อยู่ด้วยกันนาน ๆ ในแง่ส่วนตัวรู้จักกันมานาน มีความสนิทสนมกันและสามารถพูดกันอย่างตรงไปตรงมา ถึงแม้มีความเห็นต่าง เชื่อว่าคนรุ่นใหม่สามารถเห็นต่างได้ แต่สามารถอยู่ร่วมกันได้ ขอให้ยึดมั่นในจุดยืนที่ดีมาโดยตลอด พร้อมทั้งขออวยพรให้ประสบความสำเร็จต่อไป
นายกฯ กล่าวด้วยว่า รายการ THE STANDARD เป็นประโยชน์ ซึ่งปัจจุบันมีการเปลี่ยนแปลงอย่างมาก เป็นสื่อที่เจาะลึก มีความสามารถในการอธิบายผู้รับชมเข้าใจได้ง่าย โดยเฉพาะการพูดคุยถึงปัญหาต่างประเทศและปัญหาภายในประเทศ ไม่ว่าจะเป็นเรื่องการเมืองที่มีปัญหา หรือเรื่องบทบาทต่าง ๆ ทางการเมือง ซึ่งสื่อ THE STANDARD สามารถสื่อสารได้ดีมาก หวังว่าสื่อ THE STANDARD จะสามารถสร้างประโยชน์ต่อคนไทยให้ได้มากที่สุด

ที่มา : https://www.thaigov.go.th/news/contents/details/85046