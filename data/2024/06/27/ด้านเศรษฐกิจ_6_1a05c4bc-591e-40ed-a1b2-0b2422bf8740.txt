รัฐบาลไทย-ข่าวทำเนียบรัฐบาล-รัฐมนตรีฯ พิมพ์ภัทรา นำคณะผู้บริหาร อก. บันทึกเทปถวายพระพร พระบาทสมเด็จพระเจ้าอยู่หัว เนื่องในวันเฉลิมพระชนมพรรษา 72 พรรษา 28 กรกฎาคม 2567 


วันพุธที่ 26 มิถุนายน 2567
26/06/2567
พิมพ์
รัฐมนตรีฯ พิมพ์ภัทรา นำคณะผู้บริหาร อก. บันทึกเทปถวายพระพร พระบาทสมเด็จพระเจ้าอยู่หัว เนื่องในวันเฉลิมพระชนมพรรษา 72 พรรษา 28 กรกฎาคม 2567
รัฐมนตรีฯ พิมพ์ภัทรา นำคณะผู้บริหาร อก. บันทึกเทปถวายพระพร พระบาทสมเด็จพระเจ้าอยู่หัว เนื่องในวันเฉลิมพระชนมพรรษา 72 พรรษา 28 กรกฎาคม 2567
26 มิถุนายน 2567 นางสาวพิมพ์ภัทรา วิชัยกุล รัฐมนตรีว่าการกระทรวงอุตสาหกรรม พร้อมด้วย นายณัฐพล รังสิตพล ปลัดกระทรวงอุตสาหกรรม นางสาวศิรินันท์ ศิริพานิช ผู้ช่วยรัฐมนตรีประจำกระทรวงอุตสาหกรรม นายดนัยณัฏฐ์ โชคอำนวย ที่ปรึกษารัฐมนตรีว่าการกระทรวงอุตสาหกรรม นางสาวไพลิน เทียนสุวรรณ เลขานุการรัฐมนตรีว่าการกระทรวงอุตสาหกรรม ร่วมบันทึกเทปถวายพระพร พระบาทสมเด็จพระเจ้าอยู่หัว เนื่องในวันเฉลิมพระชนมพรรษา 72 พรรษา 28 กรกฎาคม 2567 เพื่อแสดงความจงรักภักดีและสำนึกในพระมหากรุณาธิคุณ ณ สถานีวิทยุโทรทัศน์แห่งประเทศไทย (NBT) ถนนวิภาวดีรังสิต  โดยมี นายเอกภัทร วังสุวรรณ นายบรรจง สุกรีฑา นายใบน้อย สุวรรณชาตรี นางสาวณัฏฐิญา เนตยสุภา รองปลัดกระทรวงอุตสาหกรรม นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม นายเดชา จาตุธนานันท์ นายศุภกิจ บุญศิริ นายเอกนิติ รมยานนท์ นายเศรษฐรัชต์ เลือดสกุล ผู้ตรวจราชการกระทรวงอุตสาหกรรม นางวรวรรณ ชิตอรุณ ผู้อำนวยการสำนักงานเศรษฐกิจอุตสาหกรรม นายภาสกร ชัยรัตน์ อธิบดีกรมส่งเสริมอุตสาหกรรม นายอดิทัต วะสีนนท์ อธิบดีกรมอุตสาหกรรมพื้นฐานและการเหมืองแร่ นายวิฤทธิ์ วิเศษสินธุ์ เลขาธิการคณะกรรมการอ้อยและน้ำตาลทราย  ร่วมด้วย โดยกระทรวงอุตสาหกรรม ได้กล่าวคำถวายพระพร ดังนี้
อภิวันท์ องค์ราชัน ขวัญปวงราษฎร์
บรมนาถ  องค์ภูมี จักรีสยาม
เทิดเหนือเกล้า เกศประชา เกริกพระนาม
ทั่วเขตคาม  แซ่ซ้อง ก้องไผท
ทรงสืบสาน  รักษา  ต่อยอดธรรม
ทรงน้อมนำ  ทศพิธ  สถิตสมัย
ธ ธำรง  คงครรลอง  ครองหทัย
ภูวไนย  ทรงครองธรรม  นำแผ่นดิน
ยี่สิบแปด  กรกฎาคม  อุดมสมัย
ผองชาวไทย  ประนมกร  ภูธรถวิล
วอนเทพไท้  อำนวยชัย  นฤบดินทร์
องค์ภูมินทร์  ทรงพระ เกษมสราญ
รวมดวงใจ  ผองชาวไทย ถวายพระพร
ขออมร  ทวยเทพ อธิษฐาน
เฉลิมพระชน มพรรษา พระภูบาล
ชนมายุ ยิ่งยืนนานทรงพระเจริญ
ด้วยเกล้าด้วยกระหม่อม ขอเดชะ ข้าพระพุทธเจ้า นางสาวพิมพ์ภัทรา วิชัยกุล รัฐมนตรีว่าการกระทรวงอุตสาหกรรม พร้อมด้วยผู้บริหาร ข้าราชการ และ พนักงาน กระทรวงอุตสาหกรรม

ที่มา : https://www.thaigov.go.th/news/contents/details/85035