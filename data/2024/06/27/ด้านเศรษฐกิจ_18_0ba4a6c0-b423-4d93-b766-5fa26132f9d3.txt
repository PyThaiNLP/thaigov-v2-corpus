รัฐบาลไทย-ข่าวทำเนียบรัฐบาล-SME D Bank ยกทัพกิจกรรมพัฒนาคู่พาถึงแหล่งทุน ตลอดเดือน ก.ค.67  เสริมแกร่งเอสเอ็มอีไทย เพิ่มศักยภาพธุรกิจ เดินหน้าเติบโตอย่างยั่งยืน


วันพฤหัสบดีที่ 27 มิถุนายน 2567
27/06/2567
พิมพ์
SME D Bank ยกทัพกิจกรรมพัฒนาคู่พาถึงแหล่งทุน ตลอดเดือน ก.ค.67  เสริมแกร่งเอสเอ็มอีไทย เพิ่มศักยภาพธุรกิจ เดินหน้าเติบโตอย่างยั่งยืน
SME D Bank จัดเต็มเรื่องการพัฒนา สนับสนุนผู้ประกอบการเอสเอ็มอี ได้รับความรู้ ยกระดับธุรกิจ เพิ่มขีดความสามารถในการแข่งขัน พร้อมเข้าถึงแหล่งทุน จัดต่อเนื่องตลอดเดือนกรกฎาคม 2567  กระจายในพื้นที่ต่าง ๆ ทั่วประเทศ ทุกโปรแกรมลงทะเบียนสมัครเข้าร่วมได้ฟรี
ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank จัดเต็มเรื่องการพัฒนา สนับสนุนผู้ประกอบการเอสเอ็มอี ได้รับความรู้ ยกระดับธุรกิจ เพิ่มขีดความสามารถในการแข่งขัน พร้อมเข้าถึงแหล่งทุน จัดต่อเนื่องตลอดเดือนกรกฎาคม 2567  กระจายในพื้นที่ต่าง ๆ ทั่วประเทศ   ทุกโปรแกรมลงทะเบียนสมัครเข้าร่วมได้ฟรี ผ่านแพลตฟอร์ม DX by SME D Bank (https://dx.smebank.co.th/) สอบถามข้อมูลเพิ่มเติม Call Center 1357 ทั้งนี้ มีกิจกรรมน่าสนใจ เช่น
1. เสิร์ฟสินเชื่อพร้อมติดปีกธุรกิจ ภายในงาน "SMART SME EXPO 2024"  จัดระหว่างวันที่ 4-7 ก.ค.67 ณ บูธ A10 อิมแพค เมืองทองธานี
2. ยกขบวนจัดเต็มโปรโมชั่นเติมทุนคู่พัฒนา เพื่อเอสเอ็มอีแดนใต้ ภายในงาน “MONEY EXPO 2024 HATYAI” จัดระหว่างวันที่ 5-7 ก.ค.67 ณ บูธ E1 หาดใหญ่ฮอลล์ ชั้น 5 ศูนย์การค้าเซ็นทรัล หาดใหญ่
3. จับมือสภาอุตสาหกรรมแห่งประเทศไทย (ส.อ.ท.)  ปูพรมพาผู้ประกอบการเอสเอ็มอี และสมาชิก ส.อ.ท. ถึงแหล่งทุน วงเงินกว่า 20,000 ล้านบาท ภายในงาน “เปิดกล่องของขวัญเพื่อ SME ปี 2567”  ได้แก่ วันที่ 9 ก.ค.67 ณ ศูนย์การประชุมแห่งชาติสิริกิติ์ กรุงเทพฯ และ วันที่ 12 ก.ค.67 ณ โรงแรมฝ้ายขิด จ.อำนาจเจริญ
4. พารวยขยายตลาดด้วย “Tiktok” แพลตฟอร์มสุดฮอตในเวลานี้ ช่วยคว้าโอกาสจากกำลังซื้อมหาศาลของลูกค้าทั่วโลก  ได้แก่ วันที่ 11 ก.ค.67 ณ โรงแรมดวงตะวัน จ.เชียงใหม่ และ วันที่ 30 ก.ค.67 ณ โรงแรมเดอะพรรณราย จ.อุดรธานี
5. Workshop “เปลี่ยนสต็อกให้เป็นสตางค์” เรียนรู้กลยุทธ์และเคล็ดลับช่วยเพิ่มประสิทธิผลจัดการสต็อกสินค้า ดันเพิ่มยอดขายและกำไรให้ธุรกิจ ได้แก่ วันที่ 4 ก.ค.67 ณ โรงแรมเรือรัษฎา จ.ตรัง และวันที่ 11 ก.ค.67 ณ โรงแรมโคราช โฮเต็ล จ.นครราชสีมา
6. Workshop "Top Sale Online" สอนการทำตลาดออนไลน์ด้วยมือถือเครื่องเดียว วันที่ 17 ก.ค.67 ณ โรงแรมปุระนคร จ.นครศรีธรรมราช
7. สัมมนา “ทุนก็มี ภาษีก็รู้ ก้าวสู่ยุคดิจิทัล” ผนึกกำลังกรมสรรพากร เติมความรู้เรื่องภาษีคู่พาเข้าถึงแหล่งทุน ได้แก่ วันที่ 16 ก.ค.67 ณ ห้อง Siva 1 โรงแรมศิวา รอยัล พัทลุง จ.พัทลุง และวันที่ 18 ก.ค.67 ณ ห้องนครินทร์ บอลรูม โรงแรมเรือรัษฎา จ.ตรัง
8. สัมมนา “Digital Transformation” ร่วมกับสำนักงานคลังจังหวัดมหาสารคาม และ บริษัท Builk one จำกัด เสริมแกร่งเอสเอ็มอีรับเหมาก่อสร้างแดนอีสานด้วยดิจิทัล  วันที่ 25 ก.ค.67 ณ ศูนย์ประชุม ชั้น 1 ห้องสันตรัตน์ โรงแรมตักศิลา จ.มหาสารคาม

ที่มา : https://www.thaigov.go.th/news/contents/details/85075