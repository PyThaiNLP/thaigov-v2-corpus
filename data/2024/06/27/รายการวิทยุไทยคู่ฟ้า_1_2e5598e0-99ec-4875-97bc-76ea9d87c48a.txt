รัฐบาลไทย-ข่าวทำเนียบรัฐบาล-ครม.อนุมัติ ลดค่าธรรมเนียมช่วยลูกหนี้ถูกฟ้องคดีแพ่ง


วันพฤหัสบดีที่ 27 มิถุนายน 2567
27/06/2567
พิมพ์
ครม.อนุมัติ ลดค่าธรรมเนียมช่วยลูกหนี้ถูกฟ้องคดีแพ่ง
วันพฤหัสบดี ที่ 27 มิ.ย.67
ต่อจากนี้ไป ขอเชิญรับฟังไทยคู่ฟ้า
คณะรัฐมนตรี อนุมัติหลักการร่างพระราชบัญญัติแก้ไขเพิ่มเติมประมวลกฎหมายวิธีพิจารณาความแพ่ง
ซึ่งเป็นการลดภาระค่าธรรมเนียมบางประการแก่ลูกหนี้ เช่น
ค่าธรรมเนียมขายทอดตลาดหรือจำหน่ายโดยวิธีอื่นซึ่งทรัพย์สินที่ยึดหรืออายัด จากเดิมร้อยละ 3 เหลือร้อยละ
2 ของจำนวนเงินที่ขายหรือจำหน่าย ค่าธรรมเนียมการจ่ายเงินที่ยึดหรืออายัดแก่เจ้าหนี้ จากเดิมร้อยละ 2
เหลือร้อยละ 1 ของจำนวนเงินที่ยึดหรืออายัด
และยกเลิกค่าธรรมเนียมเมื่อยึดหรืออายัดเงินหรือทรัพย์สินแล้วไม่มีการขายหรือจำหน่าย จากเดิมร้อยละ 2
ของราคาทรัพย์สิน
ซึ่งจะช่วยสนับสนุนให้คู่ความเข้าสู่กระบวนการไกล่เกลี่ยข้อพิพาทอันเป็นทางเลือกในการระงับข้อพิพาทโดยลู
กหนี้จะยังรักษาทรัพย์สินไว้ได้และเจ้าหนี้ได้รับการชำระหนี้อย่างเป็นธรรม
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/85043