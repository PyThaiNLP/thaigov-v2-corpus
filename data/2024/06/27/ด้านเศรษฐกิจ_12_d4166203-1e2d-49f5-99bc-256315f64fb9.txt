รัฐบาลไทย-ข่าวทำเนียบรัฐบาล-​รมช.อรรถกร พร้อมผลักดันการจัดสรรที่ดินทำกินและออกเอกสารสิทธิให้พื้นที่ 13 นิคม 14 ป่าและป่าแม่ริม ให้บรรลุเป้าหมายการมีสิทธิในที่ดินทำกินเป็นของเกษตรกร


วันพฤหัสบดีที่ 27 มิถุนายน 2567
​รมช.อรรถกร พร้อมผลักดันการจัดสรรที่ดินทำกินและออกเอกสารสิทธิให้พื้นที่ 13 นิคม 14 ป่าและป่าแม่ริม ให้บรรลุเป้าหมายการมีสิทธิในที่ดินทำกินเป็นของเกษตรกร
​รมช.อรรถกร พร้อมผลักดันการจัดสรรที่ดินทำกินและออกเอกสารสิทธิให้พื้นที่ 13 นิคม 14 ป่าและป่าแม่ริม ให้บรรลุเป้าหมายการมีสิทธิในที่ดินทำกินเป็นของเกษตรกร
นายอรรถกร ศิริลัทธยากร รัฐมนตรีช่วยว่าการกระทรวงเกษตรและสหกรณ์ เป็นประธานการประชุมหารือแนวทางการแก้ไขปัญหาในพื้นที่ป่าสงวนแห่งชาติ 13 นิคม 14 ป่าและป่าแม่ริม จังหวัดเชียงใหม่ โดยมี นายวิศิษฐ์ ศรีสุวรรณ์ อธิบดีกรมส่งเสริมสหกรณ์ และตัวแทนเครือข่ายสหกรณ์ เข้าร่วม ณ ห้องประชุมกระทรวงเกษตรและสหกรณ์ (1403) โดยที่ประชุมได้มีการหารือแนวทางการผลักดันการจัดสรรที่ดินและออกเอกสารสิทธิในพื้นที่ 13 นิคม 14 ป่าและป่าแม่ริม จังหวัดเชียงใหม่ ตามที่กระทรวงเกษตรและสหกรณ์ โดยกรมส่งเสริมสหกรณ์ ได้ขอให้สำนักคณะกรรมการนโยบายที่ดินแห่งชาติ (สคทช.) พิจารณาแก้ไขปัญหาข้อเรียกร้องเกี่ยวกับการขอให้เพิกถอนสภาพป่าสงวนแห่งชาติ เพื่อนำมาจัดสรรที่ดินให้แก่เกษตรกร
ในโอกาสนี้ รมช.อรรถกร ได้มอบหมายกรมส่งเสริมสหกรณ์ในการรวบรวมข้อเรียกร้องจากตัวแทนเครือข่ายสหกรณ์ เพื่อทำหนังสือถึงสำนักคณะกรรมการนโยบายที่ดินแห่งชาติ (สคทช.) เพื่อเร่งการพิจารณาเพิกถอนสภาพป่าสงวนแห่งชาติ อีกทั้งได้กล่าวย้ำว่ากระทรวงเกษตรฯ พร้อมผลักดันนโยบายการจัดสรรที่ดินทำดินตามข้อเรียกร้องของพี่น้องสหกรณ์ให้เป็นไปตามเป้าหมายในการมีที่ดินทำกินเป็นของตนเอง เพื่อสามารถต่อยอดการประกอบอาชีพและพัฒนาสู่คุณภาพชีวิตที่ดีของเกษตรกร ต่อไป

ที่มา : https://www.thaigov.go.th/news/contents/details/85056