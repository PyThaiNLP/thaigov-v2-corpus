รัฐบาลไทย-ข่าวทำเนียบรัฐบาล-ผู้ตรวจราชการฯ เอกนิติ ลงพื้นที่ระนอง ตรวจราชการรอบ 2 ย้ำเจ้าหน้าที่ใช้ระบบสารสารสนเทศ ติดตาม กำกับดูแลรายงานตรวจกำกับโรงงานผ่านระบบ I-Auditor 


วันศุกร์ที่ 21 มิถุนายน 2567
21/06/2567
พิมพ์
ผู้ตรวจราชการฯ เอกนิติ ลงพื้นที่ระนอง ตรวจราชการรอบ 2 ย้ำเจ้าหน้าที่ใช้ระบบสารสารสนเทศ ติดตาม กำกับดูแลรายงานตรวจกำกับโรงงานผ่านระบบ I-Auditor
ผู้ตรวจราชการฯ เอกนิติ ลงพื้นที่ระนอง ตรวจราชการรอบ 2 ย้ำเจ้าหน้าที่ใช้ระบบสารสารสนเทศ ติดตาม กำกับดูแลรายงานตรวจกำกับโรงงานผ่านระบบ I-Auditor พร้อมจัดการเรื่องร้องเรียนผ่านระบบกลาง
20 มิถุนายน 2567 เวลา 13.00 น. นายเอกนิติ รมยานนท์ ผู้ตรวจราชการกระทรวงอุตสาหกรรม ลงพื้นที่จังหวัดระนองตรวจราชการกรณีปกติ รอบที่ 2 โดยมี นายวิชญพรรณ พลอยทับทิม อุตสาหกรรมจังหวัดระนอง และเจ้าหน้าที่เข้าร่วมรับการตรวจฯ และรายงานตามประเด็นการตรวจราชการกรณีปกติ การตรวจกำกับ เร่งรัด ติดตาม เพื่อขับเคลื่อนการดำเนินงานและโครงการสำคัญของ กระทรวงอุตสาหกรรม
ทั้งนี้ ผู้ตรวจราชการฯ ได้เน้นย้ำให้เจ้าหน้าที่ดำเนินการตาม MIND ของกระทรวงอุตสาหกรรม ใช้หัวและใจขับเคลื่อนแผนงานปี 2567 มุ่งยกระดับ “ปั้นอุตสาหกรรมคู่ชุมชน” 4 มิติ ส่งเสริมธุรกิจ ดูแลชุมชน รักษาสิ่งแวดล้อม และการกระจายรายได้เพื่อคุณภาพชีวิตที่สมดุลกับสิ่งแวดล้อม พร้อมให้ข้อเสนอแนะในการปฏิบัติงาน อาทิ เร่งรัดการเบิกจ่ายงบประมาณให้เป็นไปตามแผน รวมทั้งบริหารจัดการการใช้จ่ายงบประมาณอย่างรอบคอบ ตรวจกำกับดูแลสถานประกอบการในพื้นที่ให้เป็นไปตามกฎหมาย และแก้ไขปัญหาเรื่องร้องเรียนอย่างเร่งด่วน มีการตรวจตามแผนการตรวจและมีบันทึกการตรวจสอบทุกครั้ง และเน้นย้ำให้เจ้าหน้าที่ใช้ระบบสารสารสนเทศ ติดตาม กำกับดูแลการรายงานการตรวจกำกับโรงงานผ่านระบบฯ (I-Auditor) การรับคำขอรับใบอนุญาตประกอบกิจการโรงงาน (e-License) และจัดการเรื่องร้องเรียนผ่านระบบรับเรื่องร้องเรียนกลาง (I-Dee Pro)
ปฏิบัติงานผ่านระบบสารสนเทศ การรายงานข้อมูลกลางของกระทรวงอุตสาหกรรม (I-Single Form) ให้ติดตามสถานประกอบการรายงานข้อมูลในระบบให้ครบถ้วน การรับรองอุตสาหกรรมสีเขียว (GI) เน้นย้ำให้ติดตามเร่งรัดการดำเนินการให้เป็นไปตามเป้าหมายที่กำหนด ส่งเสริมและผลักดันให้สถานประกอบการได้รับการรับรองอุตสาหกรรมสีเขียวทั้งหมดภายในปีงบประมาณ พ.ศ. 2568 รวมทั้งประชาสัมพันธ์ ชี้แจงถึงความสำคัญของการเข้าร่วมโครงการ พร้อมเชิญชวนสมัครเข้าร่วมโครงการ
สุดท้ายนี้ ได้ให้กำลังใจในการปฏิบัติงาน และขอให้ปฏิบัติงานอย่างเต็มความสามารถในทุกด้าน เพื่อผู้ประกอบการ ประชาชน และกระทรวงอุตสาหกรรม

ที่มา : https://www.thaigov.go.th/news/contents/details/84801