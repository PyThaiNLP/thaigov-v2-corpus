รัฐบาลไทย-ข่าวทำเนียบรัฐบาล-รองปลัด กษ. ประชุมหารือการแก้ไขปัญหาการดำเนินงานและการชำระหนี้โครงการพัฒนาศักยภาพการผลิตและการตลาดโคเนื้อรองรับ FTA


วันพฤหัสบดีที่ 20 มิถุนายน 2567
รองปลัด กษ. ประชุมหารือการแก้ไขปัญหาการดำเนินงานและการชำระหนี้โครงการพัฒนาศักยภาพการผลิตและการตลาดโคเนื้อรองรับ FTA
รองปลัด กษ. ประชุมหารือการแก้ไขปัญหาการดำเนินงานและการชำระหนี้โครงการพัฒนาศักยภาพการผลิตและการตลาดโคเนื้อรองรับ FTA
นายอภัย สุทธิสังข์ รองปลัดกระทรวงเกษตรและสหกรณ์ เป็นประธานการประชุมหารือการแก้ไขปัญหาการดำเนินงานและการชำระหนี้โครงการพัฒนาศักยภาพการผลิตและการตลาดโคเนื้อรองรับ FTA ร่วมกับหน่วยงานในสังกัดกระทรวงเกษตรและสหกรณ์ และเครือข่ายวิสาหกิจชุมชนโคเนื้อที่เกี่ยวข้อง ณ ห้องประชุมกระทรวงเกษตรและสหกรณ์ โดยมีเรื่องที่สำคัญในที่ประชุม ดังนี้ 1) ความเป็นมาและผลการดำเนินงานโครงการพัฒนาศักยภาพการผลิตและการตลาดโคเนื้อรองรับ FTA และ 2) การแก้ไขปัญหาการดำเนินงานและการชำระหนี้โครงการพัฒนาศักยภาพการผลิตและการตลาดโคเนื้อรองรับ FTA
ทั้งนี้ ที่ประชุมได้มีความเห็นร่วมกันคือ ปัจจุบัน โครงการฯ ได้ประสบปัญหาและอุปสรรคในการดำเนินงานทั้งปัจจัยภายในและปัจจัยภายนอกต่าง ๆ จึงควรให้ผู้มีส่วนเกี่ยวข้องทั้งหมด อาทิ บริษัทฯ วิสาหกิจเครือข่ายในโครงการฯ หน่วยงานของรัฐผู้รับผิดชอบโครงการฯ และเจ้าหน้าที่ผู้มีส่วนเกี่ยวข้อง ตลอดจนกองทุนฯ ซึ่งเป็นเจ้าของแหล่งเงินทุนฯ ร่วมกันหาแนวทางดำเนินงานให้เป็นไปตามวัตถุประสงค์ เป้าหมาย และตัวชี้วัด รวมทั้งสามารถชำระหนี้ได้ตามแผนโครงการฯ ต่อไป

ที่มา : https://www.thaigov.go.th/news/contents/details/84761