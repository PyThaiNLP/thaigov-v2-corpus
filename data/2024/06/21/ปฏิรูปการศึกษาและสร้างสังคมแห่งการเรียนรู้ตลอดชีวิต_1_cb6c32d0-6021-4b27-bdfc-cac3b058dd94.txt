รัฐบาลไทย-ข่าวทำเนียบรัฐบาล-"ศุภมาส“ เปิดงาน “มหกรรมส่งเสริมการใช้ประโยชน์ อววน. SCI POWER FOR FUTURE THAILAND ระดับภูมิภาค“ มหกรรมสุดยิ่งใหญ่ของปี ประเดิมภาคอีสานที่แรก! 


วันศุกร์ที่ 21 มิถุนายน 2567
"ศุภมาส“ เปิดงาน “มหกรรมส่งเสริมการใช้ประโยชน์ อววน. SCI POWER FOR FUTURE THAILAND ระดับภูมิภาค“ มหกรรมสุดยิ่งใหญ่ของปี ประเดิมภาคอีสานที่แรก!
......
"ศุภมาส“ เปิดงาน “มหกรรมส่งเสริมการใช้ประโยชน์ อววน. SCI POWER FOR FUTURE THAILAND ระดับภูมิภาค“ มหกรรมสุดยิ่งใหญ่ของปี ประเดิมภาคอีสานที่แรก! พร้อมโชว์ศักยภาพ กระตุ้นและพัฒนาเศรษฐกิจของไทย ให้ทัดเทียมระดับสากล
เมื่อวันที่ 20 มิ.ย. นางสาวศุภมาส อิศรภักดี รมว.การอุดมศึกษา วิทยาศาสตร์ วิจัยและนวัตกรรม ( อว.) เป็นประธานเปิดงาน “มหกรรมส่งเสริมการใช้ประโยชน์ อววน. SCI POWER FOR FUTURE THAILAND ระดับภูมิภาค” เริ่มที่แรก ภาคตะวันออกเฉียงเหนือ ซึ่งมีกำหนดจัดงานระหว่างวันที่ 20-22 มิถุนายน 2567 โดยมี ศ.ดร.ศุภชัย ปทุมนากุล รองปลัดกระทรวง อว. นายชัยวัฒน์ ชื่นโกสุม ผู้ว่าราชการ จ.นครราชสีมา คณะผู้บริหาร อว. อธิการบดี คณบดี บุคลากร อว. และมหาวิทยาลัย เจ้าหน้าที่ คณาจารย์ นักศึกษาและนักเรียน เข้าร่วม ณ อุทยานวิทยาศาสตร์ภูมิภาค มหาวิทยาลัยเทคโนโลยีสุรนารี (จ.นครราชสีมา)
นางสาวศุภมาส กล่าวว่า งาน อว. แฟร์ ภูมิภาค ในครั้งนี้เป็นส่วนหนึ่งของงาน "มหกรรมส่งเสริมการใช้ประโยชน์ อววน. เพื่อการพัฒนาเศรษฐกิจไทยอย่างยั่งยืนด้วยพลังสหวิทยาการ (อว.แฟร์ : SCI POWER FOR FUTURE THAILAND)" หรือเรียกสั้น ๆ ว่า "อว.แฟร์" ซึ่งถือว่าเป็นครั้งแรกของ อว. ที่มีการจัดงานมหกรรมขนาดใหญ่ที่รวมพลังจากทุกหน่วยงานภายใต้กระทรวง อว. รวมถึงสถาบันอุดมศึกษาทั่วประเทศ มารวมอยู่ภายใต้งานเดียวกัน โดยมีวัตถุประสงค์เพื่อแสดงศักยภาพในการพัฒนาเศรษฐกิจด้วยการอุดมศึกษา วิทยาศาสตร์ วิจัยและนวัตกรรม และสร้างความเชื่อมั่นในธุรกิจนวัตกรรม สตาร์ทอัพ และซอฟต์พาวเวอร์ของประเทศไทยให้เติบโตและแข่งขันได้ในระดับโลก รวมทั้งส่งเสริมให้เกิดความตระหนัก สร้างแรงบันดาลใจในการเรียนรู้ด้านวิทยาศาสตร์ วิจัยและนวัตกรรม เพื่อนำไปพัฒนาคุณภาพชีวิต ที่สอดคล้องกับวิถีชีวิตในทุกช่วงวัย และเป็นพลังสร้างสรรค์ผลลัพธ์ ให้เกิดการเปลี่ยนแปลงครั้งใหญ่ด้วยพลังจากการอุดมศึกษา วิทยาศาสตร์ วิจัยและนวัตกรรม
นางสาวศุภมาส กล่าวต่อว่า ทุกท่านจะได้พบกับกิจกรรมที่น่าสนใจมากมายภายในงาน เช่น Science Caravan, การแสดงเทคโนโลยีและนวัตกรรมสุดล้ำยุค, การจำหน่ายสินค้านวัตกรรมจากผู้ประกอบการเทคโนโลยี และ Start-up, การแข่งขัน E-Sport, ROV Tournament,Innovation Award 2024, การประกวดวาดภาพ, การประกวดวงดนตรีผสมผสานประกอบการแสดงวัฒนธรรมพื้นถิ่นไทยระดับอุดมศึกษา (MHESI MUSIC VARIETY AWARD 2024) ชิงถ้วยพระราชทาน สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารีพร้อมเงินรางวัลกว่าหกแสนบาท, กิจกรรมสัมมนา, ตลาดนัดหลักสูตร และกิจกรรมอื่นๆ อีกมากมาย
"อว. ได้ยกเอาบางส่วนของงานมาจัดแสดงให้ทุกท่านได้สัมผัสภายในงาน อว.แฟร์ภูมิภาคครั้งนี้ ซึ่งจะมีส่วนในการกระตุ้นและส่งเสริมเศรษฐกิจภูมิภาคให้เติบโตยั่งยืน ด้วยองค์ความรู้ เทคโนโลยี และนวัตกรรม ด้วยกลไกส่งเสริมของกระทรวง อว. เพื่อให้บรรลุเจตนารมณ์ "อว. For AI" "อว. For Future" "อว. For Every One" เพื่ออนาคตที่ดีขึ้นของทุกคน" นางสาวศุภมาส กล่าว
#กระทรวงการอุดมศึกษาวิทยาศาสตร์วิจัยและนวัตกรรม
#MHESI

ที่มา : https://www.thaigov.go.th/news/contents/details/84777