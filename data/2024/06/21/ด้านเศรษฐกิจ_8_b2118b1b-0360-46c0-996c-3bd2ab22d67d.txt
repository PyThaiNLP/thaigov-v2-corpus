รัฐบาลไทย-ข่าวทำเนียบรัฐบาล-ไอแบงก์ร่วมงาน “มหกรรมรวมพลัง SME ไทย (Thailand SME Synergy Expo 2024)” ชูจุดขายที่แตกต่างด้วยสินเชื่อเพื่อผู้ประกอบการธุรกิจฮาลาล (Halal) และสินเชื่อธุรกิจเป็นมิตรต่อสิ่งแวดล้อม


วันศุกร์ที่ 21 มิถุนายน 2567
21/06/2567
พิมพ์
ไอแบงก์ร่วมงาน “มหกรรมรวมพลัง SME ไทย (Thailand SME Synergy Expo 2024)” ชูจุดขายที่แตกต่างด้วยสินเชื่อเพื่อผู้ประกอบการธุรกิจฮาลาล (Halal) และสินเชื่อธุรกิจเป็นมิตรต่อสิ่งแวดล้อม
ไอแบงก์ร่วมพิธีเปิดงาน “มหกรรมรวมพลัง SMEs ไทย (Thailand SME Synergy Expo 2024)” จัดโดยกรมพัฒนาธุรกิจการค้า กระทรวงพาณิชย์ พร้อมด้วยผู้บริหารจากหน่วยงานภาครัฐ ภาคเอกชน และสถาบันการเงิน เมื่อวันที่ 19 มิถุนายน 2567 ณ ศูนย์การประชุมแห่งชาติสิริกิติ์
ไอแบงก์ ร่วมงาน “มหกรรมรวมพลัง SME ไทย (Thailand SME Synergy Expo 2024)” ชูจุดขายที่แตกต่างด้วยสินเชื่อเพื่อผู้ประกอบการธุรกิจฮาลาล (Halal) และสินเชื่อธุรกิจที่เป็นมิตรต่อสิ่งแวดล้อม
ธนาคารอิสลามแห่งประเทศไทย (ไอแบงก์) โดย นางนุจรี ภักดีเจริญ ผู้ช่วยกรรมการผู้จัดการ ผู้บริหารกลุ่มงานธุรกิจรายย่อย ร่วมพิธีเปิดงาน “มหกรรมรวมพลัง SMEs ไทย (Thailand SME Synergy Expo 2024)” จัดโดยกรมพัฒนาธุรกิจการค้า กระทรวงพาณิชย์ พร้อมด้วยผู้บริหารจากหน่วยงานภาครัฐ ภาคเอกชน และสถาบันการเงิน โดยได้รับเกียรติจาก นายภูมิธรรม เวชยชัย รองนายกรัฐมนตรี และรัฐมนตรีว่าการกระทรวงพาณิชย์เป็นประธานเปิดงาน เมื่อวันที่ 19 มิถุนายน 2567 ณ ศูนย์การประชุมแห่งชาติสิริกิติ์
งานมหกรรมรวมพลัง SME ไทย (Thailand SME Synergy Expo 2024) งานดีๆ ที่ได้รับความร่วมมือจากผู้ประกอบการ ทั้งบูธช้อปสินค้า ทำเลการค้าสุดปัง ตลาดนัดแฟรนไชส์ ตลาดนัดแรงงานสร้างอาชีพ สัมมนาเสริมทักษะ เจรจาจับคู่ธุรกิจ รวมทั้งสินเชื่ออัตราพิเศษจากผู้ให้บริการทางการเงินภาครัฐ และเอกชน
โดยไอแบงก์ได้เข้าร่วมงานภายใต้แนวคิด “Shariah Green Finance towards Sustainability” ขับเคลื่อนยุทธศาสตร์สถาบันการเงินที่ให้บริการตามหลักชะรีอะฮ์เพื่อความยั่งยืน มุ่งเน้นกลยุทธ์ในการสร้างสรรค์ผลิตภัณฑ์ภายใต้แนวคิด ESG สนับสนุนธุรกิจที่คำนึงถึงสิ่งแวดล้อมและสังคม ตอบโจทย์ความยั่งยืน สามารถเข้าถึงกลุ่มเป้าหมายหลักซึ่งเป็นพี่น้องมุสลิมและลูกค้าทั่วไป และสินเชื่อสนับสนุนผู้ประกอบการฮาลาล (Halal) อาทิเช่น
● สินเชื่อ SME Green Earth: สนับสนุนเงินทุนให้แก่ผู้ประกอบการ SMEs ที่ต้องการลงทุนซื้อและติดตั้งอุปกรณ์ ตลอดจนทุนหมุนเวียนในกิจการที่ส่งเสริมความเป็นมิตรต่อสิ่งแวดล้อม อัตรากำไร 3 เดือนแรก 0% วงเงินสินเชื่อสูงสุด 50 ล้านบาท ผ่อนชำระสูงสุด 10 ปี พร้อมยกเว้นค่าประเมินหลักประกันสำหรับลูกค้ารายเดิมของธนาคาร
● สินเชื่อ Easy Halal Exporter: สนับสนุนเงินทุนให้แก่ผู้ประกอบการผลิตหรือจำหน่ายสินค้าฮาลาลส่งออกหรือผู้ผลิตที่อยู่ในห่วงโซ่อุปทานผลิตภัณฑ์ฮาลาล รวมถึงวงเงินสินเชื่อเพื่อปรับปรุงสถานประกอบการ เครื่องจักร เงินทุนจัดซื้อสินค้าและวัตถุดิบ ตลอดจนบริการทางเงินเพื่อการค้าระหว่างประเทศ ให้สามารถเข้าถึงบริการทางการเงินที่ฮาลาลเพื่อเตรียมความพร้อมในการเข้าสู่ตลาดสินค้าฮาลาล และเพิ่มขีดความสามารถในการแข่งขันให้พัฒนาสินค้าฮาลาลเพื่อส่งออกจำหน่ายยังต่างประเทศ  อัตรากำไรสำหรับสินเชื่อที่มีกำหนดระยะเวลา 3 ปีแรกเริ่มต้น 6.00 % ต่อปี วงเงินสูงสุด 500 ล้านบาท
● สินเชื่อ Small Biz: สนับสนุนผู้ประกอบธุรกิจ SMEs ทั่วไป ครอบคลุมทุกประเภทสินเชื่อ ทั้งบุคคลธรรมดาและนิติบุคคล ครอบคลุมทุกประเภทสินเชื่อ ระยะเวลาผ่อนชำระสูงสุด 10 ปี วงเงินสูงสุด 50 ล้าน
สมัครสินเชื่อในงาน รับฟรี! กระติกน้ำรักษ์โลก มูลค่า 499 บาท เมื่อเบิกใช้วงเงินสินเชื่อแล้ว พบกันที่งานมหกรรมรวมพลัง SME ไทย (Thailand SMES Synergy Expo 2024) ระหว่างวันที่ 19 - 23 มิถุนายน 2567 ณ ฮอลล์ 5 - 6 ชั้น LG ศูนย์การประชุมแห่งชาติสิริกิติ์
ลูกค้าที่สนใจสามารถติดต่อสอบถามรายละเอียดได้ที่ ไอแบงก์ ทุกสาขาใกล้บ้านท่าน หรือสอบถามข้อมูลเพิ่มได้ที่ ibank Contact Center 1302 หรือ แชตทาง Messenger : Islamic Bank of Thailand - ibank (@ibank.th) และ Line : iBank 4 all (@ibank)

ที่มา : https://www.thaigov.go.th/news/contents/details/84787