รัฐบาลไทย-ข่าวทำเนียบรัฐบาล-ธอส. เอาใจคนอยากมีบ้าน จัดงาน GHB ALL HOME EXPO 2024 ครั้งที่ 4 @เซ็นทรัลนครปฐม นำทรัพย์บ้านมือสองคุณภาพดี ทำเลเด่น ราคาคุ้มค่ากว่า 800 รายการ พร้อมลดสูงสุด 50%  


วันศุกร์ที่ 21 มิถุนายน 2567
21/06/2567
พิมพ์
ธอส. เอาใจคนอยากมีบ้าน จัดงาน GHB ALL HOME EXPO 2024 ครั้งที่ 4 @เซ็นทรัลนครปฐม นำทรัพย์บ้านมือสองคุณภาพดี ทำเลเด่น ราคาคุ้มค่ากว่า 800 รายการ พร้อมลดสูงสุด 50%
ธอส. จัดงานมหกรรมบ้านมือสอง ธอส. : GHB ALL HOME EXPO 2024 ครั้งที่ 4 @เซ็นทรัลนครปฐม ระหว่างวันที่ 21-23 มิถุนายน 2567 ณ ศูนย์การค้าเซ็นทรัลนครปฐม โดยนำบ้านมือสองคุณภาพดี ทำเลเด่น และราคาคุ้มค่า ที่ตั้งอยู่ในกรุงเทพฯ และปริมณฑล มาจำหน่าย
ธนาคารอาคารสงเคราะห์ (ธอส.) สถาบันการเงินของรัฐ ที่มีพันธกิจ “ทำให้คนไทยมีบ้าน” เอาใจคนอยากมีบ้าน จัดงานมหกรรมบ้านมือสอง ธอส. : GHB ALL HOME EXPO 2024 ครั้งที่ 4 @เซ็นทรัลนครปฐม ระหว่างวันที่ 21-23 มิถุนายน 2567 ณ ศูนย์การค้าเซ็นทรัลนครปฐม โดยนำบ้านมือสองคุณภาพดี ทำเลเด่น และราคาคุ้มค่า ที่ตั้งอยู่ในกรุงเทพฯ และปริมณฑล มาจำหน่ายกว่า 389 รายการ และทรัพย์ในภูมิภาคอีก 426 รายการ ทั้งประเภทบ้านเดี่ยว บ้านแฝด ทาวน์เฮ้าส์ และห้องชุด (คอนโดมิเนียม) พร้อมส่วนลดสูงสุด 50% จากราคาในปัจจุบัน โดยมีทรัพย์ที่น่าสนใจ อาทิ ทรัพย์ประเภทบ้านเดี่ยว ขนาดเนื้อที่ 56 ตารางวา ในโครงการหมู่บ้านคาซ่าพรีเมี่ยมราชพฤกษ์-แจ้งวัฒนะ ราคาจำหน่ายอยู่ที่ 4.68 ล้านบาท พิเศษ!! ผู้ที่ลงทะเบียนจองซื้อทรัพย์ภายในงานมีโอกาสได้รับสินเชื่ออัตราดอกเบี้ยต่ำสุด นานสูงสุด 24 เดือน (เงื่อนไขเป็นไปตามที่ธนาคารกำหนด) ทั้งนี้ บัตรกํานัลแทนเงินสดมูลค่า 2,000 บาท สำหรับ 20 ท่านแรก โดยแบ่งเป็นทรัพย์ในเขตกรุงเทพและปริมณฑลจำนวน 10 รางวัล และทรัพย์ในส่วนภูมิภาคจำนวน 10 รางวัล(เงื่อนไขเป็นไปตามที่ธนาคารกำหนด) สอบถามข้อมูลเพิ่มเติมได้ที่ G H Bank Call Center โทร. 0-2645-9000 กด 5 หรือ Facebook Fanpage บ้านมือสอง ธอส. หรือ ดูข้อมูลบ้านมือสอง  ธอส. ได้ที่ www.ghbhomecenter.com, Mobile Application : GHB ALL HOME และ Line Official Account : @GHBALLHOME

ที่มา : https://www.thaigov.go.th/news/contents/details/84811