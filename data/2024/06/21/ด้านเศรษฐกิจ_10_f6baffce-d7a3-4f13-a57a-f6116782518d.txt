รัฐบาลไทย-ข่าวทำเนียบรัฐบาล-ปลัดฯ ณัฐพล นั่งหัวโต๊ะ เตรียมความพร้อมสำนักงานปลัดฯ รับการตรวจประเมินรางวัลเลิศรัฐ ประจำปี 2567 


วันศุกร์ที่ 21 มิถุนายน 2567
21/06/2567
พิมพ์
ปลัดฯ ณัฐพล นั่งหัวโต๊ะ เตรียมความพร้อมสำนักงานปลัดฯ รับการตรวจประเมินรางวัลเลิศรัฐ ประจำปี 2567
ปลัดฯ ณัฐพล นั่งหัวโต๊ะ เตรียมความพร้อมสำนักงานปลัดฯ รับการตรวจประเมินรางวัลเลิศรัฐ ประจำปี 2567
วันที่ 20 มิถุนายน 2567 ดร.ณัฐพล รังสิตพล ปลัดกระทรวงอุตสาหกรรม เป็นประธานการประชุมเตรียมความพร้อมการรับการตรวจประเมินรางวัลเลิศรัฐ ประจำปี 2567 โดยมี นางสาวณัฏฐิญา เนตยสุภา รองปลัดกระทรวงอุตสาหกรรม นายดุสิต อนันตรักษ์ ผู้อำนวยการศูนย์เทคโนโลยีสารเสนเทศและการสื่อสาร นางสาวสุภัตรา เปี่ยมวัตถาภรณ์ หัวหน้ากลุ่มพัฒนาระบบบริการ และหน่วยงานที่เกี่ยวข้อง เข้าร่วม ณ ห้องประชุม อก.2 ชั้น 3 สำนักงานปลัดกระทรวงอุตสาหกรรม
โดยการประชุมเตรียมการรับการตรวจประเมินฯ ในครั้งนี้ ด้วยสำนักงาน ก.พ.ร. ได้ประกาศรายชื่อผลงานที่ผ่านเกณฑ์การประเมินรางวัลเลิศรัฐ ประจำปี 2567 เมื่อวันที่ 31 พฤษภาคม 2567  ซึ่งในปี 2567 มีหน่วยงานสมัครเข้ารับการประเมินทั้งสิ้น 1,873 ผลงาน แบ่งเป็น รางวัลการบริหารราชการแบบมีส่วนร่วม 735 ผลงาน ผ่านการตรวจพิจารณาเอกสารการสมัครเบื้องต้น 76 ผลงาน รางวัลบริการภาครัฐ 777 ผลงาน ผ่านการตรวจพิจารณาเอกสารการสมัครเบื้องต้น 77 ผลงาน และรางวัลคุณภาพการบริหารจัดการภาครัฐ 361 ผลงาน ผ่านการตรวจพิจารณาเอกสารการสมัครเบื้องต้น 91 ผลงาน โดยสำนักงานปลัดกระทรวงอุตสาหกรรม ผ่านเกณฑ์การประเมินฯ สาขาบริการภาครัฐ ประเภทบริการตอบโจทย์ตรงใจ ผลงาน “ระบบรับชำระเงินกลางกระทรวงอุตสาหกรรม (d-payment)” เป็นผลงานที่อยู่ในเกณฑ์ที่จะได้รับรางวัล ระดับดี และสาขาคุณภาพการบริหารจัดการภาครัฐ รายหมวด หมวด 4 ด้านการวิเคราะห์ผลการดำเนินงานขององค์การและการจัดการความรู้ จะได้รับการตรวจประเมินเพื่อยืนยันผลการประเมิน ณ พื้นที่ปฏิบัติงาน (Site Visit) จาก คณะผู้ตรวจประเมินฯ สำนักงาน ก.พ.ร. ในวันที่ 26 มิถุนายน 2567

ที่มา : https://www.thaigov.go.th/news/contents/details/84800