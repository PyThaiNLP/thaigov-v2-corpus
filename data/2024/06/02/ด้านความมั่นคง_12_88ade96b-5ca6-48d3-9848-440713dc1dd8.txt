รัฐบาลไทย-ข่าวทำเนียบรัฐบาล-"ชาวสระแก้วรวมใจแสดงความจงรักภักดี" ผู้ว่าฯ สระแก้ว นำพี่น้องประชาชนเมืองบูรพา ร่วมกิจกรรมเดิน วิ่ง ปั่น ธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว


วันอาทิตย์ที่ 2 มิถุนายน 2567
02/06/2567
พิมพ์
"ชาวสระแก้วรวมใจแสดงความจงรักภักดี" ผู้ว่าฯ สระแก้ว นำพี่น้องประชาชนเมืองบูรพา ร่วมกิจกรรมเดิน วิ่ง ปั่น ธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว
ผู้ว่าฯ สระแก้ว นำพี่น้องประชาชนเมืองบูรพา  ร่วมกิจกรรมเดิน วิ่ง ปั่น ธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 เพื่อแสดงความจงรักภักดีแด่พระบาทสมเด็จพระเจ้าอยู่หัว
วันนี้ (2 มิ.ย. 2567) นายปริญญา โพธิสัตย์ ผู้ว่าราชการจังหวัดสระแก้ว เปิดเผยถึง การจัดกิจกรรมเดิน วิ่ง ปั่น ธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 หลังจากที่วานนี้จังหวัดสระแก้วได้จัดพิธีมอบธงตราสัญลักษณ์ จุดเริ่มต้นสายที่ 6 ณ อำเภออรัญประเทศ จังหวัดสระแก้วไปแล้ว โดยวันนี้เป็นวันที่ 2 ของการจัดกิจกรรม ซึ่งตนได้เป็นประธานในพิธีเปิดการจัดกิจกรรมเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ณ หอประชุมปางสีดา ศาลากลางจังหวัดสระแก้ว โดยมีกิจกรรมประกอบด้วย การจัดนิทรรศการเฉลิมพระเกียรติพระบาทสมเด็จพระเจ้าอยู่หัวเกี่ยวกับ พระราชประวัติ และพระราชกรณียกิจ การฉายภาพยนตร์เฉลิมพระเกียรติเกี่ยวกับประวัติศาสตร์ชาติไทย การจัดกิจกรรมรำถวายพระพร ชื่อชุด "จตุรทิศพิพิธพรชัย ร.10" เพื่อเฉลิมฉลองธงตราสัญลักษณ์ฯ และการจัดกิจกรรมจิตอาสาบำเพ็ญสาธารณประโยชน์และบำเพ็ญสาธารณกุศล ณ บริเวณศูนย์ราชการจังหวัดสระแก้ว โดยมีหัวหน้าส่วนราชการ พสกนิกรทุกหมู่เหล่า และประชาชนจิตอาสา เข้าร่วมกิจกรรมเป็นจำนวนมาก
นายปริญญา โพธิสัตย์ ผู้ว่าราชการจังหวัดสระแก้ว กล่าวว่า พสกนิกรชาวจังหวัดสระแก้วต่างน้อมสำนึกในพระมหากรุณาธิคุณของพระบาทสมเด็จพระเจ้าอยู่หัว ที่พระองค์ทรงบำเพ็ญพระราชณียกิจนานัปการ เพื่อให้ประชาชนชาวสระแก้วและพสกนิกรไทยทุกหมู่เหล่า มีคุณภาพชีวิตที่ดีและมีความสุข เราทุกคนจึงร่วมกันแสดงความจงรักภักดี และและสำนึกในพระมหากรุณาธิคุณของพระบาทสมเด็จพระเจ้าอยู่หัว ผ่านกิจกรรมเดิน วิ่ง ปั่น ธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 โดยพร้อมเพรียงกัน ซึ่งในกิจกรรมที่จัดขึ้นนี้ นอกจากเป็นกิจกรรมเฉลิมพระเกียรติแด่พระบาทสมเด็จพระเจ้าอยู่หัวแล้ว ยังเป็นการส่งเสริมการออกกำลังกายเพื่อสุขภาพที่ดี มีสุขภาพพลานามัยที่สมบูรณ์แข็งแรงตามรอยพระบาทยาตราของพระบาทสมเด็จพระเจ้าอยู่หัว พระผู้ทรงเป็นหลักชัย เป็นต้นแบบแก่พสกนิกรชาวไทยในการดูแลสุขภาพร่างกายให้มีความแข็งแรง ตลอดจนส่งเสริมการมีส่วนร่วมของประชาชาในพื้นที่ให้ประชาชนทุกคน ตั้งแต่เด็ก เยาวชน และประชาชนได้มีความรักความสมัครสมานสามัคคีเป็นอันหนึ่งอันเดียวกัน
“สำหรับจังหวัดสระแก้วเป็น 1 ใน 10 จังหวัดต้นทาง ได้จัดกิจกรรมและมีพิธีเปิดไปเมื่อวานนี้ (วันที่ 1 มิถุนายน 2567) ณ บริเวณจุดผ่านแดนถาวรบ้านคลองลึก ตำบลอรัญประเทศ อำเภออรัญประเทศ จังหวัดสระแก้ว โดยเริ่มออกเดิน วิ่ง ปั่น จากจากจุดผ่านแดนถาวรบ้านคลองลึก เพื่อส่งมอบธงตราสัญลักษณ์ฯ ให้ขบวนเดิน วิ่ง ปั่นฯ ในจุดส่งมอบ-รับมอบธงจุดที่ 2  จุดที่ 3 จุดที่ 4 จุดที่ 5 และจุดที่ 6 ผ่านตลาดและชุมชนของอำเภออรัญประเทศ เพื่อส่งมอบต่อไปยังอำเภอวัฒนานครและอำเภอเมืองสระแก้ว ตามถนนสุวรรณศรไปที่จุดพักธงฯ ณ ศาลากลางจังหวัดสระแก้ว ก่อนที่จะส่งมอบธงตราสัญลักษณ์ เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ให้กับจังหวัดปราจีนบุรีที่เขตรอยต่อจังหวัดสระแก้ว-ปราจีนบุรี ผ่านเส้นทางถนนสุวรรณศร ไปศาลเจ้าพ่อพระปรง อำเภอกบินทร์บุรี จังหวัดปราจีนบุรี” นายปริญญา โพธิสัตย์ ผู้ว่าราชการจังหวัดสระแก้ว กล่าวเพิ่มเติม
นายปริญญา โพธิสัตย์ ผู้ว่าราชการจังหวัดสระแก้ว กล่าวในช่วงท้ายว่า กิจกรรมเดิน วิ่ง ปั่น ธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ในครั้งนี้ มีรูปแบบการจัดกิจกรรม และกำหนดจัดในทุกจังหวัดทั่วประเทศ แบ่งสายการจัดกิจกรรมเป็น 10 สาย จำนวนธงสายละ 72 คันธง รวมจำนวน 720 คันธง โดยจังหวัดต้นทาง ทั้ง 10 สาย จะเริ่มจัดกิจกรรมพร้อมกันในวันที่ 1 มิถุนายน 2567 ส่งต่อไปยังจังหวัดต่าง ๆ ครบทุกจังหวัด และมีกำหนดเคลื่อนขบวนเดิน วิ่ง ปั่น ธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ไปยังกระทรวงมหาดไทย ในวันที่ 10 กรกฎาคม 2567 เพื่อเข้าร่วมในขบวนเชิญน้ำพระพุทธมนต์ศักดิ์สิทธิ์จากกระทรวงมหาดไทยไปยังวัดพระเชตุพนวิมลมังคลาราม ราชวรมหาวิหาร ในวันพฤหัสบดีที่ 25 กรกฎาคม 2567 และขบวนเชิญน้ำพระพุทธมนต์ศักดิ์สิทธิ์จากวัดพระเชตุพนวิมลมังคลาราม ราชวรมหาวิหารไปยังพระบรมมหาราชวัง ในวันอาทิตย์ที่ 28 กรกฎาคม 2567

ที่มา : https://www.thaigov.go.th/news/contents/details/83817