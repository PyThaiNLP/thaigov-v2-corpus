รัฐบาลไทย-ข่าวทำเนียบรัฐบาล- “พิมพ์ภัทรา” ร่วมประชุมคณะกรรมการนโยบายเพิ่มขีดความสามารถในการแข่งขันของประเทศสำหรับอุตสาหกรรมเป้าหมาย หารือมาตรการส่งเสริมสตาร์ทอัพ เพิ่มขีดความสามารถ ผปก.รายใหญ่


วันเสาร์ที่ 15 มิถุนายน 2567
15/06/2567
พิมพ์
“พิมพ์ภัทรา” ร่วมประชุมคณะกรรมการนโยบายเพิ่มขีดความสามารถในการแข่งขันของประเทศสำหรับอุตสาหกรรมเป้าหมาย หารือมาตรการส่งเสริมสตาร์ทอัพ เพิ่มขีดความสามารถ ผปก.รายใหญ่
“พิมพ์ภัทรา” ร่วมประชุมคณะกรรมการนโยบายเพิ่มขีดความสามารถในการแข่งขันของประเทศสำหรับอุตสาหกรรมเป้าหมาย หารือมาตรการส่งเสริมสตาร์ทอัพ เพิ่มขีดความสามารถ ผปก.รายใหญ่
วันที่ 14 มิถุนายน 2567 เวลา 11.00 น. นางสาวพิมพ์ภัทรา วิชัยกุล รัฐมนตรีว่าการกระทรวงอุตสาหกรรม เข้าร่วมประชุมคณะกรรมการนโยบายเพิ่มขีดความสามารถในการแข่งขันของประเทศสำหรับอุตสาหกรรมเป้าหมาย ครั้งที่ 2/2567 โดยมี นายนฤตม์ เทอดสถีรศักดิ์ เลขาธิการคณะกรรมการส่งเสริมการลงทุน และคณะผู้บริหาร หน่วยงานที่เกี่ยวข้อง เข้าร่วม ณ ห้องประชุม 1 สำนักงานคณะกรรมการส่งเสริมการลงทุน
โดยที่ประชุมฯ ได้หารือมติเพื่อพิจารณา ดังนี้ ด้านนโยบาย 1. มาตรการส่งเสริมวิสาหกิจเริ่มต้นที่มีศักยภาพสูงเดิม คณะกรรมการฯ ได้ออกมาตรการส่งเสริมวิสาหกิจเริ่มต้นฯ โดยให้เงินสนับสนุนเพื่อเป็นค่าใช้จ่ายบุคลากรด้านเทคโนโลยีและบริหารไม่เกิน 5 ล้านบาทต่อนิติบุคคล แต่มาตรการดังกล่าวยังไม่ตอบโจทย์ จึงมีแนวคิดเปลี่ยนเป็นมาตรการส่งเสริมวิสาหกิจเริ่มต้นที่มีศักยภาพสูง โดยได้รับสิทธิประโยชน์เพิ่มขึ้น และเพิ่มเงื่อนไข โดยมีข้อเสนอ ให้ยกเลิกประกาศ เรื่องมาตรการส่งเสริมวิสาหกิจเริ่มต้นฯ และจัดทำมาตรการส่งเสริมวิสาหกิจเริ่มต้นที่มีศักยภาพสูง โดยให้การส่งเสริมในรูปแบบ Matching Fund 2. มาตรการเพิ่มขีดความสามารถในการแข่งขันสำหรับผู้ประกอบการขนาดใหญ่ในกลุ่มอุตสาหกรรมเป้าหมายของประเทศ (Pillar 2) ซึ่ง ครม. เห็นชอบในหลักการ ข้อเสนอ ดังนี้ เสนอมาตรการเพื่อเพิ่มขีดความสามารถในการแข่งขันสำหรับผู้ประกอบการขนาดใหญ่ในกลุ่มอุตสาหกรรมเป้าหมายของประเทศ เพื่อบรรเทาผลกระทบจากการเก็บภาษีดังกล่าว โดยมีการกำหนดคุณสมบัติ 1) เป็นบริษัทข้ามชาติมีรายได้รวมไม่น้อยกว่า 28,000 ล้านบาท และ 2) เป็นผู้ประกอบการในอุตสาหกรรมเป้าหมาย

ที่มา : https://www.thaigov.go.th/news/contents/details/84503