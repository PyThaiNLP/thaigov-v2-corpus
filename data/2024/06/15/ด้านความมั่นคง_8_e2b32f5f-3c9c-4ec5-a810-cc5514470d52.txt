รัฐบาลไทย-ข่าวทำเนียบรัฐบาล-​"พัชรวาท" ชวนคนไทยผลิตและใช้ผ้าไทยอย่างเป็นมิตรมิตรกับสิ่งแวดล้อม ร่วมพัฒนาเศรษฐกิจไทยสู่ความยั่งยืน


วันเสาร์ที่ 15 มิถุนายน 2567
​"พัชรวาท" ชวนคนไทยผลิตและใช้ผ้าไทยอย่างเป็นมิตรมิตรกับสิ่งแวดล้อม ร่วมพัฒนาเศรษฐกิจไทยสู่ความยั่งยืน
​"พัชรวาท" ชวนคนไทยผลิตและใช้ผ้าไทยอย่างเป็นมิตรมิตรกับสิ่งแวดล้อม ร่วมพัฒนาเศรษฐกิจไทยสู่ความยั่งยืน
"พัชรวาท" ชวนคนไทยผลิตและใช้ผ้าไทยอย่างเป็นมิตรมิตรกับสิ่งแวดล้อม ร่วมพัฒนาเศรษฐกิจไทยสู่ความยั่งยืน
วันนี้ (15 มิถุนายน 2567) เวลา 11.00 น. พล.ต.อ.พัชรวาท วงษ์สุวรรณ รองนายกรัฐมนตรี และรัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) ปาฐกถาพิเศษในการแถลงข่าว "การส่งเสริมผ้าไทยให้เป็นมิตรกับสิ่งแวดล้อม" โดยมี ร.อ.รชฏ พิสิษฐบรรณกร ผู้ช่วยรัฐมนตรีประจำกระทรวงฯ พร้อมด้วย นายสุทธิพงษ์ จุลเจริญ ปลัดกระทรวงมหาดไทย นายสยาม ศิริมงคล อธิบดีกรมการพัฒนาชุมชน นายพงษ์ภาณุ เศวตรุนทร์ ประธานกรรมการองค์การบริหารจัดการก๊าซเรือนกระจก เข้าร่วมการแถลงข่าว ณ เวทีกลาง อาคารชาเลนเจอร์ 2 ศูนย์แสดงสินค้าและการประชุม อิมแพ็ค เมืองทองธานี จ.นนทบุรี
พล.ต.อ.พัชรวาท ได้กล่าวขอบคุณ กรมการพัฒนาชุมชน กระทรวงมหาดไทย ที่ได้ร่วมกับองค์การบริหารจัดการก๊าซเรือนกระจก (องค์การมหาชน) กระทรวงทรัพยากรธรรมชาติและสิ่งแวดล้อม (ทส.) จัดงานในวันนี้ขึ้น เพื่อส่งเสริมการผลิตและการใช้ผ้าไทยให้สอดรับกับบริบทของโลกสมัยใหม่และแนวโน้มโลกในอนาคต ปัจจุบันประเทศไทยและทั่วโลกกำลังเผชิญกับความท้าทายทั้งในด้านเศรษฐกิจ สังคม และสิ่งแวดล้อม โดยเฉพาะอย่างยิ่งปัญหาความเสื่อมโทรม การสูญเสียทรัพยากรธรรมชาติ เนื่องจากการปล่อยมลพิษสู่สิ่งแวดล้อม รวมถึงผลกระทบจากการเปลี่ยนแปลงสภาพภูมิอากาศ ทส. ยังคงมุ่งมั่นขับเคลื่อนประเทศไทยไปสู่เป้าหมายความเป็นกลางทางคาร์บอน ภายในปี ค.ศ. 2050 และเป้าหมายการปล่อยก๊าซเรือนกระจกสุทธิเป็นศูนย์ ภายในปี ค.ศ. 2065 ควบคู่กับการส่งเสริม ปรับเปลี่ยน วิถีการผลิต และการบริโภค ที่เป็นมิตรกับสิ่งแวดล้อม รวมทั้งการน้อมนำพระดำริสมเด็จพระเจ้าลูกเธอเจ้าฟ้าสิริวัณณวรีนารีรัตนราชกัญญา ที่ทรงพระราชทานแนวทางการใช้สีธรรมชาติแทนการใช้สารเคมีในการย้อมผ้าไทย เพื่อไม่ให้เกิดมลภาวะต่อดิน น้ำ และอากาศ มาปรับใช้ในการพัฒนาผลิตภัณฑ์ผ้าไทย ถือเป็นการวางรากฐานให้กับวงการผ้าไทยในระยะยาว ส่งเสริมผ้าไทยให้เป็นมิตรกับสิ่งแวดล้อมควบคู่ไปกับการสร้างมูลค่าเพิ่มให้กับผ้าไทย ผ่านฉลากคาร์บอนฟุตปริ้น เพื่อเป็นการเพิ่มโอกาสทางการตลาดให้กับสินค้าจากชุมชนไทย โดยฝีมือของคนไทยให้ก้าวสู่ตลาดที่ให้ความสำคัญกับสิ่งแวดล้อม ทั้งในประเทศและต่างประเทศ ซึ่งจะเป็นหนึ่งใน soft power ของไทย จึงขอเชิญชวนทุกคนร่วมกันสานต่อให้เกิดการดำเนินการร่วมกันสู่ทุกชุมชนทั่วประเทศ ร่วมกันก้าวไปสู่การพัฒนาเศรษฐกิจ และสิ่งแวดล้อมอย่างยั่งยืนต่อไป

ที่มา : https://www.thaigov.go.th/news/contents/details/84511