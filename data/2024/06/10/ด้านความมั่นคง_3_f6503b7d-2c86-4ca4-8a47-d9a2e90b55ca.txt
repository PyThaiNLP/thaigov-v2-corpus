รัฐบาลไทย-ข่าวทำเนียบรัฐบาล-สาย 1 เคลื่อนขบวนเดิน วิ่ง ปั่น ธงตราสัญลักษณ์ฯ สู่ เกาะคา จังหวัดลำปางแล้ว ด้านผู้ว่าฯ ลำปาง เชิญชวนประชาชนและนักท่องเที่ยวร่วมกิจกรรมธงตราสัญลักษณ์งานเฉลิมพระเกียรติฯ


วันอาทิตย์ที่ 9 มิถุนายน 2567
09/06/2567
พิมพ์
สาย 1 เคลื่อนขบวนเดิน วิ่ง ปั่น ธงตราสัญลักษณ์ฯ สู่ เกาะคา จังหวัดลำปางแล้ว ด้านผู้ว่าฯ ลำปาง เชิญชวนประชาชนและนักท่องเที่ยวร่วมกิจกรรมธงตราสัญลักษณ์งานเฉลิมพระเกียรติฯ
"สาย1 เคลื่อนขบวนเดิน วิ่ง ปั่นธงฯ" ผู้ว่าฯ ลำปาง เชิญชวนประชาชนและนักท่องเที่ยวร่วมกิจกรรมธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 เพื่อแสดงพลังแห่งความจงรักภักดี
วันนี้ (9 มิ.ย. 67) เวลา 10.00 น. นายชัชวาลย์ ฉายะบุตร ผู้ว่าราชการจังหวัดลำปาง เปิดเผยว่า วันนี้จังหวัดลำปาง ได้ทำพิธีรับมอบมอบธงตราสัญลักษณ์งานเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 จากจังหวัดลำพูน ซึ่งวันนี้มีกิจกรรมเดิน วิ่ง ปั่น ธงตราสัญลักษณ์ เพื่อนำไปส่งมอบให้กับจังหวัดตาก ในวันที่ 10 มิ.ย. 67 นี้ ที่องค์การบริหารส่วนตำบลวังจันทร์ อำเภอสามเงา จังหวัดตาก
.
นายชัชวาลย์ ฉายะบุตร ผู้ว่าราชการจังหวัดลำปาง กล่าวว่า ขบวนเดิน วิ่ง ปั่น ธงตราสัญลักษณ์ งานเฉลิมพระเกียรติพระบาทสมเด็จพระเจ้าอยู่หัว เคลื่อนออกจากมิวเซียมลำปาง เดินทางถึงบริเวณด้านหน้าองค์การบริหารส่วนจังหวัดลำปาง อำเภอเกาะคา โดยนายธนารัฐ สายเทพ นายอำเภอเมืองลำปาง ได้นำขบวนจากอำเภอเมืองลำปาง และส่งมอบธงตราสัญลักษณ์ฯ ให้แก่ ดร.ชูชาติ คำมา นายอำเภอเกาะคา หัวหน้าส่วนราชการระดับอำเภอ และกำนัน ผู้ใหญ่บ้าน
.
นายชัชวาลย์ ฉายะบุตร ผู้ว่าราชการจังหวัดลำปาง กล่าวต่อว่า จากนั้นนายอำเภอเกาะคา ได้นำขบวนกิจกรรม เดิน วิ่ง ปั่น ธงตราสัญลักษณ์งานเฉลิมพระเกียรติฯ พร้อมด้วยหัวหน้าส่วนราชการ ข้าราชการ และประชาชน เคลื่อนขบวนไปตามเส้นทาง ทางหลวงหมายเลข 1 เตรียมส่งมอบให้แก่นายอำเภอสบปราบ ณ สถานีตำรวจภูธรสบปราบ และจะเคลื่อนขบวนเข้าสู่อำเภอเถิน เพื่อจัดกิจกรรมเฉลิมฉลองธงตราสัญลักษณ์ฯ ณ โรงเรียนเถินวิทยา ต่อไป
.
นายชัชวาลย์ ฉายะบุตร ผู้ว่าราชการจังหวัดลำปาง กล่าวอีกว่า จังหวัดลำปาง รับมอบธงตราสัญลักษณ์ฯ เป็นจังหวัดที่ 4 ในสายที่ 1 ต่อจากจังหวัดแม่ฮ่องสอน เชียงใหม่ และลำพูน ตนพร้อมด้วยคณะหัวหน้าส่วนราชการทั้งระดับจังหวัดและอำเภอ ได้นำขบวนเดิน วิ่ง ปั่น เชิญธงตราสัญลักษณ์ฯ จำนวน 72 ธง โดยในวันนี้ริ้วขบวนจะใช้ทางหลวง หมายเลข 1 เคลื่อนตัวผ่านอำเภอสบปราบ ไปยังโรงเรียนเถินวิทยา ตำบลแม่ปะ อำเภอเถิน และจะมีการจัดนิทรรศการเฉลิมพระเกียรติ พร้อมฉายสารคดี และภาพยนตร์เฉลิมพระเกียรติฯ จึงขอเชิญชวนพี่น้องประชาชน นักท่องเที่ยวเข้าร่วมกิจกรรม ณ บริเวณ ดังกล่าว ในช่วงเย็นวันนี้ก่อนจะส่งมอบให้จังหวัดตากในวันพรุ่งนี้
“ขอเชิญชวนพี่น้องประชาชน เข้าร่วมกิจกรรมเดิน วิ่ง ปั่น ธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคล เฉลิมพระชนมพรรษา 6 รอบ 28 กรกฎาคม 2567 เพื่อแสดงให้เห็นถึงพลังแห่งความสามัคคีของเราทุกคน และแสดงถึงความรักของคนไทยที่มีแด่พระบาทสมเด็จพระเจ้าอยู่หัว ด้วยการปฏิบัติบูชา ลุกขึ้นมา เดิน วิ่ง ปั่น ออกกำลังกาย เจริญรอยตามเบื้องพระยุคลบาทที่ทรงเป็นต้นแบบของการดูแลรักษาสุขภาพให้แข็งแรง ทั้งนี้ สำหรับหน่วยงาน องค์กร หรือ พี่น้องประชาชนที่มีความปรารถนาตั้งใจอยากจะสนับสนุนอาหาร อาหารว่าง หรือ น้ำดื่ม สำหรับการจัดกิจกรรมของแต่ละจังหวัด สามารถแจ้งความประสงค์ได้ที่ ที่ทำการปกครองจังหวัด หรือ สำนักงานจังหวัด ซึ่งตั้งอยู่ที่อาคารศาลากลางจังหวัด หรือ แจ้งที่ที่ทำการปกครองอำเภอ ณ ที่ว่าการอำเภอทั่วประเทศ หรือ สอบถามรายละเอียดเพิ่มเติมได้ที่สายด่วนศูนย์ดำรงธรรม 1567 โทรฟรีตลอด 24 ชั่วโมง” นายชัชวาลฯ กล่าวในช่วงท้าย
.
#พระราชพิธีมหามงคลเฉลิมพระชนมพรรษา6รอบ28กรกฎาคม2567 #เดินวิ่งปั่นธงตราสัญลักษณ์ฯ #กระทรวงมหาดไทย

ที่มา : https://www.thaigov.go.th/news/contents/details/84196