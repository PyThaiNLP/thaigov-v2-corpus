รัฐบาลไทย-ข่าวทำเนียบรัฐบาล-พ่อเมืองสุรินทร์ นำหัวหน้าส่วนราชการ และพี่น้องประชาชน ร่วมพิธีรับมอบธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ


วันอาทิตย์ที่ 9 มิถุนายน 2567
09/06/2567
พิมพ์
พ่อเมืองสุรินทร์ นำหัวหน้าส่วนราชการ และพี่น้องประชาชน ร่วมพิธีรับมอบธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ
พ่อเมืองสุรินทร์ นำหัวหน้าส่วนราชการ และพี่น้องประชาชน ร่วมพิธีรับมอบธงตราสัญลักษณ์งานเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567
วันนี้ (9 มิ.ย. 67) นายพิจิตร บุญทัน ผู้ว่าราชการจังหวัดสุรินทร์ เปิดเผยว่า ตนได้เป็นประธานในกิจกรรมเฉลิมฉลองธงตราสัญลักษณ์ฯการแสดงเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ต่อจาก นายอนุพงศ์ สุขสมนิตย์ ผู้ว่าราชการจังหวัดศรีสะเกษ โดยมีหัวหน้าส่วนราชการ เหล่าภาคีเครือข่าย และประชาชนชาวจังหวัดสุรินทร์ พร้อมใจกันสวมใส่เสื้อสีเหลืองเข้าร่วมกิจกรรมจำนวนมาก ณ อาคารอเนกประสงค์ เทศบาลตำบลหมื่นศรี ตำบลหมื่นศรี อำเภอสำโรงทาบ จังหวัดสุรินทร์
-
"จังหวัดสุรินทร์ ได้รับมอบธงตราสัญลักษณ์เป็นจังหวัดลำดับ 5 ในสายที่ 5 ต่อจากจังหวัดอุบลราชธานี จังหวัดอำนาจเจริญ จังหวัดยโสธร และจังหวัดศรีสะเกษ โดยจะนำธงตราสัญลักษณ์ มาจัดกิจกรรมโครงการเดิน วิ่ง ปั่น ธงตราสัญลักษณ์ เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 เพื่อเป็นการเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 และต้องการให้ทุกภาคส่วนในพื้นที่ของทุกจังหวัดได้มีส่วนร่วมในการแสดงความจงรักภักดีและสำนึกในพระมหากรุณาธิคุณของพระบาทสมเด็จพระเจ้าอยู่หัว ด้วยการปฏิบัติบูชาโดยน้อมนำแนวทางในเรื่องการดูแลสุขภาพพลานามัยด้วยการออกกำลังกาย ไม่จะเป็นการวิ่ง การเดิน หรือการปั่นจักรยาน" นายพิจิตรฯ กล่าว
-
นายพิจิตร บุญทัน ผู้ว่าราชการจังหวัดสุรินทร์ กล่าวเพิ่มเติมว่า หลังจากที่จังหวัดสุรินทร์ ได้รับมอบธงตราสัญลักษณ์ฯ ต่อจากจังหวัดศรีสะเกษ เป็นที่เรียบร้อยแล้ว ตน พร้อมด้วยหน่วยงานราชการ และประชาชนพี่น้องชาวจังหวัดสุรินทร์จำนวนมาก ได้นำขบวนธงตราสัญลักษณ์ฯ ออกเดินทางไปยังจุดต่างๆที่กำหนดไว้ โดยเริ่มจากจุดแรก ณ อาคารอเนกประสงค์ เทศบาลตำบลหมื่นศรี ตำบลหมื่นศรี อำเภอสำโรงทาบ จังหวัดสุรินทร์ ไปตามเส้นทางต่างๆจำนวน 28 จุด ไปจนถึงอาคารโดมการกีฬาแห่งประเทศไทย ตำบลนอกเมือง อำเภอเมืองสุรินทร์ จังหวัดสุรินทร์ เพื่อนำธงตราสัญลักษณ์ฯ ไปพักไว้ 2 คืน
-
"หลังจากนั้นในวันถัดไป (10 มิ.ย. 67) จังหวัดสุรินทร์ จะมีการจัดกิจกรรมเฉลิมพระเกียรติฯ ซึ่งตน พร้อมด้วยหัวหน้าส่วนราชการทุกภาคส่วน และประชาชนชาวจังหวัดสุรินทร์ จะร่วมกันทำกิจกรรมมากมาย อาทิเช่น กิจกรรมจิตอาสาบำเพ็ญสาธารณะประโยชน์และบำเพ็ญสาธารณะกุศล , การเยี่ยมชมนิทรรศการเฉลิมพระเกียรติ , การรับชมการแสดงจากมหาวิทยาลัยราชภัฎสุรินทร์ และรับชมภาพยนตร์เฉลิมพระเกียรติเกี่ยวกับประวัติศาสตร์ชาติไทย ก่อนที่ในวันรุ่งขึ้น (11 มิ.ย. 67) จังหวัดสุรินทร์จะเคลื่อนขบวน เดิน วิ่ง ปั่น ธงตราสัญลักษณ์ฯ อีกครั้ง เพื่อนำธงตราสัญลักษณ์ไปส่งต่อให้กับจังหวัดบุรีรัมย์เป็นจังหวัดถัดไป" นายพิจิตรฯ กล่าวเสริม
-
นายพิจิตร บุญทัน ผู้ว่าราชการจังหวัดสุรินทร์ กล่าวในช่วงท้ายว่า ขอขอบคุณหน่วยงานที่เกี่ยวข้องทุกภาคส่วน ตลอดจนถึงพี่น้องประชาชนชาวจังหวัดสุรินทร์ ที่ได้ร่วมด้วยช่วยกัน จัดกิจกรรมเฉลิมฉลองธงตราสัญลักษณ์งานเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ได้อย่างสมพระเกียรติ ซี่งแสดงให้เห็นถึงพลังแห่งความสามัคคีของเราทุกคน และแสดงถึงความรักของคนไทยที่มีแด่พระบาทสมเด็จพระเจ้าอยู่หัว ด้วยการปฏิบัติบูชา ลุกขึ้นมา เดิน วิ่ง ปั่น ออกกำลังกาย เจริญรอยตามเบื้องพระยุคลบาทที่ทรงเป็นต้นแบบของการดูแลรักษาสุขภาพให้แข็งแรง โดยสามารถสอบถามรายละเอียดเพิ่มเติมได้ที่ที่ทำการปกครองจังหวัด หรือสำนักงานจังหวัด ซึ่งตั้งอยู่ที่อาคารศาลากลางจังหวัด หรือที่ทำการปกครองอำเภอ ณ ที่ว่าการอำเภอทั่วประเทศ หรือสายด่วนศูนย์ดำรงธรรม 1567 โทรฟรีตลอด 24 ชั่วโมง
-
#พระราชพิธีมหามงคลเฉลิมพระชนมพรรษา6รอบ28กรกฎาคม2567 #เดินวิ่งปั่นธงตราสัญลักษณ์ฯ #กระทรวงมหาดไทย

ที่มา : https://www.thaigov.go.th/news/contents/details/84194