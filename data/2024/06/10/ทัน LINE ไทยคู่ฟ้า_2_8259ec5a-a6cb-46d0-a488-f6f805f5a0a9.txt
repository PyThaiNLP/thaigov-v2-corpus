รัฐบาลไทย-ข่าวทำเนียบรัฐบาล-นายกฯ ชื่นชมนักกีฬาไทย คว้า 42 ที่นั่ง โควตาโอลิมปิก 2024


วันจันทร์ที่ 10 มิถุนายน 2567
นายกฯ ชื่นชมนักกีฬาไทย คว้า 42 ที่นั่ง โควตาโอลิมปิก 2024
......
นายกฯ ชื่นชมนักกีฬาไทย คว้า 42 ที่นั่ง โควตาโอลิมปิก 2024
.
นายกฯ ชื่นชมความสามารถนักกีฬาทีมชาติไทย ที่สามารถคว้าโควตาเข้าร่วมการแข่งขัน Olympics Paris 2024 ครั้งที่ 33 ณ กรุงปารีส ประเทศฝรั่งเศส ระหว่างวันที่ 26 กรกฎาคม - 11 สิงหาคม 2567 ได้แล้ว จำนวน 42 ที่นั่ง จาก 12 ชนิดกีฬา ได้แก่ กีฬาแบดมินตัน 9 คน กีฬามวยสากล 8 คน กีฬาจักรยาน 5 คน กีฬาไคท์บอร์ด 2 คน กีฬาเรือใบ 2 คน กีฬายิงปืน 3 คน ปัญจกีฬา 1 คน กีฬาเทควันโด 3 คน กีฬาขี่ม้า 1 คน กีฬาเทเบิลเทนนิส 3 คน กีฬายกน้ำหนัก 4 คน และกีฬาเรือพาย 1 คน
.
โดยนักกีฬาไทยยังมีโอกาสคว้าที่นั่งเพิ่มเติมในรอบคัดเลือก ซึ่งอยู่ระหว่างการคัดเลือกถึงต้นเดือนกรกฎาคมนี้ จาก กอล์ฟ กรีฑา ยูโด และว่ายน้ำ
.
นายกฯ เชื่อมั่นว่านักกีฬาไทยทุกคนจะสามารถเป็นต้นแบบ และเป็นแรงผลักดันให้แก่เยาวชนในด้านความพยายาม มุ่งมั่น ตั้งใจ ที่จะพัฒนาความสามารถและฝึกฝนตนเองต่อไปในอนาคต พร้อมเชิญชวนแฟนกีฬาชาวไทยส่งกำลังใจ แรงเชียร์ให้กับทัพนักกีฬาไทยทุกคน
.
อ่านเพิ่มเติม คลิก https://www.thaigov.go.th/news/contents/details/83966
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/84212