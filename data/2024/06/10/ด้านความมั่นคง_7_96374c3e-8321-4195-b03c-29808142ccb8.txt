รัฐบาลไทย-ข่าวทำเนียบรัฐบาล-นายเกรียง กัลป์ตินันท์ รัฐมนตรีช่วยว่าการกระทรวงมหาดไทย เยี่ยมชมงาน OTOP MIDYEAR 2024 เผย ยอดจำหน่ายสองวันแรกคึกคัก เงินสะพัดกว่า 100 ล้านบาท


วันอาทิตย์ที่ 9 มิถุนายน 2567
09/06/2567
พิมพ์
นายเกรียง กัลป์ตินันท์ รัฐมนตรีช่วยว่าการกระทรวงมหาดไทย เยี่ยมชมงาน OTOP MIDYEAR 2024 เผย ยอดจำหน่ายสองวันแรกคึกคัก เงินสะพัดกว่า 100 ล้านบาท
นายเกรียง กัลป์ตินันท์ รัฐมนตรีช่วยว่าการกระทรวงมหาดไทย เยี่ยมชมงาน OTOP MIDYEAR 2024 เผย ยอดจำหน่ายสองวันแรกคึกคัก เงินสะพัดกว่า 100 ล้านบาท พร้อมเชิญชวน พี่น้องประชาชน มาเที่ยวงาน OTOP MID YEAR 2024 “หลากหลายผลิตภัณฑ์ สีสันภูมิปัญญาไทย”
วันอาทิตย์ที่ 9 มิถุนายน 2567 ที่ศูนย์แสดงสินค้าและการประชุมอิมแพ็ค เมืองทองธานี อำเภอปากเกร็ด จังหวัดนนทบุรี นายเกรียง กัลป์ตินันท์ รัฐมนตรีช่วยว่าการกระทรวงมหาดไทย เที่ยวชมงาน OTOP MIDYEAR 2024 และให้กำลังใจผู้ประกอบการบริเวณโซนต่าง ๆ โดยมี นายวรงค์ แสงเมือง รองอธิบดีกรมการพัฒนาชุมชน ร่วมให้การต้อนรับและนำเที่ยวชม โดยเมื่อเดินทางเข้าสู่บริเวณงาน ได้เดินเที่ยวชมงาน แวะทักทายให้กำลังใจผู้ประกอบการ OTOP โซนต่าง ๆ ซึ่งในระหว่างเที่ยวชมงานก็ได้มีพี่น้องประชาชนมาขอถ่ายรูป และพูดคุยทักทายพี่น้องประชาชนที่มาร่วมอุดหนุน
นายเกรียง กัลป์ตินันท์ รัฐมนตรีช่วยว่าการกระทรวงมหาดไทย กล่าวว่า การจัดงาน OTOP MID YEAR 2024 “หลากหลายผลิตภัณฑ์ สีสันภูมิปัญญาไทย” วันแรกกระแสตอบรับดีตามคาด! ด้วยยอดรวมวันแรก 70,754,983 บาท (ยอดจำหน่าย 66,433,310 บาท และยอดสั่งซื้อ 4,321,673 บาท) การันตีคุณภาพสินค้าดีฝีมือคนไทย ที่แฟนพันธุ์แท้ OTOP ตัวจริงไม่พลาดชวนกันมาอุดหนุนผลิตภัณฑ์จากภูมิปัญญาไทย ช้อปสินค้าล้ำค่าจากฝีมือคนไทย หลากหลายผลิตภัณฑ์ ตอบรับกระแส Thai Soft Power ส่งเสริม สนับสนุน ชุมชน ผู้ผลิต และผู้ประกอบการ OTOP ให้มีรายได้เพิ่มขึ้นจากการจำหน่ายสินค้า โดยวันนี้ (9 มิถุนายน 2567) ถือเป็นวันที่สองของการจัดงาน มีพี่น้องประชาชนให้ความสนใจเข้าร่วมงาน กว่า 30,000 คน ซึ่งการจัดงานในปีนี้ได้นำเอกลักษณ์ภูมิปัญญาที่แสดงความเป็นท้องถิ่นไทยในแต่ละภูมิภาคมาจัดแสดงนิทรรศการ สาธิต และจำหน่ายผลิตภัณฑ์ในพื้นที่จัดงานกว่า 60,000 ตารางเมตร ไม่ว่าจะเป็นโซนนิทรรศการเฉลิมพระเกียรติ โซนนิทรรศการกิจกรรมและการจำหน่ายสินค้าของหน่วยงานภาคี โซน OTOP Trader จังหวัด และ OTOP Trader ประเทศไทย โซนแสดงและจำหน่ายผลิตภัณฑ์ OTOP 3 – 5 ดาว มากกว่า 2,000 บูธ โซน OTOP ชวนชิม มากกว่า 160 ร้านค้าทั่วประเทศ โซน ศิลปิน OTOP กว่า 60 รายที่อนุรักษ์และสืบทอดไว้ซึ่งภูมิปัญญาของคนไทยจากรุ่นสู่รุ่น โซนชุมชนท่องเที่ยว OTOP นวัตวิถี โซนผ้าไทยใส่ให้สนุก โซนจักสานสู่สากล โซนผ้าไทยเป็นมิตรกับสิ่งแวดล้อม กลุ่มผลิตภัณฑ์ผ้าที่มีการย้อมสีธรรมชาติและได้รับการตรวจประเมินคาร์บอนฟุตปริ้นท์ จนได้รับเครื่องหมายรับรองคาร์บอนฟุตปริ้นจากองค์การบริหารจัดการก๊าซเรือนกระจก (องค์การมหาชน) และโซนพิเศษในการจัดงานครั้งนี้ คือ โซน Health & SPA ที่ได้สร้างสรรค์พื้นที่ภายในงานให้ทุกท่านได้สามารถพักผ่อนหย่อนใจไปกับบรรยากาศผ่อนคลายสไตล์สปาไทย พร้อมบริการนวดเพื่อสุขภาพ นวดเพื่อผ่อนคลาย
นอกจากนี้ ภายในงานยังมีกิจกรรมส่งเสริมการขายตลอดทั้งวัน จึงขอเชิญชวน พี่น้องประชาชน มาเที่ยวงาน OTOP MID YEAR 2024 “หลากหลายผลิตภัณฑ์ สีสันภูมิปัญญาไทย” ยังจัดอีก 7 วัน ตั้งแต่วันนี้ – 16 มิถุนายน 2567 รวม 9 วัน ตั้งแต่เวลา 10.00 – 21.00 น. ณ อาคารชาเลนเจอร์ 1 – 3 ศูนย์แสดงสินค้าและการประชุมอิมแพ็ค เมืองทองธานี จังหวัดนนทบุรี อย่าลืมมาชิม ชม ช้อป และเป็นกำลังใจให้พี่น้อง OTOP ไทยทุกคน

ที่มา : https://www.thaigov.go.th/news/contents/details/84200