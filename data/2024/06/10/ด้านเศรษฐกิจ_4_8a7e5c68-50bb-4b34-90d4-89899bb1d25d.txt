รัฐบาลไทย-ข่าวทำเนียบรัฐบาล-ปลัดณัฐพล ร่วมประชุมคณะอนุกรรมการ OFOS ครั้งที่ 3/2567 ดันความคืบหน้านโยบายซอฟต์พาวเวอร์ 


วันอาทิตย์ที่ 9 มิถุนายน 2567
09/06/2567
พิมพ์
ปลัดณัฐพล ร่วมประชุมคณะอนุกรรมการ OFOS ครั้งที่ 3/2567 ดันความคืบหน้านโยบายซอฟต์พาวเวอร์
ปลัดณัฐพล ร่วมประชุมคณะอนุกรรมการ OFOS ครั้งที่ 3/2567 ดันความคืบหน้านโยบายซอฟต์พาวเวอร์
7 มิถุนายน 2567 นายณัฐพล รังสิตพล ปลัดกระทรวงอุตสาหกรรม เข้าร่วมการประชุมคณะอนุกรรมการขับเคลื่อนนโยบาย 1 ครอบครัว 1 ทักษะซอฟต์พาวเวอร์ (One Family One Soft Power : OFOS) ครั้งที่ 3/2567 โดยมีนายสุรพงษ์  สืบวงศ์ลี ในฐานะประธานอนุกรรมการ เป็นประธานในการประชุม และมีนางดวงดาว ขาวเจริญ รองอธิบดีกรมส่งเสริมอุตสาหกรรม และนางสุชาดา โพธิ์เจริญ ที่ปรึกษาปลัดกระทรวงอุตสาหกรรม เข้าร่วมด้วย ผ่านระบบสื่ออิเล็กทรอนิกส์ (ZOOM) ณ ห้องประชุม อก.2 ชั้น 3 อาคาร สปอ.
โดยการประชุมในครั้งนี้ ที่ประชุมได้เห็นชอบให้สำนักงาน ป.ย.ป. จัดงาน OFOS Workshop ในวันที่ 21 มิถุนายน 2567 ณ โรงแรมอนันตรา ริเวอร์ไซด์ กรุงเทพฯ รีสอร์ท เพื่อเป็นเวทีหารือการพัฒนาหลักสูตร OFOS ของแต่ละด้านอุตสาหกรรมซอฟต์พาวเวอร์ทั้ง 11 ด้าน ให้ตอบโจทย์
ความต้องการของผู้ประกอบการภาคเอกชน นำไปสู่การจับคู่งาน (Job Matching) และเพื่อเป็นแนวทางการพัฒนามาตรฐานหลักสูตรและระบบซอฟต์พาวเวอร์คลังหน่วยกิต (National Soft Power Credit Bank) มุ่งสู่การสร้างหลักสูตร OFOS ที่มีคุณภาพและพร้อมเปิดลงทะเบียนในงาน THACCA Splash ต่อไป

ที่มา : https://www.thaigov.go.th/news/contents/details/84204