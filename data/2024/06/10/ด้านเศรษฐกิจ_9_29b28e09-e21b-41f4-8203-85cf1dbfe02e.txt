รัฐบาลไทย-ข่าวทำเนียบรัฐบาล-รองปลัดฯ บรรจง นั่งหัวโต๊ะ พิจารณาคุณสมบัติของผู้ประกอบการเอสเอ็มอีที่ยื่นขอสินเชื่อโครงการลดโลกร้อน (กรุงเทพมหานคร)


วันจันทร์ที่ 10 มิถุนายน 2567
10/06/2567
พิมพ์
รองปลัดฯ บรรจง นั่งหัวโต๊ะ พิจารณาคุณสมบัติของผู้ประกอบการเอสเอ็มอีที่ยื่นขอสินเชื่อโครงการลดโลกร้อน (กรุงเทพมหานคร)
รองปลัดฯ บรรจง นั่งหัวโต๊ะ พิจารณาคุณสมบัติของผู้ประกอบการเอสเอ็มอีที่ยื่นขอสินเชื่อโครงการลดโลกร้อน (กรุงเทพมหานคร)
วันที่ 29 พฤษภาคม 2567 นายบรรจง สุกรีฑา รองปลัดกระทรวงอุตสาหกรรม ประธานอนุกรรมการบริหารกองทุนพัฒนาเอสเอ็มอีตามแนวประชารัฐ ประจำกรุงเทพมหานคร ประชุมคณะอนุกรรมการบริหารกองทุนพัฒนาเอสเอ็มอีตามแนวประชารัฐ พร้อมด้วยนางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรม ในฐานะผู้อำนวยการสำนักงานกองทุนพัฒนาเอสเอ็มอีตามแนวประชารัฐเป็นอนุกรรมการและเลขานุการ โดยมี อนุกรรมการจากหน่วยงานรัฐและเอกชน อาทิ ผู้แทนสภาอุตสาหกรรมฯ สภาหอการค้าฯ สมาพันธ์เอสเอ็มอี กระทรวงพาณิชย์ กระทรวงการคลัง สำนักงานส่งเสริมวิสาหกิจขนาดกลางและขนาดย่อม ธนาคารพัฒนาวิสาหกิจขนาดกลางและขนาดย่อม (SME D Bank) และสมาคมธนาคารไทย เข้าร่วม ผ่านสื่ออิเล็กทรอนิกส์ ระบบโปรแกรม Zoom ณ ห้องประชุม อก.1 สำนักงานปลัดกระทรวงอุตสาหกรรม ทั้งนี้ การประชุมคณะอนุกรรมการบริหารกองทุนฯ เป็นการพิจารณากลั่นกรองคุณสมบัติของผู้ประกอบการเอสเอ็มอีที่ยื่นขอสินเชื่อกองทุนฯ ภายใต้โครงการสินเชื่อลดโลกร้อน (Decarbonize Loan) จำนวน 15 ราย วงเงิน 171.72 ล้านบาท ซึ่งเป็นการพิจารณาเป็นไปตามกรอบหลักเกณฑ์การให้สินเชื่อของกองทุนพัฒนาเอสเอ็มอีตามแนวประชารัฐ

ที่มา : https://www.thaigov.go.th/news/contents/details/84221