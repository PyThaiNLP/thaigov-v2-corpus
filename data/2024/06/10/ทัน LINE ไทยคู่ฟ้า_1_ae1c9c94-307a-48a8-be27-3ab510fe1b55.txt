รัฐบาลไทย-ข่าวทำเนียบรัฐบาล-ชวนเที่ยวงาน OTOP MIDYEAR 2024 "หลากหลายผลิตภัณฑ์ สีสันภูมิปัญญาไทย"


วันจันทร์ที่ 10 มิถุนายน 2567
ชวนเที่ยวงาน OTOP MIDYEAR 2024 "หลากหลายผลิตภัณฑ์ สีสันภูมิปัญญาไทย"
......
ชวนเที่ยวงาน OTOP MIDYEAR 2024 "หลากหลายผลิตภัณฑ์ สีสันภูมิปัญญาไทย"
.
กลับมาอีกครั้งกับงาน OTOP MIDYEAR 2024 งานมหกรรม OTOP ระดับชาติ โดยกรมการพัฒนาชุมชน กระทรวงมหาดไทย ซึ่งในปีนี้ จัดขึ้นเพื่อเฉลิมพระเกียรติปีมหามงคลที่พระบาทสมเด็จพระเจ้าอยู่หัว ทรงเจริญพระชนมพรรษาครบ 6 รอบ 72 พรรษา ในวันที่ 28 กรกฎาคม 2567 ภายใต้แนวคิด "หลากหลายผลิตภัณฑ์ สีสันภูมิปัญญาไทย" โดยมีโซนที่น่าสนใจ ได้แก่
- โซนนิทรรศการเฉลิมพระเกียรติพระบาทสมเด็จพระเจ้าอยู่หัว สะท้อนพระมหากรุณาธิคุณ โครงการพระราชดำริต่าง ๆ
- โซนหน่วยงานภาคีเครือข่ายที่เกี่ยวข้อง การจัดแสดงและจำหน่ายสินค้าของภาครัฐและหน่วยงานต่าง ๆ
- โซน OTOP Trader เพื่อจับคู่ธุรกิจ ร่วมมือพัฒนาและจำหน่ายสินค้า OTOP ที่มีคุณภาพ
- โซนจำหน่ายผลิตภัณฑ์ OTOP ที่มีสินค้ามากกว่า 2,000 ร้านค้า ทั้งผ้าไทย เครื่องมือ เครื่องใช้ อาหาร เครื่องอุปโภคบริโภคต่าง ๆ
- โซนที่ OTOP ชวนชิม จำหน่ายอาหารและเครื่องดื่ม มากกว่า 160 ร้านค้า
.
นอกจากนี้ ยังมีโซนศิลปิน OTOP ที่ชูภูมิปัญญาท้องถิ่นมาให้ผู้ร่วมงานได้รับชมผ่านการสาธิตต่าง ๆ ควบคู่กับการจำหน่ายผลิตภัณฑ์ โซนชุมชนท่องเที่ยว OTOP นวัตวิถี ทั้ง 4 ภาค รวมถึงมีการแสดงบนเวทีซึ่งมีศิลปินหลากหลาย ศิลปินที่มีชื่อเสียงในยุคปัจจุบัน ผลัดเปลี่ยนหมุนเวียนมาแสดงบนเวทีตลอดการจัดงาน
.
ผู้ที่สนใจสามารถเข้าร่วมชมงานได้แต่วันนี้ - 16 มิ.ย. 67 ณ ชาเลนเจอร์ 1-3 ศูนย์แสดงสินค้าและการประชุมอิมแพ็ค เมืองทองธานี ตั้งแต่เวลา 10.00 - 21.00 น.
.
อ่านเพิ่มเติม >> https://www.thaigov.go.th/news/contents/details/84065
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/84211