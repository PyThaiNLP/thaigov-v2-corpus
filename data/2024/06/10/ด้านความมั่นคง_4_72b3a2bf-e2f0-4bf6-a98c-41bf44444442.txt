รัฐบาลไทย-ข่าวทำเนียบรัฐบาล-ผู้ว่าฯ พัทลุง นำพี่น้องประชาชนรับมอบธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 จากจังหวัดสงขลา


วันอาทิตย์ที่ 9 มิถุนายน 2567
09/06/2567
พิมพ์
ผู้ว่าฯ พัทลุง นำพี่น้องประชาชนรับมอบธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 จากจังหวัดสงขลา
ผู้ว่าฯ พัทลุง นำพี่น้องประชาชนรับมอบธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 จากจังหวัดสงขลา พร้อมเชิญชวนพี่น้องประชาชนร่วมกิจกรรมฯ เดิน วิ่ง ปั่น ออกกำลังกาย
ผู้ว่าฯ พัทลุง นำพี่น้องประชาชนรับมอบธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 จากจังหวัดสงขลา พร้อมเชิญชวนพี่น้องประชาชนร่วมกิจกรรมฯ เดิน วิ่ง ปั่น ออกกำลังกาย เจริญรอยตามเบื้องพระยุคลบาท เพื่อถวายความจงรักภักดี และน้อมสำนึกในพระมหากรุณาธิคุณของพระบาทสมเด็จพระเจ้าอยู่หัว
วันนี้ (9 มิ.ย. 67) นางนิศากร วิศิษฏ์สรอรรถ ผู้ว่าราชการจังหวัดพัทลุง เปิดเผยว่า ตนได้นำผู้บริหารส่วนราชการ หน่วยงานรัฐวิสาหกิจ หน่วยงานภาคเอกชน และประชาชนชาวจังหวัดพัทลุง ทุกหมู่เหล่า เข้าร่วมพิธีรับมอบธงตราสัญลักษณ์ กิจกรรมเดิน วิ่ง ปั่น ธงตราสัญลักษณ์เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ซึ่งส่งต่อจากจังหวัดสงขลา โดยมีนายสมนึก พรหมเขียว ผู้ว่าราชการจังหวัดสงขลา นำส่วนราชการ หน่วยงานรัฐวิสาหกิจ หน่วยงานภาคเอกชน และประชาชนชาวจังหวัดสงขลา ส่งมอบธงตราสัญลักษณ์ฯ ให้กับจังหวัดพัทลุง ณ องค์การบริหารส่วนจังหวัดพัทลุง ส่วนหน้าที่ 3 อำเภอป่าบอน จังหวัดพัทลุง โดยระหว่างเส้นทางการเคลื่อนขบวนจะมีกลุ่มพลังมวลชนในพื้นที่พร้อมใจกันสวมเสื้อสีเหลืองตั้งแถวตามแนวถนนร่วมส่งขบวนธงตราสัญลักษณ์ฯ เป็นจำนวนมาก
.
นางนิศากร วิศิษฏ์สรอรรถ ผู้ว่าราชการจังหวัดพัทลุง กล่าวว่า จากนั้นตนได้นำพี่น้องประชาชนเคลื่อนขบวนกิจกรรม เดิน วิ่ง ปั่น ธงตราสัญลักษณ์ งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 โดยนำขบวนกิจกรรม เดิน วิ่ง ปั่น ธงตราสัญลักษณ์งานเฉลิมพระเกียรติฯ พร้อมด้วยหัวหน้าส่วนราชการ และพี่น้องประชาชนชาวพัทลุง เคลื่อนขบวนออกจากองค์การบริหารส่วนจังหวัดพัทลุง ส่วนหน้าที่ 3 อำเภอป่าบอน จังหวัดพัทลุง ไปตามเส้นทางที่กำหนด ถึงบริเวณสำนักงานเทศบาลตำบลป่าบอน อำเภอป่าบอน จังหวัดพัทลุง ระยะทาง 12.3 กิโลเมตร มาประดิษฐานบนแท่นที่เตรียมไว้การจัดกิจกรรมเฉลิมพระเกียรติฯ ณ สำนักงานเทศบาลตำบลป่าบอน อำเภอป่าบอน จังหวัดพัทลุง
.
“โดยจังหวัดพัทลุง จัดกิจกรรม “เดิน วิ่ง ปั่น ธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567” เพื่อแสดงออกถึงความจงรักภักดีและสำนึกในพระมหากรุณาธิคุณของพระบาทสมเด็จพระเจ้าอยู่หัว มีการจัดนิทรรศการเฉลิมพระเกียรติพระบาทสมเด็จพระเจ้าอยู่หัวเกี่ยวกับพระราชประวัติและพระราชกรณียกิจ การฉายภาพยนตร์เฉลิมพระเกียรติเกี่ยวกับประวัติศาสตร์ชาติไทย มีการจิตอาสาบำเพ็ญสาธารณประโยชน์และบำเพ็ญสาธารณกุศล การแสดงพื้นบ้าน การแสดงศิลปวัฒนธรรมท้องถิ่น และกิจกรรมอื่น ๆ เพื่อเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ณ บริเวณเทศบาลตำบลป่าบอน อำเภอป่าบอน และในวันที่ 11 มิถุนายน 2567 เวลา 07.30 น. จะมีการจัดขบวนเดิน วิ่ง ปั่น เพื่อส่งต่อธงตราสัญลักษณ์ฯ ให้แก่จังหวัดนครศรีธรรมราช ณ โครงการส่งน้ำและบำรุงรักษาปากพนังบน อำเภอชะอวด จังหวัดนครศรีธรรมราชต่อไป” นางนิศากรฯ กล่าว
.
นางนิศากร วิศิษฏ์สรอรรถ ผู้ว่าราชการจังหวัดพัทลุง กล่าวในช่วงท้ายว่า พวกเราชาวจังหวัดพัทลุง ต่างก็มีความปลาบปลื้มปิติเป็นล้นพ้น ที่ได้มาร่วมกันแสดงความจงรักภักดีและสำนึกในพระมหากรุณาธิคุณ อย่างหาที่สุดมิได้ เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ในโอกาสมหามงคลสมัยพิเศษยิ่งนี้ จึงขอเชิญชวนพี่น้องประชาชนทุกจังหวัด ทุกพื้นที่ ทุกภูมิภาคของประเทศ ได้ร่วมแรงรวมใจเข้าร่วมกิจกรรม เดิน วิ่ง ปั่น ธงตราสัญลักษณ์ฯ ที่จะจัดขึ้นในแต่ละจังหวัด ไม่ว่าจะเดิน วิ่ง ปั่น หรือร่วมแจกจ่ายน้ำ หรือกิจกรรมจิตอาสาอื่น เพื่อแสดงให้เห็นถึงพลังแห่งความสามัคคีของเราทุกคน และแสดงถึงความรักของคนไทยที่มีแด่พระบาทสมเด็จพระเจ้าอยู่หัว ด้วยการปฏิบัติบูชา ลุกขึ้นมา เดิน วิ่ง ปั่น ออกกำลังกาย เจริญรอยตามเยื้องพระยุคลบาทที่ทรงเป็นต้นแบบของการดูแลรักษาสุขภาพให้แข็งแรง โดยสามารถสอบถามรายละเอียดเพิ่มเติมได้ที่ที่ทำการปกครองจังหวัด หรือ สำนักงานจังหวัด ซึ่งตั้งอยู่ที่อาคารศาลากลางจังหวัด หรือที่ทำการปกครองอำเภอ ณ ที่ว่าการอำเภอทั่วประเทศ หรือสายด่วนศูนย์ดำรงธรรม 1567 โทรฟรีตลอด 24 ชั่วโมง
.
#พระราชพิธีมหามงคลเฉลิมพระชนมพรรษา6รอบ28กรกฎาคม2567 #เดินวิ่งปั่นธงตราสัญลักษณ์ฯ #กระทรวงมหาดไทย

ที่มา : https://www.thaigov.go.th/news/contents/details/84197