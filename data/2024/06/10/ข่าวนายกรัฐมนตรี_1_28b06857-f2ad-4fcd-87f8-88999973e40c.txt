รัฐบาลไทย-ข่าวทำเนียบรัฐบาล-​นายกฯ สั่งการหน่วยงานที่เกี่ยวข้องยกระดับมาตรการป้องกันการลักลอบน้ำมันปาล์มเถื่อนเข้ามาทางภาคใต้ของไทย รวมถึงเพิ่มความเข้มข้นเฝ้าระวังการลักลอบของเถื่อนทุกชนิด


วันจันทร์ที่ 10 มิถุนายน 2567
10/06/2567
พิมพ์
​นายกฯ สั่งการหน่วยงานที่เกี่ยวข้องยกระดับมาตรการป้องกันการลักลอบน้ำมันปาล์มเถื่อนเข้ามาทางภาคใต้ของไทย รวมถึงเพิ่มความเข้มข้นเฝ้าระวังการลักลอบของเถื่อนทุกชนิด
​นายกฯ สั่งการหน่วยงานที่เกี่ยวข้องยกระดับมาตรการป้องกันการลักลอบน้ำมันปาล์มเถื่อนเข้ามาทางภาคใต้ของไทย รวมถึงเพิ่มความเข้มข้นเฝ้าระวังการลักลอบของเถื่อนทุกชนิด
วันนี้ (10 มิถุนายน 2567) เวลา 15.15 น. ณ ห้องโดมทอง ตึกไทยคู่ฟ้า ทำเนียบรัฐบาล นายเศรษฐา ทวีสิน นายกรัฐมนตรี ร่วมกับพลตำรวจโท จิรภพ ภูริเดช ผู้บัญชาการตำรวจสอบสวนกลาง พลเรือโท นเรศ วงศ์ตระกูล รองเสนาธิการทหารเรือ (สายงานยุทธการ) และนายธีรัชย์ อัตนวานิช อธิบดีกรมศุลกากร หารือประเด็นการลักลอบน้ำเข้าน้ำมันปาล์มเถื่อนทางภาคใต้ของประเทศไทย
นายกรัฐมนตรีกล่าวว่า จากข้อมูลพบว่า มีการลักลอบนำน้ำมันปาล์มเถื่อนจากประเทศเพื่อนบ้านเข้ามาทางภาคใต้ของประเทศไทย ส่งผลให้ราคาปาล์มในประเทศถูกลง โดยนายกฯ ได้สั่งการให้หน่วยงานที่เกี่ยวข้องยกระดับมาตรการการป้องกันการลักลอบน้ำมันปาล์มเถื่อนมายังประเทศไทย รวมถึงของเถื่อนทุกชนิด ขอให้เพิ่มความเข้มข้นในการเฝ้าระวัง รวมถึงจับกุมผู้ร่วมขบวนการนำมาขยายผลต่อไป

ที่มา : https://www.thaigov.go.th/news/contents/details/84235