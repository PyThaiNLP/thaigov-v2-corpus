รัฐบาลไทย-ข่าวทำเนียบรัฐบาล-ครม.เห็นชอบงบปี 67 เพิ่มเติม 122,000 ล้าน เพื่อกระตุ้นเศรษฐกิจ


วันจันทร์ที่ 10 มิถุนายน 2567
10/06/2567
พิมพ์
ครม.เห็นชอบงบปี 67 เพิ่มเติม 122,000 ล้าน เพื่อกระตุ้นเศรษฐกิจ
วันเสาร์ ที่ 8 มิ.ย.67
ต่อจากนี้ไป ขอเชิญรับฟังไทยคู่ฟ้า
คณะรัฐมนตรีเห็นชอบงบประมาณรายจ่ายเพิ่มเติมประจำปี 2567 วงเงิน 122,000
ล้านบาทเพื่อกระตุ้นและสร้างความเข้มแข็งแก่ระบบเศรษฐกิจ สำหรับดำเนินโครงการเติมเงิน 10,000
บาทผ่านดิจิทัลวอลเล็ต ซึ่งจะต้องลงทะเบียนผู้เข้าร่วมโครงการภายในปีงบประมาณ 2567
ให้สามารถเบิกจ่ายงบเพิ่มเติมได้ทันภายในปีงบประมาณและสอดคล้องกับพระราชบัญญัติวินัยการเงินการคลัง
โดยเมื่อรวมกับงบปี 2567 จำนวน 3.48 ล้านล้านบาทแล้ว เพิ่มขึ้นจากปีงบ 2566 ร้อยละ 13.1
ซึ่งเท่ากับกรอบวงเงินตามแผนการคลังระยะปานกลาง ปี 2568 – 2571 ฉบับทบทวนครั้งที่ 2
สำหรับงบลงทุนและงบชำระคืนต้นเงินกู้
มีสัดส่วนอยู่ภายในกรอบที่กำหนดตามพระราชบัญญัติวินัยการเงินการคลังของรัฐ พ.ศ.2561
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/84215