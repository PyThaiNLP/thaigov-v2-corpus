รัฐบาลไทย-ข่าวทำเนียบรัฐบาล-จังหวัดชลบุรี ส่งมอบธงตราสัญลักษณ์ งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ให้กับจังหวัดฉะเชิงเทรา


วันอาทิตย์ที่ 9 มิถุนายน 2567
09/06/2567
พิมพ์
จังหวัดชลบุรี ส่งมอบธงตราสัญลักษณ์ งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ให้กับจังหวัดฉะเชิงเทรา
จังหวัดชลบุรี ส่งมอบธงตราสัญลักษณ์ งานเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ให้กับจังหวัดฉะเชิงเทรา
วันนี้ (9 มิ.ย. 67) นายธวัชชัย ศรีทอง ผู้ว่าราชการจังหวัดชลบุรี เป็นประธานนำขบวนธงตราสัญลักษณ์ ทั้ง 72 ธง พร้อมขบวนเดิน วิ่ง ปั่น เคลื่อนขบวนมายังบริเวณสะพานเทพหัสดิน องค์การบริหารส่วนตำบลท่าข้าม อำเภอบางปะกง จังหวัดฉะเชิงเทรา เพื่อทำพิธีส่งมอบธงตราสัญลักษณ์ ให้กับจังหวัดฉะเชิงเทรา โดยมีนายชลธี ยังตรง ผู้ว่าราชการจังหวัดฉะเชิงเทราเป็นผู้รับธงตราสัญลักษณ์ฯ ในกิจกรรม เดิน วิ่ง ปั่น ธงตราสัญลักษณ์งานเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 โดยมีนายชัยพร แพภิรมย์รัตน์ รองผู้ว่าราชการจังหวัดชลบุรี พันเอกประเสริฐ ใจกล้า รองผู้บัญชาการมณฑลทหารบกที่ 14 หัวหน้าส่วนราชการจังหวัดชลบุรี ข้าราชการ ศาล ทหาร ตำรวจ ประชาชน เข้าร่วมพิธีฯ เป็นจำนวนมาก
.
นายธวัชชัย ศรีทอง ผู้ว่าราชการจังหวัดชลบุรี กล่าวว่า สำหรับกิจกรรมเดิน วิ่ง ปั่น ธงตราสัญลักษณ์งานเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 กระทรวงมหาดไทยจัดขึ้นเพื่อเฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ 72 พรรษา 28 กรกฎาคม 2567 อีกทั้งยังเพื่อให้ประชาชนมีส่วนร่วมแสดงความจงรักภักดีต่อพระบาทสมเด็จพระเจ้าอยู่หัว ร่วมกันเผยแพร่พระเกียรติคุณของพระบาทสมเด็จพระเจ้าอยู่หัวให้เป็นไปอย่างกว้างขวาง และเพื่อส่งเสริมให้พี่น้องประชาชนหันมาดูแลสุขภาพเพื่อทำให้สุขภาพร่างกายแข็งแรงด้วยการออกกำลังกาย
“จังหวัดชลบุรี ได้รับมอบธงตราสัญลักษณ์ฯ เป็นจังหวัดลำดับที่ 4 ในสายที่ 7 ซึ่งเริ่มต้นตั้งแต่จังหวัดตราด จังหวัดจันทบุรี และจังหวัดระยอง โดยจังหวัดชลบุรีได้จัดกิจกรรมเดิน วิ่ง ปั่น ธงตราสัญลักษณ์ฯ เพื่อเป็นการเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ให้พสกนิกรทุกหมู่เหล่าได้มีส่วนร่วมในการแสดงความจงรักภักดีและน้อมสำนึกในพระมหากรุณาธิคุณของพระบาทสมเด็จพระเจ้าอยู่หัว ด้วยการปฏิบัติบูชา ซึ่งกิจกรรมดังกล่าวจะเป็นการเดิน วิ่ง ปั่น ธงตราสัญลักษณ์เฉลิมพระเกียรติฯ เส้นทางละ 72 คัน รวม 10 เส้นทาง 720 คัน ส่งต่อไปยังทุกจังหวัดและเคลื่อนขบวนธงตราสัญลักษณ์จากทุกภูมิภาคเข้ามายังกระทรวงมหาดไทย เพื่อนำเข้าขบวนเชิญคนโทน้ำพระพุทธมนต์ศักดิ์สิทธิ์ งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567” นายธวัชชัยฯ กล่าว
-
นายธวัชชัย ศรีทอง ผู้ว่าราชการจังหวัดชลบุรี กล่าวต่ออีกว่า หลังจากที่ได้ส่งมอบธงตราสัญลักษณ์ให้จังหวัดฉะเชิงเทราเป็นที่เรียบร้อยแล้ว พี่น้องประชาชนชาวจังหวัดฉะเชิงเทรา ก็จะได้เข้าร่วมกิจกรรม เดิน วิ่ง ปั่น ธงตราสัญลักษณ์งานเฉลิมพระเกียรติฯ พร้อมด้วยการจัดกิจกรรมเฉลิมฉลองธงตราสัญลักษณ์งานเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ของจังหวัดฉะเชิงเทรา
“ตนขอเป็นตัวแทนส่วนราชการ ภาคเอชน ภาคีเครือข่าย และพี่น้องประชาชนชาวจังหวัดชลบุรี ขอขอบคุณหน่วยงานที่เกี่ยวข้องทุกภาคส่วน ตลอดจนถึงพี่น้องประชาชนชลบุรี และในจังหวัดข้างเคียง ที่ได้ร่วมด้วยช่วยกัน กิจกรรมเดิน วิ่ง ปั่น ธงตราสัญลักษณ์งานเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 มาโดยตลอด ไม่ว่าจะเป็นกิจกรรมเดิน ปั่น วิ่ง ธงตราสัญลักษณ์ฯ การเฉลิมฉลองธงตราสัญลักษณ์ ได้อย่างสมพระเกียรติ ซี่งแสดงให้เห็นถึงพลังแห่งความสามัคคีของเราทุกคน และแสดงถึงความรักของคนไทยที่มีแด่พระบาทสมเด็จพระเจ้าอยู่หัว ทั้งนี้ หากพี่น้องประขาชนในจังหวัดฉะเชิงเทรา และจังหวัดใกล้เคียงหรือจังหวัดที่กำลังมีกิจกรรมเดิน ปั่น วิ่ง ธงตราสัญลักษณ์ฯ มีข้อสงสัยหรืออยากจะมีส่วนร่วมในกิจกรรม หรือ มีความปรารถนาตั้งใจอยากจะสนับสนุนอาหาร อาหารว่าง หรือ น้ำดื่ม สำหรับการจัดกิจกรรมของแต่ละจังหวัด สามารถแจ้งความประสงค์ได้ที่ ที่ทำการปกครองจังหวัด หรือ สำนักงานจังหวัด ซึ่งตั้งอยู่ที่อาคารศาลากลางจังหวัด หรือ แจ้งที่ที่ทำการปกครองอำเภอ ณ ที่ว่าการอำเภอทั่วประเทศ หรือ สอบถามรายละเอียดเพิ่มเติมได้ที่สายด่วนศูนย์ดำรงธรรม 1567 โทรฟรีตลอด 24 ชั่วโมง” นายธวัชชัยฯ กล่าวทิ้งท้าย
-
#พระราชพิธีมหามงคลเฉลิมพระชนมพรรษา6รอบ28กรกฎาคม2567 #เดินวิ่งปั่นธงตราสัญลักษณ์ฯ #กระทรวงมหาดไทย

ที่มา : https://www.thaigov.go.th/news/contents/details/84198