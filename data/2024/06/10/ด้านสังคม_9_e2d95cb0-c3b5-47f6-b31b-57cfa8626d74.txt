รัฐบาลไทย-ข่าวทำเนียบรัฐบาล-รมว.ประเสริฐ ให้การต้อนรับ ผู้แทน UNESCO หารือการสนับสนุนด้าน AI ของไทย


วันจันทร์ที่ 10 มิถุนายน 2567
รมว.ประเสริฐ ให้การต้อนรับ ผู้แทน UNESCO หารือการสนับสนุนด้าน AI ของไทย
รมว.ประเสริฐ ให้การต้อนรับ ผู้แทน UNESCO หารือการสนับสนุนด้าน AI ของไทย
วันนี้ (10 มิถุนายน 2567) นายประเสริฐ จันทรรวงทอง รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) ให้การต้อนรับ ผู้แทนระดับสูง UNESCO Ms. Soohyun Kim ตำแหน่งผู้อำนวยการสำนักงานกรุงเทพฯ ขององค์การ UNESCO ประจำภูมิภาคตะวันออกเฉียงใต้ และผู้แทนองค์การยูเนสโกประจำประเทศไทย สปป.ลาว เมียนมา และสิงคโปร์ ในโอกาสการเข้าเยี่ยมคารวะและหารือในประเด็นการสนับสนุนการปรับเปลี่ยนไปสู่ดิจิทัลและการพัฒนาด้าน AI โดยเฉพาะอย่างยิ่ง การกำกับดูแลและจริยธรรมปัญญาประดิษฐ์ ทั้งในระดับประเทศและภูมิภาค รวมถึงการเสนอเป็นเจ้าภาพจัดการประชุม Global Forum on AI Ethics 2025 ของประเทศไทย ร่วมกับ UNESCO โดยมี นายสุทธิเกียรติ วีระกิจพานิช ที่ปรึกษารัฐมนตรีว่าการกระทรวงดีอี นางสาวกัลยา ชินาธิวร ที่ปรึกษาด้านต่างประเทศกระทรวงดีอี ดร.ชัยชนะ มิตรพันธ์ ผู้อำนวยการสำนักงานพัฒนาธุรกรรมทางอิเล็กทรอนิกส์ (ETDA) พร้อมด้วยผู้แทนจากสำนักงานคณะกรรมการดิจิทัลเพื่อเศรษฐกิจและสังคมแห่งชาติ และสำนักงานส่งเสริมเศรษฐกิจดิจิทัล และผู้ที่เกี่ยวข้องเข้าร่วม ณ ห้องรับรองต่างประเทศ ชั้น 9 กระทรวงดิจิทัลเพื่อเศรษฐกิจและสังคม
------------------------------------

ที่มา : https://www.thaigov.go.th/news/contents/details/84242