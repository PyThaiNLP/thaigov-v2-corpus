รัฐบาลไทย-ข่าวทำเนียบรัฐบาล-ธ.ก.ส. ชวนลูกค้ายืนยันตัวตนตามนโยบายดีอี ภายใน 13 ก.ค. นี้ ย้ำ! สามารถใช้บริการ BAAC Mobile ได้ตามปกติ


วันจันทร์ที่ 10 มิถุนายน 2567
10/06/2567
พิมพ์
ธ.ก.ส. ชวนลูกค้ายืนยันตัวตนตามนโยบายดีอี ภายใน 13 ก.ค. นี้ ย้ำ! สามารถใช้บริการ BAAC Mobile ได้ตามปกติ
ดีอีออกมาตรการตรวจสอบซิมการ์ดโทรศัพท์มือถือที่ผูกบัญชีธนาคาร เพื่อกำจัดบัญชีม้า ซิมผี และแก้ไขปัญหามิจฉาชีพที่ระบาดอยู่ โดยในระหว่างดำเนินการ ลูกค้า ธ.ก.ส. ยังสามารถใช้บริการบนแอปพลิเคชัน BAAC Mobile ได้ตามปกติ
นายไพศาล หงษ์ทอง ผู้ช่วยผู้จัดการธนาคารเพื่อการเกษตรและสหกรณ์การเกษตร (ธ.ก.ส.) เปิดเผยว่า ตามที่กระทรวงดิจิทัลเพื่อเศรษฐกิจและสังคม (ดีอี) ได้ออกมาตรการตรวจสอบซิมการ์ดโทรศัพท์มือถือที่ผูกกับบัญชีธนาคาร หรือโมบายแบงก์กิ้ง เพื่อกำจัดบัญชีม้า ซิมผี และแก้ไขปัญหามิจฉาชีพที่ระบาดอยู่ในขณะนี้ ซึ่งกระบวนการในการตรวจสอบข้อมูลใช้ระยะเวลา 120 วัน เริ่มตั้งแต่วันที่ 27 พฤษภาคม ที่ผ่านมา โดยในระหว่างดำเนินการ ลูกค้า ธ.ก.ส. ยังสามารถใช้บริการบนแอปพลิเคชัน BAAC Mobile ได้ตามปกติ เพื่อลดผลกระทบจากการดำเนินงาน ลดความกังวลและอำนวยความสะดวกให้กับลูกค้า ในโอกาสนี้ สำหรับผู้ที่ถือครองซิมการ์ดที่ยังไม่ได้ดำเนินการยืนยันตัวตน สามารถไปยืนยันตัวตนได้ที่ศูนย์บริการค่ายมือถือได้ทุกสาขาทั่วประเทศ ภายในวันที่ 13 กรกฎาคม 2567

ที่มา : https://www.thaigov.go.th/news/contents/details/84210