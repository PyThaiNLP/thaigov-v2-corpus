รัฐบาลไทย-ข่าวทำเนียบรัฐบาล-​“รัดเกล้า” เผย รัฐบาล โดยก.อุตสาหกรรม  เล็งพัฒนา เสริมทักษะ จัดกิจกรรม SME D Bank x TikTok สร้างปรากฏการณ์ครั้งแรก ณ เมืองคอน ยกทัพ TikToker สอน Live commerce ฟรี! 


วันจันทร์ที่ 10 มิถุนายน 2567
10/06/2567
พิมพ์
​“รัดเกล้า” เผย รัฐบาล โดยก.อุตสาหกรรม  เล็งพัฒนา เสริมทักษะ จัดกิจกรรม SME D Bank x TikTok สร้างปรากฏการณ์ครั้งแรก ณ เมืองคอน ยกทัพ TikToker สอน Live commerce ฟรี!
​“รัดเกล้า” เผย รัฐบาล โดยก.อุตสาหกรรม เล็งพัฒนา เสริมทักษะ จัดกิจกรรม SME D Bank x TikTok สร้างปรากฏการณ์ครั้งแรก ณ เมืองคอน ยกทัพ TikToker สอน Live commerce ฟรี! หนุนเอสเอ็มอี ปั้นยอดขาย สร้างรายได้สุดปัง 14.มิ.ย.นี้ เจอกัน จ.นครศรีธรรมราช
วันที่ 10 มิถุนายน 2567 นางรัดเกล้า อินทวงศ์ สุวรรณคีรี รองโฆษกประจำสำนักนายกรัฐมนตรี เปิดเผยว่า ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank  จับมือ TikTok Thailand แพลตฟอร์มวิดีโอสั้นชั้นนำระดับโลก  จัดกิจกรรมติดอาวุธความรู้ให้แก่ผู้ประกอบการเอสเอ็มอีไทย ในการทำตลาดยุคใหม่ที่ทันสมัย โดยเฉพาะการไลฟ์สดขายสินค้า หรือ Live commerce ที่กำลังได้รับความนิยมอย่างสูง ด้วยการจัดงานยิ่งใหญ่ “Live commerce กับ TikTokerของแทร่” Get Started With TikTok  ฟรี โดยเมื่อวันที่  8 มิถุนายน 2567 เวลา 08.00-16.00 น. เปิดให้ผู้สนใจ เข้าร่วมงานได้ฟรี ณ ประสานสุข วิลล่า บีช รีสอร์ท อ.สิชล จ.นครศรีธรรมราช โดยได้รับเกียรติจาก นางสาวพิมพ์ภัทรา วิชัยกุล รัฐมนตรีว่าการกระทรวงอุตสาหกรรม เป็นประธานเปิดงาน พร้อมด้วย นายพิชิต มิทราวงศ์ กรรมการผู้จัดการ SME D Bank แนะนำบริการ “เติมทุนคู่พัฒนา” สนับสนุนผู้ประกอบการเอสเอ็มอีเข้าถึงแหล่งทุนดอกเบี้ยพิเศษและบริการด้านพัฒนา
งานดังกล่าว นับเป็นครั้งแรก ที่จัดขึ้น ที่ จังหวัดนครศรีธรรมราช   พร้อมรวบรวมเหล่า “TikToker” กว่า 15 ช่อง ที่มียอดวิวรวมกันมากกว่า 10 ล้านวิว มาไว้ในงานเดียว เช่น ฟ้ารุ่ง ยุติธรรม (Miss Thailand Universe 2007) , คิตตี้นาตาชา (ทองเพชรเอวSศัลย์), ช่างเถอะ พี่ปี้ เป็นต้น เพื่อให้คำปรึกษาและแนะนำการเริ่มต้นเป็น TikToker พร้อมสอนเทคนิคสร้างคอนเทนต์ ทำไลฟ์สดขายสินค้า ช่วยให้ผู้ประกอบการเอสเอ็มอี ได้เรียนรู้และนำไปต่อยอดธุรกิจ เพิ่มยอดขาย สร้างรายได้ เข้าถึงผู้บริโภคได้รวดเร็วและกว้างขวาง นอกจากนั้น ยังมีการออกบูธขายสินค้าของดีประจำท้องถิ่นกว่า 30 ราย ผู้สนใจลงทะเบียนร่วมงานได้ฟรี โดยสแกน QR Code ในโปสเตอร์ประชาสัมพันธ์ หรือแอดไลน์ @DXbySMEDBank สอบถามข้อมูลได้ที่ Call center 1357 และhttps://www.thaipr.net/finance/3479673
“ถือเป็นกิจกรรมดีๆ ที่รัฐบาลได้ส่งเสริม เพื่อที่จะต่อยอดการพัฒนา ผู้ประกอบการเอสเอ็มอี โดยวันที่ 14 มิถุนายน จัดขึ้นอีกครั้งที่จ.นครศรีธรรมราช และครั้งต่อไปจะขึ้นเหนือ เพื่อไปจัดที่จ.เชียงใหม่ในต้นเดือน ก.ค. นี้ ขอชวนเอสเอ็มอีไทยเตรียมตัวให้พร้อมเพื่อเข้าร่วมงาน พลาดไม่ได้เลยจริงๆ กับกิจกรรมดีๆ เช่นนี้” รองโฆษกฯ รัดเกล้า กล่าว

ที่มา : https://www.thaigov.go.th/news/contents/details/84207