รัฐบาลไทย-ข่าวทำเนียบรัฐบาล-โฆษกรัฐบาล เผย นายกฯ ชื่นชมนักกีฬาไทย ทำผลงานยอดเยี่ยม คว้า 6 แชมป์เอเชียใน Siam Watercraft - WGP#1 Waterjet Asian Championships 2024 


วันจันทร์ที่ 10 มิถุนายน 2567
10/06/2567
พิมพ์
โฆษกรัฐบาล เผย นายกฯ ชื่นชมนักกีฬาไทย ทำผลงานยอดเยี่ยม คว้า 6 แชมป์เอเชียใน Siam Watercraft - WGP#1 Waterjet Asian Championships 2024
โฆษกรัฐบาล เผย นายกฯ ชื่นชมนักกีฬาไทย ทำผลงานยอดเยี่ยม คว้า 6 แชมป์เอเชียใน Siam Watercraft - WGP#1 Waterjet Asian Championships 2024 สะท้อนศักยภาพด้านกีฬาของไทยในเวทีโลก สร้างความภาคภูมิใจให้แก่คนไทยทั้งประเทศ
วันนี้ (10 มิถุนายน 2567) นายชัย วัชรงค์ โฆษกประจำสำนักนายกรัฐมนตรี เปิดเผยว่า นายเศรษฐา ทวีสิน นายกรัฐมนตรี ยินดีกับนักกีฬาเจ็ตสกีไทย ทำผลงานยอดเยี่ยม คว้าแชมป์เอเชีย ทั้งหมด 6 รุ่น ในการแข่งขันเจ็ตสกีชิงแชมป์เอเชีย Siam Watercraft - WGP#1 Waterjet Asian Championships 2024 สนามแรก ระหว่างวันที่ 6 – 9 มิถุนายน 2567 ณ นครโอซากา (Osaka) ประเทศญี่ปุ่น
โดยผลงานของนักกีฬาไทยที่คว้าแชมป์เอเชีย ทั้งหมด 6 รุ่น ประกอบด้วย
1. รุ่น PRO-AM RUNABOUT 1100 OPEN แชมป์อันดับ 1 ได้แก่ สุภทัต ฟูตระกูล
2. รุ่น VETERANS RUNABOUT LIMITED แชมป์อันดับ 1 ได้แก่ ธีระพงษ์ พิมพาวัตร
3. รุ่น EXPERT SKI GP แชมป์อันดับ 1 ได้แก่ ธนวิชญ์ โมลี
4. รุ่น JUNIOR 13-15 SKI 4 STROKE LITES แชมป์อันดับ 1 ได้แก่ อินทัช หลงนิยม
5. รุ่น JUNIOR 8-13 Yrs. 1 LAP SLALOM SKI 1100 STOCK แชมป์อันดับ 1 ได้แก่ ธนธรรม กุลกำม์ธร
6. รุ่น JUNIOR 1 LAP SLALOM 8-13 Yrs. SPARK STOCK แชมป์อันดับ 1 ได้แก่ ธนธรรม กุลกำม์ธร
“นายกรัฐมนตรียินดีกับความสำเร็จของนักกีฬาไทยที่สามารถคว้าแชมป์อันดับ 1 ในการแข่งขันเจ็ตสกีครั้งนี้ แสดงถึงศักยภาพของนักกีฬาไทยเเละเป็นผลสำเร็จจากการฝึกซ้อม ความมุ่งมั่น ตั้งใจของนักกีฬา สร้างความภาคภูมิใจให้แก่พี่น้องประชาชนคนไทยทุกคน” นายชัย กล่าว
ทั้งนี้ หลังจากจบการแข่งรอบนี้แล้ว ในวันที่ 11 - 15 ธันวาคม 2567 ณ หาดจอมเทียน เมืองพัทยา ประเทศไทย จะมีการแข่งขัน WGP#1 Waterjet World Cup and World Series รอบที่ 3 คู่ขนานกับ การแข่งขัน WGP#1 Asian Championships จึงขอเชิญชวนพี่น้องประชาชนร่วมส่ง แรงเชียร์ แรงใจ ให้กับนักกีฬาไทยในการแข่งขันรอบต่อไปด้วย

ที่มา : https://www.thaigov.go.th/news/contents/details/84214