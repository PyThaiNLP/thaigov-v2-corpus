รัฐบาลไทย-ข่าวทำเนียบรัฐบาล-ดีอี ร่วมงาน K-Smart City & Service Tech Day 2024 ขับเคลื่อนเทคโนโลยีร่วมกัน ระหว่างไทย-เกาหลี


วันจันทร์ที่ 10 มิถุนายน 2567
ดีอี ร่วมงาน K-Smart City & Service Tech Day 2024 ขับเคลื่อนเทคโนโลยีร่วมกัน ระหว่างไทย-เกาหลี
ดีอี ร่วมงาน K-Smart City & Service Tech Day 2024 ขับเคลื่อนเทคโนโลยีร่วมกัน ระหว่างไทย-เกาหลี
วันนี้ (10 มิถุนายน 2567) นายณัฐพล ณัฏฐสมบูรณ์ รองปลัดกระทรวงดิจิทัลเพื่อเศรษฐกิจและสังคม (ดีอี) ร่วมงาน K - Smart City & Service Tech Day 2024 พร้อมทั้งกล่าวต้อนรับผู้เข้าร่วมงาน ซึ่งงานจัดขึ้นเป็นครั้งที่ 5 เพื่อขับเคลื่อนการดำเนินงานความร่วมมือภายใต้บันทึกความเข้าใจระหว่างกระทรวงดิจิทัลเพื่อเศรษฐกิจและสังคม และสำนักงานส่งเสริมเศรษฐกิจดิจิทัล (Depa) กับ กระทรวงที่ดินโครงสร้างพื้นฐาน และการขนส่งของสาธารณรัฐเกาหลีและสำนักงานพาณิชย์เกาหลี ในมิติของการพัฒนาเทคโนโลยีเพื่อเพิ่มศักยภาพทางเศรษฐกิจ สังคม และความยั่งยืนทางด้านสิ่งแวดล้อม โดยเฉพาะความร่วมมือในการพัฒนาเมืองอัจฉริยะร่วมกันในด้านต่างๆ ณ โรงแรมคาร์ลตัน กรุงเทพ สุขุมวิท
ในงาน รดศ.ณัฐพล ได้เน้นย้ำถึงกลไกความร่วมมือที่สำคัญที่ขับเคลื่อนการดำเนินงานระหว่างไทยและสาธารณรัฐเกาหลีให้ก้าวหน้าและเพิ่มพูนใน ๔ มิติหลัก หรือ “4Cs” ดังนี้ ความร่วมมือ (Collaboration) การร่วมสร้าง (Co-Creation) การพัฒนาขีดความสามารถ (Capacity Building) และการแข่งขัน (Competition) เพื่อผลักดันให้เกิดความร่วมมือ และนำไปสู่ การต่อยอดโครงการที่จะเป็นประโยชน์ต่อประเทศอย่างเป็นรูปธรรมมากยิ่งขึ้น
------------------------------------

ที่มา : https://www.thaigov.go.th/news/contents/details/84239