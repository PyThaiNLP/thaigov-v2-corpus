รัฐบาลไทย-ข่าวทำเนียบรัฐบาล-จังหวัดร้อยเอ็ด จัดกิจกรรมเฉลิมฉลองธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567


วันจันทร์ที่ 10 มิถุนายน 2567
10/06/2567
พิมพ์
จังหวัดร้อยเอ็ด จัดกิจกรรมเฉลิมฉลองธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567
จังหวัดร้อยเอ็ด จัดกิจกรรมเฉลิมฉลองธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ผู้ว่าฯ เชิญชวนพี่น้องประชาชนร่วมแรงร่วมใจเข้าร่วมกิจกรรม เดิน วิ่ง ปั่น ธงตราสัญลักษณ์
จังหวัดร้อยเอ็ด จัดกิจกรรมเฉลิมฉลองธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ด้านผู้ว่าฯ เชิญชวนพี่น้องประชาชนร่วมแรงร่วมใจเข้าร่วมกิจกรรม เดิน วิ่ง ปั่น ธงตราสัญลักษณ์ฯ เพื่อแสดงถึงพลังแห่งความสามัคคีและความรักของคนไทยที่มีแด่พระบาทสมเด็จพระเจ้าอยู่หัว
วันนี้ (10 มิ.ย. 67) นายทรงพล ใจกริ่ม ผู้ว่าราชการจังหวัดร้อยเอ็ด เปิดเผยว่า วานนี้ที่ลานหอโหวดชมเมือง อำเภอเมืองร้อยเอ็ด ตนได้เป็นประธานในการจัดกิจกรรมเฉลิมฉลองธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 โดยมีหัวหน้าส่วนราชการ เหล่ากาชาดจังหวัดร้อยเอ็ด ชมรมแม่บ้านมหาดไทย หัวหน้าหน่วยงาน ผู้บริหารองค์กรปกครองส่วนท้องถิ่น ภาคเอกชน และประชาชน เข้าร่วมกิจกรรมเฉลิมฉลองกันอย่างพร้อมเพรียง
นายทรงพล ใจกริ่ม ผู้ว่าราชการจังหวัดร้อยเอ็ด กล่าวว่า ภายในงานมีการจัดนิทรรศการเกี่ยวกับพระราชประวัติและพระราชกรณียกิจในด้านต่างๆ กิจกรรมจิตอาสาบำเพ็ญสาธารณประโยชน์และบำเพ็ญสาธารณกุศล การแสดงเทิดพระเกียรติฯ การแสดงศิลปวัฒนธรรมพื้นบ้านเทิดพระเกียรติฯ โดยคุณแม่ฉวีวรรณ พันธุ ศิลปินแห่งชาติ/นายกสมาคมหมอลำอีสาน และ คุณพ่อทรงศักดิ์ ประทุมสินธุ์ ศิลปินแห่งชาติ สาขาศิลปะการแสดง (ดนตรีพื้นบ้านอีสาน โหวด) รวมทั้งการแสดงบรรเลงบทเพลงพระราชนิพนธ์ จากวงดุริยางค์ มณฑลทหารบกที่ 27 หลังจากนั้น ตนและผู้ร่วมกิจกรรมได้ร่วมรับชมภาพยนตร์เฉลิมพระเกียรติเกี่ยวกับประวัติศาสตร์ชาติไทย ชุด “ สารคดีเฉลิมพระเกียรติ ฉัตรแก้วคุ้มเกล้าชาวประชา พระบาทสมเด็จพระเจ้าอยู่หัว ผู้ทรงพระคุณอันประเสริฐ”
นายทรงพล ใจกริ่ม ผู้ว่าราชการจังหวัดร้อยเอ็ด กล่าวต่อว่า ในวันนี้ จังหวัดร้อยเอ็ด นำโดยตน พร้อมด้วยหัวหน้าส่วนภาครัฐ ภาคเอกชน และประชาชน จะเคลื่อนขบวน กิจกรรม เดิน วิ่ง ปั่น ธงตราสัญลักษณ์งานเฉลิมพระเกียรติฯ ไปยังวัดท่างาม ตำบลห้วยแอ่ง อำเภอศรีสมเด็จ จังหวัดร้อยเอ็ด รวมระยะทางประมาณ 23 กิโลเมตร เพื่อส่งมอบให้กับจังหวัดมหาสารคามต่อไป
“โอกาสนี้ จึงขอเชิญชวนพี่น้องประชาชนทุกจังหวัด ทุกพื้นที่ ทุกภูมิภาคของประเทศ ได้ร่วมแรงร่วมใจเข้าร่วมกิจกรรม เดิน วิ่ง ปั่น ธงตราสัญลักษณ์ฯ ที่จะจัดขึ้นในแต่ละจังหวัด ไม่ว่าจะเดิน วิ่ง ปั่น หรือร่วมแจกจ่ายน้ำ หรือกิจกรรมจิตอาสาอื่น เพื่อแสดงให้เห็นถึงพลังแห่งความสามัคคีของเราทุกคน และแสดงถึงความรักของคนไทยที่มีแด่พระบาทสมเด็จพระเจ้าอยู่หัว ด้วยการปฏิบัติบูชา ลุกขึ้นมา เดิน วิ่ง ปั่น ออกกำลังกาย เจริญรอยตามเบื้องพระยุคลบาทที่ทรงเป็นต้นแบบของการดูแลรักษาสุขภาพให้แข็งแรง โดยสามารถสอบถามรายละเอียดเพิ่มเติมได้ที่ที่ทำการปกครองจังหวัด หรือสำนักงานจังหวัด ซึ่งตั้งอยู่ที่อาคารศาลากลางจังหวัด หรือที่ทำการปกครองอำเภอ ณ ที่ว่าการอำเภอทั่วประเทศ หรือสายด่วนศูนย์ดำรงธรรม 1567 โทรฟรีตลอด 24 ชั่วโมง” นายสุวิทย์ฯ กล่าวในช่วงท้าย
#พระราชพิธีมหามงคลเฉลิมพระชนมพรรษา6รอบ28กรกฎาคม2567 #เดินวิ่งปั่นธงตราสัญลักษณ์ฯ #กระทรวงมหาดไทย
กองสารนิเทศ สป.มท.
ครั้งที่ 1110/2567  วันที่ 10 มิ.ย. 2567

ที่มา : https://www.thaigov.go.th/news/contents/details/84250