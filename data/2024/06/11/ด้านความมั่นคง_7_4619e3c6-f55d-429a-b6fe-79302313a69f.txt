รัฐบาลไทย-ข่าวทำเนียบรัฐบาล-พ่อเมืองฉะเชิงเทรา นำหัวหน้าส่วนราชการ กลุ่มภาคีเครือข่าย และพี่น้องประชาชน เดิน วิ่ง ปั่น ธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัวเนื่องในโอกาสพระราชพิธีมหามงคล 


วันจันทร์ที่ 10 มิถุนายน 2567
10/06/2567
พิมพ์
พ่อเมืองฉะเชิงเทรา นำหัวหน้าส่วนราชการ กลุ่มภาคีเครือข่าย และพี่น้องประชาชน เดิน วิ่ง ปั่น ธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัวเนื่องในโอกาสพระราชพิธีมหามงคล
พ่อเมืองฉะเชิงเทรา นำหัวหน้าส่วนราชการ กลุ่มภาคีเครือข่าย และพี่น้องประชาชน เดิน วิ่ง ปั่น ธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัวเนื่องในโอกาสพระราชพิธีมหามงคล เฉลิมพระชนมพรรษา 6 รอบ 72 พรรษา 28 กรกฎาคม 2567 พร้อมเชิญชวนชาวแปดริ้ว
พ่อเมืองฉะเชิงเทรา นำหัวหน้าส่วนราชการ กลุ่มภาคีเครือข่าย และพี่น้องประชาชน เดิน วิ่ง ปั่น ธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัวเนื่องในโอกาสพระราชพิธีมหามงคล เฉลิมพระชนมพรรษา 6 รอบ 72 พรรษา 28 กรกฎาคม 2567 พร้อมเชิญชวนพี่น้องชาวแปดริ้วร่วมกิจกรรมเฉลิมฉลองธงตราสัญลักษณ์ฯ และร่วมขบวนส่งมอบธงให้จังหวัดสมุทรปราการต่อไป
วันนี้ (10 มิ.ย. 67) นายชลธี ยังตรง ผู้ว่าราชการจังหวัดฉะเชิงเทรา เปิดเผยว่า จังหวัดฉะเชิงเทราได้รับมอบธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัวเนื่องในโอกาสพระราชพิธีมหามงคล เฉลิมพระชนมพรรษา 6 รอบ 72 พรรษา 28 กรกฎาคม 2567 จากจังหวัดชลบุรี ณ อาคารเอนกประสงค์เชิงสะพานเทพหัสดิน ตำบลท่าข้าม อำเภอบางปะกง จังหวัดฉะเชิงเทรา โดยมีนายธวัชชัย ศรีทอง ผู้ว่าราชการจังหวัดชลบุรี พร้อมด้วยคณะผู้บริหาร ข้าราชการ ศาล ทหาร ตำรวจ และพี่น้องประชาชนชาวจังหวัดชลบุรีร่วมส่งมอบธงตราสัญลักษณ์ฯ จำนวน 72 คัน ระหว่างอำเภอบางปะกงและอำเภอบ้านโพธิ์ ณ หน่วยสอบสวนตำรวจทางหลวง เขาดิน ตำบลท่าสะอ้าน อำเภอบางปะกง จังหวัดฉะเชิงเทรา
นายชลธี ยังตรง ผู้ว่าราชการจังหวัดฉะเชิงเทรา กล่าวว่า กิจกรรมเดิน วิ่ง ปั่น ธงตราสัญลักษณ์งานเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 กระทรวงมหาดไทยจัดขึ้นเพื่อเฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ 72 พรรษา 28 กรกฎาคม 2567 อีกทั้งยังเพื่อให้ประชาชนมีส่วนร่วมแสดงความจงรักภักดีต่อพระบาทสมเด็จพระเจ้าอยู่หัว ร่วมกันเผยแพร่พระเกียรติคุณของพระบาทสมเด็จพระเจ้าอยู่หัวให้เป็นไปอย่างกว้างขวาง และเพื่อส่งเสริมให้พี่น้องประชาชนหันมาดูแลสุขภาพเพื่อทำให้สุขภาพร่างกายแข็งแรงด้วยการออกกำลังกาย
“จังหวัดฉะเชิงเทรา ได้รับมอบธงตราสัญลักษณ์ฯ เป็นจังหวัดลำดับที่ 5 ในสายที่ 7 ซึ่งเริ่มต้นตั้งแต่จังหวัดตราด จังหวัดจันทบุรี จังหวัดระยอง จังหวัดชลบุรี และจังหวัดฉะเชิงเทา ได้จัดกิจกรรมเดิน วิ่ง ปั่น ธงตราสัญลักษณ์ฯ เพื่อเป็นการเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ให้พสกนิกรทุกหมู่เหล่าได้มีส่วนร่วมในการแสดงความจงรักภักดีและน้อมสำนึกในพระมหากรุณาธิคุณของพระบาทสมเด็จพระเจ้าอยู่หัว ด้วยการปฏิบัติบูชา ซึ่งกิจกรรมดังกล่าวจะเป็นการเดิน วิ่ง ปั่น ธงตราสัญลักษณ์เฉลิมพระเกียรติฯ เส้นทางละ 72 คัน รวม 10 เส้นทาง 720 คัน ส่งต่อไปยังทุกจังหวัดและเคลื่อนขบวนธงตราสัญลักษณ์จากทุกภูมิภาคเข้ามายังกระทรวงมหาดไทย เพื่อนำเข้าขบวนเชิญคนโทน้ำพระพุทธมนต์ศักดิ์สิทธิ์ งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567” นายชลธี ฯ กล่าวในช่วงต้น
นายชลธี ยังตรง ผู้ว่าราชการจังหวัดฉะเชิงเทรา กล่าวต่ออีกว่า หลังจากที่ได้รับมอบธงตราสัญลักษณ์จากจังหวัดชลบุรีเป็นที่เรียบร้อยแล้ว พี่น้องประชาชนชาวจังหวัดฉะเชิงเทรา ก็ได้ร่วมกิจกรรมกัน โดยมีตน พร้อมด้วยผู้บริหารจังหวัดฉะเชิงเทรา ข้าราชการ เจ้าหน้าที่ ผู้บริหารท้องถิ่น กำนัน/ผู้ใหญ่บ้าน ภาคเอกชน และประชาชน เข้าร่วมกิจกรรมฯ จากจุดรับธงรอยต่อจังหวัดชลบุรี ไปยังจุดทำพิธีเฉลิมฉลองธงตราสัญลักษณ์พระบาทสมเด็จพระเจ้าอยู่หัวฯ ของจังหวัดฉะเชิงเทราผ่านจุดต่าง ๆ ดังนี้ จุดที่ 1 จุดรับธงจากจังหวัดชลบุรี ณ อาคารเอนกประสงค์เชิงสะพานเทพหัสดิน ตำบลท่าข้าม อำเภอบางปะกง จังหวัดฉะเชิงเทรา จุดที่ 2 จุดรับส่งธง ระหว่างอำเภอบางปะกงและอำเภอบ้านโพธิ์ ณ หน่วยสอบสวนตำรวจทางหลวง เขาดิน ตำบลท่าสะอ้าน อำเภอบางปะกง จังหวัดฉะเชิงเทรา จุดที่ 3 จุดรับส่งธงระหว่างอำเภอบ้านโพธิ์และอำเภอเมืองฉะเชิงเทรา ณ เมกกาโฮม ฉะเชิงเทรา ตำบลคลองประเวศ อำเภอบ้านโพธิ์ จังหวัดฉะเชิงเทรา และจุดที่ 4 จุดทำพิธีเฉลิมฉลองธงตราสัญลักษณ์เฉลิมพระเกียรติ (จุดเก็บธงของจังหวัดฉะเชิงเทรา) ณ ศาลากลางจังหวัดฉะเชิงเทรา อำเภอเมืองฉะเชิงเทรา จังหวัดฉะเชิงเทรา โดยในวันนี้จะเป็นการจัดนิทรรศการพระราชกรณียกิจของพระบาทสมเด็จพระเจ้าอยู่หัว ด้วยการฉายภาพยนตร์เฉลิมพระเกียรติฯ และการแสดงต่าง ๆ จากนั้นในวันพรุ่งนี้ คือ วันที่ 11 มิถุนายน 2567 จะจัดขบวนเดิน วิ่ง ปั่น เพื่อนำธงตราสัญลักษณ์ฯ ออกจากศาลาจตุรมุข ศาลากลางจังหวัดฉะเชิงเทรา ผ่านวัดโสธรวราราม วรวิหาร และตามเส้นทาง เพื่อไปส่งมอบ ณ บริเวณหน้าเทศบาลตำบลบางพลีน้อย อำเภอบางบ่อ จังหวัดสมุทรปราการต่อไป
นายชลธี ยังตรง ผู้ว่าราชการจังหวัดฉะเชิงเทรา กล่าวในช่วงท้ายว่า ขอขอบคุณหน่วยงานที่เกี่ยวข้องทุกภาคส่วน ตลอดจนถึงพี่น้องประชาชนชาวจังหวัดฉะเชิงเทรา ที่ได้ร่วมด้วยช่วยกันแสดงให้เห็นถึงพลังแห่งความสามัคคีของเราทุกคน และแสดงถึงความรักของคนไทยที่มีแด่พระบาทสมเด็จพระเจ้าอยู่หัว ด้วยการปฏิบัติบูชา ในการเดิน วิ่ง ปั่น อย่างพร้อมเพรียง โดยตนขอเชิญชวน พี่น้องชาวจังหวัดฉะเชิงเทราและพี่น้องใกล้เคียง ร่วมไปถึงนักท่องเที่ยวที่ได้เดินทางมาไหว้สักการะหลวงพ่อพระพุทธโสธร พระพุทธรูปสำคัญของจังหวัดฉะเชิงเทรา ได้เดินทางมาเยี่ยมชมกิจกรรมเฉลิมฉลองธงตราสัญลักษณ์งานเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ที่จังหวัดฉะเชิงเทราได้มีการจัดงานอย่างสมพระเกียรติ ณ ศาลากลางจังหวัดฉะเชิงเทรา อำเภอเมืองฉะเชิงเทรา จังหวัดฉะเชิงเทรา ในวันนี้ หรือจะมีส่วนร่วมในวันพรุ่งนี้ (11 มิถุนายน 2567) ที่ขบวนเดิน วิ่ง ปั่น เพื่อนำธงตราสัญลักษณ์ฯ จะออกจากศาลาจตุรมุข ศาลากลางจังหวัดฉะเชิงเทรา ผ่านวัดโสธรวราราม วรวิหาร และตามเส้นทางเพื่อไปส่งมอบ ณ บริเวณหน้าเทศบาลตำบลบางพลีน้อย อำเภอบางบ่อ จังหวัดสมุทรปราการต่อไป โดยสามารถสอบถามรายละเอียดเพิ่มเติมได้ที่ที่ทำการปกครองจังหวัด หรือสำนักงานจังหวัด ซึ่งตั้งอยู่ที่อาคารศาลากลางจังหวัด หรือที่ทำการปกครองอำเภอ ณ ที่ว่าการอำเภอทั่วประเทศ หรือสายด่วนศูนย์ดำรงธรรม 1567 โทรฟรีตลอด 24 ชั่วโมง
#พระราชพิธีมหามงคลเฉลิมพระชนมพรรษา6รอบ28กรกฎาคม2567 #เดินวิ่งปั่นธงตราสัญลักษณ์ฯ #กระทรวงมหาดไทย

ที่มา : https://www.thaigov.go.th/news/contents/details/84251