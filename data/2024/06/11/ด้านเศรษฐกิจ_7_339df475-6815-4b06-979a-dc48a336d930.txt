รัฐบาลไทย-ข่าวทำเนียบรัฐบาล-บขส. เปิด 10 กิจกรรม “สมาชิก บขส. Card” ซื้อตั๋วออนไลน์รับคะแนนพิเศษ 2 - 5 เท่า แลกรับสิทธิ์พิเศษ กระตุ้นการเดินทางวันหยุดนักขัตฤกษ์ ช่วงเดือนกรกฎาคม - กันยายน 2567


วันอังคารที่ 11 มิถุนายน 2567
บขส. เปิด 10 กิจกรรม “สมาชิก บขส. Card” ซื้อตั๋วออนไลน์รับคะแนนพิเศษ 2 - 5 เท่า แลกรับสิทธิ์พิเศษ กระตุ้นการเดินทางวันหยุดนักขัตฤกษ์ ช่วงเดือนกรกฎาคม - กันยายน 2567
...
นายอรรถวิท รักจำรูญ กรรมการผู้จัดการใหญ่ รักษาการแทนกรรมการผู้จัดการใหญ่ บริษัท ขนส่ง จำกัด (บขส.) กระทรวงคมนาคม เปิดเผยว่า ตามนโนยายของกระทรวงคมนาคมที่ต้องการให้หน่วยงานในสังกัดดำเนินมาตรการรองรับการเดินทางช่วงไตรมาส 4 (เดือนกรกฎาคม - กันยายน 2567) เพื่อส่งเสริมการท่องเที่ยว สอดรับกับมาตรการลดภาษีท่องเที่ยวเมืองรอง และกระตุ้นเศรษฐกิจภายในประเทศของรัฐบาลนั้น
บขส. จึงได้จัดกิจกรรม “สมาชิก บขส. Card” ซื้อตั๋วออนไลน์รับคะแนนพิเศษ ประจำไตรมาส 4 ระยะเวลา 3 เดือน จำนวน 10 กิจกรรม เพื่อส่งเสริมการขายสนับสนุนการเดินทางและการท่องเที่ยวในวันหยุดนักขัตฤกษ์ รวมถึงกระตุ้นให้ลูกค้าสมัครสมาชิก บขส. Card ใช้บริการจองตั๋วโดยสารผ่านช่องทางออนไลน์อย่างต่อเนื่อง และกลับมาใช้บริการซ้ำ ตลอดจนให้ความสำคัญกับแคมเปญ Double Day Sales เพื่อให้ลูกค้าเดินทางในวันพิเศษของเดือนหรือช่วงเทศกาลสำคัญ ช่วยเพิ่มสีสันและดึงดูดลูกค้าให้มาใช้บริการในโอกาสพิเศษโดยมีรายละเอียด ดังนี้
- กิจกรรมที่ 1 - 4 เดือนกรกฎาคม 2567 ได้แก่ 1) ซื้อตั๋วออนไลน์ เดินทางวันที่ 7 เดือน 7 รับคะแนนสะสมพิเศษ 3 เท่า 2) วันคล้ายวันสถาปนา บขส. เดินทางวันที่ 13 กรกฎาคม 2567 รับคะแนนสะสมพิเศษ 5 เท่า 3) วันอาสาฬหบูชา วันเข้าพรรษา และวันชดเชยวันเข้าพรรษา เดินทางวันที่ 19 - 25 กรกฎาคม 2567 รับคะแนนสะสมพิเศษ 2 เท่า 4) วันเฉลิมพระชนมพรรษา พระบาทสมเด็จพระเจ้าอยู่หัว เดินทางวันที่ 26 - 31 กรกฎาคม 2567 รับคะแนนสะสมพิเศษ 2 เท่า
- กิจกรรมที่ 5 - 8 เดือนสิงหาคม 2567 ได้แก่ 5) ซื้อตั๋วออนไลน์ เดินทางวันที่ 8 เดือน 8 รับคะแนนสะสมพิเศษ 3 เท่า 6) วันเฉลิมพระชนมพรรษา สมเด็จพระนางเจ้าสิริกิตติ์ พระบรมราชินีนาถ พระบรมราชชนนีพันปีหลวง และวันแม่แห่งชาติ เดินทางวันที่ 10 - 12 สิงหาคม 2567 รับคะแนนสะสมพิเศษ 2 เท่า 7) วันวิทยาศาสตร์และเทคโนโลยีแห่งชาติ เดินทางวันที่ 16 - 21 สิงหาคม 2567 รับคะแนนสะสมพิเศษ 2 เท่า 8) งานไทยเที่ยวไทย ครั้งที่ 67 เดินทางวันที่ 22 - 25 สิงหาคม 2567 รับคะแนนสะสมพิเศษ 3 เท่า
- กิจกรรมที่ 9 และ 10 เดือนกันยายน 2567 ได้แก่ 9) ซื้อตั๋วออนไลน์ เดินทางวันที่ 9 เดือน 9 รับคะแนนสะสมพิเศษ 3 เท่า และ 10) วันรัฐวิสาหกิจไทย เดินทางวันที่ 19 - 25 กันยายน 2567 รับคะแนนสะสมพิเศษ 2 เท่า
ทั้งนี้ คะแนนสะสมพิเศษ 2 - 5 เท่า ตามกิจกรรมดังกล่าวจะมอบให้กับลูกค้าสมาชิก บขส. Card ที่ซื้อตั๋วโดยสารผ่านช่องทางออนไลน์ เช่น เว็บไซต์ บขส. หรือ Application : E-Ticket โดยไม่จำกัดวันที่ซื้อ และต้องเดินทางตามวันที่กำหนดเท่านั้น โดยคะแนนสะสมพิเศษนี้สามารถแลกเป็นส่วนลดค่าโดยสาร ของสมนาคุณ และอื่น ๆ ได้ตามเงื่อนไขที่ บขส. กำหนด และไม่สามารถแลกเป็นเงินสดได้ สอบถามข้อมูลเพิ่มเติมที่งานการตลาดและลูกค้าสัมพันธ์ โทร. 0 2537 8737 หรือ Call Center โทร. 1490 เรียก บขส. ตลอด 24 ชั่วโมง

ที่มา : https://www.thaigov.go.th/news/contents/details/84288