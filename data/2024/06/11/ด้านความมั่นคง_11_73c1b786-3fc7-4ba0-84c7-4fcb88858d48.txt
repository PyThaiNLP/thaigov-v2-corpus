รัฐบาลไทย-ข่าวทำเนียบรัฐบาล-จังหวัดอุตรดิตถ์ นำหัวหน้าส่วนราชการ และพสกนิกรชาวจังหวัดอุตรดิตถ์ทุกหมู่เหล่า ร่วมรับมอบธงตราสัญลักษณ์ต่อจากจังหวัดแพร่ เนื่องในโอกาสพระราชพิธีมหามงคลเฉลิมพระชนมพรรษา 6 รอบ


วันจันทร์ที่ 10 มิถุนายน 2567
10/06/2567
พิมพ์
จังหวัดอุตรดิตถ์ นำหัวหน้าส่วนราชการ และพสกนิกรชาวจังหวัดอุตรดิตถ์ทุกหมู่เหล่า ร่วมรับมอบธงตราสัญลักษณ์ต่อจากจังหวัดแพร่ เนื่องในโอกาสพระราชพิธีมหามงคลเฉลิมพระชนมพรรษา 6 รอบ
จังหวัดอุตรดิตถ์ นำหัวหน้าส่วนราชการ และพสกนิกรชาวจังหวัดอุตรดิตถ์ทุกหมู่เหล่า ร่วมรับมอบธงตราสัญลักษณ์ต่อจากจังหวัดแพร่ เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ด้านผู้ว่าฯ เชิญชวนประชาชนทุกคน พร้อมใจกันใส่เสื้อเหลือง
จังหวัดอุตรดิตถ์ นำหัวหน้าส่วนราชการ และพสกนิกรชาวจังหวัดอุตรดิตถ์ทุกหมู่เหล่า ร่วมรับมอบธงตราสัญลักษณ์ต่อจากจังหวัดแพร่ เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ด้านผู้ว่าฯ เชิญชวนประชาชนทุกคน พร้อมใจกันใส่เสื้อเหลืองมาร่วมเป็นส่วนหนึ่งของกิจกรรมเพื่อแสดงออกถึงความจงรักภักดีในโอกาสมหามงคลของคนทั้งชาติ
วันนี้ (10 มิ.ย. 67) นายศิริวัฒน์ บุปผาเจริญ ผู้ว่าราชการจังหวัดอุตรดิตถ์ เปิดเผยว่า จังหวัดอุตรดิตถ์ได้จัดพิธีรับมอบธงตราสัญลักษณ์ งานเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2566 จาก นายชุติเดช มีจันทร์ ผู้ว่าราชการจังหวัดแพร่ ณ บริเวณสนามกีฬาพระยาพิชัยดาบหัก หน้าศาลากลางจังหวัดอุตรดิตถ์ โดยมี รองผู้ว่าราชการจังหวัดอุตรดิตถ์ หัวหน้าส่วนราชการทุกภาคส่วน ประชาชนจิตอาสา และพี่น้องประชาชนชาวอุตรดิตถ์ พร้อมใจกันสวมใส่เสื้อสีเหลืองเข้าร่วมกิจกรรมจำนวนมาก
“จังหวัดอุตรดิตถ์ ได้รับมอบธงตราสัญลักษณ์ ฯ มาเป็นจังหวัดในลำดับจังหวัดที่ 5 ของสายที่ 2 ต่อจากจังหวัดเชียงราย จังหวัดพะเยา จังหวัดน่าน และจังหวัดแพร่ ซึ่งจังหวัดอุตรดิตถ์ จะนำธงตราสัญลักษณ์มาจัดกิจกรรมโครงการเดิน วิ่ง ปั่น ธงตราสัญลักษณ์ เพื่อเป็นการเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพิธีมหามงคลเฉลิมพระชนมพรรษา 6 รอบ 28 กรกฎาคม 2567 เพื่อให้ทุกภาคส่วนในพื้นที่จังหวัดได้มีส่วนร่วมในการแสดงความจงรักภักดีและสำนึกในพระมหากรุณาธิคุณของพระบาทสมเด็จพระเจ้าอยู่หัว ด้วยการปฏิบัติบูชาโดยน้อมนำแนวทางในเรื่องการดูแลสุขภาพพลานามัยด้วยการออกกำลังกาย ซึ่งกิจกรรมดังกล่าวจะเป็นการเดิน วิ่ง ปั่น ธงตราสัญลักษณ์เฉลิมพระเกียรติฯ เส้นทางละ 72 คัน รวม 10 เส้นทาง 720 คัน ส่งต่อไปยังทุกจังหวัดและเคลื่อนขบวนธงตราสัญลักษณ์จากทุกภูมิภาคเข้ามายังกระทรวงมหาดไทย เพื่อนำเข้าขบวนเชิญคนโทน้ำศักดิ์สิทธิ์ งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพิธีมหามงคลเฉลิมพระชนมพรรษา 6 รอบ 28 กรกฎาคม 2567” นายศิริวัฒน์ฯ กล่าว
นายศิริวัฒน์ บุปผาเจริญ ผู้ว่าราชการจังหวัดอุตรดิตถ์ กล่าวเพิ่มเติมว่า โดยภายหลังจากที่จังหวัดอุตรดิตถ์ได้รับมอบธงตราสัญลักษณ์ ฯ ต่อจากจังหวัดแพร่เรียบร้อยแล้ว จังหวัดอุตรดิตถ์จึงได้เคลื่อนขบวนธงตราสัญลักษณ์ไปยังเส้นทางต่างๆที่ได้กำหนดไว้ โดยเริ่มจาก สนามกีฬาพระยาพิชัยดาบหัก เคลื่อนไปยังศาลากลางจังหวัดอุตรดิตถ์ เพื่อนำธงตราสัญลักษณ์ ฯ ไปเก็บรักษาไว้เป็นเวลา 2 คืน ซึ่งนอกจากกิจกรรมการ เดิน วิ่ง ปั่น ธงตราสัญลักษณ์ ฯ แล้ว ในวันพรุ่งนี้ (11 มิ.ย. 67) จังหวัดอุตรดิตถ์ยังมีการจัดกิจกรรมเฉลิมพระเกียรติอีกด้วย ซึ่งภายในงาน ตน พร้อมด้วย หัวหน้าส่วนราชการทุกภาคส่วน ตลอดจนถึงประชาชนชาวอุตรดิตถ์ จะร่วมกันรับชมนิทรรศการเฉลิมพระเกียรติพระบาทสมเด็จพระเจ้าอยู่หัวเกี่ยวกับพระราชประวัติและพระราชกรณียกิจ , รับชมภาพยนตร์เฉลิมพระเกียรติเกี่ยวกับประวัติศาสตร์ชาติไทย และร่วมกันทำจิตอาสาบำเพ็ญสาธารณประโยชน์และจิตอาสาบำเพ็ญสาธารณกุศล ปิดท้ายในเช้าวันที่ 12 มิ.ย. 67 จังหวัดอุตรดิตถ์จะเคลื่อนขบวน เดิน วิ่ง ปั่น ธงตราสัญลักษณ์ฯ อีกครั้ง เพื่อนำธงส่งต่อให้กับ นายภูสิต สมจิตต์ ผู้ว่าราชการจังหวัดพิษณุโลก ที่จะนำไปจัดกิจกรรมเฉลิมพระเกียรติฯ เป็นจังหวัดถัดไป
“ขอเชิญชวนพี่น้องประชาชนทุกจังหวัด ทุกพื้นที่ ทุกภูมิภาคของประเทศ พร้อมใจกันใส่เสื้อสีเหลือง ร่วมแรงร่วมใจเข้าร่วมกิจกรรม เดิน วิ่ง ปั่น ธงตราสัญลักษณ์ฯ ที่จะจัดขึ้นในแต่ละจังหวัด ไม่ว่าจะเดิน วิ่ง ปั่น หรือ ร่วมแจกจ่ายน้ำ หรือ ยืนให้กำลังใจ หรือ ร่วมกิจกรรมจิตอาสาอื่น ๆ เพื่อแสดงให้เห็นถึงพลังแห่งความสามัคคีของพวกเราทุกคน และแสดงถึงความรักของคนไทยที่มีแด่พระบาทสมเด็จพระเจ้าอยู่หัว ด้วยการปฏิบัติบูชา ลุกขึ้นมา เดิน วิ่ง ปั่น ออกกำลังกาย เจริญรอยตามเบื้องพระยุคลบาทที่ทรงเป็นต้นแบบของการดูแลรักษาสุขภาพให้แข็งแรง โดยสามารถสอบถามรายละเอียดเพิ่มเติมได้ที่ที่ทำการปกครองจังหวัด หรือ สำนักงานจังหวัด ซึ่งตั้งอยู่ที่อาคารศาลากลางจังหวัด หรือ ที่ทำการปกครองอำเภอ ณ ที่ว่าการอำเภอทั่วประเทศ หรือ สายด่วนศูนย์ดำรงธรรม 1567 โทรฟรีตลอด 24 ชั่วโมง” นายศิริวัฒน์ฯ กล่าวทิ้งท้าย
-
#พระราชพิธีมหามงคลเฉลิมพระชนมพรรษา6รอบ28กรกฎาคม2567 #เดินวิ่งปั่นธงตราสัญลักษณ์ฯ #กระทรวงมหาดไทย

ที่มา : https://www.thaigov.go.th/news/contents/details/84255