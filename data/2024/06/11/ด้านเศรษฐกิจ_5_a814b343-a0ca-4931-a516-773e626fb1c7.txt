รัฐบาลไทย-ข่าวทำเนียบรัฐบาล-รองปลัดนวนิตย์ – รองปลัดภัทราภรณ์ ร่วมประชุมติดตามความก้าวหน้าการจัดทำฐานข้อมูลกลางของกระทรวงเกษตรและสหกรณ์


วันอังคารที่ 11 มิถุนายน 2567
รองปลัดนวนิตย์ – รองปลัดภัทราภรณ์ ร่วมประชุมติดตามความก้าวหน้าการจัดทำฐานข้อมูลกลางของกระทรวงเกษตรและสหกรณ์
รองปลัดนวนิตย์ – รองปลัดภัทราภรณ์ ร่วมประชุมเพื่อติดตามความก้าวหน้าการจัดทำฐานข้อมูลกลางของกระทรวงเกษตรและสหกรณ์
นายนวนิตย์ พลเคน รองปลัดกระทรวงเกษตรและสหกรณ์ และ นางสาวภัทราภรณ์ โสเจยยะ รองปลัดกระทรวงเกษตรและสหกรณ์ ร่วมประชุมเพื่อติดตามความก้าวหน้าการจัดทำฐานข้อมูลกลาง (Data Center) ของกระทรวงเกษตรและสหกรณ์เพื่อให้บริการทางการเกษตรครบวงจร (Agricultural Service Provider) พร้อมด้วยผู้แทนหน่วยงานในสังกัดกระทรวงเกษตรและสหกรณ์ และเจ้าหน้าที่ที่เกี่ยวข้องเข้าร่วม ณ ห้องประชุม 123 กระทรวงเกษตรและสหกรณ์
โดยที่ประชุมได้ติดตามการขับเคลื่อนการจัดทำข้อมูลบริการ e - Service สำหรับบริการด้านการเกษตรพื้นฐานของกระทรวงเกษตรและสหกรณ์ โดยมีวัตถุประสงค์เพื่อเป็นฐานข้อมูลสำหรับเกษตรกร สถาบันเกษตรกร นำข้อมูลดังกล่าวไปใช้ประโยชน์ในการทำเกษตรกรรม โดยกระทรวงเกษตรฯ เป็นผู้ให้บริการทางการเกษตรครบวงจรและขับเคลื่อนการจัดทำข้อมูลกลางของกระทรวงเกษตรและสหกรณ์ให้เป็นปัจจุบัน ทันสถานการณ์ ซึ่งที่ประชุมมีมติเห็นชอบให้หน่วยงานในสังกัดกระทรวงเกษตรและสหกรณ์ รวบรวมข้อมูลเครื่องมือจักรกล อุปกรณ์ทางการเกษตร เพื่อนำมาพัฒนาระบบฐานข้อมูลสำหรับรองรับการให้บริการสืบค้นข้อมูล บริการทางการเกษตร และดำเนินการในส่วนที่เกี่ยวข้องต่อไป

ที่มา : https://www.thaigov.go.th/news/contents/details/84277