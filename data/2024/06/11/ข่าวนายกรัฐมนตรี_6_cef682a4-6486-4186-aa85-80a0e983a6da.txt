รัฐบาลไทย-ข่าวทำเนียบรัฐบาล-​นายกฯ กำชับหน่วยงานที่เกี่ยวข้องเร่งบูรณาการปรับผังเมือง กำหนดโซนนิ่ง รองรับการลงทุนของบริษัทต่างชาติ


วันอังคารที่ 11 มิถุนายน 2567
11/06/2567
พิมพ์
​นายกฯ กำชับหน่วยงานที่เกี่ยวข้องเร่งบูรณาการปรับผังเมือง กำหนดโซนนิ่ง รองรับการลงทุนของบริษัทต่างชาติ
​นายกฯ กำชับหน่วยงานที่เกี่ยวข้องเร่งบูรณาการปรับผังเมือง กำหนดโซนนิ่ง รองรับการลงทุนของบริษัทต่างชาติ
วันนี้ (11 มิถุนายน 2567) เวลา 12.40 น. ณ บริเวณโถงกลาง ตึกบัญชาการ 1 ทำเนียบรัฐบาล นายเศรษฐา ทวีสิน นายกรัฐมนตรี กล่าวภายหลังการประชุมคณะรัฐมนตรี (ครม.) ว่าได้มีข้อสั่งการให้หน่วยงานที่เกี่ยวข้อง กระทรวงมหาดไทย กระทรวงเกษตรและสหกรณ์ กระทรวงอุตสาหกรรม และกระทรวงทรัพยากรธรรมชาติและสิ่งแวดล้อม เร่งบูรณาการการปรับผังเมืองโซนนิ่งอย่างเร่งด่วนโดยเป็นไปตามข้อกฎหมายเพื่อกระตุ้นการขยายตัวของเมืองและกระตุ้นเศรษฐกิจในแต่ละจังหวัดในการดำเนินการปรับแผนผังเมืองและโซนนิ่งเพื่อรองรับการลงทุนทั้งในและต่างประเทศ ซึ่งเป็นที่ทราบว่าผังเมืองในหลายจังหวัด ยังมีความล้าสมัยอยู่ โดยรัฐบาลมีนโยบายในการยกระดับเรื่องของการก่อสร้างสาธารณูปโภคพื้นฐาน มีการกระตุ้นให้มีการลงทุนจากบริษัทข้ามชาติมาลงทุนในประเทศไทย เพราะฉะนั้นผังเมืองสีต่าง ๆ ต้องมีความเหมาะสมและสอดคล้องไปกับการพัฒนาประเทศด้วย

ที่มา : https://www.thaigov.go.th/news/contents/details/84283