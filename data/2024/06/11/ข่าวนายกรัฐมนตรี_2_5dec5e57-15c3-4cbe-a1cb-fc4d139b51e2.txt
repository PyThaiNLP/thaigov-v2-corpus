รัฐบาลไทย-ข่าวทำเนียบรัฐบาล-นายกฯ เผยบริษัทชั้นนำของโลกสนใจลุงทุน Data Center  สั่งการ ก.พลังงานเร่งหารือ BOI กำหนดมาตรการรองรับการลงทุน 


วันอังคารที่ 11 มิถุนายน 2567
11/06/2567
พิมพ์
นายกฯ เผยบริษัทชั้นนำของโลกสนใจลุงทุน Data Center  สั่งการ ก.พลังงานเร่งหารือ BOI กำหนดมาตรการรองรับการลงทุน
นายกฯ เผยบริษัทชั้นนำของโลกสนใจลุงทุน Data Center  สั่งการ ก.พลังงานเร่งหารือ BOI กำหนดมาตรการรองรับการลงทุน
วันนี้ (11 มิถุนายน 2567) เวลา 12.40 น. ณ บริเวณโถงกลาง ตึกบัญชาการ 1 ทำเนียบรัฐบาล นายเศรษฐา ทวีสิน นายกรัฐมนตรี กล่าวภายหลังการประชุมคณะรัฐมนตรี (ครม.) ว่า ประเทศไทยมีความเหมาะสมในการลงทุนทางด้าน Data Center  โดยมีบริษัทชั้นนำของโลกสนใจลงทุนอย่างมาก แต่ยังรอความชัดเจนในมาตรฐาน มาตรการในการอนุญาตส่งเสริมให้เอกชนสามารถทำการซื้อขายไฟฟ้าพลังงานกับผู้ผลิตพลังงานสะอาดและพลังงานทดแทนได้โดยตรงหรือที่เรียกกันว่า Direct PPA  โดยได้สั่งการให้กระทรวงพลังงานเร่งหารือกับ BOI ในการกำหนดมาตรการที่เหมาะสม เพื่อเสนอต่อที่ประชุมคณะกรรมการนโยบายพลังงานแห่งชาติ (กพช.) ที่ได้กำหนดวันประชุมไว้ในวันที่ 18 มิถุนายน 2567 นี้  ซึ่งเรื่องดังกล่าวนี้เป็นเรื่องสำคัญในการที่จะให้บริษัทข้ามชาติมาตัดสินใจในการลงทุนในประเทศไทย
สำหรับประเด็นเรื่องราคาน้ำมันปาล์มที่มีราคาที่มีราคาสูงและมีการลักลอบนำเข้ามาในประเทศผ่านทางเส้นทางภาคใต้ นายกฯ กล่าวว่า กระทรวงพลังงานได้มีการประชุมร่วมกับกระทรวงเกษตรและสหกรณ์ และกระทรวงพาณิชย์ หาแนวทางในการแก้ไขปัญหาดังกล่าวเพื่อช่วยเหลือเกษตรกรและพี่น้องประชาชนที่รับผลกระทบต่อไป

ที่มา : https://www.thaigov.go.th/news/contents/details/84279