รัฐบาลไทย-ข่าวทำเนียบรัฐบาล-“ผู้ว่าฯ พาทำ” โคก หนอง นา อารยเกษตร เฉลิมพระเกียรติฯ สุดปลื้ม!! พ่อเมืองอุบลฯ พาลงพื้นที่เยี่ยม “แปลงโคก หนอง นา อารยเกษตร” อ.เขื่องใน จ.อุบลราชธานี นำภาคีเครือข่ายเอามื้อสามัคคี


วันจันทร์ที่ 10 มิถุนายน 2567
10/06/2567
พิมพ์
“ผู้ว่าฯ พาทำ” โคก หนอง นา อารยเกษตร เฉลิมพระเกียรติฯ สุดปลื้ม!! พ่อเมืองอุบลฯ พาลงพื้นที่เยี่ยม “แปลงโคก หนอง นา อารยเกษตร” อ.เขื่องใน จ.อุบลราชธานี นำภาคีเครือข่ายเอามื้อสามัคคี
“ผู้ว่าฯ พาทำ” โคก หนอง นา อารยเกษตร เฉลิมพระเกียรติฯ สุดปลื้ม!! พ่อเมืองอุบลฯ พาลงพื้นที่เยี่ยม “แปลงโคก หนอง นา อารยเกษตร” อ.เขื่องใน จ.อุบลราชธานี พร้อมนำภาคีเครือข่ายเอามื้อสามัคคี ทำความดีปลูกต้นไม้ เพาะพันธุ์กล้าผัก เฉลิมพระเกียรติฯ
“ผู้ว่าฯ พาทำ” โคก หนอง นา อารยเกษตร เฉลิมพระเกียรติฯ สุดปลื้ม!! พ่อเมืองอุบลฯ พาลงพื้นที่เยี่ยม “แปลงโคก หนอง นา อารยเกษตร” อ.เขื่องใน จ.อุบลราชธานี พร้อมนำภาคีเครือข่ายเอามื้อสามัคคี ทำความดีปลูกต้นไม้ เพาะพันธุ์กล้าผัก เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567
วันนี้ (10 มิ.ย. 67) นายศุภศิษย์ กอเจริญยศ ผู้ว่าราชการจังหวัดอุบลราชธานี เปิดเผยว่า เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 จังหวัดอุบลราชธานี มุ่งมั่นในการน้อมนำแนวทางอันเนื่องมาจากพระราชดำริ โดยเฉพาะอย่างยิ่ง การดำเนินโครงการโคก หนอง นา อารยเกษตร ซึ่งถือเป็นโครงการที่มุ่งเน้นการเสริมสร้างคุณภาพชีวิตที่ดีให้กับพี่น้องประชาชนด้วยการส่งเสริมการพึ่งพาตนเอง อันจะยังผลให้พี่น้องประชาชนตลอดจนสมาชิกในครอบครัวสามารถใช้ชีวิตด้วยการกิน อยู่ ใช้ ทุกสิ่งทุกอย่างในพื้นที่ของตนเอง ในพื้นที่ที่ร่มรื่น ร่มสุข ร่มเย็น ดังพระราชปณิธาน “ประเทศชาติมั่นคง ประชาชนมีความสุข”
“ตนได้นำทีมคณะผู้บริหารระดับสูงของจังหวัดอุบลราชธานี ประกอบด้วย นายสำเริง ม่วงสังข์ รองผู้ว่าราชการจังหวัดอุบลราชธานี นายวีระชัย ประเสริฐโส หัวหน้าสำนักงานจังหวัดอุบลราชธานี นายสมมาฏฐ์ โพธิ ปลัดจังหวัดอุบลราชธานี หัวหน้าส่วนราชการระดับจังหวัด รวมไปถึงภาคีเครือข่ายโคก หนอง นา และพี่น้องประชาชน ลงพื้นที่เยี่ยมเยียนแปลงโคก หนอง นา อารยเกษตร ของนายทองลา นวลศรี หมู่ที่ 4 ตำบลท่าไห อำเภอเขื่องใน จังหวัดอุบลราชธานี ซึ่งได้รับงบประมาณโครงการหมู่บ้านเศรษฐกิจพอเพียง ปี 2564 ที่มีพื้นที่ในการดำเนินการ 3 ไร่ ซึ่งได้ดำเนินการพัฒนาแปลงเกษตรมาอย่างต่อเนื่อง โดยการเยี่ยมเยียนแปลงโคก หนอง นา ในครั้งนี้ เกิดจากความตั้งใจของตนในฐานะ “ผู้นำการบูรณาการฯ” เพื่อทำให้การที่จังหวัดอุบลราชธานีเป็น “มหานครแห่งโคก หนอง นา” ได้รับการขับเคลื่อนอย่างต่อเนื่อง จึงได้เดินทางมาพบปะและให้กำลังใจคณะกรรมการเครือข่ายโคก หนอง นา อำเภอเขื่องใน ที่ได้มุ่งมั่นดำเนินโครงการแปลงโคก หนอง นา อารยเกษตร เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมรรษา 6 รอบ 28 กรกฎาคม 2567 ซึ่งเป็นแนวทางของการบริหารจัดการพื้นที่ตามหลักภูมิสังคมเพื่อมาพัฒนาคุณภาพชีวิตของประชาชนตามพระราชดำริของพระบาทสมเด็จพระเจ้าอยู่หัว ในการพัฒนาคุณภาพชีวิตของประชาชน ด้วยการบูรณาการขับเคลื่อนการน้อมนำหลักปรัชญาของเศรษฐกิจพอเพียงและหลักทฤษฎีใหม่สู่การปฏิบัติจนเป็นวิถีชีวิตตามภูมิสังคม ตลอดจนเป็นเพื่อเผยแพร่ผลสำเร็จการพัฒนาคุณภาพชีวิตด้วยโคก หนอง นา อารยเกษตร สู่ประชาชนทั่วไป ซึ่งทุกคนที่ได้ร่วมกิจกรรมต่างได้ร่วมกัน “เอามื้อสามัคคี” ด้วยการปลูกต้นไม้ เพาะพันธุ์กล้าผัก ในศูนย์เพาะชำกล้าไม้ ซึ่งต้นไม้ที่ปลูกเหล่านี้จะได้รับการดูแลให้เติบโต เพื่อขยายพันธุ์นำไปแบ่งปันให้กับประชาชนทั่วไปในอนาคตต่อไป” นายศุภศิษย์ กล่าวในช่วงต้น
นายศุภศิษย์ กล่าวต่ออีกว่า “การปลูกต้นไม้ ขยายพันธุ์พืช” ถือเป็นอีกหนึ่งวิธีการหนึ่งของการร่วมอนุรักษ์ทรัพยากรธรรมชาติและสิ่งแวดล้อม อีกทั้งการปลูกพันธุ์พืชที่สามารถผลิดอกออกผลกินได้ ยังเป็นการช่วยให้พี่น้องประชาชนสามารถพึ่งพาตนเอง สร้างแหล่งอาหารเอง ลดรายจ่ายภายในครัวเรือน ทำให้เป็นพื้นที่ของ “อารยเกษตร” อันหมายถึง พื้นที่แห่งความอุดมสมบูรณ์ ผนวกกับโครงการ "บ้านนี้มีรัก ปลูกผักกินเอง" ตามพระราชดำริสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี กิจกรรมในครั้งนี้ จึงเป็นกิจกรรมที่มุ่งสร้างความยั่งยืนในการใช้พื้นที่เพื่อการสร้างความมั่นคงในทุก ๆ ด้าน ทั้งทางอาหาร ที่อยู่อาศัย เครื่องนุ่งห่ม และยาสมุนไพรรักษาโรค นอกจากนี้การปลูกต้นไม้ยังเป็นการช่วยพัฒนาดินที่เป็นดั่งจุดเริ่มต้นของทุกสรรพสิ่งบนโลกใบนี้ สอดคล้องกับเจตนารมณ์ของกระทรวงมหาดไทยในการขับเคลื่อน "วันดินโลก" ด้วยแนวคิด ดินดี น้ำดี ชีวีมีสุขอย่างยั่งยืน (Sustainable soil and water for better life) เพราะต้นไม้จะช่วยอนุรักษ์ดิน สร้างความชุ่มชื้น เมื่อต้นไม้มีดินชุ่มชื้น ก็ย่อมจะผลิดอกออกผลมาให้เราสามารถเก็บไปกิน หรือ แจกจ่าย จำหน่ายได้อีกด้วย ช่วยให้เราสามารถลดรายจ่าย เพิ่มรายได้ ขยายโอกาส มีกินมีใช้ สร้างความมั่นคงทางอาหารในพื้นที่ของเราเอง
“ต้องขอขอบคุณ นายทองลา นวลศรี เจ้าของแปลงโคกหนองนา อารยเกษตร หมู่ที่ 4 ตำบลท่าไห อำเภอเขื่องใน จังหวัดอุบลราชธานี ที่ได้น้อมนำแนวพระราชดำริต่าง ๆ มาประยุกต์ใช้จนสามารถสร้างแปลงเกษตรที่ผสมผสานศาสตร์แห่งการพัฒนาพื้นที่ได้อุดมสมบูรณ์ และเปิดสถานที่ให้พวกเราได้มาร่วมพัฒนาต่อยอด ขยายผล เพื่อสร้างแปลงอารยเกษตรแห่งนี้ให้กลายเป็นแหล่งเรียนรู้คู่ชุมชน และขอเชิญชวนพี่น้องประชาชนผู้ที่มีความสนใจได้เข้ามาเรียนรู้แปลงโคก หนอง นา แห่งนี้ เพื่อร่วมกันน้อมนำพระราชดำริของพระบาทสมเด็จพระเจ้าอยู่หัว มาพัฒนาพื้นที่อยู่อาศัยของตนเองให้มีวิถีชีวิตแห่งความยั่งยืน มีความมั่นคงในชีวิตตลอดไป” นายศุภศิษย์ กล่าวในช่วงท้าย
#WorldSoilDay #วันดินโลก #UN #FAO #GlobalSoilPartnership #MOI #กระทรวงมหาดไทย #บำบัดทุกข์บำรุงสุข #SoilandWaterasourceoflife #SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/84252