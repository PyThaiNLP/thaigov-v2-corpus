รัฐบาลไทย-ข่าวทำเนียบรัฐบาล-นายกฯ สั่งการส่วนราชการเร่งเบิกจ่ายงบประมาณเพื่อกระตุ้นเศรษฐกิจ ย้ำดำเนินการให้ถูกต้องตามกฎระเบียบ


วันอังคารที่ 11 มิถุนายน 2567
11/06/2567
พิมพ์
นายกฯ สั่งการส่วนราชการเร่งเบิกจ่ายงบประมาณเพื่อกระตุ้นเศรษฐกิจ ย้ำดำเนินการให้ถูกต้องตามกฎระเบียบ
นายกฯ สั่งการส่วนราชการเร่งเบิกจ่ายงบประมาณเพื่อกระตุ้นเศรษฐกิจ ย้ำดำเนินการให้ถูกต้องตามกฎระเบียบ
วันนี้ (11 มิถุนายน 2567) เวลา 12.40 น. ณ บริเวณโถงกลาง ตึกบัญชาการ 1 ทำเนียบรัฐบาล นายเศรษฐา ทวีสิน นายกรัฐมนตรี กล่าวภายหลังการประชุมคณะรัฐมนตรี (ครม.) ว่าให้ทุกหน่วยราชการและทุกรัฐวิสาหกิจช่วยเร่งเบิกงบลงทุนตามพระราชบัญญัติงบประมาณ 2567 ซึ่งเป็นที่ทราบดีว่า รัฐบาลได้กำชับให้ทุกหน่วยงานเร่งใช้งบประมาณเมื่อช่วงเดือนที่ผ่านมา เหลือระยะเวลาแค่ 4 เดือนที่ต้องมีการเร่งใช้จ่ายงบประมาณ ถือเป็นเรื่องที่สำคัญเพื่อเป็นการกระตุ้นเศรษฐกิจที่จะส่งผลโดยตรงกับพี่น้องประชาชนในวงกว้าง โดยต้องดำเนินการให้ถูกต้องตามกฎระเบียบด้วยความรอบคอบถ้าเกิดมีกระทรวงไหนติดขัดตรงไหนส่วนไหน ให้แจ้งเรื่องให้ทราบเพื่อจะช่วยผลักดันในเรื่องดังกล่าวได้
พร้อมกันนี้ นายกฯ กล่าวว่า ที่ประชุมคณะรัฐมนตรี (ครม.) รับทราบตัวเลขเศรษฐกิจไทยในไตรมาส 1 ตามที่สำนักงานสภาพัฒนาการเศรษฐกิจและสังคมแห่งชาติ (สภาพัฒน์) เสนอ GDP ขยายตัวที่ 1.5% และแนวโน้มเศรษฐกิจไทยปีนี้ทั้งปีคาดว่า GDP จะขยายตัวอยู่ละประมาณร้อยละ 2 - 3 เปอร์เซ็นต์ โดยนายกฯ ได้สั่งการให้ทุกกระทรวงที่เกี่ยวข้องกับเศรษฐกิจเร่งแก้ไขปัญหาเร่งด่วนและกระตุ้นให้มีการใช้จ่ายภาครัฐโดยเร็วรวมทั้งรายงานผลการดำเนินการประชุม รายงานผลในการประชุมคณะรัฐมนตรี (ครม.) ครั้งต่อไป

ที่มา : https://www.thaigov.go.th/news/contents/details/84280