รัฐบาลไทย-ข่าวทำเนียบรัฐบาล-นายกฯ เร่งเดินหน้าสะสางทุกปัญหา ย้ำทุกเรื่องสำคัญเป็นเรื่องสำคัญ ยอมรับมีนโยบายที่พอใจ และมีนโยบายต้องเดินหน้าแก้ไข 


วันอังคารที่ 4 มิถุนายน 2567
04/06/2567
พิมพ์
นายกฯ เร่งเดินหน้าสะสางทุกปัญหา ย้ำทุกเรื่องสำคัญเป็นเรื่องสำคัญ ยอมรับมีนโยบายที่พอใจ และมีนโยบายต้องเดินหน้าแก้ไข
นายกฯ เร่งเดินหน้าสะสางทุกปัญหา ย้ำทุกเรื่องสำคัญเป็นเรื่องสำคัญ ยอมรับมีนโยบายที่พอใจ และมีนโยบายต้องเดินหน้าแก้ไข
วันนี้ (4 มิถุนายน 2567) เวลา 11.20 น. ณ บริเวณโถงกลาง ตึกบัญชาการ 1  ทำเนียบรัฐบาล นายเศรษฐา ทวีสิน นายกรัฐมนตรี กล่าวถึง ผลงานของรัฐบาลในรอบ 6 เดือน และนโยบายของรัฐบาลที่ต้องปรับปรุงและดำเนินการต่อว่า ไม่ว่าจะเป็นเรื่องของการเกษตร  ราคาพืชผล  การพักหนี้เกษตร การแก้ไขปัญหายาเสพติด ซึ่งมีการจับกุมได้มากถึง 4 เท่า แต่ต้องยอมรับตรง ๆ ว่ายังไม่ดีพอ ต้องทำอีก เพราะราคายาบ้าต่อเม็ดก็ยังไม่ขึ้น
นายกฯ กล่าวว่า ยังมีเรื่องที่ตนเองช่วยประสานไม่ว่าจะเป็นเรื่องการลดดอกเบี้ยจากธนาคารหลัก ร้อยละ 2.5 ก็ถือว่าช่วยแบ่งเบาภาระพี่น้องประชาชนได้ ยังมีการปราบปรามอาชญากรรมไซเบอร์ ที่มีการอายัดทรัพย์ไปแล้วกว่า 6,000 ล้านบาท เป็นเรื่องที่รัฐบาลพอใจ แต่ต้องทำอีกเยอะ  พร้อมกล่าวย้ำว่า รัฐบาลให้ความสำคัญกับกลุ่มที่มีความหลากหลาย และผลักดัน พ.ร.บ.สมรสเท่าเทียม รวมถึงการที่บีโอไอ และผู้แทนการค้าไทยได้ไปเจรจา พานักลงทุนเข้ามาลงทุนในประเทศ ก็ยังคงทำกันอย่างต่อเนื่อง อีกทั้งต้องกระตุ้นการผลิตเพื่อให้มีการจ้างงาน ซึ่งจะมีการเปิดตลาดใหม่ ๆ ในเวทีโลก  ส่วนเรื่องของการศึกษา ที่เป็นปัญหาหลักของประเทศไทยต้องพัฒนาและทำอย่างต่อเนื่อง  ส่วนเรื่องหนี้ครัวเรือนก็หาทางกันต่อไป และยอมรับว่าเป็นภาระหลัก โดยทุกเรื่องถือเป็นเรื่องที่สำคัญ

ที่มา : https://www.thaigov.go.th/news/contents/details/83880