รัฐบาลไทย-ข่าวทำเนียบรัฐบาล-ผู้ว่าฯ สระแก้ว นำข้าราชการ ประชาชนจิตอาสา ร่วมกันปลูกปอเทืองปรับภูมิทัศน์ บริเวณรอบศาลากลาง เพื่อเฉลิมพระเกียรติเนื่องในวันคล้ายวันเฉลิมพระชนมพรรษาสมเด็จพระนางเจ้า ฯ พระบรมราชินี


วันจันทร์ที่ 3 มิถุนายน 2567
03/06/2567
พิมพ์
ผู้ว่าฯ สระแก้ว นำข้าราชการ ประชาชนจิตอาสา ร่วมกันปลูกปอเทืองปรับภูมิทัศน์ บริเวณรอบศาลากลาง เพื่อเฉลิมพระเกียรติเนื่องในวันคล้ายวันเฉลิมพระชนมพรรษาสมเด็จพระนางเจ้า ฯ พระบรมราชินี
ผู้ว่าฯ สระแก้ว นำข้าราชการ ประชาชนจิตอาสา ร่วมกันปลูกปอเทืองปรับปรุงภูมิทัศน์ บริเวณรอบศาลากลาง เพื่อเฉลิมพระเกียรติเนื่องในวันคล้ายวันเฉลิมพระชนมพรรษาสมเด็จพระนางเจ้า ฯ พระบรมราชินี 3 มิถุนายน 2567 และเฉลิมพระเกียรติพระบาทสมเด็จพระเจ้าอยู่หัว
ผู้ว่าฯ สระแก้ว นำข้าราชการ ประชาชนจิตอาสา ร่วมกันปลูกปอเทืองปรับปรุงภูมิทัศน์ บริเวณรอบศาลากลาง เพื่อเฉลิมพระเกียรติเนื่องในวันคล้ายวันเฉลิมพระชนมพรรษาสมเด็จพระนางเจ้าสุทิดา พัชรสุธาพิมลลักษณ พระบรมราชินี 3 มิถุนายน 2567 และเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567
วันนี้ (3 มิ.ย. 67) นายปริญญา โพธิสัตย์ ผู้ว่าราชการจังหวัดสระแก้ว เปิดเผยว่า ตนในฐานะผู้อำนวยการศูนย์อำนวยการจิตอาสาพระราชทานจังหวัดสระแก้ว ได้เป็นประธานพิธีเปิดกิจกรรมจิตอาสา “เราทำความ ดี ด้วยหัวใจ” กิจกรรมทำความสะอาด พัฒนาและปรับปรุงภูมิทัศน์ บริเวณศาลากลางจังหวัดสระแก้ว โดยมีนายเชาวเนตร ยิ้มประเสริฐ นายภูมิวัชร์ อุดมทรัพย์ รองผู้ว่าราชการจังหวัดสระแก้ว รอง ผอ.รมน.จว.สก. ปลัดจังหวัดสระแก้ว หัวหน้าส่วนราชการ นายอำเภอ องค์กรปกครองส่วนท้องถิ่น ข้าราชการ ตำรวจ ทหาร เจ้าหน้าที่ จิตอาสาพระราชทาน 904 และประชาชนจิตอาสา ร่วมกิจกรรม
นายปริญญา โพธิสัตย์ ผู้ว่าราชการจังหวัดสระแก้ว กล่าวว่า จังหวัดสระแก้ว ร่วมกับจิตอาสาพระราชทาน จัดกิจกรรมจิตอาสาพัฒนาเพื่อปรับปรุงภูมิทัศน์บริเวณหน้าศาลากลางจังหวัดสระแก้วให้สวยงามและเพื่อเพิ่มพื้นที่สีเขียวให้กับจังหวัดสระแก้ว เนื่องในวันคล้ายวันเฉลิมพระชนมพรรษาสมเด็จพระนางเจ้าสุทิดา พัชรสุธาพิมลลักษณ พระบรมราชินี 3 มิถุนายน 2567 และเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 โดยร่วมกันปลูกต้นปอเทืองบริเวณสนามหญ้าหน้าศาลากลางจังหวัดสระแก้ว จำนวน 2 แปลง พื้นที่ 10 ไร่ รวมทั้งร่วมกันปลูกดอกดาวเรือง สัญลักษณ์เลข 72 และรูปหัวใจ บริเวณสนามหญ้าด้านช้ายและขวาหน้าพระบรมราชานุสาวรีย์ ร.5 ศาลากลางจังหวัดสระแก้วเพื่อเป็นการร่วมแสดงความจงรักภักดีและสำนึกในพระมหากรุณาธิคุณ และเป็นส่วนหนึ่งในการสนองพระราชปณิธาน "แก้ไขในสิ่งผิด" ด้วยการปรับปรุงทำความสะอาดสถานที่ให้สามารถใช้ประโยชน์ได้ และมีความสะอาด สวยงามแก่ผู้พบเห็น
นายปริญญา โพธิสัตย์ ผู้ว่าราชการจังหวัดสระแก้ว กล่าวช่วงท้ายว่า ขอขอบคุณข้าราชการ ตำรวจ ทหาร เจ้าหน้าที่ จิตอาสาพระราชทาน 904 และประชาชนจิตอาสา ที่ได้ร่วมแรงร่วมใจกัน พัฒนาและปรับปรุงภูมิทัศน์บริเวณโดยรอบศาลากลางจังหวัดสระแก้ว ให้มีความเป็นระเบียบเรียบร้อย สะอาด สวยงาม ทำให้แสดงเห็นถึงพลังแห่งความสามัคคีของเราทุกคน ที่มุ่งมั่นที่จะ Change for good สร้างสิ่งดี ๆ ให้กับตัวเอง ให้คนรอบข้าง และสังคมโดยรวมในทุก ๆ วัน ซึ่งสิ่งทั้งหลายเหล่านี้จะส่งผลให้สังคม เป็นพื้นที่แห่งการเสียสละ เอื้อเฟื้อเผื่อแผ่ มีน้ำใจ และจะก่อให้เกิดความสุขอย่างยั่งยืนในสังคมต่อไป
#WorldSoilDay #วันดินโลก #UN #FAO #GlobalSoilPartnership #MOI #กระทรวงมหาดไทย #บำบัดทุกข์บำรุงสุข #SoilandWaterasourceoflife  #SustainableSoilandWaterforbetterlife #ดินดีน้ำดีชีวีมีสุขอย่างยั่งยืน
#SDGsforAll #ChangeforGood

ที่มา : https://www.thaigov.go.th/news/contents/details/83860