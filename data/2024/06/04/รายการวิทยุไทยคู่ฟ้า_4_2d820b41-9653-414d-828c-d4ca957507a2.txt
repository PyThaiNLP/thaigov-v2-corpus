รัฐบาลไทย-ข่าวทำเนียบรัฐบาล-นำร่อง “โรงเรียนเบาหวานวิทยา” ช่วยผู้ป่วยโรคสงบ-ลดการใช้ยา


วันอังคารที่ 4 มิถุนายน 2567
04/06/2567
พิมพ์
นำร่อง “โรงเรียนเบาหวานวิทยา” ช่วยผู้ป่วยโรคสงบ-ลดการใช้ยา
วันจันทร์ ที่ 3 มิ.ย.67
ต่อจากนี้ไป ขอเชิญรับฟังไทยคู่ฟ้า
รัฐบาลเดินหน้าดูแลสุขภาพประชาชนจากโรคเบาหวานซึ่งพบอุบัติการณ์เพิ่มขึ้นอย่างต่อเนื่อง
โดยจัดตั้งโรงเรียนเบาหวานวิทยา นำร่องในเขตสุขภาพที่ 9 ได้แก่ จ.นครราชสีมา จ.ชัยภูมิ จ.บุรีรัมย์ และ
จ.สุรินทร์ รวม 162 แห่ง เพื่อดูแลผู้ป่วยโรคเบาหวานใช้การให้ความรู้และปรับเปลี่ยนพฤติกรรม
พบว่ามีผู้ป่วยหาย หรือเข้าสู่ระยะโรคสงบ ร้อยละ 10.3 ปรับลดยา ร้อยละ 27.73 หยุดยา ร้อยละ 8.37
และงดยาได้บางตัวร้อยละ 1.85 เตรียมขยายผลสู่หน่วยบริการอื่นต่อไป นอกจากนี้
ยังเปิดคลินิกโรคเบาหวานระยะสงบในโรงพยาบาลศูนย์ โรงพยาบาลทั่วไป โรงพยาบาลชุมชน
และโรงพยาบาลส่งเสริมสุขภาพตำบล ทุกแห่ง พบว่าประสบผลสำเร็จอย่างดี ผู้ป่วยเกือบร้อยละ 50
เข้าสู่ภาวะโรคสงบ ช่วยลดภาระค่ายาได้กว่า 7 ล้านบาทต่อปี
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/83910