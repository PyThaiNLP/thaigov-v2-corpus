รัฐบาลไทย-ข่าวทำเนียบรัฐบาล-จังหวัดอุบลฯ จัดกิจกรรมเฉลิมฉลองธงตราสัญลักษณ์งานเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสเฉลิมพระชนมพรรษา 6 รอบ 28 กรกฎาคม 2567 ด้านผู้ว่าฯ เชิญชวนพี่น้องประชาชน


วันจันทร์ที่ 3 มิถุนายน 2567
03/06/2567
พิมพ์
จังหวัดอุบลฯ จัดกิจกรรมเฉลิมฉลองธงตราสัญลักษณ์งานเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสเฉลิมพระชนมพรรษา 6 รอบ 28 กรกฎาคม 2567 ด้านผู้ว่าฯ เชิญชวนพี่น้องประชาชน
จังหวัดอุบลฯ จัดกิจกรรมเฉลิมฉลองธงตราสัญลักษณ์งานเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสเฉลิมพระชนมพรรษา 6 รอบ 28 กรกฎาคม 2567 ด้านผู้ว่าฯ เชิญชวนพี่น้องประชาชนทั่วประเทศร่วมกิจกรรมเดิน วิ่ง ปั่น ธงตราสัญลักษณ์ฯ เพื่อแสดงพลัง
จังหวัดอุบลฯ จัดกิจกรรมเฉลิมฉลองธงตราสัญลักษณ์งานเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสเฉลิมพระชนมพรรษา 6 รอบ 28 กรกฎาคม 2567 ด้านผู้ว่าฯ เชิญชวนพี่น้องประชาชนทั่วประเทศร่วมกิจกรรมเดิน วิ่ง ปั่น ธงตราสัญลักษณ์ฯ เพื่อแสดงพลังแห่งความสามัคคีและความรักของชาวไทยที่มีแด่พระบาทสมเด็จพระเจ้าอยู่หัว เนื่องในโอกาสมหามงคลนี้
วันนี้ (3 มิ.ย. 67) นายศุภศิษย์ กอเจริญยศ ผู้ว่าราชการจังหวัดอุบลราชธานี เปิดเผยว่า วานนี้ (2 มิ.ย. 67) จังหวัดอุบลราชธานี ได้กิจกรรมเฉลิมฉลองธงตราสัญลักษณ์งานเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสเฉลิมพระชนมพรรษา 6 รอบ 28 กรกฎาคม 2567 ที่หอประชุมสำนักงานจังหวัดอุบลราชธานี ซึ่งตนได้เป็นประธานการเปิดกิจกรรมดังกล่าว โดยมี ผศ.จุรีรัตน์ กอเจริญยศ นายกเหล่ากาชาดจังหวัดอุบลราชธานี และประธานแม่บ้านมหาดไทยจังหวัดอุบลราชธานี นายสำเริง ม่วงสังข์ นายชัชวาลย์ เบญจสิริวงศ์ รองผู้ว่าราชการจังหวัดอุบลราชธานี หัวหน้าส่วนราชการ ตำรวจ ทหาร นายอำเภอ องค์กรปกครองส่วนท้องถิ่น ภาคเอกชน และประชาชน เข้าร่วมกิจกรรม
นายศุภศิษย์ กอเจริญยศ ผู้ว่าราชการจังหวัดอุบลราชธานี กล่าวว่า ภายในงานมีการจัดนิทรรศการเฉลิมพระเกียรติพระบาทสมเด็จพระเจ้าอยู่หัว เนื่องในโอกาสเฉลิมพระชนมพรรษา 6 รอบ 28 กรกฎาคม 2567 ทั้งนี้เพื่อเผยแพร่พระราชประวัติ พระราชกรณียกิจ และพระเกียรติคุณที่ทรงมีพระอัจฉริยภาพ พระปรีชาชาญในด้านต่าง ๆ ของพระองค์ที่ทรงมีต่อพสกนิกรชาวไทย เพื่อให้ประชาชนได้ทราบถึงพระราชประวัติ พระราชกรณียกิจ และพระเกียรติคุณ พร้อมทั้งแสดงความจงรักภักดี ความสำนึกในพระมหากรุณาธิคุณ อีกทั้งมีการฉายภาพยนตร์เฉลิมพระเกียรติฯ เกี่ยวกับประวัติศาสตร์ชาติไทย รวมทั้ง มีการแสดงพื้นบ้าน การแสดงศิลปวัฒนธรรมท้องถิ่น ของเด็กนักเรียนโรงเรียนพิบูลมังสาหาร กว่า 40 คน ซึ่งชุดการแสดงมีทั้ง ลายบรรเลง และ ลายร้อง ประกอบด้วย โปงลางลมพัดพร้าว มโหรีอีสาน ศรีโคตรบูรณ์ ข้าวต้องลม แมลงภู่ตอมดอกไม้ เอ้ดอกคูณ แพรวากาฬสินธุ์ ตังหวายเต้ยลา ภูไทสามเผ่า หมอลำกลอนสาวกาฬสินธุ์ลำเพลิน และ บายศรีหลวง เป็นต้น
“นอกจากนี้ ตนได้นำจิตอาสาพระราชทาน 904 พร้อมด้วยหัวหน้าส่วนราชการ ร่วมกันทำความสะอาด ตัดแต่งกิ่งต้นไม้ บริเวณรอบศาลากลางจังหวัดอุบลราชธานี เพื่อเป็นการบำเพ็ญประโยชน์และเป็นการปรับภูมิทัศน์ให้มีความสวยงามและมีการเลี้ยงอาหารจิตอาสาอีกด้วย ส่วนในวันนี้ (3 มิ.ย. 67) จังหวัดอุบลราชธานี จะเคลื่อนขบวนเดิน วิ่ง ปั่น ธงตราสัญลักษณ์งานเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสเฉลิมพระชนมพรรษา 6 รอบ 28 กรกฎาคม 2567 ไปยังโรงเรียนเทศบาลอำนาจ อำเภอลืออำนาจ จังหวัดอำนาจเจริญ เพื่อส่งมอบธงตราสัญลักษณ์ฯ ให้กับจังหวัดอำนาจเจริญต่อไป” นายศุภศิษย์ฯ กล่าวเพิ่มเติม
นายศุภศิษย์ กอเจริญยศ ผู้ว่าราชการจังหวัดอุบลราชธานี กล่าวในช่วงท้ายว่า ขอขอบคุณและชื่นชมเจ้าหน้าที่ทุกหน่วยงาน และทุกภาคีเครือข่ายที่เกี่ยวข้อง รวมถึงพี่น้องประชาชนขาวจังหวัดอุบลราชธานี ที่ได้ร่วมแรงรวมใจกัน ทำให้กิจกรรม เดิน วิ่ง ปั่น ธงตราสัญลักษณ์ฯ ของจังหวัดอุบลราชธานีสำเร็จลุล่วงไปได้ด้วยดี ทำให้แสดงเห็นถึงพลังแห่งความสามัคคีของเราทุกคน และแสดงถึงความรักของคนไทยที่มีแด่พระบาทสมเด็จพระเจ้าอยู่หัว ด้วยการปฏิบัติบูชา ลุกขึ้นมา เดิน วิ่ง ปั่น ออกกำลังกาย เจริญรอยตามเบื้องพระยุคลบาทที่ทรงเป็นต้นแบบของการดูแลรักษาสุขภาพให้แข็งแรง ทั้งนี้ กิจกรรม เดิน วิ่ง ปั่น ธงตราสัญลักษณ์ฯ ยังคงดำเนินต่อไปในแต่ละจังหวัด ตามเส้นทางที่กำหนด จึงขอเชิญชวนพี่น้องประชาชนทุกจังหวัด ทุกพื้นที่ ทุกภูมิภาคของประเทศ เข้าร่วมกิจกรรม ไม่ว่าจะเดิน วิ่ง ปั่น หรือร่วมแจกจ่ายน้ำ หรือกิจกรรมจิตอาสาอื่น ๆ โดยสามารถสอบถามรายละเอียดเพิ่มเติมได้ที่ที่ทำการปกครองจังหวัด หรือ สำนักงานจังหวัด ซึ่งตั้งอยู่ที่อาคารศาลากลางจังหวัด หรือ ที่ทำการปกครองอำเภอ ณ ที่ว่าการอำเภอทั่วประเทศ หรือ สายด่วนศูนย์ดำรงธรรม 1567 โทรฟรีตลอด 24 ชั่วโมง
#พระราชพิธีมหามงคลเฉลิมพระชนมพรรษา6รอบ28กรกฎาคม2567
#เดินวิ่งปั่นธงตราสัญลักษณ์ฯ #กระทรวงมหาดไทย

ที่มา : https://www.thaigov.go.th/news/contents/details/83856