รัฐบาลไทย-ข่าวทำเนียบรัฐบาล-ดูแลเสมอ ! เปิดสวัสดิการ “ซ่อมบ้านผู้สูงอายุ – ปรับที่อยู่คนพิการ” สอบถามโทร. สายด่วน พม. 1300 ตลอด 24 ชั่วโมง


วันอังคารที่ 4 มิถุนายน 2567
ดูแลเสมอ ! เปิดสวัสดิการ “ซ่อมบ้านผู้สูงอายุ – ปรับที่อยู่คนพิการ” สอบถามโทร. สายด่วน พม. 1300 ตลอด 24 ชั่วโมง
.....
ดูแลเสมอ ! เปิดสวัสดิการ “ซ่อมบ้านผู้สูงอายุ – ปรับที่อยู่คนพิการ” สอบถามโทร. สายด่วน พม. 1300 ตลอด 24 ชั่วโมง
.
รัฐบาลดูแลคุณภาพชีวิตประชาชนอย่างต่อเนื่อง โดยกระทรวงการพัฒนาสังคมและความมั่นคงของมนุษย์ (พม.) มีสวัสดิการ ซ่อม สร้าง บ้านให้แก่ผู้สูงอายุรายได้น้อย และปรับสภาพแวดล้อมที่อยู่อาศัยให้แก่คนพิการ ซึ่งขอรับสิทธิได้ดังนี้
.
ซ่อมบ้านผู้สูงอายุ
คุณสมบัติ : เป็นผู้มีอายุ 60 ปีขึ้นไป อยู่ในครอบครัวยากจน ที่อยู่อาศัยทรุดโทรมไม่มั่นคง อาศัยอยู่ในครอบครัวไม่น้อยกว่า 1 ปี และไม่ได้รับการช่วยเหลือจากรัฐ
วิธีดำเนินการ :
1. อปท. สำรวจข้อมูล จัดส่งประมาณการค่าซ่อมแซมไปยัง สำนักงาน พม.จังหวัด (พมจ.)
2. พมจ. เยี่ยมบ้าน เพื่อประเมินสภาพ และนำเข้าที่ประชุมเพื่อจัดลำดับการซ่อม
3. พมจ. ซื้อวัสดุ และดำเนินการซ่อมแซมบ้านภายใน 60 วัน และรายงานผลการทำงาน
.
ปรับสภาพที่อยู่คนพิการ
คุณสมบัติ : มีบัตรประจำตัวคนพิการ อยู่อาศัยไม่น้อยกว่า 6 เดือน ที่อยู่ไม่มั่นคง ไม่เหมาะกับสภาพความพิการ มีรายได้น้อย ไม่ได้รับการช่วยเหลือจากรัฐ หรือได้รับแต่ไม่มีเพียงพอ
วิธีดำเนินการ :
1. คนพิการยื่นคำร้อง ใน กทม. ที่ศูนย์บริการคนพิการกรุงเทพฯ หรือ สาขา ในต่างจังหวัด ยื่นที่ พมจ.
2. เจ้าหน้าที่เยี่ยมบ้านเพื่อประเมินสภาพ ขออนุมัติงบ และดำเนินการ
ทั้งนี้ หากเป็นบ้านเช่า ต้องมีหลักฐานการยินยอมจากเจ้าของบ้าน และมีหลักฐานว่าอยู่อาศัยได้ไม่น้อยกว่า 6 เดือน
สอบถามรายละเอียดได้ที่ 02-354-3388 ต่อ 209 หรือ ที่ศูนย์บริการคนพิการจังหวัดทั่วประเทศ
.
สอบถามสวัสดิการอื่น ๆ ที่รัฐมีให้แก่ประชาชนกลุ่มเปราะบาง โทร. สายด่วน พม. 1300 ได้ ตลอด 24 ชั่วโมง
.
อ่านเพิ่มเติม >> https://www.thaigov.go.th/news/contents/details/83625
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/83919