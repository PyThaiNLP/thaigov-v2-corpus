รัฐบาลไทย-ข่าวทำเนียบรัฐบาล-จังหวัดแม่ฮ่องสอนจัดกิจกรรม เดิน วิ่ง ปั่น ธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 วันที่ 3


วันจันทร์ที่ 3 มิถุนายน 2567
03/06/2567
พิมพ์
จังหวัดแม่ฮ่องสอนจัดกิจกรรม เดิน วิ่ง ปั่น ธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 วันที่ 3
จังหวัดแม่ฮ่องสอนจัดกิจกรรม เดิน วิ่ง ปั่น ธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 เป็นวันที่ 3 จากอำเภอเมืองแม่ฮ่องสอนส่งต่ออำเภอปางมะผ้า
จังหวัดแม่ฮ่องสอนจัดกิจกรรม เดิน วิ่ง ปั่น ธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 เป็นวันที่ 3 จากอำเภอเมืองแม่ฮ่องสอนส่งต่ออำเภอปางมะผ้า
วันนี้ (3 มิ.ย.67) นายชูชีพ พงษ์ไชย ผู้ว่าราชการจังหวัดแม่ฮ่องสอน เปิดเผยว่า วานนี้ จังหวัดแม่ฮ่องสอน ได้จัดกิจกรรมเฉลิมพระเกียรติธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ณ ศูนย์ศิลปาชีพจังหวัดแม่ฮ่องสอน ซึ่งกิจกรรมประกอบไปด้วย การร่วมกันขับร้องเพลงพระราชนิพนธ์ ขับร้องบทเพลงจากพงไพรร้อยเรียงใจสดุดี รำไตถวายพระพร ระบำชาวเขา นารีศรีชาติพันธุ์ และรำกิ่งกะหร่า - โต  ซึ่งมีความยาวกว่า 500 เมตร โดยเริ่มตั้งแต่บริเวณศาลากลางจังหวัดแม่ฮ่องสอน จนถึงศูนย์ศิลปาชีพจังหวัดแม่ฮ่องสอน  เพื่อร่วมเฉลิมฉลอง ธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัวฯ รวมทั้งได้จัดนิทรรศการพระเฉลิมพระเกียรติฯ กิจกรรมจิตอาสาบำเพ็ญประโยชน์ การฉายภาพยนตร์เฉลิมพระเกียรติฯ การจัดแสดงดนตรีพื้นบ้าน ซึ่งมีพี่น้องประชาชนทุกหมู่เหล่าเข้าร่วมกิจกรรมเป็นจำนวนมาก
นายชูชีพฯ กล่าวต่อว่า สำหรับวันนี้ตนได้เป็นประธานในพิธีเชิญธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนม์พรรษา 6 รอบ 28 กรกฎาคม 2567 ณ ศูนย์ศิลปาชีพจังหวัดแม่ฮ่องสอน โดยได้เชิญธงตราสัญลักษณ์ จำนวน 72 ธง มอบให้กับ นายอุดมศักดิ์ ขาวหนูนา รองผู้ว่าราชการจังหวัดแม่ฮ่องสอน ผู้บังคับการตำรวจภูธรจังหวัดแม่ฮ่องสอน ผู้บังคับการหน่วยเฉพาะกิจสิงหนาท และหัวหน้าส่วนราชการจังหวัดแม่ฮ่องสอน ก่อนที่ผู้ว่าราชการจังหวัดแม่ฮ่องสอน วิ่งนำขบวน เดิน วิ่ง ปั่น ธงตราสัญลักษณ์งานเฉลิมพระเกียรติฯ เคลื่อนออกจากศูนย์ศิลปาชีพ  อำเภอเมืองจังหวัดแม่ฮ่องสอน จังหวัดแม่ฮ่องสอน ผ่านไปยังจุดสำคัญผ่านใจกลางเมืองแม่ฮ่องสอน ศาลากลางจังหวัดแม่ฮ่องสอน วัดจองคำ วัดจองกลาง ซึ่งเป็นสถานที่สำคัญ คู่บ้านคู่เมืองแม่ฮ่องสอน  โดยขบวนเดิน วิ่ง ปั่น ธงตราสัญลักษณ์ฯ ได้มีการส่งมอบต่อให้กับ นางสาวมัลลิกา จีนาคำ นายกเทศบาลเมืองแม่ฮ่องสอน และ นายบุญลือ ธรรมธรานุรักษ์ รองผู้ว่าราชการจังหวัดแม่ฮ่องสอน พร้อม หัวหน้าส่วนราชการ ในการเดิน วิ่ง ปั่น ธงตราสัญลักษณ์ ฯ ตามเส้นทาง เพื่อให้ประชาชนชาวจังหวัดแม่ฮ่องสอน ได้ร่วมเฉลิมฉลอง ขบวนธงตราสัญลักษณ์งานเฉลิมพระเกียรติฯ โดยมีขบวนนางรำชาวไทยใหญ่จำนวนมากได้ร่วมรำอวยพร ขบวนธงตราสัญลักษณ์งานเฉลิมพระเกียรติฯ
นายชูชีพฯ กล่าวต่ออีกว่า จากนั้นคณะผู้บริหารจังหวัดแม่ฮ่องสอน ส่งมอบธงตราสัญลักษณ์งานเฉลิมพระเกียรติ จำนวน 72 ธง ให้กับนายสังคม คัดเชียงแสน นายอำเภอเมืองแม่ฮ่องสอน และคณะ เดิน วิ่ง ปั่น ธงตราสัญลักษณ์งานเฉลิมพระเกียรติ ที่บริเวณซุ้มประตูเมืองแม่ฮ่องสอนทางด้านทิศเหนือ เพื่อให้ขบวนของอำเภอเมืองแม่ฮ่องสอน เดิน วิ่ง ปั่น ธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว ไปส่งต่อให้อำเภอปางมะผ้า ในเส้นทางหลวงหมายเลข 108 เพื่อส่ง มอบ ธงตราสัญลักษณ์งานเฉลิมพระเกียรติให้กับ นายวีรพงษ์ รัตนศรี นายอำเภอปางมะผ้า ที่บริเวณรอยต่อระหว่างอำเภอเมืองแม่ฮ่องสอน กับอำเภอปางมะผ้า ที่สะพานข้ามห้วยส้าน ตำบลห้วยผาอำเภอเมืองแม่ฮ่องสอน ในการเชิญธงตราสัญลักษณ์งานเฉลิมพระเกียรติฯ ไปยังหอประชุมที่ว่าการอำเภอปางมะผ้า ในการจัดกิจกรรมเฉลิมฉลองธงตราสัญลักษณ์งานเฉลิมพระเกียรติฯ และจะส่งมอบให้กับจังหวัดเชียงใหม่ ในวันที่ 5 มิถุนายน 2567 ณ อุทยานแห่งชาติห้วยน้ำดัง อำเภอแม่แตง จังหวัดเชียงใหม่ต่อไป
“ขอเชิญชวนพี่น้องประชาชน เข้าร่วมกิจกรรมเดิน วิ่ง ปั่น ธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคล เฉลิมพระชนมพรรษา 6 รอบ 28 กรกฎาคม 2567 เพื่อแสดงให้เห็นถึงพลังแห่งความสามัคคีของเราทุกคน และแสดงถึงความรักของคนไทยที่มีแด่พระบาทสมเด็จพระเจ้าอยู่หัว ด้วยการปฏิบัติบูชา ลุกขึ้นมา เดิน วิ่ง ปั่น ออกกำลังกาย เจริญรอยตามเบื้องพระยุคลบาทที่ทรงเป็นต้นแบบของการดูแลรักษาสุขภาพให้แข็งแรง ทั้งนี้ สำหรับหน่วยงาน องค์กร หรือพี่น้องประชาชนที่มีความปรารถนาตั้งใจอยากจะสนับสนุนอาหาร อาหารว่าง หรือ น้ำดื่ม สำหรับการจัดกิจกรรมของแต่ละจังหวัด สามารถแจ้งความประสงค์ได้ที่ ที่ทำการปกครองจังหวัด หรือ สำนักงานจังหวัด ซึ่งตั้งอยู่ที่อาคารศาลากลางจังหวัด หรือแจ้งที่ที่ทำการปกครองอำเภอ ณ ที่ว่าการอำเภอทั่วประเทศ หรือสอบถามรายละเอียดเพิ่มเติมได้ที่สายด่วนศูนย์ดำรงธรรม 1567 โทรฟรีตลอด 24 ชั่วโมง” นายชูชีพ ฯ กล่าวในช่วงท้าย
.
#พระราชพิธีมหามงคลเฉลิมพระชนมพรรษา6รอบ28กรกฎาคม2567
#เดินวิ่งปั่นธงตราสัญลักษณ์ฯ #กระทรวงมหาดไทย

ที่มา : https://www.thaigov.go.th/news/contents/details/83859