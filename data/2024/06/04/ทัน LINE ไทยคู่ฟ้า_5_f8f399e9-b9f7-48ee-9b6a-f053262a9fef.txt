รัฐบาลไทย-ข่าวทำเนียบรัฐบาล-รัฐบาลชูผลงาน ยกมาตรฐานยางพาราตามกฎ EUDR ดันราคายางสูงสุดในรอบ 12 ปี


วันอังคารที่ 4 มิถุนายน 2567
รัฐบาลชูผลงาน ยกมาตรฐานยางพาราตามกฎ EUDR ดันราคายางสูงสุดในรอบ 12 ปี
.....
รัฐบาลชูผลงาน ยกมาตรฐานยางพาราตามกฎ EUDR ดันราคายางสูงสุดในรอบ 12 ปี
.
จากนโยบายของรัฐบาลที่มุ่งยกระดับคุณภาพชีวิตชาวสวนยางและผลักดันให้เกษตรกรผู้ปลูกยางพารา และผู้ประกอบกิจการยางพาราไทยมีการจัดการข้อมูลยาง เพื่อให้เป็นไปตามกฎหมายว่าด้วยสินค้าที่ปลอดจากการตัดไม้ทำลายป่า (EUDR) ของสหภาพยุโรป (EU) และมาตรฐานระดับสากลต่าง ๆ โดยเริ่มนำร่องที่ตลาดกลางยางพาราสุราษฎร์ธานีเป็นที่แรกเมื่อเดือนเม.ย. 67
.
ล่าสุด สำนักงานตลาดกลางยางพารา จ.สุราษฎร์ธานี เผยผลประมูลยางแผ่นรมควันRSS (EUDR) ชั้น 3 ผ่านระบบ Thai Rubber Trade (TRT) ได้ราคาประมูลสูงสุดที่ 96.66 บาทต่อกิโลกรัม ซึ่งเป็นราคาสูงสุดในรอบ 12 ปี นับตั้งแต่ปี 2555
.
โดยปัจจัยที่ทำให้ราคายางแผ่นรมควันเพิ่มสูงขึ้น มาจากการที่รัฐบาลเดินหน้าเปิดตลาดยางสหภาพยุโรป (EU) ได้ตามมาตรฐาน EUDR ซึ่งระบบ TRT สามารถรองรับการตรวจสอบย้อนหลังผลผลิตยางพาราของสมาชิกแต่ละรายอย่างเป็นระบบ จึงตรวจสอบย้อนกลับที่มาของยางได้ทุกล็อตอย่างชัดเจน ทำให้ผู้ซื่อเกิดความเชื่อมั่น และคาดว่าราคาจะแตะถึง 100 บาทต่อกิโลกรัม แน่นอน ซึ่งถือเป็นความสำเร็จจากความทุ่มเทของรัฐบาลที่ทำเพื่อเกษตรกรชาวสวนยาง
.
อ่านเพิ่มเติม คลิก https://www.thaigov.go.th/news/contents/details/83731
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/83921