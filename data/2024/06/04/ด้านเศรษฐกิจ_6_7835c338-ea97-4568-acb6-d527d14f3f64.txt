รัฐบาลไทย-ข่าวทำเนียบรัฐบาล-SME D Bank ธนาคารเพื่อเอสเอ็มอีไทย มุ่งมั่นขับเคลื่อนนโยบายกระตุ้นเศรษฐกิจของรัฐบาล ทุ่ม 10,000 ล้านบาท ออกผลิตภัณฑ์สินเชื่อใหม่ “Smile Biz ธุรกิจยิ้มได้”


วันอังคารที่ 4 มิถุนายน 2567
04/06/2567
พิมพ์
SME D Bank ธนาคารเพื่อเอสเอ็มอีไทย มุ่งมั่นขับเคลื่อนนโยบายกระตุ้นเศรษฐกิจของรัฐบาล ทุ่ม 10,000 ล้านบาท ออกผลิตภัณฑ์สินเชื่อใหม่ “Smile Biz ธุรกิจยิ้มได้”
SME D Bank ทุ่ม 10,000 ล้านบาท ออกผลิตภัณฑ์สินเชื่อใหม่ “Smile Biz ธุรกิจยิ้มได้” สนับสนุนผู้ประกอบการเอสเอ็มอีเข้าถึงแหล่งทุน ผ่อนปรนเงื่อนไขสุดพิเศษ ไม่ต้องใช้หลักทรัพย์ โดย บสย. ค้ำประกันให้เต็มวงเงินกู้สูงสุด 5 ล้านบาท ทำธุรกิจเพียง 1 ปีก็กู้ได้
SME D Bank ธนาคารเพื่อเอสเอ็มอีไทย มุ่งมั่นขับเคลื่อนนโยบายกระตุ้นเศรษฐกิจของรัฐบาล ทุ่ม 10,000 ล้านบาท ออกผลิตภัณฑ์สินเชื่อใหม่ “Smile Biz ธุรกิจยิ้มได้” สนับสนุนผู้ประกอบการเอสเอ็มอีเข้าถึงแหล่งทุน ผ่อนปรนเงื่อนไขสุดพิเศษ ไม่ต้องใช้หลักทรัพย์ โดย บสย. ค้ำประกันให้เต็มวงเงินกู้สูงสุด 5 ล้านบาท ทำธุรกิจมาเพียง 1 ปีก็กู้ได้ ดอกเบี้ยเริ่มต้นเพียง 6.50% ต่อปี พร้อมมอบโปร Cash Back สูงสุด 5,000 บาท  ควบคู่ช่วยพัฒนายกระดับธุรกิจผ่านแพลตฟอร์ม “DX”
นายพิชิต มิทราวงศ์ กรรมการผู้จัดการ ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank เปิดเผยว่า SME D Bank ในฐานะสถาบันการเงินเฉพาะกิจของรัฐ ขานรับนโยบายรัฐบาลพร้อมตอบโจทย์คณะรัฐมนตรีเศรษฐกิจ โดยนายเศรษฐา ทวีสิน นายกรัฐมนตรี และนายพิชัย ชุณหวชิร รองนายกรัฐมนตรีและรัฐมนตรีว่าการกระทรวงการคลัง  ที่ต้องการสนับสนุนผู้ประกอบการเอสเอ็มอีโดยเฉพาะรายย่อย เข้าถึงแหล่งเงินทุน ด้วยการเปิดตัวผลิตภัณฑ์สินเชื่อใหม่  “Smile Biz ธุรกิจยิ้มได้” วงเงินรวม 10,000 ล้านบาท  ช่วยให้ผู้ประกอบการ มีเงินไปลงทุน ขยาย ปรับปรุง ปรับเปลี่ยนรูปแบบการดำเนินธุรกิจ เสริมสภาพคล่อง รวมถึงเป็นทุนหมุนเวียน สร้างโอกาสเดินหน้าธุรกิจเต็มกำลัง  เพิ่มกำลังซื้อในภาคธุรกิจและกระตุ้นเศรษฐกิจไทยให้ขยายตัวไปพร้อมกัน  ตั้งเป้าผลักดันผู้ประกอบการเอสเอ็มอีเข้าถึงแหล่งทุนกว่า 5,000 กิจการ เกิดเงินหมุนเวียนในระบบเศรษฐกิจกว่า 45,000 ล้านบาท
สินเชื่อ “Smile Biz ธุรกิจยิ้มได้” มุ่งเน้นพัฒนาผลิตภัณฑ์ให้ตรงตามความต้องการของผู้ประกอบการเอสเอ็มอี มีจุดเด่นเปิดกว้างเงื่อนไขผ่อนปรน สร้างโอกาสให้เข้าถึงแหล่งทุนได้ง่าย  ทั้งบุคคลธรรมดาและนิติบุคคล ครอบคลุมทุกกลุ่มธุรกิจ ไม่ว่าจะเป็นการผลิต ธุรกิจค้าปลีกค้าส่ง รวมถึงธุรกิจท่องเที่ยวและเกี่ยวเนื่อง  วงเงินกู้สูงสุด 5 ล้านบาท  อัตราดอกเบี้ยเริ่มต้น MLR-1.0% หรือ 6.50% ต่อปี   ผ่อนชำระนานสูงสุด 7 ปี พร้อมปลอดชำระหนี้เงินต้นสูงสุด 6 เดือน ที่สำคัญ ไม่ต้องใช้หลักทรัพย์ค้ำประกัน  โดย บสย. ค้ำประกันเต็มจำนวน อีกทั้ง ทำธุรกิจมาเพียง 1 ปี สามารถกู้ได้   เปิดรับคำขอกู้ตั้งแต่วันนี้จนถึงวันที่ 31 พ.ค.68 หรือจนกว่าจะหมดวงเงินโครงการ แล้วแต่อย่างหนึ่งอย่างใดจะถึงก่อน
นอกจากนั้น  ยังมีโปรโมชันพิเศษ สำหรับผู้ประกอบการที่ยังไม่เคยใช้บริการสินเชื่อจาก SME D Bank มาก่อน เมื่อยื่นกู้และได้รับการอนุมัติ ตั้งแต่ 1 ล้านบาทขึ้นไป ภายใน 30 กันยายน 2567 นี้  รับ Cash Back สูงสุด 5,000 บาท ด้วย
นายพิชิต กล่าวเสริมว่า ที่ผ่านมา  SME D Bank ดำเนินการสนับสนุนให้ผู้ประกอบการรายย่อยเข้าถึงแหล่งทุนอย่างต่อเนื่อง ผ่านผลิตภัณฑ์สินเชื่อต่างๆ ที่ผ่อนปรนเงื่อนไข  เช่น สินเชื่อ “จิ๋วสุดแจ๋ว” สนับสนุนผู้ประกอบการรายย่อย (MICRO)  รายได้ต่อปีไม่เกิน 1.8 ล้านบาท ให้เข้าถึงแหล่งทุน วงเงินกู้สูงสุด 500,000 บาทต่อราย ไม่ต้องใช้หลักทรัพย์ค้ำประกัน อัตราดอกเบี้ยเริ่มต้น MLR+6 หรือเฉลี่ย 1.125% ต่อเดือน ผ่อนชำระนานสูงสุด 5 ปี แบบลดต้นลดดอก นำไปลงทุน ขยาย ปรับปรุง ปรับเปลี่ยนรูปแบบธุรกิจ หรือหมุนเวียนเสริมสภาพคล่องธุรกิจเติบโตอย่างยั่งยืน
ควบคู่กับให้บริการด้าน “การพัฒนา” ผ่านแพลตฟอร์ม “DX by SME D Bank” (dx.smebank.co.th) จุดเด่นเชื่อมโยงบริการสนับสนุนผู้ประกอบการเอสเอ็มอีครบถ้วนในจุดเดียว ผ่าน 5 ฟีเจอร์สำคัญ ได้แก่  1. Business Health Check ระบบตรวจประเมินสุขภาพธุรกิจ 2. E-Learning รวบรวมหลักสูตรความรู้สำคัญ ช่วยเพิ่มศักยภาพการประกอบธุรกิจ เรียนรู้ได้ด้วยตัวเองตลอด 24 ชม.        3. SME D Coach ที่ปรึกษาและให้คำแนะนำธุรกิจจากโค้ชมืออาชีพ 4. SME D Activity ระบบจองเข้าร่วมกิจกรรมเติมความรู้ต่อเนื่องตลอดทั้งปี และ 5. SME D Market ขยายตลาดด้วย E-marketplace และจับคู่ธุรกิจ  อีกทั้ง ยังมี  SME D Privilege สิทธิประโยชน์พิเศษอื่นๆ ให้อีกมากมาย สอบถามข้อมูลเพิ่มเติม Call Center 1357

ที่มา : https://www.thaigov.go.th/news/contents/details/83901