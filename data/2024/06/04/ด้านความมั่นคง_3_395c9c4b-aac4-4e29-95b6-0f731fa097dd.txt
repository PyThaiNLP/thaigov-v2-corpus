รัฐบาลไทย-ข่าวทำเนียบรัฐบาล-จังหวัดปราจีนบุรี รับมอบธงตราสัญลักษณ์งานเฉลิมพระเกียรติฯ พร้อมใจกันเดิน วิ่ง ปั่น ธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคล


วันจันทร์ที่ 3 มิถุนายน 2567
03/06/2567
พิมพ์
จังหวัดปราจีนบุรี รับมอบธงตราสัญลักษณ์งานเฉลิมพระเกียรติฯ พร้อมใจกันเดิน วิ่ง ปั่น ธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคล
จ.ปราจีนบุรี รับมอบธงตราสัญลักษณ์งานเฉลิมพระเกียรติฯ พร้อมใจกันเดิน วิ่ง ปั่น ธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ผู้ว่าฯ ประชาสัมพันธ์เชิญชวนร่วมกิจกรรม
จังหวัดปราจีนบุรี รับมอบธงตราสัญลักษณ์งานเฉลิมพระเกียรติฯ พร้อมใจกันเดิน วิ่ง ปั่น ธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ด้านผู้ว่าฯ ปราจีนบุรีประชาสัมพันธ์เชิญชวนพี่น้องประชาชน ร่วมกิจกรรม เดิน วิ่ง ปั่น ออกกำลังกายเพื่อสุขภาพ ในโอกาสมหามงคลนี้
วันนี้ (3 มิ.ย. 67) นายรณรงค์ นครจินดา ผู้ว่าราชการจังหวัดปราจีนบุรี เปิดเผยว่า จังหวัดปราจีนบุรี ได้จัดพิธีรับมอบธงตราสัญลักษณ์งานเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2566 ณ บริเวณศาลเจ้าพ่อพระปรง ทางหลวงหมายเลข 33 อำเภอกบินทร์บุรี จังหวัดปราจีนบุรี โดยตนเป็นประธานในพิธีรับมอบธงและถือธงนำขบวนเดิน วิ่ง ปั่น ธงตราสัญลักษณ์งานเฉลิมพระเกียรติฯ ที่ได้รับมอบจากจังหวัดสระแก้วเข้าสู่จังหวัดปราจีนบุรี เพื่อเชิญไปจัดกิจกรรมเฉลิมพระเกียรติฯ ณ ศาลากลางจังหวัดปราจีนบุรี เพื่อให้พี่น้องประชาชน มีโอกาส แสดงออกถึงความจงรักภักดี และมีส่วนร่วมในการออกกำลังกายสร้างสุขอนามัยที่ดี โดยมี หัวหน้าส่วนราชการ ประชาชนจิตอาสา และพสกนิกรทุกหมู่เหล่าในพื้นที่ ร่วมกิจกรรมจำนวนมาก
นายรณรงค์ นครจินดา ผู้ว่าราชการจังหวัดปราจีนบุรี กล่าวว่า การจัดโครงการเดิน วิ่ง ปั่น ธงตราสัญลักษณ์ฯ ในครั้งนี้ จัดขึ้นเพื่อเป็นการเฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567 เพื่อให้ทุกภาคส่วนในพื้นที่จังหวัดได้มีส่วนร่วมในการแสดงความจงรักภักดีและน้อมสำนึกในพระมหากรุณาธิคุณของพระบาทสมเด็จพระเจ้าอยู่หัว ด้วยการปฏิบัติบูชา โดยน้อมนำแนวทางในเรื่องการดูแลสุขภาพพลานามัยด้วยการออกกำลังกาย ซึ่งกิจกรรมดังกล่าวจะเป็นการเดิน วิ่ง ปั่น ธงตราสัญลักษณ์เฉลิมพระเกียรติฯ เส้นทางละ 72 คัน รวม 10 เส้นทาง 720 คัน ส่งต่อไปยังทุกจังหวัดและเคลื่อนขบวนธงตราสัญลักษณ์ฯ จากจังหวัดชายแดนที่พระบาทสมเด็จพระเจ้าอยู่หัว ได้เสด็จไปประกอบพระราชกรณียกิจในอดีตทุกภูมิภาคและเดินทางผ่านจังหวัดต่าง ๆ เข้ามายังกระทรวงมหาดไทย เขตพระนคร กรุงเทพมหานคร เพื่อนำเข้าขบวนเชิญคนโทน้ำศักดิ์สิทธิ์ งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567
"จังหวัดปราจีนบุรี ได้รับมอบธงตราสัญลักษณ์ เป็นจังหวัดที่ 2 ในสายที่ 6 ต่อจากจังหวัดสระแก้ว โดยจะนำธงไปยังจุดพักธงที่ศาลากลางจังหวัดปราจีนบุรี โดยเคลื่อนผ่านจาก บริเวณศาลเจ้าพ่อพระปรง ทางหลวงหมายเลข 33 อำเภอกบินทร์บุรี สู่ตลาดนัดคลองถม อำเภอเมืองปราจีนบุรี ผ่านพื้นที่ชุมชนเมืองปราจีนบุรี ผ่านศาลหลักเมืองปราจีนบุรี และไปตามเส้นทางถนนหมายเลข 319 ก่อนเข้าสู่ศาลากลางจังหวัดปราจีนบุรี  เพื่อจัดกิจกรรมเฉลิมพระเกียรติ ในช่วงวันที่ 4 มิถุนายน 2567 โดยมีกิจกรรมเฉลิมฉลองธงตราสัญลักษณ์ฯ และจัดกิจกรรมมหรสพ อาทิ การจัดนิทรรศการเฉลิมพระเกียรติ พระบาทสมเด็จพระเจ้าอยู่หัวเกี่ยวกับพระราชประวัติและพระราชกรณียกิจ การฉายภาพยนตร์เฉลิมพระเกียรติ เกี่ยวกับประวัติศาสตร์ชาติไทย การนวดกดจุดออฟฟิศซินโดรมแผนไทย การแสดงดนตรี ฯลฯ ก่อนจะส่งมอบธงตราสัญลักษณ์ฯ ให้จังหวัดนครนายกในวันที่ 5 มิถุนายน 2567 ต่อไป" นายรณรงค์ฯ กล่าว
นายรณรงค์ นครจินดา ผู้ว่าราชการจังหวัดปราจีนบุรี กล่าวเพิ่มเติมว่า พสกนิกรจังหวัดปราจีนบุรีต่างน้อมสำนึกในพระมหากรุณาธิคุณของพระบาทสมเด็จพระเจ้าอยู่หัว จึงได้ร่วมกับทุกภาคส่วนจัดกิจกรรมเดิน วิ่ง ปั่น ธงตราสัญลักษณ์เพื่อเฉลิมพระเกียรติพระบาทสมเด็จพระเจ้าอยู่หัว เพื่อแสดงความจงรักภักดีและสำนึกในพระมหากรุณาธิคุณของพระบาทสมเด็จพระเจ้าอยู่หัว ที่ส่งห่วงใยพสกนิกรไทยในทุกด้าน อีกทั้งกิจกรรมนี้จะเป็นการส่งเสริมให้หน่วยงานภาครัฐ ภาคเอกชน และประชาชนทั่วไป ได้มีส่วนร่วมในการแสดงความจงรักภักดีและน้อมสำนึกในพระมหากรุณาธิคุณ นอกจากนี้ ยังเป็นการเสริมสร้างความรัก ความสามัคคี ปรองดองสมานฉันท์และสร้างสุขภาพพลานามัยที่ดีให้กับพี่น้องประชาชน
"ขอเชิญชวนพี่น้องประชาชนชาวจังหวัดปราจีนบุรีเข้าร่วมกิจกรรมเดิน วิ่ง ปั่น ธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคล เฉลิมพระชนมพรรษา 6 รอบ 28 กรกฎาคม 2567 ซึ่งจะจัดขึ้นในจังหวัดปราจีนบุรี ในระหว่างวันที่ 2-5 มิถุนายน 2567 เพื่อแสดงให้เห็นถึงพลังแห่งความสามัคคีของเราทุกคน และแสดงถึงความรักของคนไทยที่มีแด่พระบาทสมเด็จพระเจ้าอยู่หัว ด้วยการปฏิบัติบูชา ลุกขึ้นมา เดิน วิ่ง ปั่น ออกกำลังกาย เจริญรอยตามเบื้องพระยุคลบาทที่ทรงเป็นต้นแบบของการดูแลรักษาสุขภาพให้แข็งแรง ทั้งนี้ สำหรับหน่วยงาน องค์กร หรือพี่น้องประชาชนที่มีความปรารถนาตั้งใจอยากจะสนับสนุนอาหาร อาหารว่าง หรือ น้ำดื่ม สำหรับการจัดกิจกรรมของแต่ละจังหวัด สามารถแจ้งความประสงค์ได้ที่ ที่ทำการปกครองจังหวัด หรือ สำนักงานจังหวัด ซึ่งตั้งอยู่ที่อาคารศาลากลางจังหวัด หรือแจ้งที่ที่ทำการปกครองอำเภอ ณ ที่ว่าการอำเภอทั่วประเทศ หรือสอบถามรายละเอียดเพิ่มเติมได้ที่สายด่วนศูนย์ดำรงธรรม 1567 โทรฟรีตลอด 24 ชั่วโมง" นายรณรงค์ฯ กล่าวในช่วงท้าย
#พระราชพิธีมหามงคลเฉลิมพระชนมพรรษา6รอบ28กรกฎาคม2567 #เดินวิ่งปั่นธงตราสัญลักษณ์ฯ #กระทรวงมหาดไทย

ที่มา : https://www.thaigov.go.th/news/contents/details/83852