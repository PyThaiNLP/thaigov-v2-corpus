รัฐบาลไทย-ข่าวทำเนียบรัฐบาล-พ่อเมืองจันทบุรี นำส่วนราชการและพี่น้องประชาชนชาวจันทบุรี ร่วมกิจกรรมเฉลิมฉลองธงตราสัญลักษณ์งานเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพระราชพิธีมหามงคลฯ


วันอังคารที่ 4 มิถุนายน 2567
04/06/2567
พิมพ์
พ่อเมืองจันทบุรี นำส่วนราชการและพี่น้องประชาชนชาวจันทบุรี ร่วมกิจกรรมเฉลิมฉลองธงตราสัญลักษณ์งานเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพระราชพิธีมหามงคลฯ
พ่อเมืองจันทบุรี นำส่วนราชการและพี่น้องประชาชนชาวจันทบุรี ร่วมกิจกรรมเฉลิมฉลองธงตราสัญลักษณ์งานเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567
วันนี้ (4 มิ.ย. 67) นายมนต์สิทธิ์ ไพศาลธนวัฒน์ ผู้ว่าราชการจังหวัดจันทบุรี เปิดเผยว่า วานนี้ตนได้เป็นประธานในพิธีการจัดกิจกรรมเฉลิมฉลองธงตราสัญลักษณ์งานเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 โดยมีหัวหน้าส่วนราชการ พี่น้องประชาชน และประชาชนจิตอาสาจังหวัดจันทบุรีร่วมในพิธี ซึ่งประกอบพิธีเปิดกรวยกระทงดอกไม้ รูปเทียนแพหน้าพระบรมฉายาลักษณ์พระบาทสมเด็จพระเจ้าอยู่หัว และกล่าวคำอาศิรวาทถวายพระพรชัยมงคลแด่พระบาทสมเด็จพระเจ้าอยู่หัว เนื่องในวันเฉลิมพระชนมพรรษา 6 รอบ 28 กรกฎาคม 2567 การฉายภาพยนตร์เฉลิมพระเกียรติฯ การแสดงศิลปวัฒนธรรม ชุดผืนไตรรงค์ จากวิทยาลัยนาฏศิลปจันทบุรี การจัดนิทรรศการเฉลิมพระเกียรติพระบาทสมเด็จพระเจ้าอยู่หัว เกี่ยวกับพระราชประวัติ พระราชกรณียกิจ และกิจกรรมจิตอาสาบำเพ็ญประโยชน์และบำเพ็ญสาธารณกุศล ที่อาคารอเนกประสงค์เทศบาลตำบลพลับพลานารายณ์ อำเภอเมือง จังหวัดจันทบุรี
นายมนต์สิทธิ์ ไพศาลธนวัฒน์ ผู้ว่าราชการจังหวัดจันทบุรี กล่าวว่า จังหวัดจันทบุรีได้จัดโครงการเดิน วิ่ง ปั่น ธงตราสัญลักษณ์ เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ตั้งแต่เมื่อวันที่ 2 มิ.ย.67 ที่ผ่านมา โดยมีวัตถุประสงค์เพื่อเป็นการเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพิธีมหามงคลเฉลิมพระชนมพรรษา 6 รอบ 28 กรกฎาคม 2567 และต้องการให้ทุกภาคส่วนในพื้นที่ของทุกจังหวัดได้มีส่วนร่วมในการแสดงความจงรักภักดีและสำนึกในพระมหากรุณาธิคุณของพระบาทสมเด็จพระเจ้าอยู่หัว ด้วยการปฏิบัติบูชาโดยน้อมนำแนวทางในเรื่องการดูแลสุขภาพพลานามัยด้วยการออกกำลังกาย ไม่จะเป็นการวิ่ง การเดิน หรือการปั่นจักรยาน ซึ่งในวันนี้ จังหวัดจันทบุรีจะนำธงตราสัญลักษณ์ฯ ส่งต่อให้กับจังหวัดระยอง เพื่อส่งต่อยังจังหวัดชลบุรี ฉะเชิงเทรา และสมุทรปราการ ตามเส้นทางที่กำหนด ต่อไป
“นอกจากการจัดกิจกรรมเดิน วิ่ง ปั่นฯ แล้ว จังหวัดจันทบุรียังได้จัดกิจกรรมเฉลิมฉลองธงตราสัญลักษณ์งานเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 อย่างสมพระเกียรติ อาทิ การฉายภาพยนตร์เฉลิมพระเกียรติฯ การแสดงศิลปวัฒนธรรม ชุดผืนไตรรงค์ จากวิทยาลัยนาฏศิลปจันทบุรี การจัดนิทรรศการเฉลิมพระเกียรติพระบาทสมเด็จพระเจ้าอยู่หัว เกี่ยวกับพระราชประวัติ พระราชกรณียกิจ และกิจกรรมจิตอาสาบำเพ็ญประโยชน์และบำเพ็ญสาธารณกุศล โดยรอบสนามหน้าเทศบาลตำบลพลับพลานารายณ์ นับได้ว่าเป็นการแสดงออกถึงความจงรักภักดีของพสกนิกรจังหวัดจันทบุรี เนื่องในโอกาสมหามงคลของคนทั้งชาติ” นายมนต์สิทธิ์ฯ กล่าวเพิ่มเติม
นายมนต์สิทธิ์ ไพศาลธนวัฒน์ ผู้ว่าราชการจังหวัดจันทบุรี กล่าวในช่วงท้ายว่า ขอขอบคุณหน่วยงานที่เกี่ยวข้องทุกภาคส่วน ตลอดจนถึงพี่น้องประชาชนชาวจังหวัดจันทบุรี ที่ได้ร่วมด้วยช่วยกันจัดกิจกรรมเฉลิมฉลองธงตราสัญลักษณ์ งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ได้อย่างสมพระเกียรติ ซึ่งแสดงให้เห็นถึงพลังแห่งความสามัคคีของเราทุกคน และแสดงถึงความรักของคนไทยที่มีแด่พระบาทสมเด็จพระเจ้าอยู่หัว ด้วยการปฏิบัติบูชา ลุกขึ้นมา เดิน วิ่ง ปั่น ออกกำลังกาย เจริญรอยตามเยื้องพระยุคลบาทที่ทรงเป็นต้นแบบของการดูแลรักษาสุขภาพให้แข็งแรง โดย พี่น้องประชาชนทุกท่าน ที่สนใจเข้าร่วมกิจกรรม สามารถสอบถามรายละเอียดเพิ่มเติมได้ที่ที่ทำการปกครองจังหวัด หรือสำนักงานจังหวัด ซึ่งตั้งอยู่ที่อาคารศาลากลางจังหวัด หรือที่ทำการปกครองอำเภอ ณ ที่ว่าการอำเภอทั่วประเทศ หรือสายด่วนศูนย์ดำรงธรรม 1567 โทรฟรีตลอด 24 ชั่วโมง”

ที่มา : https://www.thaigov.go.th/news/contents/details/83874