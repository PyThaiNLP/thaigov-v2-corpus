รัฐบาลไทย-ข่าวทำเนียบรัฐบาล-จ.แม่ฮ่องสอน จัดกิจกรรม เดิน วิ่ง ปั่น ธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 เป็นวันที่ 4


วันอังคารที่ 4 มิถุนายน 2567
04/06/2567
พิมพ์
จ.แม่ฮ่องสอน จัดกิจกรรม เดิน วิ่ง ปั่น ธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 เป็นวันที่ 4
จังหวัดแม่ฮ่องสอน จัดกิจกรรม เดิน วิ่ง ปั่น ธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 เป็นวันที่ 4  พ่อเมืองเผยวันนี้ อำเภอปางมะผ้าส่งต่ออำเภอปาย
จังหวัดแม่ฮ่องสอน จัดกิจกรรม เดิน วิ่ง ปั่น ธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 เป็นวันที่ 4  ด้านพ่อเมืองเผยวันนี้ อำเภอปางมะผ้าส่งต่ออำเภอปาย พสกนิกรทุกหมู่เหล่าตลอดเส้นทางล้วนปลื้มปีติ เข้าร่วมกิจกรรมอย่างล้นหลาม
วันนี้ (4 มิ.ย.67) นายชูชีพ พงษ์ไชย ผู้ว่าราชการจังหวัดแม่ฮ่องสอน เปิดเผยว่า วานนี้ จังหวัดแม่ฮ่องสอน ได้จัดกิจกรรมเฉลิมพระเกียรติธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ณ หอประชุมที่ว่าการอำเภอปางมะผ้า ซึ่งกิจกรรมประกอบไปด้วย กลุ่มพลังมวลชน ประชาชนชาติพันธุ์เผ่าลาหู่ดำ ลาหู่แดง ใส่ชุดชาติพันธุ์สีสัน สวยงาม มาร่วมรับธงตราสัญลักษณ์งานเฉลิมพระเกียรติ เดิน วิ่ง ปั่น ธงตราสัญลักษณ์งานเฉลิมพระเกียรติฯ จำนวน 72 ธง มาประดิษฐาน ณ หอประชุมที่ว่าการอำเภอปางมะผ้า โดยตนได้มอบหมายให้ นายอุดมศักดิ์ ขาวหนูนา รองผู้ว่าราชการจังหวัดแม่ฮ่องสอน เดินทางมาตรวจเยี่ยม และให้กำลังใจเจ้าหน้าที่ และประชาชนที่มาร่วมชมกิจกรรมเฉลิมฉลองธงตราสัญลักษณ์งานเฉลิมพระเกียรติ พระบาทสมเด็จพระเจ้าอยู่หัว ซึ่งอำเภอปางมะผ้า มีการจัดกิจกรรมการจัดนิทรรศการเฉลิมพระเกียรติ พระราชประวัติของพระบาทสมเด็จพระเจ้าอยู่หัว การฉายภาพยนตร์สารคดีเฉลิมพระเกียรติ กิจกรรมจิตอาสาบำเพ็ญประโยชน์ กิจกรรมการแสดงของเยาวชนโรงเรียนต่างๆ รวมทั้ง มีพี่น้องประชาชนทุกหมู่เหล่าเข้าร่วมชมกิจกรรมเป็นจำนวนมาก
นายชูชีพฯ กล่าวต่อว่า อำเภอปางมะผ้าได้รับมอบธงตราสัญลักษณ์งานเฉลิมพระเกียรติฯ ต่อจากอำเภอเมืองแม่ฮ่องสอน ซึ่งได้ดำเนินการจัดกิจกรรมเฉลิมฉลองธงตราสัญลักษณ์งานเฉลิมพระเกียรติฯ ประกอบด้วย นิทรรศการเฉลิมพระเกียรติฯ กิจกรรมจิตอาสาบำเพ็ญประโยชน์ การฉายภาพยนตร์เฉลิมพระเกียรติฯ และกิจกรรมอื่นๆ ณ หอประชุมที่ว่าการอำเภอปางมะผ้า โดยมีนายอำเภอปางมะผ้า และคณะ เชิญธงตราสัญลักษณ์ งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 จำนวน 72 ธง ตามลำดับจากนั้น เชิญธงเข้าประจำจุดขบวนเดิน วิ่ง ปั่น ธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัวฯ ออกจาก ที่ว่าการอำเภอปางมะผ้า ไปยังบริเวณจุดชมวิวกิ่วลม อำเภอปาย จังหวัดแม่ฮ่องสอน ตามถนนหมายเลข 1095 ระยะทาง 20 กม. แล้วส่งมอบธงตราสัญลักษณ์ฯ ให้นายอำเภอปาย นำขบวนเดิน วิ่ง ปั่น ธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัวฯ เคลื่อนจาก จุดชมวิวกิ่วลมอำเภอปาย จังหวัดแม่ฮ่องสอน ไปยังบริเวณหน้าค่ายโสณบัณฑิตย์ อำเภอปาย จังหวัดแม่ฮ่องสอน ตามถนนหมายเลข 1095 ระยะทาง 25 กม. แล้วนำขบวนเดิน วิ่ง ปั่น ธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัวฯ เคลื่อนจาก บริเวณค่ายโสณบัณฑิตย์ อำเภอปาย จังหวัดแม่ฮ่องสอนไปยัง ลานหน้าที่ว่าการอำเภอปาย และจะส่งมอบให้กับจังหวัดเชียงใหม่ ในวันที่ 5 มิถุนายน 2567 ณ อุทยานแห่งชาติห้วยน้ำดัง อำเภอแม่แตง จังหวัดเชียงใหม่ต่อไป
“ขอเชิญชวนพี่น้องประชาชน เข้าร่วมกิจกรรมเดิน วิ่ง ปั่น ธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคล เฉลิมพระชนมพรรษา 6 รอบ 28 กรกฎาคม 2567 เพื่อแสดงให้เห็นถึงพลังแห่งความสามัคคีของเราทุกคน และแสดงถึงความรักของคนไทยที่มีแด่พระบาทสมเด็จพระเจ้าอยู่หัว ด้วยการปฏิบัติบูชา ลุกขึ้นมา เดิน วิ่ง ปั่น ออกกำลังกาย เจริญรอยตามเบื้องพระยุคลบาทที่ทรงเป็นต้นแบบของการดูแลรักษาสุขภาพให้แข็งแรง ทั้งนี้ สำหรับหน่วยงาน องค์กร หรือพี่น้องประชาชนที่มีความปรารถนาตั้งใจอยากจะสนับสนุนอาหาร อาหารว่าง หรือ น้ำดื่ม สำหรับการจัดกิจกรรมของแต่ละจังหวัด สามารถแจ้งความประสงค์ได้ที่ ที่ทำการปกครองจังหวัด หรือ สำนักงานจังหวัด ซึ่งตั้งอยู่ที่อาคารศาลากลางจังหวัด หรือแจ้งที่ที่ทำการปกครองอำเภอ ณ ที่ว่าการอำเภอทั่วประเทศ หรือสอบถามรายละเอียดเพิ่มเติมได้ที่สายด่วนศูนย์ดำรงธรรม 1567 โทรฟรีตลอด 24 ชั่วโมง” นายชูชีพ ฯ กล่าวในช่วงท้าย
#พระราชพิธีมหามงคลเฉลิมพระชนมพรรษา6รอบ28กรกฎาคม2567 #เดินวิ่งปั่นธงตราสัญลักษณ์ฯ #กระทรวงมหาดไทย

ที่มา : https://www.thaigov.go.th/news/contents/details/83875