รัฐบาลไทย-ข่าวทำเนียบรัฐบาล-"วราวุธ" แจง กรณีครอบครัวเด็กชาย 8 ขวบ พบ สน.ทองหล่อ วานนี้ เป็นกรณีฉุกละหุก มาก่อนนัดหมาย ย้ำ ตามกระบวนการสอบสวนเด็ก ต้องมีทีมสหวิชาชีพร่วมด้วย


วันอังคารที่ 4 มิถุนายน 2567
"วราวุธ" แจง กรณีครอบครัวเด็กชาย 8 ขวบ พบ สน.ทองหล่อ วานนี้ เป็นกรณีฉุกละหุก มาก่อนนัดหมาย ย้ำ ตามกระบวนการสอบสวนเด็ก ต้องมีทีมสหวิชาชีพร่วมด้วย
"วราวุธ" แจง กรณีครอบครัวเด็กชาย 8 ขวบ พบ สน.ทองหล่อ วานนี้ เป็นกรณีฉุกละหุก มาก่อนนัดหมาย ย้ำ ตามกระบวนการสอบสวนเด็ก ต้องมีทีมสหวิชาชีพร่วมด้วย
วันที่ 4 มิถุนายน 2567 นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) เปิดเผยถึงการเดินทางมาที่กระทรวง พม. ของครอบครัวเด็กชาย 8 ขวบ ว่า วันนี้มีการประชุมคณะรัฐมนตรี ตนจึงได้มอบให้ทางนางอภิญญา ชมภูมาศ อธิบดีกรมกิจการเด็กและเยาวชน และเจ้าหน้าที่ที่เกี่ยวข้องคอยรับเรื่อง แต่ว่าทางกระทรวง พม. ยังดำเนินการตามที่เราได้พูดไว้ตั้งแต่แรกคือ เรายึดตัวกฎหมายและสนธิสัญญาต่างๆ เพื่อประโยชน์ของตัวเด็กเป็นที่ตั้ง ส่วนการดำเนินการเรื่องศาลหรือทางใดก็ตามนั้น เราได้ทำตามระเบียบทุกประการ
ส่วนกรณีที่ครอบครัวเด็กชาย 8 ขวบ ได้เดินทางไปยังสถานีตำรวจนครบาลทองหล่อ เพื่อสอบปากคำก่อนวันที่เจ้าหน้าที่นัด โดยไม่มีเจ้าหน้าที่กระทรวง พม. เข้าร่วมด้วยนั้น จะถือเป็นความผิดเพี้ยนของกระบวนการหรือไม่ นายวราวุธ กล่าวว่า เมื่อวานนี้เป็นการเดินทางไปก่อนเวลานัดหมาย ซึ่งถือว่าฉุกละหุก และเจ้าหน้าที่กระทรวง พม. มีหลายภารกิจสำคัญ และหากเป็นไปตามกำหนดการเดิม เจ้าหน้าที่กระทรวง พม. จะเดินทางไปตามที่ได้รับแจ้งไว้แน่นอน
นายวราวุธ ยืนยันด้วยว่า ตามกฎหมายการสอบปากคำเด็ก จะต้องมีเจ้าหน้าที่จากทีมสหวิชาชีพ อยู่กับเด็กตลอดเวลา ซึ่งเหตุการณ์เมื่อวานนี้ เราได้รับแจ้งจากตำรวจ แต่ว่าในขั้นตอนต่อไปหากมีการสอบสวนอีก กระทรวง พม. จะเข้าร่วมด้วย
#ข่าวพม #พม #ศรส #esshelpme #1300 #วราวุธศิลปอาชา #วราวุธรับฟังทำจริง
#พมพอใจให้ทุกวัยพึงพอใจในพม #พมหนึ่งเดียว #เด็กชายเชื่อมจิต

ที่มา : https://www.thaigov.go.th/news/contents/details/83885