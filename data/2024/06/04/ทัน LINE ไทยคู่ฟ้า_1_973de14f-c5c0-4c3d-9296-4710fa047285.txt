รัฐบาลไทย-ข่าวทำเนียบรัฐบาล-ผนึกกำลังดึงดูดนักท่องเที่ยว LGBTQ+ ร่วมฉลอง Pride Month คาดเงินสะพัด 4.5 พันล้าน


วันอังคารที่ 4 มิถุนายน 2567
ผนึกกำลังดึงดูดนักท่องเที่ยว LGBTQ+ ร่วมฉลอง Pride Month คาดเงินสะพัด 4.5 พันล้าน
......
ผนึกกำลังดึงดูดนักท่องเที่ยว LGBTQ+ ร่วมฉลอง Pride Month คาดเงินสะพัด 4.5 พันล้าน
.
รัฐบาลให้ความสำคัญกับการผลักดันสังคมไทยให้เป็นสังคมแห่งการเปิดรับความหลากหลาย เสมอภาคเท่าเทียม พร้อมต้อนรับนักท่องเที่ยวจากทั่วโลกในฐานะศูนย์กลางด้านการท่องเที่ยว (Tourism Hub) รวมถึงส่งเสริมตลาดการท่องเที่ยวไทยสู่การเป็น Top LGBTQ+ Friendly Destination ดึงดูดนักท่องเที่ยว LGBTQ+
.
สำหรับเดือน มิ.ย. เป็นเดือน Pride Month เดือนแห่งความภาคภูมิใจของกลุ่มคนผู้มีความหลากหลายทางเพศ รัฐบาลพร้อมผนึกกำลังภาครัฐ – เอกชน เตรียมเฉลิมฉลองอย่างยิ่งใหญ่ ด้วยการสนับสนุนจัดอีเวนต์และกิจกรรมต่าง ๆ เช่น ขบวนพาเหรดเชิงสัญลักษณ์ ชูธงสีรุ้ง และ Music Festival รวมถึง Drag Queen มีศิลปินและดีเจจากต่างประเทศร่วมงาน จัดขึ้นในหลายพื้นที่ทั่วประเทศ โดย ททท. คาดว่าจะมีผู้เข้าร่วมงานกว่า 860,000 คน และสร้างเงินหมุนเวียนทางเศรษฐกิจไม่ต่ำกว่า 4,500 ล้านบาท
.
ซึ่งนายกรัฐมนตรีจะร่วมเดินขบวนพาเหรด Bangkok Pride 2024 ด้วย โดยเชื่อมั่นว่าจะเป็นอีกโอกาสนอกจากสนับสนุนการท่องเที่ยว ทั่วโลกจะเห็นว่าประเทศไทยมีความเท่าเทียม พร้อมตอบรับทุกความหลากหลายด้วยความเสมอภาค และเป็นการผลักดันไทยเป็นเจ้าภาพ World Pride 2030 อีกด้วย
.
อ่านเพิ่มเติม คลิก https://www.thaigov.go.th/news/contents/details/83500
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/83916