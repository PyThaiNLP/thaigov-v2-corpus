รัฐบาลไทย-ข่าวทำเนียบรัฐบาล-"วราวุธ" ยืนยัน นายก-รัฐบาล ทำงานเต็มที่ ในช่วง 6 เดือนที่ผ่านมา ย้ำ พม. ทำงานทุกมิติเต็มที่ มุ่งแก้ปัญหาพี่น้องประชาชนทันท่วงที


วันอังคารที่ 4 มิถุนายน 2567
"วราวุธ" ยืนยัน นายก-รัฐบาล ทำงานเต็มที่ ในช่วง 6 เดือนที่ผ่านมา ย้ำ พม. ทำงานทุกมิติเต็มที่ มุ่งแก้ปัญหาพี่น้องประชาชนทันท่วงที
"วราวุธ" ยืนยัน นายก-รัฐบาล ทำงานเต็มที่ ในช่วง 6 เดือนที่ผ่านมา ย้ำ พม. ทำงานทุกมิติเต็มที่ มุ่งแก้ปัญหาพี่น้องประชาชนทันท่วงที
วันที่ 4 มิถุนายน 2567 นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) เปิดเผยว่า กรณีผลสำรวจของสำนักงานสถิติแห่งชาติระบุว่าพอใจกับผลงานรัฐบาลนั้น ในฐานะพรรคร่วมรัฐบาลเห็นว่า ท่านนายกรัฐมนตรีได้ทำงานอย่างเต็มที่ สังเกตได้ว่าทั้งงาน ภารกิจในประเทศนั้น ท่านนายกรัฐมนตรีลงพื้นที่อยู่เสมอ บางครั้งแอบไปดูเพื่อให้เห็นถึงหน้างานจริงๆ ว่าเป็นอย่างไร รวมถึงการเดินทางประสานงานกับต่างประเทศ ดังนั้นผลงาน 6 เดือนที่ผ่านมานั้น เห็นว่าท่านนายกรัฐมนตรีทำงานอย่างเต็มที่ ส่วนในแต่ละกระทรวงตนเชื่อว่าคงไม่แพ้กัน โดยเฉพาะอย่างยิ่งภารกิจที่ตนดูแลอยู่ในกระทรวงการพัฒนาสังคมและความมั่นคงของมนุษย์ (พม.) นั้น เราดำเนินงานตามมิติทั้งคนพิการ ผู้สูงอายุ และเด็ก รวมทั้งพี่น้องกลุ่มเปราะบางต่างๆ ดังที่เห็นได้ตามหน้าสื่อทั่วไปว่า เราทำงานกันอย่างเต็มที่ตลอด 6 เดือนที่ผ่านมา ทั้งนี้ท่านนายกรัฐมนตรีได้ย้ำว่าขอให้ดำเนินการอย่างรวดเร็วและที่สำคัญต้องให้เป็นไปตามระเบียบที่มีอยู่และเป็นการแก้ไขปัญหาให้กับพี่น้องประชาชนอย่างทันท่วงที
#ข่าวพม #พม #ศรส #esshelpme #1300 #วราวุธศิลปอาชา #วราวุธรับฟังทำจริง
#พมพอใจให้ทุกวัยพึงพอใจในพม #พมหนึ่งเดียว #ผลงานรัฐบาล

ที่มา : https://www.thaigov.go.th/news/contents/details/83904