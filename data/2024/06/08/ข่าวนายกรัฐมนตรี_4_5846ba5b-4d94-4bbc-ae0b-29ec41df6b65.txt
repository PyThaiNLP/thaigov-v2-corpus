รัฐบาลไทย-ข่าวทำเนียบรัฐบาล-​นายกฯ ระบุแม้ บ.ซูซูกิ ปิดตัวโรงงานผลิตรถยนต์ในไทย แต่ก็ยังมีการผลิต จยย. และมีศูนย์บริการลูกค้า ให้ความมั่นใจบริษัทยักษ์ใหญ่ของญี่ปุ่นยังมีฐานผลิตในไทย


วันเสาร์ที่ 8 มิถุนายน 2567
08/06/2567
พิมพ์
​นายกฯ ระบุแม้ บ.ซูซูกิ ปิดตัวโรงงานผลิตรถยนต์ในไทย แต่ก็ยังมีการผลิต จยย. และมีศูนย์บริการลูกค้า ให้ความมั่นใจบริษัทยักษ์ใหญ่ของญี่ปุ่นยังมีฐานผลิตในไทย
​นายกฯ ระบุแม้ บ.ซูซูกิ ปิดตัวโรงงานผลิตรถยนต์ในไทย แต่ก็ยังมีการผลิต จยย. และมีศูนย์บริการลูกค้า ให้ความมั่นใจบริษัทยักษ์ใหญ่ของญี่ปุ่นยังมีฐานผลิตในไทย
วันนี้ (8 มิถุนายน 2567) เวลา 10.05 น. ณ ตลาดจริงใจมาร์เก็ต จังหวัดเชียงใหม่ นายเศรษฐา  ทวีสิน  นายกรัฐมนตรีให้สัมภาษณ์ถึงกรณีที่ บริษัท ซูซูกิ มอเตอร์ คอร์ป ของญี่ปุ่นประกาศปิดตัวโรงงานผลิตรถยนต์ในประเทศไทย ภายในสิ้นปี 2568 ว่า ตั้งแต่ตนเองเข้ามาดำรงตำแหน่งเมื่อเดือนกันยายนปีที่ผ่านมา เรื่องการผลิตรถสันดาปที่มาจากประเทศญี่ปุ่นเป็นเรื่องที่เราให้ความสำคัญและเคยพูดมาหลายครั้งแล้วว่าเราได้มีการเจอกับผู้ผลิตรายใหญ่ไม่ว่าจะเป็นโตโยต้า ฮอนด้า อีซูซุ มาสด้า มิตซูบิชิ ว่าเขาอยากได้มาตรการอะไรจากเราบ้าง เขาอยากได้และมีการไปทำข้อตกลงตามที่เขาอยากได้ และในวันที่ 17 ธันวาคม ปีที่แล้ว ตนได้เข้าร่วมประชุมอาเซียนเจแปนครบรอบ 50 ปีกับผู้ประกอบการหลายรายที่เป็นบริษัทผู้ประกอบรถยนต์ในประเทศไทย ได้มีการพูดคุยและให้ความมั่นใจต่อกัน และเขาก็มีความมั่นใจพร้อมเพิ่มมูลค่าการลงทุนในไทย
“แน่นอนว่าเราเคารพการตัดสินใจของซูซูกิ แต่ต้องยอมรับว่ามา ส่วนแบ่งการตลาดของเขาค่อนข้างน้อย อีกทั้ง การผลิตของเขาอาจจะไม่ตรงความต้องการของไทย ก็ขอให้เขาโชคดี ในการมีแผนงานใหม่เข้ามา แต่เราก็ยังมีอีก 6 - 7 บริษัท ก็มีเพียงบริษัทซูซูกิบริษัทเดียวที่ถอนตัวจากไทยและเชื่อว่าผลบวกเรายังมีอีกมาก แต่อย่างไรก็ตามซูซูกิยังผลิตรถมอเตอร์ไซค์ในประเทศไทย อีกทั้งยังมีศูนย์บริการจำหน่ายอะไหล่และซ่อมบำรุงด้วย ยังสามารถให้บริการลูกค้าคนไทยได้อย่างต่อเนื่อง” นายกรัฐมนตรี ระบุ

ที่มา : https://www.thaigov.go.th/news/contents/details/84135