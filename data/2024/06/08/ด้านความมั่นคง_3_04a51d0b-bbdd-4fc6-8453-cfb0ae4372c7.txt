รัฐบาลไทย-ข่าวทำเนียบรัฐบาล-ผู้ว่าฯ ยโสธร นำพสกนิกรชาวยโสธรทุกหมู่เหล่าร่วมกิจกรรมเฉลิมฉลองธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธี มหามงคลเฉลิมพระชนมพรรษา 6 รอบ


วันศุกร์ที่ 7 มิถุนายน 2567
07/06/2567
พิมพ์
ผู้ว่าฯ ยโสธร นำพสกนิกรชาวยโสธรทุกหมู่เหล่าร่วมกิจกรรมเฉลิมฉลองธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธี มหามงคลเฉลิมพระชนมพรรษา 6 รอบ
ผู้ว่าฯ ยโสธร นำพสกนิกรชาวจังหวัดยโสธรทุกหมู่เหล่าร่วมกิจกรรมเฉลิมฉลองธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธี มหามงคลเฉลิมพระชนมพรรษา 6 รอบ 28 กรกฎาคม 2567 พร้อมร่วมกันแปรอักษรเพื่อแสดงพลังแห่งความจงรักภักดี
ผู้ว่าฯ ยโสธร นำพสกนิกรชาวจังหวัดยโสธรทุกหมู่เหล่าร่วมกิจกรรมเฉลิมฉลองธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธี มหามงคลเฉลิมพระชนมพรรษา 6 รอบ 28 กรกฎาคม 2567 พร้อมได้ร่วมกันแปรอักษรเพื่อแสดงพลังแห่งความจงรักภักดี
วันนี้ (7 มิ.ย. 67) นายชรินทร์ ทองสุข ผู้ว่าราชการจังหวัดยโสธร เปิดเผยว่า ที่หอประชุมจังหวัดยโสธร ศาลากลางจังหวัดยโสธร ตนได้เป็นประธานกิจกรรมเฉลิมฉลองธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 โดยมี รองผู้ว่าราชการจังหวัดยโสธร รองนายกเหล่ากาชาดและประธานแม่บ้านมหาดไทยจังหวัดยโสธร ปลัดจังหวัดยโสธร ศาล ทหาร ตำรวจ หัวหน้าส่วนราชการภาครัฐ รัฐวิสาหกิจ ภาคเอกชน คณะกรรมการเหล่ากาชาดจังหวัดยโสธร สมาชิกชมรมแม่บ้านมหาดไทยจังหวัดยโสธร ชมรมคนพิการจังหวัดยโสธร ชมรมผู้สูงอายุ คณะครู นักเรียน นักศึกษา และประชาชน ร่วมกิจกรรมอย่างพร้อมเพรียง
นายชรินทร์ ทองสุข ผู้ว่าราชการจังหวัดยโสธร กล่าวว่า ภายในงานมีการแสดงเฉลิมพระเกียรติฯ ประกอบด้วย ชุดรำถวายพระพรพระบาทสมเด็จพระเจ้าอยู่หัว จากองค์การบริหารส่วนจังหวัดยโสธร ชุดรำถวายพระพรพระบาทสมเด็จพระเจ้าอยู่หัว และชุดการแสดงศิลปวัฒนธรรมพื้นบ้าน “ของดีเมืองยโสธร” จากโรงเรียนยโสธรพิทยาคม ชุดการแสดง “รวมใจเป็นหนึ่งเทิดไท้องค์ราชัน” จากชมรมบ้านใหม่ ชุดการแสดง “นำบูชาแม่บายศรี” จากโรงเรียนเทศบาล 3 ชุดการแสดง 3 ส. รำอวยพรพุทธานุภาพ การอ่านเรียงความของนักเรียนจากโรงเรียนยโสธรพิทยาคม การรับชมภาพยนตร์เฉลิมพระเกียรติเกี่ยวกับประวัติศาสตร์ชาติไทย และชมนิทรรศการเฉลิมพระเกียรติฯ จากโรงเรียนยโสธรพิทยาคม สำนักงานทรัพยากรธรรมชาติและสิ่งแวดล้อมจังหวัดยโสธร โครงการพัฒนาพื้นที่บริเวณหนองอึ่ง อันเนื่องมาจากพระราชดำริ สำนักงานวัฒนธรรมจังหวัดยโสธร สำนักงานสาธารณสุขจังหวัดยโสธร วิทยาลัยชุมชน และสำนักงานป้องกันและบรรเทาสาธารณภัยจังหวัดยโสธร และหน่วยงานที่เกี่ยวข้องในพื้นที่จังหวัดยโสธร
"จากนั้นในช่วงค่ำ ตนพร้อมด้วยหัวหน้าส่วนราชการ และประชาชนทุกหมู่เหล่า ได้ร่วมกันแปรอักษรเป็นรูปหัวใจและมีตัวเลขไทย หมายเลข 10 อยู่ข้างในรูปหัวใจ และพร้อมจุดเทียนถวายพระพร ร้องเพลงสรรเสริญพระบารมี และเพลงสดุดีจอมราชา ณ บริเวณลานหน้าอนุสาวรีย์ รัชกาลที่ 5 หน้าศาลากลางจังหวัดยโสธร เพื่อแสดงถึงหัวใจของชาวจังหวัดยโสธรที่มีพระบาทสมเด็จพระเข้าอยู่หัว รัชกาลที่ 10 เต็มเปี่ยมภายในหัวใจ อันเป็นการแสดงความจงรักภักดีและน้อมสำนึกในพระมหากรุณาธิคุณของพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567" นายชรินทร์ฯ กล่าวเพิ่มเติม
นายชรินทร์ ทองสุข ผู้ว่าราชการจังหวัดยโสธร กล่าวในช่วงท้ายว่า ขอเชิญชวนพี่น้องประชาชนทุกจังหวัด ทุกพื้นที่ ทุกภูมิภาคของประเทศ ได้ร่วมแรงร่วมใจเข้าร่วมกิจกรรม เดิน วิ่ง ปั่น ธงตราสัญลักษณ์ฯ ที่จะจัดขึ้นในแต่ละจังหวัด ไม่ว่าจะเดิน วิ่ง ปั่น หรือ ร่วมแจกจ่ายน้ำ หรือ กิจกรรมจิตอาสาอื่น เพื่อแสดงให้เห็นถึงพลังแห่งความสามัคคีของเราทุกคน และแสดงถึงความรักของคนไทยที่มีแด่พระบาทสมเด็จพระเจ้าอยู่หัว ด้วยการปฏิบัติบูชา ลุกขึ้นมา เดิน วิ่ง ปั่น ออกกำลังกาย เจริญรอยตามเยื้องพระยุคลบาทที่ทรงเป็นต้นแบบของการดูแลรักษาสุขภาพให้แข็งแรง โดยสามารถสอบถามรายละเอียดเพิ่มเติมได้ที่ที่ทำการปกครองจังหวัด หรือ สำนักงานจังหวัด ซึ่งตั้งอยู่ที่อาคารศาลากลางจังหวัด หรือที่ทำการปกครองอำเภอ ณ ที่ว่าการอำเภอทั่วประเทศ หรือ สายด่วนศูนย์ดำรงธรรม 1567 โทรฟรีตลอด 24 ชั่วโมง
#พระราชพิธีมหามงคลเฉลิมพระชนมพรรษา6รอบ28กรกฎาคม2567 #เดินวิ่งปั่นธงตราสัญลักษณ์ฯ #กระทรวงมหาดไทย

ที่มา : https://www.thaigov.go.th/news/contents/details/84119