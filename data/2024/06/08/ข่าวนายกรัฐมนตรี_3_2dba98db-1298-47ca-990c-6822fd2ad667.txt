รัฐบาลไทย-ข่าวทำเนียบรัฐบาล-นายกฯ ขอให้ก้าวข้ามดราม่าหวยเกษียณ ย้ำชัด ตั้งรัฐบาลได้แล้ว ขอทำประโยชน์เพื่อประชาชน เผยนโยบายโดนใจประชาชน จะต้องทำอย่างเต็มที่ ทำให้เร็วขึ้น


วันเสาร์ที่ 8 มิถุนายน 2567
08/06/2567
พิมพ์
นายกฯ ขอให้ก้าวข้ามดราม่าหวยเกษียณ ย้ำชัด ตั้งรัฐบาลได้แล้ว ขอทำประโยชน์เพื่อประชาชน เผยนโยบายโดนใจประชาชน จะต้องทำอย่างเต็มที่ ทำให้เร็วขึ้น
นายกฯ ขอให้ก้าวข้ามดราม่าหวยเกษียณ ย้ำชัด ตั้งรัฐบาลได้แล้ว ขอทำประโยชน์เพื่อประชาชน เผยนโยบายโดนใจประชาชน จะต้องทำอย่างเต็มที่ ทำให้เร็วขึ้น
วันนี้ (8 มิถุนายน 2567) เวลา 10.05 น. ณ ตลาดจริงใจมาร์เก็ต จังหวัดเชียงใหม่ นายเศรษฐา  ทวีสิน  นายกรัฐมนตรีให้สัมภาษณ์ถึงกรณีที่มีดราม่าว่านโยบายหวยเกษียณของรัฐบาลลอกนโยบายมาจากพรรคไทยสร้างไทย ว่า ก็ไปดูเรื่องของโซเชียลมีเดียฟุตปริ้นท์ก็แล้วกัน ตนเองไม่อยากมาเถียงเป็นวาทกรรม
“ผมว่าเราก้าวข้ามตรงนั้นไปดีกว่า รัฐบาลผมจัดตั้งได้แล้ว ตรงนี้เป็นอะไรถ้าพี่น้องประชาชนได้ประโยชน์ เรามาโฟกัสตรงนี้ดีกว่า นโยบายหลักอย่างที่บอกไปมันมีรายละเอียดเยอะแยะที่ต้องทำ ผมคิดว่าไปโฟกัสและเอาพลังงาน พลังงานของพวกเราทุกคน ว่ารายละเอียดที่จะออกมา ทำอย่างไรถึงจะส่งผลให้พี่น้องประชาชนได้ดีที่สุดตรงนั้นดีกว่า” นายกฯ ระบุ
ผู้สื่อข่าวถามว่า นโยบายหวยเกษียณค่อนข้างโดนใจประชาชนและอยากให้ทำเร็วขึ้น มีความเป็นไปได้มากน้อยแค่ไหน  นายกฯ กล่าวว่า การทำให้เร็วขึ้นในส่วนนี้ยังไม่ได้ไปดู แต่วันนี้นายจุลพันธ์  อมรวิวัฒน์  รัฐมนตรีช่วยว่าการกระทรวงการคลัง  ก็ยืนอยู่ข้าง ๆ กัน หวังว่าคงจะได้ยินคำถามนี้  แต่อย่างไรก็ตามขณะนี้ก็มีเรื่องต้องเรียงลำดับความสำคัญมากมาย  และก็ถูกกดดันซึ่งตนเองก็เข้าใจและเชื่อว่าท่านเองก็ต้องทำงานอย่างเต็มที่และทำให้เร็วขึ้น
ผู้สื่อข่าวถามถึงความคืบหน้าโครงการเติมเงินผ่านดิจิทัลวอลเล็ต 10,000 บาท ยังเป็นไปตามกรอบกำหนดการเดิมใช่หรือไม่ นายกฯ กล่าวว่า “ใช่ครับ”

ที่มา : https://www.thaigov.go.th/news/contents/details/84134