รัฐบาลไทย-ข่าวทำเนียบรัฐบาล-ผู้ว่าฯ ศรีสะเกษ นำพสกนิกรชาวศรีสะเกษทุกหมู่เหล่าร่วมกิจกรรมเฉลิมฉลองธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ


วันศุกร์ที่ 7 มิถุนายน 2567
07/06/2567
พิมพ์
ผู้ว่าฯ ศรีสะเกษ นำพสกนิกรชาวศรีสะเกษทุกหมู่เหล่าร่วมกิจกรรมเฉลิมฉลองธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ
ผู้ว่าฯ ศรีสะเกษ นำพสกนิกรชาวจังหวัดศรีสะเกษทุกหมู่เหล่าร่วมกิจกรรมเฉลิมฉลองธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธี มหามงคลเฉลิมพระชนมพรรษา 6 รอบ 28 กรกฎาคม 2567
วันนี้ (7 มิ.ย. 67) นายอนุพงศ์ สุขสมนิตย์ ผู้ว่าราชการจังหวัดศรีสะเกษ เปิดเผยว่า ตนได้รับมอบธงตราสัญลักษณ์ฯ จากจังหวัดยโสธร นำโดยนายชรินทร์ ทองสุข ผู้ว่าราชการจังหวัดยโสธร ที่ โรงเรียนบ้านกระเดาอุ่มแสง ตำบลดู่ อำเภอราษีไศล และจะมีการจัดกิจกรรมเฉลิมฉลองธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ในวันพรุ่งนี้ (8 มิ.ย. 67) โดยมีรองผู้ว่าราชการจังหวัดศรีสะเกษ รองนายกเหล่ากาชาดและประธานแม่บ้านมหาดไทยจังหวัดศรีสะเกษ หัวหน้าส่วนราชการภาครัฐ รัฐวิสาหกิจ ภาคเอกชน คณะกรรมการเหล่ากาชาดจังหวัดศรีสะเกษ สมาชิกชมรมแม่บ้านมหาดไทยจังหวัดศรีสะเกษ คณะครู นักเรียน นักศึกษา และประชาชน ร่วมกิจกรรมอย่างพร้อมเพรียง
นายอนุพงศ์ สุขสมนิตย์ ผู้ว่าราชการจังหวัดศรีสะเกษ กล่าวว่า ตนได้นำคณะจังหวัดศรีสะเกษรับมอบธงจากจังหวัดยโสธร นำโดยนายชรินทร์ ทองสุข ผู้ว่าราชการจังหวัดยโสธร ณ โรงเรียนบ้านกระเดาอุ่มแสง ตำบลดู่ อำเภอราศีไศล จังหวัดศรีสะเกษ ซึ่งคณะของจังหวัดศรีสะเกษได้นำขบวนธงจากจังหวัดยโสธร เดินทางไปอำเภอราษีไศล มีนายศราวุธ ทรงโฉม นายอำเภอราศีไศล นำขบวนธงได้เดินทางมาจนถึงบริเวณหน้าที่ว่าการอำเภอราษีไศล ผ่านตลาดสดอำเภอราษีไศล เทศบาลตำบลเมืองคง ตลอดเส้นทางผู้บริหารองค์กรปกครองส่วนท้องถิ่น กำนันร่วมรับมอบธงและนำธงเดิน วิ่ง ปั่น ธงตราสัญลักษณ์เฉลิมพระเกียรติฯ เข้าสู่พื้นที่อำเภอยางชุมน้อย ก่อนส่งต่อให้นายคม สังข์วงป์ นายอำเภอเมืองศรีสะเกษ นำคณะมารอรับขบวนต่อไป โดยคณะเดิน วิ่ง ปั่น ได้ เคลื่อนขบวน จากองค์การบริหารส่วนตำบลคูซอด ผ่านสะพานขาวเพื่อมอบให้นายอนุพงศ์ สุขสมนิตย์ ผู้ว่าราชการจังหวัดศรีสะเกษ พร้อมด้วยรองผู้ว่าราชการจังหวัดศรีสะเกษ ปลัดจังหวัด หัวหน้าส่วนราชการ ข้าราชการ กำนัน ผู้ใหญ่บ้าน พ่อค้า ประชาชน ร่วมขบวนนำธงเดิน วิ่ง ปั่น ธงตราสัญลักษณ์เฉลิมพระเกียรติฯ
นายอนุพงศ์ สุขสมนิตย์ ผู้ว่าราชการจังหวัดศรีสะเกษ กล่าวเพิ่มเติมว่า สำหรับจุดประดิษฐานธงของจังหวัดศรีสะเกษได้กำหนดสถานที่ไว้ภายในหอประชุมเฉลิมพระเกียรติฉลองสิริราชสมบัติ 60 ปี อำเภอเมืองศรีสะเกษ ซึ่งตลอด 2 ข้างทางนำธงเดิน วิ่ง ปั่น ธงตราสัญลักษณ์เฉลิมพระเกียรติ ได้มีประชาชนมาให้การต้อนรับและโบกธงชาติพร้อมธงสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ตลอดเส้นทาง ซึ่งในคืนวันที่ 8 มิถุนายน 2567 เวลา 17.00 น. เป็นต้นไป จะมีกิจกรรมเฉลิมฉลองธงตราสัญลักษณ์ ทั้งการจัดนิทรรศการเฉลิมพระเกียรติ พระบาทสมเด็จพระเจ้าอยู่หัวเกี่ยวกับพระราชประวัติและพระราชกรณียกิจ การฉายภาพยนตร์เฉลิมพระเกียรติ และ การแสดงดนตรีเฉลิมพระเกียรติ เพื่อให้ประชาชนได้มีส่วนร่วมในการแสดงออกถึงความจงรักภักดีและต่างสำนึกในพระกรุณาธิคุณของพระองค์ท่าน จึงขอเชิญชวนชาวจังหวัดศรีสะเกษได้ร่วมกิจกรรมดังกล่าวโดยพร้อมเพรียงกัน
"นอกจากนี้ ในการจัดกิจกรรมดังกล่าวโครงการเดิน วิ่ง ธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 จัดขึ้นเพื่อเป็นการเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 เพื่อให้ทุกภาคส่วน ทั้งหน่วยงานภาครัฐ ภาคเอกชน และ ประชาชนทั่วไป ได้มีส่วนร่วมในการแสดงความจงรักภักดีและสำนึกในพระมหากรุณาธิคุณของพระบาทสมเด็จพระเจ้าอยู่หัว อีกทั้งส่งเสริมและสนับสนุนให้ประชาชน ตลอดจนเด็ก เยาวชน ต่างได้ออกกำลังกายเพื่อสุขภาพที่ดี และ ต่างมีความปรองดองสมานฉันท์ มีความรักสมัครสมานสามัคคีเป็นอันหนึ่งอันเดียวกัน" นายอนุพงศ์ สุขสมนิตย์ ผู้ว่าราชการจังหวัดศรีสะเกษ กล่าว
นายอนุพงศ์ สุขสมนิตย์ ผู้ว่าราชการจังหวัดศรีสะเกษ กล่าวต่อว่า ทั้งนี้ ในวันที่ 9 มิถุนายน 2567 ขบวนเดิน วิ่ง ปั่น ธงตราสัญลักษณ์เฉลิมพระเกียรติ 72 พรรษาพระบาทสมเด็จพระเจ้าอยู่หัว จะเคลื่อนขบวนออกจากอำเภอเมืองศรีสะเกษ เวลา 09.00 น. โดยจะเคลื่อนไปยังจุดรับส่งธงตราสัญลักษณ์บริเวณถนนเฉลิมพระเกียรติ หน้าสวนสาธารณะกุดหวาย ผ่านอำเภออุทุมพรพิสัย อำเภอห้วยทับทัน และร่วมส่งมอบธงตราสัญลักษณ์ฯ ณ โรงเรียนกีฬาหมื่นศรีวิทยานุสรณ์ เทศบาลตำบลหมื่นศรี อำเภอสำโรงทาบ จังหวัดสุรินทร์ต่อไป ขอเชิญชวนพี่น้องประชาชนทุกจังหวัด ทุกพื้นที่ ทุกภูมิภาคของประเทศ ได้ร่วมแรงร่วมใจเข้าร่วมกิจกรรม เดิน วิ่ง ปั่น ธงตราสัญลักษณ์ฯ ที่จะจัดขึ้นในแต่ละจังหวัด ไม่ว่าจะเดิน วิ่ง ปั่น หรือ ร่วมแจกจ่ายน้ำ หรือ กิจกรรมจิตอาสาอื่น เพื่อแสดงให้เห็นถึงพลังแห่งความสามัคคีของเราทุกคน และแสดงถึงความรักของคนไทยที่มีแด่พระบาทสมเด็จพระเจ้าอยู่หัว ด้วยการปฏิบัติบูชา ลุกขึ้นมา เดิน วิ่ง ปั่น ออกกำลังกาย เจริญรอยตามเยื้องพระยุคลบาทที่ทรงเป็นต้นแบบของการดูแลรักษาสุขภาพให้แข็งแรง โดยสามารถสอบถามรายละเอียดเพิ่มเติมได้ที่ที่ทำการปกครองจังหวัด หรือ สำนักงานจังหวัด ซึ่งตั้งอยู่ที่อาคารศาลากลางจังหวัด หรือที่ทำการปกครองอำเภอ ณ ที่ว่าการอำเภอทั่วประเทศ หรือ สายด่วนศูนย์ดำรงธรรม 1567 โทรฟรีตลอด 24 ชั่วโมง
#พระราชพิธีมหามงคลเฉลิมพระชนมพรรษา6รอบ28กรกฎาคม2567 #เดินวิ่งปั่นธงตราสัญลักษณ์ฯ #กระทรวงมหาดไทย

ที่มา : https://www.thaigov.go.th/news/contents/details/84129