รัฐบาลไทย-ข่าวทำเนียบรัฐบาล-​นายกฯ เยี่ยมชมขั้นตอนเลี้ยงหม่อนไหม “เศรษฐกิจพอเพียง” การสาธิตการทอผ้าไหมยกดอก-การทําผ้ามัดย้อมผ้าฝ้ายสีธรรมชาติ-ชิมอาหารถิ่น Signature สนับสนุนผลิตภัณฑ์ท้องถิ่นผ้าไหมยกดอกลำพูน


วันเสาร์ที่ 8 มิถุนายน 2567
08/06/2567
พิมพ์
​นายกฯ เยี่ยมชมขั้นตอนเลี้ยงหม่อนไหม “เศรษฐกิจพอเพียง” การสาธิตการทอผ้าไหมยกดอก-การทําผ้ามัดย้อมผ้าฝ้ายสีธรรมชาติ-ชิมอาหารถิ่น Signature สนับสนุนผลิตภัณฑ์ท้องถิ่นผ้าไหมยกดอกลำพูน
​นายกฯ เยี่ยมชมขั้นตอนเลี้ยงหม่อนไหม “เศรษฐกิจพอเพียง” การสาธิตการทอผ้าไหมยกดอก - การทําผ้ามัดย้อมผ้าฝ้ายสีธรรมชาติ - ชิมอาหารถิ่น Signature สนับสนุนผลิตภัณฑ์ท้องถิ่นผ้าไหมยกดอกลำพูน
วันนี้ (8 มิ.ย. 67) เวลา 14.30 น. นายเศรษฐา ทวีสิน นายกรัฐมนตรี ได้เดินทางมายังศูนย์การเรียนรู้และอนุรักษ์การทอผ้าไหมลําพูน อ.เมืองลําพูน จ.ลําพูน เพื่อเยี่ยมชมขั้นตอนเลี้ยงหม่อนไหม  “เศรษฐกิจพอเพียง” การสาธิตการทอผ้าไหมยกดอก การทําผ้ามัดย้อมผ้าฝ้ายสีธรรมชาติ และชิมอาหารถิ่น  Signature เช่น น้ำลูกหม่อน หรือมัลเบอร์รี่
น.ส.เกณิกา อุ่นจิตร์ รองโฆษกประจำสำนักนายกรัฐมนตรีกล่าวว่า นายกฯ ได้ดูกระบวนการผลิตผ้าไหม เช่น  การสาวรังไหม การสาวไหมเข้าหัวม้วน การทอผ้าไหม ฯลฯ พร้อมกับได้เยี่ยมชมผลิตภัณฑ์ผ้าไหม ที่สถานที่จำหน่ายผ้าไหมมาตรฐาน ตรานกยูงพระราชทาน โดยนายกฯ ได้อุดหนุนผ้าไหมยกดอกลำพูน (สีดำ) ขนาด 4 เมตรครึ่งด้วย
สำหรับศูนย์การเรียนรู้และอนุรักษ์การทอผ้าไหมลําพูน เป็นศูนย์การแลกเปลี่ยนเรียนรู้เพื่อยกระดับการผลิตและการทอผ้าไหมยกดอกลำพูนโดยเส้นไหมย้อมสีธรรมชาติให้มีคุณภาพยิ่งขึ้น ภายในศูนย์เรียนรู้ฯ ประกอบด้วย แปลงหม่อนและโรงเลี้ยงหม่อนไหม เป็นจุดเรียนรู้ต้นกำเนิดของความเป็นไหมไทย มีกิจกรรมเรียนรู้วิธีการเก็บผลหม่อน โรงย้อมผ้าสีธรรมชาติและโรงทอผ้าไหม เป็นจุดเรียนรู้กระบวนการย้อมสีธรรมชาติ เช่น แก่นฝาง แก่นไม้ประโหด ใบหูกวาง และดอกไม้ให้สี มีกิจกรรมให้ได้ทดลองย้อมสีธรรมชาติด้วยเทคนิคมัดย้อม การกรอไหมและการทอผ้าไหม ศูนย์จำหน่ายผลิตภัณฑ์และพิพิธภัณฑ์ผ้าไหมยกดอก เป็นแหล่งรวบรวมและจำหน่ายผลิตภัณฑ์ของกลุ่ม เช่น ผลิตภัณฑ์จากหม่อน แยมหม่อน น้ำหม่อน ผลิตภัณฑ์จากผ้าไหมยกดอก
จากนั้น นายกฯ ได้ไปเยี่ยมชมโรงงานผลิตเซรามิค และผลงานจิตรกรรมบนจานกระเบื้องเครื่องปั้นดินเผา ณ เตาชวนหลง อ.เมืองลําพูน จ.ลําพูน พร้อมชิมกาแฟลำไย อีกทั้งได้ร่วมกิจกรรม  Workshop เซ็นชื่อบนศิลาดล ช้างวาดลาย ก่อนเดินทางต่อไปยังแปลงใหญ่ลำไยตำบลริมปิง อ.เมืองลำพูน จ.ลำพูน เพื่อพบปะเกษตรกรชาวสวนลำไยต่อไป

ที่มา : https://www.thaigov.go.th/news/contents/details/84144