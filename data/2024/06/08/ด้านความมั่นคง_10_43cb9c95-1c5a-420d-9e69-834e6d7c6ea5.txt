รัฐบาลไทย-ข่าวทำเนียบรัฐบาล-จ.ปทุมธานี น้อมใจถวายความจงรักภักดี รับมอบธงตราสัญลักษณ์งานเฉลิมพระเกียรติฯ จากจ.นครนายก รวมพลังทั้งจังหวัดเดิน วิ่ง ปั่น ธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว


วันศุกร์ที่ 7 มิถุนายน 2567
07/06/2567
พิมพ์
จ.ปทุมธานี น้อมใจถวายความจงรักภักดี รับมอบธงตราสัญลักษณ์งานเฉลิมพระเกียรติฯ จากจ.นครนายก รวมพลังทั้งจังหวัดเดิน วิ่ง ปั่น ธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว
จังหวัดปทุมธานี น้อมใจถวายความจงรักภักดี รับมอบธงตราสัญลักษณ์งานเฉลิมพระเกียรติฯ จากจังหวัดนครนายก รวมพลังทั้งจังหวัด เดิน วิ่ง ปั่น ธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ
จังหวัดปทุมธานี น้อมใจถวายความจงรักภักดี รับมอบธงตราสัญลักษณ์งานเฉลิมพระเกียรติฯ จากจังหวัดนครนายก รวมพลังทั้งจังหวัด เดิน วิ่ง ปั่น ธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567
วันนี้ (7 มิ.ย. 67) นายภาสกร บุญญลักษม์ ผู้ว่าราชการจังหวัดปทุมธานี เปิดเผยว่า ตนได้เป็นประธานในกิจกรรมเฉลิมฉลองธงตราสัญลักษณ์ฯการแสดงเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ต่อจาก นายสุภกิณห์ แวงชิน ผู้ว่าราชการจังหวัดนครนายก ณ มหาวิทยาลัยการกีฬาแห่งชาติ วิทยาเขตกรุงเทพ (คลอง 13) ตำบลบึงน้ำรักษ์ อำเภอธัญบุรี โดยมีหน่วยงานราชการทุกภาคส่วน ตลอดจนถึงประชาชนชาวจังหวัดปทุมธานี เข้าร่วมกิจกรรม
นายภาสกร บุญญลักษม์ ผู้ว่าราชการจังหวัดปทุมธานี กล่าวว่า การจัดโครงการเดิน วิ่ง ปั่น ธงตราสัญลักษณ์ ในครั้งนี้ จัดขึ้นเพื่อเป็นการเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพิธีมหามงคลเฉลิมพระชนมพรรษา 6 รอบ 28 กรกฎาคม 2567 เพื่อให้ทุกภาคส่วนในพื้นที่จังหวัดได้มีส่วนร่วมในการแสดงความจงรักภักดีและสำนึกในพระมหากรุณาธิคุณของพระบาทสมเด็จพระเจ้าอยู่หัว ด้วยการปฏิบัติบูชาโดยน้อมนำแนวทางในเรื่องการดูแลสุขภาพพลานามัยด้วยการออกกำลังกาย ซึ่งกิจกรรมดังกล่าวจะเป็นการเดิน วิ่ง ปั่น ธงตราสัญลักษณ์เฉลิมพระเกียรติฯ เส้นทางละ 72 คัน รวม 10 เส้นทาง 720 คัน ส่งต่อไปยังทุกจังหวัดและเคลื่อนขบวนธงตราสัญลักษณ์จากทุกภูมิภาคเข้ามายังกระทรวงมหาดไทย เพื่อนำเข้าขบวนเชิญคนโทน้ำศักดิ์สิทธิ์ งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพิธีมหามงคลเฉลิมพระชนมพรรษา 6 รอบ 28 กรกฎาคม 2567
นายภาสกร บุญญลักษม์ ผู้ว่าราชการจังหวัดปทุมธานี กล่าวเพิ่มเติมว่า จังหวัดปทุมธานี ได้รับมองธงตราสัญลักษณ์มาเป็นจังหวัดลำดับสุดท้ายของสายที่ 6 ต่อจากจังหวัดสระแก้ว จังหวัดปราจีนบุรี และจังหวัดนครนายก ซึ่งตนได้นำขบวนธงตราสัญลักษณ์ของจังหวัดปทุมธานี เดินทางออกจากจุดเริ่มต้น คือ หน้ามหาวิทยาลัยการกีฬาแห่งชาติ วิทยาเขตกรุงเทพ เพื่อนำไปส่งต่อให้กับ นายรณกร เผ่าวิจารณ์ นายอำเภอธัญบุรี ที่จะนำคณะขบวน เดิน วิ่ง ปั่น ไปตามทางหลวงแผ่นดินหมายเลข 305 (รังสิต-นครนายก) ระยะทาง 7.1 กิโลเมตร ไปยังจุดรับ - ส่งธงตราสัญลักษณ์งานเฉลิมพระเกียรติฯ จุดที่ 2 ณ บริเวณศาลารอรถประจำทาง (ตรงข้ามวัดขุมแก้ว คลอง 10) ตำบลบึงสนั่น อำเภอธัญบุรี เพื่อส่งมอบต่อให้กับนายสุทธิพร ศิวเวทพิกุล นายอำเภอหนองเสือ และคณะ รับธง เดิน วิ่ง ปั่น ต่อไปอีก 8.9 กิโลเมตร ไปยังวัดนาบุญ ตำบลรังสิต อำเภอธัญบุรี และนำธงขึ้นประจำจุดตั้งธง เพื่อพักธง เป็นเวลา 1 คืน และจังหวัดปทุมธานีจะเคลื่อนขบวน เดิน วิ่ง ปั่น ธงตราสัญลักษณ์งานเฉลิมพระเกียรติฯ ไปยังจุดต่อไปในวันพรุ่งนี้
นายภาสกร บุญญลักษม์ ผู้ว่าราชการจังหวัดปทุมธานี กล่าวในช่วงท้ายว่า ขอขอบคุณหน่วยงานที่เกี่ยวข้องทุกภาคส่วน ตลอดจนถึงพี่น้องประชาชนชาวจังหวัดปทุมธานี ที่ได้ร่วมด้วยช่วยกัน จัดกิจกรรมเฉลิมฉลองธงตราสัญลักษณ์งานเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ได้อย่างสมพระเกียรติ ซี่งแสดงให้เห็นถึงพลังแห่งความสามัคคีของเราทุกคน และแสดงถึงความรักของคนไทยที่มีแด่พระบาทสมเด็จพระเจ้าอยู่หัว ด้วยการปฏิบัติบูชา ลุกขึ้นมา เดิน วิ่ง ปั่น ออกกำลังกาย เจริญรอยตามเบื้องพระยุคลบาทที่ทรงเป็นต้นแบบของการดูแลรักษาสุขภาพให้แข็งแรง โดยสามารถสอบถามรายละเอียดเพิ่มเติมได้ที่ที่ทำการปกครองจังหวัด หรือสำนักงานจังหวัด ซึ่งตั้งอยู่ที่อาคารศาลากลางจังหวัด หรือที่ทำการปกครองอำเภอ ณ ที่ว่าการอำเภอทั่วประเทศ หรือสายด่วนศูนย์ดำรงธรรม 1567 โทรฟรีตลอด 24 ชั่วโมง
#พระราชพิธีมหามงคลเฉลิมพระชนมพรรษา6รอบ28กรกฎาคม2567 #เดินวิ่งปั่นธงตราสัญลักษณ์ฯ #กระทรวงมหาดไทย

ที่มา : https://www.thaigov.go.th/news/contents/details/84126