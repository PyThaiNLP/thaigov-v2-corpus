รัฐบาลไทย-ข่าวทำเนียบรัฐบาล-คารม” โต้กลับ “ศิริกัญญา” สส.ก้าวไกล กรณีเตรียมยื่นศาลปกครองระงับงบดิจัทัลวอเล็ต แนะ  ดูข้อกฎหมายให้รอบคอบ เดี๋ยวจะหน้าแตก


วันพุธที่ 26 มิถุนายน 2567
26/06/2567
พิมพ์
คารม” โต้กลับ “ศิริกัญญา” สส.ก้าวไกล กรณีเตรียมยื่นศาลปกครองระงับงบดิจัทัลวอเล็ต แนะ  ดูข้อกฎหมายให้รอบคอบ เดี๋ยวจะหน้าแตก
คารม” โต้กลับ “ศิริกัญญา” สส.ก้าวไกล กรณีเตรียมยื่นศาลปกครองระงับงบดิจัทัลวอเล็ต แนะ  ดูข้อกฎหมายให้รอบคอบ เดี๋ยวจะหน้าแตก
วันนี้ (26 มิถุนายน 2567)  นายคารม  พลพรกลาง รองโฆษกประจำสำนักนายกรัฐมนตรีกล่าวว่า ในฐานะนักกฎหมาย  และในฐานะรองโฆษกประจำสำนักนายกรัฐมนตรี ได้ฟังนางสาวศิริกัญญา ตันสกุล พูดในรายการข่าวทีวี   ช่องหนึ่งว่าจะไม่รับงบฯ ปี 68  จะรอให้ผ่านวาระ  3 ก่อนถึงจะยื่นศาลปกครอง ระงับเงินโครงการดิจิทัลวอเล็ต นั้น
นายคารม กล่าวว่า ในฐานะเคยเป็น สส. เคยร่วมพิจารณางบประมาณอยู่หลายปี   แม้ร่าง พรบ. งบประมาณฯ ประจำปี จะผ่านวาระ 3 แล้วก็ตาม  ก็ยังไม่เป็นกฎหมายที่สมบูรณ์   เพราะสุดท้ายกฎหมายงบประมาณก็ต้องไปวุฒิสภา  และประกาศในราชกิจจานุเบกษา ถึงจะเป็นกฎหมายใช้บังคับได้  แต่ถึงอย่างไรก็ตามมาตรา  9  พ.ร.บ. จัดตั้งศาลปกครองและวิธีพิจารณาคดีปกครอง พ.ศ.2542  ก็ไม่ได้เปิดช่องให้ทำได้แต่อย่างใด  หากจะพอกล้อมแกล้มให้ฝ่ายค้านได้เดินหน่อย  ก็มีมาตรา  11 ( 2) แต่ก็ไปได้ยากมาก อีกทั้งงบประมาณแผ่นดิน แม้จะออกไม่ทันในปีงบประมาณ มาตรา  141 ของรัฐธรรมนูญ  ก็เขียนไว้ให้ใช้งบประมาณรายจ่ายของปีก่อนได้
นายคารม กล่าวถึง วิธีการของพรรคก้าวไกลที่แสดงผ่านศิริกัญญา  เป็นวิธีใจการทำงานที่ใจไม่กว้าง   ไม่ก้าวไกล  ไม่ก้าวหน้า  และไม่ก้าวใหม่จริง  ความจริงในพรรคก้าวไกลก็มี สส. ก้าวไกลเป็นกรรมาธิการอยู่แล้ว อย่างเช่น นายวีระ  ธีระภัทร  น่าจะปรึกษาท่านได้   คนนี้เก่งรอบด้าน  อุตส่าห์เอาไปเป็นกรรมาธิการ    ควรใช้โอกาสนี้ ในการปรับลดอะไรให้เต็มที่   เมื่อตกผลึกแล้วก็จะได้งบประมาณที่สมบูรณ์    แล้วนำมาใช้ขับเคลื่อนเศรษฐกิจ  ให้ประชาชนได้รับประโยชน์ตามกำหนดเวลา
“จริงๆ  การจะอ้างว่าร่าง กม.งบประมาณปี  68 ขัดต่อกฎหมาย หรือขัดต่อรัฐธรรมนูญก็มีรัฐธรรมนูญมาตรา  148  ที่ให้  สส. หรือ สว. 1 ใน10 เสนอว่าร่าง กม.งบประมาณขัดต่อรัฐธรรมนูธหรือไม่   ให้ประธานสภาใด สภาหนึ่ง  ยื่นศาลรัฐธรรมได้  พอให้ไปศาลรัฐธรรมนูญได้  ถ้าทำแบบนี้  ยังจะพอเหมาะสมกับความเป็นผู้นำพรรคการเมืองหน่อย แต่การที่คนของพรรคก้าวไกลซัดศาลรัฐธรรมนูญไว้มาก   เลยไม่อยากใช้บริการ   การแสดงความคิดของระดับผู้นำพรรคที่แสดงออกมาจึงไม่รอบด้าน  และออกจะขาดมาตรฐานไปหน่อย เหมือนกับตอนที่เคยเสนอแก้ไข ปอ.112 ในสภาฯ  สุดท้ายพรรคก็ต้องมาลำบาก  เพราะความไม่รอบด้าน” นายคารม ย้ำ

ที่มา : https://www.thaigov.go.th/news/contents/details/84989