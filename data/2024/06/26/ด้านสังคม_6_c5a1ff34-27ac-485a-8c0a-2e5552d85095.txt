รัฐบาลไทย-ข่าวทำเนียบรัฐบาล-"วราวุธ“ รมว.พม. ทำหน้าที่รัฐมนตรีเกียรติยศ ต้อนรับ นายกฯ ราชอาณาจักรภูฏาน เยือนประเทศไทย ในฐานะแขกรัฐบาล


วันพุธที่ 26 มิถุนายน 2567
"วราวุธ“ รมว.พม. ทำหน้าที่รัฐมนตรีเกียรติยศ ต้อนรับ นายกฯ ราชอาณาจักรภูฏาน เยือนประเทศไทย ในฐานะแขกรัฐบาล
"วราวุธ“ รมว.พม. ทำหน้าที่รัฐมนตรีเกียรติยศ ต้อนรับ นายกฯ ราชอาณาจักรภูฏาน เยือนประเทศไทย ในฐานะแขกรัฐบาล
วันที่ 26 มิถุนายน 2567 ที่ทำเนียบรัฐบาล นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) ปฏิบัติหน้าที่รัฐมนตรีเกียรติยศประจำนายกรัฐมนตรีราชอาณาจักรภูฏาน พร้อมด้วย ดร.สุวรรณา ศิลปอาชา ภริยา ให้การต้อนรับ ดาโช เชริง โตบเกย์ นายกรัฐมนตรีราชอาณาจักรภูฏาน และภริยา ในการเดินทางเยือนประเทศไทยอย่างเป็นทางการ ในฐานะแขกของรัฐบาล ระหว่างวันที่ 25 - 28 มิถุนายน 2567 ตามคำเชิญของนายเศรษฐา ทวีสิน นายกรัฐมนตรี
โอกาสนี้ ดาโช เชริง โตบเกย์ นายกรัฐมนตรีราชอาณาจักรภูฏาน และภริยา เข้าร่วมพิธีต้อนรับอย่างเป็นทางการ โดยนายเศรษฐา ทวีสิน นายกรัฐมนตรี และภริยา ให้การต้อนรับ จากนั้นมีการหารือทวิภาคีกับนายกรัฐมนตรีราชอาณาจักรภูฏาน และพิธีลงนามเอกสารความร่วมมือระหว่างไทยและภูฏาน ซึ่งในโอกาสนี้นายกรัฐมนตรี และภริยา เป็นเจ้าภาพเลี้ยงอาหารกลางวันเพื่อเป็นเกียรติแก่นายกรัฐมนตรีราชอาณาจักรภูฏานและภริยา และในช่วงเย็น พระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินี พระราชทานพระบรมราชวโรกาสให้นายกรัฐมนตรีราชอาณาจักรภูฏาน และภริยา เข้าเฝ้าฯ ในโอกาสเดินทางเยือนประเทศไทยอย่างเป็นทางการในฐานะแขกของรัฐบาล
#ข่าวพม #พม #ศรส #esshelpme #1300 #วราวุธศิลปอาชา #วราวุธรับฟังทำจริง #พมพอใจให้ทุกวัยพึงพอใจในพม#พมหนึ่งเดียว #ต้อนรับ #แขกของรัฐบาล #นายกฯราชอาณาจักรภูฏาน

ที่มา : https://www.thaigov.go.th/news/contents/details/85014