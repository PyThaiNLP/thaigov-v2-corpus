รัฐบาลไทย-ข่าวทำเนียบรัฐบาล-กรมทางหลวงชนบท ซ่อมบำรุงถนนสาย จบ.4023 จังหวัดจันทบุรี แล้วเสร็จ 


วันพุธที่ 26 มิถุนายน 2567
กรมทางหลวงชนบท ซ่อมบำรุงถนนสาย จบ.4023 จังหวัดจันทบุรี แล้วเสร็จ
....
กรมทางหลวงชนบท (ทช.) กระทรวงคมนาคม โดยสำนักบำรุงทาง ดำเนินโครงการก่อสร้าง  งานบำรุงถนนทางหลวงชนบทสาย จบ.4023 แยก ทล.3406 - บ้านคลองแดง อำเภอแก่งหางแมว จังหวัดจันทบุรี เสร็จสมบูรณ์ โดยซ่อมสร้างผิวทางแอสฟัลท์ติกคอนกรีต (วิธี Hot Mix In - Plant Recycling) ผิวจราจรกว้าง 6 - 9 เมตร ไหล่ทางกว้างข้างละ 1 - 5 เมตร พร้อมงานตีเส้นจราจร และทางม้าลาย ตั้งแต่บริเวณช่วง กม. ที่ 4+875 - 7+300 ระยะทาง 2.425 กิโลเมตร ใช้งบประมาณ 9.43 ล้านบาท
ทั้งนี้ เพื่อให้ประชาชนในพื้นที่เดินทางได้อย่างสะดวกปลอดภัยมากขึ้น เนื่องจากบริเวณสองข้างทางเป็นที่ตั้งของชุมชน โรงเรียน และโรงพยาบาลส่งเสริมสุขภาพตำบล ประชาชนใช้เส้นทางในการสัญจรเป็นจำนวนมาก ส่งผลให้ผิวจราจรเดิมเสื่อมสภาพตามอายุการใช้งาน ประชาชนไม่ได้รับความสะดวกในการสัญจรไป - มา และอาจเกิดอันตรายได้ ทช. จึงได้ดำเนินโครงการดังกล่าว ปรับปรุงผิวจราจรให้มีความมั่นคงแข็งแรง รองรับปริมาณการจราจรและสร้างความสะดวกให้กับผู้ใช้เส้นทางเพิ่มมากขึ้น รวมทั้งช่วยสนับสนุนการขนส่งผลผลิตทางการเกษตรในพื้นที่ เช่น ข้าว และยางพารา

ที่มา : https://www.thaigov.go.th/news/contents/details/84985