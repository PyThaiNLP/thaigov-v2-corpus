รัฐบาลไทย-ข่าวทำเนียบรัฐบาล-พัชรวาท - สมศักดิ์ ยกระดับความร่วมมือ เตรียมพร้อมคุ้มครองสุขภาพประชาชน สร้างภูมิคุ้มกันความเสี่ยงจากการเปลี่ยนแปลงสภาพภูมิอากาศ


วันพุธที่ 26 มิถุนายน 2567
พัชรวาท - สมศักดิ์ ยกระดับความร่วมมือ เตรียมพร้อมคุ้มครองสุขภาพประชาชน สร้างภูมิคุ้มกันความเสี่ยงจากการเปลี่ยนแปลงสภาพภูมิอากาศ
พัชรวาท - สมศักดิ์ ยกระดับความร่วมมือ เตรียมพร้อมคุ้มครองสุขภาพประชาชน สร้างภูมิคุ้มกันความเสี่ยงจากการเปลี่ยนแปลงสภาพภูมิอากาศ
พัชรวาท - สมศักดิ์ ยกระดับความร่วมมือ เตรียมพร้อมคุ้มครองสุขภาพประชาชน สร้างภูมิคุ้มกันความเสี่ยงจากการเปลี่ยนแปลงสภาพภูมิอากาศ
วันนี้ (25 มิถุนายน 2567) เวลา 13.00 น. พล.ต.อ.พัชรวาท วงษ์สุวรรณ รองนายกรัฐมนตรี และรัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) และนายสมศักดิ์ เทพสุทิน รัฐมนตรีว่าการกระทรวงสาธารณสุข (รมว.สธ.) เป็นประธานในพิธีลงนามบันทึกความเข้าใจความร่วมมือการบูรณาการเพื่อขับเคลื่อนการดำเนินงานด้านการปรับตัวต่อการเปลี่ยนแปลงสภาพภูมิอากาศสาขาสาธารณสุข ภายใต้แผนการปรับตัวต่อการเปลี่ยนแปลงสภาพภูมิอากาศแห่งชาติ พร้อมกล่าวปาฐกถาพิเศษ ณ ห้องรับรองนารี 2 ตึกนารีสโมสร ทำเนียบรัฐบาล โดยมี นายเถลิงศักดิ์ เพ็ชรสุวรรณ รองปลัดกระทรวงฯ รักษาราชการแทนปลัดกระทรวงทรัพยากรธรรมชาติและสิ่งแวดล้อม และนายโอภาส การย์กวินพงศ์ ปลัดกระทรวงสาธารณสุข ลงนามในบันทึกความเข้าใจร่วมกัน เพื่อเสริมสร้างความร่วมมือและเตรียมความพร้อมในการรับมือต่อผลกระทบจากการเปลี่ยนแปลงสภาพภูมิอากาศ เชื่อมโยงการวางแผนตามแนวทางการปรับตัวและนำไปสู่การปฏิบัติอย่างมีส่วนร่วม โดยมี ร.อ.รชฏ พิสิษฐบรรณกร ผู้ช่วยรัฐมนตรีประจำกระทรวงฯ นายโกเมนทร์ ทีฆธนานนท์ ที่ปรึกษา รมว.ทส. ตลอดจนคณะผู้บริหารของหน่วยงานทั้ง 2 กระทรวง ร่วมเป็นสักขีพยาน
พล.ต.อ.พัชรวาท ได้กล่าวถึงนโยบายด้านการปรับตัวต่อการเปลี่ยนแปลงสภาพภูมิอากาศ ว่า จากสถานการณ์ที่ผ่านมา คาดว่าจะมีแนวโน้มที่ทวีความรุนแรงมากขึ้นในปีต่อ ๆ ไป กระทรวงทรัพยากรธรรมชาติและสิ่งแวดล้อม จึงเล็งเห็นความสำคัญของการขับเคลื่อนการเตรียมความพร้อมของทุกภาคส่วน ในการตั้งรับกับการเปลี่ยนแปลงสภาพภูมิอากาศ โดยเฉพาะสาขาสาธารณสุข ซึ่งเกี่ยวข้องกับสุขภาพของพี่น้องประชาชน จึงได้จัดทำแผนการปรับตัวต่อการเปลี่ยนแปลงสภาพภูมิอากาศแห่งชาติ ควบคู่กับกระทรวงสาธารณสุขที่มีการพัฒนาและขับเคลื่อนแผนปฏิบัติการด้านการปรับตัวต่อการเปลี่ยนแปลงสภาพภูมิอากาศด้านสาธารณสุข โดยหวังว่า จุดเริ่มต้นในการขับเคลื่อนการดำเนินงานด้านการปรับตัวต่อการเปลี่ยนแปลงสภาพภูมิอากาศ สาขาสาธารณสุข ในครั้งนี้ จะเป็นส่วนหนึ่งที่ช่วยสร้างสังคมที่มีภูมิคุ้มกันต่อการเปลี่ยนแปลงสภาพภูมิอากาศในมิติสุขภาพ ให้แก่ประชาชนชาวไทยอย่างยั่งยืนต่อไป

ที่มา : https://www.thaigov.go.th/news/contents/details/84982