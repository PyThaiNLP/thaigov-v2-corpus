รัฐบาลไทย-ข่าวทำเนียบรัฐบาล-ธ.ก.ส. ชวนอุดหนุนสินค้าเกษตรรักษ์โลก ภายในงาน “รัก(ษ์)เรา รัก(ษ์)โลก Our Earth Our Future”


วันพุธที่ 26 มิถุนายน 2567
26/06/2567
พิมพ์
ธ.ก.ส. ชวนอุดหนุนสินค้าเกษตรรักษ์โลก ภายในงาน “รัก(ษ์)เรา รัก(ษ์)โลก Our Earth Our Future”
ธ.ก.ส. จัดงานตลาดนัดของดี วิถีชุมชนลูกค้า ธ.ก.ส. ประจำเดือนมิถุนายน 2567 ภายใต้Theme “รัก(ษ์)เรา รัก(ษ์)โลก Our Earth Our Future พร้อมแจกพันธุ์กล้าต้นไม้นานาพันธุ์ กว่า 200 ต้น/วัน ระหว่างวันที่ 26-28 มิถุนายน นี้ ณ บริเวณด้านหน้า ธ.ก.ส. สำนักงานใหญ่
ธ.ก.ส.ร่วมกับเกษตรกรหัวขบวนนำทัพสินค้าเกษตร ผัก ผลไม้อินทรีย์ ผลิตภัณฑ์แปรรูป รวมทั้งสินค้ารักษ์โลก ที่เป็นมิตรต่อสิ่งแวดล้อม ส่งตรงจากฟาร์มเกษตรกรมาให้เลือกชม ชิม ช้อป ในงาน ตลาดนัดของดี วิถีชุมชนลูกค้า ธ.ก.ส. ประจำเดือนมิถุนายน 2567 ภายใต้Theme “รัก(ษ์)เรา รัก(ษ์)โลก Our Earth Our Future” พร้อมแจกพันธุ์กล้าต้นไม้นานาพันธุ์ กว่า 200 ต้น/วัน ระหว่างวันที่ 26-28 มิถุนายน นี้ ณ บริเวณด้านหน้า ธ.ก.ส. สำนักงานใหญ่ กรุงเทพมหานคร
นายไพศาล หงษ์ทอง ผู้ช่วยผู้จัดการ ในฐานะโฆษกธนาคารเพื่อการเกษตรและสหกรณ์การเกษตร (ธ.ก.ส.) เปิดเผยว่า ธ.ก.ส. ได้จัดงานตลาดนัดของดี วิถีชุมชนลูกค้า ธ.ก.ส. ประจำเดือนมิถุนายน 2567 ภายใต้Theme “รัก(ษ์)เรา รัก(ษ์)โลก Our Earth Our Future  ที่รวบรวมสินค้าเกษตร ผักผลไม้อินทรีย์นานาชนิด ผลิตภัณฑ์แปรรูป และสินค้ารักษ์โลกที่มีคุณภาพได้มาตรฐานจากฟาร์มเกษตรกรโดยตรงกว่า 50 ร้านค้า เช่น ร้านปางมะโอ กาแฟ จ.ลำปาง สวนมะนาวเกษตรตามใจอำเภอ   จ.หนองคาย ป้านุ้ยสินค้าเกษตรพื้นบ้าน จ.ชุมพร  ขนมไทยคุณนุ่น จ.นครสวรรค์ เจ๊ดาปลาส้ม จ.นครพนม กลุ่มสตรีอาสาพัฒนาบางแก้ว จ.เพชรบุรี และบ้านนาดีออแกนิคฟาร์ม จ. นครนายก เป็นต้น มาให้ผู้บริโภคได้ร่วมชิม และเลือกซื้อสินค้ากันอย่างเต็มที่ นอกจากนี้ภายในงานยังนำพันธุ์กล้าต้นไม้จำนวนกว่า 200 ต้น/วัน อาทิ ขี้เหล็ก มะขาม ทองอุไร ปรีดียาธร จากกรมป่าไม้ มาแจกจ่ายฟรีให้แก่ผู้มาร่วมงาน เพื่อให้ทุกคนได้ร่วมเป็นส่วนหนึ่งในการปลูกต้นไม้คนละต้น เพื่อลดปัญหามลพิษ เพิ่มพื้นที่สีเขียว และอากาศที่สดใส
ในโอกาสนี้ ธ.ก.ส. ขอเชิญชวนพี่น้องประชาชนมาร่วมชม ชิม ช้อป สินค้าเกษตรที่มีคุณภาพ ส่งตรงจากฟาร์ม โดยเฉพาะสินค้ารักษ์โลก ที่เป็นมิตรต่อสิ่งแวดล้อมในงาน“รัก(ษ์)เรา รัก(ษ์)โลก Our Earth Our Future” ระหว่างวันที่ 26 -28 มิถุนายน นี้ ตั้งแต่เวลา 07.00 – 17.00 น. ณ บริเวณด้านหน้า ธ.ก.ส. สำนักงานใหญ่ อาคารบางเขน กรุงเทพมหานคร

ที่มา : https://www.thaigov.go.th/news/contents/details/84986