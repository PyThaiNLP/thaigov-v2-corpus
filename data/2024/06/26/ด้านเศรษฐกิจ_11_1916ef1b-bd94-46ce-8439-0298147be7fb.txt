รัฐบาลไทย-ข่าวทำเนียบรัฐบาล-​ปลัดฯ ณัฐพล ร่วมงานจัดตั้งศูนย์สร้างสรรค์งานออกแบบแห่งใหม่ (New TCDC) สนับสนุนการสร้างนวัตกรรมและการพัฒนาทรัพยากร Soft Power 


วันพุธที่ 26 มิถุนายน 2567
26/06/2567
พิมพ์
​ปลัดฯ ณัฐพล ร่วมงานจัดตั้งศูนย์สร้างสรรค์งานออกแบบแห่งใหม่ (New TCDC) สนับสนุนการสร้างนวัตกรรมและการพัฒนาทรัพยากร Soft Power
​ปลัดฯ ณัฐพล ร่วมงานจัดตั้งศูนย์สร้างสรรค์งานออกแบบแห่งใหม่ (New TCDC) สนับสนุนการสร้างนวัตกรรมและการพัฒนาทรัพยากร Soft Power
วันที่ 26 มิถุนายน 2567 ดร.ณัฐพล รังสิตพล ปลัดกระทรวงอุตสาหกรรม เข้าร่วมงานจัดตั้งศูนย์สร้างสรรค์งานออกแบบแห่งใหม่ (New TCDC) ใน 10 จังหวัด โดยมี นางสาวแพรทองธาร ชินวัตร ประธานคณะกรรมการพัฒนาซอฟต์พาวเวอร์แห่งชาติ เป็นประธานเปิดงาน พร้อมด้วย นางอรรชกา ศรีบุญเรือง ประธานกรรมการสำนักงานส่งเสริมเศรษฐกิจสร้างสรรค์ นพ.สุรพงษ์ สืบวงศ์ลี รองประธานกรรมการพัฒนาซอฟต์พาวเวอร์แห่งชาติ ผู้ว่าราชการจังหวัด 10 จังหวัด และหน่วยงานที่เกี่ยวข้อง เข้าร่วม ณ ศูนย์สร้างสรรค์งานออกแบบ (TCDC) ไปรษณีย์กลาง บางรัก
สำหรับโครงการจัดตั้งศูนย์บ่มเพาะธุรกิจสร้างสรรค์ส่วนภูมิภาค เพื่อส่งเสริมและพัฒนาเศรษฐกิจสร้างสรรค์แก่ประชาชน เป็นความร่วมมือระหว่างหน่วยงานหลักกับองค์กรหรือหน่วยงานภาครัฐส่วนท้องถิ่น ที่ได้รับการคัดเลือกจัดตั้ง TCDC แห่งใหม่ ใน 10 จังหวัดทั่วประเทศ ได้แก่ เชียงราย นครราชสีมา ปัตตานี พิษณุโลก แพร่ ภูเก็ต ศรีษะเกษ สุรินทร์ อุตรดิตถ์ และอุบลราชธานี โดยมีวัตถุประสงค์หลัก 3 ประการ คือ การส่งเสริมและสนับสนุนการพัฒนาทุนวัฒนธรรมและความคิดสร้างสรรค์ในระดับภูมิภาค การสร้างเครือข่ายและกลไกการแลกเปลี่ยนเรียนรู้ เพื่อพัฒนาทักษะและศักยภาพของคนในพื้นที่ และการส่งเสริมให้เกิดการสร้างสรรค์ผลงานวัฒนธรรมและความคิดสร้างสรรค์ระดับท้องถิ่น โดยทั้ง 3 เป้าหมาย จะเป็นก้าวสำคัญที่จะทำให้ประเทศไทยสามารถนำทุนทางวัฒนธรรมและความคิดสร้างสรรค์ของเรา ไปสู่การสร้าง Soft Power ที่แข็งแกร่งและยั่งยืนต่อไป ทั้งนี้ ศูนย์ทั้ง 10 จังหวัดนี้ เลือกมาจาก 24 จังหวัด ซึ่งดูจากความพร้อมในการจัดตั้ง เมื่อมีการจัดตั้งแล้ว 10 จังหวัดนี้ จะเป็นการพัฒนาทั้งต้นน้ำและกลางน้ำ นอกจากนี้ในอนาคต อยากให้มีศูนย์ระดับนานาชาติตามมหานครใหญ่ ๆ ทั่วโลก

ที่มา : https://www.thaigov.go.th/news/contents/details/85024