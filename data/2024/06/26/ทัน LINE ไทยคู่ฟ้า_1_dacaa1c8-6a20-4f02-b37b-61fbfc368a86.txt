รัฐบาลไทย-ข่าวทำเนียบรัฐบาล-ข่าวดี! สปสช. เพิ่มงบเหมาจ่าย "ผู้ที่มีภาวะพึ่งพิง" 10,442 บาทต่อคนต่อปี ให้อปท. ทั่วประเทศ


วันพุธที่ 26 มิถุนายน 2567
ข่าวดี! สปสช. เพิ่มงบเหมาจ่าย "ผู้ที่มีภาวะพึ่งพิง" 10,442 บาทต่อคนต่อปี ให้อปท. ทั่วประเทศ
......
ข่าวดี! สปสช. เพิ่มงบเหมาจ่าย "ผู้ที่มีภาวะพึ่งพิง" 10,442 บาทต่อคนต่อปี ให้อปท. ทั่วประเทศ
.
คณะกรรมการหลักประกันสุขภาพแห่งชาติ (บอร์ด สปสช.) อนุมัติเพิ่มงบประมาณค่าบริการจากเดิมเหมาจ่ายการดูแลระยะยาวด้านสาธารณสุขสำหรับผู้ที่มีภาวะพึ่งพิงในพื้นที่ จากเดิม 6,000 บาทต่อคนต่อปี เพิ่มเติมเป็น 10,442 บาทต่อคนต่อปี (เพิ่มขึ้น 4,442 บาท)
.
ผลการอนุมัติดังกล่าวจะทำให้องค์กรปกครองส่วนท้องถิ่น (อปท.) มีงบประมาณสนับสนุนเพิ่มมากขึ้นในการดูแลผู้ที่มีภาวะพึ่งพิงในพื้นที่ ทำให้หน่วยบริการสามารถจัดหาอุปกรณ์การแพทย์ที่จำเป็นให้กับผู้ป่วยได้ดีขึ้น และเกิดแรงจูงใจหน่วยบริการที่มีศักยภาพ เช่น สถานชีวาภิบาลที่อยู่กระจายในชุมชนเข้าร่วมให้การดูแลผู้ป่วยที่มีภาวะพึ่งพิงในระบบ
.
การสนับสนุนให้ท้องถิ่นมีส่วนร่วมดูแลผู้ป่วยที่มีภาวะพึ่งพิง ในพื้นที่ของตนเอง จะทำให้เกิดการดูแลผู้ป่วยทั้งด้าน Health Care และ Social Care ได้มากขึ้น เช่น ผู้ป่วยบางคนอาจมีความต้องการได้รับการช่วยเหลือด้านที่พักอาศัย หรือปรับสภาพแวดล้อมให้เหมาะสม ท้องถิ่นอาจจัดหางบประมาณในส่วนนี้มาสนับสนุนได้อีก รวมทั้งในปัจจุบันการดูแลผู้มีภาวะพึ่งพิงมีหน่วยงาน องค์กร ที่ทำหน้าที่อยู่หลายหน่วยงาน แต่เมื่อลงไปดำเนินการจริงในพื้นที่แล้ว ท้องถิ่นจะได้รับทราบข้อมูล เป็นศูนย์กลางในการประสาน ลดความซ้ำซ้อนในการดูแลและงบประมาณได้
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/85000