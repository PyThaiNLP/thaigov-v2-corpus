รัฐบาลไทย-ข่าวทำเนียบรัฐบาล-นายกฯ ไม่กังวลฝ่ายค้านขู่ร้องศาลปกครองกรณีเดินหน้าโครงการดิจิทัลวอลเล็ต ระบุอะไรที่ผิด กม. ทำไม่ได้อยู่แล้ว มั่นใจไม่กระทบ Timeline ใช้งบทุกอย่างเป็นไปตามกระบวนการยุติธรรม


วันอาทิตย์ที่ 23 มิถุนายน 2567
23/06/2567
พิมพ์
นายกฯ ไม่กังวลฝ่ายค้านขู่ร้องศาลปกครองกรณีเดินหน้าโครงการดิจิทัลวอลเล็ต ระบุอะไรที่ผิด กม. ทำไม่ได้อยู่แล้ว มั่นใจไม่กระทบ Timeline ใช้งบทุกอย่างเป็นไปตามกระบวนการยุติธรรม
นายกฯ ไม่กังวลฝ่ายค้านขู่ร้องศาลปกครองกรณีเดินหน้าโครงการดิจิทัลวอลเล็ต ระบุอะไรที่ผิด กม. ทำไม่ได้อยู่แล้ว มั่นใจไม่กระทบ Timeline ใช้งบทุกอย่างเป็นไปตามกระบวนการยุติธรรม
วันนี้ (23 มิถุนายน 2567) เวลา 14.30 น. ณ ท่าเรือแหลมฉบัง อำเภอศรีราชา จังหวัดชลบุรี นายเศรษฐา ทวีสิน นายกรัฐมนตรี กล่าวถึงกรณี ที่พรคฝ่ายค้านขู่ร้องศาลปกครอง รับโครงการดิจิทัลวอลเล็ต ว่าไม่กังวล เพราะเรายึดมั่นว่าเราทำถูกต้องแล้วจะเป็นนโยบายใดๆ ก็ตามเราต้องทำทุกอย่างให้ถูกต้อง บริสุทธิ์ สุจริต และตรวจสอบได้
ส่วนกรณีที่ฝ่ายค้านเคยบอกว่าอยากให้รัฐบาลใช้เงินในงบประมาณแต่พอใช้เงินในงบประมาณก็บอกว่ากระทบวินัยการเงินการคลัง มองว่าเป็นการจ้องจับผิดหรือไม่นั้น นายกฯ กล่าวว่าไม่คิดเช่นนั้น เป็นหน้าที่ของฝ่ายค้านที่จะต้องดูแลการใช้งบประมาณแผ่นดินให้ใช้ในทิศทางที่ดีที่สุด และเป็นหน้าที่ของรัฐบาลที่จะต้องตอบคำถามให้ทุกภาคส่วน ไม่ใช่เฉพาะฝ่ายค้านอย่างเดียว รวมถึงพี่น้องประชาชนต้องสบายใจได้ว่า การดำเนินการตามนโยบายต่างๆต้องสุจริต โปร่งใส ตรวจสอบได้ ซึ่งตนเองไม่ได้คิดอะไรมาก และการที่ฝ่ายค้านไปร้องศาลจะกระทบกับไทม์ไลน์ที่วางไว้ในการใช้งบประมาณหรือไม่นั้น ทุกอย่างเป็นไปตามกระบวนการยุติธรรม ตนเองเชื่อมั่นตรงนั้นและก่อนที่จะทำ เราก็มั่นใจแล้ว ก็ไม่อยากให้ไปถึงจุดนั้นและไม่คิดว่าไปถึงจุดนั้น พร้อมย้ำว่าอะไรที่ผิดกฎหมาย ทำไม่ได้อยู่แล้ว สำหรับข้อแนะนำของฝ่ายค้านในการอภิปรายร่างพระราชบัญญัติงบประมาณรายจ่ายประจำปีงบประมาณ 2568 จะนำส่วนใดมาใช้บ้างนั้น นายกรัฐมนตรีกล่าวว่าเดี๋ยวเรามานั่งคุยกันก่อนในทีมงาน มีหลายๆ ข้อที่ฟังแล้วน่าสนใจ

ที่มา : https://www.thaigov.go.th/news/contents/details/84853