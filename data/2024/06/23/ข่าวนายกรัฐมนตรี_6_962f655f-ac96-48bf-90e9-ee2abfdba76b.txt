รัฐบาลไทย-ข่าวทำเนียบรัฐบาล-นายกฯ เผย ข่าวเตรียมแก้ รัฐธรรมนูญ ให้เลือก สส.เขต เพียงอย่างเดียวไม่มี ยืนยันพรรคร่วมรัฐบาลทำงานด้วยกันดี ยึดความเดือดร้อน ปชช.เป็นที่ตั้ง


วันอาทิตย์ที่ 23 มิถุนายน 2567
23/06/2567
พิมพ์
นายกฯ เผย ข่าวเตรียมแก้ รัฐธรรมนูญ ให้เลือก สส.เขต เพียงอย่างเดียวไม่มี ยืนยันพรรคร่วมรัฐบาลทำงานด้วยกันดี ยึดความเดือดร้อน ปชช.เป็นที่ตั้ง
นายกฯ เผย ข่าวเตรียมแก้ รัฐธรรมนูญ ให้เลือก สส.เขต เพียงอย่างเดียวไม่มี ยืนยันพรรคร่วมรัฐบาลทำงานด้วยกันดี ยึดความเดือดร้อน ปชช.เป็นที่ตั้ง
วันนี้ (23 มิถุนายน 2567) เวลา 14.30 น. ณ ท่าเรือแหลมฉบัง อำเภอศรีราชา จังหวัดชลบุรี นายเศรษฐา ทวีสิน นายกรัฐมนตรีระบุว่า ไม่ทราบว่ามีแผนที่จะล้มนายกรัฐมนตรียืนยันตอนนี้ตนเองเคารพสิทธิประชาชน และตนเองกับรัฐมนตรีที่ทำงานร่วมกันมามีความสมัครสมานสามัคคีกันดี แน่นอนการทำงานร่วมกันในแต่ละพรรคก็ต้องมีเรื่องที่เห็นด้วยและไม่เห็นด้วย แต่ก็จะมีการพูดคุยกันได้ด้วยดีมาโดยตลอด  ซึ่งตนเองไม่ทราบเรื่องนี้จริงๆ  แต่จากการสัมผัสการทำงานร่วมกัน ของพรรคร่วมรัฐบาลก็ทำงานด้วยกันดีและตั้งใจทำงานเป็นอย่างดี โดยเอาความเดือดร้อนของประชาชนเป็นตัวตั้ง แล้วหาทางแก้ไขให้กับประชาชน ส่วนเรื่องการเมืองเป็นเรื่องของการเมืองทั้งนี้ส่วนตัวพยายามมองโลกในแง่ดีไม่คิดว่าจะมีความพยายามล้มตนเองเป็นขบวนการใต้ดิน เพราะตนเองได้ทำงานอย่างตั้งใจ ไม่ได้มีวาระใดๆ ยืนยันว่ามาเพื่อแก้ไขปัญหาให้กับประชาชน ก็หวังว่าเรื่องนี้จะไม่มี
นายกฯ ยืนยันว่า การทำงานร่วมรัฐบาลตอนนี้ยังไม่มีปัญหาใดๆ ส่วนการจะปรับเปลี่ยนคณะรัฐมนตรีก็มีเวลาถึง 3 ปี แต่วันนี้ก็ต้องอยู่วันนี้ ทุกอย่างเป็นไปได้ด้วยดี และวันนี้ก็มั่นใจในพรรครวมรัฐบาล
ส่วน มีกระแสข่าวว่า มีความพยายามแก้ไขรัฐธรรมนูญโดยเป็นการตัด สส.บัญชีรายชื่อทิ้งไปให้เหลือเพียง สส.เขตเท่านั้น นายกฯ กล่าวว่า ไม่ทราบข่าวมาจากไหนและไม่เคยได้ยินเรื่องนี้ถ้าออกมาจากพรรคก้าวไกลก็เชื่อว่าน่าจะเป็นเรื่องของการเมืองแต่ยืนยันว่าไม่เคยพูดเรื่องนี้เลย ส่วนวาระการแก้ไขรัฐธรรมนูญหากจะแก้เรื่องนี้ก็ถือว่าเป็นเรื่องใหญ่ เพราะต้องผ่านระบบสภาและตนเองอยู่ในพรรคเพื่อไทย แต่ในฐานะทำงานในฝ่ายบริหารหากเรื่องนี้เกิดขึ้นก็ถือว่าเป็นเรื่องใหญ่ก็ต้องมีการพูดคุยกันแต่เรื่องนี้ในพรรคเราเองทั้งวิป ครม. เองก็ไม่ได้มีเรื่องนี้พูดคุยกัน ยืนยันว่าเรื่องนี้ไม่มี เป็นธรรมดาของการให้ข่าวอาจจะสับสนแต่รัฐบาลมุ่งแก้ไขปัญหาประชาชนดีกว่า เชื่อว่าเรื่องนี้ไม่มีอะไรเลย ไม่มีใครพูดถึงเรื่องนี้

ที่มา : https://www.thaigov.go.th/news/contents/details/84857