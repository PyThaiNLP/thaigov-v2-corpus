รัฐบาลไทย-ข่าวทำเนียบรัฐบาล-นายกฯ ปลื้ม! 'ข้าวเหนียวมะม่วง' คว้าอันดับ 2 เมนูมะม่วงที่ดีที่สุดในโลก


วันจันทร์ที่ 17 มิถุนายน 2567
นายกฯ ปลื้ม! 'ข้าวเหนียวมะม่วง' คว้าอันดับ 2 เมนูมะม่วงที่ดีที่สุดในโลก
......
นายกฯ ปลื้ม! 'ข้าวเหนียวมะม่วง' คว้าอันดับ 2 เมนูมะม่วงที่ดีที่สุดในโลก
.
นายเศรษฐา ทวีสิน นายกรัฐมนตรี ชื่นชมผลการจัดอันดับ 26 เมนูมะม่วงที่ดีที่สุดในโลก ของเว็บไซต์ชั้นนำ TasteAtlas ที่จัดให้เมนูข้าวเหนียวมะม่วงของไทยเป็นอันดับที่ 2 แสดงถึงความนิยมและความชื่นชอบต่ออาหารไทยในเวทีโลก นอกจากนี้ ยังมีเมนูมะม่วงของไทยที่ติดอันดับอีก 4 เมนู ได้แก่ มะม่วงน้ำปลาหวานไทย (อันดับที่ 10) ตำมะม่วง (อันดับที่ 11) น้ำปลาหวาน (อันดับที่ 16) และ มะม่วงดอง (อันดับที่ 23)
.
นายกฯ เชื่อมั่นว่า อาหารและขนมไทยล้วนมีรสชาติที่เป็นเอกลักษณ์ จากความอุดมสมบูรณ์ของวัตถุดิบ ความพิถีพิถัน และความคิดสร้างสรรค์ของคนไทย ซึ่งรัฐบาลเดินหน้าผลักดันอาหารไทยให้เป็นส่วนหนึ่งของ Soft Power มาอย่างต่อเนื่อง เพื่อให้เกิดการรับรู้อย่างกว้างขวางถึงวัฒนธรรมอาหารของไทย ในระดับโลก
.
อ่านเพิ่มเติม คลิก >> https://www.thaigov.go.th/news/contents/details/84411
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/84551