รัฐบาลไทย-ข่าวทำเนียบรัฐบาล-ชวน 7 กลุ่มเสี่ยง รับวัคซีนไข้หวัดใหญ่ฟรี ถึง 31 ส.ค.67


วันจันทร์ที่ 17 มิถุนายน 2567
17/06/2567
พิมพ์
ชวน 7 กลุ่มเสี่ยง รับวัคซีนไข้หวัดใหญ่ฟรี ถึง 31 ส.ค.67
วันจันทร์ ที่ 17 มิ.ย.67
ต่อจากนี้ไป ขอเชิญรับฟังไทยคู่ฟ้า
รัฐบาลเชิญชวนประชาชน 7 กลุ่มเสี่ยงเข้ารับวัคซีนไข้หวัดใหญ่โดยไม่เสียค่าใช้จ่าย ได้แก่
หญิงมีอายุครรภ์ 4 เดือนขึ้นไป ผู้มีอายุ 65 ปีขึ้นไป เด็กอายุ 6 เดือน – 2 ปี
ผู้พิการทางสมองที่ไม่สามารถช่วยเหลือตนเองได้ ผู้ป่วยโรคเรื้อรัง คือ หอบหืด หัวใจ หลอดเลือดสมอง ไตวาย
ปอดอุดกั้นเรื้อรัง เบาหวาน และผู้ป่วยมะเร็งที่อยู่ระหว่างการรักษาด้วยเคมีบำบัด ผู้ป่วยธาลัสซีเมีย
ผู้มีภูมิคุ้มกันบกพร่อง ผู้ติดเชื้อ HIV มีอาการ และผู้มีน้ำหนักมากกว่า 100 กิโลกรัม หรือดัชนีมวลกายมากกว่า
35 กิโลกรัมต่อตารางเมตร ขอรับบริการได้ที่ สถานบริการสาธารณสุขของรัฐ
และสถานพยาบาลเอกชนที่เข้าร่วมโครงการหลักประกันสุขภาพแห่งชาติทุกแห่ง ได้ถึงวันที่ 31 สิงหาคม 2567
หรือจนกว่าวัคซีนจะหมด สอบถามเพิ่มเติมโทร 1422
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/84555