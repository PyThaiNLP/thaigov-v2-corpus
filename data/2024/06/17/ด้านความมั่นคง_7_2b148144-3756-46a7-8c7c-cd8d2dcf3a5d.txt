รัฐบาลไทย-ข่าวทำเนียบรัฐบาล-จังหวัดนครราชสีมา จัดกิจกรรมเดิน วิ่ง ปั่น ธงตราสัญลักษณ์งานเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567


วันจันทร์ที่ 17 มิถุนายน 2567
17/06/2567
พิมพ์
จังหวัดนครราชสีมา จัดกิจกรรมเดิน วิ่ง ปั่น ธงตราสัญลักษณ์งานเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567
จังหวัดนครราชสีมา จัดกิจกรรมเดิน วิ่ง ปั่น ธงตราสัญลักษณ์งานเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 จากอำเภอเมืองสู่อำเภอปากช่อง พ่อเมืองโคราชเชิญชวนพี่น้องประชาชนร่วมกิจกรรม
จังหวัดนครราชสีมา จัดกิจกรรมเดิน วิ่ง ปั่น ธงตราสัญลักษณ์งานเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 จากอำเภอเมืองสู่อำเภอปากช่อง พ่อเมืองโคราชเชิญชวนพี่น้องประชาชนร่วม เดิน วิ่ง ปั่น ธงตราสัญลักษณ์ฯ ในวันพรุ่งนี้เพื่อมอบให้กับจังหวัดสระบุรี ต่อไป
เมื่อวันที่ 16 มิ.ย.67 นายชัยวัฒน์ ชื่นโกสุม ผู้ว่าราชการจังหวัดนครราชสีมา เปิดเผยถึง กิจกรรม เดิน วิ่ง ปั่นธงตราสัญลักษณ์งานเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ที่ตนได้ส่งต่อให้กับพลโท อดุลย์ บุญธรรมเจริญ แม่ทัพภาคที่ 2 และส่งต่อให้นางยลดา หวังศุภกิจโกศล นายกองค์การบริหารส่วนจังหวัดนครราชสีมา นำขบวนเดิน วิ่ง ปั่น ธงตราสัญลักษณ์ฯ เคลื่อนจากสนามหน้าศาลากลางจังหวัดนครราชสีมา ไปยังที่ว่าการอำเภอปากช่อง ตามเส้นทางที่กำหนด โดยในวันนี้ขบวนเดิน วิ่ง ปั่น ธงตราสัญลักษณ์ฯ ได้เคลื่อนผ่านที่อำเภอเมืองนครราชสีมา อำเภอสูงเนิน อำเภอสีคิ้ว และไปสิ้นสุดยังอำเภอปากช่อง ก่อนจะส่งต่อให้กับจังหวัดสระบุรีในวันพรุ่งนี้ (17 มิถุนายน 2567) ต่อไป
นายชัยวัฒน์ ชื่นโกสุม ผู้ว่าราชการจังหวัดนครราชสีมา กล่าวว่า จังหวัดนครราชสีมา ได้นำขบวนธงตราสัญลักษณ์งานเฉลิมพระเกียรติฯ 72 คันธง ซึ่งมี ข้าราชการ ทหาร ตำรวจ นักเรียนนักศึกษา และพี่น้องประชาชน ร่วมขบวนเดิน วิ่ง ปั่น ธงตราสัญลักษณ์งานเฉลิมพระเกียรติ ฯ เป็นจำนวนมาก โดยออกจากบริเวณสนามหน้าศาลากลางจังหวัดนครราชสีมาส่งต่อไปยังบริเวณหน้าอนุสาวรีย์ท้าวสุรนารี โดยมีนางยลดา หวังศุภกิจโกศล นายกองค์การบริหารส่วนจังหวัดนครราชสีมา นำขบวนเดิน วิ่ง ปั่น ธงตราสัญลักษณ์ฯ เมื่อถึงอนุสาวรีย์ท้าวสุรนารี นายประเสริฐ บุญชัยสุข นายกเทศมนตรีนครนครราชสีมา ได้รับธงตราสัญลักษณ์ฯ แล้วนำขบวนเดิน วิ่ง ปั่น ธงตราสัญลักษณ์ฯ ไปยังสถานบริการน้ำมันปตท.โคกกรวด บจ.พงษ์กิต เพื่อส่งต่อธงให้ขบวนเดิน วิ่ง ปั่น ธงตราสัญลักษณ์ฯ ให้อำเภอเมืองนครราชสีมา โดยมีนายสุพจน์ แสนมี นายอำเภอเมืองนครราชสีมา รับธงตราสัญลักษณ์ฯ แล้วนำขบวน วิ่ง ปั่น ธงตราสัญลักษณ์ฯ ไปยังวัดห้วยตะคร้อ ตำบลนากลาง อำเภอสูงเนิน โดยมี นายเดชฤทธิ์ ถิตย์ฉาย นายอำเภอสูงเนิน รับธงตราสัญลักษณ์ฯ นำขบวนเดิน วิ่ง ปั่น ธงตราสัญลักษณ์ฯ ถึงจุดถนนเส้นคู่ขนานตรงข้ามวิหารหลวงพ่อโต อำเภอสีคิ้ว เพื่อส่งต่อให้ นายสานิตย์ ศรีทวี นายอำเภอสีคิ้ว รับธงตราสัญลักษณ์ฯ ไปยังกองพันสุนัขทหาร ตำบลหนองสาหร่าย อำเภอปากช่อง โดยมี นายคณัสชนม์ ศรีเจริญ นายอำเภอปากช่อง รับธงตราสัญลักษณ์ฯ ณ จุด กองพันสุนัขทหาร และเคลื่อนขบวนไปยัง ที่ว่าการอำเภอปากช่อง ก่อนจะส่งต่อให้กับจังหวัดสระบุรีในวันพรุ่งนี้ (17 มิถุนายน 2567) ต่อไป
นายชัยวัฒน์ ชื่นโกสุม ผู้ว่าราชการจังหวัดนครราชสีมา กล่าวต่ออีกว่า ก่อนที่ขบวน เดิน วิ่ง ปั่น ธงตราสัญลักษณ์ฯ จะได้เคลื่อนออกจากศาลากลางจังหวัดนครราชสีมาในวันนี้นั้น จังหวัดนครราชสีมา พร้อมส่วนราชการ จิตอาสา พี่น้องประชาชนชาวจังหวัดนครราชสีมา ได้พร้อมใจสวมใส่เสื้อสีเหลืองตราสัญลักษณ์ ร่วมพิธีฉลองธงตราสัญลักษณ์  กิจกรรมเดิน วิ่ง ปั่น ธงตราสัญลักษณ์ งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 เพื่อให้ทุกภาคส่วนในพื้นที่จังหวัดได้มีส่วนร่วมในการแสดงความจงรักภักดีและสำนึกในพระมหากรุณาธิคุณของพระบาทสมเด็จพระเจ้าอยู่หัว ด้วยการปฏิบัติบูชาโดยน้อมนำแนวทางในเรื่องการดูแลสุขภาพพลานามัยด้วยการออกกำลังกาย โดยในพิธีฉลองธงตราสัญลักษณ์  กิจกรรมเดิน วิ่ง ปั่น ธงตราสัญลักษณ์ งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 มีกิจกรรมที่จังหวัดนครราชสีมาได้เปิดโอกาสให้พี่น้องประชาชน และนักเรียน นักศึกษาได้มีส่วนร่วม อาทิ การเขียนประกวดเรียงความเฉลิมพระเกียรติพระบาทสมเด็จพระเจ้าอยู่หัว ซึ่งตนได้มอบมอบเกียรติบัตรให้กับผู้ชนะด้วยตัวเอง พร้อมการแสดงร้องเพลงพระราชนิพนธ์ จากโรงเรียนเทศบาล 4 (เพาะชำ) การแสดงศิลปะพื้นบ้านแขนงต่าง ๆ นิทรรศการเฉลิมพระเกียรติพระบาทสมเด็จพระเจ้าอยู่หัวเกี่ยวกับพระราชประวัติ และพระราชกรณียกิจ และภาพยนตร์เฉลิมพระเกียรติเกี่ยวกับประวัติศาสตร์ชาติไทย ณ สนามหน้าศาลากลางจังหวัดนครราชสีมา
นายชัยวัฒน์ ชื่นโกสุม ผู้ว่าราชการจังหวัดนครราชสีมา กล่าวในตอนท้ายว่า พสกนิกรจังหวัดนครราชสีมา ต่างน้อมสำนึกในพระมหากรุณาธิคุณของพระบาทสมเด็จพระเจ้าอยู่หัว จึงได้ร่วมกับทุกภาคส่วนจัดกิจกรรมเดิน วิ่ง ปั่น ธงตราสัญลักษณ์เพื่อเฉลิมพระเกียรติพระบาทสมเด็จพระเจ้าอยู่หัว เพื่อแสดงความจงรักภักดีและสำนึกในพระมหากรุณาธิคุณของพระบาทสมเด็จพระเจ้าอยู่หัว ที่ทรงห่วงใยพสกนิกรไทย ซึ่งกิจกรรมนี้ยังเป็นการเสริมสร้างความรัก ความสามัคคี ปรองดองสมานฉันท์และสร้างสุขภาพพลานามัยที่ดีให้กับพี่น้องประชาชน ด้วยการที่ทุกคนลุกขึ้นมา เดิน วิ่ง ปั่น ออกกำลังกาย เจริญรอยตามเบื้องพระยุคลบาทที่ทรงเป็นต้นแบบของการดูแลรักษาสุขภาพให้แข็งแรง จึงขอขอบคุณหน่วยงานที่เกี่ยวข้องทุกภาคส่วน ตลอดจนถึงพี่น้องประชาชน ที่ได้ร่วมด้วยช่วยกันแสดงให้เห็นถึงพลังแห่งความสามัคคีของเราทุกคน และแสดงถึงความรักของคนไทยที่มีแด่พระบาทสมเด็จพระเจ้าอยู่หัว ด้วยการปฏิบัติบูชา ในการเดิน วิ่ง ปั่น อย่างพร้อมเพรียง และเนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567
#พระราชพิธีมหามงคลเฉลิมพระชนมพรรษา6รอบ28กรกฎาคม2567 #เดินวิ่งปั่นธงตราสัญลักษณ์ฯ #กระทรวงมหาดไทย

ที่มา : https://www.thaigov.go.th/news/contents/details/84568