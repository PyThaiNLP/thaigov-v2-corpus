รัฐบาลไทย-ข่าวทำเนียบรัฐบาล-เห็นชอบ เสนอ ศูนย์ศึกษาธรรมชาติ “บางปู” เป็นอุทยานมรดกแห่งอาเซียน


วันจันทร์ที่ 17 มิถุนายน 2567
17/06/2567
พิมพ์
เห็นชอบ เสนอ ศูนย์ศึกษาธรรมชาติ “บางปู” เป็นอุทยานมรดกแห่งอาเซียน
วันเสาร์ ที่ 15 มิ.ย.67
ต่อจากนี้ไป ขอเชิญรับฟังไทยคู่ฟ้า
คณะรัฐมนตรี เห็นชอบให้เสนอศูนย์ศึกษาธรรมชาติกองทัพบก บางปู เป็นอุทยานมรดกแห่งอาเซียน
เนื่องจากเป็นพื้นที่ระบบนิเวศตามธรรมชาติหนึ่งเดียวที่อยู่ท่ามกลางเมืองที่กำลังเติบโตทางอุตสาหกรรม
ยังคงมีความสมบูรณ์ทางนิเวศ มีความหลากหลายทางชีวภาพ ควรค่าแก่การอนุรักษ์
สามารถใช้เป็นประโยชน์ในเชิงสังคม วัฒนธรรม
และยังเป็นแหล่งศึกษาความรู้เกี่ยวกับการอนุรักษ์ทรัพยากรธรรมชาติป่าชายเลน ระบบพื้นที่ชุ่มน้ำในเมือง
เครือข่ายนกน้ำอพยพ ตลอดจนเป็นแนวกันชนที่ช่วยลดผลกระทบจากคลื่นลม อิทธิพลจากน้ำทะเล
และการเปลี่ยนแปลงสภาพภูมิอากาศสมควรยกให้เป็นอุทยานมรดกแห่งอาเซียน ทั้งนี้ ประเทศไทยมีพื้นที่
อุทยานมรดกแห่งอาเซียน แล้วจำนวน 7 แห่ง อยู่ระหว่างการขึ้นทะเบียนอีก 3 แห่ง
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/84553