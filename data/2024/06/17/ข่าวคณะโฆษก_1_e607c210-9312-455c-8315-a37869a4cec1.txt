รัฐบาลไทย-ข่าวทำเนียบรัฐบาล-นายกฯ ลาป่วยโควิด คาดว่ากลับมาปฏิบัติงานได้วันที่ 19 มิถุนายน นี้ 


วันจันทร์ที่ 17 มิถุนายน 2567
17/06/2567
พิมพ์
นายกฯ ลาป่วยโควิด คาดว่ากลับมาปฏิบัติงานได้วันที่ 19 มิถุนายน นี้
นายกฯ ลาป่วยโควิด คาดว่ากลับมาปฏิบัติงานได้วันที่ 19 มิถุนายน นี้
วันนี้ (16 มิถุนายน 2567) นายชัย วัชรงค์ โฆษกประจำสำนักนายกรัฐมนตรี เปิดเผยว่า นายเศรษฐา ทวีสิน นายกรัฐมนตรี ได้พบแพทย์ หลังจากมีอาการป่วย อ่อนเพลียเล็กน้อย ตั้งแต่วันศุกร์ที่ 14 มิถุนายน ที่ผ่านมา ผลการตรวจพบว่าติดโควิด ซึ่งแพทย์วินิจฉัยว่า น่าจะติดเชื้อโควิดมาสักระยะเวลาหนึ่ง หรือตั้งแต่วันศุกร์ที่มีอาการ จึงให้พักรักษาตัว จนกว่าจะหายและไม่แพร่เชื้อ ซึ่งคุณหมอให้พักรักษาตัวเพื่อดูอาการวันจันทร์และวันอังคาร คาดว่าวันพุธที่ 19 มิถุนายน นี้จะกลับมาปฏิบัติราชการได้ตามปกติ
ทั้งนี้ นายกรัฐมนตรีขอโทษและเป็นห่วงผู้ที่ได้มาพบ พูดคุย หรือใกล้ชิดในช่วงที่ผ่านมา ขอให้ดูแลตัวเอง และตรวจโควิดหากมีอาการ และนายกรัฐมนตรีจะรีบกลับมาปฏิบัติงานตามปกติโดยเร็ว

ที่มา : https://www.thaigov.go.th/news/contents/details/84538