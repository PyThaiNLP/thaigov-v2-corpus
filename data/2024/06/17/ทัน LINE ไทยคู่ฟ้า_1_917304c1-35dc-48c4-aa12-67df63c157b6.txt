รัฐบาลไทย-ข่าวทำเนียบรัฐบาล-นายกฯ เร่งผลักดัน “น่าน” เป็นเมืองมรดกโลกทางวัฒนธรรม


วันจันทร์ที่ 17 มิถุนายน 2567
นายกฯ เร่งผลักดัน “น่าน” เป็นเมืองมรดกโลกทางวัฒนธรรม
.....
นายกฯ เร่งผลักดัน “น่าน” เป็นเมืองมรดกโลกทางวัฒนธรรม
.
ที่ประชุม ครม. (11 มิ.ย. 67) นายกฯ ได้เน้นย้ำถึงแนวทางในการเร่งผลักดันจังหวัดน่านให้เป็นเมืองมรดกโลก ควบคู่กับการยกระดับศักยภาพสนามบินน่าน (ท่าอากาศยานน่านนคร) ให้บินได้ในเวลากลางคืน โดยจะขับเคลื่อนให้เป็นเมืองคู่แฝดกับเมืองหลวงพระบาง ของ สปป.ลาว เพื่อให้เกิดการเดินทางที่เชื่อมต่อกันอย่างเป็นระบบ ทั้งหลวงพระบาง และน่าน สอดคล้องกับนโยบาย 5 Countries 1 Destination ที่จะทำให้เกิดการเชื่อมโยงของการเดินทางมาท่องเที่ยว ทั้งไทย และเชื่อมโยงไป สปป.ลาว มาเลเซีย เวียดนาม และกัมพูชา ด้วย
.
นายกฯ เชื่อมั่นในศักยภาพด้านวัฒนธรรมของประเทศไทย และพร้อมสนับสนุนและผลักดันจังหวัดท่องเที่ยวที่เป็นเมืองน่าเที่ยวของไทย ให้สามารถชูอัตลักษณ์ของแต่ละจังหวัดมาเป็นจุดขาย ดึงดูดความสนใจของนักท่องเที่ยวทั้งคนไทยและชาวต่างชาติให้มาท่องเที่ยวเชิงวัฒนธรรมได้มากยิ่งขึ้น เพื่อสร้างรายได้ แก่ชุมชนและจังหวัด ต่อยอดสู่การกระจายรายได้ ช่วยกระตุ้นเศรษฐกิจพื้นถิ่นของพี่น้องประชาชนในทุกพื้นที่
.
อ่านเพิ่มเติม คลิก >> https://www.thaigov.go.th/news/contents/details/84304
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/84548