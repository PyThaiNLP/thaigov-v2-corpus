รัฐบาลไทย-ข่าวทำเนียบรัฐบาล-รองปลัด 'อภัย' เป็นประธานการประชุมหารือแนวทางการแก้ไขปัญหาการเลี้ยงไก่งวงของกลุ่มวิสาหกิจชุมชนไก่งวงราชบุรี


วันพุธที่ 19 มิถุนายน 2567
รองปลัด 'อภัย' เป็นประธานการประชุมหารือแนวทางการแก้ไขปัญหาการเลี้ยงไก่งวงของกลุ่มวิสาหกิจชุมชนไก่งวงราชบุรี
รองปลัด 'อภัย' เป็นประธานการประชุมหารือแนวทางการแก้ไขปัญหาการเลี้ยงไก่งวงของกลุ่มวิสาหกิจชุมชนไก่งวงราชบุรี
นายอภัย สุทธิสังข์ รองปลัดกระทรวงเกษตรและสหกรณ์ เป็นประธานการประชุมหารือแนวทางการแก้ไขปัญหาการเลี้ยงไก่งวงของกลุ่มวิสาหกิจชุมชนไก่งวงราชบุรี ร่วมกับหน่วยงานที่เกี่ยวข้องในกระทรวงเกษตรและสหกรณ์ ผ่านระบบ Zoom Meeting เนื่องจากพบปัญหาเกษตรกรเลี้ยงไก่งวงแล้วไม่สามารถจำหน่ายสินค้าได้ โดยอ้างว่าติดปัญหาที่มีโรงฆ่าไก่งวงให้บริการไม่เพียง มีต้นทุนสูงในการนำไปฆ่า เกษตรกรจึงนำไก่งวงไปฆ่าในโรงฆ่าที่ไม่ได้รับอนุญาตตามกฎหมาย เป็นเหตุให้ไม่มีเอกสารรับรองให้จำหน่ายจึงถูกปฏิเสธจากผู้ซื้อ
ทั้งนี้ ที่ประชุมได้มีแนวทางการแก้ไขคือ มอบหมายให้กรมปศุสัตว์ร่วมกับเกษตรกร ประสานหาโรงฆ่าไก่ หรือเป็ดที่มีศักยภาพในการฆ่าไก่งวงเพื่อเพิ่มชนิดสัตว์ตามวิธีการที่ได้รับความเห็นชอบจากรัฐมนตรีว่าการกระทรวงเกษตรและสหกรณ์ และรัฐมนตรีว่าการกระทรวงมหาดไทย โดยในระหว่างที่จัดหาโรงฆ่าควรลดการผลิตสัตว์มีชีวิตเพื่อไม่ให้เกิดปัญหาซ้ำซ้อน ส่วนสินค้าที่ค้างอยู่ นำไปแปรรูปจำหน่ายตามความต้องการของตลาดต่อไป

ที่มา : https://www.thaigov.go.th/news/contents/details/84697