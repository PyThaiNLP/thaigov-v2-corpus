รัฐบาลไทย-ข่าวทำเนียบรัฐบาล-ครม. ไฟเขียว “จ่ายเงินเพิ่มค่าครองชีพชั่วคราว” ขรก. – ลูกจ้างประจำส่วนราชการ


วันพุธที่ 19 มิถุนายน 2567
ครม. ไฟเขียว “จ่ายเงินเพิ่มค่าครองชีพชั่วคราว” ขรก. – ลูกจ้างประจำส่วนราชการ
......
ครม. ไฟเขียว “จ่ายเงินเพิ่มค่าครองชีพชั่วคราว” ขรก. – ลูกจ้างประจำส่วนราชการ
.
ที่ประชุม ครม. (18 มิ.ย. 67) เห็นชอบการเบิกจ่ายเงินเพิ่มการครองชีพชั่วคราวของข้าราชการและลูกจ้างประจำส่วนราชการ เพื่อให้สอดคล้องกับการปรับอัตราเงินเดือนแรกบรรจุ และการปรับเงินเดือนชดเชยผู้ได้รับผลกระทบ โดยปรับอัตราเงินเพิ่มการครองชีพชั่วคราว ดังนี้
.
1. การปรับเพดานเงินเดือนขั้นสูง ที่มีสิทธิได้รับเงินเพิ่มการครองชีพชั่วคราว สำหรับข้าราชการและลูกจ้างประจำ ซึ่งมีเงินเดือนหรือค่าจ้างไม่ถึง 14,600 บาท ให้ได้รับเงินเพิ่มการครองชีพชั่วคราวเดือนละ 2,000 บาท แต่เมื่อรวมกับเงินเดือนหรือค่าจ้างแล้ว ต้องไม่เกินเดือนละ 14,600 บาท
2. การปรับเพดานเงินเดือนขั้นต่ำของเงินเดือน รวมกับเงินเพิ่มการครองชีพชั่วคราว สำหรับข้าราชการ ลูกจ้างประจำ ลูกจ้างชั่วคราว และทหารกองประจำการ ซึ่งมีเงินเดือนหรือค่าจ้างไม่ถึง 11,000 บาท ให้ได้รับเงินเพิ่มการครองชีพชั่วคราวเพิ่มขึ้นจากเงินเดือนหรือค่าจ้างอีกจนถึงเดือนละ 11,000 บาท
.
ทั้งนี้ สำหรับข้าราชการ ลูกจ้างประจำ และลูกจ้างชั่วคราว ที่มีวุฒิการศึกษาต่ำกว่าปริญญาตรี โดยให้มีผลใช้บังคับตั้งแต่ 1 พ.ค. 67 เป็นต้นไป รวมถึงจะมีการจ่ายย้อนหลังด้วย
.
อ่านเพิ่มเติม คลิก https://www.thaigov.go.th/news/contents/details/84644
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/84696