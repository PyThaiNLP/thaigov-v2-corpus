รัฐบาลไทย-ข่าวทำเนียบรัฐบาล-กรมทางหลวงชนบท เปิดเผยความคืบหน้าโครงการก่อสร้างสะพานข้ามลำห้วยทับทัน จังหวัดศรีสะเกษ  เชื่อมการเดินทาง 2 จังหวัดอีสานใต้ “ศรีสะเกษ - สุรินทร์” ยกระดับคุณภาพชีวิตให้กับประชาชนในพื้


วันพุธที่ 19 มิถุนายน 2567
กรมทางหลวงชนบท เปิดเผยความคืบหน้าโครงการก่อสร้างสะพานข้ามลำห้วยทับทัน จังหวัดศรีสะเกษ  เชื่อมการเดินทาง 2 จังหวัดอีสานใต้ “ศรีสะเกษ - สุรินทร์” ยกระดับคุณภาพชีวิตให้กับประชาชนในพื้
...
นายอภิรัฐ ไชยวงศ์น้อย อธิบดีกรมทางหลวงชนบท เปิดเผยว่า กรมทางหลวงชนบท (ทช.)
ได้ดำเนินโครงการก่อสร้างสะพานข้ามห้วยทับทัน ตำบลเมืองหลวง อำเภอห้วยทับทัน จังหวัดศรีสะเกษ
เพื่อทดแทนสะพานไม้เดิมที่มีสภาพชำรุด ปัจจุบันมีความคืบหน้าแล้วกว่าร้อยละ 60 คาดว่าจะก่อสร้างแล้วเสร็จในปี 2568 เร็วกว่าแผนที่กำหนด โดยใช้งบประมาณก่อสร้างรวม 103.88 ล้านบาท สำหรับโครงการก่อสร้างสะพานดังกล่าวจะเชื่อมการเดินทางระหว่างบ้านหนองสะมอน ตำบลเมืองหลวง อำเภอห้วยทับทัน จังหวัดศรีสะเกษ และ บ้านกุดงิ้ว ตำบลหมื่นศรี อำเภอสำโรงทาบ จังหวัดสุรินทร์ มีรูปแบบเป็นสะพานคอนกรีตเสริมเหล็ก ความยาว 340 เมตร กว้าง 9 เมตร ไม่มีทางเท้า และถนนต่อเชื่อมผิวจราจรแบบแอสฟัลต์คอนกรีตและคอนกรีตเสริมเหล็ก ความยาวรวม 3,375 เมตร ความกว้าง 8 เมตร
ทั้งนี้ เมื่อดำเนินการก่อสร้างแล้วเสร็จจะช่วยยกระดับคุณภาพชีวิตให้กับประชาชนในพื้นที่
สร้างความสะดวกปลอดภัยในการเดินทาง สามารถร่นระยะทางได้ 15 กิโลเมตร พร้อมทั้งสนับสนุนการขนส่งผลผลิตทางการเกษตร เช่น ยางพารา ข้าว ออกสู่ตลาด ลดระยะเวลาและค่าใช้จ่ายในการเดินทางระหว่างจังหวัดศรีสะเกษ และจังหวัดสุรินทร์ ได้อย่างมีประสิทธิภาพ

ที่มา : https://www.thaigov.go.th/news/contents/details/84701