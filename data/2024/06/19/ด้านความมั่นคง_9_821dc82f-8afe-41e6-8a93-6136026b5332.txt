รัฐบาลไทย-ข่าวทำเนียบรัฐบาล-รมช.เกรียง เปิดงาน “วิสาหกิจชุมชนร่วมใจ ส่งเสริมสินค้าไทย“ พัฒนาและสนับสนุนช่องทางการตลาด สินค้าหนึ่งตำบลหนึ่งผลิตภัณฑ์ OTOP


วันพุธที่ 19 มิถุนายน 2567
19/06/2567
พิมพ์
รมช.เกรียง เปิดงาน “วิสาหกิจชุมชนร่วมใจ ส่งเสริมสินค้าไทย“ พัฒนาและสนับสนุนช่องทางการตลาด สินค้าหนึ่งตำบลหนึ่งผลิตภัณฑ์ OTOP
รมช.เกรียง เปิดงาน “วิสาหกิจชุมชนร่วมใจ ส่งเสริมสินค้าไทย“ พัฒนาและสนับสนุนช่องทางการตลาด สินค้าหนึ่งตำบลหนึ่งผลิตภัณฑ์ OTOP
เมื่อวันที่ 18 มิถุนายน 2567 เวลา 15.10 น. นายเกรียง กัลป์ตินันท์ รัฐมนตรีช่วยว่าการกระทรวงมหาดไทย ประธานเปิดงาน “วิสาหกิจชุมชนร่วมใจ ส่งเสริมสินค้าไทย” พร้อมด้วยนายชูวิทย์ พิทักษ์พรพัลลภ ผู้ช่วยรัฐมนตรีประจำกระทรวงมหาดไทย นายสมชัย อัศวชัยโสภณ ที่ปรึกษารัฐมนตรีช่วยว่าการกระทรวงมหาดไทย นายศุภชัย นพขำ ผู้ช่วยเลขานุการรัฐมนตรีว่าการกระทรวงมหาดไทย นายสยาม ศิริมงคล อธิบดีกรมการพัฒนาชุมชน นายราชันย์ ซุ้นหั้ว รองปลัดกระทรวงมหาดไทย นายบูรณิศ ยุกตะนันทน์ ผู้อำนวยการองค์การตลาด ภาคีเครือข่ายและคณะเข้าร่วมงาน ณ องค์การตลาด สาขาปากคลองตลาด
นายเกรียง กล่าวว่าฯ การพัฒนาส่งเสริมและสนับสนุนช่องทางการตลาด ส่งเสริมทักษะการประกอบอาชีพบนพื้นฐานของความถนัดและเห็นความสำคัญการสืบสานการใช้ทรัพยากรและภูมิปัญญาท้องถิ่นในการพัฒนาสินค้าและผลิตภัณฑ์หนึ่งตำบลหนึ่งผลิตภัณฑ์ OTOP เพื่อเผยแพร่และเป็นแหล่งเรียนรู้ภูมิปัญญาท้องถิ่น ส่งเสริมสนับสนุนและเพิ่มศักยภาพผู้ผลิต ผู้ประกอบการ OTOP ให้ได้มีโอกาสได้เรียนรู้ทักษะด้านการบริหารจัดการและการตลาดที่มีอยู่ เพื่อให้เกิดรายได้ต่อชุมชน ตลอดจนเทคโนโลยีสมัยใหม่ ทำให้สินค้า OTOP สามารถปรับตัวได้ทันยุคสมัยใหม่ สร้างความยั่งยืน อีกทั้งยังได้เห็นถึงความสำคัญต่อการบริหารจัดการทั้งด้านต้นทุนการผลิตและการตลาด เพื่อขยายผลสู่วิสาหกิจชุมชน ประชาชน ผู้ประกอบการให้ค้าขายได้ และมีความเป็นอยู่ที่ดีขึ้น
ทั้งนี้ องค์การตลาดได้ให้ความสำคัญกับกิจกรรมการรณรงค์ ลด ละ เลิก การใช้ภาชนะโฟมบรรจุอาหาร (No Foam) เพื่อต่อยอดตลาดสะอาด ปราศจากโฟมให้เกิดมาตรฐานตลาด Go Green 6G ตามนโยบายรัฐบาลในการส่งเสริมสนับสนุนช่องทางการตลาด และกระจายรายได้อย่างยั่งยืน

ที่มา : https://www.thaigov.go.th/news/contents/details/84702