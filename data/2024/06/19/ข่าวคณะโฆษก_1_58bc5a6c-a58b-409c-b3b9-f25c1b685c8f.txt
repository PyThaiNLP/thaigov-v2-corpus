รัฐบาลไทย-ข่าวทำเนียบรัฐบาล-รัฐบาลเดินหน้าผลักดันราคาผลไม้ ช่วยชาวสวนผลไม้ภาคใต้ จัดงาน “กรมการค้าภายในเชื่อมโยงการรับซื้อมังคุด @ นครศรีธรรมราช” นำผู้ประกอบการทำสัญญาซื้อมังคุดล่วงหน้าจากเกษตรกร 


วันพุธที่ 19 มิถุนายน 2567
19/06/2567
พิมพ์
รัฐบาลเดินหน้าผลักดันราคาผลไม้ ช่วยชาวสวนผลไม้ภาคใต้ จัดงาน “กรมการค้าภายในเชื่อมโยงการรับซื้อมังคุด @ นครศรีธรรมราช” นำผู้ประกอบการทำสัญญาซื้อมังคุดล่วงหน้าจากเกษตรกร
รัฐบาลเดินหน้าผลักดันราคาผลไม้ ช่วยชาวสวนผลไม้ภาคใต้ จัดงาน “กรมการค้าภายในเชื่อมโยงการรับซื้อมังคุด @ นครศรีธรรมราช” นำผู้ประกอบการทำสัญญาซื้อมังคุดล่วงหน้าจากเกษตรกร สร้างความมั่นใจให้กับเกษตรกร
วันนี้ (19 มิถุนายน 2567) นายคารม พลพรกลาง รองโฆษกประจำสำนักนายกรัฐมนตรี เปิดเผยว่า รัฐบาลโดยกระทรวงพาณิชย์เดินหน้าผลักดันราคาผลไม้ตลาดภาคใต้ ช่วยเหลือพี่น้องเกษตรกรชาวสวนภาคใต้จากผลกระทบผลไม้ออกสู่ตลาดเป็นจำนวนมาก โดยนำผู้ประกอบการทำสัญญาซื้อขายผลไม้  เพื่อให้เกษตรกรชาวสวนมั่นใจขายผลผลิตได้ราคาดีแน่นอน
นายคารม กล่าวว่า นายนภินทร  ศรีสรรพางค์ รัฐมนตรีช่วยว่าการกระทรวงพาณิชย์ ลงพื้นที่จังหวัดนครศรีธรรมราช จัดกิจกรรม ”กรมการค้าภายในเชื่อมโยงการรับซื้อมังคุด @นครศรีธรรมราช“ นำผู้ประกอบการ 16 ราย มาทำสัญญาซื้อขายมังคุดกับสถาบันเกษตรเกษตรกรผู้ปลูกมังคุดในจังหวัดนครศรีธรรมราช ชุมพร สุราษฎร์ธานี พังงา และ 3 จังหวัดชายแดนใต้ ยะลา ปัตตานี และนราธิวาส ปริมาณจำนวน 32,000 ตัน หรือประมาณ 22% ของปริมาณมังคุดภาคใต้ที่ออก นอกจากกิจกรรมดังกล่าว รัฐบาล โดยกระทรวงพาณิชย์ ยังมีกิจกรรมในการดูดซับผลผลิตและเพิ่มการบริโภคด้วยการนำรถโมบายสินค้าเพื่อนำมังคุดของชาวสวนในพื้นที่ไปยังผู้บริโภค และยังมีการนำกล่องใส่ผลไม้เพื่อขนส่งจาก 7 จังหวัดภาคใต้ตอนบน จำนวน 120,000 ใบ ขนส่งฟรีไปยังถึงมือผู้บริโภค ทำให้ผู้บริโภคได้รับมังคุดที่สดแลละอร่อย
“รัฐบาล โดยกระทรวงพาณิชย์เร่งดำเนินการเพื่อให้มังคุดส่งออกมีราคาต่อกิโลกรัมไม่น้อยกว่า 65 - 70 บาท ส่วนมังคุดตกเกรด ให้พี่น้องเกษตรกรได้ขายในราคาไม่น้อยกว่า 30 บาทต่อกิโลกรัม สำหรับภายในประเทศส่วนราชการและเอกชนจะร่วมกับผู้ประกอบการเร่งกระจายมังคุด เพื่อนำมังคุดจากเกษตรกร ส่งถึงมือผู้บริโภคโดยตรง โดยได้รับความร่วมมือจาก บริษัท ไปรษณีย์ไทย สำหรับจัดส่งผลไม้ให้กับทางตัวแทน เพื่อนำไปแจกจ่ายให้กับเกษตรกร ช่วยลดต้นทุนให้กับเกษตรกรในการจำหน่ายผลไม้“

ที่มา : https://www.thaigov.go.th/news/contents/details/84670