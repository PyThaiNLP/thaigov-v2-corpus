รัฐบาลไทย-ข่าวทำเนียบรัฐบาล-มีผลแล้ว! ประกาศกฎกระทรวง ครอบครองยาบ้า 1 เม็ด เท่ากับมีไว้เพื่อเสพ


วันพุธที่ 19 มิถุนายน 2567
มีผลแล้ว! ประกาศกฎกระทรวง ครอบครองยาบ้า 1 เม็ด เท่ากับมีไว้เพื่อเสพ
......
มีผลแล้ว! ประกาศกฎกระทรวง ครอบครองยาบ้า 1 เม็ด เท่ากับมีไว้เพื่อเสพ
.
เว็บไซต์ราชกิจจานุเบกษา เผยแพร่กฎกระทรวงกำหนดปริมาณยาเสพติดให้โทษและวัตถุออกฤทธิ์ที่ให้สันนิษฐานว่ามีไว้ในครอบครองเพื่อเสพ (ฉบับที่ 2) พ.ศ. 2567 เพื่อให้สอดคล้องกับนโยบายของรัฐบาลที่ต้องการแก้ไขปัญหายาเสพติดให้โทษอย่างจริงจัง โดยเฉพาะยาเสพติดให้โทษในประเภท 1 ดังนี้
แอมเฟตามีน (ยาบ้า) มีปริมาณไม่เกิน 1 หน่วยการใช้ หรือมีน้ำหนักสุทธิไม่เกิน 100 มิลลิกรัม
เมทแอมเฟตามีน (ยาไอซ์) มีปริมาณไม่เกิน 1 หน่วยการใช้ หรือมีน้ำหนักสุทธิไม่เกิน 100 มิลลิกรัม หรือในกรณีที่เป็นเกล็ด ผง ผลึก มีน้ำหนักสุทธิไม่เกิน 20 มิลลิกรัม
.
นั่นหมายถึงการครอบครองยาบ้า หรือ ยาไอซ์ ไม่เกิน 1 เม็ด หรือมีน้ำหนักสุทธิไม่เกิน 100 มิลลิกรัม หรือในกรณีที่เป็นเกล็ด ผง ผลึก มีน้ำหนักสุทธิไม่เกิน 20 มิลลิกรัม ให้สันนิษฐานว่ามีไว้ในครอบครองเพื่อเสพ ให้นำตัวไปบำบัดรักษา หากเกินกว่านี้ ถือว่า มีไว้เพื่อจำหน่าย จะต้องถูกดำเนินคดีและรับโทษตามกฎหมาย
.
อ่านราชกิจจาฯ ฉบับเต็ม คลิก https://ratchakitcha.soc.go.th/documents/33924.pdf
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/84677