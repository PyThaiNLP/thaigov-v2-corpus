รัฐบาลไทย-ข่าวทำเนียบรัฐบาล-​นายกฯ พร้อมแจงงบ 68 เตรียมการมา 2 สัปดาห์แล้ว ยันไม่มีหมกเม็ดเงินโครงการดิจิทัลวอลเล็ต เชื่อเจ้ากระทรวงชี้แจงได้


วันพุธที่ 19 มิถุนายน 2567
19/06/2567
พิมพ์
​นายกฯ พร้อมแจงงบ 68 เตรียมการมา 2 สัปดาห์แล้ว ยันไม่มีหมกเม็ดเงินโครงการดิจิทัลวอลเล็ต เชื่อเจ้ากระทรวงชี้แจงได้
​นายกฯ พร้อมแจงงบ 68 เตรียมการมา 2 สัปดาห์แล้ว ยันไม่มีหมกเม็ดเงินโครงการดิจิทัลวอลเล็ต เชื่อเจ้ากระทรวงชี้แจงได้
วันนี้ (19 มิถุนายน 2567) เวลา 08.30 น. ณ อาคารรัฐสภา ถนนสามเสน เขตดุสิต กรุงเทพฯ นายเศรษฐา ทวีสิน นายกรัฐมนตรี กล่าวถึงการเตรียมพร้อมการอภิปรายร่าง พ.ร.บ.งบประมาณ 2568 ว่า ได้เตรียมการมา 2 สัปดาห์แล้ว ซึ่งมีความพร้อม โดยได้พูดคุยกับพรรคร่วมรัฐบาลเรียบร้อยแล้ว
ส่วนกรณีที่ฝ่ายค้านจะอภิปรายโจมตีการหมกเม็ดเงิน สำหรับใช้ในโครงการดิจิทัลวอลเล็ตนั้น นายกฯ กล่าวว่า คำว่าหมกเม็ดเราไม่มีแน่นอน และยืนยันว่าสามารถชี้แจงได้ทุกประเด็น เพราะมีเจ้าหน้าที่ที่ดูแลในแต่ละนโยบายอยู่แล้ว มีทั้ง สส. เพื่อไทย ที่ได้มอบหมายให้รับผิดชอบกระทรวงไหน ซึ่งหากมีการพาดพิงถึงเจ้ากระทรวง ก็เชื่อว่ารัฐมนตรีแต่ละกระทรวงน่าจะตอบได้

ที่มา : https://www.thaigov.go.th/news/contents/details/84672