รัฐบาลไทย-ข่าวทำเนียบรัฐบาล-ผู้ช่วยรัฐมนตรีเกษตรฯ เป็นประธานการประชุมคณะทำงานพิจารณาช่วยเหลือสหกรณ์กรุงเทพ จำกัด ครั้งที่ 2/2567


วันอังคารที่ 18 มิถุนายน 2567
ผู้ช่วยรัฐมนตรีเกษตรฯ เป็นประธานการประชุมคณะทำงานพิจารณาช่วยเหลือสหกรณ์กรุงเทพ จำกัด ครั้งที่ 2/2567
ผู้ช่วยรัฐมนตรีเกษตรฯ เป็นประธานการประชุมคณะทำงานพิจารณาช่วยเหลือสหกรณ์กรุงเทพ จำกัด ครั้งที่ 2/2567
นางสาวจอมขวัญ กลับบ้านเกาะ ผู้ช่วยรัฐมนตรีประจำกระทรวงเกษตรและสหกรณ์ เป็นประธานการประชุมคณะทำงานพิจารณาช่วยเหลือสหกรณ์กรุงเทพ จำกัด ครั้งที่ 2/2567 โดยมีนายกุศล โชติรัตน์ รองปลัดกระทรวงทรัพยากรธรรมชาติและสิ่งแวดล้อม ดร.ธนสาร ธรรมสอน คณะที่ปรึกษารัฐมนตรีว่าการกระทรวงเกษตรและสหกรณ์ นายกฤษ อุตตมะเวทิน ผู้ตรวจราชการกระทรวงเกษตรและสหกรณ์ นายสมศักดิ์ กรีธาธร หัวหน้าผู้ตรวจราชการกรมส่งเสริมสหกรณ์ คณะทำงานจากหน่วยงานที่เกี่ยวข้อง และผู้แทนสหกรณ์กรุงเทพ จำกัด เข้าร่วม ณ ห้องประชุมกระทรวงเกษตรและสหกรณ์
ทั้งนี้ ที่ประชุมได้มีการติดตามผลการประชุมครั้งที่ผ่านมา พร้อมรับทราบผลการวิเคราะห์การดำเนินงานของสหกรณ์กรุงเทพ จำกัด โดยร่วมกันพิจารณาแผนปรับปรุงการดำเนินงานของสหกรณ์กรุงเทพ จำกัด เพื่อให้สหกรณ์มีแนวทางในการปรับปรุงการดำเนินงาน ให้ผลประกอบการมีกำไรสุทธิประจำปี และลดการขาดทุนสะสมของสหกรณ์ รวมทั้งร่วมกันพิจารณาแผนการชำระหนี้ของสหกรณ์กรุงเทพ จำกัด

ที่มา : https://www.thaigov.go.th/news/contents/details/84667