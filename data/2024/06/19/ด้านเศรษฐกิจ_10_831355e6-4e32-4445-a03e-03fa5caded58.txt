รัฐบาลไทย-ข่าวทำเนียบรัฐบาล-นายวิทยา ยาม่วง รองปลัดกระทรวงคมนาคม ในฐานะผู้อำนวยการศูนย์ปฏิบัติการด้านการคมนาคม เข้าร่วมพิธีเปิดการฝึกการระดมสรรพกำลังกลาโหม


วันพุธที่ 19 มิถุนายน 2567
นายวิทยา ยาม่วง รองปลัดกระทรวงคมนาคม ในฐานะผู้อำนวยการศูนย์ปฏิบัติการด้านการคมนาคม เข้าร่วมพิธีเปิดการฝึกการระดมสรรพกำลังกลาโหม
...
วันนี้ (19 มิถุนายน 2567) นายวิทยา ยาม่วง รองปลัดกระทรวงคมนาคม ในฐานะผู้อำนวยการ ศูนย์ปฏิบัติการด้านการคมนาคม เข้าร่วมพิธีเปิดการฝึกการระดมสรรพกำลังกลาโหม ณ ศูนย์ปฏิบัติการด้านคมนาคม ห้องราชดำเนิน อาคารราชรถสโมสร กระทรวงคมนาคม โดยมี นางพิมพา สุทินศักดิ์ ผู้อำนวยการกองกลาง สำนักงานปลัดกระทรวงคมนาคม และเจ้าหน้าที่ศูนย์เทคโนโลยีสารสนเทศและการสื่อสาร ศูนย์ปฏิบัติการความปลอดภัยคมนาคม สำนักงานคณะกรรมการค้นหาและช่วยเหลืออากาศยานและเรือที่ประสบภัย กองกลาง และเจ้าหน้าที่หน่วยงานในสังกัดกระทรวงฯ ได้แก่ กรมเจ้าท่า กรมการขนส่งทางบก กรมท่าอากาศยาน กรมทางหลวง กรมทางหลวงชนบท สำนักงานนโยบายและแผนการขนส่งและจราจร การรถไฟแห่งประเทศไทย บริษัท ขนส่ง จำกัด และสำนักงานปลัดกระทรวงฯ เข้าร่วมการฝึกฯ
นายวิทยา ยาม่วง กล่าวว่า การฝึกการระดมสรรพกำลังกลาโหม เป็นส่วนหนึ่งของการฝึกการบริหารวิกฤตการณ์ระดับชาติ (Crisis Management Exercise : C-MEX 24) เป็นการฝึกร่วมระหว่างส่วนราชการทหาร ส่วนราชการพลเรือน รัฐวิสาหกิจ และภาคเอกชน จัดขึ้นปีละ 1 ครั้ง โดยกรมการสรรพกำลังกลาโหม ภายใต้แผนเตรียมพร้อมแห่งชาติและแผนบริหารวิกฤตการณ์ (พ.ศ. 2566 - 2570) มีวัตถุประสงค์เพื่อทดสอบการปฏิบัติตามแผนผนึกกำลังและทรัพยากรเพื่อการป้องกันประเทศ และการปฏิบัติตามแผนเตรียมพร้อมแห่งชาติและแผนบริหารวิกฤตการณ์ ฝึกการวางแผนและอำนวยการของศูนย์ระดมสรรพกำลังในภารกิจการระดมสรรพกำลังทางทหาร ทดสอบการดำเนินการของทุกภาคส่วนในการความพร้อมในภาวะวิกฤตตามแผนการปฏิบัติของหน่วย ทดสอบการระดมทรัพยากรในการสนับสนุนความต้องการทางทหาร ตามแผนผนึกกำลังและทรัพยากรเพื่อการป้องกันประเทศ ทั้งนี้ สำหรับกระทรวงคมนาคมได้สนับสนุนและให้ความร่วมมือในการจัดตั้งศูนย์ปฏิบัติการด้านคมนาคม การประสานงานด้านข้อมูล และสนับสนุนทรัพยากรจากหน่วยงานในสังกัดในการเข้าร่วมการฝึกฯ มาโดยตลอด เพื่อให้การฝึกฯ บรรลุวัตถุประสงค์ตามเป้าหมายที่วางไว้ เกิดประโยชน์ต่อประเทศชาติและประชาชนต่อไป

ที่มา : https://www.thaigov.go.th/news/contents/details/84700