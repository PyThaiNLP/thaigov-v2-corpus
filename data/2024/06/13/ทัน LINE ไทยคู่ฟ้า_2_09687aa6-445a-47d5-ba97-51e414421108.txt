รัฐบาลไทย-ข่าวทำเนียบรัฐบาล-สะดวกยิ่งขึ้น!! เตรียมทดลองเดินรถไฟสายใหม่ กรุงเทพ - เวียงจันทร์ ก.ค. นี้


วันพฤหัสบดีที่ 13 มิถุนายน 2567
สะดวกยิ่งขึ้น!! เตรียมทดลองเดินรถไฟสายใหม่ กรุงเทพ - เวียงจันทร์ ก.ค. นี้
.....
สะดวกยิ่งขึ้น!! เตรียมทดลองเดินรถไฟสายใหม่ กรุงเทพ - เวียงจันทร์ ก.ค. นี้
.
กระทรวงคมนาคม โดยการรถไฟแห่งประเทศไทย เผยผลการหารือกับ ผู้แทนรัฐวิสาหกิจรถไฟแห่งชาติลาว (LAO NATIONAL RAILWAYS) เพื่อเตรียมความพร้อมเปิดเดินขบวนรถระหว่างสถานีกลางกรุงเทพอภิวัฒน์ - เวียงจันทน์ (คำสะหวาด) ซึ่งเป็นการขยายความร่วมมือในการเชื่อมต่อการเดินทางของประชาชน และขนส่งสินค้าของทั้งสองประเทศ
.
ซึ่งมีกำหนดทดลองเดินรถเสมือนจริงในวันที่ 13 - 14 ก.ค. 67 เริ่มตั้งแต่สถานีกลางกรุงเทพอภิวัฒน์ - อุดรธานี - หนองคาย - เวียงจันทร์ (คำสะหวาด) รวมถึงการวางแผนเพื่อส่งเสริมด้านการท่องเที่ยว และเพิ่มศักยภาพด้านการขนส่งสินค้าระหว่าง ไทย – ลาว - จีน
.
เมื่อเปิดให้บริการอย่างเต็มรูปแบบ จะก่อให้ประโยชน์ทางด้านเศรษฐกิจ การค้า การท่องเที่ยวอย่างมหาศาล สามารถรับส่งผู้โดยสารที่เดินทางโดยเครื่องบิน มาลงยังสนามบินอุดรธานี เพื่อเดินทางต่อเข้าไปนครหลวงเวียงจันทน์ได้ โดยไม่ต้องต่อรถโดยสารอื่น ซึ่งเป็นการยกระดับระบบโลจิสติกส์ของทั้งสองประเทศ สอดคล้องกับนโยบาย IGNITE THAILAND ของรัฐบาลที่ต้องการขับเคลื่อนให้ไทยเป็นศูนย์กลางการท่องเที่ยว และโลจิสติสก์ของภูมิภาคอีกด้วย
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/84415