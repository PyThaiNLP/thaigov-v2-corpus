รัฐบาลไทย-ข่าวทำเนียบรัฐบาล-“ศุภมาส” เตรียมโชว์วิสัยทัศน์ “แผนการผลิตและพัฒนากำลังคนในกลุ่มอุตสาหกรรมเซมิคอนดักเตอร์และอิเล็กทรอนิกส์อัจฉริยะ” ในงาน IGNITE THAILAND :เตรียมทัพกำลังคน สร้างอนาคต อุตสาหกรรมใหม่


วันพฤหัสบดีที่ 13 มิถุนายน 2567
“ศุภมาส” เตรียมโชว์วิสัยทัศน์ “แผนการผลิตและพัฒนากำลังคนในกลุ่มอุตสาหกรรมเซมิคอนดักเตอร์และอิเล็กทรอนิกส์อัจฉริยะ” ในงาน IGNITE THAILAND :เตรียมทัพกำลังคน สร้างอนาคต อุตสาหกรรมใหม่
......
“ศุภมาส” เตรียมโชว์วิสัยทัศน์ “แผนการผลิตและพัฒนากำลังคนในกลุ่มอุตสาหกรรมเซมิคอนดักเตอร์และอิเล็กทรอนิกส์อัจฉริยะ” ในงาน IGNITE THAILAND : เตรียมทัพกำลังคน สร้างอนาคต อุตสาหกรรมใหม่ 17 มิ.ย.นี้ หลังนายกฯ ไฟเขียว ดึงดูดการลงทุนพร้อมสร้างศักยภาพในการแข่งขันทางเศรษฐกิจตามนโยบายรัฐบาล เดินหน้าผลิตกำลังคนครอบคลุมในทุกระดับ ตั้งแต่ระดับปฏิบัติการไปจนถึงปริญญาเอกและนักวิจัย
เมื่อวันที่ 13 มิ.ย. น.ส.ศุภมาส อิศรภักดี รมว.การอุดมศึกษา วิทยาศาสตร์ วิจัยและนวัตกรรม (อว.) เปิดเผยว่า ตนได้หารือและนำเสนอแผนการผลิตและพัฒนากำลังคนในกลุ่มอุตสาหกรรมเซมิคอนดักเตอร์และอิเล็กทรอนิกส์อัจฉริยะ” ของกระทรวง อว. เพื่อรองรับการลงทุนในกลุ่มอุตสาหกรรรมใหม่ๆ ตามนโยบายรัฐบาล กับนายเศรษฐา ทวีสิน นายกรัฐมนตรี ซึ่งนายเศรษฐา เห็นชอบให้กระทรวง อว.ดำเนินการทันทีเนื่องจากรัฐบาลเห็นว่าเซมิคอนดักเตอร์และอิเล็กทรอนิกส์อัจฉริยะเป็นอุตสาหกรรมที่สำคัญและมีการเติบโตสูงทั้งในปัจจุบันและอนาคต ดังนั้น จำนวนกำลังคนที่มีทักษะสูง (High-skill workforces) ด้านนี้ จึงมีความสำคัญอย่างมากต่อการดึงดูดการลงทุนเข้ามาในประเทศและสร้างศักยภาพในการแข่งขันทางเศรษฐกิจของประเทศ และหลังจากที่ตนรับตำแหน่ง รมว.อว. ก็ได้มีนโยบายให้กระทรวง อว. เร่งหาแนวทางผลิตกำลังคนเพื่อรองรับอุตสาหกรรมเซมิคอนดักเตอร์และอิเล็กทรอนิกส์อัจฉริยะอย่างรวดเร็วและมีคุณภาพ
รมว.อว. กล่าวต่อว่า ทั้งนี้ ในวันที่ 17 มิ.ย. นี้ ดิฉันจะแสดงวิสัยทัศน์ เรื่อง แผนการผลิตและพัฒนากำลังคนในกลุ่มอุตสาหกรรมเซมิคอนดักเตอร์และอิเล็กทรอนิกส์อัจฉริยะอย่างครบวงจร ในงาน IGNITE THAILAND : เตรียมทัพกำลังคน สร้างอนาคต อุตสาหกรรมใหม่ ที่ตึกสันติไมตรี ทำเนียบรัฐบาล ซึ่งแผนดังกล่าวมีทั้งระยะสั้น-กลาง-ยาว โดยมีเป้าหมายที่จะผลิตกำลังคนทางด้านนี้ให้ครอบคลุมในทุกระดับ ตั้งแต่ระดับปฏิบัติการไปจนถึงระดับปริญญาเอกและนักวิจัย รวมถึงจะมีการลงทุนในโครงสร้างพื้นฐานสำหรับใช้ในการพัฒนากำลังคนทักษะสูงรองรับอุตสาหกรรมนี้อีกด้วย
”กระทรวง อว. พร้อมสนับสนุนนโยบายหลัก 8 ข้อของรัฐบาล ขอให้มั่นใจว่าเรามีแผนงานที่ชัดเจนที่จะผลิตบัณฑิตและกำลังคนในทุกระดับมาตอบสนองความต้องการของตลาด เพื่อสร้างความสามารถในการแข่งขันให้กับเศรษฐกิจไทย“ น.ส.ศุภมาส กล่าว
#กระทรวงการอุดมศึกษาวิทยาศาสตร์วิจัยและนวัตกรรม
#MHESI

ที่มา : https://www.thaigov.go.th/news/contents/details/84421