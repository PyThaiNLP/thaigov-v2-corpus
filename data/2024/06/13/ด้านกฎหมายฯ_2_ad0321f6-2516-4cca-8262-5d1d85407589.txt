รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม ให้การต้อนรับ รัฐมนตรีช่วยว่าการกระทรวงการต่างประเทศศรีลังกา เอกอัครราชทูตสาธารณรัฐสังคมนิยมประชา และผู้แทนถาวรประจำ UNESCAP


วันพฤหัสบดีที่ 13 มิถุนายน 2567
13/06/2567
พิมพ์
รัฐมนตรีว่าการกระทรวงยุติธรรม ให้การต้อนรับ รัฐมนตรีช่วยว่าการกระทรวงการต่างประเทศศรีลังกา เอกอัครราชทูตสาธารณรัฐสังคมนิยมประชา และผู้แทนถาวรประจำ UNESCAP
รัฐมนตรีว่าการกระทรวงยุติธรรม ให้การต้อนรับ นาย Tharaka Balasuriya รัฐมนตรีช่วยว่าการกระทรวงการต่างประเทศศรีลังกา H.E. C.A. Chaminda I. Colonne เอกอัครราชทูตสาธารณรัฐสังคมนิยมประชาธิปไตยศรีลังกาประจำประเทศไทย และผู้แทนถาวรประจำ UNESCAP
ในวันพฤหัสบดีที่ ๑๓ มิถุนายน ๒๕๖๗ เวลา ๑๓.๐๐ น. พันตำรวจเอก ทวี สอดส่อง รัฐมนตรีว่าการกระทรวงยุติธรรม พร้อมด้วย ร้อยตำรวจเอก ปิยะ รักสกุล รองอธิบดีกรมสอบสวนคดีพิเศษ ร้อยตำรวจเอก ทินวุฒิ สีละพัฒน์ ผู้อำนวยการกองกิจการต่างประเทศและคดีอาชญากรรมระหว่างประเทศ กรมสอบสวนคดีพิเศษ นางสาวอทิตยา ทองบุญ ผู้อำนวยการกองการต่างประเทศ สำนักงานปลัดกระทรวงยุติธรรม นายชยพล สายทวี ผู้อำนวยการส่วนคดีการค้ามนุษย์ ๑ กรมสอบสวนคดีพิเศษ และนางสาวภัทราภรณ์ ทวีวงศ์ ผู้อำนวยการส่วนกิจการต่างประเทศและวิเทศสัมพันธ์ กองกิจการต่างประเทศและคดีอาชญากรรมระหว่างประเทศ กรมสอบสวนคดีพิเศษ ได้ให้การต้อนรับนาย Tharaka Balasuriya รัฐมนตรีช่วยว่าการกระทรวงการต่างประเทศศรีลังกา H.E. C.A. Chaminda I. Colonne เอกอัครราชทูตสาธารณรัฐสังคมนิยมประชาธิปไตยศรีลังกาประจำประเทศไทย และผู้แทนถาวรประจำ UNESCAP นาย Sisira Senaviratne อธิบดีกรมการกงสุล กระทรวงการต่างประเทศศรีลังกา พร้อมคณะ ณ ห้องรับรองประจำกระทรวงยุติธรรม ชั้น ๑๑ อาคารกระทรวงยุติธรรม
ในการนี้ ทั้งสองฝ่ายได้หารือเกี่ยวกับความร่วมมือในการให้ความช่วยเหลือชาวศรีลังกาที่ตกเป็นเหยื่อการค้ามนุษย์ในเมียนมา ซึ่งเป็นกลุ่มคนงานชาวศรีลังกาที่ถูกหลอกให้มาทำงานในต่างประเทศอย่างผิดกฎหมาย โดยฝ่ายศรีลังกาได้แสดงความห่วงกังวลเกี่ยวกับประเด็นดังกล่าว และขอความร่วมมือจากฝ่ายไทยในการให้ความช่วยเหลือ ทั้งนี้ รัฐมนตรีว่าการกระทรวงยุติธรรมยินดีให้ความช่วยเหลือในการประสานงานกับหน่วยงานที่เกี่ยวข้องเพื่อช่วยเหลือเหยื่อกลุ่มดังกล่าวให้สามารถเดินทางกลับสู่ประเทศศรีลังกาได้อย่างปลอดภัย โดยมอบหมายให้กรมสอบสวนคดีพิเศษประสานงานกับฝ่ายศรีลังกาเพื่อหารือเพิ่มเติมเกี่ยวกับกระบวนการให้ความช่วยเหลือเหยื่อค้ามนุษย์กลุ่มดังกล่าว นอกจากนี้ ทั้งสองฝ่ายมีความยินดีที่จะขยายความร่วมมือในการต่อต้านกระบวนการค้ามนุษย์ ตลอดจนการแลกเปลี่ยนข้อมูลต่าง ๆ ที่เกี่ยวข้องเพื่อในการดำเนินการเป็นไปอย่างมีประสิทธิภาพ

ที่มา : https://www.thaigov.go.th/news/contents/details/84426