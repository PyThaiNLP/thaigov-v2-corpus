รัฐบาลไทย-ข่าวทำเนียบรัฐบาล-“ชาดา” สั่งการปิดล้อมล่า 2 ทรชน “แก๊งค้ายานรก” อึ้ง! ยึดยาบ้าของกลางได้มากถึง 8 ล้านเม็ด


วันพฤหัสบดีที่ 13 มิถุนายน 2567
13/06/2567
พิมพ์
“ชาดา” สั่งการปิดล้อมล่า 2 ทรชน “แก๊งค้ายานรก” อึ้ง! ยึดยาบ้าของกลางได้มากถึง 8 ล้านเม็ด
“ชาดา” สั่งการปิดล้อมล่า 2 ทรชน “แก๊งค้ายานรก” อึ้ง! ยึดยาบ้าของกลางได้มากถึง 8 ล้านเม็ด
วันนี้ (13 พ.ค. 2567) ภายใต้นโยบายของนายอนุทิน ชาญวีรกูล รองนายกรัฐมนตรี และรัฐมนตรีว่าการกระทรวงมหาดไทย ในการป้องกันและปราบปรามผู้มีอิทธิพล โดยการขับเคลื่อนนโยบายของ นายชาดา ไทยเศรษฐ์ รัฐมนตรีช่วยว่าการกระทรวงมหาดไทย ในฐานะประธานคณะอนุกรรมการขับเคลื่อนการดำเนินการป้องกันและปราบปรามผู้มีอิทธิพล โดยการอำนวยการของ พันเอก สุพจน์ สวาคฆพรรณ ผู้ทรงคุณวุฒิ คณะอนุกรรมการขับเคลื่อนการดำเนินการป้องกันและปราบปรามผู้มีอิทธิพล นายอรรษิษฐ์ สัมพันธรัตน์ อธิบดีกรมการปกครอง ร้อยตำรวจเอก เขตรัฐ ชาญศิลป์ ผู้อำนวยการสำนักอำนวยการกองอาสารักษาดินแดน และร้อยตรี ทองปอนด ถาวรสถิตย์ เลขานุการคณะทำงานขับเคลื่อนการดำเนินการป้องกันและปราบปรามผู้มีอิทธิพล กระทรวงมหาดไทย
นายชาดา เปิดเผยว่า ตนได้สั่งการให้เจ้าหน้าที่ชุดปราบปรามผู้มีอิทธิพล ชุดปฎิบัติการ DOPA FORCE กองบัญชาการกองอาสารักษาดินแดน บูรณาการกำลังร่วมกับหน่วยข่าวกรองทางทหาร ตำรวจปราบปรามยาเสพติด กองพันสุนัขทหาร เพื่อออกปฏิบัติการสืบสวนหาข่าว ติดตาม พิสูจน์ทราบ ชี้เป้าหมาย และนำกำลังเข้าจับกุมผู้ต้องหาลำเลียงยาเสพติดในพื้นที่อำเภอพระพุทธบาท จังหวัดสระบุรี โดยเจ้าหน้าที่สามารถยึดของกลาง จำนวน 2 รายการ ประกอบด้วย 1) ยาเสพติด(ยาบ้า) จำนวน 8,000,000 เม็ด 2) รถยนต์ ยี่ห้อ Mitsubishi รุ่น Triton สีดำ หมายเลขทะเบียน บจ 9548 จังหวัดเลย
ทั้งนี้ ผู้ต้องหาทั้ง 2 ราย ได้วิ่งหลบหนีเข้าไปบริเวณป่าใกล้สำนักสงฆ์สวนป่าสมุนไพร อำเภอพระพุทธบาท จังหวัดสระบุรี
เจ้าหน้าที่จึงได้ทำการตรวจยึดของกลาง ปูพรมปิดล้อมไล่ล่าผู้ต้องหา 2 ราย โดยล่าสุดได้ทราบข้อมูลบุคคลของผู้ต้องหาทั้ง 2 รายแล้ว และเจ้าหน้าที่จะได้สืบหาข่าว เพื่อขยายผลติดตามจับกุมผู้ที่หลบหนีมาดำเนินคดีให้เร็วที่สุด

ที่มา : https://www.thaigov.go.th/news/contents/details/84407