รัฐบาลไทย-ข่าวทำเนียบรัฐบาล-SME D Bank ขับเคลื่อนมาตรการรัฐกระตุ้นท่องเที่ยว เสิร์ฟสินเชื่อทำธุรกิจ 1 ปีก็กู้ได้ อุ้มเอสเอ็มอีถึงแหล่งทุนหมื่นล้าน คว้าโอกาสเติบโต


วันพฤหัสบดีที่ 13 มิถุนายน 2567
13/06/2567
พิมพ์
SME D Bank ขับเคลื่อนมาตรการรัฐกระตุ้นท่องเที่ยว เสิร์ฟสินเชื่อทำธุรกิจ 1 ปีก็กู้ได้ อุ้มเอสเอ็มอีถึงแหล่งทุนหมื่นล้าน คว้าโอกาสเติบโต
SME D Bank ลั่นกลองพร้อมเสิร์ฟสินเชื่อ “Smile Biz ธุรกิจยิ้มได้” วงเงิน 10,000 ลบ. เงื่อนไขสุดพิเศษ ทำธุรกิจมาเพียง 1 ปีก็กู้ได้ ดอกเบี้ยต่ำ ไม่ต้องใช้หลักทรัพย์ค้ำประกัน สนับสนุนเอสเอ็มอีกลุ่มท่องเที่ยวและเกี่ยวเนื่องทั่วไทย
SME D Bank ธนาคารเพื่อเอสเอ็มอีไทย ขับเคลื่อนนโยบายรัฐบาล มาตรการกระตุ้นท่องเที่ยว ลั่นกลองพร้อมเสิร์ฟสินเชื่อ “Smile Biz ธุรกิจยิ้มได้” วงเงิน 10,000 ลบ. เงื่อนไขสุดพิเศษ ทำธุรกิจมาเพียง 1 ปีก็กู้ได้ ดอกเบี้ยต่ำ ไม่ต้องใช้หลักทรัพย์ค้ำประกัน สนับสนุนเอสเอ็มอีกลุ่มท่องเที่ยวและเกี่ยวเนื่องทั่วไทย เข้าถึงแหล่งทุน คว้าโอกาสให้ธุรกิจเติบโต จากกำลังซื้อนักท่องเที่ยวคึกคัก ควบคู่ช่วยพัฒนายกระดับธุรกิจ ด้วยแพลตฟอร์ม “DX”
นายพิชิต มิทราวงศ์ กรรมการผู้จัดการ ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank เปิดเผยว่า ธนาคารพร้อมขับเคลื่อนนโยบายรัฐบาลและกระทรวงการคลัง ในการกระตุ้นเศรษฐกิจภายในประเทศ ตามมติคณะรัฐมนตรี (ครม.) ที่มีมาตรการลดหย่อนภาษี 2567 ส่งเสริมการท่องเที่ยวเมืองรอง 55 จังหวัด ตั้งแต่วันที่ 1 พฤษภาคม - 30 พฤศจิกายน 2567 และมาตรการส่งเสริมการท่องเที่ยวอื่นๆ ที่จะมีเพิ่มเติมในอนาคต โดย SME D Bank ธนาคารเพื่อเอสเอ็มอีไทย จัดเตรียมบริการ “เติมทุนคู่พัฒนา” สนับสนุนผู้ประกอบการธุรกิจการท่องเที่ยวและเกี่ยวเนื่องทั่วประเทศ ไม่ว่าจะเป็นธุรกิจทัวร์ ธุรกิจสปา ธุรกิจขนส่ง โรงแรม ห้องพัก ร้านอาหาร ฯลฯ ให้เข้าถึงแหล่งเงินทุน ด้วยผลิตภัณฑ์สินเชื่อ “Smile Biz ธุรกิจยิ้มได้” วงเงินรวม 10,000 ล้านบาท ที่มีเงื่อนไขผ่อนปรนพิเศษ ทำธุรกิจมาเพียง 1 ปีก็กู้ได้ ดอกเบี้ยต่ำพิเศษ และไม่ต้องใช้หลักทรัพย์ค้ำประกัน เพื่อช่วยให้ผู้ประกอบการ มีเงินไปลงทุน ขยาย ปรับปรุง เสริมสภาพคล่อง สามารถคว้าโอกาสให้ธุรกิจเติบโตเต็มศักยภาพ จากกำลังซื้อของนักท่องเที่ยวที่จะเข้ามาจับจ่ายใช้สอยจำนวนมาก นำไปสู่การจ้างงาน สร้างอาชีพ ขับเคลื่อนเศรษฐกิจในประเทศขยายตัวต่อเนื่อง
สำหรับสินเชื่อ “Smile Biz ธุรกิจยิ้มได้”  เปิดกว้างกู้ได้ทั้งบุคคลธรรมดาและนิติบุคคลวงเงินกู้สูงสุด 5 ล้านบาท อัตราดอกเบี้ยเริ่มต้น MLR-1.0% หรือ 6.50% ต่อปี ผ่อนชำระนานสูงสุด 7 ปี  ปลอดชำระหนี้เงินต้นสูงสุด 6 เดือน อีกทั้ง มีโปรโมชันสุดพิเศษ สำหรับผู้ประกอบการที่ยังไม่เคยใช้บริการสินเชื่อจาก SME D Bank มาก่อน เมื่อยื่นกู้และได้รับการอนุมัติ ตั้งแต่ 1 ล้านบาทขึ้นไป ภายใน 30 กันยายน 2567 รับ Cash Back สูงสุด 3,000 บาท  ควบคู่กับให้บริการด้านการพัฒนา ผ่านแพลตฟอร์ม “DX” by SME D Bank (dx.smebank.co.th) ที่รวบรวมการสนับสนุนผู้ประกอบการเอสเอ็มอีครบถ้วนในจุดเดียว เช่น 1. Business Health Check ระบบตรวจประเมินสุขภาพธุรกิจ 2. E-Learning รวบรวมหลักสูตรความรู้สำคัญ เพิ่มศักยภาพการประกอบธุรกิจ เรียนรู้ได้ด้วยตัวเองตลอด 24 ชม. 3. SME D Coach ที่ปรึกษาและให้คำแนะนำธุรกิจจากโค้ชมืออาชีพ 4. SME D Activity ระบบจองเข้าร่วมกิจกรรมเติมความรู้ต่อเนื่องตลอดทั้งปี และ 5. SME D Market ขยายตลาดด้วย E-marketplace และจับคู่ธุรกิจ  อีกทั้ง ยังมี  Privilege สิทธิประโยชน์พิเศษอื่นๆ ให้อีกมากมาย
ผู้ประกอบการแจ้งความประสงค์ได้ทันที ผ่านช่องทางต่าง ๆ เช่น LINE Official Account : SME Development Bank  เว็บไซต์ www.smebank.co.th สาขาของ  SME D Bank ทั่วประเทศ เป็นต้น สอบถามข้อมูลเพิ่มเติมได้ที่ Call Center 1357

ที่มา : https://www.thaigov.go.th/news/contents/details/84410