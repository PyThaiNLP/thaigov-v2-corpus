รัฐบาลไทย-ข่าวทำเนียบรัฐบาล-รองปลัดเศรษฐเกียรติฯ เป็นประธานการประชุมคณะกรรมการบริหารโครงการสนับสนุนสินเชื่อผู้ประกอบการผลิตผลิตภัณฑ์ยางวงเงินสินเชื่อ 25,000 ล้านบาท ครั้งที่ 1/2567


วันพฤหัสบดีที่ 13 มิถุนายน 2567
รองปลัดเศรษฐเกียรติฯ เป็นประธานการประชุมคณะกรรมการบริหารโครงการสนับสนุนสินเชื่อผู้ประกอบการผลิตผลิตภัณฑ์ยางวงเงินสินเชื่อ 25,000 ล้านบาท ครั้งที่ 1/2567
รองปลัดเศรษฐเกียรติฯ เป็นประธานการประชุมคณะกรรมการบริหารโครงการสนับสนุนสินเชื่อผู้ประกอบการผลิตผลิตภัณฑ์ยางวงเงินสินเชื่อ 25,000 ล้านบาท ครั้งที่ 1/2567
1. ที่ประชุมรับทราบแนวทางการดำเนินโครงการสนับสนุนสินเชื่อผู้ประกอบการผลิตผลิตภัณฑ์ยาง วงเงินสินเชื่อ 25,000 ล้านบาท ซึ่งเป็นการสนับสนุนส่งเสริมให้เพิ่มมูลค่ายางและมีการใช้ยางในประเทศเพิ่มขึ้น โดยเริ่มดำเนินการปี 2559 จะสิ้นสุดโครงการในเดือนธันวาคม 2569 ที่ผ่านมาผู้ประกอบการส่วนใหญ่ที่เข้าร่วมโครงการจะเป็นรายใหญ่ ทั้งนี้ หากมีการขยายหรือดำเนินโครงการ ควรคำนึงถึงเงื่อนไขในการช่วยเหลือผู้ประกอบการรายย่อยหรือสถาบันเกษตรกร เพื่อให้เข้าถึงความช่วยเหลือได้มากขึ้น
2. ที่ประชุมรับทราบความคืบหน้าการจ่ายเงินชดเชยดอกเบี้ยผู้เข้าร่วมโครงการ โดยคณะกรรมการบริหารโครงการฯ ได้อนุมัติจ่ายเงินชดเชยดอกเบี้ยผู้เข้าร่วมโครงการจำนวน  4 บริษัท และธนาคารออมสินได้ดำเนินการจ่ายเงินชดเชยดอกเบี้ยเรียบร้อยแล้ว
3. ที่ประชุมรับทราบรายงานผลการดำเนินโครงการ ณ เดือนพฤษภาคม 2567 โดยมีการจ่ายเงินชดเชยดอกเบี้ย จ่ายแล้ว 8 ครั้ง รวมทั้งสิ้น 988.737 ล้านบาท ทั้งนี้ ในงบประมาณปี 2567 คงเหลือ เพื่อจ่ายชดเชยดอกเบี้ย จำนวน 146,851,518.03 บาท
4. ที่ประชุมเห็นชอบวงเงินชดเชยดอกเบี้ยผู้เข้าร่วมโครงการ 7 บริษัท วงเงินทั้งสิ้น 146,085,028.90 บาท ทั้งนี้ ให้จ่ายชดเชยดอกเบี้ยเฉพาะที่เกิดการชำระดอกเบี้ยจริงแล้วจำนวน 142,697,724.98 บาท และดอกเบี้ยที่ยังไม่ชำระดอกเบี้ยจริงจำนวน 3,387,303.91 บาท
5. ที่ประชุมเห็นชอบไม่ชดเชยดอกเบี้ยผู้เข้าร่วมโครงการ 6 บริษัท เนื่องจากมีปริมาณการใช้ยางไม่เป็นไปตามเงื่อนไข
และ 6. ที่ประชุมเห็นชอบการขยายระยะเวลารับสมัครผู้เข้าร่วมโครงการฯ ระยะ 2 จนถึงวันที่ 31 ธ.ค. 2567 เนื่องจากยังมีผู้ประกอบการยังให้ความสนใจสมัครเข้าร่วมโครงการ อีกทั้งโครงการยังมีวงเงินสินเชื่อคงเหลือ 3,959.3 ล้านบาท

ที่มา : https://www.thaigov.go.th/news/contents/details/84392