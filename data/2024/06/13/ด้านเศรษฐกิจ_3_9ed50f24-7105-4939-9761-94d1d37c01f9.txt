รัฐบาลไทย-ข่าวทำเนียบรัฐบาล-​รมว.กษ. มอบ ผบห.กษ. เข้าพบรัฐมนตรีของกระทรวงอุตสาหกรรมขั้นพื้นฐานของนิวซีแลนด์ 


วันพฤหัสบดีที่ 13 มิถุนายน 2567
​รมว.กษ. มอบ ผบห.กษ. เข้าพบรัฐมนตรีของกระทรวงอุตสาหกรรมขั้นพื้นฐานของนิวซีแลนด์
​รมว.กษ. มอบ ผบห.กษ. เข้าพบรัฐมนตรีของกระทรวงอุตสาหกรรมขั้นพื้นฐานของนิวซีแลนด์ เน้นย้ำความร่วมมือ ทั้งในมิติแรงงาน การท่องเที่ยว และความร่วมมือในการลงทุนในสาขาต่าง ๆ โดยเฉพาะเทคโนโลยีและนวัตกรรมทางการเกษตร
เมื่อวันที่ 10 มิถุนายน 2567 ร้อยเอก ธรรมนัส พรหมเผ่า รัฐมนตรีว่าการกระเกษตรและสหกรณ์ มอบหมายนายฉันทานนท์ วรรณเขจร เลขาธิการสำนักงานเศรษฐกิจการเกษตร นายสมชวน รัตนมังคลานนท์ อธิบดีกรมปศุสัตว์ นายปราโมทย์ ยาใจ อธิบดีกรมพัฒนาที่ดิน และนายสุพิศ พิทักษ์ธรรม อธิบดีกรมฝนหลวงและการบินเกษตร เข้าพบหารือ Mr. Shane Jones รัฐมนตรีของกระทรวงอุตสาหกรรมขั้นพื้นฐานของนิวซีแลนด์ และหน่วยงานที่เกี่ยวข้อง ได้แก่ หน่วยงานด้านพัฒนาเศรษฐกิจของภูมิภาค ทั้งนี้ รัฐมนตรีของนิวซีแลนด์ ได้เน้นย้ำถึงความร่วมมือที่ใกล้ชิดระหว่างไทยและนิวซีแลนด์ โดยปัจจุบันนิวซีแลนด์เปิดประเทศมากขึ้น ทั้งในมิติแรงงานและการท่องเที่ยว และพร้อมให้ความร่วมมือกับไทยในการลงทุนในสาขาต่าง ๆ โดยเฉพาะในเทคโนโลยีและนวัตกรรมทางการเกษตร ที่ตอบสนองและสอดรับกับสถานการณ์และความท้าทายต่าง ชๆ ที่เปลี่ยนแปลงไป ทั้งสภาพอากาศที่แปรปรวน และการเข้าสู่สังคมสูงอายุ ทั้งนี้ ปัจจัยสำคัญที่ช่วยสนับสนุนรายได้ของเกษตรกรคือ น้ำ และพลังงาน

ที่มา : https://www.thaigov.go.th/news/contents/details/84398