รัฐบาลไทย-ข่าวทำเนียบรัฐบาล-รองปลัดฯ บรรจง เปิดงาน โพรแพ็ค เอเชียน 2024 ครั้งที่ 31 งานแสดงสินค้าและเทคโนโลยีแห่งภูมิภาคเอเชีย เพิ่มพลังความสำเร็จในกระบวนการผลิตและบรรจุภัณฑ์อย่างยั่งยืน ด้วยความคิดสร้างสรรค์


วันพฤหัสบดีที่ 13 มิถุนายน 2567
13/06/2567
พิมพ์
รองปลัดฯ บรรจง เปิดงาน โพรแพ็ค เอเชียน 2024 ครั้งที่ 31 งานแสดงสินค้าและเทคโนโลยีแห่งภูมิภาคเอเชีย เพิ่มพลังความสำเร็จในกระบวนการผลิตและบรรจุภัณฑ์อย่างยั่งยืน ด้วยความคิดสร้างสรรค์
รองปลัดฯ บรรจง เปิดงาน โพรแพ็ค เอเชียน 2024 ครั้งที่ 31 งานแสดงสินค้าและเทคโนโลยีแห่งภูมิภาคเอเชีย เพิ่มพลังความสำเร็จในกระบวนการผลิตและบรรจุภัณฑ์อย่างยั่งยืน ด้วยความคิดสร้างสรรค์ นวัตกรรมและการลงทุน
12 มิถุนายน 2567 นายบรรจง สุกรีฑา รองปลัดกระทรวงอุตสาหกรรม เป็นประธานกล่าวเปิดงาน โพรแพ็ค เอเชียน 2024 ครั้งที่ 31 โดยมีนายมนูญ เลียวไพโรจน์ ประธานอินฟอร์มา มาร์เก็ตส์ ประเทศไทย นางลูเซียนา เปลเลกรีโน ประธานการบรรจุภัณฑ์โลก (World Packaging Organisation: WPO) นายอลี  บาร์การ์เนย หัวหน้าแผนก องค์การพัฒนาอุตสาหกรรมแห่งสหประชาชาติ (อังกฤษ: United Nations Industrial Development Organization; อักษรย่อ: UNIDO) และเอกอัครราชทูตจากนานาประเทศ เข้าร่วมงาน ณ ศูนย์การแสดงสิค้าและการประชุมนานาชาติไบเทค บางนา กรุงเทพมหานคร
รองปลัดกระทรวงอุตสาหกรรม กล่าวว่า การจัดงานครั้งนี้นับเป็นงานแสดงสินค้าและเทคโนโลยีอันดับ 1 แห่งภูมิภาคเอเชีย ด้านการผลิต แปรรูปและบรรจุภัณฑ์ “เพิ่มพลังความสำเร็จในกระบวนการผลิตและบรรจุภัณฑ์อย่างยั่งยืนด้วยความคิดสร้างสรรค์ นวัตกรรมและการลงทุน” และในช่วงที่ผ่านมารัฐบาลมุ่งสู่วิสัยทัศน์ "IGNITE THAILAND" มุ่งหมายให้ไทยเป็นผู้นำในภูมิภาคและศูนย์กลางระดับโลกใน 8 ด้าน รวมถึงด้านอาหาร โดยตั้งเป้าหมายให้ไทยเป็นศูนย์กลางอาหารโลก มุ่งพัฒนาอุตสาหกรรมอาหารแห่งอนาคต วิจัยพัฒนาอาหารจากพืชที่มีโปรตีนสูง และสร้างสรรค์ผลิตภัณฑ์อาหารนวัตกรรม กระทรวงอุตสาหกรรมเร่งพัฒนาศักยภาพผู้ประกอบการ มุ่งยกระดับมาตรฐานการผลิต เพิ่มขีดความสามารถในการแข่งขัน และบูรณาการเข้าสู่ห่วงโซ่มูลค่าระดับโลก สนับสนุนวิสาหกิจขนาดกลางและขนาดย่อม วิสาหกิจชุมชน ผู้ประกอบการ และสตาร์ทอัพ ให้มีความรู้ เทคโนโลยี และสามารถรับมือกับความเสี่ยงต่างๆ ผลักดันซอฟท์พาวเวอร์ มุ่งให้อุตสาหกรรมอาหารและเครื่องดื่มเป็นเครื่องยนต์ของการเติบโตและสร้างรายได้ให้กับประเทศ นอกจากนี้ กรมส่งเสริมอุตสาหกรรมได้จัดกิจกรรมและสัมมนา เช่น กองพัฒนาอุตสาหกรรมสร้างสรรค์ จัดการแข่งขันบรรจุภัณฑ์แห่งชาติ “ThaiStar Packaging Awards 2024” เพื่อสนับสนุนการสร้างพลังสร้างสรรค์ของประเทศ หรือ ซอฟต์พาวเวอร์ กองพัฒนาดิจิทัลอุตสาหกรรม  และ กองโลจิสติกส์ กรมส่งเสริมอุตสาหกรรม (กสอ.) ร่วมจัดบูธกิจกรรมและสัมมนาที่น่าสนใจงานโพรแพ็ค เอเชีย 2024 แสดงถึงศักยภาพห่วงโซ่อุปทานของประเทศไทยต่อนักลงทุนจากทั่วโลก

ที่มา : https://www.thaigov.go.th/news/contents/details/84399