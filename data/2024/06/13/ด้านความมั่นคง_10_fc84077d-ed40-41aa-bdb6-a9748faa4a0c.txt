รัฐบาลไทย-ข่าวทำเนียบรัฐบาล-นายสุทิน  คลังแสง รมว.กห. พร้อมคณะ เข้าเยี่ยมชมโรงงานผลิตรถเกราะล้อยาง ของบริษัท ชัยเสรี เม็ททอลแอนด์ รับเบอร์ จำกัด 


วันพฤหัสบดีที่ 13 มิถุนายน 2567
นายสุทิน  คลังแสง รมว.กห. พร้อมคณะ เข้าเยี่ยมชมโรงงานผลิตรถเกราะล้อยาง ของบริษัท ชัยเสรี เม็ททอลแอนด์ รับเบอร์ จำกัด
ซึ่งการเยี่ยมชมโรงงานผลิตในครั้งนี้ จะเป็นการส่งเสริมให้เกิดความร่วมมือในการพัฒนาอุตสาหกรรมป้องกันประเทศ ระหว่างภาครัฐ และภาคเอกชนของประเทศไทยได้อย่างยั่งยืนต่อไป
วันนี้ (13 มิ.ย.67) รมว.กห. พร้อมด้วย ปล.กห., ปษ.รมว.กห. ผช.รมต.ประจำ กห.(1) ผช.รมต.ประจำ กห.(2) ลก.รมว.กห. และหน.สน.รมว.กห. ได้เข้าเยี่ยมชมโรงงานผลิตรถเกราะล้อยาง ของบริษัท ชัยเสรี เม็ททอลแอนด์ รับเบอร์ จำกัด ซึ่งถือเป็นกิจการของคนไทย ดำเนินการโดยใช้แรงงาน ทรัพยากร และฐานการผลิตภายในประเทศในการวิจัยและพัฒนา เพื่อผลิตยานเกราะ และรถยนต์ทางทหารส่งมอบให้กับกองทัพ ทั้งของประเทศไทย และต่างประเทศ มากกว่า 40 ประเทศทั่วโลก ขณะเยี่ยมชม รมว.กห. ยังได้กล่าวว่า
”น่าดีใจที่ภาคเอกชนของไทย ให้ความสำคัญกับการวิจัยและพัฒนาอุตสาหกรรมป้องกันประเทศ อันเป็นผลจากนโยบายของรัฐบาล ในการส่งเสริมอุตสาหกรรมป้องกันประเทศซึ่งเป็นอุตสาหกรรมเป้าหมายพิเศษที่ 11 และสอดคล้องกับนโยบายของกระทรวงกลาโหม ที่ส่งเสริมให้เกิดการเอื้ออำนวยต่อการดำเนินกิจการอุตสาหกรรมป้องกันประเทศของภาคเอกชน ทั้งการแสวงหาโอกาสในการลงทุนกับต่างประเทศ และการสนับสนุนให้สถาบันเทคโนโลยีป้องกันประเทศ ดำเนินกิจการบริษัทร่วมทุนกับผู้ประกอบการภาคเอกชนของไทย สำหรับความร่วมมือระหว่าง สถาบันเทคโนโลยีป้องกันประเทศ และบริษัท ชัยเสรี เม็ททอล แอนด์รับเบอร์ จำกัด
มีขึ้นแล้วหลายครั้ง ซึ่งครั้งล่าสุดคือ พิธีส่งมอบยานเกราะล้อยางแบบขับเคลื่อน 4 ล้อ ให้กับราชอาณาจักรภูฏาน โดยผลจากความร่วมมือดังกล่าว จะเป็นการยกระดับและเพิ่มขีดความสามารถของทุกภาคส่วน
ในการประกอบกิจการอุตสาหกรรมป้องกันประเทศ เพื่อให้เกิดการพึ่งพาตนเองได้อย่างมั่นคง“

ที่มา : https://www.thaigov.go.th/news/contents/details/84409