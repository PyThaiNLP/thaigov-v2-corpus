รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม ให้การต้อนรับ นายมาซากอส ซุลกิฟิ รัฐมนตรีว่าการกระทรวงการพัฒนาสังคมและครอบครัว รัฐมนตรีคนที่สองกระทรวงสาธารณสุข และรัฐมนตรีกำกับดูแลด้านกิจการมุสลิม


วันพฤหัสบดีที่ 13 มิถุนายน 2567
13/06/2567
พิมพ์
รัฐมนตรีว่าการกระทรวงยุติธรรม ให้การต้อนรับ นายมาซากอส ซุลกิฟิ รัฐมนตรีว่าการกระทรวงการพัฒนาสังคมและครอบครัว รัฐมนตรีคนที่สองกระทรวงสาธารณสุข และรัฐมนตรีกำกับดูแลด้านกิจการมุสลิม
รัฐมนตรีว่าการกระทรวงยุติธรรม ให้การต้อนรับ นายมาซากอส ซุลกิฟิ รัฐมนตรีว่าการกระทรวงการพัฒนาสังคมและครอบครัว รัฐมนตรีคนที่สองกระทรวงสาธารณสุข และรัฐมนตรีกำกับดูแลด้านกิจการมุสลิม สาธารณรัฐสิงคโปร์
ในวันพฤหัสบดีที่ ๑๓ มิถุนายน ๒๕๖๗ เวลา ๑๐.๐๐ น. พันตำรวจเอก ทวี สอดส่อง รัฐมนตรีว่าการกระทรวงยุติธรรม พร้อมด้วย นางสาวนรีลักษณ์ แพไชยภูมิ ผู้อำนวยการกองสิทธิมนุษยชนระหว่างประเทศ กรมคุ้มครองสิทธิและเสรีภาพ นางสาวอทิตยา ทองบุญ ผู้อำนวยการกองการต่างประเทศ สำนักงานปลัดกระทรวงยุติธรรม และคณะ ให้การต้อนรับ นายมาซากอส ซุลกิฟิ (Mr. Masagos Zulkifli) รัฐมนตรีว่าการกระทรวงการพัฒนาสังคมและครอบครัว รัฐมนตรีคนที่สองกระทรวงสาธารณสุข และรัฐมนตรีกำกับดูแลด้านกิจการมุสลิม สาธารณรัฐสิงคโปร์ และนางสาวหว่อง เสี่ยว ผิง แคเทอริน (Ms. Wong Siow Ping Catherine) เอกอัครราชทูตสาธารณรัฐสิงคโปร์ประจำประเทศไทย นาย Kadir Maideen Bin Muhamed ประธานเจ้าหน้าที่บริหารสภาศาสนาอิสลามแห่งสิงคโปร์ และคณะ ในโอกาสเยือนไทย ณ ห้องรับรอง ชั้น ๑๑ อาคารกระทรวงยุติธรรม
โดยทั้งสองฝ่ายได้หารือประเด็นที่สำคัญ อาทิ กิจการอิสลาม การแลกเปลี่ยนทัศนะเกี่ยวกับการเสริมสร้างความเข้มแข็งให้ชุมชนชาวมุสลิม และแนวทางของสิงคโปร์ในการพัฒนาชุมชนชาวมุสลิม โดยเฉพาะโมเดลการพัฒนาการศึกษาของประชากรทุกกลุ่มอย่างครอบคลุม การสร้างความไว้เนื้อเชื่อใจและการบูรณาการการทำงานระหว่างผู้นำชุมชน ผู้นำทางศาสนา และผู้นำทางการเมือง เพื่อให้ประชาชนชาวสิงคโปร์ซึ่งนับถือศาสนาอิสลามประมาณร้อยละ ๑๕ สามารถดำเนินชีวิตร่วมกันในสังคมที่มีความหลากหลายในการนับถือศาสนาและเป็นพหุวัฒนธรรมได้อย่างสันติสุข ตลอดจนได้หารือแนวทางการแก้ไขปัญหาการกระทำผิดซ้ำของผู้ต้องขังโดยเฉพาะในความผิดเกี่ยวกับยาเสพติดผ่านการส่งเสริมการศึกษาให้กับผู้ต้องขัง

ที่มา : https://www.thaigov.go.th/news/contents/details/84425