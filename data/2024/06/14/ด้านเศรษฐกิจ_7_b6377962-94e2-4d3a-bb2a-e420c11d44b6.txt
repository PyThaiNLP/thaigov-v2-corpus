รัฐบาลไทย-ข่าวทำเนียบรัฐบาล-รัฐมนตรีฯ พิมพ์ภัทรา ให้เกษตรกรชาวไร่อ้อยเข้าพบ หารือแนวทางแก้ไขปัญหาอ้อย พืชเศรษฐกิจสู่ความยั่งยืน 


วันศุกร์ที่ 14 มิถุนายน 2567
14/06/2567
พิมพ์
รัฐมนตรีฯ พิมพ์ภัทรา ให้เกษตรกรชาวไร่อ้อยเข้าพบ หารือแนวทางแก้ไขปัญหาอ้อย พืชเศรษฐกิจสู่ความยั่งยืน
รัฐมนตรีฯ พิมพ์ภัทรา ให้เกษตรกรชาวไร่อ้อยเข้าพบ หารือแนวทางแก้ไขปัญหาอ้อย พืชเศรษฐกิจสู่ความยั่งยืน
บ่ายวานนี้ (12 มิถุนายน 2567) เกษตรกรชาวไร่อ้อย เดินทางเข้าพบ นางสาวพิมพ์ภัทรา วิชัยกุล รัฐมนตรีว่าการกระทรวงอุตสาหกรรม พร้อมด้วยนางวรวรรณ ชิตอรุณ ผู้อำนวยการสำนักงานเศรษฐกิจอุตสาหกรรม นายวิฤทธิ์ วิเศษสินธุ์ เลขาธิการสำนักงานคณะกรรมการอ้อยและน้ำตาลทราย เพื่อนำเสนอใน 3 ประเด็นหลัก คือ 1. โครงการแก้ไขปัญหาอ้อยไฟไหม้ ลดปัญหาสิ่งแวดล้อม โดยสนับสนุนให้ใช้มีการออกสินเชื่อซื้อรถตัดอ้อย เพื่อเป็นการแก้ปัญหาอ้อยไฟไหม้ มีการใช้แรงงานลดลง และแรงงานบางส่วนที่ถูกทดแทนด้วยรถตัดอ้อย สามารถช่วยชาวไร่อ้อยรายเล็กตัดอ้อยสดได้เพิ่มขึ้น ช่วยลดต้นทุนจากการตัดอ้อย 2.รักษาความมั่นคงทางเศรษฐกิจของประเทศและคุ้มครองรักษาผลประโยชน์ของชาวไร่อ้อยด้านการผลิตและจัดจำหน่ายอ้อยและน้ำตาลทรายเพื่อให้อุตสาหกรรมอ้อยและน้ำตาลทรายเติบโตได้อย่างมีเสถียรภาพและเกิดความเป็นธรรมแก่ชาวไร่อ้อย เจ้าของโรงงานและประชาชนผู้บริโภค 3. การสร้างความเป็นธรรมในเรื่องการจัดจำหน่ายราคาน้ำตาลทรายภายในราชอาณาจักร ให้เกิดประโยชน์ต่อกองทุนอ้อยและน้ำตาลทราย และสามารถนำเงินดังกล่าวมาบริหารจัดการให้เกิดประโยชน์สูงสุด ณ ห้องรับรอง 2 ชั้น 2 อาคารสำนักงานปลัดกระทรวงอุตสาหกรรม

ที่มา : https://www.thaigov.go.th/news/contents/details/84456