รัฐบาลไทย-ข่าวทำเนียบรัฐบาล-SME D Bank คว้าแชมป์ "ธนาคารยอดเยี่ยมด้านสินเชื่อเอสเอ็มอีแห่งปี" 2 ปีซ้อน ด้วยผลิตภัณฑ์สินเชื่อตอบโจทย์โดนใจ และพนักงานให้บริการดีเยี่ยม


วันศุกร์ที่ 14 มิถุนายน 2567
14/06/2567
พิมพ์
SME D Bank คว้าแชมป์ "ธนาคารยอดเยี่ยมด้านสินเชื่อเอสเอ็มอีแห่งปี" 2 ปีซ้อน ด้วยผลิตภัณฑ์สินเชื่อตอบโจทย์โดนใจ และพนักงานให้บริการดีเยี่ยม
SME D Bank คว้ารางวัล Money & Banking Awards 2024 ประเภท “ธนาคารยอดเยี่ยมด้านสินเชื่อเอสเอ็มอีแห่งปี 2567” (Best Service Provider of the Year 2024 – SME Loan) จากวารสารการเงินธนาคาร ร่วมกับ สวนดุสิตโพล
ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank คว้ารางวัล Money & Banking Awards 2024 ประเภท “ธนาคารยอดเยี่ยมด้านสินเชื่อเอสเอ็มอีแห่งปี 2567” (Best Service Provider of the Year 2024 – SME Loan) จากวารสารการเงินธนาคาร ร่วมกับ สวนดุสิตโพล ที่ทำการสำรวจความคิดเห็นผู้เข้าชมงาน “มหกรรมการเงิน Money Expo” ทั้งในกรุงเทพฯ และภูมิภาค ระหว่างปี 2566-2567 รวม 7 งาน ซึ่งมีสถาบันการเงินต่าง ๆ มาออกบูธให้บริการสินเชื่อเอสเอ็มอีในงานจำนวนมาก โดย SME D Bank ได้รับผลสำรวจเป็นอันดับหนึ่งของการเป็นธนาคารที่มีบริการยอดเยี่ยมด้านสินเชื่อเอสเอ็มอี เนื่องจากมีผลิตภัณฑ์สินเชื่อเหมาะสมครอบคลุมทุกกลุ่มธุรกิจ และตรงความต้องการของผู้ประกอบการเอสเอ็มอี ควบคู่กับเจ้าหน้าที่มอบบริการอย่างดีเยี่ยม ให้ข้อมูลครบถ้วน ดูแลอย่างใกล้ชิด จนสามารถพาผู้ประกอบการเอสเอ็มอีเข้าถึงแหล่งเงินทุน สร้างความประทับใจ และช่วยยกระดับพัฒนาธุรกิจ เดินหน้าสู่ความสำเร็จ

ที่มา : https://www.thaigov.go.th/news/contents/details/84448