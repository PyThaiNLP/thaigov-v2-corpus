รัฐบาลไทย-ข่าวทำเนียบรัฐบาล-ครม. เห็นชอบเสนอ ศูนย์ศึกษาธรรมชาติกองทัพบก (บางปู) ขึ้นทะเบียนเป็นอุทยานมรดกแห่งอาเซียน


วันศุกร์ที่ 14 มิถุนายน 2567
ครม. เห็นชอบเสนอ ศูนย์ศึกษาธรรมชาติกองทัพบก (บางปู) ขึ้นทะเบียนเป็นอุทยานมรดกแห่งอาเซียน
......
ครม. เห็นชอบเสนอ ศูนย์ศึกษาธรรมชาติกองทัพบก (บางปู) ขึ้นทะเบียนเป็นอุทยานมรดกแห่งอาเซียน
.
ที่ประชุม ครม. (11 มิ.ย. 67) เห็นชอบเสนอให้ศูนย์ศึกษาธรรมชาติกองทัพบก (บางปู) เฉลิมพระเกียรติ 72 พรรษา มหาราชินี จังหวัดสมุทรปราการ บนพื้นที่ 411 ไร่ ขึ้นทะเบียนเป็นอุทยานมรดกแห่งอาเซียน (ASEAN Heritage Park: AHP)
.
การเสนอขึ้นทะเบียนเป็นอุทยานมรดกแห่งอาเซียน จะช่วยส่งเสริมการอนุรักษ์ทรัพยากรธรรมชาติและสิ่งแวดล้อมของประเทศไทยให้มีความยั่งยืน โดยเฉพาะอย่างยิ่งพื้นที่ดังกล่าวเป็นพื้นที่ที่มีระบบนิเวศตามธรรมชาติหนึ่งเดียวที่อยู่ท่ามกลางเมืองที่กำลังเติบโตทางอุตสาหกรรม แต่ยังคงความสมบูรณ์ทางนิเวศ (Ecological Completeness) มีความหลากหลายทางชีวภาพ ควรค่าแก่การอนุรักษ์ รวมถึงเป็นแหล่งศึกษาหาความรู้เกี่ยวกับการอนุรักษ์ทรัพยากรธรรมชาติป่าชายเลน ระบบพื้นที่ชุ่มน้ำในเมือง เครือข่ายนกน้ำอพยพ และแนวกันชนที่ช่วยลดผลกระทบจากการเปลี่ยนแปลงสภาพอากาศ คลื่นลมและอิทธิพลจากน้ำทะเลควบคู่ไปด้วย
.
อ่านเพิ่มเติม คลิก https://www.thaigov.go.th/news/contents/details/84301
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/84465