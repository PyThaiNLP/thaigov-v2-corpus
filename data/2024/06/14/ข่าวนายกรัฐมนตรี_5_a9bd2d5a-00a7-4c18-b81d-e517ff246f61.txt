รัฐบาลไทย-ข่าวทำเนียบรัฐบาล-นายกฯ ยืนยันไม่ชิงลาออก เผยน้อมรับคำตัดสิน กำชับรองนายกรัฐมนตรีและกระทรวงพาณิชย์แก้ไขสินค้าราคาแพง


วันศุกร์ที่ 14 มิถุนายน 2567
14/06/2567
พิมพ์
นายกฯ ยืนยันไม่ชิงลาออก เผยน้อมรับคำตัดสิน กำชับรองนายกรัฐมนตรีและกระทรวงพาณิชย์แก้ไขสินค้าราคาแพง
นายกฯ ยืนยันไม่ชิงลาออก เผยน้อมรับคำตัดสิน กำชับรองนายกรัฐมนตรีและกระทรวงพาณิชย์แก้ไขสินค้าราคาแพง
วันนี้ (14 มิ.ย. 67) เวลา 13.00 น. ณ บริเวณทางเชื่อมตึกสันติไมตรี ทำเนียบรัฐบาล นายเศรษฐา ทวีสิน นายกรัฐมนตรี ให้สัมภาษณ์ถึงกรณีศาลรัฐธรรมนูญให้คู่กรณียื่นบัญชีรายชื่อพยานหลักฐานในคดี 40 สว. ร้องวินิจฉัยสถานภาพนายกรัฐมนตรี ว่า มีการขอพยานเพิ่มเติม และได้ส่งรายชื่อพยาน สำหรับการไต่สวนนั้นขอให้เป็นดุลพินิจของศาล พร้อมทั้งยืนยันไม่มีความคิดในการลาออกเพื่อหลบหนี
“เราเป็นฝ่ายบริหาร หากฝ่ายนิติบัญญัติหรือฝ่ายตุลาการมีข้อข้องใจ ก็เป็นหน้าที่ของตนที่ต้องเสนอและน้อมรับคำตัดสิน” นายกฯ ระบุ
นอกจากนั้น นายกฯ ตอบคำถามสื่อมวลชนเกี่ยวกับประเด็นปัญหาสินค้าราคาแพง อาทิ ไก่ ไข่ไก่ ผงชูรส ว่า ได้กำชับให้กระทรวงพาณิชย์จัดการดูแลให้เหมาะสม พร้อมทั้งได้สั่งการนายภูมิธรรม เวชยชัย รองนายกรัฐมนตรีและรัฐมนตรีว่าการกระทรวงพาณิชย์ติดตามแก้ไขปัญหาเรื่องดังกล่าวแล้ว

ที่มา : https://www.thaigov.go.th/news/contents/details/84475