รัฐบาลไทย-ข่าวทำเนียบรัฐบาล-พลเอก ไพบูลย์ คุ้มฉายา และพลเอก เฉลิมชัย สิทธิสาท รองประธานคณะกรรมการมูลนิธิราชทัณฑ์ปันสุข ทำความ ดี เพื่อชาติ ศาสน์ กษัตริย์ ในพระบรมราชูปถัมภ์ 


วันศุกร์ที่ 14 มิถุนายน 2567
14/06/2567
พิมพ์
พลเอก ไพบูลย์ คุ้มฉายา และพลเอก เฉลิมชัย สิทธิสาท รองประธานคณะกรรมการมูลนิธิราชทัณฑ์ปันสุข ทำความ ดี เพื่อชาติ ศาสน์ กษัตริย์ ในพระบรมราชูปถัมภ์
พลเอก ไพบูลย์ คุ้มฉายา และพลเอก เฉลิมชัย สิทธิสาท รองประธานคณะกรรมการมูลนิธิราชทัณฑ์ปันสุข ทำความ ดี เพื่อชาติ ศาสน์ กษัตริย์ ในพระบรมราชูปถัมภ์ และคณะกรรมการมูลนิธิราชทัณฑ์ปันสุขฯ ตรวจเยี่ยมพื้นที่จังหวัดสุราษฎร์ธานี
ในวันพุธที่ ๑๒ มิถุนายน ๒๕๖๗ พลเอก ไพบูลย์ คุ้มฉายา และพลเอก เฉลิมชัย สิทธิสาท องคมนตรี และรองประธานคณะกรรมการมูลนิธิราชทัณฑ์ปันสุข ทำความ ดี เพื่อชาติ ศาสน์ กษัตริย์ ในพระบรมราชูปถัมภ์ พร้อมด้วยคณะกรรมการมูลนิธิราชทัณฑ์ปันสุขฯ ประกอบด้วย พลอากาศเอก สุบิน ชิวปรีชา กรมวังผู้ใหญ่​ใน​พระองค์​ ๙​๐​๔​​ นางพงษ์สวาท นีละโยธิน ปลัดกระทรวงยุติธรรม นางจิรภา สินธุนาวา รองปลัดกระทรวงยุติธรรม รองปลัดกระทรวงสาธารณสุข นายสหการณ์ เพ็ชรนรินทร์ อธิบดีกรมราชทัณฑ์ ลงพื้นที่ตรวจเยี่ยมเรือนจำกลางสุราษฎร์ธานี สถานพินิจและคุ้มครองเด็กและเยาวชนจังหวัดสุราษฎร์ธานี ศูนย์ฝึกและอบรมเด็กและเยาวชน เขต ๘ สุราษฎร์ธานี โรงพยาบาลสุราษฎร์ธานี เรือนจำอำเภอไชยา และโรงพยาบาลไชยา ตามโครงการราชทัณฑ์ปันสุข ทำความ ดี เพื่อชาติ ศาสน์ กษัตริย์ โดยมี นายกูเฮง ยาวอหะซัน เลขานุการรัฐมนตรีว่าการกระทรวงยุติธรรม ผู้แทนรัฐมนตรีว่าการกระทรวงยุติธรรม พร้อมด้วย​พันตำรวจโท ประวุธ วงศ์สีนิล อธิบดีกรมพินิจและคุ้มครองเด็กและเยาวชน คณะผู้บริหาร และเจ้าหน้าที่ที่เกี่ยวข้อง เข้าร่วม
ช่วงเช้า พลเอก ไพบูลย์ คุ้มฉายา และพลเอก เฉลิมชัย สิทธิสาท รองประธานคณะกรรมการมูลนิธิราชทัณฑ์ปันสุขฯ และคณะกรรมการมูลนิธิราชทัณฑ์ปันสุขฯ ลงพื้นที่ตรวจเยี่ยมโรงพยาบาลสุราษฎร์ธานี ตามโครงการราชทัณฑ์ปันสุขฯ เพื่อพูดคุยและให้กำลังใจแพทย์และพยาบาล ในฐานะโรงพยาบาลแม่ข่ายที่ดูแลเรือนจำกลางสุราษฎร์ธานี สถานพินิจฯ และศูนย์ฝึกและอบรมฯ เขต ๘ จังหวัดสุราษฎร์ธานี จากนั้น คณะฯ เดินทางไปตรวจเยี่ยม สถานพินิจและคุ้มครองเด็กและเยาวชนจังหวัดสุราษฎร์ธานี มีพื้นที่รวม ๗ ไร่ แบ่งเป็นภายใน ๕ ไร่ ภายนอก ๒ ไร่ โดยดูแลเด็กและเยาวชนจาก ๔ จังหวัด ได้แก่ สุราษฎร์ธานี กระบี่ ระนอง และชุมพร มีเด็กและเยาวชนที่ควบคุมตัวปัจจุบัน จำนวน ๘๖ คน (ข้อมูล ณ วันที่ ๕ มิถุนายน ๒๕๖๗) มีอัตรากำลังบุคลากรทางการแพทย์ จำนวน ๓ คน แบ่งเป็น นักจิตวิทยา จำนวน ๒ คน พยาบาลวิชาชีพ จำนวน ๑ คน อัตราส่วนพยาบาลต่อเด็กและเยาวชน เท่ากับ ๑ ต่อ ๘๕ ฐานความผิดคดีอาญาที่เข้าสู่สถานพินิจฯ จังหวัดสุราษฎร์ธานีมากที่สุด ได้แก่ ความผิดเกี่ยวกับยาเสพติดให้โทษ มีโรงพยาบาลสุราษฎร์ธานี เป็นโรงพยาบาลแม่ข่าย และโรงพยาบาลสวนสราญรมย์ และสถาบันสุขภาพจิตเด็กและวัยรุ่นภาคใต้ ศูนย์บริการสาธารณสุขที่ ๔ (บึงขุนทะเล) เป็นหน่วยงานภาคี ด้านการป้องกันและควบคุมโรคที่สำคัญ มีการตรวจ ATK คัดกรองเชื้อไวรัสโคโรนา ๒๐๑๙ เด็กและเยาวชนรับใหม่ทุกราย เด็กและเยาวชน และเจ้าหน้าที่ทุกราย และได้รับการสนับสนุนวัคซีนป้องกันโรคไข้หวัดใหญ่ ภายใต้โครงการ Save ทุกดวงใจและสำนักงานสาธารณสุขจังหวัดสุราษฎร์ธานี มีการให้ความรู้และตรวจสุขภาพอนามัยช่องปากและฟันให้กับเด็กและเยาวชน โดยบุคลากรของหน่วยงานและการสนับสนุนบุคลากรจากศูนย์บริการสาธารณสุขที่ ๔​ (บึงขุนทะเล) และได้รับการตรวจคัดกรองและเข้าสู่การรักษาทุกราย ด้านอนามัยสิ่งแวดล้อมและสุขภาพ มีการตรวจประเมินการปฏิบัติต่อเด็กและเยาวชนตามมาตรฐานองค์การสหประชาชาติ ๔ ด้าน จากบุคคลภายนอก ๔ เดือน/ครั้ง โดยผ่านเกณฑ์ทุกด้าน ด้านการพัฒนาระบบบริการสุขภาพ ห้องพยาบาลมียาและเวชภัณฑ์สำหรับให้บริการเด็กและเยาวชนอย่างเพียงพอ และมีมุมราชทัณฑ์ปันสุขบริการแก่เด็กและเยาวชนตามคำแนะนำของโรงพยาบาลแม่ข่าย ได้ดำเนินการย้ายสิทธิการรักษาสิทธิประกันสุขภาพถ้วนหน้าของเด็กและเยาวชนรับตัวใหม่ทุกราย โดยย้ายสิทธิการรักษามายังโรงพยาบาลสุราษฎร์ธานี และศูนย์บริการสาธารณสุขที่ ๔ (บึงขุนทะเล) สถิติโรคที่พบบ่อย ได้แก่ โรคระบบผิวหนัง และอนามัยช่องปาก มีการคัดกรองและตรวจสุขภาพทางทันตกรรมให้กับเด็กและเยาวชน และส่งเข้ารับการรักษาด้านทันตกรรมทุกวันพฤหัสบดีของสัปดาห์ โดยได้รับการสนับสนุนจากศูนย์บริการสาธารณสุขที่ ๔ (บึงขุนทะเล) ด้านการพัฒนาบุคลากร บุคลากรของหน่วยงานได้รับการพัฒนาอย่างต่อเนื่องเป็นประจำทุกปี ด้านการจัดบริการสุขภาพจิตและจิตเวชสำหรับเด็กและเยาวชน เด็กและเยาวชนทุกรายได้รับการประเมินทางจิตวิทยา ปัจจุบัน มีเด็กและเยาวชนจิตเวช ในการดูแลจำนวน ๕ ราย มีการตรวจหาค่าคาร์บอนมอนอกไซด์ เดือนละ ๒ ครั้ง ตรวจหาสารเสพติดในเส้นผม ทุก ๓ เดือน และตรวจปัสสาวะเยาวชน เดือนละ ๑ ครั้ง มีการดำเนินการโดยใช้ทั้งศึกษาบำบัด อาชีวบำบัด และศาสนบำบัด นอกจากนี้ ได้ผ่านการรับรองมาตรฐานคุณภาพสถานบำบัดฟื้นฟูสมรรถภาพผู้ติดยาเสพติด ในระบบต้องโทษ (HA) จากคณะกรรมการพัฒนาและรับรองคุณภาพสถานบำบัดฟื้นสมรรถภาพผู้ติดยาเสพติดระบบต้องโทษ
จากนั้น เดินทางไปตรวจเยี่ยมศูนย์ฝึกและอบรมเด็กและเยาวชน เขต ๘ สุราษฎร์ธานี ตามโครงการราชทัณฑ์ปันสุขฯ ศูนย์ฝึกฯ เขต ๘ จังหวัดสุราษฎร์ธานี มีพื้นที่ใช้สอยทั้งหมด ๑๔๐ ไร่ มีภารกิจดูแล แก้ไข บำบัด ฟื้นฟูเด็กและเยาวชนที่ศาลเยาวชนและครอบครัวมีคำพิพากษาให้ควบคุมตัวและฝึกอบรมจาก ๖ จังหวัด ได้แก่ สุราษฎร์ธานี นครศรีธรรมราช กระบี่ ระนอง ชุมพร และพัทลุง มีเด็กและเยาวชนที่ควบคุมตัวปัจจุบัน จำนวน ๑๔๐ คน (ข้อมูล ณ วันที่ ๕ มิถุนายน ๒๕๖๗) มีอัตรากำลังบุคลากรทางการแพทย์ จำนวน ๕ คน แบ่งเป็น นักจิตวิทยา จำนวน ๓ คน พยาบาลวิชาชีพ จำนวน ๑ คน และผู้ช่วยนักบำบัด จำนวน ๑ คน อัตราส่วนพยาบาลต่อเด็กและเยาวชน เท่ากับ ๑ ต่อ ๑๐๐ คน ฐานความผิดคดีอาญาที่เข้าสู่ศูนย์ฝึกและอบรมฯ จังหวัดสุราษฎร์ธานีมากที่สุด ได้แก่ ความผิดเกี่ยวกับยาเสพติดให้โทษ มีโรงพยาบาลสุราษฎร์ธานี เป็นโรงพยาบาลแม่ข่าย และโรงพยาบาลสวนสราญรมย์ และศูนย์บริการสาธารณสุขที่ ๔ (บึงขุนทะเล) เป็นหน่วยงานภาคี ด้านการป้องกันและควบคุมโรคที่สำคัญ มีการตรวจ ATK คัดกรองเชื้อไวรัสโคโรนา ๒๐๑๙ ในเด็กและเยาวชนรับใหม่ทุกราย การคัดกรองวัณโรค เด็กและเยาวชนทุกรายได้รับการตรวจเอกซเรย์ปอด (X-RAY) โดยได้รับการสนับสนุนจากโรงพยาบาลสุราษฎร์ธานี ผลการตรวจเป็นปกติทุกราย และได้รับการสนับสนุนวัคซีนป้องกันโรคไข้หวัดใหญ่ ภายใต้โครงการ Save ทุกดวงใจและสำนักงานสาธารณสุขจังหวัดสุราษฎร์ธานี มีการให้ความรู้และตรวจสุขภาพอนามัยช่องปากและฟันให้กับเด็กและเยาวชน โดยบุคลากรของหน่วยงานและการสนับสนุนบุคลากรจากศูนย์บริการสาธารณสุขที่ ๔ (บึงขุนทะเล) และได้รับการตรวจคัดกรองและเข้าสู่การรักษาทุกราย ด้านอนามัยสิ่งแวดล้อมและสุขภาพ มีการตรวจประเมินการปฏิบัติต่อเด็กและเยาวชนตามมาตรฐานองค์การสหประชาชาติ ๔ ด้าน โดยผ่านเกณฑ์ทุกด้าน ด้านการพัฒนาระบบบริการสุขภาพ ปัจจุบันมียาและเวชภัณฑ์สำหรับให้บริการเด็กและเยาวชนอย่างเพียงพอ มีการดำเนินงานร่วมกับภาคีเครือข่ายในการให้บริการด้านสาธารณสุข ซึ่งครอบคลุมทั้ง ๔ มิติ คือ รักษา ส่งเสริม ป้องกัน ฟื้นฟู มีการดำเนินการย้ายสิทธิ การรักษาสิทธิประกันสุขภาพถ้วนหน้าของเด็กและเยาวชนรับใหม่ทุกรายมายังโรงพยาบาลสุราษฎร์ธานี สถิติโรคที่พบบ่อย ได้แก่ โรคระบบผิวหนัง และอนามัยช่องปาก ปัจจุบันมีเด็กและเยาวชนที่มีปัญหาสุขภาพได้รับการดูแลรักษาหายเป็นปกติทุกราย มีมารดาหลังคลอดอยู่ในความดูแลจำนวน ๑ ราย มีพื้นที่สำหรับมารดาและบุตร จัดหานม อาหารเสริมและของใช้จำเป็นสำหรับมารดาหลังคลอดและทารกตลอดจนดูแลให้ได้รับวัคซีนตามเกณฑ์ และส่งเสริมการเลี้ยงดูบุตรด้วยนมมารดา ส่งเสริมพัฒนาการเด็ก
ด้านการพัฒนาบุคลากร บุคลากรของหน่วยงานได้รับการพัฒนาอย่างต่อเนื่องเป็นประจำทุกปี ด้านการจัดบริการสุขภาพจิตและจิตเวชสำหรับเด็กและเยาวชน เด็กและเยาวชนทุกรายได้รับการประเมินทางจิตวิทยา ปัจจุบัน มีเด็กและเยาวชนจิตเวช ในการดูแลจำนวน ๑๗ ราย เด็กและเยาวชนทุกรายจะได้รับการจำแนกโดยใช้แบบประเมิน ASSIST และเข้าสู่การแก้ไข บำบัด ฟื้นฟู ตามโปรแกรมบำบัดยาเสพติดของกรมพินิจและคุ้มครองเด็กและเยาวชน มีการดำเนินการโดยใช้ทั้งศึกษาบำบัด อาชีวบำบัด และศาสนบำบัด ให้แก่เด็กและเยาวชนทุกราย
จากนั้น เดินทางไปเรือนจำกลางสุราษฎร์ธานี เพื่อรับฟังการรายงานผลการดำเนินงานตามโครงการราชทัณฑ์ปันสุขฯ โดยมีผู้บัญชาการเรือนจำกลางสุราษฎร์ธานี ผู้อำนวยการโรงพยาบาลสุราษฎร์ธานี ผู้อำนวยการโรงพยาบาลสวนสราญรมย์ ผู้บัญชาการเรือนจำอำเภอไชยา ผู้อำนวยการโรงพยาบาลไชยา ผู้อำนวยการสถานพินิจและคุ้มครองเด็กและเยาวชนจังหวัดสุราษฎร์ธานี และผู้อำนวยการศูนย์ฝึกและอบรม เขต ๘ สุราษฎร์ธานี รายงานผลการดำเนินงาน เรือนจำกลางสุราษฎร์ธานี มีพื้นที่ทั้งหมด ๑๐๖ ไร่ มีผู้ต้องขัง จำนวนทั้งสิ้น ๕,๒๖๓ คน แบ่งเป็น ผู้ต้องขังชาย ๔,๖๔๑ คน ผู้ต้องขังหญิง ๖๒๒ คน มีบุคลากรสถานพยาบาล จำนวน ๑๐ คน แบ่งเป็น พยาบาลวิชาชีพ จำนวน ๗ คน พยาบาลเทคนิค จำนวน 1 คน และนักจิตวิทยา จำนวน ๒ คน คิดเป็นอัตราส่วนพยาบาลต่อผู้ต้องขัง เท่ากับ ๑ ต่อ ๖๕๗ คน (ข้อมูลวันที่ ๑ พฤษภาคม​ ๒๕๖๗) เรือนจำได้รับเครื่องมือและครุภัณฑ์ทางการแพทย์พระราชทาน จำนวน ๒๓ รายการ  ด้านการป้องกันและควบคุมโรคที่สำคัญ มีการจัดห้องและสถานที่แยกกักโรค มีการคัดกรองหาเชื้อซิฟิลิส ไวรัสตับอักเสบซี และเอชไอวีในผู้ต้องขังเข้าใหม่และรายเก่าครบทุกราย โดยหากพบว่าติดเชื้อจะได้รับการรักษาทุกราย มีการคัดกรองหาเชื้อวัณโรค โดยการ X-Ray ผู้ต้องขังเข้าใหม่และรายเก่าทุกราย และหากพบว่าติดเชื้อจะได้รับการรักษาทุกราย มีการคัดกรองมะเร็งในกลุ่มผู้ต้องขังหญิง อายุ ๓๐-๗๐ ปี โดยคัดกรองตรวจเต้านมด้วยบุคลากรทางการแพทย์จากโรงพยาบาลแม่ข่าย ด้านอนามัยสิ่งแวดล้อมและสุขภาพ ได้ดำเนินการตามมาตรฐานสิ่งจำเป็นขั้นพื้นฐานสาหรับผู้ต้องขัง (๑๐ ด้าน) ครบทุกด้าน และผ่านเกณฑ์ตามมาตรฐานครบทุกด้าน ด้านการพัฒนาระบบบริการสุขภาพผู้ต้องขัง มีการจัดทำแผนการพัฒนาระบบบริการสาธารณสุขสำหรับผู้ต้องขังในเรือนจำร่วมกับสาธารณสุขจังหวัดสุราษฎร์ธานี และโรงพยาบาลสุราษฎร์ธานี ได้แก่ ด้านการรักษาพยาบาล บริการ ควบคุมและป้องกันโรค ส่งเสริมสุขภาพจิต การฟื้นฟูสมรรถภาพ ด้านการส่งต่อเพื่อรักษา มีจากโรงพยาบาลแม่ข่ายเข้าตรวจรักษาในเรือนจำ ได้แก่ แพทย์เวชศาสตร์ครอบครัว เข้าตรวจสัปดาห์ละ ๑ ครั้ง ครั้งละ ๔ ชั่วโมง ทันตแพทย์ เข้าตรวจรักษาทุก ๒ สัปดาห์ ครั้งละ ๔ ชั่วโมง และจิตแพทย์ รักษาผ่านระบบ Telemedicine เดือนละ ๑ ครั้ง ครั้งละ ๔ ชั่วโมง มีระบบการส่งต่อผู้ต้องขังป่วยกับโรงพยาบาลโดยได้รับการสนับสนุนช่องทางพิเศษสำหรับผู้ต้องขังป่วยที่ออกตรวจรักษาที่โรงพยาบาลสุราษฎร์ธานี (รพ.แม่ข่าย) โดยมีจุดบริการช่องทางพิเศษ สำหรับพบแพทย์ รับยา และมีห้องควบคุมที่โรงพยาบาล จำนวน ๒ ห้อง รองรับได้ ๔ เตียง มีการส่งเสริมสุขภาพป้องกันโรค และฟื้นฟูสมรรถภาพ พื้นฐานตามกลุ่มวัย ได้แก่ การส่งเสริมกลุ่มผู้ต้องขังแม่และเด็ก และกลุ่มผู้ต้องขังสูงอายุ ผู้ต้องขังได้รับการขึ้นทะเบียนสิทธิ UC ขึ้นตรงกับโรงพยาบาลแม่ข่าย ร้อยละ ๙๘.๔๑ ด้านการพัฒนาบุคลากร มีอาสาสมัครสาธารณสุขเรือนจำ (อสรจ.) จำนวนทั้งสิ้น ๒๓๒ คน โดยอัตราส่วน อสรจ. ต่อ จำนวนผู้ต้องขัง เท่ากับ ๑ : ๒๒ มีการจัดอบรมอาสาสมัครสาธารณสุขเรือนจำ โดยได้รับการสนับสนุนวิทยากรจากโรงพยาบาลสุราษฎร์ธานี ด้านมุมสุขภาพราชทัณฑ์ปันสุข มีการจัดมุมสุขภาพราชทัณฑ์ปันสุขครบทุกแดน มีมุมราชทัณฑ์ปันสุขเคลื่อนที่ โดยได้รับการสนับสนุนหนังสือจากหน่วยงานต่าง ๆ ด้านการจัดบริการสุขภาพจิตและจิตเวชผู้ต้องขัง มีการประเมินสุขภาพจิตผู้ต้องขังรับใหม่ด้วยแบบประเมิน PMHQ -Thai แบบคัดกรองโรคจิต ๒Q ๙Q ๘Q ครบทุกราย และมีการคัดกรองประเมินสุขภาพจิตในระหว่างต้องโทษ (๖เดือน) ร้อยละ ๖๕.๑๘ ปัจจุบันมีผู้ต้องขังจิตเวช จำนวน ๑๔๙ คน ซึ่งได้รับการรักษาครบทุกราย มีการวางแผนเตรียมความพร้อมผู้ต้องขังป่วยจิตเวชก่อนพ้นโทษ ในกรณีไม่มีญาติ จะประสานสำนักงานพัฒนาสังคมและความมั่นคงของมนุษย์จังหวัด ด้านการบำบัดและฟื้นฟูยาเสพติด มีการจัดโปรแกรมการบำบัดสำหรับผู้ใช้ ผู้เสพ และผู้ติด โดยการอบรมโปรแกรมบำบัดฟื้นฟูรูปแบบชุมชนบำบัด และรูปแบบการปรับเปลี่ยนพฤติกรรมสำหรับกลุ่มผู้เสพยาเสพติดและผู้ค้ารายย่อย มีการพัฒนาผู้ต้องขังในด้านศึกษาบำบัด อาชีวบำบัด และศาสนบำบัด จากนั้น เข้าตรวจเยี่ยมภายในเรือนจำกลางสุราษฎร์ธานี เพื่อตรวจเยี่ยมห้องกักโรค สถานพยาบาล มอบของแก่ผู้ต้องขังป่วยและพิการ จำนวน ๕ ราย เข้าสู่แดนหญิง เยี่ยมชมห้องแม่และเด็ก พร้อมมอบของเยี่ยมผู้ต้องขังหญิงตั้งครรภ์และเด็กติดผู้ต้องขัง จำนวน ๒ ราย เยี่ยมชมห้องพยาบาล พร้อมมอบของเยี่ยมผู้ต้องขังหญิงชราและป่วย จำนวน ๕ ราย
ช่วงบ่าย คณะฯ เดินทางไปยังเรือนจำอำเภอไชยา เรือนจำอำเภอไชยา มีพื้นที่ จำนวน ๑๔ ไร่ มีผู้ต้องขัง จำนวนทั้งสิ้น ๘๗๗ คน แบ่งเป็น ผู้ต้องขังชาย ๘๐๐ คน ผู้ต้องขังหญิง ๗๗ คน มีพยาบาลวิชาชีพ จำนวน ๒ คน นักจิตวิทยา ๑ คน คิดเป็นอัตราส่วนพยาบาลต่อผู้ต้องขัง เท่ากับ ๑ : ๔๕๑ คน มีโรงพยาบาลไชยา เป็นโรงพยาบาลแม่ข่าย ด้านการป้องกันและควบคุมโรคที่สำคัญ มีการจัดห้องและสถานที่แยกกักโรค มีการคัดกรองหาเชื้อซิฟิลิส ไวรัสตับอักเสบซี และเอชไอวีในผู้ต้องขังเข้าใหม่ครบทุกราย หากพบว่าติดเชื้อ จะได้รับการรักษาทุกราย มีการคัดกรองมะเร็งในกลุ่มผู้ต้องขังหญิง อายุ ๓๐ - ๗๐ ปี โดยคัดกรองตรวจเต้านมด้วยบุคลากรทางการแพทย์จากโรงพยาบาลแม่ข่าย ในกลุ่มเปราะบางได้รับการวัคซีนไข้หวัดใหญ่ทุกราย ด้านอนามัยสิ่งแวดล้อมและสุขภาพ ได้ดำเนินการตามมาตรฐานสิ่งจำเป็นขั้นพื้นฐานสำหรับผู้ต้องขัง (๑๐ ด้าน) ครบทุกด้าน โดยผ่านเกณฑ์ตามมาตรฐานครบทุกด้าน ด้านการพัฒนาระบบบริการสุขภาพผู้ต้องขัง มีการจัดทำแผนการพัฒนาระบบบริการสาธารณสุขสำหรับผู้ต้องขังในเรือนจำร่วมกับสาธารณสุขจังหวัดสุราษฎร์ธานี มีแพทย์จากโรงพยาบาลแม่ข่ายเข้าตรวจรักษาในเรือนจำ ได้แก่ แพทย์เวชศาสตร์ครอบครัว เข้าตรวจสัปดาห์ละ ๑ ครั้ง ครั้งละ ๓ ชั่วโมง ทันตแพทย์ เข้าตรวจรักษาสัปดาห์ละ ๑ ครั้ง ครั้งละ ๓ ชั่วโมง รวมทั้งมีทันตแพทย์จิตอาสาจากเครือข่ายของสาธารณสุขจังหวัดสุราษฎร์ธานี เข้าตรวจรักษา ปีละ ๑ ครั้ง ครั้งละ ๕ ชั่วโมง และจิตแพทย์ เข้าตรวจรักษา สามเดือนครั้ง ครั้งละ ๓ ชั่วโมง ทั้งนี้ หากมีผู้ต้องขังป่วยจิตเวชรายใหม่และผู้ต้องขังป่วยจิตเวชรายเก่าที่มีอาการทางจิตกำเริบจะตรวจรักษาผ่านทางแอปพลิเคชันไลน์ได้ทันที ผู้ต้องขังได้รับการขึ้นทะเบียนสิทธิ UC ขึ้นตรงกับโรงพยาบาลแม่ข่ายครบทุกราย มีการส่งเสริมสุขภาพป้องกันโรค และฟื้นฟูสมรรถภาพ พื้นฐานตามกลุ่มวัย ได้แก่ การส่งเสริมกลุ่มผู้ต้องขังแม่และเด็ก และกลุ่มผู้ต้องขังสูงอายุ ด้านการพัฒนาบุคลากร มีอาสาสมัครสาธารณสุขเรือนจำ (อสรจ.) จำนวนทั้งสิ้น ๗๙ คน แบ่งเป็น ชาย ๖๘ คน หญิง ๑๑ คน โดยอัตราส่วน อสรจ. ต่อ จำนวนผู้ต้องขัง เท่ากับ ๑ : ๑๑ คน มีการจัดอบรมอาสาสมัครสาธารณสุขเรือนจำ โดยได้รับการสนับสนุนวิทยากรจากโรงพยาบาลไชยาด้านมุมสุขภาพราชทัณฑ์ปันสุข มีการจัดมุมสุขภาพราชทัณฑ์ปันสุขครบทุกแดน โดยได้รับการสนับสนุนหนังสือจากหน่วยงานต่าง ๆ ด้านการจัดบริการสุขภาพจิตและจิตเวชผู้ต้องขัง มีการประเมินสุขภาพจิตผู้ต้องขังรับใหม่ด้วยแบบประเมิน PMHQ -Thai แบบคัดกรองโรคจิต ๒Q ๙Q ๘Q ครบทุกราย ผู้ต้องขังได้รับการวินิจฉัยเป็นจิตเวชจำนวน ๓๘ ราย ได้รับการดูแลรักษาครบทุกราย มีการจัดบริการให้คำปรึกษาทางสุขภาพจิต และจิตเวชทั้งภายในเรือนจำ และผ่านระบบออนไลน์ เช่น คลินิกคลายเครียดในเรือนจำ การให้บริการสุขภาพจิตรายสัปดาห์ของพยาบาล จิตเวชโรงพยาบาลไชยา โรงพยาบาลสุราษฎร์ธานี และโรงพยาบาลสวนสราญรมย์ ด้านการบำบัดและฟื้นฟูยาเสพติด มีการจัดโปรแกรมการบำบัดสำหรับผู้ใช้ ผู้เสพ และผู้ติด โดยการอบรมโปรแกรมบำบัดฟื้นฟูรูปแบบชุมชนบำบัด และรูปแบบการปรับเปลี่ยนพฤติกรรมสำหรับกลุ่มผู้เสพยาเสพติดและผู้ค้ารายย่อย มีการพัฒนาผู้ต้องขังในด้านศึกษาบำบัด อาชีวบำบัด และศาสนบำบัด จากนั้น เข้าตรวจเยี่ยมภายในเรือนจำอำเภอไชยา เพื่อตรวจเยี่ยมห้องกักโรค สถานพยาบาล มอบของแก่ผู้ต้องขังป่วยและพิการ เข้าสู่แดนหญิง เยี่ยมชมห้องแม่และเด็ก พร้อมมอบของเยี่ยมผู้ต้องขังหญิงตั้งครรภ์และเด็กติดผู้ต้องขัง เยี่ยมชมห้องพยาบาล พร้อมมอบของเยี่ยมผู้ต้องขังหญิงชราและป่วย

ที่มา : https://www.thaigov.go.th/news/contents/details/84444