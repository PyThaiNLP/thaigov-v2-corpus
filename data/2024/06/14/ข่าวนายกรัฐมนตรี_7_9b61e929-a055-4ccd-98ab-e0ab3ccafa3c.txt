รัฐบาลไทย-ข่าวทำเนียบรัฐบาล-นายกฯ ติดตามความคืบหน้า การเปิดเดินรถไฟทางคู่ระยะเร่งด่วน ช่วงนครปฐม - ชุมพร ชื่นชมปรับปรุงได้สวย มีเอกลักษณ์ เชื่อนักท่องเที่ยวประทับใจ


วันศุกร์ที่ 14 มิถุนายน 2567
14/06/2567
พิมพ์
นายกฯ ติดตามความคืบหน้า การเปิดเดินรถไฟทางคู่ระยะเร่งด่วน ช่วงนครปฐม - ชุมพร ชื่นชมปรับปรุงได้สวย มีเอกลักษณ์ เชื่อนักท่องเที่ยวประทับใจ
นายกฯ ติดตามความคืบหน้า การเปิดเดินรถไฟทางคู่ระยะเร่งด่วน ช่วงนครปฐม - ชุมพร ชื่นชมปรับปรุงได้สวย มีเอกลักษณ์ เชื่อนักท่องเที่ยวประทับใจ
วันนี้ (14 มิถุนายน 2567) เวลา 15.10 น. ณ สถานีรถไฟหัวหิน (สถานีใหม่) อ.หัวหิน จ.ประจวบคีรีขันธ์ นายเศรษฐา ทวีสิน นายกรัฐมนตรีลงพื้นที่ตรวจเยี่ยมสถานีรถไฟหัวหิน (สถานีเดิม) เพื่อยกระดับเป็นแหล่งท่องเที่ยวที่ส่งเสริมอัตลักษณ์ของหัวหิน และเยี่ยมชมรับฟังสรุปแผนการเดินรถรองรับการท่องเที่ยว STR Royal Blossom สอดรับกับนโยบายรัฐบาล IGNITE TOURSIM THAILAND โดยมี นายสุรพงษ์ ปิยะโชติ รัฐมนตรีช่วยว่าการกระทรวงคมนาคม  นายอวิรุทธ์ ทองเนตร รองผู้ว่าการการรถไฟแห่งประเทศไทย (รฟท.) นายสมคิด จันทมฤก ผู้ว่าราชการจังหวัดประจวบคีรีขันธ์ และนักท่องเที่ยวให้การต้อนรับ
โอกาสนี้ นายกรัฐมนตรี ได้ทักทายประชาชนและนักท่องเที่ยวที่มาให้การต้อนรับ ซึ่งมีนักท่องเที่ยวชาวไต้หวันได้มาเข้าทักทายและขอถ่ายรูปกับนายกรัฐมนตรี จากนั้น นายกฯ ได้เดินเยี่ยมชมขบวนรถไฟพร้อมรับฟังบรรยายสรุป โดยนายกฯ ได้ชื่นชมการปรับปรุงขบวนรถไฟว่ามีความสวยงาม มีเอกลักษณ์แสดงถึงความเป็นไทย ซึ่งคาดว่าจะสร้างความประทับใจให้กับนักท่องเที่ยว
สำหรับขบวนรถไฟท่องเที่ยว “STR Royal Blossom” เป็นขบวนรถโดยสารที่ รฟท.ได้รับมอบจากประเทศญี่ปุ่น และนำมาดัดแปลงเป็นขบวนท่องเที่ยว แล้วเสร็จชุดแรกจำนวน 5 คัน และได้นำขบวนพ่วงทดสอบความสมบูรณ์ และนำมาปรับปรุงรถโดยฝีมือคนไทยทั้งหมด ภายใต้แนวคิดต้องการให้เป็นรถเพื่อการท่องเที่ยวโดยเฉพาะ มีสันทนาการบนรถ ออกแบบหน้าต่าง บานกระจกกว้างเป็นพิเศษ เพื่อให้สัมผัสบรรยากาศวิวสองข้างทางอย่างเต็มที่ มีมุมคาเฟ่บริการ สร้างความรู้สึกว่าได้ท่องเที่ยวอย่างเต็มที่

ที่มา : https://www.thaigov.go.th/news/contents/details/84485