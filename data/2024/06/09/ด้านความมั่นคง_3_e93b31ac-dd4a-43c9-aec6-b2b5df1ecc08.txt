รัฐบาลไทย-ข่าวทำเนียบรัฐบาล-จังหวัดหนองบัวลำภู จัดกิจกรรมเฉลิมฉลองธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 


วันเสาร์ที่ 8 มิถุนายน 2567
08/06/2567
พิมพ์
จังหวัดหนองบัวลำภู จัดกิจกรรมเฉลิมฉลองธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567
จังหวัดหนองบัวลำภู จัดกิจกรรมเฉลิมฉลองธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ด้านผู้ว่าฯ เชิญชวนพี่น้องประชาชนร่วมแรงร่วมใจเข้าร่วมกิจกรรม เดิน วิ่ง ปั่น ธงฯ
จังหวัดหนองบัวลำภู จัดกิจกรรมเฉลิมฉลองธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ด้านผู้ว่าฯ เชิญชวนพี่น้องประชาชนร่วมแรงร่วมใจเข้าร่วมกิจกรรม เดิน วิ่ง ปั่น ธงตราสัญลักษณ์ฯ เพื่อแสดงถึงพลังแห่งความสามัคคีและความรักของคนไทยที่มีแด่พระบาทสมเด็จพระเจ้าอยู่หัว
วันนี้ (8 มิ.ย. 67) นายสุวิทย์ จันทร์หวร ผู้ว่าราชการจังหวัดหนองบัวลำภู เปิดเผยว่า วานนี้ที่อาคารหอประชุมอนาลโย ศูนย์ราชการจังหวัดหนองบัวลำภู ตนได้เป็นประธานในการจัดกิจกรรมเฉลิมฉลองธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 โดยมีหัวหน้าส่วนราชการ ข้าราชการ เจ้าหน้าที่ นักเรียน นักศึกษา และประชาชน เข้าร่วมกิจกรรมเฉลิมฉลองกันอย่างพร้อมเพรียงเป็นจำนวนมาก
นายสุวิทย์ จันทร์หวร ผู้ว่าราชการจังหวัดหนองบัวลำภู กล่าวว่า ภายในงานมีการจัดนิทรรศการเกี่ยวกับพระราชกรณียกิจในด้านต่างๆ การแสดงศิลปวัฒนธรรมของ เด็กๆ นักเรียน นักศึกษา จังหวัดหนองบัวลำภู เพื่อเฉลิมพระเกียรติพระบาทสมเด็จพระเจ้าอยู่หัวเนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ได้แก่ ชุดการแสดงสัคเค และร้องเพลงพระราชนิพนธ์ ชุดการแสดงสาวทอผ้าไหม ชุดการแสดงฮ้องฮับขวัญ ชุดการแสดงดาบสองมือ ชุดการแสดง ผู้สูงวัย ใจเกินร้อย ชุดการแสดงลำกลอนพื้นบ้าน โดยมีผู้เข้าร่วมชมนิทรรศการและชมการแสดงอย่างต่อเนื่องตลอดทั้งวัน
นายสุวิทย์ จันทร์หวร ผู้ว่าราชการจังหวัดหนองบัวลำภู กล่าวต่อว่า ในวันนี้จังหวัดหนองบัวลำภู จะมีกิจกรรมเดิน วิ่ง ปั่น ธงตราสัญลักษณ์งานเฉลิมพระเกียรติฯ จังหวัดหนองบัวลำภู ซึ่งตนจะเป็นผู้นำขบวน อัญเชิญธงตราสัญลักษณ์ฯ จากจุด START บริเวณลานข้างศาลากลางจังหวัดหนองบัวลำภู ไปตามทางหลวงหมายเลข 210 ผ่านอำเภอนากลาง อำเภอนาวัง มุ่งหน้าสู่บริเวณพิธีหน้าที่ว่าการอำเภอเอราวัณ จังหวัดเลย เพื่อประกอบพิธีส่งมอบธงตราสัญลักษณ์ฯ ให้ผู้ว่าราชการจังหวัดเลย ตามลำดับต่อไป
“โอกาสนี้ จึงขอเชิญชวนพี่น้องประชาชนทุกจังหวัด ทุกพื้นที่ ทุกภูมิภาคของประเทศ ได้ร่วมแรงร่วมใจเข้าร่วมกิจกรรม เดิน วิ่ง ปั่น ธงตราสัญลักษณ์ฯ ที่จะจัดขึ้นในแต่ละจังหวัด ไม่ว่าจะเดิน วิ่ง ปั่น หรือร่วมแจกจ่ายน้ำ หรือกิจกรรมจิตอาสาอื่น เพื่อแสดงให้เห็นถึงพลังแห่งความสามัคคีของเราทุกคน และแสดงถึงความรักของคนไทยที่มีแด่พระบาทสมเด็จพระเจ้าอยู่หัว ด้วยการปฏิบัติบูชา ลุกขึ้นมา เดิน วิ่ง ปั่น ออกกำลังกาย เจริญรอยตามเยื้องพระยุคลบาทที่ทรงเป็นต้นแบบของการดูแลรักษาสุขภาพให้แข็งแรง โดยสามารถสอบถามรายละเอียดเพิ่มเติมได้ที่ที่ทำการปกครองจังหวัด หรือสำนักงานจังหวัด ซึ่งตั้งอยู่ที่อาคารศาลากลางจังหวัด หรือที่ทำการปกครองอำเภอ ณ ที่ว่าการอำเภอทั่วประเทศ หรือสายด่วนศูนย์ดำรงธรรม 1567 โทรฟรีตลอด 24 ชั่วโมง”นายสุวิทย์ฯ กล่าวในช่วงท้าย
#พระราชพิธีมหามงคลเฉลิมพระชนมพรรษา6รอบ28กรกฎาคม2567 #เดินวิ่งปั่นธงตราสัญลักษณ์ฯ #กระทรวงมหาดไทย

ที่มา : https://www.thaigov.go.th/news/contents/details/84152