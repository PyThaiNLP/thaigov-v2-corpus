รัฐบาลไทย-ข่าวทำเนียบรัฐบาล-“นครปฐม..ปฐมนครแห่งความจงรักภักดี” “ครู ก” จ.นครปฐม ให้ความรู้ประวัติศาสตร์ชาติไทยประจำท้องถิ่นแก่นักเรียน กิจกรรมเฉลิมฉลองธงตราสัญลักษณ์เฉลิมพระเกียรติ พระบาทสมเด็จพระเจ้าอยู่หัว


วันเสาร์ที่ 8 มิถุนายน 2567
08/06/2567
พิมพ์
“นครปฐม..ปฐมนครแห่งความจงรักภักดี” “ครู ก” จ.นครปฐม ให้ความรู้ประวัติศาสตร์ชาติไทยประจำท้องถิ่นแก่นักเรียน กิจกรรมเฉลิมฉลองธงตราสัญลักษณ์เฉลิมพระเกียรติ พระบาทสมเด็จพระเจ้าอยู่หัว
“ครู ก” จ.นครปฐม ให้ความรู้ประวัติศาสตร์ชาติไทยประจำท้องถิ่นให้แก่นักเรียน ในกิจกรรมเฉลิมฉลองธงตราสัญลักษณ์เฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567
“นครปฐม…ปฐมนครแห่งความจงรักภักดี”  “ครู ก” จ.นครปฐม ให้ความรู้ประวัติศาสตร์ชาติไทยประจำท้องถิ่นให้แก่นักเรียน ในกิจกรรมเฉลิมฉลองธงตราสัญลักษณ์เฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567
วันนี้ (8 มิ.ย. 67) นายสุรศักดิ์ เจริญศิริโชติ ผู้ว่าราชการจังหวัดนครปฐม เปิดเผยว่า จังหวัดนครปฐม ได้ดำเนินการเชิญ “ครู ก” ของจังหวัดนครปฐม มาบรรยายเกี่ยวกับความรู้ประวัติศาสตร์ชาติไทยและท้องถิ่นของจังหวัดนครปฐม ให้แก่นักเรียนในโรงเรียนต่าง ๆ ของจังหวัดนครปฐมจำนวน 467 คนโดยเน้นไปที่การสร้างความรู้ ความเข้าใจในความเสียสละบรรพบุรุษชาติไทย รวมไปถึงการสร้างความรักความสามัคคี ความสำนึก และรำลึกในพระมหากรุณาธิคุณของสถาบันพระมหากษัตริย์ โดยมี นางชิดหทัย สุขสมกิจ (ครูวิทยฐานะ ครูชำนาญการพิเศษ) ครูโรงเรียนเทศบาลวัดห้วยพลู ให้เกียรติมาบรรยายถ่ายทอดความรู้ โดยใช้โอกาสในการจัดกิจกรรมเฉลิมฉลองธงตราสัญลักษณ์เฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ของจังหวัดนครปฐม ณ ศาลากองอำนวยการ องค์พระปฐมเจดีย์
.
นายสุรศักดิ์ เจริญศิริโชติ ผู้ว่าราชการจังหวัดนครปฐม กล่าวว่า หลังจากจังหวัดนครปฐม ได้รับมอบธงตราสัญลักษณ์เฉลิมพระเกียรติฯ จากจังหวัดราชบุรี ในกิจกรรมเดิน วิ่ง ปั่นธงตราสัญลักษณ์งานเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ทางจังหวัดนครปฐม ได้จัดกิจกรรมเฉลิมฉลองธงตราสัญลักษณ์ฯ ณ ศาลากองอำนวยการ องค์พระปฐมเจดีย์ รวมไปถึงการจัดนิทรรศการเฉลิมพระเกียรติพระบาทสมเด็จพระเจ้าอยู่หัว เกี่ยวกับพระราชประวัติและพระราชกรณียกิจ การฉายภาพยนตร์เฉลิมพระเกียรติเกี่ยวกับประวัติศาสตร์ชาติไทย และสารคดีเฉลิมพระเกียรติ ตลอดจนมีการแสดงทางวัฒนธรรม การแสดงพื้นบ้านศิลปวัฒนธรรมท้องถิ่น รำบวงสรวงองค์พระปฐมเจดีย์ การแสดงบาสโลป การแสดงชุดมรดกไทยเทิดไท้องค์ราชัน โดยโรงเรียนเทศบาล 2 วัดเสนหา (สมัครพลผดุง) รวมไปถึงกิจกรรมจิตอาสาบำเพ็ญสาธารณประโยชน์และบำเพ็ญสาธารณกุศล บริเวณโดยรอบองค์พระปฐมเจดีย์
“สำหรับการจัดกิจกรรมเฉลิมฉลองธงตราสัญลักษณ์เฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ของจังหวัดนครปฐม ได้เรียนเชิญ “ครู ก” นางชิดหทัย สุขสมกิจ (ครูวิทยฐานะ ครูชำนาญการพิเศษ) ครูโรงเรียนเทศบาลวัดห้วยพลู ผู้ผ่านการฝึกอบรมโครงการศึกษาอบรมวิทยากรเพื่อทำหน้าที่ผู้ถ่ายทอดความรู้เกี่ยวกับประวัติศาสตร์ชาติไทยประจำท้องถิ่น มาบรรยายและถ่ายทอดความรู้เกี่ยวกับประวัติศาสตร์ชาติไทยประจำท้องถิ่น แก่นักเรียนในโรงเรียนต่าง ๆ ของจังหวัดนครปฐม รวมไปถึงพี่น้องประชาชนทั่วไปที่มีความประสงค์เข้ารับการฟัง การถ่ายทอดความรู้เกี่ยวกับประวัติศาสตร์ชาติไทยประจำท้องถิ่น ซึ่งเป็นการบรรยายให้ความรู้ทางวิชาการ การแลกเปลี่ยนเรียนรู้และแสดงความคิดเห็น โดยนักเรียนส่วนใหญ่ ให้ความสนใจ แลกเปลี่ยนความคิดเห็น และตั้งใจรับฟังเป็นจำนวนมาก” นายสุรศักดิ์ฯ กล่าว
.
นายสุรศักดิ์ เจริญศิริโชติ ผู้ว่าราชการจังหวัดนครปฐม กล่าวเพิ่มเติมว่า หลังจากที่ตนได้รับฟังการบรรยายของครู ก ร่วมกับลูก ๆ หลาน ๆ นักเรียนในจังหวัดนครปฐม ทำให้ตนมีความรู้ ความเข้าใจ และรับรู้เรื่องราวประวัติศาสตร์ชาติไทย ประวัติศาสตร์ท้องถิ่นมากขึ้น โดยตนเชื่อว่า น้อง ๆ ลูก ๆ หลาน ๆ นักเรียนทุกคนจะได้ร่วมกันภาคภูมิใจ และให้ความสำคัญปกป้องสถาบันพระมหากษัตริย์ สำนึกในพระมหากรุณาธิคุณต่อสถาบันพระมหากษัตริย์ เสริมสร้างความสามัคคีให้เกิดขึ้นในชุมชนท้องถิ่น อันจะนำมาซึ่งความสงบสุขและความมั่งคั่งของประเทศ ตลอดจนได้เข้าถึงหลักการทรงงาน พระราชกรณียกิจ หลักปรัชญาของเศรษฐกิจพอเพียงไปสู่การดำเนินชีวิตประจำวัน ด้วยการปฏิบัติบูชาเพื่อเฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567 ที่คนมหาดไทยได้ร่วมกับทุกภาคีเครือข่ายตั้งใจทำให้เป็นปีแห่งการเฉลิมพระเกียรติ ด้วยความจงรักภักดี ทำให้คนไทยรักในผืนแผ่นดินไทย ทำให้คนไทยซาบซึ้งถึงความเสียสละของบรรพบุรุษ และจะส่งผลให้คนมีความกตัญญูต่อบรรพบุรุษไทย อันจะส่งผลให้ "ประเทศชาติมั่นคง ประชาชนมีความสุข"”
#พระราชพิธีมหามงคลเฉลิมพระชนมพรรษา6รอบ28กรกฎาคม2567 #เดินวิ่งปั่นธงตราสัญลักษณ์ฯ #กระทรวงมหาดไทย

ที่มา : https://www.thaigov.go.th/news/contents/details/84153