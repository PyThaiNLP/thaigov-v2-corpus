รัฐบาลไทย-ข่าวทำเนียบรัฐบาล-ผู้ว่าฯ ร้อยเอ็ด นำพสกนิกรชาวร้อยเอ็ดร่วมรับมอบธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567


วันเสาร์ที่ 8 มิถุนายน 2567
08/06/2567
พิมพ์
ผู้ว่าฯ ร้อยเอ็ด นำพสกนิกรชาวร้อยเอ็ดร่วมรับมอบธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567
ผู้ว่าฯ ร้อยเอ็ด นำพสกนิกรชาวจังหวัดร้อยเอ็ดร่วมรับมอบธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 จากจังหวัดกาฬสินธุ์พร้อมเชิญชวนพี่น้องประชาชนร่วมกิจกรรมฯ
ผู้ว่าฯ ร้อยเอ็ด นำพสกนิกรชาวจังหวัดร้อยเอ็ดร่วมรับมอบธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 จากจังหวัดกาฬสินธุ์ พร้อมเชิญชวนพี่น้องประชาชนร่วมกิจกรรมฯ เดิน วิ่ง ปั่น เพื่อถวายความจงรักภักดี และน้อมสำนึกในพระมหากรุณาธิคุณของพระบาทสมเด็จพระเจ้าอยู่หัว
วันนี้ (8 มิ.ย. 67) นายทรงพล ใจกริ่ม ผู้ว่าราชการจังหวัดร้อยเอ็ด เปิดเผยว่า วันนี้จังหวัดร้อยเอ็ด ได้ทำพิธีรับมอบมอบธงตราสัญลักษณ์งานเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 จากจังหวัดกาฬสินธุ์ โดยตนได้ประกอบพิธีรับมอบจากนายสนั่น พงษ์อักษร ผู้ว่าราชการจังหวัดกาฬสินธุ์ ณ โรงเรียนแซงแหลมดินแดงโนนสวรรค์ ตำบลแสงชาติ อำเภอจังหาร จังหวัดร้อยเอ็ด โดยมีรองผู้ว่าราชการจังหวัดร้อยเอ็ด หัวหน้าส่วนราชการ หัวหน้าหน่วยงานรัฐวิสาหกิจ นายอำเภอ คณะผู้บริหารองค์กรปกครองส่วนท้องถิ่น คณะครูและนักเรียนจากสถานศึกษาในพื้นที่ และประชาชน เข้าร่วมกิจกรรมเป็นจำนวนมาก
.
นายทรงพล ใจกริ่ม ผู้ว่าราชการจังหวัดร้อยเอ็ด กล่าวอีกว่า จังหวัดร้อยเอ็ด รับมอบธงตราสัญลักษณ์ฯ เป็นจังหวัดที่ 5 ในสายที่ 4 ต่อจากจังหวัดนครพนม สกลนคร มุกดาหาร และจังหวัดกาฬสินธุ์ ซึ่งตนพร้อมด้วยคณะหัวหน้าส่วนราชการทั้งระดับจังหวัดและอำเภอ ได้นำขบวนเดิน วิ่ง ปั่น เชิญธงตราสัญลักษณ์ฯ จำนวน 72 ธง จากนั้นขบวนเดิน วิ่ง ปั่น เคลื่อนไปตามเส้นทาง ทางหลวงหมายเลข 214 ไปยังบริเวณลานหอโหวดชมเมือง อำเภอเมืองร้อยเอ็ด จังหวัดร้อยเอ็ด
.
“โดยจังหวัดร้อยเอ็ดจะมีการจัดกิจกรรมเฉลิมฉลองธงตราสัญลักษณ์ฯ ในวันพรุ่งนี้ (9 มิ.ย. 67) และจะทำการส่งมอบธงตราสัญลักษณ์ฯ ให้จังหวัดมหาสารคามในวันที่ 10 มิ.ย. 67 โดยในวันนี้จะมีการแสดงศิลปวัฒนธรรมพื้นบ้าน การแสดงภาพยนตร์/สารคดีเฉลิมพระเกียรติประวัติศาสตร์ชาติไทย นิทรรศการเฉลิมพระเกียรติพระบาทสมเด็จพระเจ้าอยู่หัวให้พี่น้องประชาชนและนักท่องเที่ยวได้รับชม” นายทรงพลฯ กล่าว
.
“ขอเชิญชวนพี่น้องประชาชน เข้าร่วมกิจกรรมเดิน วิ่ง ปั่น ธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคล เฉลิมพระชนมพรรษา 6 รอบ 28 กรกฎาคม 2567 เพื่อแสดงให้เห็นถึงพลังแห่งความสามัคคีของเราทุกคน และแสดงถึงความรักของคนไทยที่มีแด่พระบาทสมเด็จพระเจ้าอยู่หัว ด้วยการปฏิบัติบูชา ลุกขึ้นมา เดิน วิ่ง ปั่น ออกกำลังกาย เจริญรอยตามเบื้องพระยุคลบาทที่ทรงเป็นต้นแบบของการดูแลรักษาสุขภาพให้แข็งแรง ทั้งนี้ สำหรับหน่วยงาน องค์กร หรือ พี่น้องประชาชนที่มีความปรารถนาตั้งใจอยากจะสนับสนุนอาหาร อาหารว่าง หรือ น้ำดื่ม สำหรับการจัดกิจกรรมของแต่ละจังหวัด สามารถแจ้งความประสงค์ได้ที่ ที่ทำการปกครองจังหวัด หรือ สำนักงานจังหวัด ซึ่งตั้งอยู่ที่อาคารศาลากลางจังหวัด หรือ แจ้งที่ที่ทำการปกครองอำเภอ ณ ที่ว่าการอำเภอทั่วประเทศ หรือ สอบถามรายละเอียดเพิ่มเติมได้ที่สายด่วนศูนย์ดำรงธรรม 1567 โทรฟรีตลอด 24 ชั่วโมง” นายทรงพลฯ กล่าวในช่วงท้าย
.
#พระราชพิธีมหามงคลเฉลิมพระชนมพรรษา6รอบ28กรกฎาคม2567 #เดินวิ่งปั่นธงตราสัญลักษณ์ฯ #กระทรวงมหาดไทย

ที่มา : https://www.thaigov.go.th/news/contents/details/84167