รัฐบาลไทย-ข่าวทำเนียบรัฐบาล-ชุดปฏิบัติการพิเศษฝ่ายปกครองอำเภอแม่ทา บุกรวบ ผู้ต้องหายาเสพติด 2 ราย พร้อมยาบ้า รวมกว่า 120 เม็ด หลังพบมั่วสุมเสพยาบ้าสร้างความเดือดร้อนให้กับคนในพื้นที่ นายอำเภอย้ำ ! เดินหน้า


วันเสาร์ที่ 8 มิถุนายน 2567
08/06/2567
พิมพ์
ชุดปฏิบัติการพิเศษฝ่ายปกครองอำเภอแม่ทา บุกรวบ ผู้ต้องหายาเสพติด 2 ราย พร้อมยาบ้า รวมกว่า 120 เม็ด หลังพบมั่วสุมเสพยาบ้าสร้างความเดือดร้อนให้กับคนในพื้นที่ นายอำเภอย้ำ ! เดินหน้า
ชุดปฏิบัติการพิเศษฝ่ายปกครองอำเภอแม่ทา บุกรวบ ผู้ต้องหายาเสพติด 2 ราย พร้อมยาบ้า รวมกว่า 120 เม็ด หลังพบมั่วสุมเสพยาบ้าสร้างความเดือดร้อนให้กับคนในพื้นที่ ด้านนายอำเภอย้ำ ! เดินหน้าพุ่งเป้า Re X-Ray ในทุกพื้นที่อย่างต่อเนื่อง เพื่อความสงบสุข
ชุดปฏิบัติการพิเศษฝ่ายปกครองอำเภอแม่ทา บุกรวบ ผู้ต้องหายาเสพติด 2 ราย พร้อมยาบ้า รวมกว่า 120 เม็ด หลังพบมั่วสุมเสพยาบ้าสร้างความเดือดร้อนให้กับคนในพื้นที่ ด้านนายอำเภอย้ำ ! เดินหน้าพุ่งเป้า Re X-Ray ในทุกพื้นที่อย่างต่อเนื่อง เพื่อความสงบสุขของพี่น้องประชาชน
วันนี้ (8 มิ.ย. 67) นายประกอบ  ยอดยา นายอำเภอแม่ทา เปิดเผยว่า อำเภอแม่ทา จังหวัดลำพูน ได้ดำเนินการขับเคลื่อนตามนโยบายของกระทรวงมหาดไทยในการจัดระเบียบสังคม ปราบปรามผู้มีอิทธิพล และป้องกันแก้ไขปัญหายาเสพติด ซึ่งที่ผ่านมาได้บูรณาการทุกภาคส่วนดำเนินมาตรการเข้มงวดกวดขันเกี่ยวกับยาเสพติดและสิ่งผิดกฎหมายทุกชนิดอย่างจริงจังและต่อเนื่อง โดยตนได้สั่งการให้ นายธนภัทร สิริภัทรเวสสุวัณ ปลัดอำเภอหัวหน้าฝ่ายความมั่นคง สมาชิกกองร้อยอาสารักษาดินแดนอำเภอแม่ทาที่ 3 ร่วมกับ จนท.ตำรวจ สภ.แม่ทา บูรณาการทำงานร่วมกัน ลงพื้นตรวจสอบข้อเท็จจริง กรณีได้รับแจ้งจากสายลับว่ามีการมั่วสุมเสพยาเสพติด (ยาบ้า) ในบริเวณหมู่บ้าน ในตำบลทาปลาดุก อำเภอแม่ทา จังหวัดลำพูน
.
นายประกอบฯ กล่าวว่า เจ้าหน้าที่ฝ่ายปกครองอำเภอแม่ทา จังหวัดลำพูน ได้ลงพื้นตรวจสอบข้อเท็จจริง ในสถานที่ที่ได้รับแจ้งจากสายลับ พบ ผู้ต้องสงสัยกำลังเสพยาในเคหะสถาน จึงได้ทำการบุกค้นและควบคุมตัว ดังนี้ จับกุมนายประเวศ ( สงวนนามสกุล) อายุ 37 ปี อยู่บ้านเลขที่ 231/2 ม.14 ต.ทาปลาดุก อ.แม่ทา จ.ลำพูน พบของกลางยาเสพติดให้โทษประเภท 1 เมทแอมเฟตามีน (ยาบ้า) จำนวน 63 เม็ด และ จับกุม นายสุทัศน์ (สงวนนามสกุล) อายุ 37 ปี บ้านเลขที่ 14/1 ม.14 ต.ทาปลาดุก อ.แม่ทา จ.ลำพูน พบของกลางยาเสพติดให้โทษประเภท 1 เมทแอมเฟตามีน (ยาบ้า) จำนวน 58 เม็ด เจ้าหน้าที่จึงได้นำตัวผู้ต้องหาส่งพนักงานสอบสวน สภ.แม่ทา ดำเนินการตามขั้นตอนทางกฎหมายต่อไป
.
นายประกอบ  ยอดยา นายอำเภอแม่ทา กล่าวช่วงท้ายว่า ตนได้กำชับเจ้าหน้าที่ที่เกี่ยวข้อง เดินหน้าพุ่งเป้า Re X-Ray ในทุกพื้นที่อย่างต่อเนื่อง เพื่อกวาดล้างสิ่งผิดกฎหมาย อันจะทำให้สังคมมีความสงบเรียบร้อย เกิดสวัสดิภาพ พี่น้องประชาชนมีความปลอดภัยในชีวิตและทรัพย์สิน ไม่ต้องหวาดระแวง หรือ เดือดร้อนรำคาญจากการกระทำผิดกฎหมายทุกรูปแบบ ซึ่งที่ผ่านมาอำเภอแม่ทา ได้บูรณาการทุกภาคส่วน “บำบัดทุกข์ บำรุงสุข” และรักษาความมั่นคงและความสงบเรียบร้อย เพื่อให้ทุกคนในสังคมได้ใช้ชีวิตอย่างมีความสุข อย่างไรก็ตามต้องขอให้พี่น้องประชาชนทุกท่านช่วยเป็นหูเป็นตา ระแวดระวังบ้านเมืองของเรา หากพบเห็นเบาะแสการกระทำความผิดทุกรูปแบบ สามารถแจ้งข้อมูล และร้องเรียนร้องทุกข์ได้ที่ศูนย์ดำรงธรรมจังหวัด ศูนย์ดำรงธรรมอำเภอ สายด่วน 1567 โทรฟรีตลอด 24 ชั่วโมง โดยข้อมูลส่วนบุคคลของผู้เเจ้งเบาะเเสจะถูกคุ้มครองและปกปิดเป็นความลับ ป้องกันไม่ให้พลเมืองดีต้องได้รับภัยจากการเเจ้งเบาะเเสดังกล่าว

ที่มา : https://www.thaigov.go.th/news/contents/details/84158