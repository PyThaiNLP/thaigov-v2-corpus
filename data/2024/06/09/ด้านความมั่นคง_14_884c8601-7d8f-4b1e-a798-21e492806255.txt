รัฐบาลไทย-ข่าวทำเนียบรัฐบาล-จังหวัดขอนแก่น เดินหน้าปราบปรามยาเสพติดอย่างจริงจังและต่อเนื่อง นำฝ่ายปกครองสนธิกำลังเจ้าหน้าที่ตำรวจ ร่วมปฏิบัติการ “ยุทธการพิทักษ์ขอนแก่น” และ “ปฏิบัติการไล่ล่า (เด็ดปีก) นักค้า


วันเสาร์ที่ 8 มิถุนายน 2567
08/06/2567
พิมพ์
จังหวัดขอนแก่น เดินหน้าปราบปรามยาเสพติดอย่างจริงจังและต่อเนื่อง นำฝ่ายปกครองสนธิกำลังเจ้าหน้าที่ตำรวจ ร่วมปฏิบัติการ “ยุทธการพิทักษ์ขอนแก่น” และ “ปฏิบัติการไล่ล่า (เด็ดปีก) นักค้า
จังหวัดขอนแก่น เดินหน้าปราบปรามยาเสพติดอย่างจริงจังและต่อเนื่อง นำฝ่ายปกครองสนธิกำลังเจ้าหน้าที่ตำรวจ ร่วมปฏิบัติการ “ยุทธการพิทักษ์ขอนแก่น” และ “ปฏิบัติการไล่ล่า (เด็ดปีก) นักค้าอีสานเหนือ 252” สามารถจับกุมผู้เสพ 49 คน ผู้ค้า 18 คน ผู้ต้องหาครอบครอง
จังหวัดขอนแก่น เดินหน้าปราบปรามยาเสพติดอย่างจริงจังและต่อเนื่อง นำฝ่ายปกครองสนธิกำลังเจ้าหน้าที่ตำรวจ ร่วมปฏิบัติการ “ยุทธการพิทักษ์ขอนแก่น” และ “ปฏิบัติการไล่ล่า (เด็ดปีก) นักค้าอีสานเหนือ 252” สามารถจับกุมผู้เสพ 49 คน ผู้ค้า 18 คน ผู้ต้องหาครอบครองปืนผิดกฎหมาย 2 คน พร้อมของกลางจำนวนมาก ผู้ว่าฯ เน้นย้ำทุกฝ่ายดำเนินคดีตามกฎหมายอย่างไม่มีข้อยกเว้น เร่งตัดวงจรยาเสพติดให้หมดสิ้นไปจากสังคมไทย
วันนี้ (8 มิ.ย.67) นายไกรสร กองฉลาด ผู้ว่าราชการจังหวัดขอนแก่น เปิดเผยว่า จังหวัดขอนแก่น ได้ดำเนินการขับเคลื่อนตามนโยบายของกระทรวงมหาดไทยในการจัดระเบียบสังคม ปราบปรามผู้มีอิทธิพล และการป้องกันแก้ไขปัญหายาเสพติด ซึ่งที่ผ่านมาจังหวัดขอนแก่นได้บูรณาการทุกภาคส่วนดำเนินมาตรการเข้มงวดกวดขันเกี่ยวกับยาเสพติดและสิ่งผิดกฎหมายทุกชนิดอย่างจริงจังและต่อเนื่อง โดยล่าสุดตนในฐานะผู้อำนวยการศูนย์อำนวยการป้องกันและปราบปรามยาเสพติดจังหวัดขอนแก่น พร้อมด้วย นายประจวบ รักแพทย์ ปลัดจังหวัดขอนแก่น สนธิกำลังกับ พล.ต.ต.อนุวัตร สุวรรณภูมิ ผู้บังคับการตำรวจภูธรจังหวัดขอนแก่น นายพงศ์ศิริ ชื่นบาน ผู้แทนสำนักงาน ปปส. ภาค 4 ร่วมปฏิบัติการเร่งรัดป้องกัน ปราบปราม และแก้ไขปัญหายาเสพติด ระยะเร่งด่วน ตามนโยบายรัฐบาลและตามที่สำนักงาน ป.ป.ส. กำหนดให้ จังหวัดขอนแก่น เป็นพื้นที่เป้าหมายดำเนินการใน 25 จังหวัดเร่งด่วน โดยปฏิบัติการภายใต้ “ยุทธการพิทักษ์ขอนแก่น” และ “ปฏิบัติการไล่ล่า (เด็ดปีก) นักค้าอีสานเหนือ 252”
-
นายไกรสร กองฉลาด ผู้ว่าราชการจังหวัดขอนแก่น กล่าวว่า การปฏิบัติการในครั้งนี้ เป็นการร่วมมือร่วมใจกันของจังหวัดขอนแก่น สถานีตำรวจภูธรจังหวัดขอนแก่น และสำนักงานคณะกรรมการป้องกันและปราบปรามยาเสพติด ในการร่วมปฏิบัติการพิเศษ “ยุทธการพิทักษ์ขอนแก่น” และ “ปฏิบัติการไล่ล่า (เด็ดปีก) นักค้าอีสานเหนือ 252 ซึ่งการปฏิบัติการในครั้งนี้ เริ่มต้นจากการปล่อยแถวกำลังพลปฏิบัติการปิดล้อมตรวจค้น จับกุมผู้กระทำผิดเกี่ยวกับยาเสพติด ตามแนวทางการปราบปรามนักค้ายาเสพติด และยึด อายัดทรัพย์สินคดียาเสพติด และดำเนินการกับกลุ่มเป้าหมายตามบัญชีรายชื่อผู้ค้ายาเสพติดจากการ Re X-ray ณ สถานีตำรวจภูธรหนองเรือ อำเภอหนองเรือ จังหวัดขอนแก่น หลังจากนั้นได้ปฏิบัติการต่อโดยทันที โดยการเข้าปิดล้อมตรวจค้นเป้าหมายยาเสพติดในพื้นที่ ณ บ้านกงกลาง ตำบลบ้านกง อำเภอหนองเรือ จังหวัดขอนแก่น ก่อนที่จะปิดท้ายด้วยการร่วมแถลงข่าวผลปฏิบัติการเร่งรัดการดำเนินงานป้องกัน ปราบปราม และแก้ไขปัญหายาเสพติด ระยะเร่งด่วน 3 เดือน ซึ่งเป็นปฏิบัติการปิดล้อมตรวจค้น จับกุมบุคคลตามหมายจับ และยึด อายัดทรัพย์สินผู้ค้ายาเสพติด พร้อมกันทั่วทั้งจังหวัดในพื้นที่ 26 อำเภอ 30 สภ. ในจังหวัดขอนแก่น
-
นายไกรสร กองฉลาด ผู้ว่าราชการจังหวัดขอนแก่น กล่าวถึงผลการปฏิบัติการดังกล่าวว่า มีเป้าหมายที่ดำเนินการแล้วทั้งสิ้น 84 เป้าหมาย จับกุมผู้เสพ 49 คน ผู้ค้า 18 คน และผู้ต้องหาครอบครองปืนผิดกฎหมาย 2 คน สามารถตรวจยึดของกลางยาเสพติดได้จำนวนมาก ประกอบด้วย ยาบ้า 2,618 เม็ด และ ไอซ์ 1.56 กรัม ปิดท้ายด้วยการ ยึด อายัดทรัพย์สิน ประกอบด้วย รถยนต์ รถจักรยานยนต์ อาวุธปืน และเครื่องกระสุนปืน รวมมูลค่าประมาณ 620,000 บาท ทั้งนี้ ในส่วนของผู้กระทำผิดได้นำตัวส่งพนักงานสอบสวนเพื่อดำเนินคดีต่อไป ผู้เสพ นำตัวส่งโรงพยาบาลเพื่อดำเนินการคัดกรองและบำบัดรักษา และนำเข้าสู่ศูนย์พักคอยผู้ผ่านการบำบัดยาเสพติด (CI) ณ กองร้อย อส. ของทุกอำเภอ ก่อนที่จะส่งตัวกลับสู่ชุมชนและครอบครัว ซึ่งจังหวัดขอนแก่นจะได้รายงานผลการดำเนินงานเพื่อโปรดทราบเป็นระยะอย่างต่อเนื่องจนกว่าปฎิบัติการจะเสร็จสิ้น
-
นายไกรสร กองฉลาด ผู้ว่าราชการจังหวัดขอนแก่น กล่าวในช่วงท้ายว่า จังหวัดขอนแก่นได้บูรณาการทุกภาคส่วนดำเนินการขับเคลื่อนตามนโยบายของกระทรวงมหาดไทยที่มุ่งมั่นในการจัดระเบียบสังคม ปราบปรามผู้มีอิทธิพล การป้องกันแก้ไขปัญหายาเสพติด รวมถึงสิ่งผิดกฎหมายทุกชนิดอย่างต่อเนื่อง และขอกำชับให้ให้เจ้าหน้าที่ฝ่ายปกครองหรือหน่วยงานอื่นๆที่เกี่ยวข้อง เร่งยกระดับความเข้มข้นในการลาดตระเวนเสาะหาสิ่งผิดกฎหมายอย่างต่อเนื่อง เพื่อให้พี่น้องประชาชนได้ใช้ชีวิตอย่างเป็นปกติสุข มีชุมชนที่น่าอยู่ มีสังคมที่มีความสุข บ้านเมืองมีความมั่นคงสงบเรียบร้อย ประชาชนได้รับความปลอดภัยในชีวิตและทรัพย์สิน ปลอดจากสิ่งผิดกฎหมายทุกชนิด จึงขอให้ทุกภาคส่วนร่วมกันป้องกันและแก้ไขอย่างต่อเนื่องต่อไป ทั้งนี้ หากพี่น้องประชาชนพบเบาะแสการกระทำผิด สามารถแจ้งข้อมูล หรือ ร้องเรียน ร้องทุกข์ได้ที่ศูนย์ดำรงธรรมจังหวัด ศูนย์ดำรงธรรมอำเภอ สายด่วน 1567 ฟรี ตลอด 24 ชั่วโมง
-
#กระทรวงมหาดไทย #บำบัดทุกข์บำรุงสุข

ที่มา : https://www.thaigov.go.th/news/contents/details/84163