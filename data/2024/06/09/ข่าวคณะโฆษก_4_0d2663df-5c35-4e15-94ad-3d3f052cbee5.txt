รัฐบาลไทย-ข่าวทำเนียบรัฐบาล-“คารม” เผยผลแจ้งความออนไลน์ เดือน พ.ค 67 มูลค่าความเสียหายกว่า 3 พันล้านบาท เฉลี่ยวันละ 100 กว่าล้านบาท หลอกลวงซื้อขายสินค้ามูลค่าความเสียหายสูงสุด ย้ำเตือน ปชช. ระมัดระวัง


วันอาทิตย์ที่ 9 มิถุนายน 2567
09/06/2567
พิมพ์
“คารม” เผยผลแจ้งความออนไลน์ เดือน พ.ค 67 มูลค่าความเสียหายกว่า 3 พันล้านบาท เฉลี่ยวันละ 100 กว่าล้านบาท หลอกลวงซื้อขายสินค้ามูลค่าความเสียหายสูงสุด ย้ำเตือน ปชช. ระมัดระวัง
“คารม” เผยผลแจ้งความออนไลน์ เดือน พ.ค 67 มูลค่าความเสียหายกว่า 3 พันล้านบาท เฉลี่ยวันละ 100 กว่าล้านบาท หลอกลวงซื้อขายสินค้ามูลค่าความเสียหายสูงสุด ย้ำเตือน ปชช. ระมัดระวัง
วันที่ 9 มิถุนายน 2567 นายคารม พลพรกลาง รองโฆษกประจำสำนักนายกรัฐมนตรี เปิดเผย ผลการแจ้งความออนไลน์ผ่าน https://www.thaipoliceonline.com ตั้งแต่ 1 – 31 พฤษภาคม 2567 รวม 35,562 เรื่อง มูลค่าความเสียหายรวม 3,479,743,939 บาท เฉลี่ย 112,249,804 บาทต่อวัน ผลการอายัดบัญชี จำนวน 40,186 บัญชี ยอดขออายัด จำนวน 3,614,849,808 บาท ยอดอายัดได้ จำนวน 385,064,258 บาท
สำหรับประเภทคดีออนไลน์ที่มีการแจ้งความมากที่สุด 5 อันดับแรก ดังนี้ 1. หลอกลวงซื้อขายสินค้าหรือบริการ (ไม่เป็นขบวนการ) มูลค่าความเสียหาย 166,937,072 บาท 2. หลอกให้โอนเงินเพื่อทำงานหารายได้พิเศษ มูลค่าความเสียหาย 596,137,348 บาท  3.หลอกให้กู้เงิน มูลค่าความเสียหาย 142,591,527 บาท      4.หลอกให้ลงทุนผ่านระบบคอมพิวเตอร์ มูลค่าความเสียหาย 1,315,603,145 บาท และ 5. หลอกให้โอนเงินเพื่อรับรางวัลหรือวัตถุประสงค์อื่น มูลค่าความเสียหาย 235,266,277 บาท
“จากรายงานข้อมูลดังข้างต้น ยังมีประชาชนหลงกลตกเป็นเหยื่อมิจฉาชีพ ขอประชาชนระมัดระวังอย่าหลงเชื่อมิจฉาชีพ ที่เชิญชวน ชักชวนโดยวิธีการต่างๆ  หากถูกหลอก สามารถแจ้งความออนไลน์ที่ https://www.thaipoliceonline.com หรือสอบถามที่เบอร์ 1441 หรือ 081-866-3000”นายคารม ย้ำ

ที่มา : https://www.thaigov.go.th/news/contents/details/84175