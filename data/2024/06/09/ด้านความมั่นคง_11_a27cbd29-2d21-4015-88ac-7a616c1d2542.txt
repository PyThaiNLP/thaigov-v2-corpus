รัฐบาลไทย-ข่าวทำเนียบรัฐบาล-จังหวัดชลบุรี จัดกิจกรรมเฉลิมฉลองธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 


วันเสาร์ที่ 8 มิถุนายน 2567
08/06/2567
พิมพ์
จังหวัดชลบุรี จัดกิจกรรมเฉลิมฉลองธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567
จังหวัดชลบุรี จัดกิจกรรมเฉลิมฉลองธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ด้านพ่อเมืองชลบุรี เชิญชวนพี่น้องประชาชน ร่วมเฉลิมฉลองธงตราสัญลักษณ์ฯ ในวันนี้
จังหวัดชลบุรี จัดกิจกรรมเฉลิมฉลองธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ด้านพ่อเมืองชลบุรี เชิญชวนพี่น้องประชาชน ร่วมเฉลิมฉลองธงตราสัญลักษณ์ฯ ในวันนี้ พร้อมต่อด้วยการ เดิน วิ่ง ปั่น ส่งต่อให้จังหวัดฉะเชิงเทราในวันพรุ่งนี้
วันนี้ (8 มิ.ย. 67) นายธวัชชัย ศรีทอง ผู้ว่าราชการจังหวัดชลบุรี เปิดเผยว่า จังหวัดชลบุรี ได้ดำเนินการจัดงานพิธีเฉลิมฉลองธงตราสัญลักษณ์งานเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ในกิจกรรมเดิน วิ่ง ปั่น ธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 จังหวัดชลบุรี โดยมี น.ส.ประภัสรา ศรีทอง นายกเหล่ากาชาดจังหวัดชลบุรี ผู้พิพากษา ทหาร ตำรวจ รองผู้ว่าราชการจังหวัดชลบุรี หัวหน้าส่วนราชการ ประชาชนและนักเรียนนักศึกษาร่วมกิจกรรมเป็นจำนวนมาก ณ บริเวณสนามหน้าศาลากลางจังหวัดชลบุรี
.
นายธวัชชัย ศรีทอง ผู้ว่าราชการจังหวัดชลบุรี กล่าวว่า พิธีเฉลิมฉลองธงตราสัญลักษณ์งานเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ของจังหวัดชลบุรี นั้นประกอบไปด้วย นิทรรศการเฉลิมพระเกียรติพระบาทสมเด็จพระเจ้าอยู่หัว การแสดงชุดระบำกฤดาภินิหาร, การแสดงชุดเซิ้งตังหวาย, การแสดงรำถวายพระพร การบรรเลงดนตรีไทย และรับชมภาพยนตร์เฉลิมพระเกียรติเกี่ยวกับประวัติศาสตร์ชาติไทย โดยจังหวัดชลบุรี ได้ขอความอนุเคราะห์จากภาคีเครือข่าย ในการจัดให้มีซุ้มอาหาร เครื่องดื่มและหน่วยแพทย์เคลื่อนที่ ให้บริการประชาชนที่ร่วมกิจกรรมในครั้งนี้ด้วย
.
นายธวัชชัย ศรีทอง ผู้ว่าราชการจังหวัดชลบุรี กล่าวต่ออีกว่า การจัดกิจกรรมฯ ในครั้งนี้ เนื่องด้วยโอกาสมหามงคลสมัยพิเศษนี้ รัฐบาลได้ดำเนินการจัดงานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 และได้ขอพระราชทานพระบรมราชานุญาตและพระบรมราชวินิจฉัยกำหนดตราสัญลักษณ์งานเฉลิมพระเกียรติฯ โดยทรงพระกรุณาโปรดเกล้าโปรดกระหม่อมพระราชทานพระบรมราชานุญาตแล้ว และกระทรวงมหาดไทย ได้จัดโครงการเดิน วิ่ง ปั่น ธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษ 6 รอบ 28 กรกฎาคม 2567 โดยให้ทุกจังหวัดร่วมกันจัดกิจกรรมฯ ในห้วงเดือนมิถุนายนถึงเดือนกรกฎาคม 2567
“สำหรับจังหวัดชลบุรี มีกำหนดจัดกิจกรรมฯ ระหว่างวันที่ 7 - 9 มิถุนายน 2567 โดยรับมอบธงตราสัญลักษณ์ฯ จากจังหวัดระยอง ในวันที่ 7 มิถุนายน 2567 และส่งมอบธงตราสัญลักษณ์ฯ ต่อให้กับจังหวัดฉะเชิงเทรา ในวันที่ 9 มิถุนายน 2567 เพื่อเป็นการร่วมเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ร่วมแสดงความจงรักภักดีและสำนึกในพระมหากรุณาธิคุณที่ทรงบำเพ็ญพระราชกรณียกิจด้วยพระวิริยอุตสาหะในการสืบสาน รักษา และต่อยอด ศาสตร์พระราชาแห่งสมเด็จพระบรมชนกนาถให้แก่อาณาประชาราษฎร์อย่างยั่งยืนต่อไป” นายธวัชชัยฯ กล่าว
.
นายธวัชชัย ศรีทอง ผู้ว่าราชการจังหวัดชลบุรี กล่าวในตอนท้ายว่า ขอเชิญชวนพี่น้องประชาชนชาวจังหวัดชลบุรีทุกท่าน ได้ร่วมแรงรวมใจเข้าร่วมกิจกรรม เดิน วิ่ง ปั่น ธงตราสัญลักษณ์ฯ ที่จะจัดขึ้น โดยสามารถเข้าร่วมได้หลายรูปแบบ ไม่ว่าจะเดิน วิ่ง ปั่น หรือร่วมแจกจ่ายน้ำ หรือกิจกรรมจิตอาสาอื่น ๆ เพื่อแสดงให้เห็นถึงพลังแห่งความสามัคคีของเราทุกคน และแสดงถึงความรักของคนไทยที่มีแด่พระบาทสมเด็จพระเจ้าอยู่หัว ด้วยการปฏิบัติบูชา ลุกขึ้นมา เดิน วิ่ง ปั่น ออกกำลังกาย เจริญรอยตามเบื้องพระยุคลบาทที่ทรงเป็นต้นแบบของการดูแลรักษาสุขภาพให้แข็งแรง โดยสามารถสอบถามรายละเอียดการเข้าร่วมกิจกรรม เพิ่มเติมได้ที่ที่ทำการปกครองจังหวัด หรือสำนักงานจังหวัด ซึ่งตั้งอยู่ที่อาคารศาลากลางจังหวัด หรือที่ทำการปกครองอำเภอ ณ ที่ว่าการอำเภอทั่วประเทศ หรือสายด่วนศูนย์ดำรงธรรม 1567 โทรฟรีตลอด 24 ชั่วโมง

ที่มา : https://www.thaigov.go.th/news/contents/details/84160