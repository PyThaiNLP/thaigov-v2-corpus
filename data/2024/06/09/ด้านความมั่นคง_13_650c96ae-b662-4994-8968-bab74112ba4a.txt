รัฐบาลไทย-ข่าวทำเนียบรัฐบาล-ผู้ว่าฯ เมืองสุรินทร์ เป็นประธานฝั่งไทย เปิดกิจกรรม ปั่นเพื่อมิตรภาพสองแผ่นดิน (Friendship Bike 2024 Season 2) ปล่อยตัวนักกีฬาจากจุด Start มุ่งหน้าสู่จังหวัดอุดรมีชัย ประเทศกัมพูชา


วันเสาร์ที่ 8 มิถุนายน 2567
08/06/2567
พิมพ์
ผู้ว่าฯ เมืองสุรินทร์ เป็นประธานฝั่งไทย เปิดกิจกรรม ปั่นเพื่อมิตรภาพสองแผ่นดิน (Friendship Bike 2024 Season 2) ปล่อยตัวนักกีฬาจากจุด Start มุ่งหน้าสู่จังหวัดอุดรมีชัย ประเทศกัมพูชา
ผู้ว่าฯ เมืองสุรินทร์ เป็นประธานฝั่งไทย เปิดกิจกรรม ปั่นเพื่อมิตรภาพสองแผ่นดิน (Friendship Bike 2024 Season 2) ปล่อยตัวนักกีฬาจากจุด Start มุ่งหน้าสู่จังหวัดอุดรมีชัย ประเทศกัมพูชา สิ้นสุดที่อำเภอภูสิงห์ จังหวัดศรีสะเกษ รวมระยะทางกว่า 149 กม.
ผู้ว่าฯ เมืองสุรินทร์ เป็นประธานฝั่งไทย เปิดกิจกรรม ปั่นเพื่อมิตรภาพสองแผ่นดิน (Friendship Bike 2024 Season 2) ปล่อยตัวนักกีฬาจากจุด Start มุ่งหน้าสู่จังหวัดอุดรมีชัย ประเทศกัมพูชา สิ้นสุดที่อำเภอภูสิงห์ จังหวัดศรีสะเกษ รวมระยะทางกว่า 149 กม. มุ่งยกระดับความสัมพันธ์สองประเทศ พร้อมกระชับความร่วมมือให้ใกล้ชิดกันมากขึ้น
วันนี้ (8 มิ.ย. 67) เวลา 06.30 น. นายพิจิตร บุญทัน ผู้ว่าราชการจังหวัดสุรินทร์ เป็นประธาน (ฝ่ายราชอาณาจักรไทย) เปิดกิจกรรม "ปั่นเพื่อมิตรภาพสองแผ่นดิน (Friendship Bike 2024 Season 2)" ณ จุดผ่านแดนถาวรช่องจอม อำเภอกาบเชิง จังหวัดสุรินทร์ และได้รับเกียรติจากรองผู้ว่าราชการจังหวัดอุดรมีชัย เป็นประธาน (ฝ่ายราชอาณาจักรกัมพูชา) โดยมีนักปั่นจักรยานจากทั่วประเทศเข้าร่วมกิจกรรมจำนวน 1,000 คน ซึ่งกิจกรรมในครั้งนี้มีเส้นทางเริ่มต้น จาก จุดผ่านแดนถาวรช่องจอม อำเภอกาบเชิง จังหวัดสุรินทร์ ปั่นข้ามแดนไปอำเภอกรุงสำโรง อำเภออัลลองเวง จังหวัดอุดรมีชัย ราชอาณาจักรกัมพูชา และกลับสู่ประเทศไทย ณ จุดผ่านแดนถาวรช่องสะงำ อำเภอภูสิงห์ จังหวัดศรีสะเกษ
.
นายพิจิตร บุญทัน ผู้ว่าราชการจังหวัดสุรินทร์ เปิดเผยว่า กองทุนพัฒนาการกีฬาแห่งชาติ (NSDF) การกีฬาแห่งประเทศไทย (กกท.) ผนึกกำลังกับ “กองกำลังสุรนารี” จัดงานใหญ่ “โครงการปั่นเพื่อมิตรภาพสองแผ่นดิน” (Friendships Bike 2024 Thailand-Cambodia) เพื่อมุ่งหวังบูรณาการความร่วมมือกับทุภภาคส่วนในจังหวัด ขับเคลื่อนและผลักดันไปสู่งานระดับประเทศและนานาชาติ รวมทั้งส่งเสริมการท่องเที่ยว และเป็นอีเว้นต์ประจำปี เพื่อกระตุ้นเศรษฐกิจ อันจะส่งผลดีต่อประชาชน ชุมชน จังหวัดและประเทศ ซึ่งกองทุนพัฒนาการกีฬาแห่งชาติ (NSDF) การกีฬาแห่งประเทศไทย (กกท.) มีพันธกิจในการส่งเสริม สนับสนุน การพัฒนากีฬาของชาติสู่ความเป็นเลิศและอาชีพ ส่งเสริมนักกีฬาให้ประสบความสำเร็จในระดับชาติและนานาชาติ ทั้งการจัดเตรียมนักกีฬา, บุคลากรกีฬา และสมาคมกีฬา ตลอดจนดูแลสวัสดิการนักกีฬา และสนับสนุนการดำเนินกิจกรรมกีฬา ทั้งในระดับชาติและนานาชาติ การพัฒนาในด้านต่าง ๆ ทั้งการเตรียมนักกีฬา, การฝึกซ้อม, การจัดสรรเงินรางวัล, การช่วยเหลือด้านสวัสดิการแก่นักกีฬาในด้านต่าง ๆ รวมถึงสร้างเสริมการตื่นตัวและการมีส่วนร่วมของการเล่นกีฬาและการออกกำลังกายของประชาชนไทย
.
นายพิจิตร บุญทัน ผู้ว่าราชการจังหวัดสุรินทร์ กล่าวว่า “โครงการปั่นเพื่อมิตรภาพสองแผ่นดิน” (Friendships Bike 2024 Thailand-Cambodia) ที่เกิดขึ้นในวันนี้จะช่วยเสริมสร้างภาพลักษณ์ที่ดีให้กับกองทุนพัฒนาการกีฬาแห่งชาติ การกีฬาแห่งประเทศไทย ในฐานะองค์กรที่มีบทบาทและภารกิจในการสนับสนุน ส่งเสริม การพัฒนากีฬาของประเทศไทย รวมถึงสร้างแรงบันดาลใจให้กับประชาชน มีความสนใจและเล่นกีฬามากขึ้น และเสริมการตื่นตัวและการมีส่วนร่วมของการเล่นกีฬาและการออกกำลังกายของประชาชนไทย สำหรับกิจกรรม “โครงการปั่นเพื่อมิตรภาพสองแผ่นดิน” (Friendships Bike 2024 Thailand-Cambodia) เป็นความร่วมมือกันระหว่าง กองกำลังสุรนารี และ กองทุนพัฒนาการกีฬาแห่งชาติ การกีฬาแห่งประเทศไทย เตรียมจัดขึ้นในวันที่ 8 มิถุนายน 2567 โดยมุ่งเน้นบูรณาการความร่วมมือกับทุกภาคส่วนในจังหวัด เพื่อขับเคลื่อนและผลักดันไปสู่งานระดับประเทศและนานาชาติ ที่สามารถส่งเสริมการท่องเที่ยว และในด้านความร่วมมืออื่น ๆ
“กิจกรรม “โครงการปั่นเพื่อมิตรภาพสองแผ่นดิน” (Friendships Bike 2024 Thailand-Cambodia) ครั้งนี้จะมีจุดปล่อยตัวที่จุดผ่านแดนช่องจอม ตำบลด่าน อำเภอกาบเชิง จังหวัดสุรินทร์ เริ่มกิจกรรมตั้งแต่เวลา 05.00 น. เป็นต้นไป จากนั้นคณะนักกีฬาจะปั่นผ่านเส้นทางสายสำคัญๆ ไปจนถึงจุดผ่านแดนช่องสะงำ ตำบลไพรพัฒนา อำเภอภูสิงห์ จังหวัดศรีสะเกษ ก่อนจะไปเข้าเส้นชัยที่โอเสม็ด อำเภอสำโรง จังหวัดอุดรมีชัย ประเทศกัมพูชา รวมระยะทางการแข่งขันทั้งสิ้น 149 กิโลเมตร โดยคาดว่าจะมีนักปั่นเข้าร่วมประมาณ 1,000 คน นอกจากกิจกรรมการปั่นจักรยานแล้วของสองประเทศแล้ว ยังจะมีการมอบอุปกรณ์การเรียน อุปกรณ์กีฬาจักรยานให้กับโรงเรียนบ้านโจรก, โรงเรียนบ้านด่าน และโรงเรียนบ้านโพนทอง อีกด้วย” นายพิจิตร บุญทัน ผู้ว่าราชการจังหวัดสุรินทร์ กล่าว
.
นายพิจิตร บุญทัน ผู้ว่าราชการจังหวัดสุรินทร์ กล่าวทิ้งท้ายว่า ปัจจุบันความสัมพันธ์ระหว่างไทย-กัมพูชา นำโดยนายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง และสมเด็จมหาบวรธิบดี ฮุน มาแนต นายกรัฐมนตรีราชอาณาจักรกัมพูชา เป็นไปอย่างดีซึ่งมีการลงนามความร่วมมือและแลกเปลี่ยนบันทึกความเข้าใจ จำนวน 5 ฉบับ ได้แก่ 1) บันทึกความเข้าใจว่าด้วยความร่วมมือในการลดความเสี่ยงจากภัยพิบัติและการรับมือเหตุฉุกเฉินระหว่างไทยกับกัมพูชา ซึ่งผู้ลงนามฝ่ายไทยคือ นายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงมหาดไทย และฝ่ายกัมพูชา คือ H.E. General Kun Kim รัฐมนตรีอาวุโส และรองประธานคณะกรรมการบริหารจัดการภัยพิบัติแห่งชาติกัมพูชา (Senior Minister and First Vice-President of National Committee for Disaster Management of Cambodia) 2) บันทึกความเข้าใจว่าด้วยความร่วมมือทางวิชาการ วิทยาศาสตร์ และเทคโนโลยี ระหว่างกระทรวงการอุดมศึกษา วิทยาศาสตร์ วิจัยและนวัตกรรม (อว.) กับกระทรวงอุตสาหกรรม วิทยาศาสตร์ เทคโนโลยีและนวัตกรรม 3) บันทึกความเข้าใจว่าด้วยการผ่านแดนสินค้าระหว่างกรมศุลกากรแห่งราชอาณาจักรไทยและกรมศุลกากรและสรรพสามิตแห่งราชอาณาจักรกัมพูชา 4) บันทึกความเข้าใจระหว่าง ธนาคารเพื่อการส่งออกและนำเข้าแห่งประเทศไทยและหอการค้ากัมพูชา เพื่อส่งเสริมการค้าและการลงทุนระหว่างไทยและกัมพูชา 5) บันทึกความเข้าใจระหว่างสภาหอการค้าแห่งประเทศไทยและหอการค้ากัมพูชา (MoU between Board of Trade of Thailand and Cambodia Chamber of Commerce) ซึ่งการจัดกิจกรรมในครั้งนี้คาดว่าจะสามารถยกระดับความสัมพันธ์และความร่วมมือระหว่างทั้งสองประเทศได้เป็นอย่างดี ส่งเสริมความสัมพันธ์ระดับประชาชน เพื่อกระชับความร่วมมือให้ใกล้ชิดต่อไป

ที่มา : https://www.thaigov.go.th/news/contents/details/84162