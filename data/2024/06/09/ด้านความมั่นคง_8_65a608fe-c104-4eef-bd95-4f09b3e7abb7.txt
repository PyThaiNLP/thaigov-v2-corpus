รัฐบาลไทย-ข่าวทำเนียบรัฐบาล-ผู้ว่าฯ ลำปาง นำพสกนิกรชาวจังหวัดลำปาง ทุกหมู่เหล่า ร่วมรับมอบธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 


วันเสาร์ที่ 8 มิถุนายน 2567
08/06/2567
พิมพ์
ผู้ว่าฯ ลำปาง นำพสกนิกรชาวจังหวัดลำปาง ทุกหมู่เหล่า ร่วมรับมอบธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ
ผู้ว่าฯ ลำปาง นำพสกนิกรชาวจังหวัดลำปาง ทุกหมู่เหล่า ร่วมรับมอบธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 จากจังหวัดลำพูน พร้อมเชิญชวนพี่น้องประชาชนร่วมกิจกรรมฯ
ผู้ว่าฯ ลำปาง นำพสกนิกรชาวจังหวัดลำปาง ทุกหมู่เหล่า ร่วมรับมอบธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 จากจังหวัดลำพูน พร้อมเชิญชวนพี่น้องประชาชนร่วมกิจกรรมฯ เดิน วิ่ง ปั่น เพื่อถวายความจงรักภักดี และน้อมสำนึกในพระมหากรุณาธิคุณของพระบาทสมเด็จพระเจ้าอยู่หัว
วันนี้ (8 มิ.ย. 67) นายชัชวาลย์ ฉายะบุตร ผู้ว่าราชการจังหวัดลำปาง เปิดเผยว่า วันนี้จังหวัดลำปาง ได้ทำพิธีรับมอบมอบธงตราสัญลักษณ์งานเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 จากจังหวัดลำพูน โดยตนได้ประกอบพิธีรับมอบจากนายสันติธร ยิ้มละมัย ผู้ว่าราชการจังหวัดลำพูน ณ สถาบันคชบาลแห่งชาติ ในพระอุปถัมภ์ฯ อำเภอห้างฉัตร จังหวัดลำปาง โดยมีรองผู้ว่าราชการจังหวัดลำปาง หัวหน้าส่วนราชการ หัวหน้าหน่วยงานรัฐวิสาหกิจ นายอำเภอ คณะผู้บริหารองค์กรปกครองส่วนท้องถิ่น คณะครูจากสถานศึกษาในพื้นที่ และประชาชนชาวจังหวัดลำปาง เข้าร่วมกิจกรรมเป็นจำนวนมาก
.
นายชัชวาลย์ ฉายะบุตร ผู้ว่าราชการจังหวัดลำปาง กล่าวอีกว่า จังหวัดลำปาง รับมอบธงตราสัญลักษณ์ฯ เป็นจังหวัดที่ 4 ในสายที่ 1 ต่อจากจังหวัดแม่ฮ่องสอน เชียงใหม่ และลำพูน ตนพร้อมด้วยคณะหัวหน้าส่วนราชการทั้งระดับจังหวัดและออำเภอ ได้นำขบวนเดิน วิ่ง ปั่น เชิญธงตราสัญลักษณ์ฯ จำนวน 72 ธง จากนั้นขบวนเดิน วิ่ง ปั่น เคลื่อนไปตามเส้นทาง ทางหลวงหมายเลข 11 ไปยังสถาบันพัฒนาฝีมือแรงงาน 10 ลำปาง ก่อนเคลื่อนไปยังห้าแยกหอนาฬิกา อำเภอเมืองลำปาง เพื่อนำไปเก็บรักษา ณ มิวเซียมลำปาง
.
“โดยจังหวัดลำปางจัดกิจกรรมเฉลิมฉลองธงตราสัญลักษณ์ฯ โดยจะมีการแสดงศิลปวัฒนธรรมพื้นบ้านของนักเรียนและเยาวชน ชมภาพยนตร์/สารคดีเฉลิมพระเกียรติประวัติศาสตร์ชาติไทย นิทรรศการเฉลิมพระเกียรติพระบาทสมเด็จพระเจ้าอยู่หัว ภายในอาคารมิวเซียมลำปาง และให้พี่น้องประชาชนชาวลำปางได้รับชม และจะส่งมอบธงตราสัญลักษณ์ฯ ให้กับจังหวัดจังหวัดตาก ในวันที่ 10 มิถุนายน 2567 ณ องค์การบริหารส่วนตำบลวังจันทร์ อำเภอสามเงา จังหวัดตาก ต่อไป” นายชัชวาลฯ กล่าว
“ขอเชิญชวนพี่น้องประชาชน เข้าร่วมกิจกรรมเดิน วิ่ง ปั่น ธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคล เฉลิมพระชนมพรรษา 6 รอบ 28 กรกฎาคม 2567 เพื่อแสดงให้เห็นถึงพลังแห่งความสามัคคีของเราทุกคน และแสดงถึงความรักของคนไทยที่มีแด่พระบาทสมเด็จพระเจ้าอยู่หัว ด้วยการปฏิบัติบูชา ลุกขึ้นมา เดิน วิ่ง ปั่น ออกกำลังกาย เจริญรอยตามเบื้องพระยุคลบาทที่ทรงเป็นต้นแบบของการดูแลรักษาสุขภาพให้แข็งแรง ทั้งนี้ สำหรับหน่วยงาน องค์กร หรือ พี่น้องประชาชนที่มีความปรารถนาตั้งใจอยากจะสนับสนุนอาหาร อาหารว่าง หรือ น้ำดื่ม สำหรับการจัดกิจกรรมของแต่ละจังหวัด สามารถแจ้งความประสงค์ได้ที่ ที่ทำการปกครองจังหวัด หรือ สำนักงานจังหวัด ซึ่งตั้งอยู่ที่อาคารศาลากลางจังหวัด หรือ แจ้งที่ที่ทำการปกครองอำเภอ ณ ที่ว่าการอำเภอทั่วประเทศ หรือ สอบถามรายละเอียดเพิ่มเติมได้ที่สายด่วนศูนย์ดำรงธรรม 1567 โทรฟรีตลอด 24 ชั่วโมง” นายชัชวาลฯ กล่าวในช่วงท้าย
#พระราชพิธีมหามงคลเฉลิมพระชนมพรรษา6รอบ28กรกฎาคม2567 #เดินวิ่งปั่นธงตราสัญลักษณ์ฯ #กระทรวงมหาดไทย

ที่มา : https://www.thaigov.go.th/news/contents/details/84157