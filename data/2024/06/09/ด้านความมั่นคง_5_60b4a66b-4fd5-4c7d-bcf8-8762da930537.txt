รัฐบาลไทย-ข่าวทำเนียบรัฐบาล-กระทรวงมหาดไทย จัดกิจกรรมจิตอาสาทำความสะอาดและปรับปรุงภูมิทัศน์ โดยรอบกระทรวงมหาดไทย (Big Cleaning Day) เนื่องในโอกาสวันเฉลิมพระชนมพรรษาสมเด็จพระนางเจ้า ฯ พระบรมราชินี 3 มิถุนายน 


วันเสาร์ที่ 8 มิถุนายน 2567
08/06/2567
พิมพ์
กระทรวงมหาดไทย จัดกิจกรรมจิตอาสาทำความสะอาดและปรับปรุงภูมิทัศน์ โดยรอบกระทรวงมหาดไทย (Big Cleaning Day) เนื่องในโอกาสวันเฉลิมพระชนมพรรษาสมเด็จพระนางเจ้า ฯ พระบรมราชินี 3 มิถุนายน
กระทรวงมหาดไทย จัดกิจกรรมจิตอาสาทำความสะอาดและปรับปรุงภูมิทัศน์ โดยรอบกระทรวงมหาดไทย (Big Cleaning Day) เนื่องในโอกาสวันเฉลิมพระชนมพรรษาสมเด็จพระนางเจ้า ฯ พระบรมราชินี 3 มิถุนายน 2567
วันนี้ (8 มิ.ย. 67) เวลา 08.00 น. นายมานะ สิมมา ที่ปรึกษาด้านกฎหมาย สำนักงานปลัดกระทรวงมหาดไทย เป็นประธานกิจกรรมจิตอาสาทำความสะอาดและปรับปรุงภูมิทัศน์โดยรอบกระทรวงมหาดไทย เพื่อเป็นการร่วมแสดงความจงรักภักดีและสำนึกในพระมหากรุณาธิคุณ เนื่องในโอกาสวันเฉลิมพระชนมพรรษาสมเด็จพระนางเจ้าฯ พระบรมราชินี 3 มิถุนายน 2567 โดยมี นายศรัณย์ศักด์ ศรีเครือเนตร รองอธิบดีกรมการปกครอง ผู้อำนวยการสำนัก/กอง ข้าราชการ เจ้าหน้าที่ในสังกัดสำนักงานปลัดกระทรวงมหาดไทย กรมการปกครอง และจิตอาสา ร่วมกิจกรรม
โอกาสนี้ นายมานะ สิมมา ที่ปรึกษาด้านกฎหมาย สำนักงานปลัดกระทรวงมหาดไทย กล่าวถึงกิจกรรมในครั้งนี้ว่า สืบเนื่องจากคณะรัฐมนตรีมีมติให้ทุกส่วนราชการ หน่วยงาน องค์กรภาครัฐ ภาคเอกชน และประชาชน ร่วมกันทำความสะอาดอาคาร สถานที่ พื้นที่สาธารณะ รวมทั้งถนน คูคลอง เพื่อให้เกิดความสะอาด เป็นระเบียบเรียบร้อย มีความสวยงาม เนื่องในโอกาสวันเฉลิมพระชนมพรรษาสมเด็จพระนางเจ้าฯ พระบรมราชินี 3 มิถุนายน 2567 และเพื่อเฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา ครบ 6 รอบ 28 กรกฎาคม 2567 ที่จะเวียนมาบรรจบในโอกาสอันใกล้นี้ ซึ่งกระทรวงมหาดไทยได้แจ้งให้ทุกจังหวัดประชาสัมพันธ์เชิญชวนให้ส่วนราชการ ทั้งภูมิภาค ท้องถิ่น และภาคประชาชน ได้ร่วมจัดกิจกรรมจิตอาสาโดยเริ่มดำเนินการพร้อมกันทั้งประเทศ ในวันที่ 1 พฤษภาคม 2567 และทำต่อเนื่องอย่างน้อยเดือนละ 1 ครั้ง เพื่อความสวยงามและความเป็นระเบียบเรียบร้อยของบ้านเมือง และเป็นส่วนหนึ่งในการสนองพระราชปณิธาน "แก้ไขในสิ่งผิด" ด้วยการทำความสะอาดสถานที่ที่เคยสกปรก รกรุงรัง ให้เป็นสถานที่ที่สะอาด สวยงาม
"ขอขอบคุณข้าราชการ บุคลากรของสำนักงานปลัดกระทรวงมหาดไทย แม้จะเป็นวันหยุดพักผ่อนของพวกเรา แต่ทุกท่านก็มีใจจิตอาสาร่วมกันทำความสะอาดบริเวณรอบกระทรวงมหาดไทยในวันนี้ ซึ่งศูนย์ขับเคลื่อนงานจิตอาสา ได้ดำเนินการจัดกิจกรรมทำความสะอาดอาคารสถานที่ (BIG Cleaning Day) ทำให้พวกเราได้ร่วมกันทำความสะอาดพื้นที่ภายในกระทรวงมหาดไทย อันเปรียบเสมือนบ้านของพวกเราทุกคน ตลอดจนพื้นที่โดยรอบกระทรวงมหาดไทย ให้มีความเป็นระเบียบเรียบร้อย สะอาด สวยงาม ซึ่งพื้นที่โดยรอบกระทรวงมหาดไทยเป็นสถานที่ท่องเที่ยวสำหรับต้อนรับนักท่องเที่ยวทั้งชาวไทยและชาวต่างประเทศ ที่มักจะเดินทางมาท่องเที่ยว มาถ่ายรูป อันเป็นการเสริมสร้างภาพลักษณ์ที่ดีให้กับประเทศไทยอีกด้วย" นายมานะ กล่าวฯ
#WorldSoilDay #วันดินโลก #UN #FAO #GlobalSoilPartnership #MOI #กระทรวงมหาดไทย #บำบัดทุกข์บำรุงสุข #SoilandWaterasourceoflife #SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/84154