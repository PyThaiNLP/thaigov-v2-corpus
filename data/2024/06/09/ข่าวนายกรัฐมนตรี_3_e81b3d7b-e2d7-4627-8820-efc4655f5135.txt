รัฐบาลไทย-ข่าวทำเนียบรัฐบาล-นายกฯ เยี่ยมชมการสาธิตขั้นตอนการทำข้าวแต๋นน้ำแตงโม จ.ลำปาง ชื่นชมผลิตภัณฑ์ข้าวแต๋นน้ำแตงโมอร่อย 


วันอาทิตย์ที่ 9 มิถุนายน 2567
09/06/2567
พิมพ์
นายกฯ เยี่ยมชมการสาธิตขั้นตอนการทำข้าวแต๋นน้ำแตงโม จ.ลำปาง ชื่นชมผลิตภัณฑ์ข้าวแต๋นน้ำแตงโมอร่อย
นายกฯ เยี่ยมชมการสาธิตขั้นตอนการทำข้าวแต๋นน้ำแตงโม จ.ลำปาง ชื่นชมผลิตภัณฑ์ข้าวแต๋นน้ำแตงโมอร่อย
วันนี้ (9 มิ.ย. 67) เวลา 12.00 น. ณ ร้านข้าวแต๋นทวีพรรณ ตำบลนาแก้ว อำเภอเกาะคา จังหวัดลำปาง นายเศรษฐา ทวีสิน นายกรัฐมนตรี และคณะ เยี่ยมชมการสาธิตขั้นตอนการทำข้าวแต๋นน้ำแตงโม และชมผลิตภัณฑ์ข้าวแต๋นน้ำแตงโมในบรรจุภัณฑ์ต่างๆ (ข้าวแต๋นนวัตกรรมส่งออก)
นายชัย วัชรงค์ โฆษกประจำสำนักนายกรัฐมนตรี เปิดเผยว่า นายกฯ เยี่ยมชมกระบวนการการผลิตข้าวแต๋น ตั้งแต่เริ่มต้นจนเกิดเป็นข้าวแต๋น พร้อมทั้งสอบถามกระบวนการต่าง ๆ และชิมผลิตภัณฑ์ข้าวแต๋น โดยนายกฯ ชื่นชมว่าอร่อย โอกาสนี้ นายกฯ ได้ร่วมถ่ายภาพกับพนักงานของร้านอย่างเป็นกันเอง
ทั้งนี้ ข้าวแต๋น เป็นขนมโบราณของภาคเหนือ เป็นภูมิปัญญาในการถนอมอาหาร ผลิตจากข้าวเหนียว กข 6 คุณภาพดี ผสมผสานกับเครื่องปรุงจากธรรมชาติที่คัดสรรมาอย่างดีด้วยสูตรพิเศษ เป็นขนมที่มีประโยชน์ต่อสุขภาพ ปราศจากโคเลสเตอรอล สีสังเคราะห์และสารปรุงแต่งต่าง ๆ โดยข้าวแต๋นทวีพรรณ เริ่มผลิตตั้งแต่ปี 2537 จนถึงปัจจุบัน เป็นสินค้าโอทอประดับ 5 ดาวจังหวัดลำปาง และได้รับอนุญาตให้ใช้ตราสัญลักษณ์สิ่งบ่งชี้ทางภูมิศาสตร์ไทย (GI) สช 56100055 ข้าวแต๋นลำปาง ด้วย

ที่มา : https://www.thaigov.go.th/news/contents/details/84180