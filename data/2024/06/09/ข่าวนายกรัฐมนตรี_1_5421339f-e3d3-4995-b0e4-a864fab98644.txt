รัฐบาลไทย-ข่าวทำเนียบรัฐบาล-นายกฯ เยี่ยมชม รพ.ช้าง ชมการสาธิตการทำสมุนไพรบำรุงกำลังช้าง การทำผลิตภัณฑ์จากมูลช้าง ที่ศูนย์อนุรักษ์ช้างไทย จ.ลำปาง ชื่นชมสามารถเป็นแม่แบบให้กับต่างประเทศได้


วันอาทิตย์ที่ 9 มิถุนายน 2567
09/06/2567
พิมพ์
นายกฯ เยี่ยมชม รพ.ช้าง ชมการสาธิตการทำสมุนไพรบำรุงกำลังช้าง การทำผลิตภัณฑ์จากมูลช้าง ที่ศูนย์อนุรักษ์ช้างไทย จ.ลำปาง ชื่นชมสามารถเป็นแม่แบบให้กับต่างประเทศได้
นายกฯ เยี่ยมชม รพ.ช้าง ชมการสาธิตการทำสมุนไพรบำรุงกำลังช้าง การทำผลิตภัณฑ์จากมูลช้าง ที่ศูนย์อนุรักษ์ช้างไทย จ.ลำปาง ชื่นชมสามารถเป็นแม่แบบให้กับต่างประเทศได้
วันนี้ (9 มิ.ย. 67) เวลา 10.10 น. ณ ศูนย์อนุรักษ์ช้างไทย ตำบลเวียงตาล อำเภอห้างฉัตร จังหวัดลำปาง นายเศรษฐา ทวีสิน นายกรัฐมนตรี เยี่ยมชมโรงพยาบาลช้าง การสาธิตการทำสมุนไพรบำรุงกำลังช้าง และการสาธิตการทำผลิตภัณฑ์จากมูลช้าง โดยมีนายเสริมศักดิ์ พงษ์พานิช รัฐมนตรีว่าการกระทรวงการท่องเที่ยวและกีฬา นายจุลพันธ์ อมรวิวัฒน์ รัฐมนตรีช่วยว่าการกระทรวงการคลัง และนายพรหมินทร์ เลิศสุริย์เดช เลขาธิการนายกรัฐมนตรี เข้าร่วมด้วย
น.ส.เกณิกา อุ่นจิตร์ รองโฆษกประจำสำนักนายกรัฐมนตรี เปิดเผยว่า เมื่อนายกฯ เดินทางถึงศูนย์อนุรักษ์ช้างไทยได้ให้อาหารช้าง พร้อมกับรับฟังการปฏิบัติงานของโรงพยาบาลช้าง สรรพคุณของสมุนไพรบำรุงกำลังช้างและให้สมุนไพร โดยนายกฯ ได้สอบถามถึงอาหารการกินของช้าง ขั้นตอนการรักษาต่าง ๆ และชื่นชมว่าสามารถเป็นแม่แบบให้กับต่างประเทศได้ จากนั้น นายกฯ เดินชมบูธผลิตภัณฑ์ของศูนย์อนุรักษ์ช้างไทย เช่น จานใบไม้รักษ์โลก ผลิตภัณฑ์กระดาษมูลช้าง ปุ๋ยมูลช้าง เป็นต้น อีกทั้งได้รับกระเป๋าผ้าที่ช้างวาดลวดลายเป็นของที่ระลึก
ต่อมา นายกฯ รับฟังกระบวนการรักษาช้างด้วยเครื่องกระตุ้นแม่เหล็กไฟฟ้าจากแพทย์ของโรงพยาบาลช้าง พร้อมกับเยี่ยมชมช้างพลายศักดิ์สุรินทร์ โดยได้สอบถามถึงอาการป่วยต่าง ๆ อีกทั้งยังได้ชิมน้ำมะม่วงหาวมะนาวโห่ ก่อนเดินทางไปยังวัดพระธาตุลำปางหลวง ตำบลลำปางหลวง อำเภอเกาะคา จังหวัดลำปาง ต่อไป

ที่มา : https://www.thaigov.go.th/news/contents/details/84176