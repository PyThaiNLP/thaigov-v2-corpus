รัฐบาลไทย-ข่าวทำเนียบรัฐบาล-จ.ปทุมธานี จัดกิจกรรมเดิน วิ่ง ปั่น ธงตราสัญลักษณ์งานเฉลิมพระเกียรติฯ อย่างต่อเนื่อง โดยเดิน วิ่ง ปั่น ธงฯ ส่งต่อไปยังจุดต่าง ๆ เพื่อให้พสกนิกรทุกพื้นที่ทุกอำเภอ ได้มามีส่วนร่วม


วันเสาร์ที่ 8 มิถุนายน 2567
08/06/2567
พิมพ์
จ.ปทุมธานี จัดกิจกรรมเดิน วิ่ง ปั่น ธงตราสัญลักษณ์งานเฉลิมพระเกียรติฯ อย่างต่อเนื่อง โดยเดิน วิ่ง ปั่น ธงฯ ส่งต่อไปยังจุดต่าง ๆ เพื่อให้พสกนิกรทุกพื้นที่ทุกอำเภอ ได้มามีส่วนร่วม
จังหวัดปทุมธานี จัดกิจกรรมเดิน วิ่ง ปั่น ธงตราสัญลักษณ์งานเฉลิมพระเกียรติฯ อย่างต่อเนื่อง โดยเดิน วิ่ง ปั่น ธงฯ ส่งต่อไปยังจุดต่าง ๆ เพื่อให้พสกนิกรทุกพื้นที่ ทุกอำเภอ ได้เข้ามามีส่วนร่วม เพื่อแสดงออกซึ่งความจงรักภักดีแด่พระบาทสมเด็จพระเจ้าอยู่หัว
จังหวัดปทุมธานี จัดกิจกรรมเดิน วิ่ง ปั่น ธงตราสัญลักษณ์งานเฉลิมพระเกียรติฯ อย่างต่อเนื่อง โดยเดิน วิ่ง ปั่น ธงฯ ส่งต่อไปยังจุดต่าง ๆ เพื่อให้พสกนิกรทุกพื้นที่ ทุกอำเภอ ได้เข้ามามีส่วนร่วม เพื่อแสดงออกซึ่งความจงรักภักดีแด่พระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567
วันนี้ (8 มิ.ย. 67) นายภาสกร บุญญลักษม์ ผู้ว่าราชการจังหวัดปทุมธานี เปิดเผยว่า จังหวัดปทุมธานีได้มีการจัดกิจกรรม เดิน วิ่ง ปั่น ธงตราสัญลักษณ์ ฯ อย่างต่อเนื่อง เป็นวันที่ 2 ภายหลังจากพิธีรับมอบธงจากจังหวัดนครนายก เมื่อวันที่ 7 มิถุนายน 2567 ที่ผ่านมา โดยจะได้นำขบวนธงตราสัญลักษณ์ ฯ เดิน วิ่ง ปั่น ไปยังจุดต่าง ๆในแต่ละพื้นที่ และอำเภอ เพื่อเปิดโอกาสให้พี่น้องประชาชนที่มีความสนใจได้เข้ามาร่วมกิจกรรมกันอย่างพร้อมเพรียง
นายภาสกรฯ กล่าวว่า สำหรับวันนี้ขบวนธงตราสัญลักษณ์ของจังหวัดปทุมธานี จะได้เคลื่อน จากจุดที่ 3 วัดนาบุญ ถนนรังสิต - นครนายก ตำบลรังสิต อำเภอธัญบุรี จังหวัดปทุมธานี เดิน วิ่ง ปั่น ธงตราสัญลักษณ์งานเฉลิมพระเกียรติฯ เคลื่อนขบวนไปยังจุดรับ – ส่งธง บริเวณสะพานหน้าวัดมูลจินดาราม ตำบลบึงยี่โถ อำเภอธัญบุรี จังหวัดปทุมธานี และจะทำการเคลื่อนขบวนไปจุดที่ 4 สะพานหน้าวัดมูลจินดาราม ตำบลบึงยี่โถ อำเภอธัญบุรีจังหวัดปทุมธานี โดยมีท่านนายอำเภอคลองหลวง เป็นผู้รับธงต่อจากนายอำเภอลำลูกกา ผู้นำขบวนเดิน วิ่ง ปั่น ธงตราสัญลักษณ์งานเฉลิมพระเกียรติ ฯ ไปจัดตั้งไว้ยัง สำนักงานเทศบาลเมืองบึงยี่โถ ตำบลบึงยี่โถ อำเภอธัญบุรี เพื่อจัดเตรียมไว้สำหรับการทำกิจกรรมเดิน วิ่ง ปั่นฯ ไปยังจุดถัดไป
"การเคลื่อนขบวนธงตราสัญลักษณ์ฯ ในวันนี้ ถือว่าได้รับความร่วมมือจากทั้ง หัวหน้าส่วนราชการ ข้าราชการ นักเรียน นักศึกษา และประชาชนชาวจังหวัดปทุมธานี และพี่น้องชาวบ้านที่อยู่ในจุดต่าง ๆ ที่ขบวนธงเคลื่อนผ่าน เข้าร่วมกิจกรรมเป็นจำนวนมาก อันนำมาซึ่งความ ปลาบปลื้มปิติ ที่เป็นภาพของชาวจังหวัดปทุมธานีได้ร่วมแรงร่วมใจกันแสดงความจงรักภักดีแด่องค์พระบาทสมเด็จพระเจ้าอยู่หัวอย่างล้นหลาม” นายภาสกรฯ กล่าว
-
“ขอเชิญชวนพี่น้องประชาชนชาวจังหวัดปทุมธานีทุกท่าน ทุกพื้นที่ ทุกอำเภอ ได้พร้อมใจกันใส่เสื้อสีเหลือง ร่วมแรงร่วมใจเข้าร่วมกิจกรรม เดิน วิ่ง ปั่น ธงตราสัญลักษณ์ฯ ที่จะจัดขึ้นในแต่ละจุด แต่ละพื้นที่ โดยสามารถเข้าร่วมได้อย่างหลากหลายรูปแบบวิธี ไม่ว่าจะเดิน วิ่ง ปั่น หรือ ร่วมแจกจ่ายน้ำ หรือ ยืนให้กำลังใจ หรือ ร่วมกิจกรรมจิตอาสาอื่น ๆ เพื่อแสดงให้เห็นถึงพลังแห่งความสามัคคีของพวกเราทุกคน และแสดงถึงความรักของคนไทยที่มีแด่พระบาทสมเด็จพระเจ้าอยู่หัว ด้วยการปฏิบัติบูชา ลุกขึ้นมา เดิน วิ่ง ปั่น ออกกำลังกาย เจริญรอยตามเบื้องพระยุคลบาทที่ทรงเป็นต้นแบบของการดูแลรักษาสุขภาพให้แข็งแรง โดยสามารถสอบถามรายละเอียดเพิ่มเติมได้ที่ที่ทำการปกครองจังหวัด หรือ สำนักงานจังหวัด ซึ่งตั้งอยู่ที่อาคารศาลากลางจังหวัด หรือ ที่ทำการปกครองอำเภอ ณ ที่ว่าการอำเภอทั่วประเทศ หรือ สายด่วนศูนย์ดำรงธรรม 1567 โทรฟรีตลอด 24 ชั่วโมง” นายภาสกรฯ กล่าวทิ้งท้าย
-
#พระราชพิธีมหามงคลเฉลิมพระชนมพรรษา6รอบ28กรกฎาคม2567 #เดินวิ่งปั่นธงตราสัญลักษณ์ฯ #กระทรวงมหาดไทย

ที่มา : https://www.thaigov.go.th/news/contents/details/84165