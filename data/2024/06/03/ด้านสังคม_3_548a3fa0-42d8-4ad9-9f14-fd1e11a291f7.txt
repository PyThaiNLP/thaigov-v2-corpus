รัฐบาลไทย-ข่าวทำเนียบรัฐบาล-ผู้บริหารกระทรวงสาธารณสุข ลงนามถวายพระพร สมเด็จพระนางเจ้าฯ พระบรมราชินี


วันจันทร์ที่ 3 มิถุนายน 2567
03/06/2567
พิมพ์
ผู้บริหารกระทรวงสาธารณสุข ลงนามถวายพระพร สมเด็จพระนางเจ้าฯ พระบรมราชินี
ปลัดกระทรวงสาธารณสุข นำคณะผู้บริหารกระทรวงสาธารณสุข ร่วมลงนามถวายพระพร สมเด็จพระนางเจ้าสุทิดา พัชรสุธาพิมลลักษณ พระบรมราชินี เนื่องในโอกาสวันเฉลิมพระชนมพรรษา วันที่ 3 มิถุนายน 2566
(3 มิถุนายน 2567) นายแพทย์โอภาส การย์กวินพงศ์ ปลัดกระทรวงสาธารณสุข นำคณะอธิบดี ผู้บริหารกระทรวงกระทรวงสาธารณสุขเข้าลงนามถวายพระพร สมเด็จพระนางเจ้าสุทิดา พัชรสุธาพิมลลักษณ พระบรมราชินี เนื่องในโอกาสวันเฉลิมพระชนมพรรษา 3 มิถุนายน 2567 ณ ศาลาสหไทยสมาคม ในพระบรมมหาราชวัง พร้อมกันนี้ได้มอบหมายให้ นายแพทย์ศุภโชค เวชภัณฑ์เภสัช ผู้ช่วยปลัดกระทรวงสาธารณสุข ร่วมพิธีเจริญพระพุทธมนต์ และทำบุญตักบาตร พระภิกษุสงฆ์จำนวน 147 รูป เพื่อเป็น ถวายพระราชกุศล ณ บริเวณปะรำพิธีท้องสนามหลวง

ที่มา : https://www.thaigov.go.th/news/contents/details/83838