รัฐบาลไทย-ข่าวทำเนียบรัฐบาล-ปลัด ดีอี หารือ GovTech ร่วมผลักดันการใช้ระบบคลาวด์


วันจันทร์ที่ 3 มิถุนายน 2567
ปลัด ดีอี หารือ GovTech ร่วมผลักดันการใช้ระบบคลาวด์
ปลัด ดีอี หารือ GovTech ร่วมผลักดันการใช้ระบบคลาวด์
เมื่อวันที่ 31 พฤษภาคม 2567 ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอี) ได้ร่วมหารือกับ Mr. Wei Boon GOH ตำแหน่ง Chief Executive ของ Government Technology Agency (GovTech) โดย GovTech เป็นหน่วยงานรัฐบาลสิงคโปร์ในการผลักดันกลยุทธ์การใช้ระบบคลาวด์ภาครัฐ และมีบทบาทสำคัญในการเชื่อมระหว่างหน่วยงานรัฐกับระบบคลาวด์ เพื่อปรับเปลี่ยนไปใช้ระบบคลาวด์ได้อย่างราบรื่นและปลอดภัย การหารือในครั้งนี้ เป็นการริเริ่มการสร้างความร่วมมือในด้านคลาวด์ระหว่างกัน รวมถึงเป็นประโยชน์ต่อไทยในการเรียนรู้ประสบการณ์และแนวปฏิบัติที่ดีจากสิงคโปร์ การนำภาครัฐเข้าสู่ระบบคลาวด์ เพื่อประสิทธิภาพการทำงาน การให้บริการประชาชน เพื่อนำไปการเป็นรัฐบาลดิจิทัล ณ สาธารณรัฐสิงคโปร์
----------------------------

ที่มา : https://www.thaigov.go.th/news/contents/details/83848