รัฐบาลไทย-ข่าวทำเนียบรัฐบาล-ปลัดดีอี ร่วมประชุม ATxSummit : ATxSG 2024 ด้านความปลอดภัยออนไลน์ ณ สิงคโปร์


วันจันทร์ที่ 3 มิถุนายน 2567
ปลัดดีอี ร่วมประชุม ATxSummit : ATxSG 2024 ด้านความปลอดภัยออนไลน์ ณ สิงคโปร์
ปลัดดีอี ร่วมประชุม ATxSummit : ATxSG 2024 ด้านความปลอดภัยออนไลน์ ณ สิงคโปร์
เมื่อวันที่ 31 พฤษภาคม 2567 ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอี) ได้เข้าร่วมการประชุม G2G Roundtable on Online Safety, with a focus on children safety ซึ่งเป็นส่วนหนึ่งของการประชุม ATxSummit ภายใต้งาน Asia Tech x Singapore (ATxSG) 2024 ระหว่างวันที่ 29 – 31 พฤษภาคม 2567 โดยมี Mrs. Josephine Teo รัฐมนตรีว่าการกระทรวงการสื่อสารและสารสนเทศแห่งสาธารณรัฐสิงคโปร์ เป็นประธาน ร่วมด้วยผู้แทนระดับสูงจากภาครัฐของหลากหลายประเทศ ในการนี้ ศาสตราจารย์พิเศษ วิศิษฏ์ฯ ได้ร่วมแสดงวิสัยทัศน์ในเรื่องอินเทอร์เน็ตปลอดภัย (Online safety) ของไทย มีสาระสำคัญ ประกอบด้วย แนวทางการปิดกั้นเว็บไซต์หรือเนื้อหาที่ผิดกฎหมาย การนำภาคส่วนที่เกี่ยวข้องทั้งหมดเข้ามามีส่วนร่วมและรับผิดชอบ และบทบาทนำของไทยในอาเซียน เพื่อแก้ปัญหาการหลอกลวงออนไลน์ ณ สาธารณรัฐสิงคโปร์
------------------------------------

ที่มา : https://www.thaigov.go.th/news/contents/details/83846