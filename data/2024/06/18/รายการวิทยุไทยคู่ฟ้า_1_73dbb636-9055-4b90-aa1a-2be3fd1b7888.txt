รัฐบาลไทย-ข่าวทำเนียบรัฐบาล-ไทยติดอันดับ 32 ของโลก ใช้ระบบดิจิทัลทางการค้าระหว่างประเทศ


วันอังคารที่ 18 มิถุนายน 2567
18/06/2567
พิมพ์
ไทยติดอันดับ 32 ของโลก ใช้ระบบดิจิทัลทางการค้าระหว่างประเทศ
วันอังคาร ที่ 18 มิ.ย.67
ต่อจากนี้ไป ขอเชิญรับฟังไทยคู่ฟ้า
รัฐบาลยินดีที่ประเทศไทยติดอันดับที่ 32 จาก 65 ประเทศทั่วโลกและเป็นอันดับ 3
ของภูมิภาคอาเซียน
ในดัชนีประเมินความพร้อมทางเศรษฐกิจสำหรับการใช้ระบบดิจิทัลทางการค้าระหว่างประเทศ
และขีดความสามารถในการแข่งขันด้านการค้าระหว่างประเทศ หรือ GTMI โดยพิจารณาจาก 5 ตัวชี้วัด ได้แก่
การลดการใช้กระดาษทางการค้า การเปิดกว้างทางการค้า สภาพแวดล้อมทางกฎระเบียบ
ความพร้อมของภาคธุรกิจ และทุนมนุษย์ ซึ่งไทยได้รับคะแนนประเมินเกินกว่าครึ่งของเกณฑ์ที่กำหนดทั้งหมด
สะท้อนให้เห็นความคืบหน้าในการเร่งพัฒนาระบบดิจิทัลในด้านการค้าระหว่างประเทศอย่างต่อเนื่อง
รัฐบาลจะยกระดับเศรษฐกิจไทยไปสู่ยุคเศรษฐกิจดิจิทัล เพื่อสร้างเศรษฐกิจมูลค่าสูง
เพื่อคุณภาพชีวิตที่ดีของประชาชนทุกภาคส่วน
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/84615