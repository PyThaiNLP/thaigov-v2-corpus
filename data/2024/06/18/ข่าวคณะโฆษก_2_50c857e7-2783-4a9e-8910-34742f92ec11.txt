รัฐบาลไทย-ข่าวทำเนียบรัฐบาล-“เกณิกา“ซัดกลับ”ฝ่านค้าน”หยุดให้ข้อมูลผิด ๆ กับ ปชช. ยัน รัฐบาลจัดงบ 68 โปร่งใส ครบถ้วน ยึดประโยชน์ประเทศเป็นหลัก มั่นใจ คนไทย ตั้งตารอโครงการดิจิทัลวอลเล็ต


วันอังคารที่ 18 มิถุนายน 2567
18/06/2567
พิมพ์
“เกณิกา“ซัดกลับ”ฝ่านค้าน”หยุดให้ข้อมูลผิด ๆ กับ ปชช. ยัน รัฐบาลจัดงบ 68 โปร่งใส ครบถ้วน ยึดประโยชน์ประเทศเป็นหลัก มั่นใจ คนไทย ตั้งตารอโครงการดิจิทัลวอลเล็ต
“เกณิกา“ซัดกลับ”ฝ่านค้าน”หยุดให้ข้อมูลผิด ๆ กับ ปชช. ยัน รัฐบาลจัดงบ 68 โปร่งใส ครบถ้วน ยึดประโยชน์ประเทศเป็นหลัก มั่นใจ คนไทย ตั้งตารอโครงการดิจิทัลวอลเล็ต
วันนี้ (18 มิ.ย. 67) น.ส.เกณิกา อุ่นจิตร์ รองโฆษกประจำสำนักนายกรัฐมนตรี กล่าวถึงการอภิปรายร่าง พ.ร.บ.งบประมาณรายจ่ายประจำปีงบประมาณ พ.ศ. 2568  วาระแรก ในระหว่างวันที่ 19 - 21 มิ.ย.นี้ ว่า การที่ฝ่ายค้านมองว่า งบประมาณที่สำคัญกับการแก้ปัญหาให้กับพี่น้องประชาชนโดนเบียดบังด้วยงบประมาณของโครงการดิจิทัลวอลเล็ตนั้น ตนคิดว่า ฝ่ายค้านน่าจะอ่านงบประมาณทั้งหมดไม่ครบถ้วน อาจจะจงใจอ่านเพียงแค่ประเด็นที่ต้องการนำมาโจมตีรัฐบาลเท่านั้น รวมถึงมีความพยายามในการสื่อสารให้ประชาชนผู้รับข่าวสารเข้าใจการทำหน้าที่ของรัฐบาลผิดไป ทั้งที่ในข้อเท็จจริงแล้วโครงการดิจิทัลวอลเล็ตจะช่วยกระตุ้นเศรษฐกิจให้ประเทศชาติได้ และประชาชนก็รอความหวังนี้จากรัฐบาลด้วย
น.ส.เกณิกา กล่าวต่อว่า รัฐบาลนำโดยนายกรัฐมนตรีเศรษฐา ทวีสิน ได้จัดสรรงบประมาณรายจ่ายประจำปี งบประมาณ พ.ศ. 2568 ครบถ้วนทุกรายการตามนโยบายรัฐบาลและแผนยุทธศาสตร์ชาติ โดยพิจารณาจากความจำเป็นและเหมาะสมของแต่ละโครงการ ตามหลักเกณฑ์การจัดสรรงบประมาณ เพื่อที่เดินหน้าในการแก้ไขปัญหาของประชาชนและประเทศ และเพื่อสนับสนุนการขยายตัวของเศรษฐกิจ เพิ่มความเชื่อมั่นให้กับนักลงทุน ดึงดูดนักท่องเที่ยว โดยมุ่งเน้นการลดรายจ่าย เพิ่มรายได้ ขยายโอกาส ดูแลคุณภาพชีวิตและความมั่นคงให้กับประชาชนทุกคน
“การที่ฝ่ายค้านระบุว่างบประมาณปี 68 ไม่สามารถแก้ไขความเดือดร้อนของพี่น้องประชาชนได้นั้น คือการมโนภาพ พูดด้วยความอคติ ทั้งที่ยังไม่รู้ข้อเท็จจริง วันนี้คนไทยเขารองบประมาณปี 68 เพื่อที่จะมาแก้ปัญหาให้กับประชาชน โดยเฉพาะเรื่องระบบสาธารณูปโภค การหมุนเวียนเศรษฐกิจก็จะดีขึ้น ดังนั้นพรรคฝ่ายค้านสามารถตรวจสอบและวิจารณ์การบริหารประเทศของรัฐบาลได้ แต่ควรจะเป็นการติเพื่อก่อ ไม่ใช่วิจารณ์เพียงแค่ต้องการให้ประชาชนรับรู้แบบผิด ๆ แค่นั้น” น.ส.เกณิกา กล่าว

ที่มา : https://www.thaigov.go.th/news/contents/details/84632