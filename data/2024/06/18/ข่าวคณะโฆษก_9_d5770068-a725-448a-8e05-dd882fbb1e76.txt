รัฐบาลไทย-ข่าวทำเนียบรัฐบาล-​ครม.เห็นชอบร่างพระราชกฤษฎีกากำหนดเขตที่ดินที่จะเวนคืนในท้องที่ตำบลเหนือเมือง และตำบลดงลาน อำเภอเมืองร้อยเอ็ด จังหวัดร้อยเอ็ด


วันอังคารที่ 18 มิถุนายน 2567
18/06/2567
พิมพ์
​ครม.เห็นชอบร่างพระราชกฤษฎีกากำหนดเขตที่ดินที่จะเวนคืนในท้องที่ตำบลเหนือเมือง และตำบลดงลาน อำเภอเมืองร้อยเอ็ด จังหวัดร้อยเอ็ด
​ครม.เห็นชอบร่างพระราชกฤษฎีกากำหนดเขตที่ดินที่จะเวนคืนในท้องที่ตำบลเหนือเมือง และตำบลดงลาน อำเภอเมืองร้อยเอ็ด จังหวัดร้อยเอ็ด
วันนี้ (18 มิถุนายน 2567) นายคารม พลพรกลาง รองโฆษกประจำสำนักนายกรัฐมนตรี เปิดเผยว่า คณะรัฐมนตรีอนุมัติหลักการร่างพระราชกฤษฎีกากำหนดเขตที่ดินที่จะเวนคืนในท้องที่ตำบลเหนือเมือง และตำบลดงลาน อำเภอเมืองร้อยเอ็ด จังหวัดร้อยเอ็ด พ.ศ. .... ซึ่งมีสาระสำคัญเป็นการกำหนดเขตที่ดินที่จะเวนคืนในท้องที่ตำบลเหนือเมือง และตำบลดงลาน อำเภอเมืองร้อยเอ็ด จังหวัดร้อยเอ็ด เพื่อสร้างทางหลวงแผ่นดินหมายเลข 23 บ้านไผ่ – อุบลราชธานี ตัดกับทางหลวงแผ่นดินหมายเลข 232 ถนนวงแหวนรอบเมืองร้อยเอ็ด (ทางแยกบ้านโนนเมือง) ทั้งนี้ เพื่อให้พนักงานเจ้าหน้าที่มีสิทธิเข้าไปทำการสำรวจและเพื่อทราบข้อเท็จจริงเกี่ยวกับอสังหาริมทรัพย์ที่ต้องได้มาโดยแน่ชัด โดยมีกรอบระยะเวลาในการดำเนินการภายในระยะเวลา 5 ปี และดำเนินกระบวนการจัดกรรมสิทธิ์ที่ดินตลอดทั้งโครงการ ทั้งนี้ เพื่อส่งมอบพื้นที่ให้สามารถเข้าดำเนินการสร้างทางหลวงแผ่นดินหมายเลข 23 บ้านไผ่ - อุบลราชธานีตัดกับทางหลวงแผ่นดินหมายเลข 232 ถนนวงแหวนรอบเมืองร้อยเอ็ด (ทางแยกบ้านโนนเมือง) ซึ่งมีระยะทางประมาณ 0.447 กิโลเมตร
นายคารม กล่าวว่า โครงการดังกล่าว ได้มีการวิเคราะห์ความคุ้มค่าของการดำเนินงานทางแยกจุดตัดทางหลวงบนทางหลวงหมายเลข 23 กับทางหลวงหมายเลข 232 (แยกบ้านโนนเมือง) เป็นจุดตัดทางแยกที่มีปริมาณกจรจราจรหนาแน่น เนื่องจากเป็นแนวเส้นทางขนส่งสินค้า โดยมีความกว้างเขตทางของทางหลวงหมายเลข 23 และ 232 คือ 40.0 เมตร และ 60.0 เมตร ตามลำดับ ปัจจุบันทางแยกดังกล่าวเป็นสี่แยกที่มีไฟสัญญานจราจรควบคุม ซึ่งได้มีการวิเคราะห์ความคุ้มค่าของโครงการ อัตราผลตอบแทนการลงทุน (EIRR) ของโครงการ เท่ากับ 12.09 % จึงมีความจำเป็นที่จะต้องได้มาซึ่งอสังหาริมทรัพย์เพื่อประโยชน์สาธารณะในการสร้างทางหลวงแผ่นดินหมายเลข 23 บ้านไผ่ - อุบลราชธานี ตัดกับทางหลวงแผ่นดินหมายเลข 2 ถนนวงแหวนรอบเมืองร้อยเอ็ด (ทางแยกบ้านโนนเมือง) ทั้งนี้ เพื่อให้การสร้างทางดังกล่าวเป็นไปตามแผนการที่กำหนดไว้ รวมทั้งเพื่ออำนวยความสะดวกและความรวดเร็วแก่การจราจรและการขนส่งทางบก อันเป็นกิจการสาธารณูปโภค และเพื่อนำที่ดินไปชดเขยให้เกิดความเป็นธรรมแก่เจ้าของที่ดินที่ถูกเวนคืน

ที่มา : https://www.thaigov.go.th/news/contents/details/84643