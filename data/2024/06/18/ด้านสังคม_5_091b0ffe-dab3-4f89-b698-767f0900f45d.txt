รัฐบาลไทย-ข่าวทำเนียบรัฐบาล-“วราวุธ” ยืนยัน พม. ทำตามกรอบกฎหมายเคร่งครัด เผย ศาลนัดไต่สวนคดีเชื่อมจิต อีกรอบ 2 ก.ค. นี้


วันอังคารที่ 18 มิถุนายน 2567
“วราวุธ” ยืนยัน พม. ทำตามกรอบกฎหมายเคร่งครัด เผย ศาลนัดไต่สวนคดีเชื่อมจิต อีกรอบ 2 ก.ค. นี้
“วราวุธ” ยืนยัน พม. ทำตามกรอบกฎหมายเคร่งครัด เผย ศาลนัดไต่สวนคดีเชื่อมจิต อีกรอบ 2 ก.ค. นี้
วันที่ 18 มิถุนายน 2567 ที่ทำเนียบรัฐบาล นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) ให้สัมภาษณ์ถึงความคืบหน้า กรณีศาลไต่สวนครอบครัวเด็กชาย 8 ขวบ เชื่อมจิต ที่ จ.สุราษฎร์ธานี ว่า เมื่อวันที่ 17 มิ.ย. ที่ผ่านมา ทางศาลของจังหวัดสุราษฎร์ธานี ได้มีการเริ่มซักพยานทางฝ่ายโจทก์ แต่ว่าด้วยในขณะนี้ยังอยู่ในการพิจารณาของศาล ขออนุญาตไม่พูดอะไรมาก แต่ว่าทางศาลนั้นได้นัดพิจารณาซักพยานฝ่ายจำเลยอีกครั้งหนึ่งในวันที่ 2 กรกฎาคมนี้ และทราบมาว่าได้มีการซักถามในหลายเรื่อง ซึ่งเจ้าหน้าที่ทางฝ่ายโจทก์ ยืนยันว่าที่ผ่านมาเราได้ทำตามกรอบของกฎหมายและระเบียบอย่างเคร่งครัด และถ้าหากว่าทางศาลมีคำถามใดหรือว่าทางฝ่ายจำเลยมีแนวทางหรือว่าข้อซักถามใด ทางเจ้าหน้าที่ทุกฝ่ายมั่นใจว่าสามารถตอบได้ และที่เหลือคงจะขึ้นอยู่กับดุลพินิจของศาล
#ข่าวพม #พม #ศรส #esshelpme #1300 #วราวุธศิลปอาชา #วราวุธรับฟังทำจริง
#พมพอใจให้ทุกวัยพึงพอใจในพม #พมหนึ่งเดียว #เด็กชายเชื่อมจิต

ที่มา : https://www.thaigov.go.th/news/contents/details/84634