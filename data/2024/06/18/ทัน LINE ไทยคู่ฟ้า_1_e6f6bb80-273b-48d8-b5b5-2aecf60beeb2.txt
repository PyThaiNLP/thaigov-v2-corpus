รัฐบาลไทย-ข่าวทำเนียบรัฐบาล-เตรียม 6 มาตรการ รับอุทกภัย จัดทีมดูแลผู้ป่วยกลุ่มเปราะบาง 35 จังหวัดเสี่ยง


วันอังคารที่ 18 มิถุนายน 2567
เตรียม 6 มาตรการ รับอุทกภัย จัดทีมดูแลผู้ป่วยกลุ่มเปราะบาง 35 จังหวัดเสี่ยง
......
เตรียม 6 มาตรการ รับอุทกภัย จัดทีมดูแลผู้ป่วยกลุ่มเปราะบาง 35 จังหวัดเสี่ยง
.
ตามที่กรมอุตุนิยมวิทยา คาดการณ์ว่าช่วงเดือนสิงหาคม-ตุลาคม 67 จะมีฝนตกหนักในหลายพื้นที่ และอาจทำให้เกิดน้ำท่วมฉับพลัน น้ำป่าไหลหลาก โดยมีพื้นที่เสี่ยง 35 จังหวัด ได้แก่ เชียงราย น่าน ลำปาง ลำพูน แพร่ สุโขทัย พิษณุโลก ตาก เพชรบูรณ์ กำแพงเพชร นครสวรรค์ พระนครศรีอยุธยา สุพรรณบุรี กาญจนบุรี ปราจีนบุรี ระยอง ร้อยเอ็ด ขอนแก่น มหาสารคาม หนองบัวลำภู นครราชสีมา บุรีรัมย์ สุรินทร์ ชัยภูมิ อุบลราชธานี ยโสธร ศรีสะเกษ นครศรีธรรมราช สงขลา สตูล ตรัง พัทลุง ปัตตานี ยะลา และนราธิวาส
.
กระทรวงสาธารณสุข จึงสั่งการ หน่วยสาธารณสุขทุกจังหวัด โดยเฉพาะที่เป็นพื้นที่เสี่ยง เตรียมรับมือสถานการณ์ตามแนวทาง 6 มาตรการ ดังนี้
1.จัดทีมตระหนักรู้สถานการณ์ (SAT) และทีมพิเศษฉุกเฉินด้านสุขภาพ พฉส. (SHERT) เฝ้าระวังติดตามสถานการณ์อย่างใกล้ชิด
2.จัดตั้งศูนย์ปฏิบัติการฉุกเฉินด้านการแพทย์และสาธารณสุข (PHEOC)
3.เตรียมความพร้อมด้านการแพทย์และสาธารณสุข ทั้งทีมปฏิบัติการ อาคารสถานที่ สำรองยา และเวชภัณฑ์ รวมทั้งจัดยาชุดช่วยเหลือน้ำท่วมตามความเสี่ยงของพื้นที่
4.จัดบริการทางการแพทย์และสาธารณสุขระหว่างเกิดอุทกภัย
5.ประเมินผลกระทบและดำเนินการฟื้นฟูหลังน้ำลด
6.รายงานเหตุการณ์ฉุกเฉินต่อผู้บริหารทราบทันทีผ่านระบบ DCIRs
.
ทั้งนี้ เนื่องจากสถานการณ์น้ำท่วมส่วนใหญ่มักเกิดขึ้นในพื้นที่เดิม รัฐบาลจึงขอให้หน่วยงานสาธารณสุขในพื้นที่เร่งเตรียมการรับมือตามแนวทางที่กำหนด โดยส่วนกลางได้เตรียมพร้อมให้การสนับสนุนพื้นที่ไว้แล้ว
.
อ่านเพิ่มเติม คลิก https://www.thaigov.go.th/news/contents/details/84539
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/84614