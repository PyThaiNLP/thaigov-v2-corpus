รัฐบาลไทย-ข่าวทำเนียบรัฐบาล-​ปลัด ทส. ร่วมลงพื้นที่ติดตามการบริหารจัดการน้ำในแม่น้ำเจ้าพระยา จ.อ่างทอง


วันจันทร์ที่ 17 มิถุนายน 2567
​ปลัด ทส. ร่วมลงพื้นที่ติดตามการบริหารจัดการน้ำในแม่น้ำเจ้าพระยา จ.อ่างทอง
​ปลัด ทส. ร่วมลงพื้นที่ติดตามการบริหารจัดการน้ำในแม่น้ำเจ้าพระยา จ.อ่างทอง
ปลัด ทส. ร่วมลงพื้นที่ติดตามการบริหารจัดการน้ำในแม่น้ำเจ้าพระยา จ.อ่างทอง
วันนี้ (17 มิถุนายน 2567) เวลา 09.00 น. นายจตุพร  บุรุษพัฒน์  ปลัดกระทรวงทรัพยากรธรรมชาติและสิ่งแวดล้อม ลงพื้นที่ติดตามการบริหารจัดการน้ำในแม่น้ำเจ้าพระยา ร่วมกับคณะของ พลอากาศเอก สถิตย์พงษ์ สุขวิมล ราชเลขานุการในพระองค์พระบาทสมเด็จพระเจ้าอยู่หัว ณ พิพิธภัณฑ์ภาพถ่ายพระราชพิธีบรมราชาภิเษก บริเวณด้านข้างศาลากลางจังหวัดอ่างทอง และตลาดกรีนมาร์เก็ต บริเวณท่าน้ำศาลากลางจังหวัดอ่างทอง เพื่อรับฟังบรรยายแผนแม่บท และความคืบหน้าโครงการเจ้าพระยาน่ามองปราศจากขยะ สร้างชีวิตประชาชนดีขึ้น จังหวัดอ่างทอง พร้อมเยี่ยมชมพิพิธภัณฑ์ภาพถ่ายพระราชพิธีบรมราชาภิเษก และกลุ่มศิลปหัตถกรรมท้องถิ่น
จากนั้น คณะได้ล่องเรือเส้นทางแม่น้ำเจ้าพระยา จากบริเวณท่าน้ำศาลากลางจังหวัดอ่างทอง ไปยัง วัดพนัญเชิงวรวิหาร จังหวัดพระนครศรีอยุธยา พร้อมรับฟังความคืบหน้าการดำเนินงานจากหน่วยงานที่เกี่ยวข้องทั้งภาครัฐและภาคเอกชน ได้แก่ ความคืบหน้าแผนแม่บท การก่อสร้างเขื่อนกันตลิ่งและแก้มลิง การเพิ่มปริมาณน้ำและแก้มลิง การขุดลอกสันดอนดิน การจัดการขยะในแม่น้ำและการท่องเที่ยว โครงการจัดสร้างเรืออเนกประสงค์รักษา
สิ่งแวดล้อมต้นแบบเฉลิมพระเกียรติฯ และการกระตุ้นการท่องเที่ยวในแม่น้ำเจ้าพระยาช่วงตอนบนเหนือกรุงเทพมหานคร

ที่มา : https://www.thaigov.go.th/news/contents/details/84609