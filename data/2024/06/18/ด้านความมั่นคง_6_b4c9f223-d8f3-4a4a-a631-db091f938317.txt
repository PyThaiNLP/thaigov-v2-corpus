รัฐบาลไทย-ข่าวทำเนียบรัฐบาล-จังหวัดสกลนคร จัดกิจกรรม “จิตอาสา พัฒนาพื้นที่โคก หนอง นา อารยเกษตร” ขับเคลื่อนโครงการเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ


วันอังคารที่ 18 มิถุนายน 2567
18/06/2567
พิมพ์
จังหวัดสกลนคร จัดกิจกรรม “จิตอาสา พัฒนาพื้นที่โคก หนอง นา อารยเกษตร” ขับเคลื่อนโครงการเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ
จังหวัดสกลนคร จัดกิจกรรม “จิตอาสาพัฒนาพื้นที่โคก หนอง นา อารยเกษตร” ขับเคลื่อนโครงการเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 เพื่อเป็นต้นแบบในการพัฒนาคุณภาพชีวิตประชาชน
จังหวัดสกลนคร จัดกิจกรรม “จิตอาสา พัฒนาพื้นที่โคก หนอง นา อารยเกษตร” ขับเคลื่อนโครงการเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 เพื่อเป็นต้นแบบในการพัฒนาคุณภาพชีวิตประชาชนให้มีความสุขอย่างยั่งยืน
เมื่อวันที่ 17 มิ.ย. 67 นายชูศักดิ์ รู้ยิ่ง ผู้ว่าราชการจังหวัดสกลนคร เปิดเผยว่า จังหวัดสกลนครได้จัดกิจกรรม "จิตอาสา พัฒนาพื้นที่โคก หนอง นา อารยเกษตร" เนื่องในโอกาสวันเฉลิมพระชนมพรรษาสมเด็จพระนางเจ้าฯ พระบรมราชินีในพื้นที่ศูนย์เรียนรู้การพัฒนาคุณภาพชีวิตตามหลักทฤษฎีใหม่ ประยุกต์สู่ “โคก หนอง นา” เพื่อเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 และขยายผลการพัฒนาคุณภาพชีวิตของประชาชน ด้วยการบูรณาการขับเคลื่อนการน้อมนำหลักปรัชญาของเศรษฐกิจพอเพียงและหลักทฤษฎีใหม่สู่การปฏิบัติจนเป็นวิถี สอดคล้องกับสภาพพื้นที่และภูมิสังคม โดยมีนายมนตรี ฮมแสน พัฒนาการจังหวัดสกลนคร เป็นประธานในพิธีฯ และ ส.ต.อ.หญิง นภาพร ทัพซ้าย พัฒนาการอำเภอโคกศรีสุพรรณ ผู้แทนส่วนราชการ ผู้บริหารองค์กรปกครองส่วนท้องถิ่น กำนัน ผู้ใหญ่บ้านในพื้นที่ตำบลเหล่าโพนค้อ อำเภอโคกศรีสุพรรณ คณะกรรมการพัฒนาสตรีตำบลเหล่าโพนค้อ ผู้นำ อช. อำเภอโคกศรีสุพรรณ ผู้นำกลุ่ม/องค์กร เจ้าหน้าที่พัฒนาชุมชนตลอดจนภาคีเครือข่ายงานพัฒนาชุมชน พี่น้องประชาชน เด็ก เยาวชน ตำบลเหล่าโพนค้อ เข้าร่วมกิจกรรม
นายชูศักดิ์ รู้ยิ่ง ผู้ว่าราชการจังหวัดสกลนคร กล่าวต่ออีกว่า จังหวัดสกลนครได้ขับเคลื่อนตามนโยบายกระทรวงมหาดไทยในการน้อมนำพระราชปณิธานของพระบาทสมเด็จพระเจ้าอยู่หัวในการสืบสาน รักษา และต่อยอด พระราชดำริของพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร ผ่านการเรียนรู้และปฏิบัติตามหลักปรัชญาของเศรษฐกิจพอเพียงและทฤษฎีใหม่ประยุกต์สู่โคก หนอง นา อารยเกษตร ซึ่งนำไปสู่การใช้ชีวิตแบบ “พึ่งพาตนเอง” เพื่อความอยู่ดีมีสุขของประชาชน รวมทั้งการน้อมนำแนวพระราชดำริของสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี ตามโครงการ "บ้านนี้มีรัก ปลูกผักกินเอง" และ "ทางนี้มีผล ผู้คนรักกัน" ช่วยสร้างความมั่นคงด้านอาหารอย่างยั่งยืน ทำให้เกิดความรักความสามัคคีของคนในชุมชน ต่อยอดไปสู่การนำไปขาย เป็นการสร้างรายได้ ลดรายจ่าย เพื่อเป็นต้นแบบแนวทางขจัดความยากจน ส่งเสริมให้พี่น้องประชาชนมีรากฐานการพัฒนาคุณภาพชีวิตที่มั่นคง ตามเป้าหมายการพัฒนาที่ยั่งยืน (SDGs)
“จังหวัดสกลนคร ดำเนินกิจกรรม โดยการปลูกต้นยางนา ตามโครงการ 72 ล้านต้น พลิกฟื้นผืนป่า เฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567 กิจกรรมขุดคลองไส้ไก่ รวมทั้งกิจกรรมถ่ายทอดองค์ความรู้ตาม ฐานการเรียนรู้ให้กับนักเรียนโรงเรียนบ้านโพนค้อ เพื่อเผยแพร่ผลสำเร็จการพัฒนาคุณภาพชีวิตด้วยโคก หนอง นา อารยเกษตร ตามแนวพระราชดำริ เกิดจากพระราชปณิธานของพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร ที่พระองค์ทรงคิดค้นทฤษฎีใหม่เพื่อยังคุณภาพชีวิตที่ดีอย่างยั่งยืนให้กับประชาชน โดยทรงให้ความสำคัญกับดิน และแหล่งน้ำ ทำให้พื้นที่ทำมาหากินต้องมีน้ำและมีการจัดสรรพื้นที่ในการทำประโยชน์อย่างสมดุล ซึ่งกระทรวงมหาดไทยได้ให้ความสำคัญในการพัฒนาคน เพื่อให้คนไปพัฒนาพื้นที่ ผ่านการสร้างความตระหนักรู้ในทรัพยากรดินเนื่องในโอกาสวันดินโลก ประจำปี 2566 ภายใต้แนวคิด ดินดี น้ำดี ชีวีมีสุขอย่างยั่งยืน (Sustainable Soil and Water for Better life) และต่อมาพระบาทสมเด็จพระเจ้าอยู่หัว มีพระราชปณิธานในการสืบสาน รักษา และต่อยอด พระองค์จึงพระราชทานโครงการโคก หนอง นา ซึ่งเป็นโครงการที่ประยุกต์และต่อยอดมาจากการเกษตรทฤษฎีใหม่ของพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร ให้ทุกภาคส่วนได้น้อมนำไปขับเคลื่อน โดยเป็นนโยบายหลักให้ทุกจังหวัด อำเภอ หมู่บ้าน ได้ร่วมกันดำเนินการ “โครงการพัฒนาพื้นที่ต้นแบบการพัฒนาคุณภาพชีวิตตามหลักทฤษฎีใหม่ประยุกต์สู่โคก หนอง นา” หรือ โครงการ “อารยเกษตร” ซึ่งจะช่วยทำให้พื้นที่ที่เราพัฒนาแล้วจะเกิดความสวยงาม ทั้งภาพลักษณ์ และอรรถประโยชน์ เป็นแหล่งท่องเที่ยวทางธรรมชาติ มีผืนแผ่นดินทำมาหากิน อยู่อาศัย ที่มีต้นไม้ 5 ระดับ อันจะทำให้คนมีกิน มีใช้ และดูแลให้คนในครอบครัวมีความสุข รวมทั้ง เป็นสืบสาน โครงการ “บ้านนี้มีรัก ปลูกผักกินเอง” และ “ทางนี้มีผล ผู้คนรักกัน” ตามแนวพระราชดำริของสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี โดยปลูกผักสวนครัวและพืชสมุนไพร ไม้ผลชนิดต่าง ๆ เพื่อสร้างความมั่นคงทางอาหาร ทำให้มีผักปลอดสารพิษไว้บริโภคภายในครัวเรือน และยังต่อยอดพัฒนา โดยการนำส่วนที่เหลือจากการใช้บริโภคในครัวเรือนไปแบ่งปันให้กับชุมชนได้ ส่งเสริมการสร้างความรักความสามัคคี ปลูกจิตสำนึกและวัฒนธรรมการอยู่ร่วมกันอย่างมีความสุข” นายชูศักดิ์ รู้ยิ่ง ผู้ว่าราชการจังหวัดสกลนคร กล่าว
นายชูศักดิ์ รู้ยิ่ง ผู้ว่าราชการจังหวัดสกลนคร กล่าวในช่วงท้ายว่า การพัฒนาพื้นที่ ตามแบบอารยเกษตร จะช่วยสร้างความยั่งยืน ทำให้เราได้เห็นว่าภาคีเครือข่ายทุกท่านได้สื่อสารอย่างชัดเจนว่า สิ่งที่เป็นความมั่นคงของประชาชนทุกเรื่อง ทั้งเรื่องการทำมาหากิน การใช้ชีวิต ล้วนแต่มีพระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินี ทรงเป็นผู้นำด้วยการที่พระองค์ท่านพระราชทานแนวพระราชดำริให้พวกเราน้อมนำมาทำ โดยไม่ต้องอายที่ได้ทำ เพราะเป้าประสงค์ของพระองค์ท่านอยากเห็นพี่น้องคนไทยทุกคนมีความสุข ประเทศชาติมั่นคง ดังนั้น การน้อมนำแนวทางแปลงโคก หนอง นา ไปประยุกต์ต่อยอดขยายผลในแปลงอื่น ๆ ทุกพื้นที่ มุ่งมั่นขยายผลการขับเคลื่อนการพัฒนาพื้นที่ต้นแบบการพัฒนาคุณภาพชีวิตตามหลักทฤษฎีใหม่ ประยุกต์สู่ “โคก หนอง นา” ให้เห็นผลอย่างเป็นรูปธรรมและต่อเนื่อง เพื่อเป็นการรวมพลังแสดงออกถึงความจงรักภักดีและเฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567 ร่วมกันนำสิ่งที่ดีสู่พี่น้องประชาชนชาวสกลนคร "Change for Good" ช่วยกันทำให้ทุกพื้นที่ของเรามีความสุขและมีคุณภาพชีวิตที่ดีอย่างยั่งยืน
#WorldSoilDay #วันดินโลก #soilswherefoodbegins #Soils4Nutrition #FAO #MOI #กระทรวงมหาดไทย #บำบัดทุกข์บำรุงสุข #SDGsforAll #ChangeforGood

ที่มา : https://www.thaigov.go.th/news/contents/details/84613