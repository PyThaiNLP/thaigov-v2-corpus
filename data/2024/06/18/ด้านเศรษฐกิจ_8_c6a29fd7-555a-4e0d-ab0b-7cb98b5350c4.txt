รัฐบาลไทย-ข่าวทำเนียบรัฐบาล-​กระทรวงเกษตรฯ หวังยกระดับการพัฒนาภาคการเกษตร จัดประชุมหารือแนวทางการขับเคลื่อนคณะทำงานรับซื้อผลผลิตและผลิตภัณฑ์ทางการเกษตร 


วันอังคารที่ 18 มิถุนายน 2567
​กระทรวงเกษตรฯ หวังยกระดับการพัฒนาภาคการเกษตร จัดประชุมหารือแนวทางการขับเคลื่อนคณะทำงานรับซื้อผลผลิตและผลิตภัณฑ์ทางการเกษตร
​กระทรวงเกษตรฯ หวังยกระดับการพัฒนาภาคการเกษตร จัดประชุมหารือแนวทางการขับเคลื่อนคณะทำงานรับซื้อผลผลิตและผลิตภัณฑ์ทางการเกษตร จัดตั้งจุดจำหน่าย และการกระจายสินค้าเกษตร พร้อมจัดทำข้อมูลการลักลอบนำเข้าสินค้าเกษตรผิดกฎหมายตามแนวชายแดน
พันเอก รวิรักษ์ สัตตบุศย์ คณะที่ปรึกษารัฐมนตร่าการกระทรวงเกษตรและสหกรณ์ เป็นประธานการประชุมหารือแนวทางการขับเคลื่อนคณะทางานรับซื้อผลผลิตและผลิตภัณฑ์ทางการเกษตร จัดตั้งจุดจำหน่าย และการกระจายสินค้าเกษตร และคณะทำงานความร่วมมือด้านการป้องกันการลักลอบนำเข้าสินค้าเกษตรผิดกฎหมายตามแนวชายแดน ร่วมกับนายอภัย สุทธิสังข์ รองปลัดกระทรวงเกษตรและสหกรณ์ และนางสาวภัทราภรณ์ โสเจยยะ รองปลัดกระทรวงเกษตรและสหกรณ์ ณ ห้องประชุมกระทรวงเกษตรและสหกรณ์ โดยเป็นการร่วมมือการยกระดับการพัฒนาภาคการเกษตรระหว่างกระทรวงเกษตรและสหกรณ์ และกระทรวงกลาโหม เพื่อสำรวจความต้องการสินค้าของหน่วยงานและจุดจำหน่าย การป้องกันการลักลอบ และจัดทำข้อมูลการลักลอบนำเข้าสินค้าเกษตรผิดกฎหมายตามแนวชายแดน เป็นต้น

ที่มา : https://www.thaigov.go.th/news/contents/details/84637