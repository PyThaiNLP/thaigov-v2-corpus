รัฐบาลไทย-ข่าวทำเนียบรัฐบาล-กรมทางหลวงชนบท ซ่อมบำรุงถนนสาย อด.3059 อำเภอวังสามหมอ จังหวัดอุดรธานี (ตอนที่ 1) เสร็จสมบูรณ์ 


วันอังคารที่ 18 มิถุนายน 2567
กรมทางหลวงชนบท ซ่อมบำรุงถนนสาย อด.3059 อำเภอวังสามหมอ จังหวัดอุดรธานี (ตอนที่ 1) เสร็จสมบูรณ์
....
กรมทางหลวงชนบท (ทช.) กระทรวงคมนาคม โดยสำนักบำรุงทาง ได้ดำเนินโครงการก่อสร้างงานบำรุงถนนทางหลวงชนบทสาย อด.3059 แยก ทล.227 - บ้านน้อยสุมณฑา อำเภอวังสามหมอ จังหวัดอุดรธานี (ตอนที่ 1) บริเวณช่วง กม.ที่ 7+000 - 9+200 รวมระยะทางดำเนินการ 2.200 กิโลเมตร โดยซ่อมบำรุงผิวจราจรชั้นพื้นทางด้วยวิธี Pavement In - Place Recycling และปูผิวจราจรด้วยวิธี Hot Mix In - Plant Recycling พร้อมติดตั้งป้ายจราจร วัสดุเคลือบผิวจราจรต้านทานการลื่นไถลสีแดง เพื่อให้ยานพาหนะชะลอความเร็วในเขตชุมชน ใช้งบประมาณ 9.390 ล้านบาท ปัจจุบันโครงการดังกล่าวได้ดำเนินการซ่อมบำรุงเสร็จสมบูรณ์ตามแผนที่กำหนดไว้ และเปิดให้ประชาชนใช้สัญจรเรียบร้อยแล้ว ทั้งนี้ จะเป็นการช่วยส่งเสริมเศรษฐกิจการขนส่งพืชผลทางการเกษตรในชุมชน ยกระดับการเดินทางของประชาชนในพื้นที่ให้สามารถขนส่งสินค้าทางการเกษตรไปยังถนนสายหลัก (ทล.227) เพื่อไปสู่ปลายทางได้อย่างสะดวกรวดเร็วปลอดภัยมากยิ่งขึ้น รวมถึงเป็นการสนับสนุนการเดินทางเข้าสู่แหล่งทอผ้าชื่อดังประจำจังหวัดได้อีกทางหนึ่งด้วย

ที่มา : https://www.thaigov.go.th/news/contents/details/84626