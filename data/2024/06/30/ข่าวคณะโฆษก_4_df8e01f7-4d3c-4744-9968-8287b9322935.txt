รัฐบาลไทย-ข่าวทำเนียบรัฐบาล-“คารม” ขอบคุณนายกฯ เชื่อมั่นประกาศให้ร้อยเอ็ดเป็นจังหวัดสีขาว  ปลอดยาเสพติด จังหวัดแรกของอีสาน เชื่อหากทุกฝ่ายร่วมมือกัน อย่างจริงจังปัญหานี้สำเร็จ


วันอาทิตย์ที่ 30 มิถุนายน 2567
30/06/2567
พิมพ์
“คารม” ขอบคุณนายกฯ เชื่อมั่นประกาศให้ร้อยเอ็ดเป็นจังหวัดสีขาว  ปลอดยาเสพติด จังหวัดแรกของอีสาน เชื่อหากทุกฝ่ายร่วมมือกัน อย่างจริงจังปัญหานี้สำเร็จ
“คารม” ขอบคุณนายกฯ เชื่อมั่นประกาศให้ร้อยเอ็ดเป็นจังหวัดสีขาว  ปลอดยาเสพติด จังหวัดแรกของอีสาน เชื่อหากทุกฝ่ายร่วมมือกัน อย่างจริงจังปัญหานี้สำเร็จ
วันที่ 30 มิถุนายน 2567 นายคารม พลพรกลาง รองโฆษกประจำสำนักนายกรัฐมนตรี เปิดเผยว่า จากการที่นายเศรษฐา   ทวีสิน  นายกรัฐมนตรีได้ลงพื้นที่ ในหลายจังหวัดทางภาคอีสาน หลายจังหวัดมี จังหวัดร้อยเอ็ด  ศรีสะเกษ อุบลราชธานี   สุรินทร์  ระหว่างวันที่ 28 -30  มิถุนายน  2567  เพื่อพบปะกับประชาชน  และรับทราบปัญหาต่าง   ๆ  ก่อนที่เข้าร่วมประชุม ครม. สัญจรที่จังหวัดนครราชสีมา  ในวันที่ 2 กรกฎาคม  2567
นายคารม กล่าวว่า ในการลงพื้นที่จังหวัดร้อยเอ็ด  นายกรัฐมนตรีได้ประกาศนโยบายเกี่ยวกับการแก้ปัญหายาเสพติด ซึ่งเป็นปัญหาที่สำคัญของทุกรัฐบาล และมีหน่วยงานที่เกี่ยวหลายหน่วยงาน เช่นสำนักงานป้องกันและปราบยาเสพติด  ( ปปส.)  สำนักงานตำรวจแห่งชาติ   กระทรวงมหาดไทย  ร่วมมือกันแก้ไขปัญหานี้  โดยเฉพาะในส่วนกระทรวงมหาดไทย นายอนุทิน   ชาญวีรกูล  รองนายกรัฐมนตรี  และรัฐมนตรีว่าการกระทรวงมหาดไทย  มอบนโยบายใช้เครือข่ายของกระทรวงมหาดไทย ตั้งแต่ผู้ใหญ่บ้าน กำนัน นายอำเภอ ผู้ว่าราชการจังหวัดให้ร่วมมือในการกวาดล้างกลุ่มเครือข่ายยาเสพติดซึ่งนายอนุทินฯ   ได้เน้นและย้ำเสมอว่า  “ คนค้ายาเสพติด  ไม่มีทางชนะรัฐได้  ให้เลิกซะ”
นายคารม กล่าวต่อไปว่า ในการลงพื้นที่จังหวัดร้อยเอ็ดครั้งนี้   นายกรัฐมนตรี ได้พูดกับพี่น้องชาวร้อยเอ็ดว่า  จะทำให้ร้อยเอ็ดเป็นจังหวัดสีขาว ปลอดยาเสพติด  ผมในฐานะรองโฆษกรัฐบาลเป็นคนจังหวัดร้อยเอ็ด  รู้สึกขอบคุณนายกรัฐมนตรี  และนายอนุทิน  ชาญวีรกูล รองนายกรัฐมนตรีและรัฐมนตรีว่าการกระทรวงมหาดไทยที่เดินหน้าร่วมมือกันปราบปรามยาเสพติดอย่างจริงจัง  เพราะยาเสพติดทุกชนิด   เป็นอันตรายต่อคนเสพ ทั้งร่างกาย   และจิตใจ ลดทอนประสิทธิภาพการทำงาน  ทำลายครอบครัว   รวมทั้งยังเป็นการทำผิดกฎหมายที่สร้างความร่ำรวยแบบผิด  ๆ  ทำร้ายสังคม  โดยเฉพาะจังหวัดร้อยเอ็ดมีความโดยเด่น  เรื่องการใช้ชุมชนบำบัดผู้ติดยาเสพติดที่รู้จักทั่วประเทศ  คือ“ หัวโทนโมเดล ” เป็นต้นแบบในการรักษาและบำบัดคนที่ติดยาเสพติด   เพื่อให้กลับเข้าสู่สังคม  และให้เลิกเสพยา
”นโยบายปราบปรามยาเสพติด  เป็นนโยบายสาธารณะ ที่ประกาศโดยรัฐบาลมาทุกรัฐบาล อยากให้ทุกคนตระหนักว่า   เมื่อทำนโยบายนี้ให้เกิดแล้ว     และได้มีการนำไปปฏิบัติแล้ว ขอให้ทุกภาคส่วนมีความจริงจัง  ที่จะต้องทำให้สำเร็จ   กล่าวคือต้องมีการประเมินผล เป็นช่วง  ๆ  เช่น 3 เดือน หรือ  6 เดือน  หรือมีตัวชี้วัด  เพื่อให้รู้ว่านโยบายนี้คืบหน้าแค่ไหน อย่างไร    ซึ่งตนเองมั่นใจว่นโยบายนี้จะสำเร็จ   อย่างแน่นอน โดยความร่วมมือของทุกภาคส่วนตามนโยบายของรัฐบาล“ นายคารม ย้ำ

ที่มา : https://www.thaigov.go.th/news/contents/details/85176