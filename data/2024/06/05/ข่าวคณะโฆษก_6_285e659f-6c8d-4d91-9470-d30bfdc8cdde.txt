รัฐบาลไทย-ข่าวทำเนียบรัฐบาล-“รัดเกล้า” เผย TCEB ไม่รีรอ ต่อยอดจากมติ ครม. ประกาศกิจกรรมดี๊ดี ชวนออฟฟิศ แชร์ภาพ วิดีโอ บนโซเซียล ชิงเงินรางวัล 1.5 ล้านบาท!


วันพุธที่ 5 มิถุนายน 2567
05/06/2567
พิมพ์
“รัดเกล้า” เผย TCEB ไม่รีรอ ต่อยอดจากมติ ครม. ประกาศกิจกรรมดี๊ดี ชวนออฟฟิศ แชร์ภาพ วิดีโอ บนโซเซียล ชิงเงินรางวัล 1.5 ล้านบาท!
“รัดเกล้า” เผย TCEB ไม่รีรอ ต่อยอดจากมติ ครม. ประกาศกิจกรรมดี๊ดี ชวนออฟฟิศ แชร์ภาพ วิดีโอ บนโซเซียล ชิงเงินรางวัล 1.5 ล้านบาท!
วันนี้ (5 มิถุนายน 2567) นางรัดเกล้า อินทวงศ์ สุวรรณคีรี รองโฆษกประจำสำนักนายกรัฐมนตรี เปิดเผยว่า สำนักงานส่งเสริมการจัดประชุมและนิทรรศการ หรือ TCEB เชิญชวนขับเคลื่อนเศรษฐกิจไทยไปด้วยกัน ภายใต้คอนเซ็ปต์  Healthy Active Meeting และ Local Community และ Sustainability แชร์ภาพจัดกิจกรรมในโลกออนไลน์  รับสิทธิประโยชน์และชิงรางวัลมูลค่ารวม ชิงเงินรางวัลมูลค่า 1.5 ล้านบาท  เริ่ม 1 มิ.ย. - 30 พ.ย.นี้ พร้อมกับสิทธิลดหย่อนภาษีสูงสุด 2 เท่า
โดยมีกติกาคือ หากบริษัท หรือ พนักงานออฟฟิศ  จัดประชุมตั้งแต่ 20 คนต่อกลุ่ม ในพื้นที่ต่าง ๆ ทั่วประเทศไทย ซึ่งต้องเป็นพื้นที่นอกเขตจังหวัดที่ตั้งสถานประกอบการของผู้เข้าประชุม (ระยะเวลากิจกรรมอย่างน้อย 2 วัน 1 คืน) /จัดงานประชุมอย่างสร้างสรรค์ด้วยกิจกรรมที่เกี่ยวข้องกับชุมชนท้องถิ่น (Local Community) และ การประชุมเพื่อสุขภาพ (Healthy Meeting) และแนวคิดความยั่งยืน (Sustainability) หรืออย่างใดอย่างหนึ่ง /เลือกใช้บริการผู้ประกอบการไมซ์บนแพลตฟอร์ม THAI MICE CONNECT อย่างน้อย 1 ผู้ประกอบการ /ส่งเอกสารตามที่โครงการกำหนดให้ครบถ้วนทางเว็บไซต์ของโครงการ /จัดกิจกรรมส่งภาพถ่ายภายใต้แนวคิดต่าง ๆ จากการจัดประชุมและเดินทางเพื่อเป็นรางวัล โดยการแชร์ภาพ/วีดิโอสั้นตามวัตถุประสงค์โครงการ และติด Hashtag #ยกทีมประชุมรุมรักเมืองไทย, #ยกทีมประชุมสุขภาพดี, #ยกทีมประชุมสุดสร้างสรรค์, #ยกทีมประชุมรักชุมชน, #คนละไมซ์คนละมือ เพื่อประกวดภาพถ่ายบนช่องทางโซเชียลมีเดีย บนช่องทางออนไลน์ อาทิ Facebook IG TikTok พร้อมทั้งอัปโหลดภาพและข้อความ กลับมายังระบบ (เติมลิงก์อัปเดตอีกครั้ง)
“รัฐบาลจึงขอเชิญชวนผู้ที่สนใจ ร่วมโครงการดังกล่าว เพื่อเป็นการกระตุ้นเศรษฐกิจในประเทศ โดยรางวัลที่มอบให้ถือเป็นการมอบสิทธิพิเศษ ด้านการท่องเที่ยวให้อีกด้วย ที่สำคัญได้รับสิทธิลดหย่อนภาษีสูงสุด 2 เท่า สอดคล้องกับรัฐบาลมีนโยบายมี มาตรการในการกระตุ้นการท่องเที่ยว  1 คือ มาตรการภาษีกระตุ้นสัมมนาในประเทศ (สำหรับนิติบุคคล) จัดสัมมนาหักค่าใช้จ่าย 2 เท่า ส่วนในเมืองรอง 1.5 เท่า  มาตรการที่ 2 คือบุคคลธรรมดาหากท่องเที่ยวเมืองรองก็สามารถหักค่าใช้จ่ายได้ 15,000 บาท ในช่วงวันที่ 1 พ.ค.- 30 พ.ย. นี้ ติดตามรายละเอียดเพิ่มเติม FB TCEB Domestic MICE
เสริมข้อมูลเพิ่มเติมว่าการท่องเที่ยวขนาดใหญ่ 4 ธุรกิจ MICE หรือ ไมซ์ ประกอบไปด้วย ธุรกิจการจัดประชุมขององค์กร (Meetings) การท่องเที่ยวเพื่อเป็นรางวัล (Incentives) การจัดประชุม นานาชาติ (Conventions) และการจัดแสดงสินค้า (Exhibitions) ซึ่ง TCEB เองคือหน่วยงานที่รับผิดชอบการกระตุ้นเรื่องไมซ์โดยตรง และเป็นกำลังสำคัญในการส่งเสริมเศรษฐกิจท่องเที่ยวให้กับประเทศไทย ขอให้พี่น้องชาวไทยเข้าร่วมโครงการกันเยอะ ๆ” รองโฆษกฯ รัดเกล้า กล่าว

ที่มา : https://www.thaigov.go.th/news/contents/details/83957