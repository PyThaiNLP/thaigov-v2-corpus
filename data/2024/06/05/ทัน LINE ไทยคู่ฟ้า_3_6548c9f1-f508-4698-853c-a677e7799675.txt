รัฐบาลไทย-ข่าวทำเนียบรัฐบาล-ปลื้ม! ผลจัดงาน THAIFEX–ANUGA ASIA 2024 ตลอด 5 วัน ยอดคนเข้าชมงานทะลุ 130,000 คน


วันพุธที่ 5 มิถุนายน 2567
ปลื้ม! ผลจัดงาน THAIFEX–ANUGA ASIA 2024 ตลอด 5 วัน ยอดคนเข้าชมงานทะลุ 130,000 คน
.....
ปลื้ม! ผลจัดงาน THAIFEX–ANUGA ASIA 2024 ตลอด 5 วัน ยอดคนเข้าชมงานทะลุ 130,000 คน
.
ปิดฉากลงเป็นที่เรียบร้อยสำหรับงาน THAIFEX–ANUGA ASIA 2024 งานแสดงสินค้าอาหารและเครื่องดื่มที่ใหญ่และครบวงจรที่สุดแห่งหนึ่งของเอเชีย จัดขึ้น ณ ศูนย์แสดงสินค้าเมืองทองธานี เมื่อวันที่ 28 พ.ค. – 1 มิ.ย. 67 โดยผลตอบรับจากการจัดงานฯ ประสบความสำเร็จเป็นอย่างมาก มีผู้เข้าชมงานทั้ง 5 วัน รวมทั้งสิ้นถึง 138,508 คน เพิ่มขึ้น 5.7% เมื่อเทียบกับการจัดงานครั้งที่ผ่านมา มีผู้เข้าชมชาวต่างชาติ จาก 130 ประเทศ ในปีนี้ (2567) เพิ่มขึ้น 21.6% และ 5 อันดับแรกของชาวต่างชาติที่เข้าชมงานมากที่สุด ได้แก่ จีน มาเลเซีย เวียดนาม เกาหลีใต้ และญี่ปุ่น ตามลำดับ สะท้อนความสำเร็จการสนับสนุน Soft Power อาหารไทยสู่สากล ชูศักยภาพไทยในฐานะการเป็น Hub ศูนย์กลางสินค้าด้านอาหารในภูมิภาค และเป็นครัวของโลก
.
นายภูมิธรรม เวชยชัย รองนายกรัฐมนตรี และ รมว.พณ. ได้เข้าร่วมชมสินค้าในงานดังกล่าว พร้อมชื่นชมศักยภาพของผู้ประกอบการไทยทุกระดับ สมศักดิ์ศรีประเทศไทยที่ประกาศตัวเป็นครัวของโลก
.
ด้านนายกรัฐมนตรี ชื่นชมการทำงานของหน่วยงานที่เกี่ยวข้อง โดยงาน THAIFEX–ANUGA ASIA ถือเป็นอีกหนึ่งงานสำคัญในการเปิดพื้นที่เเละโอกาสทางการค้าให้กับผู้ประกอบการในอุตสาหกรรมอาหารและเครื่องดื่มของไทยทุกระดับได้แสดงศักยภาพสู่สายตาชาวโลก ซึ่งมีทั้งการนำเสนอไอเดียธุรกิจ จับคู่ ค้นหาคู่ค้า การเจรจาธุรกิจระหว่างผู้ประกอบการไทยและต่างประเทศ รวมถึง เป็นช่องทางสนับสนุนสินค้าจากชุมชนสู่ผู้บริโภคในตลาดระดับสากลอีกด้วย
.
อ่านเพิ่มเติม คลิก https://www.thaigov.go.th/news/contents/details/83897
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/83977