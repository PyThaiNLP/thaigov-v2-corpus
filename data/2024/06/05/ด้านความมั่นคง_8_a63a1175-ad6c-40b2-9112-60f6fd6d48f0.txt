รัฐบาลไทย-ข่าวทำเนียบรัฐบาล-ผู้ว่าฯ นราธิวาส นำหน่วยงานราชการ และพี่น้องประชาชนชาวนราธิวาส ร่วมกิจกรรมเฉลิมฉลองธงตราสัญลักษณ์งานเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพระราชพิธีมหามงคล


วันพุธที่ 5 มิถุนายน 2567
05/06/2567
พิมพ์
ผู้ว่าฯ นราธิวาส นำหน่วยงานราชการ และพี่น้องประชาชนชาวนราธิวาส ร่วมกิจกรรมเฉลิมฉลองธงตราสัญลักษณ์งานเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพระราชพิธีมหามงคล
ผู้ว่าฯ นราธิวาส นำหน่วยงานราชการ และพี่น้องประชาชนชาวนราธิวาส ร่วมกิจกรรมเฉลิมฉลองธงตราสัญลักษณ์งานเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567
วันนี้ (5 มิ.ย. 67) ว่าที่ร้อยตรี ตระกูล โทธรรม ผู้ว่าราชการจังหวัดนราธิวาส เปิดเผยว่า วานนี้ตนได้เป็นประธานในกิจกรรมเฉลิมฉลองธงตราสัญลักษณ์ฯ และกิจกรรมการแสดงเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 และการจัดกิจกรรมเฉลิมฉลองธงตราสัญลักษณ์ฯ ในกิจกรรมเดิน วิ่ง ปั่น ธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว ณ บริเวณพลับพลาเฉลิมพระเกียรติสิริราชสมบัติครบรอบ 50 ปี ริมเขื่อนท่าพระยาสาย ในเขตเทศบาลเมืองนราธิวาส โดยมี นายสิทธิชัย สวัสดิ์แสน นายฉัตรชัย อุสาหะ นายวีรพัฒน์ บุณฑริก รองผู้ว่าราชการจังหวัดนราธิวาส หัวหน้าส่วนราชการ ผู้บริหารองค์กรปกครองส่วนท้องถิ่น ภาคีเครือข่ายทุกภาคส่วน ตลอดจนถึงประชาชนชาวจังหวัดนราธิวาส ร่วมกิจกรรมจำนวนมาก
ว่าที่ร้อยตรี ตระกูล โทธรรม ผู้ว่าราชการจังหวัดนราธิวาส กล่าวว่า จังหวัดนราธิวาส ได้รับมอบธงตราสัญลักษณ์ฯ ต่อจากจังหวัดยะลา โดยจะได้นำธงตราสัญลักษณ์ฯ มาจัดกิจกรรมโครงการเดิน วิ่ง ปั่น ธงตราสัญลักษณ์ เนื่องในโอกาสพิธีมหามงคลเฉลิมพระชนมพรรษา 6 รอบ 28 กรกฎาคม 2567 เพื่อเป็นการเฉลิมพระเกียรติแด่พระบาทสมเด็จพระเจ้าอยู่หัว เนื่องในโอกาสพิธีมหามงคลเฉลิมพระชนมพรรษา 6 รอบ 28 กรกฎาคม 2567 ซึ่งกิจกรรมดังกล่าวได้จัดขึ้นพร้อมเพรียงกันในทุกจังหวัด เพื่อให้ทุกภาคส่วนในพื้นที่ของทุกจังหวัดได้มีส่วนร่วมในการแสดงความจงรักภักดีและสำนึกในพระมหากรุณาธิคุณของพระบาทสมเด็จพระเจ้าอยู่หัว ด้วยการปฏิบัติบูชาโดยน้อมนำแนวทางในเรื่องการดูแลสุขภาพพลานามัยด้วยการออกกำลังกาย ด้วยการเดิน วิ่ง และการปั่นจักรยาน
“สำหรับกิจกรรมเฉลิมฉลองธงตราสัญลักษณ์ฯ การแสดงเฉลิมพระเกียรติฯ ที่จังหวัดนราธิวาสได้จัดขึ้นวานนี้ มีกิจกรรมมากมายภายในงาน ประกอบด้วย การแสดงพื้นบ้าน การแสดงศิลปวัฒนธรรมท้องถิ่น การแสดงมโนรา การแสดงของวงดนตรี เพลงพระราชนิพนธ์ เพลงโฟล์คซอง การแสดงระบำ 4 ภาค เฉลิมพระเกียรติ โดยนักเรียนโรงเรียนนราธิวาส การฉายภาพยนตร์เฉลิมพระเกียรติเกี่ยวกับประวัติศาสตร์ชาติไทย พระราชกรณียกิจ และการฉายภาพยนตร์กลางแปลง เรื่องตำนานสมเด็จพระนเรศวรมหาราช ซึ่งในช่วงเช้าวันนี้ จังหวัดนราธิวาสจะมีการจัดกิจกรรมส่งมอบธงตราสัญลักษณ์ฯ งานเฉลิมพระเกียรติฯ และจะเริ่มเคลื่อนขบวนออกจากอำเภอเมืองนราธิวาส ไปถึงจุดตรวจมะนังดาลัง อำเภอสายบุรี จังหวัดปัตตานี เพื่อส่งมอบธงตราสัญลักษณ์ฯ งานเฉลิมพระเกียรติฯ ให้แก่จังหวัดปัตตานี ต่อไป” ว่าที่ร้อยตรี ตระกูลฯ กล่าวเพิ่มเติม
ว่าที่ร้อยตรี ตระกูล โทธรรม ผู้ว่าราชการจังหวัดนราธิวาส กล่าวในช่วงท้ายว่า ขอขอบคุณหน่วยงานที่เกี่ยวข้องทุกภาคส่วน ตลอดจนถึงพี่น้องประชาชนชาวจังหวัดนราธิวาส ที่ได้ร่วมด้วยช่วยกัน จัดกิจกรรมเฉลิมฉลองธงตราสัญลักษณ์งานเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ได้อย่างสมพระเกียรติ ซี่งแสดงให้เห็นถึงพลังแห่งความสามัคคีของเราทุกคน และแสดงถึงความรักของคนไทยที่มีแด่พระบาทสมเด็จพระเจ้าอยู่หัว ด้วยการปฏิบัติบูชา ลุกขึ้นมา เดิน วิ่ง ปั่น ออกกำลังกาย เจริญรอยตามเบื้องพระยุคลบาทที่ทรงเป็นต้นแบบของการดูแลรักษาสุขภาพให้แข็งแรง โดยสามารถสอบถามรายละเอียดเพิ่มเติมได้ที่ที่ทำการปกครองจังหวัด หรือสำนักงานจังหวัด ซึ่งตั้งอยู่ที่อาคารศาลากลางจังหวัด หรือที่ทำการปกครองอำเภอ ณ ที่ว่าการอำเภอทั่วประเทศ หรือสายด่วนศูนย์ดำรงธรรม 1567 โทรฟรีตลอด 24 ชั่วโมง
#พระราชพิธีมหามงคลเฉลิมพระชนมพรรษา6รอบ28กรกฎาคม2567 #เดินวิ่งปั่นธงตราสัญลักษณ์ฯ #กระทรวงมหาดไทย

ที่มา : https://www.thaigov.go.th/news/contents/details/83978