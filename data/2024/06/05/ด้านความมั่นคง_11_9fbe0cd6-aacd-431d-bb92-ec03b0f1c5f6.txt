รัฐบาลไทย-ข่าวทำเนียบรัฐบาล-❤️คนแม่ฮ่องสอนรักในหลวง❤️พ่อเมืองแม่ฮ่องสอนพี่น้องประชาชนในพื้นที่ต่างตื้นตันใจที่ได้ร่วมกิจกรรมเดิน วิ่ง ปั่น ธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว 


วันพุธที่ 5 มิถุนายน 2567
05/06/2567
พิมพ์
❤️คนแม่ฮ่องสอนรักในหลวง❤️พ่อเมืองแม่ฮ่องสอนพี่น้องประชาชนในพื้นที่ต่างตื้นตันใจที่ได้ร่วมกิจกรรมเดิน วิ่ง ปั่น ธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว
❤️คนแม่ฮ่องสอนรักในหลวง❤️พ่อเมืองแม่ฮ่องสอนพี่น้องประชาชนในพื้นที่ต่างตื้นตันใจที่ได้ร่วมกิจกรรมเดิน วิ่ง ปั่น ธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ตลอด 4 วัน
❤️คนแม่ฮ่องสอนรักในหลวง❤️พ่อเมืองแม่ฮ่องสอนพี่น้องประชาชนในพื้นที่ต่างตื้นตันใจที่ได้ร่วมกิจกรรมเดิน วิ่ง ปั่น ธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ตลอด 4 วัน เพราะได้ร่วมกันแสดงความจงรักภักดีด้วยดวงใจแห่งความรักต่อในหลวง
วันนี้ (5 มิ.ย. 67) นายชูชีพ พงษ์ไชย ผู้ว่าราชการจังหวัดแม่ฮ่องสอน เปิดเผยว่า จังหวัดแม่ฮ่องสอน ได้จัดกิจกรรมเดิน วิ่ง ปั่น ธงตราสัญลักษณ์งานเฉลิมพระเกียรติพระบาทสมเด็จ เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 พร้อมจัดพิธีส่งมอบธงตราสัญลักษณ์ฯ ให้กับจังหวัดเชียงใหม่ ณ อุทยานแห่งชาติห้วยน้ำดัง ตําบลกึ๊ดช้าง อําเภอแม่แตง จังหวัดเชียงใหม่ หลังจากที่จังหวัดแม่ฮ่องสอน ได้มีการจัดกิจกรรมเฉลิมฉลองธงตราสัญลักษณ์ที่อำเภอปางมะผ้า จากนั้นร่วมเดิน วิ่ง ปั่นเชิญธงตราสัญลักษณ์ไปยังอำเภอปาย เพื่อจัดพิธีเฉลิมพระเกียรติ ประกอบด้วย นิทรรศการเฉลิมพระเกียรติฯ กิจกรรมจิตอาสาบําเพ็ญประโยชน์ การฉายภาพยนตร์เฉลิมพระเกียรติฯ และกิจกรรมอื่น ๆ ณ ลานหน้าที่ว่าการอําเภอปาย จังหวัดแม่ฮ่องสอน โดยมี พสกนิกรชาวจังหวัดแม่ฮ่องสอน และประชาชนทุกหมู่เหล่าและทุกชาติพันธุ์จำนวนมาก ร่วมกิจกรรม
นายชูชีพ พงษ์ไชย ผู้ว่าราชการจังหวัดแม่ฮ่องสอน กล่าวว่า วันนี้เข้าสู่วันที่ 5 ของการจัดกิจกรรมเดิน วิ่ง ปั่น ธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 โดยภาพรวมบรรยากาศการจัดกิจกรรมตลอด 4 วันที่ผ่านมา พสกนิกรคนไทยทุกคนที่ได้ร่วมกันแสดงออกถึงความจงรักภักดีและน้อมสำนึกในพระมหากรุณาธิคุณของพระบาทสมเด็จพระเจ้าอยู่หัว ร้อยรวมดวงใจของพสกนิกรทุกหมู่เหล่าให้เข้ามาร่วมกิจกรรมการออกกำลังกาย รวมถึงการร่วมรับชมนิทรรศการเฉลิมพระเกียรติ การแสดงการละเล่นพื้นถิ่น ตลอดจนการฉายภาพยนต์ประราชประวัติของพระบาทสมเด็จพระเจ้าอยู่หัว เพื่อให้ประชาชนในพื้นที่ต่าง ๆ ได้มาร่วมกิจกรรม เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ซึ่งทุกท่านที่มาร่วมกิจกรรมต่างพร้อมใจกันสวมเสื้อสีเหลืองหรือชุดผ้าพื้นเมืองพื้นถิ่น และร่วมออกกำลังกาย นับเป็นภาพที่น่าประทับใจและน่าดีใจอย่างยิ่งที่ได้เป็นส่วนหนึ่งร่วมกันแสดงออกซึ่งความจงรักภักดี และน้อมสำนึกในพระมหากรุณาธิคุณของพระบาทสมเด็จพระเจ้าอยู่หัว
“พสกนิกรชาวจังหวัดแม่ฮ่องสอน ต่างน้อมสำนึกในพระมหากรุณาธิคุณของพระบาทสมเด็จพระเจ้าอยู่หัว ที่พระองค์ทรงบำเพ็ญพระราชณียกิจนานัปการ เพื่อให้ประชาชนและพสกนิกรไทยทุกหมู่เหล่า มีคุณภาพชีวิตที่ดีและมีความสุข เราทุกคนจึงร่วมกันแสดงความจงรักภักดี และสำนึกในพระมหากรุณาธิคุณของพระบาทสมเด็จพระเจ้าอยู่หัว ผ่านกิจกรรมเดิน วิ่ง ปั่น ธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 โดยพร้อมเพรียงกัน ซึ่งในกิจกรรมที่จัดขึ้นนี้ นอกจากเป็นกิจกรรมเฉลิมพระเกียรติแด่พระบาทสมเด็จพระเจ้าอยู่หัวแล้ว ยังเป็นการส่งเสริมการออกกำลังกายเพื่อสุขภาพที่ดี มีสุขภาพพลานามัยที่สมบูรณ์แข็งแรงตามรอยพระบาทยาตราของพระบาทสมเด็จพระเจ้าอยู่หัว พระผู้ทรงเป็นหลักชัย เป็นต้นแบบแก่พสกนิกรชาวไทยในการดูแลสุขภาพร่างกายให้มีความแข็งแรง ตลอดจนส่งเสริมการมีส่วนร่วมของประชาชน ในพื้นที่ให้ทุกคน ตั้งแต่เด็ก เยาวชน และประชาชนได้มีความรักความสมัครสมานสามัคคีเป็นอันหนึ่งอันเดียวกัน” นายชูชีพ กล่าว
นายชูชีพ พงษ์ไชย ผู้ว่าราชการจังหวัดแม่ฮ่องสอน กล่าวเพิ่มเติมว่า สำหรับจังหวัดแม่ฮ่องสอนเป็น 1 ใน 10 จังหวัดต้นทาง ได้จัดกิจกรรมส่งมอบธงตราสัญลักษณ์ เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ให้กับจังหวัดเชียงใหม่ ณ อุทยานแห่งชาติห้วยน้ำดัง ตําบลกึ๊ดช้าง อําเภอแม่แตง จึงขอเชิญชวนพี่น้องประชาชนทุกจังหวัด ทุกพื้นที่ ทุกภูมิภาคของประเทศ ได้ร่วมแรงแข็งขัน ร้อยรวมใจกันเข้าร่วมกิจกรรม เดิน วิ่ง ปั่น ธงตราสัญลักษณ์ฯ ที่จะจัดขึ้นในแต่ละจังหวัด เพื่อแสดงให้เห็นถึงพลังแห่งความสามัคคีของเราทุกคน และแสดงถึงความรักของคนไทยที่มีแด่พระบาทสมเด็จพระเจ้าอยู่หัว ลุกขึ้นมา เดิน วิ่ง ปั่น ออกกำลังกาย เพื่อการดูแลรักษาสุขภาพให้แข็งแรง
"พสกนิกรชาวแม่ฮ่องสอนทุกคน ต่างมีหัวจิตหัวใจเดียวกัน ในการเป็นคนไทยผู้มีความจงรักภักดี และเทิดทูนไว้ซึ่งสถาบันหลักของชาติ โดยเฉพาะอย่างยิ่งสถาบันพระมหากษัตริย์อันเป็นที่รักยิ่งของคนไทยทุกคน ถึงแม้ว่าจังหวัดแม่ฮ่องสอนจะเป็นดินแดนที่หลอมรวมกลุ่มชาติพันธุ์เป็นจำนวนมาก แต่ทุกคนต่างมีความมุ่งมั่นตั้งใจที่จะแสดงออกซึ่งความรักในหลวง ตลอดจนพระบรมวงศานุวงศ์ทุกพระองค์ และร่วมกันร้อยรวมใจเป็นหนึ่งเดียวในการทำทุกกิจกรรมเพื่อเฉลิมพระเกียรติและถวายเป็นพระราชกุศล เนื่องในโอกาสมหามงคล ขอพระองค์ทรงพระเจริญยิ่งยืนนาน" นายชูชีพ กล่าวในช่วงท้าย
#พระราชพิธีมหามงคลเฉลิมพระชนมพรรษา6รอบ28กรกฎาคม2567 #เดินวิ่งปั่นธงตราสัญลักษณ์ฯ #กระทรวงมหาดไทย

ที่มา : https://www.thaigov.go.th/news/contents/details/83981