รัฐบาลไทย-ข่าวทำเนียบรัฐบาล-ชวนเที่ยวงาน “วันข้าวและชาวนาแห่งชาติ” ประจำปี 2567


วันพุธที่ 5 มิถุนายน 2567
05/06/2567
พิมพ์
ชวนเที่ยวงาน “วันข้าวและชาวนาแห่งชาติ” ประจำปี 2567
วันพุธ ที่ 5 มิ.ย.67
ต่อจากนี้ไป ขอเชิญรับฟังไทยคู่ฟ้า
รัฐบาลเชิญชวนประชาชนเที่ยวชมงานวันข้าวและชาวนาแห่งชาติ ประจำปี 2567 ภายใต้แนวคิด
“พระบารมีเกริกก้องหล้า สู่ผืนนาข้าวไทย ผสานเกษตรแนวใหม่ ชาวนาไทยยั่งยืน” ชมนิทรรศการ 10
พันธุ์ข้าวเฉลิมพระเกียรติ 72 พรรษา นวัตกรรมอารักขาข้าวเพื่อสนับสนุนการผลิตข้าวแบบปลอดภัย
เทคโนโลยีการเกษตรสมัยใหม่เพื่อเพิ่มประสิทธิภาพการผลิตข้าว การทำนารักษ์โลก รักษ์สิ่งแวดล้อม
สู่การผลิตข้าวอย่างยั่งยืน
โดยมีหน่วยงานทั้งรัฐและเอกชนร่วมให้ความรู้มากมายด้วยคาดหวังว่าจะเกิดการถ่ายทอดนวัตกรรมเทคโนโลยี
สมัยใหม่สู่เกษตรกรและประชาชน ผู้สนใจชมงานได้ถึงวันที่ 6 มิถุนายน เวลา 10.00 – 19.00 น. ณ ฮอลล์ 5
และ 6 ศูนย์แสดงสินค้าและการประชุมอิมแพ็ค เมืองทองธานี
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/83946