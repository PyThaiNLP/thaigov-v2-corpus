รัฐบาลไทย-ข่าวทำเนียบรัฐบาล-รองปลัดเศรษฐเกียรติ เป็นประธานในพิธีเปิดนิทรรศการศูนย์เทคโนโลยีการเกษตรและนวัตกรรมจุฬาลงกรณ์มหาวิทยาลัย สระบุรี 2567 (AIC Chula Saraburi Expo 2024)


วันอังคารที่ 25 มิถุนายน 2567
รองปลัดเศรษฐเกียรติ เป็นประธานในพิธีเปิดนิทรรศการศูนย์เทคโนโลยีการเกษตรและนวัตกรรมจุฬาลงกรณ์มหาวิทยาลัย สระบุรี 2567 (AIC Chula Saraburi Expo 2024)
รองปลัดเศรษฐเกียรติ เป็นประธานในพิธีเปิดนิทรรศการศูนย์เทคโนโลยีการเกษตรและนวัตกรรมจุฬาลงกรณ์มหาวิทยาลัย สระบุรี 2567 (AIC Chula Saraburi Expo 2024)
นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ เป็นประธานในพิธีเปิดนิทรรศการศูนย์เทคโนโลยีการเกษตรและนวัตกรรมจุฬาลงกรณ์มหาวิทยาลัย สระบุรี 2567 (AIC Chula Saraburi Expo 2024) ภายใต้หัวข้อ "International Food and Low carbon in Agriculture and Livestock" ณ ศูนย์เครือข่ายการเรียนรู้เพื่อภูมิภาคจุฬาลงกรณ์มหาวิทยาลัย (AIC) อ.แก่งคอย จ.สระบุรี
สำหรับนิทรรศการดังกล่าวเป็นการดำเนินงานร่วมกันระหว่างภาคส่วนหน่วยงานต่าง ๆ ของจังหวัดสระบุรี และจุฬาลงกรณ์มหาวิทยาลัย โดยมีวัตถุประสงค์ ดังนี้ 1) เพื่อส่งเสริมการประยุกต์ใช้เทคโนโลยีสมัยใหม่ รวมถึงนวัตกรรมในการจัดนิทรรศการและการสัมมนาเชิงวิชาการ เพื่อสร้างช่องทางการตลาด สร้างรายได้ และลดต้นทุนการผลิตภาคการเกษตร 2) เพื่อส่งเสริมการประยุกต์ใช้วัตถุดิบภายในจังหวัดสระบุรีให้เกิดเป็นผลิตภัณฑ์ที่มีมูลค่ามากยิ่งขึ้น 3) เพื่อเผยแพร่องค์ความรู้ทางวิชาการเกษตรและนวัตกรรม 4) เพื่อเพิ่มช่องทางประชาสัมพันธ์ศูนย์เทคโนโลยีเกษตรและนวัตกรรม สระบุรี (AIC Chula Saraburi) จุฬาลงกรณ์มหาวิทยาลัย และ 5) เพื่อเพิ่มช่องทางประชาสัมพันธ์หน่วยงานต่าง ๆ ที่สนับสนุนการดำเนินงานของ AIC Chula Saraburi รวมทั้งประชาสัมพันธ์ผลิตภัณฑ์สินค้าเกษตรจากวิสาหกิจชุมชนและกลุ่มผู้แปรรูปภายในจังหวัดสระบุรีและจังหวัดข้างเคียง
ทั้งนี้ กิจกรรมภายในงาน ประกอบด้วย กิจกรรมเสวนา ประชุมวิชาการ และนิทรรศการเทคโนโลยีเกษตรและนวัตกรรม ในรูปแบบ On-site meeting ภายใต้โครงการเพิ่มขีดความสามารถการแข่งขันของประเทศด้วยนวัตกรรมผ่านการบูรณาการและกลไกของศูนย์ AIC

ที่มา : https://www.thaigov.go.th/news/contents/details/84936