รัฐบาลไทย-ข่าวทำเนียบรัฐบาล-ที่ปรึกษารัฐมนตรีฯ ดนัยณัฏฐ์ ให้สมาคมนักธุรกิจอาเซียน และบริษัท Suzhou Haige Electric Control จำกัด (HIGEC) เข้าพบ


วันอังคารที่ 25 มิถุนายน 2567
25/06/2567
พิมพ์
ที่ปรึกษารัฐมนตรีฯ ดนัยณัฏฐ์ ให้สมาคมนักธุรกิจอาเซียน และบริษัท Suzhou Haige Electric Control จำกัด (HIGEC) เข้าพบ
ที่ปรึกษารัฐมนตรีฯ ดนัยณัฏฐ์ ให้สมาคมนักธุรกิจอาเซียน และบริษัท Suzhou Haige Electric Control จำกัด (HIGEC) เข้าพบ
24 มิถุนายน 2567 นายดนัยณัฏฐ์ โชคอำนวย ที่ปรึกษารัฐมนตรีว่าการกระทรวงอุตสาหกรรม ให้ สมาคมนักธุรกิจอาเซียน และบริษัท Suzhou Haige Electric Control จำกัด (HIGEC) เข้าพบ เพื่อขอคำปรึกษาเรื่องการลงทุนและสร้างโรงงานอุตสาหกรรมขนาดใหญ่ ของบริษัท Suzhou Haige Electric Control Co.,LTD (HIGEC) ซึ่งเป็น หน่วยงานของรัฐบาล โดยรับผิดชอบในเรื่องการลงทุนสำหรับเทคโนโลยี EV แพลตฟอร์มการวิจัยและพัฒนาและการผลิต การขายและบริการหลังการขาย ระบบการควบคุมอิเล็กทรอนิกส์ EV เช่น หน่วยควบคุมยานพาหนะ หน่วยควบคุมมอเตอร์ หน่วยจ่ายพลังงานไฟฟ้าแบบบูรณาการอัจฉริยะและอื่นๆของชิ้นส่วนยานยนต์ ครอบคลุมด้านเทคนิคหลักต่างๆ ของระบบควบคุมอิเล็กทรอนิกส์บัสและพลังงานใหม่ โดยมี นางสาวนลินี กาญจนามัย รองผู้ว่าการการนิคมอุตสาหกรรมแห่งประเทศไทย นายชาลี ขันศิริ ผู้อำนวยการกองเศรษฐกิจอุตสาหกรรมระหว่างประเทศ และเจ้าหน้าที่กระทรวงอุตสาหกรรมที่เกี่ยวข้อง เข้าร่วมหารือ ณ ห้องประชุมชุณหะวัณ ชั้น 3 สปอ.
สมาคมนักธุรกิจอาเซียน เกิดจากการรวมตัวของนักธุรกิจไทยในหลากหลายธุรกิจ ซึ่งส่วนใหญ่จะทำการค้าระหว่างประเทศ มารวมตัวกันเพื่อส่งเสริมและสนับสนุนสมาชิกให้มีความพร้อมในการดำเนินธุรกิจโดยใช้กลยุทธ์การพัฒนาคนเป็นตัวขับเคลื่อนหลัก และเน้นการพัฒนาขีดความสามารถหรือสมรรถนะที่จะแข่งขันกับกลุ่มประเทศอาเชียน โดยมีผู้ก่อตั้ง คือ ดร.บัญญัติ บุญญา เจ้าของธุรกิจการให้คำปรึกษา ฝึกอบรม และธุรกิจนำเข้าส่งออก ร่วมกับผู้ประกอบการในธุรกิจต่าง ๆ อีกกว่า 3 ราย ก่อตั้งเมื่อวันที่ 21 สิงหาคม 2555 โดยที่ผ่านมาสมาคมฯ เคยได้รับรางวัลสมาคมดีเด่นในปี 2558 - 2559 และรางวัลผู้บริหารสมาคมดีเด่นจากสภาหอการค้าแห่งประเทศไทยและกรมพัฒนาธุรกิจการค้า กระทรวงพาณิชย์ ทั้งนี้ สมาคมฯ มีวิสัยทัศน์ (Vision) คือ "เราจะพัฒนานักธุรกิจไทยให้เป็นผู้นำในอาเซียน" และพันธกิจ (Mission) ในการพัฒนาทีมงานของสมาคมให้มีความรู้ความสามารถและจิตอาสาเพื่อสังคมการพัฒนาสมาชิกและนักธุรกิจไทยให้มีความรู้ความสามารถและมีจรรยาบรรณการพัฒนาระบบและเทคโนโลยีสารสนเทศ การพัฒนาเครื่องมือใหม่ๆ และการบริหารจัดการตามระบบมาตรฐานสากลการพัฒนาความสัมพันธ์ที่ดีกับสมาคมต่าง ๆ ในประเทศและเครือข่ายองค์กรในอาเซียนต่อไป

ที่มา : https://www.thaigov.go.th/news/contents/details/84949