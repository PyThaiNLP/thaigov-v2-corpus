รัฐบาลไทย-ข่าวทำเนียบรัฐบาล-รมว.ประเสริฐ เปิดประชุมคณะกรรมการสถิติประเทศไทย ครั้งที่ 1/2567


วันจันทร์ที่ 24 มิถุนายน 2567
รมว.ประเสริฐ เปิดประชุมคณะกรรมการสถิติประเทศไทย ครั้งที่ 1/2567
รมว.ประเสริฐ เปิดประชุมคณะกรรมการสถิติประเทศไทย ครั้งที่ 1/2567
วันนี้ (24 มิถุนายน 2567) นายประเสริฐ จันทรรวงทอง รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เป็นประธานการประชุมคณะกรรมการสถิติประเทศไทย ครั้งที่ 1/2567 ซึ่งที่ประชุมได้พิจารณาและเห็นชอบ (ร่าง) แผนกำหนดความรับผิดชอบสถิติทางการที่มีสถานะพร้อมเผยแพร่ (Tier 1) ประจำปีงบประมาณ พ.ศ. 2566  ด้านสังคม ด้านเศรษฐกิจ ด้านทรัพยากรธรรมชาติและสิ่งแวดล้อม เพื่อให้หน่วยงานที่เกี่ยวข้องนำข้อมูลสถิติทางการขึ้นเผยแพร่และลงทะเบียนในระบบบัญชีข้อมูลภาครัฐ (Government Data Catalog) และนอกจากนี้ที่ประชุมได้เห็นชอบ (ร่าง) มาตรฐานการผลิตสถิติ 2 ตัวแปร คือ เขตพื้นที่ภูมิศาสตร์ และศาสนา เพื่อนำเสนอคณะรัฐมนตรีให้ความเห็นชอบเป็นมาตรฐานของประเทศต่อไป โดยมีศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดีอี นายสุทธิเกียรติ วีระกิจพานิช ที่ปรึกษารัฐมนตรีว่าการกระทรวงดีอี ดร.ปิยนุช วุฒิสอน ผู้อำนวยการสำนักงานสถิติแห่งชาติ และผู้แทนจากหน่วยงานที่เกี่ยวข้องเข้าร่วม ณ ห้องประชุม MDES1 ชั้น 9 กระทรวงดิจิทัลเพื่อเศรษฐกิจและสังคม และผ่านสื่ออิเล็กทรอนิกส์
-------------------------------------------

ที่มา : https://www.thaigov.go.th/news/contents/details/84913