รัฐบาลไทย-ข่าวทำเนียบรัฐบาล-มท.1 นำคณะผู้บริหารระดับสูง บันทึกเทปอาเศียรวาทถวายพระพรพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567


วันอังคารที่ 25 มิถุนายน 2567
25/06/2567
พิมพ์
มท.1 นำคณะผู้บริหารระดับสูง บันทึกเทปอาเศียรวาทถวายพระพรพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567
มท.1 นำคณะผู้บริหารระดับสูง บันทึกเทปอาเศียรวาทถวายพระพรพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567
เมื่อวันที่ 24 มิ.ย. 67 เวลา 16.00 น. ที่สถานีวิทยุโทรทัศน์แห่งประเทศไทย ถ.วิภาวดีรังสิต เขตดินแดง กรุงเทพฯ นายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงมหาดไทย นำคณะผู้บริหารระดับสูงของกระทรวงมหาดไทย บันทึกเทปกล่าวอาเศียรวาทถวายพระพรพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 โดยมี นายทรงศักดิ์ ทองศรี นายชาดา ไทยเศรษฐ์ รัฐมนตรีช่วยว่าการกระทรวงมหาดไทย นายสุทธิพงษ์ จุลเจริญ ปลัดกระทรวงมหาดไทย รองปลัดกระทรวงมหาดไทย อธิบดี หัวหน้าหน่วยงานรัฐวิสาหกิจ ในสังกัดกระทรวงมหาดไทย เข้าร่วม
ทั้งนี้ ในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 สถานีวิทยุโทรทัศน์แห่งประเทศไทย ร่วมกับกระทรวงมหาดไทยและทุกส่วนราชการ ตลอดจนหน่วยงานภาคเอกชน ภาคประชาสังคม จัดสรรช่วงเวลาการออกอากาศเพื่อให้ทุกภาคส่วนได้ร่วมแสดงออกซึ่งความจงรักภักดีด้วยการถวายพระพรชัยมงคล โดยจะทำการออกอากาศในห้วงวันที่ 28 กรกฎาคม 2567 ซึ่งเป็นวันเฉลิมพระชนมพรรษา พระบาทสมเด็จพระเจ้าอยู่หัว

ที่มา : https://www.thaigov.go.th/news/contents/details/84919