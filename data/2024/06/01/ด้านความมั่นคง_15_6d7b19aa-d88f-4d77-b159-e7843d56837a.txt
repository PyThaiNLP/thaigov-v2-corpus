รัฐบาลไทย-ข่าวทำเนียบรัฐบาล-กระทรวงมหาดไทยร่วมกับศูนย์อำนวยการใหญ่จิตอาสาพระราชทาน จัดกิจกรรมจิตอาสาปลูกต้นไม้เพิ่มพื้นที่สีเขียวบนเกาะสีชัง จ.ชลบุรี ปลัด มท. เน้นย้ำ ทุกภาคส่วนช่วยกันพัฒนาพื้นที่เกาะสีชัง


วันเสาร์ที่ 1 มิถุนายน 2567
01/06/2567
พิมพ์
กระทรวงมหาดไทยร่วมกับศูนย์อำนวยการใหญ่จิตอาสาพระราชทาน จัดกิจกรรมจิตอาสาปลูกต้นไม้เพิ่มพื้นที่สีเขียวบนเกาะสีชัง จ.ชลบุรี ปลัด มท. เน้นย้ำ ทุกภาคส่วนช่วยกันพัฒนาพื้นที่เกาะสีชัง
กระทรวงมหาดไทยร่วมกับศูนย์อำนวยการใหญ่จิตอาสาพระราชทาน จัดกิจกรรมจิตอาสาปลูกต้นไม้เพิ่มพื้นที่สีเขียวบนเกาะสีชัง จ.ชลบุรี ด้าน ปลัด มท. เน้นย้ำ ทุกภาคส่วนช่วยกันพัฒนาพื้นที่เกาะสีชังอันเป็นพื้นที่ประวัติศาสตร์ สู่แหล่งท่องเที่ยวสำคัญจังหวัด
กระทรวงมหาดไทยร่วมกับศูนย์อำนวยการใหญ่จิตอาสาพระราชทาน จัดกิจกรรมจิตอาสาปลูกต้นไม้เพิ่มพื้นที่สีเขียวบนเกาะสีชัง จ.ชลบุรี ด้าน ปลัด มท. เน้นย้ำ ทุกภาคส่วนช่วยกันพัฒนาพื้นที่เกาะสีชังอันเป็นพื้นที่ประวัติศาสตร์ สู่แหล่งท่องเที่ยวสำคัญจังหวัด พร้อมช่วยกันแก้ไขในสิ่งผิด อนุรักษ์ทรัพยากร และขับเคลื่อนทำสิ่งที่ดี "Change for Good" เพื่อคุณภาพชีวิตที่ดีของประชาชนในพื้นที่อย่างยั่งยืน
วันนี้ (1 มิ.ย. 67) เวลา 09.00 น. ที่ศูนย์ส่งเสริมการท่องเที่ยวประวัติศาสตร์ เกาะสีชัง อำเภอเกาะสีชัง จังหวัดชลบุรี นายสุทธิพงษ์ จุลเจริญ ปลัดกระทรวงมหาดไทย พร้อมด้วย พลเรือเอก คณีพล สงเจริญ ผู้อำนวยการศูนย์อำนวยการใหญ่จิตอาสาพระราชทาน เป็นประธานพิธีเปิดกิจกรรมจิตอาสาปลูกต้นไม้เพิ่มพื้นที่สีเขียวบนเกาะสีชัง โดยมี นายขจร ศรีชวโนทัย อธิบดีกรมส่งเสริมการปกครองท้องถิ่น นายธงชัย ลิขิตพรสวรรค์ นายกสมาคมจดหมายเหตุไทย นายสุรพล เจริญภูมิ รองอธิบดีกรมส่งเสริมการปกครองท้องถิ่น นายชยชัย แสงอินทร์ รองอธิบดีกรมการพัฒนาชุมชน นายสุเมธ มีนาภา รองอธิบดีกรมโยธาธิการและผังเมือง นายศรัณย์ศักด์ ศรีเครือเนตร รองอธิบดีกรมการปกครอง นายชีระ วงศบูรณะ ผู้อำนวยการองค์การจัดการน้ำเสีย นายชูโชค ศิวะคุณากร กรรมการผู้จัดการ บริษัทผลิตภัณฑ์และวัตถุก่อสร้าง SCG คณะผู้บริหารศูนย์อำนวยการใหญ่จิตอาสาพระราชทาน ผู้บริหารและนิสิตคณะรัฐศาสตร์ จุฬาลงกรณ์มหาวิทยาลัย และประชาชนจิตอาสา ร่วมกิจกรรม โอกาสนี้ นายธวัชชัย ศรีทอง ผู้ว่าราชการจังหวัดชลบุรี นางสาวประภัสรา ศรีทอง นายกเหล่ากาชาดจังหวัดชลบุรี นายวิทยา คุณปลื้ม นายกองค์การบริหารส่วนจังหวัดชลบุรี นายนพรัตน์ ศรีพรหม นายอำเภอศรีราชา นายชูศักดิ์ นันทิธัญญธาดา นายอำเภอเกาะสีชัง นายสรศักดิ์ เภตรา นายกเทศมนตรีตำบลเกาะสีชัง ผู้บริหารเทศบาลตำบลเกาะสีชัง คณะครูและนักเรียนโรงเรียนเกาะสีชัง ร่วมให้การต้อนรับ
นายสุทธิพงษ์ จุลเจริญ ปลัดกระทรวงมหาดไทย กล่าวว่า นับเป็นพระมหากรุณาธิคุณที่พระบาทสมเด็จพระเจ้าอยู่หัวได้ทรงพระราชทานให้คณะผู้บริหารศูนย์อำนวยการใหญ่จิตอาสาพระราชทาน  พร้อมด้วยผู้บริหารกระทรวงมหาดไทย รวมทั้งผู้ว่าราชการจังหวัดชลบุรี นายอำเภอ ตลอดจนผู้บริหารส่วนท้องถิ่นในพื้นที่จังหวัดชลบุรี ได้จัดกิจกรรมเพื่อช่วยกันแก้ไขในสิ่งผิด ในพื้นที่อำเภอเกาะสีชัง จังหวัดชลบุรี ซึ่งที่ผ่านมาพระองค์ได้พระราชทานพระราชดำริต่าง ๆ มากมาย เพื่อก่อให้เกิดประโยชน์กับพี่น้องประชาชน อย่างเช่น โครงการพัฒนาพื้นที่บึงสีไฟ จังหวัดพิจิตร ทำให้ปัจจุบันสามารถกักเก็บน้ำในการอุปโภคบริโภคของประชาชนในพื้นที่ได้กว่า 12 ล้านลูกบาศก์เมตร อีกทั้งยังเป็นสถานที่พักผ่อนหย่อนใจ เป็นที่ออกกำลังกาย มีกิจกรรมมากมาย อาทิ จักรยานขาไถ (Balanced Bike) สนามเด็กเล่นสร้างปัญญา เช่นเดียวกันกับที่คลองเปรมประชากร จากเดิมที่เป็นแหล่งน้ำเน่าเสีย แต่ปัจจุบันได้รับการพัฒนา ทั้งการขุดลอกคูคลอง งานสร้างบ้านเรือนให้กับประชาชนที่มั่นคงแข็งแรง ซึ่งสามารถยกระดับคุณภาพชีวิตของพี่น้องประชาชนให้ดีขึ้น
"กิจกรรมจิตอาสาปลูกต้นไม้ที่จัดขึ้นในครั้งนี้ นอกจากจะเพิ่มพื้นที่สีเขียวให้กับเกาะสีชังแล้ว ที่เกาะแห่งนี้ยังเป็นจุดกำเนิดพระมหากรุณาธิคุณของพระมหากษัตริย์ไทยมากมาย อาทิ การจัดตั้งโรงพยาบาลสมเด็จพระบรมราชเทวี ณ ศรีราชาสภากาชาดไทย อำเภอศรีราชา จังหวัดชลบุรี เป็นโรงพยาบาลที่เก่าแก่แห่งหนึ่งในประเทศไทย มีอายุกว่า 118 ปี ซึ่งได้รับพระมหากรุณาธิคุณ จากสมเด็จพระศรีสวรินทิรา บรมราชเทวี พระพันวัสสาอัยยิกาเจ้า พระบรมราชเทวี ในพระบาทสมเด็จพระจุลจอมเกล้าเจ้าอยู่หัว รัชกาลที่ 5 ทรงพระราชทานกำเนิดโรงพยาบาลเมื่อวันที่ 10 กันยายน พุทธศักราช 2445 นอกจากนี้ ที่เกาะสีชัง พระบาทสมเด็จพระจุลจอมเกล้าเจ้าอยู่หัวทรงสร้าง "พระจุฑาธุชราชฐาน" เป็นพระราชวังบนเกาะแห่งเดียวในประเทศไทย สร้างขึ้นใน พ.ศ.2432 เพื่อใช้เป็นที่ประทับแปรพระราชฐานในฤดูร้อน ความเป็นไปเป็นมาของเกาะสีชัง จึงนับว่าเป็นพระมาหกรุณาธิคุณที่ "พระปิยมหาราช" หรือพระบาทสมเด็จพระจุลจอมเกล้าเจ้าอยู่หัว ตลอดจนถึงพระบาทสมเด็จพระเจ้าอยู่หัว ที่พระองค์ท่านทรงคำนึงถึงคุณภาพชีวิตของประชาชน" นายสุทธิพงษ์ฯ กล่าวในช่วงต้น
นายสุทธิพงษ์ จุลเจริญ ปลัดกระทรวงมหาดไทย กล่าวต่อไปอีกว่า ปัจจุบันเกาะสีชัง จังหวัดชลบุรี ได้เผชิญกับปัญหาเรื่องการขาดน้ำ และแหล่งน้ำ ทำให้น้ำดื่มมีราคาสูงเนื่องจากใช้ต้นทุนในการขนส่งข้ามเกาะ ซึ่งที่ผ่านมา กระทรวงมหาดไทย โดยกรมป้องกันและบรรเทาสาธารณภัย ได้ให้การช่วยเหลือพี่น้องประชาชนในการจัดหาน้ำดื่ม ตลอดจนกรมโยธาธิการและผังเมืองได้ดำเนินโครงการก่อสร้างแหล่งกักเก็บน้ำ เพื่อเป็นแหล่งน้ำอุปโภคบริโภคของคนในพื้นที่ นอกจากนี้ กระทรวงมหาดไทย โดยกรมส่งเสริมการปกครองท้องถิ่น ได้ประกาศกฎกระทรวง เรื่องการติดตั้งบ่อดักไขมันบำบัดน้ำเสียในอาคาร พ.ศ. 2565 เพื่อกำหนดให้สิ่งก่อสร้างใหม่ต้องมีถังบำบัดน้ำเสีย ช่วยลดน้ำเน่าเสีย รวมถึงการจัดกิจกรรมจิตอาสาปลูกต้นไม้ ซึ่งจะเป็นการสร้างพื้นที่สีเขียว นอกจากนี้ กระทรวงมหาดไทย ร่วมกับจังหวัดชลบุรี และองค์กรปกครองส่วนท้องถิ่นในพื้นที่จังหวัดชลบุรี พัฒนาส่งเสริมศักยภาพของ พื้นที่เกาะสีชัง ทั้งในด้านการท่องเที่ยว รวมถึงด้านประวัติศาสตร์ จับทำจุดชมวิว หรือ Walk Way ทางเดินบริเวณเกาะโดยรอบ รวมถึงให้กรมส่งเสริมการปกครองท้องถิ่นและกรมการปกครอง ช่วย ทำให้เกาะสีชังมีความมั่นคงทางอาหาร น้อมนำพระราชดำริของสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี ทำโครงการ "บ้านนี้มีรักปลูกกินเอง" และ "ทางนี้มีผลผู้คนรักกัน" โดยการส่งเสริมให้ประชาชนทำให้เกาะแห่งนี้มีความมั่นคงทางอาหารด้วยการปลูกพืชผักสวนครัว
"การดำเนินโครงการที่ได้กล่าวไปทั้งหมดนั้น มาจากพระราชดำริของพระบาทสมเด็จพระเจ้าอยู่หัว ที่ประสงค์ให้ทุกภาคส่วนได้บูรณาการมาช่วยกันใช้พื้นที่สำคัญที่เคยเป็นสถานที่ประทับแรมรับรองของพระบาทสมเด็จพระเจ้าอยู่หัวและพระบรมวงศานุวงศ์ ในอดีตจนถึงปัจจุบัน ที่พระองค์ท่านใช้พื้นที่แห่งนี้มาเยี่ยมเยียนดูแลพสกนิกรในพื้นที่เกาะสีชัง จึงขอให้ผู้ว่าราชการจังหวัดชลบุรี ท้องถิ่นจังหวัดชลบุรี นายอำเภอสีชัง และนายกเทศมนตรีตำบลสีชัง แล้วช่วยกันวางแผนพัฒนา พื้นที่เกาะสีชังแห่งนี้ให้เป็นแหล่งที่ท่องสำคัญของจังหวัดชลบุรีและของประเทศไทย วันนี้จะเป็นจุดเริ่มต้นและจะเป็นก้าวต่อไปที่สำคัญ โดยมีผู้บริหารองค์กรปกครองส่วนท้องถิ่นขับเคลื่อนช่วยกันด้วยการทำนุบำรุงสถานที่ประวัติศาสตร์แห่งนี้ เพื่อสนองพระราชปณิธานของพระบาทสมเด็จพระเจ้าอยู่หัว ในการ"แก้ไขในสิ่งผิด" และสร้างความมั่นคงและสร้างคุณภาพชีวิตที่ดีให้กับพี่น้องประชาชนอย่างยั่งยืน ขอให้ทุกท่านช่วยกัน "Change for Good" ทำสิ่งที่ดีให้กับบ้านเมืองของเราต่อไป" นายสุทธิพงษ์ กล่าวในช่วงท้าย
#WorldSoilDay #วันดินโลก #UN #FAO #GlobalSoilPartnership #MOI #กระทรวงมหาดไทย #บำบัดทุกข์บำรุงสุข #SoilandWaterasourceoflife #SustainableSoilandWaterforbetterlife #ดินดีน้ำดีชีวีมีสุขอย่างยั่งยืน
#SDGsforAll #ChangeforGood

ที่มา : https://www.thaigov.go.th/news/contents/details/83796