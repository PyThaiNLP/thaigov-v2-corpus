รัฐบาลไทย-ข่าวทำเนียบรัฐบาล-รองปลัดเกษตรฯ เป็นประธาน ให้โอวาทปัจฉิมนิเทศและปิดการอบรมหลักสูตร นักบริหารการพัฒนาการเกษตรและสหกรณ์ ระดับสูง รุ่นที่ 86


วันศุกร์ที่ 31 พฤษภาคม 2567
รองปลัดเกษตรฯ เป็นประธาน ให้โอวาทปัจฉิมนิเทศและปิดการอบรมหลักสูตร นักบริหารการพัฒนาการเกษตรและสหกรณ์ ระดับสูง รุ่นที่ 86
รองปลัดเกษตรฯ เป็นประธาน ให้โอวาทปัจฉิมนิเทศและปิดการอบรมหลักสูตร นักบริหารการพัฒนาการเกษตรและสหกรณ์ ระดับสูง รุ่นที่ 86
นายนวนิตย์ พลเคน รองปลัดกระทรวงเกษตรและสหกรณ์ เป็นประธานให้โอวาทปัจฉิมนิเทศและปิดการอบรมหลักสูตร นักบริหารการพัฒนาการเกษตรและสหกรณ์ ระดับสูง รุ่นที่ 86 ผ่านระบบออนไลน์ ไปยังห้องประชุมชัยพฤกษ์ ศูนย์ถ่ายทอดเทคโนโลยีการสหกรณ์ที่ 1 จังหวัดปทุมธานี ต.คลองหนึ่ง อ.คลองหลวง จ.ปทุมธานี
โดยรองปลัดกระทรวงเกษตรฯ กล่าวกับผู้เข้าอบรมให้นำความรู้จากการฝึกอบรมในครั้งนี้ ไปใช้ในการปฏิบัติงานเพื่อประชาชน และประเทศชาติตามความคาดหวังของหลักสูตร และ มีภาวะผู้นำที่มีทัศนคติที่ดี มีสมรรถนะและขีดความสามารถ รวมถึงสามารถรองรับภารกิจหน้าที่ความรับผิดชอบที่สูงขึ้น เป็นผู้นำการเปลี่ยนแปลงที่มีความสามารถเชิงบริหารจัดการ สามารถคิด ริเริ่ม และสามารถทำให้ผู้อื่นเข้าใจในการปรับเปลี่ยนที่จะเกิดขึ้น ตลอดจนเป็นผู้นำที่มีคุณธรรมและจริยธรรมเป็นแบบอย่างที่ดี และมีเครือข่ายพันธมิตรในการทำงาน  และเป็นพลังของกระทรวงเกษตรและสหกรณ์ต่อไป

ที่มา : https://www.thaigov.go.th/news/contents/details/83767