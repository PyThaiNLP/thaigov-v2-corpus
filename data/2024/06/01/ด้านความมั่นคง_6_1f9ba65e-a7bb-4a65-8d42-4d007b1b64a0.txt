รัฐบาลไทย-ข่าวทำเนียบรัฐบาล-ผู้ว่าฯ ขอนแก่น ให้การต้อนรับที่ปรึกษาปลัดกระทรวงมหาดไทย และคณะ ในโอกาสตรวจติดตามการขับเคลื่อนงานตามนโยบายรัฐบาลและภารกิจสำคัญของกระทรวงมหาดไทย พร้อมทั้งเตรียมนำแนวทางที่ได้รับ


วันศุกร์ที่ 31 พฤษภาคม 2567
31/05/2567
พิมพ์
ผู้ว่าฯ ขอนแก่น ให้การต้อนรับที่ปรึกษาปลัดกระทรวงมหาดไทย และคณะ ในโอกาสตรวจติดตามการขับเคลื่อนงานตามนโยบายรัฐบาลและภารกิจสำคัญของกระทรวงมหาดไทย พร้อมทั้งเตรียมนำแนวทางที่ได้รับ
ผู้ว่าฯ ขอนแก่น ให้การต้อนรับที่ปรึกษาปลัดกระทรวงมหาดไทย และคณะ ในโอกาสตรวจติดตามการขับเคลื่อนงานตามนโยบายรัฐบาลและภารกิจสำคัญของกระทรวงมหาดไทย พร้อมทั้งเตรียมนำแนวทางที่ได้รับจากการลงพื้นที่ตรวจเยี่ยม ขับเคลื่อนและขยายผลให้ครอบคลุมทุกอำเภอ
ผู้ว่าฯ ขอนแก่น ให้การต้อนรับที่ปรึกษาปลัดกระทรวงมหาดไทย และคณะ ในโอกาสตรวจติดตามการขับเคลื่อนงานตามนโยบายรัฐบาลและภารกิจสำคัญของกระทรวงมหาดไทย พร้อมทั้งเตรียมนำแนวทางที่ได้รับจากการลงพื้นที่ตรวจเยี่ยม ขับเคลื่อนและขยายผลให้ครอบคลุมทุกอำเภอ เพื่อเสริมสร้างคุณภาพชีวิตที่ดีอย่างยั่งยืนให้กับประชาชน
วันนี้ (31 พ.ค. 67) นายไกรสร กองฉลาด ผู้ว่าราชการจังหวัดขอนแก่น เปิดเผยว่า จังหวัดขอนแก่นมุ่งมั่นในการขับเคลื่อนงานเพื่อบำบัดทุกข์ บำรุงสุข ตามนโยบายรัฐบาลและภารกิจสำคัญของกระทรวงมหาดไทย ด้วยการกำหนดเป้าหมายการปฏิบัติราชการเพื่อเสริมสร้างคุณภาพชีวิตที่ดีอย่างยั่งยืนให้กับพี่น้องประชาชนในพื้นที่ ด้วยจิตวิญญาณและความรับผิดชอบต่อภาระหน้าที่ในฐานะ “ผู้นำในระดับพื้นที่” ตั้งแต่ในระดับจังหวัด ระดับอำเภอ ระดับตำบล และระดับหมู่บ้าน ด้วยการน้อมนำแนวพระราชดำริ พระราชปณิธาน และหลักการทรงงานของพระบาทสมเด็จพระเจ้าอยู่หัว ผู้ทรงมุ่งมั่นในการสืบสาน รักษา และต่อยอด พระราชดำริของพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร และสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ตลอดจนถึงพระราชดำริ และพระดำริ ของพระบรมวงศานุวงศ์ทุกพระองค์ โดยเฉพาะอย่างยิ่งพระราชดำริของสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี ทั้งด้านการเสริมสร้างความมั่นคงด้านอาหาร การอนุรักษ์พันธุกรรมพืช การดูแลสุขอนามัยเด็กและแม่ พระดำริโครงการสัตว์ปลอดโรค คนปลอดภัยจากโรคพิษสุนัขบ้า ของสมเด็จเจ้าฟ้าฯ กรมพระศรีสวางควัฒน วรขัตติยราชนารี และพระดำริของสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา อันได้แก่ โครงการผ้าไทยใส่ให้สนุก Sustainable Fashion ซึ่งทั้งหมดนี้รวมอยู่ในโครงการพระดำริ “หมู่บ้านยั่งยืน (Sustainable Village)” ที่พระองค์ได้มีพระกรุณาคุณพระราชทานผ่านปลัดกระทรวงมหาดไทย นายกสมาคมแม่บ้านมหาดไทย และคณะ นำมาซึ่งความสำนึกในพระกรุณาคุณและความมุ่งมั่นตั้งใจของคนมหาดไทยในการขับเคลื่อนการพัฒนาสู่ระดับพื้นที่ ด้วยความจงรักภักดี นอกจากนี้ ยังเป็นการดำเนินงานที่สอดคล้องตามประกาศเจตนารมณ์เพื่อประเทศไทยที่ยั่งยืน (Statement of Commitment to Sustainable Thailand) ที่จังหวัดขอนแก่นได้ร่วมลงนามประกาศพร้อมกับผู้ว่าราชการจังหวัดทั่วประเทศ เมื่อวันที่ 6 มิถุนายน 2565 ณ องค์การสหประชาชาติประจำประเทศไทย โดยมุ่งดำเนินการให้เกิดการพัฒนาที่ยั่งยืนตามเป้าหมายการพัฒนาที่ยั่งยืน (Sustainable Development Goals : SDGs) ทั้ง 17 ข้อ ด้วยการมุ่งเน้นข้อที่ 17 คือ Partnership เพื่อสร้างหุ้นส่วนการพัฒนาให้เกิดการพัฒนาอีก 16 ข้ออย่างยั่งยืน
“จังหวัดขอนแก่น ได้รับการสนับสนุนการขับเคลื่อนงานเพื่อบำบัดทุกข์ บำรุงสุข พี่น้องประชาชนอย่างต่อเนื่อง โดยตลอด 2 วันที่ผ่านมา (29-30 พ.ค. 67) ได้ให้การต้อนรับคณะตรวจเยี่ยมติดตามการดำเนินงานของกระทรวงมหาดไทย ภายใต้การนำของผู้ช่วยศาสตราจารย์พิเชฐ โสวิทยสกุล ที่ปรึกษาปลัดกระทรวงมหาดไทย อาจารย์คณิต ธนูธรรมเจริญ ที่ปรึกษาปลัดกระทรวงมหาดไทย นายสิทธิชัย เทพภูษา ผู้อำนวยการสำนักบริหารการปกครองท้องที่ กรมการปกครอง และคณะ ซึ่งได้ลงพื้นที่ตรวจติดตามการขับเคลื่อนงานอำเภออุบลรัตน์ โดยมี นายกรุง นามสง่า นายอำเภออุบลรัตน์ พร้อมด้วยปลัดอำเภอ หัวหน้าส่วนราชการอำเภออุบลรัตน์ พัฒนากร กำนัน ผู้ใหญ่บ้านในพื้นที่ เข้ารับการตรวจเยี่ยมพร้อมนำคณะลงพื้นที่ตรวจเยี่ยมบริเวณแปลงปลูกยูคาลิปตัส เพื่อสร้างอาชีพและยกระดับเศรษฐกิจฐานรากของเกษตรกร รายนายสุดใจ เกาะหาญ บ้านภูคำเบ้า หมู่ที่ 7 ตำบลเขื่อนอุบลรัตน์ พร้อมทั้งร่วมประชุมแนวทางในการทำโมเดลปลูกต้นไม้สร้างอาชีพและยกระดับเศรษฐกิจฐานรากในตำบลโคกสูง และลงพื้นที่ตรวจเยี่ยมโครงการอารยเกษตรข้าวอินทรีย์ ณ กลุ่มปลูกข้าวอินทรีย์ บ้านกุดเชียงมี หมู่ 15 ตำบลบ้านดง อำเภออุบลรัตน์ ซึ่งทางจังหวัดขอนแก่น ได้รับคำแนะนำจากท่านที่ปรึกษาปลัดกระทรวงมหาดไทยในการนำแนวคิดการเพิ่มมูลค่าให้แก่ผลิตภัณฑ์ การใช้วัสดุจากธรรมชาติในการสร้างความโดดเด่นให้แก่ผลิตภัณฑ์ การสร้างมูลค่าจากความเป็นมา (Story) ของผลิตภัณฑ์ รวมทั้งคำแนะนำด้านการบริหารจัดการน้ำจากแหล่งน้ำต้นทุน และการดำเนินโครงการให้เกิดประสิทธิภาพ เพื่อทำให้การดำเนินงานเกิดประสิทธิภาพและเกิดผลผลิตที่เป็นรูปธรรมอย่างยั่งยืนให้กับประชาชน” นายไกรสร กล่าวเพิ่มเติม
นายไกรสร กองฉลาด ผู้ว่าราชการจังหวัดขอนแก่น กล่าวต่ออีกว่า นอกจากนี้ ผู้ช่วยศาสตราจารย์พิเชฐ โสวิทยสกุล ที่ปรึกษาปลัดกระทรวงมหาดไทย และคณะ ยังได้ลงพื้นที่ตรวจติดตามการขับเคลื่อน “โครงการรักน้ำสืบสานศาสตร์พระราชาพัฒนาเมืองเวียงเก่า” และ “โครงการสร้างฝายกักเก็บน้ำเพื่อทำเกษตรช่วงหน้าแล้งลำห้วยจระเข้และลำน้ำบอง” พร้อมทั้งเยี่ยมชมศูนย์เรียนรู้กฤษณาโคกหนองนาบ้านหนองดู่ หมู่ 12 ตำบลในเมือง อำเภอเวียงเก่า จังหวัดขอนแก่น โดยท่านที่ปรึกษาฯ ได้ให้แนวทางและแนวความคิดในจัดทำฝายแกนดินซีเมนต์ตามศาสตร์พระราชาเพื่อแก้ปัญหาภัยแล้งได้ในเวลาที่จำกัด อันจะสร้างความแข็งแกร่งและให้เกิดความยั่งยืนในระยะยาว พร้อมทั้งได้ลงพื้นที่ ณ ศูนย์ 19 พอเพียง บ้านโนนสวรรค์ หมู่ 6 ตำบลพระลับ อำเภอเมืองขอนแก่น จังหวัดขอนแก่น และลำห้วยพระคือ บ้านหนองหิน หมู่ 8 ตำบลศิลา บริเวณข้างสถานีตำรวจภูธรเมืองขอนแก่น (ย่อยศิลา) เพื่อติดตามความก้าวหน้าการดำเนินงานโครงการฟื้นฟูลำห้วยพระคือภายใต้โครงการ 10 คลองสวยน้ำใส คนไทยมีสุขเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 และการดำเนินงานการบำบัดน้ำเสียให้เป็นน้ำดีของหนองเลิงเปลือย ตามโครงการลำห้วยพระคือ สายน้ำแห่งชีวิต ฟื้นเศรษฐกิจชุมชน ตามแนวพระราชดำริหนองผักเบี้ย พร้อมทั้งให้คำแนะนำในการดำเนินงานโดยให้แนวคิดในการบริหารจัดการน้ำจากแหล่งน้ำต้นทุนและการดำเนินโครงการให้เกิดประสิทธิภาพ
นายไกรสร กองฉลาด กล่าวในช่วงท้ายว่า จังหวัดขอนแก่น จะได้นำแนวทางที่ได้รับคำแนะนำจากท่านที่ปรึกษาปลัดกระทรวงมหาดไทยและคณะ ซึ่งนับเป็นแนวทางที่ทางจังหวัดเล็งเห็นว่า หากได้นำมาขยายผลนอกเหนือจากในพื้นที่ที่คณะได้ตรวจเยี่ยมวันนี้ จะทำให้เกิดประโยชน์อันมหาศาลกับพี่น้องประชาชนชาวจังหวัดขอนแก่น โดยทางจังหวัดขอนแก่น จะได้ใช้กลไกที่ประชุมกรมการจังหวัด ตลอดจนถึงเวทีการประชุมร่วมกันของภาคีเครือข่าย เพื่อทำให้ “ทีมจังหวัดขอนแก่น” อันประกอบด้วย 7 ภาคีเครือข่าย คือ ภาคราชการ ภาคผู้นำศาสนา ภาควิชาการ ภาคเอกชน ภาคประชาชน ภาคประชาสังคม และภาคสื่อสารมวลชน ได้ร่วมกันพัฒนาและเป็นกำลังสำคัญในการหนุนเสริมบทบาทของ “ทีมอำเภอ ทีมตำบล และทีมหมู่บ้าน” ด้วยการส่งเสริมบทบาทของผู้นำคุ้มบ้าน และสมาชิกในคุ้มบ้าน ให้ช่วยกันเอามื้อสามัคคี ร่วมคิด ร่วมพูดคุย ร่วมทำ เพื่อร่วมรับประโยชน์ และจะได้รายงานผลการพัฒนาต่อยอดไปยังกระทรวงมหาดไทยต่อไป
#WorldSoilday #วันดินโลก #UN #FAO #GlobalSoilPartnership #MOI #กระทรวงมหาดไทย #บำบัดทุกข์บำรุงสุข #SoilandWaterasourceoflife #SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/83776