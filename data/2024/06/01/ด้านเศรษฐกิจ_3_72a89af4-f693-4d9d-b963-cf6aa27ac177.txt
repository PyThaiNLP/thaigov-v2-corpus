รัฐบาลไทย-ข่าวทำเนียบรัฐบาล-ชุมนุมสหกรณ์โคนมแห่งประเทศไทย เข้าพบ รมว.ธรรมนัส ในโอกาสแสดงความขอบคุณที่ให้ความสำคัญกับภาคสหกรณ์โคนม


วันศุกร์ที่ 31 พฤษภาคม 2567
ชุมนุมสหกรณ์โคนมแห่งประเทศไทย เข้าพบ รมว.ธรรมนัส ในโอกาสแสดงความขอบคุณที่ให้ความสำคัญกับภาคสหกรณ์โคนม
ชุมนุมสหกรณ์โคนมแห่งประเทศไทย เข้าพบ รมว.ธรรมนัส ในโอกาสแสดงความขอบคุณที่ให้ความสำคัญกับภาคสหกรณ์โคนม
ชุมนุมสหกรณ์โคนมแห่งประเทศไทย จำกัด เข้าพบเพื่อแสดงความขอบคุณ ร้อยเอก ธรรมนัส พรหมเผ่า รัฐมนตรีว่าการกระทรวงเกษตรและสหกรณ์ ในโอกาสแสดงความขอบคุณรัฐมนตรีว่าการกระทรวงเกษตรและสหกรณ์ ที่มีนโยบายให้ความสำคัญภาคสหกรณ์เรื่องนมโรงเรียนสอดคล้องกับนโยบายของรัฐบาล พร้อมหารือประเด็นการบริหารจัดการนมโรงเรียนของสหกรณ์ในเครือข่ายชุมนุมสหกรณ์โคนม โดยมี นายอรรถกร ศิริลัทธยากร รัฐมนตรีช่วยว่าการกระทรวงเกษตรและสหกรณ์ นายประยูร อินสกุล ปลัดกระทรวงเกษตรและสหกรณ์ และหน่วยงานที่เกี่ยวข้อง ณ ห้องประชุมกระทรวงเกษตรและสหกรณ์ 115 ทั้งนี้ รมว.ธรรมนัส ได้มอบหมาย รมช.อรรถกร ประชุมหารือร่วมกับกรมส่งเสริมสหกรณ์ กรมปศุสัตว์ และตัวแทนสหกรณ์ เพื่อบริหารจัดการสหกรณ์ให้มีคุณภาพ พร้อมยกระดับให้ครอบครัวเกษตรกรโคนมเพื่อความเป็นอยู่ที่ดีขึ้น

ที่มา : https://www.thaigov.go.th/news/contents/details/83768