รัฐบาลไทย-ข่าวทำเนียบรัฐบาล-ท้องถิ่น แท็คทีม ปปส. จัดอบรมหลักสูตรเข้ม ! เน้นย้ำตัดรากถอนโคนยาเสพติดทั่วประเทศ บูรณาการองค์กรปกครองส่วนท้องถิ่น สำนักงานคณะกรรมการป้องกันและปราบปรามยาเสพติด มุ่งพัฒนาศักยภาพ


วันศุกร์ที่ 31 พฤษภาคม 2567
31/05/2567
พิมพ์
ท้องถิ่น แท็คทีม ปปส. จัดอบรมหลักสูตรเข้ม ! เน้นย้ำตัดรากถอนโคนยาเสพติดทั่วประเทศ บูรณาการองค์กรปกครองส่วนท้องถิ่น สำนักงานคณะกรรมการป้องกันและปราบปรามยาเสพติด มุ่งพัฒนาศักยภาพ
ท้องถิ่น แท็คทีม ปปส. จัดอบรมหลักสูตรเข้ม ! เน้นย้ำตัดรากถอนโคนยาเสพติดทั่วประเทศ บูรณาการองค์กรปกครองส่วนท้องถิ่น สำนักงานคณะกรรมการป้องกันและปราบปรามยาเสพติด มุ่งพัฒนาศักยภาพ อปท. ร่วมป้องกันและแก้ไขปัญหายาเสพติดอย่างมีประสิทธิภาพ
ท้องถิ่น แท็คทีม ปปส. จัดอบรมหลักสูตรเข้ม ! เน้นย้ำตัดรากถอนโคนยาเสพติดทั่วประเทศ บูรณาการองค์กรปกครองส่วนท้องถิ่น สำนักงานคณะกรรมการป้องกันและปราบปรามยาเสพติด มุ่งพัฒนาศักยภาพองค์กรปกครองส่วนท้องถิ่น ร่วมป้องกันและแก้ไขปัญหายาเสพติดอย่างมีประสิทธิภาพตามนโยบายของรัฐบาล
วันนี้ (31 พฤษภาคม 67) นายชาดา ไทยเศรษฐ์ รัฐมนตรีช่วยว่าการกระทรวงมหาดไทย เป็นประธานในพิธีปิดโครงการอบรมหลักสูตร พัฒนาศักยภาพองค์กรปกครองส่วนท้องถิ่นในการป้องกันและแก้ไขปัญหายาเสพติด พร้อมด้วย นายมานะ ศิริพิทยาวัฒน์ รองเลขาธิการ ป.ป.ส ดร. ชูพงศ์ คำจวง เลขาธิการสมาคมองค์การบริหารส่วนจังหวัดแห่งประเทศไทย บุคคลากรขององค์กรปกครองส่วนท้องถิ่นทั่วประเทศ ได้แก่ นายกองค์การบริหารส่วนจังหวัด ปลัดองค์การบริหารส่วนจังหวัด ประธานสภาองค์การบริหารส่วนจังหวัด ผู้อำนวยการกองสาธารณสุข ประธานสภาเทศบาลนคร กรุงเทพมหานคร รวมทั้ง มีผู้บริหารจากสมาคมสันนิบาตเทศบาลและสมาคมองค์กรบริหารส่วนจังหวัดแห่งประเทศไทย และเจ้าหน้าที่องค์กรปกครองส่วนท้องถิ่นเข้าร่วมโครงการฯ รวมจำนวนกว่า 400 คน ณ โรงแรมอัศวิน แกรนด์ คอนเวนชั่น เขตหลักสี่ กรุงเทพฯ
นายชาดา ไทยเศรษฐ์ รัฐมนตรีช่วยว่าการกระทรวงมหาดไทย กล่าวว่า นายอนุทิน ชาญวีรกูล รองนายกรัฐมนตรี และรัฐมนตรีว่าการกระทรวงมหาดไทย ได้มอบหมายให้ตนมาเป็นประธานในพิธีปิดโครงการอบรมในวันนี้ และยังได้ฝากความระลึกถึงทุกท่านด้วย
ปัญหายาเสพติดทุกวันนี้ ไม่ใช่หน้าที่ของหน่วยงานด้านความมั่นคงเพียงอย่างเดียว หากแต่เป็นหน้าที่ของคนไทยทุกคน ภารกิจของรัฐบาลในการแก้ไขปัญหาความเดือดร้อนของพี่น้องประชาชนจะไม่สำเร็จหากท้องถิ่นไม่ให้การสนับสนุน ดังนั้น องค์กรปกครองส่วนท้องถิ่นจึงเป็นเสมือน ”ปฐมบทของการเชื่อมโยงภารกิจของรัฐบาลไปสู่พี่น้องประชาชนโดยตรง“ โดยเฉพาะในด้านของปัญหายาเสพติด เราจะไม่สามารถแก้ไขปัญหาดังกล่าวได้เลย หากปราศจากความร่วมมือจากองค์กรปกครองส่วนท้องถิ่น
รัฐมนตรีช่วยว่าการกระทรวงมหาดไทย กล่าวต่อไปอีกว่า สิ่งที่ทำให้เราแก้ไขปัญหายาเสพติดไม่จบไม่สิ้น ทั้งที่มีทุกหน่วยราชการมีงบประมาณด้านยาเสพติด เพราะเรามักมองว่าการแก้ปัญหายาเสพติดเป็นงานที่ทำกันไปตามประเพณีให้ผ่านๆ ไป ไม่ได้ให้ความสำคัญอย่างจริงจัง เราต้องยอมรับว่าทุกวันนี้ปัญหายาเสพติดที่เข้ามาในประเทศไทยเพิ่มขึ้นมากเป็นประวัติการณ์ ในส่วนของกระทรวงมหาดไทย ผมได้ให้ชุดปราบปรามผู้มีอิทธิพล ดำเนินการจับกุมและปราบปรามผู้กระทำความผิด โดยมีการปฎิบัติการเชิงรุกในทุกพื้นที่อย่างต่อเนื่อง ที่ผ่านมาในรอบ 9 เดือน เราสามารถจับกุมตัวผู้กระทำความผิดและตรวจยึดยาเสพติดจำนวนมาก อาทิ ยาบ้าได้จำนวนถึง 200 ล้านเม็ด และยาไอซ์กว่า 1 ตัน อย่างไรก็ตามราคายาเสพติดในปัจจุบันก็ยังมีราคาถูก ซึ่งหมายความว่ายังคงมียาเสพติดล้นตลาดอยู่อีกมาก
รัฐมนตรีช่วยว่าการกระทรวงมหาดไทย ได้กล่าวต่อไปอีกว่า ผมขอขอบคุณสำนักงานคณะกรรมการป้องกันและปราบปรามยาเสพติด กระทรวงยุติธรรม ที่ได้จัดโครงการอบรมในวันนี้ เราต้องเริ่มแก้ไขปัญหายาเสพติดจากล่างขึ้นบน ไม่ใช่จากบนลงล่าง หรือรอให้ระดับนโยบายกำกับลงมาฝ่ายเดียว จะต้องมีการบูรณาการกันตั้งแต่ระดับปฐมภูมิของพื้นที่ คือ องค์กรปกครองส่วนท้องถิ่น ก็จะทำให้สามารถแก้ไขปัญหาได้อย่างยั่งยืน
รัฐมนตรีช่วยว่าการกระทรวงมหาดไทย ได้กล่าวในตอนท้ายว่า “อย่าบอกว่ารักชาติแล้วอยู่เฉยๆ อย่าบอกว่าปัญหายาเสพติดนั้นรุนแรงแล้วนั่งเฉย ๆ วันนี้ถ้าหากพี่น้องท้องถิ่นเรายังไม่ขยับ วันหนึ่งยาเสพติจะกระโจนเข้าไปยังบ้านท่าน ไปสู่ลูกหลานท่าน ไปสู่ญาติพี่น้องท่านแน่นอน”

ที่มา : https://www.thaigov.go.th/news/contents/details/83778