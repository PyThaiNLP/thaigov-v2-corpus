รัฐบาลไทย-ข่าวทำเนียบรัฐบาล-สูงวัย - ป่วยติดเตียง ยิ้มได้ ด้วยบริการทำบัตรประชาชนเคลื่อนที่ถึงบ้าน ง่ายนิดเดียวแค่บอก..."นายอำเภอ" อำเภอเมืองชลฯ นำทีมอำเภอลงพื้นที่ออกให้บริการจัดทำบัตรประจำตัวประชาชน


วันศุกร์ที่ 31 พฤษภาคม 2567
31/05/2567
พิมพ์
สูงวัย - ป่วยติดเตียง ยิ้มได้ ด้วยบริการทำบัตรประชาชนเคลื่อนที่ถึงบ้าน ง่ายนิดเดียวแค่บอก..."นายอำเภอ" อำเภอเมืองชลฯ นำทีมอำเภอลงพื้นที่ออกให้บริการจัดทำบัตรประจำตัวประชาชน
สูงวัย - ป่วยติดเตียง ยิ้มได้ ด้วยบริการทำบัตรประชาชนเคลื่อนที่ถึงบ้าน ง่ายนิดเดียวแค่บอก..."นายอำเภอ" อำเภอเมืองชลฯ นำทีมอำเภอลงพื้นที่ออกให้บริการจัดทำบัตรประจำตัวประชาชนนอกสถานที่ (Mobile Unit) ให้แก่ผู้ป่วยติดเตียง และผู้สูงอายุ ด้านนายอำเภอเมือง
สูงวัย - ป่วยติดเตียง ยิ้มได้ ด้วยบริการทำบัตรประชาชนเคลื่อนที่ถึงบ้าน ง่ายนิดเดียวแค่บอก..."นายอำเภอ" อำเภอเมืองชลฯ นำทีมอำเภอลงพื้นที่ออกให้บริการจัดทำบัตรประจำตัวประชาชนนอกสถานที่ (Mobile Unit) ให้แก่ผู้ป่วยติดเตียง และผู้สูงอายุ ด้านนายอำเภอเมืองชลฯ ย้ำ พร้อมอำนวยความสะดวกในการบริการพี่น้องประชาชนในทุกมิติ ทุกพื้นที่ ทุกเวลา เพียงโทร. 1567 ทุกอำเภอจะจัดหน่วยบริการทำบัตรเคลื่อนที่ไปยังบ้านของพี่น้องประชาชน
วันนี้ (31 พ.ค. 67) นายวรจักร สถาพรภิญโญ นายอำเภอเมืองชลบุรี เปิดเผยว่า ที่ทำการปกครองอำเภอเมืองชลบุรี ได้ขับเคลื่อนโครงการอำเภอบำบัดทุกข์ บำรุงสุข แบบบูรณาการอย่างยั่งยืน โดยมุ่งมั่นสร้างเสริมสมรรถนะ "ทีมงาน" เพื่อเพิ่มขีดความสามารถในภารกิจการพัฒนาคุณภาพชีวิตของพี่น้องประชาชนให้มีความสุขมากยิ่งขึ้น ซึ่งล่าสุด ตนได้มอบหมายให้นายพันธวัจน์ ดาวัลย์ ปลัดอำเภอฝ่ายทะเบียนและบัตร ที่ทำการปกครองอำเภอเมืองชลบุรี จังหวัดชลบุรี ร่วมกับศูนย์บริหารการทะเบียนภาค 2 สำนักบริหารการทะเบียน กรมการปกครอง พร้อมด้วยทีมสำนักทะเบียนอำเภอเมืองชลบุรี ลงพื้นที่ออกให้บริการจัดทำบัตรประจำตัวประชาชนนอกสถานที่ (Mobile Unit) ให้กับผู้ป่วยติดเตียง และผู้สูงอายุ ในเขตพื้นที่ตำบลบางทราย ตำบลนาป่า ตำบลบ้านสวน และตำบลเสม็ด
นายวรจักร กล่าวว่า สำหรับการลงพื้นที่ออกให้บริการจัดทำบัตรประจำตัวประชาชนนอกสถานที่ (Mobile Unit) ผู้ป่วยติดเตียง และผู้สูงอายุ ในครั้งนี้ มีผู้รับบริการ จำนวน 8 ราย แบ่งออกเป็น พื้นที่ตำบลบางทราย 2 ราย ตำบลนาป่า 1 ราย ตำบลบ้านสวน 3 ราย และตำบลเสม็ด 1 ราย นอกจากนี้ ทีมอำเภอฯ ยังได้มีโอกาสพบปะ พูดคุย ถามไถ่สารทุกข์สุขดิบ ชีวิตความเป็นอยู่ รวมถึงการวางแผนให้ความช่วยเหลือ ทั้งด้านบริการตรวจสุขภาพ การขอรับสิทธิสวัสดิการภาครัฐตามระเบียบกฎหมาย เพื่อเป็นการสร้างความเข้าใจ สร้างความสัมพันธ์ที่ดีและเข้าถึงประชาชน รวมทั้งเป็นการอำนวยความสะดวกและลดภาระค่าใช้จ่ายในการเดินทางให้กับประชาชน ซึ่งเป็นหัวใจการทำงานของพวกเราชาวมหาดไทย
“การลงพื้นที่ให้บริการทำบัตรประจำตัวประชาชนให้กับผู้ประสบปัญหาต่าง ๆ ของอำเภอเมืองชลบุรีในครั้งนี้ เป็นไปตามเจตนารมณ์ของกระทรวงมหาดไทยที่มุ่งเน้นให้นายอำเภอในฐานะเปรียบเสมือนนายกรัฐมนตรีของอำเภอ ขับเคลื่อนอำเภอบำบัดทุกข์ บำรุงสุข แบบบูรณาการอย่างยั่งยืน ด้วยการสร้างทีมและบูรณาการทำงานร่วมกับภาคีเครือข่าย โดยทุกภาคส่วนมาร่วมกันขับเคลื่อนงานบำบัดทุกข์ บำรุงสุข ลงพื้นที่ไปค้นหาปัญหา รับฟังปัญหา และแก้ไขปัญหาอย่างเป็นรูปธรรม สร้างสิ่งที่ดีให้เกิดขึ้นกับพี่น้องประชาชน เพื่อส่งมอบรอยยิ้ม และพัฒนาคุณภาพชีวิตของพี่น้องประชาชนให้มีความสุขอย่างยั่งยืน ซึ่งอำเภอเมืองชลบุรีพร้อมอำนวยความสะดวกในการบริการประชาชนในทุกมิติ เพื่อพัฒนาคุณภาพชีวิตของพี่น้องประชาชนโดยไม่ทิ้งใครไว้ข้างหลัง นอกจากนี้ยังเป็นการบรรเทาความทุกข์ ความเดือดร้อนที่พี่น้องประชาชนจะต้องประสบกับสภาพร่างกายที่ไม่สามารถเคลื่อนไหวได้แล้ว และเป็นการสร้างความสัมพันธ์ที่ดีและเข้าถึงประชาชน รวมทั้งเป็นการอำนวยความสะดวกและลดภาระค่าใช้จ่ายในการเดินทางให้กับประชาชนในพื้นที่” นายวรจักรฯ กล่าว
นายวรจักร กล่าวในช่วงท้ายว่า ขอขอบคุณเจ้าหน้าที่ทุกคนที่เกี่ยวข้องที่มาช่วยกันอำนวยความสะดวกและให้ความช่วยเหลือพี่น้องประชาชนในวันนี้ นับว่าเป็นเรื่องที่ดีที่จะได้สร้างความสัมพันธ์ที่ดีและเข้าถึงประชาชนชาวอำเภอเมืองชลบุรีได้มากยิ่งขึ้น ซึ่งนอกจากจะเป็นการอำนวยความสะดวกแล้ว สิ่งสำคัญที่พวกเราคำนึงถึง คือ รอยยิ้มของพี่น้องประชาชน ที่เราจะต้องสร้างสุขให้เกิดรอยยิ้ม เพื่อที่จะบรรเทาความทุกข์ ความเดือดร้อนที่พี่น้องประชาชนจะต้องประสบกับสภาพร่างกายที่ไม่สามารถเคลื่อนไหวได้ ยิ่งเมื่อเขาเห็นคนของราชการลงมาเยี่ยมเยียนถึงบ้าน ก็จะยิ่งเพิ่มพูนความสุขมากขึ้นอีกด้วย โดยพี่น้องประชาชนที่มีญาติผู้ใหญ่ หรือมีเพื่อนบ้านเรือนเคียง ประสบปัญหาความไม่พร้อมด้านร่างกาย หรือด้านสุขภาพ และประสงค์ทำบัตรประจำตัวประชาชน สามารถโทรสายด่วนศูนย์ดำรงธรรม 1567 เพื่อให้ทางอำเภอ ลงพื้นที่ให้บริการในลักษณะนี้ สร้างความอบอุ่น สร้างรอยยิ้ม และความสุขที่ยั่งยืนเพื่อพี่น้องประชาชนทุกคน
#กระทรวงมหาดไทย #บำบัดทุกข์บำรุงสุข

ที่มา : https://www.thaigov.go.th/news/contents/details/83779