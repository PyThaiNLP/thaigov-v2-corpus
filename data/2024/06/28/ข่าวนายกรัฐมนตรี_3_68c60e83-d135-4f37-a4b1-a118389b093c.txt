รัฐบาลไทย-ข่าวทำเนียบรัฐบาล-​นายกฯ พบปะทักทายนักเรียน โรงเรียนธวัชบุรีวิทยาคม จ.ร้อยเอ็ด ย้ำรัฐบาลให้ความสำคัญกับการแก้ปัญหายาเสพติด แนะเด็กเยาวชนทำกิจกรรมที่เป็นประโยชน์ เพื่อให้ห่างไกลจากยาเสพติด


วันศุกร์ที่ 28 มิถุนายน 2567
28/06/2567
พิมพ์
​นายกฯ พบปะทักทายนักเรียน โรงเรียนธวัชบุรีวิทยาคม จ.ร้อยเอ็ด ย้ำรัฐบาลให้ความสำคัญกับการแก้ปัญหายาเสพติด แนะเด็กเยาวชนทำกิจกรรมที่เป็นประโยชน์ เพื่อให้ห่างไกลจากยาเสพติด
​นายกฯ พบปะทักทายนักเรียน โรงเรียนธวัชบุรีวิทยาคม จ.ร้อยเอ็ด ย้ำรัฐบาลให้ความสำคัญกับการแก้ปัญหายาเสพติด แนะเด็กเยาวชนทำกิจกรรมที่เป็นประโยชน์ เพื่อให้ห่างไกลจากยาเสพติด
วันนี้ (28 มิ.ย. 67) เวลา 14.30 น. นายเศรษฐา ทวีสิน นายกรัฐมนตรี เดินทางไปยังโรงเรียนธวัชบุรีวิทยาคม อ.ธวัชบุรี จ.ร้อยเอ็ด เพื่อพบปะทักทายนักเรียนโรงเรียนธวัชบุรีวิทยาคม
น.ส.เกณิกา อุ่นจิตร์ รองโฆษกประจำสำนักนายกรัฐมนตรี เผยว่า นายกฯ ได้พูดคุยทักทายนักเรียนโรงเรียนธวัชบุรีวิทยาคม โดยย้ำเตือนเด็กนักเรียนถึงปัญหายาเสพติดเป็นเรื่องใหญ่ของสังคมไทย ไม่ใช่เฉพาะร้อยเอ็ดเท่านั้น แต่เป็นปัญหาที่เกิดขึ้นทั่วประเทศไทย นำหน้าปัญหาของรายได้และความยากจนอีก ซึ่งปัญหาของการติดยาเสพติด ก็ส่งผลกระทบทำให้เกิดปัญหาอื่น ๆ ตามมาอีกมาก ทั้งไม่ประกอบอาชีพ ทำให้พ่อแม่ผิดหวัง และหากติดมากขึ้น ก็จะทำให้มีอาการคลุ้มคลั่ง ควบคุมตัวเองไม่ได้ รัฐบาลนี้ตระหนักและให้ความสำคัญกับปัญหายาเสพติดอย่างมาก โดยให้อำเภอธวัชบุรีเป็นพื้นที่นำร่องในการที่จะเป็นพื้นที่สีขาว ดังนั้น จังหวัดร้อยเอ็ดจะต้องเป็นจังหวัดสีขาว เด็กนักเรียนและเยาวชนเรียนจบและโตไปแล้วมีอนาคตที่ดี และห่างไกลจากยาเสพติด รวมทั้งเป็นกำลังสำคัญของการพัฒนาและขับเคลื่อนประเทศต่อไป ซึ่งเรื่องนี้เป็นอีกประเด็นสำคัญของการเดินทางมาตรวจราชการจังหวัดร้อยเอ็ดในวันนี้ อย่างไรก็ตาม เชื่อมั่นว่าเรื่องของการป้องกันยาเสพติด คุณครูได้มีการดูแลและปลูกฝังในเรื่องนี้อยู่แล้ว
นายกฯ ยังได้แนะนำแนวทางถึงการที่จะให้เด็กและเยาวชนห่างไกลจากยาเสพติด โดยให้เด็กนักเรียนและเยาวชนได้มีการหากิจกรรมต่าง ๆ ที่เป็นประโยชน์ทำอยู่เสมอ ทั้งการออกกำลังกาย เล่นกีฬา รวมถึงการช่วยพ่อแม่ ผู้ปกครองทำงานบ้าน เป็นต้น

ที่มา : https://www.thaigov.go.th/news/contents/details/85124