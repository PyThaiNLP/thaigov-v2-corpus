รัฐบาลไทย-ข่าวทำเนียบรัฐบาล-ดีอี – กระทรวงอุตฯ เชื่อม “ไปรษณีย์ไทย - ดีพร้อม” เร่งเสริมโอกาสผู้ประกอบไทย โตบนฐานศก.ดิจิทัล ใช้โซลูชัน “ขน-ขาย-เก็บ-แพ็ค-ส่ง”


วันศุกร์ที่ 28 มิถุนายน 2567
ดีอี – กระทรวงอุตฯ เชื่อม “ไปรษณีย์ไทย - ดีพร้อม” เร่งเสริมโอกาสผู้ประกอบไทย โตบนฐานศก.ดิจิทัล ใช้โซลูชัน “ขน-ขาย-เก็บ-แพ็ค-ส่ง”
ดีอี – กระทรวงอุตฯ เชื่อม “ไปรษณีย์ไทย - ดีพร้อม” เร่งเสริมโอกาสผู้ประกอบไทย โตบนฐานศก.ดิจิทัล ใช้โซลูชัน “ขน-ขาย-เก็บ-แพ็ค-ส่ง”
เมื่อวันที่ 27 มิถุนายน 2567 นายประเสริฐ จันทรรวงทอง รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) ร่วมพิธีลงนาม บันทึกข้อตกลงความร่วมมือ ระหว่าง บริษัท ไปรษณีย์ไทย จำกัด กระทรวงดีอี กับกรมส่งเสริมอุตสาหกรรม หรือดีพร้อม (DIPROM) กระทรวงอุตสาหกรรม ผนึกกำลังผ่าน DIPROM CONNECTION หนุนความร่วมมือ “การพัฒนาศักยภาพและสร้างโอกาสทางการตลาดเพื่อยกระดับขีดความสามารถวิสาหกิจไทยอย่างยั่งยืน” เพื่อเสริมแกร่งชุมชน-วิสาหกิจไทย ยกระดับสินค้าและบริการให้มีคุณภาพ สนับสนุนสิทธิประโยชน์ส่วนลดพิเศษในการขนและขายสินค้าชุมชนไทยผ่านระบบออนไลน์ และออฟไลน์ ณ ที่ทำไปรษณีย์ไทยและเครือข่ายพันธมิตรทั่วประเทศกว่า 50,000 แห่งการผลักดันให้ผู้ประกอบการได้ใช้ประโยชน์จากโซลูชันต่าง ๆ ของไปรษณีย์ไทยทั้งเครือข่ายที่ครอบคลุม การขนส่งที่มีความรวดเร็ว แม่นยำ ปลอดภัย ฯลฯ รวมถึงการสนับสนุเศรษฐกิจหมุนเวียนลดขยะในสถานประกอบการ โดยหวังยกระดับขีดความสามารถวิสาหกิจไทยให้โตแบบยั่งยืน
โดยมี นางสาวพิมพ์ภัทรา วิชัยกุล รัฐมนตรีว่าการกระทรวงอุตสาหกรรม นายภาสกร ชัยรัตน์ อธิบดีกรมส่งเสริมอุตสาหกรรม นายสุทธิเกียรติ วีระกิจพานิช ที่ปรึกษารัฐมนตรีว่าการกระทรวงดีอี นายวัลลภ รุจิรากร เลขานุการรัฐมนตรีว่าการกระทรวงดีอี  ดร.ดนันท์ สุภัทรพันธุ์ กรรมการผู้จัดการใหญ่ บริษัท ไปรษณีย์ไทย จำกัด พร้อมด้วยผู้ที่เกี่ยวข้องเข้าร่วมงาน ณ ห้องคริสตัลแกรนด์บอลรูม โรงแรมคริสตัล สุขุมวิท กรุงเทพฯ
-------------------------------------------

ที่มา : https://www.thaigov.go.th/news/contents/details/85111