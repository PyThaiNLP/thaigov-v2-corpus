รัฐบาลไทย-ข่าวทำเนียบรัฐบาล-กรมทางหลวงชนบท ซ่อมบำรุงถนนสาย สส.5008 จังหวัดสมุทรสงคราม เสร็จสมบูรณ์ 


วันศุกร์ที่ 28 มิถุนายน 2567
กรมทางหลวงชนบท ซ่อมบำรุงถนนสาย สส.5008 จังหวัดสมุทรสงคราม เสร็จสมบูรณ์
....
กรมทางหลวงชนบท (ทช.) กระทรวงคมนาคม โดยสำนักบำรุงทาง ดำเนินโครงการก่อสร้าง งานบำรุงถนนสาย สส.5008 แยก สส.3010 - บ้านนางตะเคียน อำเภอเมือง จังหวัดสมุทรสงคราม รวมระยะทาง 2.916 กิโลเมตร เสร็จสมบูรณ์และเปิดให้ประชาชนใช้สัญจรแล้ว แบ่งการดำเนินงานออกเป็น 2 ช่วง ประกอบด้วย ช่วงที่ 1 กม. ที่ 3+035 - 5+321 และช่วงที่ 2 กม. ที่ 5+455 - 6+085 ซ่อมบำรุงผิวจราจรด้วยวิธี Hot Mix In - Plant Recycling พร้อมทาสีตีเส้น เพื่อให้ประชาชนสามารถมองเห็นช่องจราจรได้อย่างชัดเจน ใช้งบประมาณ 8.666 ล้านบาท ทั้งนี้ การบำรุงถนนสายดังกล่าวเป็นการยกระดับมาตรฐานงานทางให้กับประชาชนและนักท่องเที่ยว ส่งเสริมเศรษฐกิจการท่องเที่ยวเชิงพุทธศาสนาให้สามารถเดินทางไปยังวัดนางตะเคียน รวมถึงช่วยให้การคมนาคมขนส่งสินค้าในพื้นที่ อาทิ มะพร้าว ส้มโอ ปลาทู ให้เป็นไปด้วยความสะดวกรวดเร็วและสินค้าถึงจุดหมายปลายทางได้ทันเวลา

ที่มา : https://www.thaigov.go.th/news/contents/details/85112