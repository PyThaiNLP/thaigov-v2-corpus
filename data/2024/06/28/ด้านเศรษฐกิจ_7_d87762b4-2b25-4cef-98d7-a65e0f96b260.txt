รัฐบาลไทย-ข่าวทำเนียบรัฐบาล-ปลัดฯ ณัฐพล ร่วมประชุมคณะกรรมการบริหารนโยบายพลังงาน มุ่งขับเคลื่อนพลังงานสู่ความมั่นคง ยั่งยืน


วันศุกร์ที่ 28 มิถุนายน 2567
28/06/2567
พิมพ์
ปลัดฯ ณัฐพล ร่วมประชุมคณะกรรมการบริหารนโยบายพลังงาน มุ่งขับเคลื่อนพลังงานสู่ความมั่นคง ยั่งยืน
ปลัดฯ ณัฐพล ร่วมประชุมคณะกรรมการบริหารนโยบายพลังงาน มุ่งขับเคลื่อนพลังงานสู่ความมั่นคง ยั่งยืน
27 มิถุนายน 2567 ดร.ณัฐพล รังสิตพล ปลัดกระทรวงอุตสาหกรรม เข้าร่วมประชุมคณะกรรมการบริหารนโยบายพลังงาน (กบง.) ครั้งที่ 2/2567 เพื่อร่วมพิจารณาแนวทางและมาตรการต่างๆ ที่เกี่ยวข้องกับพลังงานของประเทศ มุ่งขับเคลื่อนให้ระบบพลังงานมีความมั่นคง ยั่งยืน และสอดคล้องกับนโยบายของรัฐบาล โดยคำนึงถึงผลประโยชน์ของประชาชนและผู้บริโภค ผ่านสื่ออิเล็กทรอนิกส์ Zoom Meeting
โดยมีวาระสำคัญพิจารณา คือ การทบทวนการกำหนดราคาก๊าซปิโตรเลียมเหลว (LPG) การรับซื้อไฟฟ้าจากขยะชุมชนในรูปแบบ Feed-in Tariff (FIT) แนวทางพัฒนาแหล่งทรัพยากรการตอบสนองด้านโหลดของไทย มาตรการบรรเทาผลกระทบด้านราคาน้ำมัน สำหรับผู้มีบัตรสวัสดิการแห่งรัฐ ร่างกฎกระทรวงกำหนดเครื่องจักร อุปกรณ์ประสิทธิภาพสูง และวัสดุเพื่อการอนุรักษ์พลังงาน จำนวน 3 ฉบับ รวมถึงการปรับปรุงสูตรการคำนวณราคาก๊าซตามมติคณะกรรมการนโยบายและพลังงานแห่งชาติ (กพช.) เพื่อให้สอดคล้องกับโครงสร้างราคาก๊าซธรรมชาติ เพื่อรองรับการแข่งขันในกิจการก๊าซแห่งชาติระยะที่ 2

ที่มา : https://www.thaigov.go.th/news/contents/details/85107