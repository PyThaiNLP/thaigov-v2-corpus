รัฐบาลไทย-ข่าวทำเนียบรัฐบาล-นายอำเภอเมืองขอนแก่นลุยเอง สนธิกำลังเจ้าหน้าที่ตำรวจ ร่วมปฏิบัติการ “ยุทธการพิทักษ์ขอนแก่น” และ “ปฏิบัติการไล่ล่า (เด็ดปีก) นักค้าอีสานเหนือ 252” จับกุมผู้ค้ายาเสพติด 1 ราย


วันศุกร์ที่ 28 มิถุนายน 2567
28/06/2567
พิมพ์
นายอำเภอเมืองขอนแก่นลุยเอง สนธิกำลังเจ้าหน้าที่ตำรวจ ร่วมปฏิบัติการ “ยุทธการพิทักษ์ขอนแก่น” และ “ปฏิบัติการไล่ล่า (เด็ดปีก) นักค้าอีสานเหนือ 252” จับกุมผู้ค้ายาเสพติด 1 ราย
นายอำเภอเมืองขอนแก่นลุยเอง สนธิกำลังเจ้าหน้าที่ตำรวจ ร่วมปฏิบัติการ “ยุทธการพิทักษ์ขอนแก่น” และ “ปฏิบัติการไล่ล่า (เด็ดปีก) นักค้าอีสานเหนือ 252” จับกุมผู้ค้ายาเสพติด 1 ราย ด้านผู้ว่าฯ กำชับให้ทุกฝ่ายดำเนินการอย่างจริงจังต่อเนื่องเพื่อตัดวงจรยาเสพติด
นายอำเภอเมืองขอนแก่นลุยเอง สนธิกำลังเจ้าหน้าที่ตำรวจ ร่วมปฏิบัติการ “ยุทธการพิทักษ์ขอนแก่น” และ “ปฏิบัติการไล่ล่า (เด็ดปีก) นักค้าอีสานเหนือ 252” จับกุมผู้ค้ายาเสพติด 1 ราย ด้านผู้ว่าฯ กำชับให้ทุกฝ่ายดำเนินการอย่างจริงจังต่อเนื่องเพื่อตัดวงจรยาเสพติดให้หมดสิ้นไปจากสังคมไทย
วันนี้ (28 มิ.ย. 67) นายไกรสร กองฉลาด ผู้ว่าราชการจังหวัดขอนแก่น ได้เปิดเผยถึงการปฏิบัติภารกิจตามแผนยุทธการ “พิทักษ์ขอนแก่น” และ “ปฏิบัติการไล่ล่า (เด็ดปีก) นักค้าอีสานเหนือ 252” ของจังหวัดขอนแก่น ซึ่งล่าสุดตนในฐานะผู้อำนวยการศูนย์อำนวยการป้องกันและปราบปรามยาเสพติดจังหวัดขอนแก่น พร้อมด้วย พล.ต.ต.อนุวัตร สุวรรณภูมิ ผู้บังคับการตำรวจภูธรจังหวัดขอนแก่น ได้สั่งการให้ นายชินกร แก่นคง นายอำเภอเมืองขอนแก่น สนธิกำลังกับ พ.ต.อ.ยศวัจน์ แก้วสืบธัญนิจ ผู้กำกับการสถานีตำรวจภูธรเมืองขอนแก่น ร่วมกันลงพื้นที่ตรวจเยี่ยมให้กำลังใจจุดตรวจ จุดสกัด และการเข้าเวรยามหมู่บ้าน ตำบลพระลับ อำเภอเมืองของแก่น จังหวัดขอนแก่น ซึ่งสามารถสามารถจับกุมผู้กระทำผิด 1 ราย พร้อมของกลางยาบ้า 68 เม็ด ทั้งนี้ ได้นำตัวผู้กระทำผิดส่งพนักงานสอบสวน สภ.เมืองขอนแก่น เพื่อดำเนินคดีตามกฎหมายเป็นที่เรียบร้อยแล้ว
นายไกรสร กองฉลาด ผู้ว่าราชการจังหวัดขอนแก่น กล่าวว่า การปฏิบัติการในครั้งนี้สืบเนื่องมาจากจังหวัดขอนแก่นได้รับข้อมูลจากพลเมืองดีว่ากำลังจะมีการขนส่งยาบ้าในพื้นที่ตำบลพระลับ อำเภอเมืองขอนแก่น จังหวัดขอนแก่น ตนจึงได้สั่งการให้นายชินกร แก่นคง นายอำเภอเมืองขอนแก่น บูรณาการกำลังกับ พ.ต.อ.ยศวัจน์ แก้วสืบธัญนิจ ผู้กำกับการสถานีตำรวจภูธรเมืองขอนแก่น พร้อมด้วยปลัดอำเภอและกำนัน ผู้ใหญ่บ้านฯ ร่วมกันออกตรวจเยี่ยมจุดตรวจ จุดสกัด การเข้าเวรยามหมู่บ้าน และเข้าตรวจสอบพื้นที่ที่ได้รับแจ้ง พบนายกฤษณะฯ อยู่ภายในบ้านเลขที่ 217 หมู่ที่ 16 ตำบลพระลับ อำเภอเมืองขอนแก่น จังหวัดขอนแก่น ท่าทีมีพิรุธ จึงได้เรียกและควบคุมตัวเพื่อตรวจค้น โดยนายกฤษณะฯ ยินดีให้ทำการตรวจค้น ผลปรากฏว่า พบยาบ้าบรรจุในถุงพลาสติกใสแบบเปิดปิดซุกซ่อนอยู่ในกล่องพลาสติกสีน้ำตาล จำนวน 68 เม็ด วางอยู่หน้าห้องน้ำหลังบ้านพักหลังดังกล่าว โดยนายกฤษณะฯ รับว่าเป็นยาเสพติดของตน จากนั้นจึงได้ทำการตรวจปัสสาวะซึ่งมีผลตรวจปัสสาวะเป็นบวก ทั้งนี้ นายกฤษณะฯ ได้ยอมรับว่าตนได้เสพยาเสพติดจริง เจ้าหน้าที่ชุดจับกุมจึงได้นำตัวนายกฤษณะ ฯ ส่งพนักงานสอบสวน สภ.เมืองขอนแก่น เพื่อดำเนินคดีตามกฎหมายต่อไป
นายไกรสร กองฉลาด ผู้ว่าราชการจังหวัดขอนแก่น กล่าวในช่วงท้ายว่า จังหวัดขอนแก่นได้บูรณาการทุกภาคส่วนดำเนินการขับเคลื่อนตามนโยบายของกระทรวงมหาดไทยที่มุ่งมั่นในการจัดระเบียบสังคม ปราบปรามผู้มีอิทธิพล การป้องกันแก้ไขปัญหายาเสพติด รวมถึงสิ่งผิดกฎหมายทุกชนิดอย่างต่อเนื่อง และขอกำชับให้เจ้าหน้าที่ฝ่ายปกครองหรือหน่วยงานอื่นๆที่เกี่ยวข้อง เร่งยกระดับความเข้มข้นในการลาดตระเวนเสาะหาสิ่งผิดกฎหมายอย่างต่อเนื่อง เพื่อให้พี่น้องประชาชนได้ใช้ชีวิตอย่างเป็นปกติสุข มีชุมชนที่น่าอยู่ มีสังคมที่มีความสุข บ้านเมืองมีความมั่นคงสงบเรียบร้อย ประชาชนได้รับความปลอดภัยในชีวิตและทรัพย์สิน ปลอดจากสิ่งผิดกฎหมายทุกชนิด จึงขอให้ทุกภาคส่วนร่วมกันป้องกันและแก้ไขอย่างต่อเนื่องต่อไป ทั้งนี้ หากพี่น้องประชาชนพบเบาะแสการกระทำผิด สามารถแจ้งข้อมูล หรือ ร้องเรียน ร้องทุกข์ได้ที่ศูนย์ดำรงธรรมจังหวัด ศูนย์ดำรงธรรมอำเภอ สายด่วน 1567 ฟรี ตลอด 24 ชั่วโมง
#กระทรวงมหาดไทย #บำบัดทุกข์บำรุงสุข

ที่มา : https://www.thaigov.go.th/news/contents/details/85130