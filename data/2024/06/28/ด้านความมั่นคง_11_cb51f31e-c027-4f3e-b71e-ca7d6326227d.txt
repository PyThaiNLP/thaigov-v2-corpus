รัฐบาลไทย-ข่าวทำเนียบรัฐบาล-ผู้ว่าฯ สกลนคร สั่งการฝ่ายปกครองสนธิกำลังเจ้าหน้าที่ตำรวจ ปูพรมปิดล้อมตรวจค้นหมู่บ้าน/ชุมชนเป้าหมายทั้งจังหวัด เผยยอดจับกุมคดียาเสพติดได้กว่า 30 คดี ผู้ต้องหา 34 ราย


วันศุกร์ที่ 28 มิถุนายน 2567
28/06/2567
พิมพ์
ผู้ว่าฯ สกลนคร สั่งการฝ่ายปกครองสนธิกำลังเจ้าหน้าที่ตำรวจ ปูพรมปิดล้อมตรวจค้นหมู่บ้าน/ชุมชนเป้าหมายทั้งจังหวัด เผยยอดจับกุมคดียาเสพติดได้กว่า 30 คดี ผู้ต้องหา 34 ราย
ผู้ว่าฯ สกลนคร สั่งการฝ่ายปกครองสนธิกำลังเจ้าหน้าที่ตำรวจ ปูพรมปิดล้อมตรวจค้นหมู่บ้าน/ชุมชนเป้าหมายทั้งจังหวัด เผยยอดจับกุมคดียาเสพติดได้กว่า 30 คดี ผู้ต้องหา 34 ราย เน้นย้ำ เดินหน้าจัดระเบียบสังคม พร้อม Re X-ray ปราบปรามยาเสพติดอย่างต่อเนื่อง
ผู้ว่าฯ สกลนคร สั่งการฝ่ายปกครองสนธิกำลังเจ้าหน้าที่ตำรวจ ปูพรมปิดล้อมตรวจค้นหมู่บ้าน/ชุมชนเป้าหมายทั้งจังหวัด เผยยอดจับกุมคดียาเสพติดได้กว่า 30 คดี ผู้ต้องหา 34 ราย เน้นย้ำ เดินหน้าจัดระเบียบสังคม พร้อม Re X-ray ปราบปรามยาเสพติดอย่างต่อเนื่อง เพื่อความปลอดภัยของประชาชนและความสงบเรียบร้อยของสังคม
วันนี้ (28 มิ.ย. 67) นายชูศักดิ์ รู้ยิ่ง ผู้ว่าราชการจังหวัดสกลนคร เปิดเผยว่า จังหวัดสกลนครได้ขับเคลื่อนภารกิจตามนโยบายเร่งด่วนของกระทรวงมหาดไทยในการจัดระเบียบสังคม ปราบปรามผู้มีอิทธิพล และการป้องกันแก้ไขปัญหายาเสพติด ซึ่งที่ผ่านมาจังหวัดสกลนครได้บูรณาการทุกภาคส่วนกวดขันมาตรการป้องปราบยาเสพติดและสิ่งผิดกฎหมายทุกชนิดอย่างต่อเนื่อง เพื่อให้ประชาชนมีความปลอดภัยในชีวิตและทรัพย์สิน เกิดความมั่นคงและความสงบเรียบร้อยของสังคม ซึ่งตนได้สั่งการให้นายอำเภอทั้ง 18 อำเภอ บูรณาการร่วมกับเจ้าหน้าที่ตำรวจทุกสถานีในพื้นที่จังหวัดสกลนคร ดำเนินการปฏิบัติการปิดล้อมตรวจค้นหมู่บ้าน/ชุมชนเป้าหมายตามแผนปฏิบัติการเร่งรัดการป้องกันและแก้ไขปัญหายาเสพติด
"จากการลงพื้นที่เข้าตรวจสอบของเจ้าหน้าที่ฝ่ายปกครองทุกอำเภอ จำนวน 34 เป้าหมาย สามารถจับกุมได้ 30 คดี ผู้ต้องหา 34 ราย พร้อมของกลาง ยาบ้า จำนวน 10,258 เม็ด ไอซ์ จำนวน 0.3 กรัม อาวุธปืน จำนวน 6 กระบอก กระสุนปืน จำนวน 8 นัด รถยนต์ จำนวน 4 คัน รถจักรยานยนต์ จำนวน 6 คัน โทรศัพท์มือถือ จำนวน 6 เครื่อง วัว/โค จำนวน 3 ตัว และกระบือ จำนวน 7 ตัว ทั้งนี้ เจ้าหน้าที่ได้แจ้งข้อกล่าวหาและจัดทำบันทึกจับกุมผู้ต้องหาทั้ง 34 ราย ส่งพนักงานสอบสวนสถานีตำรวจภูธรในพื้นที่ เพื่อดำเนินการตามกฎหมายต่อไป" นายชูศักดิ์ ฯ กล่าวเพิ่มเติม
นายชูศักดิ์ รู้ยิ่ง ผู้ว่าราชการจังหวัดสกลนคร กล่าวในช่วงท้ายว่า จังหวัดสกลนคร ได้นำนโยบายของกระทรวงมหาดไทยในการพุ่งเป้า Re X-ray พื้นที่ในทุกอำเภออย่างต่อเนื่อง เพื่อกวาดล้างยาเสพติดและสิ่งผิดกฎหมาย พร้อมได้กำชับให้เจ้าหน้าที่ฝ่ายปกครองยกระดับความเข้มข้นในการลาดตระเวนอย่างต่อเนื่อง ซึ่งจังหวัดสกลนครได้บูรณาการทุกภาคส่วนเพื่อเพิ่มความเข้มข้นเสาะหายาเสพติดที่อาจถูกซุกซ่อนอยู่ พร้อมขยายผลนำไปสู่การตัดวงจรยาเสพติด เพื่อให้สังคมมีความสงบเรียบร้อย เกิดสวัสดิภาพ ความปลอดภัยในชีวิตและทรัพย์สินของพี่น้องประชาชน เป็นสังคมที่น่าอยู่ ทั้งนี้ หากพี่น้องประชาชนมีเบาะแสการกระทำความผิดเกี่ยวกับยาเสพติด และการกระทำความผิดทุกประเภท หรือเหตุสร้างความเดือดร้อนรำคาญ ขอให้แจ้งมายังสายด่วนศูนย์ดำรงธรรม โทร. 1567 ตลอด 24 ชั่วโมง
#กระทรวงมหาดไทย #บำบัดทุกข์บำรุงสุข

ที่มา : https://www.thaigov.go.th/news/contents/details/85123