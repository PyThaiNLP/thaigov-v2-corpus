รัฐบาลไทย-ข่าวทำเนียบรัฐบาล-​เสมา1 หารือ Microsoft Team นำ AI ประยุกต์ใช้ด้านการศึกษา


วันศุกร์ที่ 28 มิถุนายน 2567
28/06/2567
พิมพ์
​เสมา1 หารือ Microsoft Team นำ AI ประยุกต์ใช้ด้านการศึกษา
พลตำรวจเอก เพิ่มพูน ชิดชอบ รัฐมนตรีว่าการกระทรวงศึกษาธิการ (รมว.ศธ.) ให้การต้อนรับและหารือร่วมกับผู้แทนจาก Microsoft Team ณ ห้องประชุมวชิราวุธ กระทรวงศึกษาธิการ
รมว.ศธ. กล่าวว่า ในนามของกระทรวงศึกษาธิการ มีความยินดีเป็นอย่างยิ่งที่  Microsoft Team นำเสนอโปรแกรม AI เพื่อประยุกต์ใช้ในด้านการศึกษา โดยเชื่อว่าโปรแกรมดังกล่าวจะเป็นประโยชน์ พร้อมช่วยลดภาระครูและนักเรียนต่อไป
ผู้แทน Microsoft Team กล่าวว่า บริษัท Microsoft Team ได้ลงนามบันทึกความร่วมมือร่วมกับรัฐบาลไทย ซี่งมีส่วนที่เกี่ยวข้องกับการสนับสนุนด้านการศึกษา โดยต้องการจะนำเสนอการประยุกต์ใช้ AI ในการเรียนการสอนของครู นอกจากนี้ได้มีการนำเสนอการประยุกต์ใช้โปรแกรม ซึ่งสามารถลดภาระครูได้ อาทิ การจัดเตรียมโปรแกรมการเรียนการสอนสำหรับครู การจัดตารางเรียน และการจัดสรรการบ้านให้แก่นักเรียน รวมถึงการสนับสนุนการเรียนการสอนของนักเรียน การฝึกภาษาอังกฤษ
#เรียนดีมีความสุข #AI #Microsoft #การศึกษา #สร #ศธ

ที่มา : https://www.thaigov.go.th/news/contents/details/85116