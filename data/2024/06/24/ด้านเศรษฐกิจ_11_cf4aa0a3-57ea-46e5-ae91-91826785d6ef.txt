รัฐบาลไทย-ข่าวทำเนียบรัฐบาล-ผู้ตรวจราชการฯ นายเอกนิติฯ ลงพื้นที่พังงา ตรวจราชการรอบ 2 ย้ำเจ้าหน้าที่ใช้ระบบสารสารสนเทศ ตรวจกำกับดูแลโรงงาน  พร้อมเร่งรัดการเบิกจ่ายงบประมาณให้เป็นไปตามมติ ครม. 


วันจันทร์ที่ 24 มิถุนายน 2567
24/06/2567
พิมพ์
ผู้ตรวจราชการฯ นายเอกนิติฯ ลงพื้นที่พังงา ตรวจราชการรอบ 2 ย้ำเจ้าหน้าที่ใช้ระบบสารสารสนเทศ ตรวจกำกับดูแลโรงงาน  พร้อมเร่งรัดการเบิกจ่ายงบประมาณให้เป็นไปตามมติ ครม.
ผู้ตรวจราชการฯ นายเอกนิติฯ ลงพื้นที่พังงา ตรวจราชการรอบ 2 ย้ำเจ้าหน้าที่ใช้ระบบสารสารสนเทศ ตรวจกำกับดูแลโรงงาน  พร้อมเร่งรัดการเบิกจ่ายงบประมาณให้เป็นไปตามมติ ครม.
วันที่ 21 มิถุนายน 2567 เวลา 07.30 น. นายเอกนิติ  รมยานนท์ ผู้ตรวจราชการกระทรวงอุตสาหกรรม ลงพื้นที่จังหวัดพังงา ตรวจราชการกรณีปกติ รอบที่ 2 โดยมีนายอารยะ เนตรวงษ์ อุตสาหกรรมจังหวัดพังงา พร้อมเจ้าหน้าที่เข้ารับการตรวจรและรายงานตามประเด็นการตรวจราชการทั้งด้านการตรวจกำกับ เร่งรัด ติดตาม เพื่อขับเคลื่อนการดำเนินงานและโครงการสำคัญของกระทรวงอุตสาหกรรม
ทั้งนี้ ผู้ตรวจราชการฯ ได้เน้นย้ำให้เจ้าหน้าที่ดำเนินการตาม MIND ของกระทรวงอุตสาหกรรม ใช้หัวและใจขับเคลื่อนแผนงานปี 2567 มุ่งยกระดับ “ปั้นอุตสาหกรรมคู่ชุมชน” 4 มิติ ส่งเสริมธุรกิจ ดูแลชุมชน รักษาสิ่งแวดล้อม และการกระจายรายได้เพื่อคุณภาพชีวิตที่สมดุลกับสิ่งแวดล้อม พร้อมข้อเสนอแนะในการปฏิบัติงาน รวมทั้งแนวทางปฏิบัติงานตามข้อสั่งการ อาทิ เร่งรัดการเบิกจ่ายงบประมาณให้เป็นไปตามแผนที่กำหนดและเป็นไปตามมาตรการเร่งรัดการเบิกจ่ายงบประมาณ ตามมติ ครม. รวมทั้งจะต้องจัดสรรและบริหารจัดการการใช้จ่ายงบประมาณอย่างรอบคอบ ตรวจติดตาม กำกับดูแลการรายงานการตรวจกำกับโรงงานผ่านระบบฯ (I-Auditor) การรับคำขอรับใบอนุญาตประกอบกิจการโรงงาน (e-License) และจัดการเรื่องร้องเรียนผ่านระบบรับเรื่องร้องเรียนกลาง (I-Dee Pro) - โรงงานค้างชำระค่าธรรมเนียม จะต้องติดตามเร่งรัดดำเนินการให้เป็นที่สิ้นสุด การบริหารจัดการกากอุตสาหกรรม กำกับดูแลให้เป็นไปตามกฎหมาย และรายงานข้อมูลกากอุตสาหกรรมผ่านระบบสารสนเทศฯ ให้ดำเนินการภายในระยะเวลาที่กำหนด การรายงานข้อมูลกลางของกระทรวงอุตสาหกรรม (I-Single Form) ให้ติดตามสถานประกอบการรายงานข้อมูลในระบบให้ครบถ้วน ทั้งนี้ ผู้ตรวจราชการฯ ได้ให้กำลังใจในการปฏิบัติงาน และขอให้ปฏิบัติงานอย่างเต็มความสามารถในทุกด้าน เพื่อผู้ประกอบการ ประชาชน และกระทรวงอุตสาหกรรม

ที่มา : https://www.thaigov.go.th/news/contents/details/84900