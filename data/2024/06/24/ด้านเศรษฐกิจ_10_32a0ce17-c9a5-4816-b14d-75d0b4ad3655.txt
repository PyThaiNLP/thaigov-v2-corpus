รัฐบาลไทย-ข่าวทำเนียบรัฐบาล-กรมทางหลวงชนบท ซ่อมบำรุงถนนสาย ลป.5028 อำเภอเกาะคา และห้างฉัตร จังหวัดลำปาง เสร็จสมบูรณ์ 


วันจันทร์ที่ 24 มิถุนายน 2567
กรมทางหลวงชนบท ซ่อมบำรุงถนนสาย ลป.5028 อำเภอเกาะคา และห้างฉัตร จังหวัดลำปาง เสร็จสมบูรณ์
....
กรมทางหลวงชนบท (ทช.) กระทรวงคมนาคม โดยสำนักบำรุงทาง ดำเนินโครงการก่อสร้าง   งานบำรุงถนนทางหลวงชนบทสาย ลป.5028 แยก ลป.4007 - ดอยม่อนไก่แจ้ อำเภอเกาะคา และห้างฉัตร จังหวัดลำปาง รวมระยะทาง 3.300 กิโลเมตร (ช่วง กม. ที่ 4+025 - 7+325) เสร็จสมบูรณ์และเปิดให้ประชาชนใช้สัญจรเรียบร้อยแล้ว ใช้งบประมาณ 9.520 ล้านบาท โดยซ่อมบำรุงผิวจราจรด้วยวิธี Hot Mix In - Plant Recycling พร้อมปรับปรุงป้ายจราจร และตีเส้นจราจรสีเทอร์โมพลาสติก ทั้งนี้ เพื่อส่งเสริมการท่องเที่ยวเชิง พุทธศาสนา อาทิ วัดพระธาตุลำปางหลวง วัดไหล่หินหลวง ซึ่งเป็นวัดชื่อดังของจังหวัด รวมถึงสนับสนุนเศรษฐกิจการขนส่งระหว่างอำเภอเกาะคาไปยังอำเภอห้างฉัตร และประชาชนสามารถเดินทางขนส่งสินค้าไปสู่ปลายทางได้อย่างสะดวกปลอดภัยมากยิ่งขึ้น

ที่มา : https://www.thaigov.go.th/news/contents/details/84898