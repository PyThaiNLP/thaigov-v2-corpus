รัฐบาลไทย-ข่าวทำเนียบรัฐบาล-ดีอี ร่วมกับ สพธอ. จัดโครงการพัฒนาทักษะการใช้ AI ของกระทรวงฯ หลักสูตร "AI for Executive"


วันจันทร์ที่ 24 มิถุนายน 2567
ดีอี ร่วมกับ สพธอ. จัดโครงการพัฒนาทักษะการใช้ AI ของกระทรวงฯ หลักสูตร "AI for Executive"
ดีอี ร่วมกับ สพธอ. จัดโครงการพัฒนาทักษะการใช้ AI ของกระทรวงฯ หลักสูตร "AI for Executive"
วันนี้ (24 มิถุนายน 2567) ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอี) เป็นประธานเปิดโครงการพัฒนาทักษะการใช้เทคโนโลยีปัญญาประดิษฐ์ (Artificial Intelligence : AI) ของกระทรวงดิจิทัลเพื่อเศรษฐกิจและสังคม หลักสูตร "AI for Executive"  ซึ่งสำนักงานปลัดกระทรวงฯ ได้ร่วมมือกับสำนักงานพัฒนาธุรกรรมทางอิเล็กทรอนิกส์ (สพธอ. หรือ ETDA ) โดยวิทยากรผู้เชี่ยวชาญจากสถาบัน ADTE by ETDA  (Academy of Digital Transformation by ETDA) และ สถาบัน AIGC (AI Governance Center) จัดขึ้น เพื่อส่งเสริมให้ผู้บริหารใช้ประโยชน์เครื่องมือ AI ในการบริหารงานราชการได้อย่างรวดเร็วและมีประสิทธิภาพ โดยมี นายเวทางค์ พ่วงทรัพย์ รองปลัดกระทรวงดีอี นายณัฐพล ณัฏฐสมบูรณ์ รองปลัดกระทรวงดีอี พร้อมด้วยผู้บริหารสำนักงานปลัดกระทรวงฯ ผู้บริหารส่วนราชการในสังกัดกระทรวงฯ และผู้ที่เกี่ยวข้องเข้าร่วม ณ ห้องประชุม 802 ชั้น 8 สำนักงานปลัดกระทรวงดิจิทัลเพื่อเศรษฐกิจและสังคม
--------------------------------------

ที่มา : https://www.thaigov.go.th/news/contents/details/84895