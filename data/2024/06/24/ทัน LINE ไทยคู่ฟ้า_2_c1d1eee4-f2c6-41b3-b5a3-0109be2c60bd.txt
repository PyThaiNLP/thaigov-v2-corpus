รัฐบาลไทย-ข่าวทำเนียบรัฐบาล-เตรียมออกกม. คุ้มครองนักชอป แก้ซื้อของออนไลน์ไม่ตรงปก คาดประกาศใช้ ก.ค. นี้


วันจันทร์ที่ 24 มิถุนายน 2567
เตรียมออกกม. คุ้มครองนักชอป แก้ซื้อของออนไลน์ไม่ตรงปก คาดประกาศใช้ ก.ค. นี้
......
เตรียมออกกม. คุ้มครองนักชอป แก้ซื้อของออนไลน์ไม่ตรงปก คาดประกาศใช้ ก.ค. นี้
.
ความเดือดร้อนของผู้บริโภคจากการสั่งซื้อสินค้าผ่านระบบออนไลน์หรือแอพพลิเคชันชอปปิ้งออนไลน์ ทั้งกลโกงหลอกเก็บเงินปลายทาง – ขายสินค้าไม่ตรงปก หรือเกิดปัญหาในรูปแบบต่าง ๆ แต่กลับไม่สามารถติดต่อผู้ขายได้ หรือติดต่อได้แต่ไม่ได้รับการแก้ไข
.
เพื่อแก้ปัญหาให้กับนักชอปออนไลน์ ล่าสุด คณะกรรมการว่าด้วยสัญญา ภายใต้ คณะกรรมการคุ้มครองผู้บริโภค (สคบ.) เตรียมออกกฎหมายใช้ “มาตรการส่งดี” (Dee-Delivery)” ให้ผู้ประกอบธุรกิจให้บริการขนส่งสินค้า ต้องระบุรายละเอียดเกี่ยวกับผู้ส่งสินค้าและผู้ประกอบธุรกิจ ชื่อสกุลผู้รับเงินพร้อมหมายเลขติดตามพัสดุ พร้อมกำหนดให้ผู้ให้บริการขนส่งสินค้าถือเงินค่าสินค้าเป็นระยะเวลา 5 วันก่อนนำส่งเงินให้กับผู้ขาย เพื่อให้ผู้บริโภคมีโอกาสแจ้งเหตุที่ขอคืนสินค้าและขอเงินคืน
.
นอกจากนี้ ยังให้สิทธิผู้บริโภคสามารถเปิดดูสินค้าก่อนชำระเงินได้ โดยหากพบว่ามีปัญหาตามที่กล่าวมา ผู้บริโภคสามารถปฏิเสธการชำระเงินและไม่รับสินค้าได้ ซึ่งคาดว่าจะลงประกาศในราชกิจจานุเบกษา ในเดือนกรกฎาคมนี้
.
อ่านเพิ่มเติม คลิก https://www.thaigov.go.th/news/contents/details/84772
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/84880