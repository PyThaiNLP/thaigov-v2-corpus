รัฐบาลไทย-ข่าวทำเนียบรัฐบาล-สอน. จัดประชุมคณะกรรมการอ้อยและน้ำตาลทราย ครั้งที่ 3/2567


วันจันทร์ที่ 24 มิถุนายน 2567
24/06/2567
พิมพ์
สอน. จัดประชุมคณะกรรมการอ้อยและน้ำตาลทราย ครั้งที่ 3/2567
สอน. จัดประชุมคณะกรรมการอ้อยและน้ำตาลทราย ครั้งที่ 3/2567
วันที่ 21 มิถุนายน 2567 เวลา 10.00 น. ดร.ณัฐพล รังสิตพล ปลัดกระทรวงอุตสาหกรรม เป็นประธานการประชุมคณะกรรมการอ้อยและน้ำตาลทราย ครั้งที่ 3/2567 โดยมี นายบรรจง สุกรีฑา รองปลัดกระทรวงอุตสาหกรรม นายเอกฉัตร ศีตวรรัตน์ รองปลัดกระทรวงพาณิชย์ นายวิฤทธิ์ วิเศษสินธุ์ เลขาธิการคณะกรรมการอ้อยและน้ำตาลทราย คณะผู้บริหารและเจ้าหน้าที่ สอน. ผู้แทนหน่วยงานที่เกี่ยวข้อง ผู้แทนโรงงานน้ำตาล และผู้แทนชาวไร่อ้อย เข้าร่วมประชุม ณ ห้องประชุม อก. 1 ชั้น 2 สำนักงานปลัดกระทรวงอุตสาหกรรม
โดยที่ประชุมมีมติเห็นชอบ โครงการศึกษาดูงานระบบอุตสาหกรรมอ้อยและน้ำตาลทรายของคณะกรรมการอ้อยและน้ำตาลทราย ประจำปี 2567 และแจ้งเวียนคณะกรรมการเพื่อพิจารณาแจ้งความประสงค์ในการเดินทางศึกษาดูงานระหว่างเครือรัฐออสเตรเลีย และสหพันธ์สาธารณรัฐบราซิล
และมีเรื่องเสนอในที่ประชุมเพื่อทราบ ดังนี้
1. การกำหนดอัตราการจัดเก็บเงินสำหรับชาวไร่อ้อยที่ส่งอ้อยให้กับโรงงานน้ำตาลที่สำรองค่าใช้จ่ายเพื่อจัดซื้อเครื่องวิเคราะห์คุณภาพอ้อยและอุปกรณ์เครื่องมือที่จำเป็นและการจัดซื้อเครื่องวิเคราะห์คุณภาพอ้อยและเครื่องมือที่มีความจำเป็นในฤดูการผลิตปี 2566/67
2. ประมาณการรายจ่ายงบประมาณกองทุนอ้อยและน้ำตาลทรายประจำปี พ.ศ. 2567 ของสำนักงานกองทุนอ้อยและน้ำตาลทราย
และมีเรื่องอื่นๆ หารือในที่ประชุม ในเรื่องข้อเสนอมาตรการแก้ไขปัญหาการลักลอบเผาอ้อยเพื่อลดฝุ่น PM 2.5 ที่เกิดจากอุตสาหกรรมอ้อยและน้ำตาลทราย ฤดูการผลิตปี 2567/68 เพิ่มเติม

ที่มา : https://www.thaigov.go.th/news/contents/details/84884