รัฐบาลไทย-ข่าวทำเนียบรัฐบาล-พัชรวาท" ชวนชาวไทยร่วมกัน "พลิกฟื้นผืนดิน สู้วิกฤตภัยแล้ง" เนื่องในวันสิ่งแวดล้อมโลก 2567


วันพุธที่ 5 มิถุนายน 2567
พัชรวาท" ชวนชาวไทยร่วมกัน "พลิกฟื้นผืนดิน สู้วิกฤตภัยแล้ง" เนื่องในวันสิ่งแวดล้อมโลก 2567
พัชรวาท" ชวนชาวไทยร่วมกัน "พลิกฟื้นผืนดิน สู้วิกฤตภัยแล้ง" เนื่องในวันสิ่งแวดล้อมโลก 2567
พัชรวาท" ชวนชาวไทยร่วมกัน "พลิกฟื้นผืนดิน สู้วิกฤตภัยแล้ง" เนื่องในวันสิ่งแวดล้อมโลก 2567
วันที่ 5 มิถุนายน 2567 เวลา 14.30 น. พล.ต.อ.พัชรวาท วงษ์สุวรรณ รองนายกรัฐมนตรี และรัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) เป็นประธานในพิธีเปิดงานเนื่องใน "วันสิ่งแวดล้อมโลก พ.ศ. 2567" โดยมี ร.อ.รชฏ พิสิษฐบรรณกร ผู้ช่วยรัฐมนตรีประจำกระทรวงฯ นายนพดล พลเสน เลขานุการ รมว.ทส. พร้อมด้วย นายจตุพร บุรุษพัฒน์ ปลัดกระทรวงฯ ตลอดจนคณะผู้บริหารระดับสูงในสังกัดกระทรวงฯ ประชาชน และสื่อมวลชน เข้าร่วมงาน ณ ห้องประชุมวายุภักษ์ โรงแรมเซ็นทารา ไลฟ์ ศูนย์ราชการ และคอนเวนชันเซ็นเตอร์ แจ้งวัฒนะ กรุงเทพฯ โดยมี Ms. Marlene Nilsson รองผู้อำนวยการและรักษาการโครงการสิ่งแวดล้อมแห่งสหประชาชาติ ประจำภาคพื้นเอเชียแปซิฟิค เข้าร่วมกล่าวสุนทรพจน์ในพิธีเปิด ซึ่งในปีนี้ โครงการสิ่งแวดล้อมแห่งสหประชาชาติ ได้กำหนดแนวคิดในการรณรงค์ ที่มุ่งเน้นเรื่องการฟื้นฟูดิน การแปรสภาพของทะเลทราย ให้กลับมาสมบูรณ์ และการฟื้นตัวจากภัยแล้ง ภายใต้คำขวัญ "พลิกฟื้น ผืนดิน สู้วิกฤต ภัยแล้ง"
พล.ต.อ.พัชรวาท กล่าวถึง การเปลี่ยนแปลงของสภาพภูมิอากาศและสิ่งแวดล้อมว่า ทั่วโลกกำลังประสบวิกฤตการณ์ด้านสิ่งแวดล้อม ทั้งการลดลงของทรัพยากรธรรมชาติ ระบบนิเวศวิทยาถูกทำลาย และสภาวะแห้งแล้งที่ทวีความรุนแรงขึ้นในทุก ๆ ปี เช่นเดียวกันกับประเทศไทย กระทรวงทรัพยากรธรรมชาติและสิ่งแวดล้อม ได้เร่งขับเคลื่อนการอนุรักษ์และฟื้นฟูสภาพสิ่งแวดล้อม ผ่านกฎหมาย ระเบียบข้อบังคับต่าง ๆ รวมทั้ง การจัดทำแผนยุทธศาสตร์ฯ เพื่อเป็นแนวทางปฏิบัติและเตรียมพร้อมต่อการปรับตัวกับผลกระทบสิ่งแวดล้อม และการเปลี่ยนแปลงสภาพภูมิอากาศ รวมถึง ผลักดันให้เกิดการขับเคลื่อนในการรณรงค์ เพื่อส่งเสริมพฤติกรรมที่พึงประสงค์ด้านสิ่งแวดล้อม พร้อมชวนชาวไทยตระหนักถึงความสำคัญของการดูแลทรัพยากรธรรมชาติและสิ่งแวดล้อม เพื่อรักษาสิ่งแวดล้อมให้มีความยั่งยืน ส่งต่ออนาคตที่ดีแก่ลูกหลาน และเป็นโอกาสสำคัญที่ชาวไทยจะแสดงพลังให้ทั่วโลกได้เห็นถึงศักยภาพ ความร่วมมือในการฟื้นฟูและปกป้องผืนดินและสิ่งแวดล้อม เพื่อรักษาสมดุลของระบบนิเวศและสิ่งแวดล้อม ทั้งนี้ การมีทรัพยากรธรรมชาติและสิ่งแวดล้อมที่สมบูรณ์ จะเป็นโอกาสให้ชุมชนได้นำทรัพยากรมาใช้ในการพัฒนาและเป็นแหล่งรายได้ สามารถยกระดับความเป็นอยู่ ซึ่งเป็นฐานในการพัฒนาประเทศอย่างยั่งยืน

ที่มา : https://www.thaigov.go.th/news/contents/details/83987