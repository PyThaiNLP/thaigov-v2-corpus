รัฐบาลไทย-ข่าวทำเนียบรัฐบาล-ท่องเที่ยว อบรม สัมมนา ในจังหวัดเมืองรอง ช่วง Low Season นำไปหักลดหย่อนภาษีได้!


วันพฤหัสบดีที่ 6 มิถุนายน 2567
ท่องเที่ยว อบรม สัมมนา ในจังหวัดเมืองรอง ช่วง Low Season นำไปหักลดหย่อนภาษีได้!
......
ท่องเที่ยว อบรม สัมมนา ในจังหวัดเมืองรอง ช่วง Low Season นำไปหักลดหย่อนภาษีได้!
.
ที่ประชุม ครม. (4 มิ.ย. 67) เห็นชอบมาตรการภาษี 2 มาตรการ เพื่อสนับสนุนการท่องเที่ยวภายในประเทศ ในช่วงนอกฤดูกาลท่องเที่ยว หรือ Low Season
.
1.มาตรการภาษีเพื่อสนับสนุนการจัดอบรมสัมมนาภายในประเทศ (สำหรับนิติบุคคล)
นิติบุคคลสามารถนำรายจ่ายค่าห้องสัมมนา ค่าห้องพัก ค่าขนส่ง หรือรายจ่ายอื่นที่เกี่ยวข้องในการอบรมสัมมนาภายในประเทศที่จัดขึ้นให้แก่ลูกจ้าง หรือค่าบริการของผู้ประกอบธุรกิจนำเที่ยวเพื่อการอบรมสัมมนาดังกล่าว ที่จ่ายไปตั้งแต่วันที่ 1 พ.ค. - 30 พ.ย. 67 ไปหักลดหย่อนภาษี ได้ดังนี้
- หักรายจ่ายได้ 2 เท่า สำหรับการอบรมสัมมนาที่จัดในจังหวัดท่องเที่ยวรอง หรือในเขตพื้นที่ท่องเที่ยวอื่นใดที่อธิบดีกรมสรรพากรประกาศกำหนด
- หักรายจ่ายได้ 1.5 เท่า สำหรับการอบรมสัมมนาที่ไม่ได้จัดขึ้นในจังหวัดท่องเที่ยวรอง หรือในเขตพื้นที่ท่องเที่ยวอื่นใดที่อธิบดีกรมสรรพากรประกาศกำหนด
- หักรายจ่ายได้ 1.5 เท่าของรายจ่ายตามที่จ่ายจริง ในกรณีที่ไม่สามารถแยกได้ว่าเกิดขึ้นในท้องที่ใด
.
2. มาตรการทางภาษีเพื่อสนับสนุนการท่องเที่ยวในประเทศ (สำหรับบุคคลธรรมดา)
บุคคลธรรมดา สามารถนำค่าบริการที่จ่ายให้แก่ผู้ประกอบธุรกิจนำเที่ยว ค่าที่พักในโรงแรม ค่าที่พักโฮมสเตย์ไทยหรือค่าที่พักในสถานที่พักที่ไม่เป็นโรงแรม สำหรับการเดินทางท่องเที่ยวในจังหวัดท่องเที่ยวรอง ไปหักลดหย่อนภาษีได้ตามที่จ่ายจริง แต่ต้องไม่เกิน 15,000 บาท
.
โดยทั้ง 2 มาตรการ เริ่มมีผลตั้งแต่วันที่ 1 พ.ค. - 30 พ.ย. 67 และต้องมีใบกำกับภาษีแบบเต็ม ในรูปแบบอิเล็กทรอนิกส์ผ่านระบบใบกำกับภาษีอิเล็กทรอนิกส์ และใบรับอิเล็กทรอนิกส์ (e-Tax Invoice & e-Receipt) ของกรมสรรพากรเท่านั้น
.
อ่านเพิ่มเติม คลิก https://www.thaigov.go.th/news/contents/details/83902
#ไทยคู่ฟ้า #สื่อสารรัฐบาลไทย
-------------------
Website : www.thaigov.go.th
Facebook/ X /: ไทยคู่ฟ้า
YouTube : ไทยคู่ฟ้า ทำเนียบรัฐบาล
LINE/TikTok : ไทยคู่ฟ้า (@thaigov)
Instagram : ไทยคู่ฟ้า (@thai_khufah)

ที่มา : https://www.thaigov.go.th/news/contents/details/84013