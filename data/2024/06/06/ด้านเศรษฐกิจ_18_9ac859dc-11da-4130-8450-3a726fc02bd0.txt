รัฐบาลไทย-ข่าวทำเนียบรัฐบาล-ดร.จอมขวัญ ผู้ช่วย รมว.กษ. เป็นประธานการประชุมคณะกรรมการติดตาม และขับเคลื่อนงานด้านการเกษตรและสหกรณ์ ตามนโยบาย รมว.เกษตรฯ ครั้งที่ 3/2567


วันพฤหัสบดีที่ 6 มิถุนายน 2567
ดร.จอมขวัญ ผู้ช่วย รมว.กษ. เป็นประธานการประชุมคณะกรรมการติดตาม และขับเคลื่อนงานด้านการเกษตรและสหกรณ์ ตามนโยบาย รมว.เกษตรฯ ครั้งที่ 3/2567
ดร.จอมขวัญ ผู้ช่วย รมว.กษ. เป็นประธานการประชุมคณะกรรมการติดตาม และขับเคลื่อนงานด้านการเกษตรและสหกรณ์ ตามนโยบาย รมว.เกษตรฯ ครั้งที่ 3/2567
ดร.จอมขวัญ กลับบ้านเกาะ ผู้ช่วยรัฐมนตรีประจำกระทรวงเกษตรและสหกรณ์ เป็นประธานการประชุมคณะกรรมการติดตาม และขับเคลื่อนงานด้านการเกษตรและสหกรณ์ ตามนโยบายรัฐมนตรีว่าการกระทรวงเกษตรและสหกรณ์ ครั้งที่ 3/2567 โดยมี นายเศรษฐเกียรติ กระจ่างวงศ์ รองปลัดกระทรวงเกษตรและสหกรณ์ และผู้บริหารสังกัดกระทรวงเกษตรและสหกรณ์ เข้าร่วม ณ ห้องประชุมกระทรวงเกษตรและสหกรณ์ 135 และผ่านประชุมทางไกล Zoom Meeting ทั้งนี้ ที่ประชุมได้ติดตามความคืบหน้าการขับเคลื่อนงานด้านการเกษตรและสหกรณ์ ตามนโยบาย รมว.เกษตรฯ ในพื้นที่ 2 จังหวัด ได้แก่ 1) จังหวัดระนอง ประกอบด้วย การจัดการน้ำเพื่อการอุปโภค บริโภค การเกษตรกรรม การจัดทำไฟฟ้าด้วยพลังงานแสงอาทิตย์ การออกโฉนดเพื่อการเกษตร การส่งเสริมการรวมกลุ่มเกษตรกรผู้ปลูกยางพารา ปาล์มน้ำมัน และการทำประมง เพื่อเพิ่มอำนาจต่อรองให้กับเกษตรกร รวมถึงการดำเนินแผนพัฒนาตำบลเกาะพยาม (เกาะพยามและเกาะช้าง) จังหวัดระนอง พ.ศ. 2567 - 2570 ให้เกิดการผลักดันเกษตรกรและสร้างสินค้าเกษตรมูลค่าสูง และ 2) จังหวัดนครปฐม ประกอบด้วย การจัดตั้งศูนย์วิจัยเพาะเลี้ยงสัตว์น้ำ เร่งเพิ่มพันธุ์กุ้งมาโคร กว่า 2 ล้านตัวเพื่อมอบให้เกษตรกรทำประมงสร้ายรายได้เลี้ยงชีพ และเร่งขุดลอกคลองระบายน้ำเพิ่มพื้นที่กักเก็บน้ำอุปโภค-บริโภคอีกทั้งการจัดหาเมล็ดพันธุ์ข้าวให้เกษตรกรปลูกในฤดูกาลถัดไป และสนับสนุนให้เกษตรกรขึ้นทะเบียนเกษตรกร เพื่อรับสิทธิประโยชน์จากภาครัฐ รวมถึงส่งเสริมกล้วยไม้ไทยให้มีพื้นที่จัดแสดงในงานพืชสวนโลก
นอกจากนี้ ที่ประชุมได้เห็นชอบการจัดตั้งคณะอนุกรรมการติดตาม และขับเคลื่อนงานด้านการเกษตรและสหกรณ์ ตามนโยบายรัฐมนตรีว่าการกระทรวงเกษตรและสหกรณ์ ในพื้นที่จังหวัดปัตตานี ยะลา อำนาจเจริญ พิจิตร สมุทรสงคราม และสมุทรสาคร เพื่อเร่งขับเคลื่อนงานกระทรวงเกษตรและสหกรณ์ให้มีประสิทธิภาพและรวดเร็วอีกด้วย

ที่มา : https://www.thaigov.go.th/news/contents/details/84036