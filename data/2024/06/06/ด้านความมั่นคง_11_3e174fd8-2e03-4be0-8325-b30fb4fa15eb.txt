รัฐบาลไทย-ข่าวทำเนียบรัฐบาล-ผู้ว่าฯ เชียงใหม่ รับมอบธงตราสัญลักษณ์ฯ จากจังหวัดแม่ฮ่องสอน พร้อมนำหน่วยงานราชการ พี่น้องประชาชน และนักท่องเที่ยว ร่วมกิจกรรมเฉลิมฉลองธงตราสัญลักษณ์งานเฉลิมพระเกียรติ ฯ


วันพฤหัสบดีที่ 6 มิถุนายน 2567
06/06/2567
พิมพ์
ผู้ว่าฯ เชียงใหม่ รับมอบธงตราสัญลักษณ์ฯ จากจังหวัดแม่ฮ่องสอน พร้อมนำหน่วยงานราชการ พี่น้องประชาชน และนักท่องเที่ยว ร่วมกิจกรรมเฉลิมฉลองธงตราสัญลักษณ์งานเฉลิมพระเกียรติ ฯ
ผู้ว่าฯ เชียงใหม่ รับมอบธงตราสัญลักษณ์ฯ จากจังหวัดแม่ฮ่องสอน พร้อมนำหน่วยงานราชการ พี่น้องประชาชน และนักท่องเที่ยว ร่วมกิจกรรมเฉลิมฉลองธงตราสัญลักษณ์งานเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ
ผู้ว่าฯ เชียงใหม่ รับมอบธงตราสัญลักษณ์ฯ จากจังหวัดแม่ฮ่องสอน พร้อมนำหน่วยงานราชการ พี่น้องประชาชน และนักท่องเที่ยว ร่วมกิจกรรมเฉลิมฉลองธงตราสัญลักษณ์งานเฉลิมพระเกียรติ พระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567
เมื่อวันที่ 5 มิ.ย. 67 นายนิรัตน์ พงษ์สิทธิถาวร ผู้ว่าราชการจังหวัดเชียงใหม่ เปิดเผยว่า จังหวัดเชียงใหม่ ได้รับมอบธงตราสัญลักษณ์งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ วันที่ 28 กรกฎาคม 2567 จากนายชูชีพ พงษ์ไชย ผู้ว่าราชการจังหวัดแม่ฮ่องสอน ที่อุทยานแห่งชาติห้วยน้ำดัง อ.แม่แตง จ.เชียงใหม่ ซึ่งเป็นเส้นทางเชื่อมต่อระหว่างจังหวัดเชียงใหม่และแม่ฮ่องสอน จากนั้นได้เคลื่อนขบวนไปตามถนนทางหลวง หมายเลข 1095 สายแม่มาลัย-ปาย ผ่านอำเภอแม่แตง เข้าสู่อำเภอแม่ริม และเดินทางต่อมายังอำเภอเมืองเชียงใหม่ ตั้งขบวนที่โรงเรียนยุพราชวิทยาลัย ก่อนจะเคลื่อนไปตามถนนพระปกเกล้า เพื่อเชิญธงตราสัญลักษณ์ 72 คัน มาประดิษฐานบนเวที ที่ ลานพระบรมราชานุสาวรีย์สามกษัตริย์
“จากนั้น ตนพร้อมด้วย นายวีรพงศ์ ฤทธิ์รอด รองผู้ว่าราชการจังหวัดเชียงใหม่ ได้นำข้าราชการ ศาล ทหาร ตำรวจ จิตอาสาพระราชทาน และพสกนิกรชาวจังหวัดเชียงใหม่ทุกหมู่เหล่า กล่าวถวายพระราชสดุดีเฉลิมพระเกียรติพระบาทสมเด็จพระเจ้าอยู่หัว พร้อมนำผู้ร่วมขบวนร้องเพลงสรรเสริญพระบารมีและเพลงสดุดีจอมราชาอย่างพร้อมเพรียง ด้วยสำนึกในพระมหากรุณาธิคุณ ในการการปฏิบัติบูชาด้วยการน้อมนำแนวทางในเรื่องการดูแลสุขภาพพลานามัยด้วยการออกกำลังกาย ด้วยการเดิน วิ่ง และการปั่นจักรยาน” นายนิรัตน์  ผู้ว่าฯ กล่าว
นายนิรัตน์ พงษ์สิทธิถาวร ผู้ว่าราชการจังหวัดเชียงใหม่ กล่าวต่ออีกว่า ช่วงเย็นของวันนี้ได้มีการจัดกิจกรรมเฉลิมฉลองธงตราสัญลักษณ์ฯ โดยมีการแสดงศิลปวัฒนธรรม การแสดงดนตรีจากโรงเรียนยุพราชวิทยาลัย และการแสดงดนตรีจากวงดนตรีจิตอาสา กองบิน 41 และในวันพรุ่งนี้ขบวนเดิน-วิ่ง ปั่น ธงตราสัญลักษณ์ฯ ของจังหวัดเชียงใหม่ จะเคลื่อนออกจากอนุสาวรีย์สามกษัตริย์ไปยังวัดเจดีย์หลวงวรวิหาร เดินทางต่อไปยังอำเภอสารภี จังหวัดเชียงใหม่ ก่อนเคลื่อนขบวนไปตามถนนเชียงใหม่-ลำพูน เพื่อส่งมอบให้กับนายสันติธร ยิ้มละมัย ผู้ว่าราชการจังหวัดลำพูน ที่ศาลหลักเมืองเชียงใหม่-ลำพูน ต่อไป
นายนิรัตน์ พงษ์สิทธิถาวร ผู้ว่าราชการจังหวัดเชียงใหม่ กล่าวในช่วงท้ายว่า ขอเชิญชวนพี่น้องประชาชนชาวเชียงใหม่ และนักท่องเที่ยวทั้งชาวไทย ชาวต่างชาติในพื้นที่ ร่วมกิจกรรม กิจกรรมเฉลิมฉลองธงตราสัญลักษณ์ งานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 พร้อมร่วมกิจกรรมเดิน วิ่ง ปั่น ธงตราสัญลักษณ์ฯ ที่จะจัดขึ้นในแต่วันพรุ่งนี้ (6 มิ.ย.67) ไม่ว่าจะเดิน วิ่ง ปั่น หรือ ร่วมแจกจ่ายน้ำ หรือ ยืนให้กำลังใจ หรือ ร่วมกิจกรรมจิตอาสาอื่น ๆ เพื่อแสดงให้เห็นถึงพลังแห่งความสามัคคีของพวกเราทุกคน และแสดงถึงความรักของคนไทยที่มีแด่พระบาทสมเด็จพระเจ้าอยู่หัว ด้วยการปฏิบัติบูชา ลุกขึ้นมา เดิน วิ่ง ปั่น ออกกำลังกาย เจริญรอยตามเบื้องพระยุคลบาทที่ทรงเป็นต้นแบบของการดูแลรักษาสุขภาพให้แข็งแรง โดยสามารถสอบถามรายละเอียดเพิ่มเติมได้ที่ที่ทำการปกครองจังหวัด หรือ สำนักงานจังหวัด ซึ่งตั้งอยู่ที่อาคารศาลากลางจังหวัด หรือ ที่ทำการปกครองอำเภอ ณ ที่ว่าการอำเภอทั่วประเทศ หรือ สายด่วนศูนย์ดำรงธรรม 1567 โทรฟรีตลอด 24 ชั่วโมง
#พระราชพิธีมหามงคลเฉลิมพระชนมพรรษา6รอบ28กรกฎาคม2567 #เดินวิ่งปั่นธงตราสัญลักษณ์ฯ #กระทรวงมหาดไทย

ที่มา : https://www.thaigov.go.th/news/contents/details/84041