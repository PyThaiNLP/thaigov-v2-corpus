รัฐบาลไทย-ข่าวทำเนียบรัฐบาล-ผู้ช่วย รมว.กษ. เป็นประธานการประชุมคณะกรรมการขับเคลื่อนงานด้านการเกษตรจังหวัดสมุทรสาคร ครั้งที่ 4/2567


วันพุธที่ 5 มิถุนายน 2567
ผู้ช่วย รมว.กษ. เป็นประธานการประชุมคณะกรรมการขับเคลื่อนงานด้านการเกษตรจังหวัดสมุทรสาคร ครั้งที่ 4/2567
ผู้ช่วย รมว.กษ. เป็นประธานการประชุมคณะกรรมการขับเคลื่อนงานด้านการเกษตรจังหวัดสมุทรสาคร ครั้งที่ 4/2567
ดร.จอมขวัญ กลับบ้านเกาะ ผู้ช่วยรัฐมนตรีประจำกระทรวงเกษตรและสหกรณ์ เป็นประธานการประชุมคณะกรรมการขับเคลื่อนงานด้านการเกษตรจังหวัดสมุทรสาคร ครั้งที่ 4/2567 โดยมีหัวหน้าส่วนราชการในสังกัดกระทรวงเกษตรและสหกรณ์ และเจ้าหน้าที่ที่เกี่ยวข้อง เข้าร่วม ณ ห้องประชุมสภาองค์การบริหารส่วนตำบลพันท้ายนรสิงห์ (นรสิงห์ 1) ชั้น 4 อำเภอเมืองสมุทรสาคร จังหวัดสมุทรสาคร
โดยที่ประชุมได้ติดตามประเด็นสำคัญต่าง ๆ คือ
1) สถานการณ์ด้านเกษตร
- การเฝ้าระวังภัยน้ำเค็มรุกพื้นที่การเกษตร
- ติดตามสถานการณ์ภัยแล้งและการเผชิญเหตุในพื้นที่ทั้ง 3 อำเภอ
- การระบาดของหนอนหัวดำและแมลงดำหนามมะพร้าว
- สำนักงานเกษตรจังหวัดสมุทรสาคร กำหนดการจัดงานโครงการคลินิกเกษตรเคลื่อนที่ในพระราชานุเคราะห์ฯ ประจำปีงบประมาณ พ.ศ. 2567 ไตรมาส 3 ในวันอังคารที่ 11 มิถุนายน 2567 ณ วัดยกกระบัตร ตำบลยกกระบัตร อำเภอบ้านแพ้ว จังหวัดสมุทรสาคร
2) สถานการณ์ด้านปศุสัตว์
- สภาวะโรคระบาดสัตว์ โรคพิษสุนัขบ้า พบการระบาดที่จังหวัดอุบลราชธานี สมุทรปราการ ชลบุรี อำนาจเจริญ มุกดาหาร ฉะเชิงเทรา ศรีสะเกษ กาฬสินธุ์ และตาก โรคบรูเซลโลซิส พบการระบาดที่จังหวัดฉะเชิงเทรา โรคลัมปีสกิน พบการระบาดที่จังหวัดลำพูน โรคโลหิตจางติดเชื้อในม้า (EIA) พบการระบาดที่จังหวัดนครสวรรค์
3) สถานการณ์ด้านประมง
- โครงการปฏิบัติการแก้ไขปัญหาการแพร่ระบาดของปลาหมอคางดำ สำนักงานประมงจังหวัดสมุทรสาคร ตั้งจุดรับซื้อปลาหมอคางดำ จำนวน 3 จุด จับจากแหล่งน้ำธรรมชาติ 195,641 กิโลกรัม และจากบ่อเพาะเลี้ยงสัตว์น้ำของเกษตรกร 82,277 กิโลกรัม ยอดรวม 277,918 กิโลกรัม
- โครงการเชื่อมโยงการระบายจำหน่ายปลากะพง ปี 2567 จังหวัดสมุทรสาครได้รับโควต้าช่วยเหลือเกษตรกร 120,000 กิโลกรัม กิโลกรัมละ 30 บาท  มีเกษตรกรเข้าร่วมโครงการ 42 ราย เฉลี่ยรายละ  2,857 กิโลกรัม เป็นเงิน 85,714 บาทเกษตรกรที่ได้รับการช่วยเหลือถึงวันที่ 14 พฤษภาคม 2567 จำนวน  15 ราย คิดเป็นร้อยละ 35.71
4) สถานการณ์ด้านชลประทาน
- กรมอุตุนิยมวิทยา ได้มีประกาศการเริ่มต้นฤดูฝนของประเทศไทย เมื่อวันที่ 20 พฤษภาคม 2567
- เอลนีโญกำลังอ่อน จะอ่อนกำลังลงและเปลี่ยนเข้าสู่สภาวะเป็นกลาง ในเดือนมิถุนายน โดยมีความน่าจะเป็นร้อยละ 69 ที่จะเปลี่ยนไปสู่ สภาวะลานีญา ในเดือนกรกฎาคม - กันยายน และจะคงสภาวะนี้ต่อเนื่องไปจนถึงปลายปี 67
- คาดการณ์ฝนสะสมในช่วงเดือน สิงหาคม – ตุลาคม และในเดือนสิงหาคมพื้นที่ส่วนใหญ่ของประเทศไทยจะมีปริมาณฝนรวมใกล้เคียงถึงสูงกว่า ค่าปกติ ในวันที่ 1 - 15 มิถุนายน 2567 บริเวณประเทศไทยจะมีฝนในเกือบทุกพื้นที่ โดยเฉพาะบริเวณด้านตะวันออกของภาคตะวันออกเฉียงเหนือ บริเวณชายฝั่งภาคตะวันออก และภาคใต้ฝั่งตะวันตก โดยในช่วงนี้ พื้นที่ส่วนใหญ่จะมีปริมาณฝนรวมมากกว่าค่าปกติ เว้นแต่บางพื้นที่ของภาคเหนือตอนบน ภาคกลางตอนล่าง และภาคใต้ฝั่งตะวันออกจะมีปริมาณฝนรวมน้อยกว่า
ค่าปกติ
5) สรุปประเด็นข้อสั่งการสำคัญของรัฐมนตรีว่าการกระทรวงเกษตรและสหกรณ์และรัฐมนตรีช่วยว่าการกระทรวงเกษตรและสหกรณ์ ลงพื้นที่ตรวจราชการ ณ พื้นที่จังหวัดสมุทรสาคร เมื่อวันที่ 6 และวันที่ 13 พฤษภาคม 2567 และติดตามความก้าวหน้าตามประเด็นข้อสั่งการ
6) แนวปฏิบัติในการสนับสนุนการลงพื้นที่ตรวจราชการของรัฐมนตรีว่าการกระทรวงเกษตรและสหกรณ์และรัฐมนตรีช่วยว่าการกระทรวงเกษตรและสหกรณ์ สามารถดาวน์โหลดเอกสารได้ที่เว็บไซต์ของกระทรงงเกษตรและสหกรณ์
7) พิจารณา (ร่าง) คำสั่ง แต่งตั้งคณะกรรมการตัดสินการประกวดแปลงใหญ่ดีเด่นระดับจังหวัด ประจำปี 2567 และการจัดชั้นคุณภาพและถอดบทเรียนแปลงใหญ่ ประจำปี 2567
ทั้งนี้ ก่อนการประชุมผู้ช่วยรัฐมนตรีประจำกระทรวงเกษตรและสหกรณ์ได้มีการมอบรางวัลผลการคัดเลือกเกษตรกร บุคคลทางการเกษตร และสถาบันเกษตรกรดีเด่นระดับเขต ประจำปี 2567 ด้วย

ที่มา : https://www.thaigov.go.th/news/contents/details/83991