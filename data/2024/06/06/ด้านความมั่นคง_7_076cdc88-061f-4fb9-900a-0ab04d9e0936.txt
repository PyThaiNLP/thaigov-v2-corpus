รัฐบาลไทย-ข่าวทำเนียบรัฐบาล-​วันนี้ (วันที่ 5 มิถุนายน 2567) นายสุทิน คลังแสง รัฐมนตรีว่าการกระทรวงกลาโหม ได้เป็นประธานในพิธีมอบสัญญาเช่าที่ราชพัสดุ ภายใต้ความร่วมมือของ กองทัพเรือ - กรมธนารักษ์ ตามโครงการ “ธ


วันพฤหัสบดีที่ 6 มิถุนายน 2567
​วันนี้ (วันที่ 5 มิถุนายน 2567) นายสุทิน คลังแสง รัฐมนตรีว่าการกระทรวงกลาโหม ได้เป็นประธานในพิธีมอบสัญญาเช่าที่ราชพัสดุ ภายใต้ความร่วมมือของ กองทัพเรือ - กรมธนารักษ์ ตามโครงการ “ธ
ให้กับประชาชนใช้ประโยชน์พื้นที่ป้อมพระจุลจอมเกล้า ต.แหลมฟ้าผ่า อ.พระสมุทรเจดีย์ จ.สมุทรปราการ แปลงหมายเลขทะเบียนที่ สป.1193 (บางส่วน) เนื้อที่ 3918 ไร่ เพื่อให้ประชาชนเช่าใช้ประโยชน์ในการอยู่อาศัย และทำการเกษตร
โดยมี รอง ผบ.ทร., ผวจ.สมุทรปราการ, นายก อบต.แหลมฟ้าผ่า และผู้บริหารท้องถิ่น ให้การต้อนรับ
ซึ่งมีประชาชนเข้าร่วมโครงการฯ ทั้งสิ้น 191 ราย รวมจำนวน 311 แปลง ประกอบด้วย การเช่าเพื่ออยู่อาศัย จำนวน 166 แปลง และเช่าเพื่อทำการเกษตร จำนวน 145 แปลง โดยกองทัพเรือร่วมกับกรมธนารักษ์ดำเนินโครงการตั้งแต่ขั้นการสร้างความเข้าใจ การสำรวจรังวัด การสอบสวนสิทธิการครอบครอง การรับและพิจารณาคำร้องจนมาถึงพิธีมอบสัญญาเช่าที่ดินในวันนี้
ทั้งนี้ ในระหว่างการดำเนินโครงการกองทัพเรือยังได้มีโอกาสแก้ปัญหาความเดือดร้อนของชาวบ้านที่มาขอให้นายสุทิน คลังแสง รัฐมนตรีว่าการกระทรวงกลาโหม ช่วยแก้ปัญหาในระหว่างการตรวจเยี่ยมความก้าวหน้าของโครงการ เมื่อวันที่ 10 มกราคม 2567 ซึ่งกองทัพเรือได้อนุมัติโครงการติดตั้งไม้โกงกางเทียมในพื้นที่บ้านแหลมสิงห์เพื่อป้องกันและบรรเทาปัญหาการกัดเซาะชายฝั่งของน้ำทะเลในพื้นที่ดังกล่าว และการจัดทำถนนคู่ขนานยกระดับความกว้าง 1.4 เมตร สูง 1 เมตร ระยะทางประมาณ 1 กิโลเมตร เพื่อให้ประชาชนสามารถใช้สัญจรเข้าและออกหมู่บ้านกองดินในช่วงน้ำท่วมจากน้ำทะเลหนุนโดยการสร้างถนนคู่ขนานยกระดับนั้นเป็นความร่วมมือของหน่วยงานกระทรวงกลาโหม ประกอบด้วยสำนักงานรัฐมนตรีว่าการกระทรวงกลาโหม กองทัพเรือ และหน่วยบัญชาการทหารพัฒนา กองบัญชาการกองทัพไทย

ที่มา : https://www.thaigov.go.th/news/contents/details/84003