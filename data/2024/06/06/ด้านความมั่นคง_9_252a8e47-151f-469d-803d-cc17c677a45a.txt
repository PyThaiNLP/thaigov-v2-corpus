รัฐบาลไทย-ข่าวทำเนียบรัฐบาล-สป.ชวนกำลังพลออกกำลังกายลดความเสี่ยงต่อโรคภัยไข้เจ็บ และเสริมสร้างวินัยในการดูแลตัวเอง


วันพฤหัสบดีที่ 6 มิถุนายน 2567
สป.ชวนกำลังพลออกกำลังกายลดความเสี่ยงต่อโรคภัยไข้เจ็บ และเสริมสร้างวินัยในการดูแลตัวเอง
วันพุธที่ ๕ มิถุนายน ๒๕๖๗ พลเอก ธนภัทร ณิยกูล รองปลัดกระทรวงกลาโหม ตรวจเยี่ยมกำลังพลของสำนักงานปลัดกระทรวงกลาโหม ในพื้นที่ศาลาว่าการกลาโหม และพื้นที่ศรีสมาน ที่พร้อมใจกันมาร่วมออกกำลังกาย ตามนโยบายปลัดกระทรวงกลาโหม
ซึ่งให้ความสำคัญกับสุขภาพของกำลังพล ด้วยการสนับสนุนให้ออกกำลังกายอย่างสม่ำเสมอ เพื่อลดความเสี่ยงต่อโรคภัยไข้เจ็บ และยังเป็นการเสริมสร้างวินัยในการดูแลตัวเอง
กิจกรรมในวันนี้เป็นการสานต่อโครงการลดพุงลดโรค ที่ได้รับการตอบรับจากกำลังพลเป็นอย่างดี ทุกคนมีความมุ่งมั่นที่จะลดน้ำหนักและดูแลสุขภาพของตัวเอง ทั้งยังเป็นแรงบันดาลใจให้กำลังพลของสำนักงานปลัดกระทรวงกลาโหม ตลอดจนครอบครัว และประชาชนทั่วไป ได้ตระหนักถึงความสำคัญของการออกกำลังกาย เพื่อสุขภาพที่ดีและแข็งแรง

ที่มา : https://www.thaigov.go.th/news/contents/details/84005