รัฐบาลไทย-ข่าวทำเนียบรัฐบาล-"ทปษ.บุญสิงห์" ลงพื้นที่รับฟังปัญหาสหกรณ์การเลี้ยงปศุสัตว์ กรป.กลาง โพนยางคำ จำกัด จังหวัดสกลนคร และ สหกรณ์การเกษตรหนองสูง จำกัด


วันพุธที่ 5 มิถุนายน 2567
"ทปษ.บุญสิงห์" ลงพื้นที่รับฟังปัญหาสหกรณ์การเลี้ยงปศุสัตว์ กรป.กลาง โพนยางคำ จำกัด จังหวัดสกลนคร และ สหกรณ์การเกษตรหนองสูง จำกัด
"ทปษ.บุญสิงห์" ลงพื้นที่รับฟังปัญหาสหกรณ์การเลี้ยงปศุสัตว์ กรป.กลาง โพนยางคำ จำกัด จังหวัดสกลนคร และ สหกรณ์การเกษตรหนองสูง จำกัด
นายบุญสิงห์ วรินทร์รักษ์ ที่ปรึกษารัฐมนตรีว่าการกระทรวงเกษตรและสหกรณ์ พร้อมด้วย นาย ชัยมงคล ไชยรบ สมาชิกสภาผู้แทนราษฎร จังหวัดสกลนคร เขต 5 พรรคพลังประชารัฐ นายวิริยะ ทองผา สมาชิกสภาผู้แทนราษฎร จังหวัดมุกดาหาร เขต 1 พรรคพลังประชารัฐ นางสาวทัศนีย์ เมืองแก้ว ผู้ตรวจราชการกระทรวงเกษตรและสหกรณ์ ผู้บริหาร และเจ้าหน้าที่ในสังกัดกระทรวงเกษตรและสหกรณ์ ลงพื้นที่ได้พบปะกลุ่มเกษตรกรสมาชิกสหกรณ์การเลี้ยงปศุสัตว์ ผู้เลี้ยงโคขุนรายย่อย ผู้ประกอบการโรงฆ่าสัตว์ ในจังหวัดสกลนคร มุกดาหาร นครพนม โดยมีวัตถุประสงค์เพื่อติดตาม รับฟังปัญหา ที่ปรึกษารัฐมนตรีว่าการกระทรวงเกษตรและสหกรณ์ได้มีข้อสังการให้หน่วยงานในกระทรวงเกษตร ดังนี้ 1. กำชับให้ติดตาม ตรวจสอบ เพื่อแก้ไขปัญหาการ
ลักลอบนำเข้า เนื่องจากหากปล่อยให้นำสินค้าเข้ามาในประเทศ จะเกิดการแบ่งตลาดของสินค้าไทย ซึ่ง
เป็นสินค้าที่ได้มาตรฐานอยู่แล้ว
2. ลดต้นทุนอาหารสัตว์ ปรับสูตรอาหารจาก
วัตถุดิบที่มีในพื้นที่ เพื่อเพิ่มมูลค่าของสินค้า
ต้นทุนต่ำ กำไรมากขี้น
3. พัฒนาคุณภาพสินค้าปศุสัตว์ให้โดนเด่น เป็น
เอกลักษณ์ และคุณภาพมาตรฐาน เพื่อสร้างผล
กำไรสินค้า
4. สร้างตลาดใหม่ ๆ ในพื้นที่และต่างจังหวัด
ผ่านทางช่องทางออนไลน์
5. สร้างตลาดในประเทศและต่างประเทศ
6.โคเนื้อปลอดโรคระบาดสัตว์ เพื่อสร้างความมั่นใจให้ผู้ประกอบการ
7. ผลิตภัณฑ์เนื้อโคต้องโดดเด่น เพื่อสร้างมูลค่า
8. สินค้าปศุสัตว์ต้องได้มาตรฐานเป็นที่ยอมรับ
ของตลาดเพื่อลดการบริโภคสินค้าปศุสัตว์ที่นำเข้าจากทางประเทศ

ที่มา : https://www.thaigov.go.th/news/contents/details/83990