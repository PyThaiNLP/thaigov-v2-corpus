รัฐบาลไทย-ข่าวทำเนียบรัฐบาล-รองปลัดกษ. เป็นประธานการประชุมระดับเจ้าหน้าที่อาวุโส The 34th CIRDAP Executive Committee (EC-34) 


วันพฤหัสบดีที่ 6 มิถุนายน 2567
รองปลัดกษ. เป็นประธานการประชุมระดับเจ้าหน้าที่อาวุโส The 34th CIRDAP Executive Committee (EC-34)
รองปลัดกษ. เป็นประธานการประชุมระดับเจ้าหน้าที่อาวุโส The 34th CIRDAP Executive Committee (EC-34) ระหว่างวันที่ 4 - 5 มิถุนายน 2567
เมื่อวันที่ 4 มิถุนายน 2567 นายเศรษฐเกียรติกระจ่างวงษ์รองปลัดกระทรวงเกษตรและสหกรณ์เข้าร่วมและกล่าวเปิดการประชุมระดับเจ้าหน้าที่อาวุโส The 34th CIRDAP Executive Committee (EC-34) Meeting ณโรงแรมโนโวเทลกรุงเทพสยามสแควร์โดยนายเศรษฐเกียรติผู้แทนฝ่ายไทยในฐานะประเทศเจ้าภาพและประธาน EC-34 ได้กล่าวต้อนรับผู้แทนจากประเทศสมาชิก CIRDAP จาก 13 ประเทศได้แก่อินเดียบังกลาเทศศรีลังกาปากีสถานเนปาลอิหร่านเวียดนามฟิลิปปินส์ลาวอินโดนีเซียมาเลเซียเมียนมาร์และฟิจิที่เข้าร่วมการประชุมในวันนี้และกล่าวขอบคุณประเทศสมาชิก CIRDAP ที่ให้การสนับสนุนประเทศไทยในระหว่างการดำรงตำแหน่งประธานตั้งแต่ EC-33 ถึง EC-34 และขอแสดงความยินดีกับเวียดนามในฐานะประธานร่วม (co-chair) ในการประชุมครั้งนี้ด้วย
สำหรับการประชุมในครั้งนี้มีวัตถุประสงค์เพื่อติดตามการดำเนินการตามข้อมติของสมาชิก CIRDAP ในประเด็นต่างๆโดยที่ประชุมได้มีการหารือและรับทราบผลการดำเนินงานของผู้อำนวยการใหญ่ CIRDAP และข้อมติของคณะกรรมการ Technical Committee , Executive Committee และ Governing Council จากการประชุมที่ผ่านมาการรายงานผลการสอบบัญชี CIRDAP ปี 2022 - 2023 การรายงานความคืบหน้าต่อการยื่นเสนอวันพัฒนาชนบทโลก (World Rural Development Day) ซึ่งตรงกับวันที่ 6 กรกฎาคมและวันครบรอบการก่อตั้ง CIRDAP เป็นวันสากลต่อที่ประชุม UNGA ในปีนี้รวมถึงการพิจารณากิจกรรมและงบประมาณสำหรับปี 2024 - 2025 และรายงานผลการพิจารณาเหรียญรางวัลเชิดชูเกียรติ Aziz-UlHaq Rural Development Medal ซึ่งมอบให้แก่บุคคลหรือองค์กรที่มีบทบาทเป็นที่ประจักษ์ในด้านการพัฒนาชนบทประจำปี 2023 - 2024 ทั้งนี้สำหรับการประชุมระดับรัฐมนตรี The 24th CIRDAP Governing Council (GC-24) ที่มีกำหนดจัดขึ้นในวันที่ 6 มิถุนายน 2567 จะมีการรายงานข้อมติของ EC-34 รวมถึงการเลือกตั้งผู้อำนวยการใหญ่ CIRDAP ในวาระปี 2024 - 2028 ต่อไป

ที่มา : https://www.thaigov.go.th/news/contents/details/84002