รัฐบาลไทย-ข่าวทำเนียบรัฐบาล-รังสิตคลองหลวงต้องไม่ร้าย แต่ต้องสงบสุข !!! นอภ.คลองหลวง เดินหน้าจัดระเบียบสังคมต่อเนื่อง สั่งการชุดปฏิบัติการฝ่ายปกครอง บุกจับบ่อนพนันออนไลน์ พ่วงจับกุมข้อหาลักลอบต้มน้ำกระท่อม


วันพฤหัสบดีที่ 6 มิถุนายน 2567
06/06/2567
พิมพ์
รังสิตคลองหลวงต้องไม่ร้าย แต่ต้องสงบสุข !!! นอภ.คลองหลวง เดินหน้าจัดระเบียบสังคมต่อเนื่อง สั่งการชุดปฏิบัติการฝ่ายปกครอง บุกจับบ่อนพนันออนไลน์ พ่วงจับกุมข้อหาลักลอบต้มน้ำกระท่อม
นายอำเภอคลองหลวง เดินหน้าจัดระเบียบสังคมต่อเนื่อง สั่งการชุดปฏิบัติการฝ่ายปกครอง บุกจับบ่อนพนันออนไลน์ พ่วงจับกุมอีกข้อหา เพราะพบการลักลอบต้มน้ำกระท่อมบรรจุขวดเตรียมส่งขายอีกจำนวนมาก นำส่งพนักงานสอบสวน สภ. คลองหลวง ดำเนินคดี
วันนี้ (6 มิ.ย. 67) นางสาวอภิสรา เกษอินทร์ นายอำเภอคลองหลวง เปิดเผยว่า กระทรวงมหาดไทย ภายใต้การนำของนายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงมหาดไทย (มท.1) ได้มีนโยบายในการขับเคลื่อนการจัดระเบียบสังคม ด้วยการขจัดสิ่งผิดกฎหมายทุกประเภทให้หมดไปจากสังคม เพื่อสร้างความผาสุกให้กับสังคมไทย โดยนายสุทธิพงษ์ จุลเจริญ ปลัดกระทรวงมหาดไทย ได้เน้นย้ำในที่ประชุมผู้ว่าราชการจังหวัด ปลัดจังหวัด และนายอำเภอทั่วประเทศ ให้ดำเนินการตามนโยบายของ มท.1 อย่างเข้มข้นต่อเนื่อง เพื่อทำให้พี่น้องประชาชนได้มีคุณภาพชีวิตที่ดีอย่างยั่งยืน และนายอรรษิษฐ์ สัมพันธรัตน์ อธิบดีกรมการปกครอง ได้มีข้อสั่งการให้ทุกอำเภอเฝ้าระวัง เข้มงวด กวดขัน ตรวจตราและสอดส่อง การป้องกันและปราบปรามการพนัน บ่อนหรือแหล่งอบายมุข ขณะที่ นายภาสกร บุญญลักษม์ ผู้ว่าราชการจังหวัดปทุมธานี ได้กำชับในที่ประชุมกรมการจังหวัด และที่ประชุมนายอำเภอและหัวหน้าส่วนราชการในสังกัดกระทรวงมหาดไทยประจำเดือน ให้นายอำเภอทุกอำเภอในพื้นที่จังหวัดปทุมธานี นำนโยบายของกระทรวงมหาดไทยเพื่อเร่งสร้างความเชื่อมั่นและความปลอดภัยในชีวิตและทรัพย์สินของพี่น้องประชาชน ด้วยการบูรณาการร่วมกับหน่วยงานที่เกี่ยวข้อง เพื่อให้เกิดการทำงานอย่างเป็นระบบ และเอกภาพ
"ที่ทำการปกครองอำเภอคลองหลวง (ฝ่ายความมั่นคง) ได้รับเรื่องร้องเรียนจากพลเมืองดีว่า มีร้านค้าของชำจัดให้มีการเล่นการพนันผ่านเครื่องคอมพิวเตอร์ พร้อมทั้งเป็นสถานที่ผลิตและจำหน่ายน้ำต้มพืชกระท่อมในแหล่งชุมชน ตนจึงได้สั่งการให้ชุดปฏิบัติการพิเศษฝ่ายปกครองอำเภอคลองหลวง นำโดย นายอมรฤทธิพล เขียวรุ่งเพ็ชร นางสาวทักษพิชญ์ สิงหะพล ปลัดอำเภอฝ่ายความมั่นคง และสมาชิกกองอาสารักษาดินแดน สังกัดกองร้อยอาสารักษาดินแดนอำเภอคลองหลวง ที่ 2 บูรณาการร่วมกับหน่วยงานที่เกี่ยวข้องดำเนินการสืบสวนและจับกุม พบผู้ต้องหาและของกลางเป็นจำนวนมาก และสามารถจับกุมต้องหา รวม 4 ราย พร้อมของกลาง 26 รายการ ได้แก่ 1. จอคอมพิวเตอร์ ยี่ห้อ SAMSUNG S/N หมายเลข HA19HDBP400124R สีดำ จำนวน 1 เครื่อง 2. จอคอมพิวเตอร์ ยี่ห้อ SAMSUNG S/N หมายเลข HA19HDBP301920Z สีดำ จำนวน 1 เครื่อง 3. เครื่องกดแต้มเกมสล็อตแมชชีน จำนวน 2 เครื่อง 4. เครื่องคอมพิวเตอร์ ยี่ห้อ LENOVO ชนิด ALL IN ONE แบบหน้าจอสัมผัส S/N หมายเลข MP24Q30P สีดำ จำนวน 1 เครื่อง 5. เครื่องคอมพิวเตอร์ ยี่ห้อ LENOVO ชนิด ALL IN ONE แบบหน้าจอสัมผัส S/N หมายเลข MP24Q318 สีดำ จำนวน 1 เครื่อง 6. เครื่องคอมพิวเตอร์ ยี่ห้อ LENOVO ชนิด ALL IN ONE แบบหน้าจอสัมผัส S/N หมายเลข MP24Q343 สีดำ จำนวน 1 เครื่อง 7. เครื่องคอมพิวเตอร์ ยี่ห้อ LENOVO ชนิด ALL IN ONE แบบหน้าจอสัมผัส S/N หมายเลข MP21JZJ2 สีดำ จำนวน 1 เครื่อง 8. เครื่องคอมพิวเตอร์ ยี่ห้อ LENOVO ชนิด ALL IN ONE แบบหน้าจอสัมผัส S/N หมายเลข MP24Q7JR สีดำ จำนวน 1 เครื่อง 9. สายอะแดปเตอร์ พร้อมสายไฟคอมพิวเตอร์ ยี่ห้อ LENOVO จำนวน 5 ชุด 10. สายไฟคอมพิวเตอร์ AC จำนวน 2 เส้น 11. สายสัญญาณ VGA จำนวน 2 เส้น 12. ปลั๊กไฟขยาย จำนวน 2 เส้น 13. เครื่องโทรศัพท์เคลื่อนที่ ยี่ห้อ VIVO รุ่น VIVO1820 MIEI 1 866210049908658 MIEI 2 866210049908641 สีฟ้า จำนวน 1 เครื่อง 14. เงินธนบัตรรัฐบาลไทย ฉบับชนิดละ 100 บาท จำนวน 3 ฉบับ 15. น้ำต้มพืชกระท่อมบรรจุในขวดพลาสติกใส ขวดใหญ่ จำนวน 84 ขวด 16. น้ำต้มพืชกระท่อมบรรจุในขวดพลาสติกใส ขวดเล็ก จำนวน 13 ขวด 17. ขวดพลาสติกใส (ขวดเปล่า) จำนวน 335 ขวด 18. ฝาขวดพลาสติก 661 ฝา 19. ตะแกรงกรอง จำนวน 1 อัน 20. หม้อต้ม เบอร์ 50 จำนวน 1 ใบ 21. ถังแก๊ส ขนาด 15 กิโลกรัม จำนวน 1 ถัง 22. กระบวย จำนวน 3 อัน 23. หัวเตาแก๊ส จำนวน 1 หัว 24. กะละมังสีดำ จำนวน 1 ใบ 25. ใบกระท่อมสด น้ำหนัก 9.7 กิโลกรัม และ 26. กากใบกระท่อม น้ำหนัก 3.8 กิโลกรัม" นางสาวอภิสรา กล่าวเน้นย้ำ
นางสาวอภิสรา เกษอินทร์ นายอำเภอคลองหลวง กล่าวเพิ่มเติมว่า พนักงานฝ่ายปกครอง ได้แจ้งข้อกล่าวหา ผู้ถูกจับกุมรายที่ 1 ฐานความผิด จัดให้มีการลักลอบเล่นการพนัน (ตู้สล็อตแมชชีน) พนันเอาทรัพย์สินโดยผิดกฎหมาย และฝ่าฝืนประกาศกระทวงสาธารณสุข (ฉบับที่ 430) พ.ศ. 2564 ออกตามความในพระราชบัญญัติอาหาร พ.ศ. 2522 เรื่อง กำหนดอาหารที่ห้ามผลิต นำเข้า หรือจำหน่าย ตามบัญชีแนบท้ายประกาศลำดับที่ 52 กระท่อม และแจ้งข้อกล่าวหาผู้ถูกจับกุมรายที่ 2-4 ฐานความผิดลักลอบเล่นการพนันเอาทรัพย์สินโดยผิดกฎหมาย พร้อมนำตัวผู้ถูกจับกุมพร้อมของกลาง ทำบันทึกจับกุมส่งพนักงานสอบสวนสถานีตำรวจภูธรคลองหลวง ดำเนินคดีตามกฎหมายต่อไป
"ขอเชิญชวนพี่น้องประชาชนได้ช่วยกันดูแลซึ่งกันและกัน ทั้งดูแลสมาชิกในหมู่บ้าน สมาชิกในครอบครัว โดยเฉพาะอย่างยิ่งกลุ่มเด็กและเยาวชน ที่ถือเป็นอนาคต และเป็นปัจจุบันของชาติ ที่พวกเราทุกคนจะต้องร่วมมือร่วมแรงร่วมใจกัน ดูแลบุตรหลานให้อยู่ในสังคมที่ดี สิ่งแวดล้อมที่ดี เพื่อเติบโตเป็นพลเมืองที่ดีของประเทศชาติและโลกใบเดียวนี้ และหากพบเห็นการกระทำความผิดหรือมีเบาะแสการกระทำความผิด สามารถแจ้งมายังที่ทำการปกครองอำเภอคลองหลวง ผ่านทางสายด่วนศูนย์ดำรงธรรม โทร. 1567 โทรฟรีตลอด 24 ชั่วโมง หรือนำข้อมูลหลักฐานส่งให้กับนายอำเภอคลองหลวง ณ ที่ทำการปกครองอำเภอคลองหลวง เพื่อจะได้ดำเนินการกับผู้กระทำความผิดให้ได้รับโทษตามกฎหมายต่อไป เราจะไม่อดทนกับคนทำผิด แต่เราจะช่วยกันส่งเสริมคนดี ทำให้สังคมดี เพื่อพี่น้องประชาชนมีคุณภาพชีวิตที่ดีอย่างยั่งยืน" นางสาวอภิสรา กล่าวในช่วงท้าย

ที่มา : https://www.thaigov.go.th/news/contents/details/84047