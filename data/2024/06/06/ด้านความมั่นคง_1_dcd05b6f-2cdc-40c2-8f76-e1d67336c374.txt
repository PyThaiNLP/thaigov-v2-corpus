รัฐบาลไทย-ข่าวทำเนียบรัฐบาล-รมช.มท.ชาดา เป็นประธานพิธีอำนวยพรผู้เดินทางไปประกอบพิธีฮัจย์ 2567 ณ ราชอาณาจักรซาอุดีอาระเบีย


วันพุธที่ 5 มิถุนายน 2567
05/06/2567
พิมพ์
รมช.มท.ชาดา เป็นประธานพิธีอำนวยพรผู้เดินทางไปประกอบพิธีฮัจย์ 2567 ณ ราชอาณาจักรซาอุดีอาระเบีย
รมช.มท.ชาดา เป็นประธานพิธีอำนวยพรผู้เดินทางไปประกอบพิธีฮัจย์ 2567 ณ ราชอาณาจักรซาอุดีอาระเบีย
วันนี้ (5 มิ.ย.67) นายชาดา ไทยเศรษฐ์ รมช.มหาดไทย เป็นประธานในพิธีส่งและอำนวยพรผู้เดินทางไปประกอบพิธีฮัจย์ประจำปี 2567 ณ ราชอาณาจักรซาอุดีอาระเบีย โดยมี นายอรุณ บุญชม จุฬาราชมนตรี นายชำนาญวิทย์ เตรัตน์ รองปลัดกระทรวงมหาดไทย หัวหน้ากลุ่มภารกิจด้านกิจการความมั่นคงภายใน นายศุภมิตร ชิณศรี ผู้ว่าราชการจังหวัดสมุทรปราการ Mr.Ibrahim Albarnawi เลขานุการเอก สถานเอกอัครทูตราชอาณาจักรซาอุดีอาระเบียประจำประเทศไทย นายกีรติ กิจมานะวัฒน์ กรรมการผู้อำนวยการใหญ่ บริษัท ท่าอากาศยานไทย จำกัด (มหาชน) (ทอท.) และ นายกิตติพงศ์ กิตติขจร ผู้อำนวยการท่าอากาศยานสุวรรณภูมิ เข้าร่วมในพิธี ณ ชั้น4 อาคารผู้โดยสารขาออก ท่าอากาศยานสุวรรณภูมิ
สำหรับปี 2567 คาดว่าจะมีชาวไทยมุสลิมเดินทางออกจากประเทศไทย ผ่านทาง ทสภ. เพื่อไปประกอบพิธีฮัจย์ ระหว่างวันที่ 5 - 11 มิ.ย. 67 ประมาณ 2,200 คน โดยสายการบิน Saudi Airlines มีเที่ยวบินไปยังราชอาณาจักรซาอุดีอาระเบีย จำนวน 6 เที่ยวบิน และเที่ยวบินขากลับ ระหว่างวันที่ 12 - 17 ก.ค. 67 จำนวน 6 เที่ยวบิน

ที่มา : https://www.thaigov.go.th/news/contents/details/83983