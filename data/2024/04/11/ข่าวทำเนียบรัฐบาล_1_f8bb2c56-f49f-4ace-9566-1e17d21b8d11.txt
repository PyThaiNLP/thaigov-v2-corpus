รัฐบาลไทย-ข่าวทำเนียบรัฐบาล-​รองเลขาฯ นายจักรพลฯแจ้งข่าวดีค่าฝุ่นเชียงใหม่วันนี้ (11 เมษายน 2567) ดีขึ้น ขอบคุณผลจากความร่วมมือทุกส่วนอย่างเข้มข้นนายกฯ คุมทุกปัจจัยในประเทศอย่างครอบคลุมเพื่อให้สถานการณ์ดีขึ้น


วันพฤหัสบดีที่ 11 เมษายน 2567
11/04/2567
พิมพ์
​รองเลขาฯ นายจักรพลฯแจ้งข่าวดีค่าฝุ่นเชียงใหม่วันนี้ (11 เมษายน 2567) ดีขึ้น ขอบคุณผลจากความร่วมมือทุกส่วนอย่างเข้มข้นนายกฯ คุมทุกปัจจัยในประเทศอย่างครอบคลุมเพื่อให้สถานการณ์ดีขึ้น
​รองเลขาฯ นายจักรพลฯแจ้งข่าวดีค่าฝุ่นเชียงใหม่วันนี้ (11 เมษายน 2567) ดีขึ้น ขอบคุณผลจากความร่วมมือทุกส่วนอย่างเข้มข้นนายกฯ คุมทุกปัจจัยในประเทศอย่างครอบคลุมเพื่อให้สถานการณ์ดีขึ้น
วันนี้ (11 เมษายน 2567) นายจักรพล ตั้งสุทธิธรรม รองเลขาธิการนายกรัฐมนตรีฝ่ายการเมือง ชี้แจงมาตรการที่รัฐบาลเร่งทำเพื่อให้สถานการณ์ค่าฝุ่น PM2.5 ซึ่งในวันนี้ ค่าฝุ่นบรรเทาเบาบาง ซึ่งจากข้อมูลเวลา 07.00 น. พบว่าเชียงใหม่มีค่าฝุ่น 32.0 ไมโครกรัมต่อลูกบาศก์เมตร เป็นอันดับที่ 57 ของประเทศ โดยนายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง สั่งการอย่างเคร่งครัดให้ทุกหน่วยงานเร่งดำเนินการเพื่อให้สถานการณ์ดีขึ้น
โดยกระทรวงเกษตรและสหกรณ์ได้ฝนหลวงฝนเทียม ในส่วนของกองทัพไทย กองทัพบกและกองทัพอากาศ ทั้งร่วมมือกันส่งมอบเชื้อเพลิงรถยนต์ และน้ำมันเครื่อง เพื่อเป่าลม เป่าใบไม้แห้ง และสนับสนุนกำลังพลกว่า 10,000 นายเพื่อระดมไปดับไฟ
ในส่วนของ Hot spot จากต่างประเทศ ปัญหาจากหมอกควันข้ามแดน รัฐบาลได้ยกระดับในการพูดคุยกับประเทศเพื่อนบ้าน จัดทำเป็น Hotline พูดคุยเพื่อแก้ไขปัญหาระหว่างไทย - เมียนมา ไทย - ลาว และ ไทย – กัมพูชา
กระทรวงมหาดไทย ได้สั่งการส่วนท้องถิ่น ทั้ง 17 จังหวัดภาคเหนือ ให้ดำเนินการเพื่อควบคุมป้องกันและป้องปราม การเผาป่า โดยได้กำหนดเพิ่มความรุนแรง ซึ่งรวมถึงสำนักงานตำรวจแห่งชาติจะช่วยควบคุมการบังคับใช้กฎหมายอย่างเข้มข้น ซึ่งกระทรวงทรัพยากรธรรมชาติและสิ่งแวดล้อม จะช่วยดูแลในส่วนของการเผาป่า โดยได้ปิดพื้นที่ป่าในส่วนของป่าอนุรักษ์ อุทยานแห่งชาติแล้ว
ทั้งนี้ นายกรัฐมนตรี ได้สั่งการให้มีศูนย์ปฏิบัติการอยู่ที่จังหวัดเชียงใหม่ ให้ติดตามดูค่าฝุ่น ตัวเลข AQI รายวัน และมีแนวทางการปฏิบัติตนให้ประชาชน
รองเลขาธิการนายกฯ นายจักรพลเชื่อมั่นว่าการทำงานของรัฐบาล การสั่งการของนายกรัฐมนตรีตรงประเด็นและถูกต้อง อย่างไรก็ดี อาจมีสถานการณ์ที่เกิดจากเหตุสุดวิสัย ซึ่งจะส่งผลต่อสถานการณ์ฝุ่นของไทย เช่น ในวันที่ 13 หรือ 14 เมษายน 2567 กรมอุตุนิยมวิทยาแจ้งว่าจะมีลมจากตะวันตกพัดขึ้นมา ทำให้พัดหมอกควันจากประเทศเพื่อนบ้านข้ามเข้ามาในเขตไทย ซึ่งจะมีผลทำให้ค่าฝุ่นวันนั้นสูงขึ้น
“ขอทำความเข้าใจกับพี่น้องประชาชนในเบื้องต้น รัฐบาลพร้อม และได้ดำเนินการจัดการกับต้นตอของการเกิดฝุ่นจากในประเทศเป็นอย่างดี ในส่วนของฝุ่นที่มีต้นกำเนิดจากต่างประเทศ ฝุ่นข้ามแดนยังคงต้องรอกฎหมาย พ.ร.บ. อากาศสะอาดที่อยู่ระหว่างการพิจารณาในสภา เมื่อกฎหมายแล้วเสร็จ จะนำไปใช้บังคับเปิดการเจรจากับประเทศเพื่อนบ้านให้ลดการเผาได้” นายจักรพล กล่าว
**************

ที่มา : https://www.thaigov.go.th/news/contents/details/81637