รัฐบาลไทย-ข่าวทำเนียบรัฐบาล-เลขารัฐมนตรีฯ ไพลิน เข้าร่วมเป็นเกียรติในงาน IGNITE THAILAND จุดประกายเกษตรไทย ยกระดับสู่การเพิ่มรายได้ 3 เท่า


วันพฤหัสบดีที่ 11 เมษายน 2567
11/04/2567
พิมพ์
เลขารัฐมนตรีฯ ไพลิน เข้าร่วมเป็นเกียรติในงาน IGNITE THAILAND จุดประกายเกษตรไทย ยกระดับสู่การเพิ่มรายได้ 3 เท่า
เลขารัฐมนตรีฯ ไพลิน เข้าร่วมเป็นเกียรติในงาน IGNITE THAILAND จุดประกายเกษตรไทย ยกระดับสู่การเพิ่มรายได้ 3 เท่า
วันที่ 10 เมษายน 2567 นางสาวพิมพ์ภัทรา วิชัยกุล รัฐมนตรีว่าการกระทรวงอุตสาหกรรม มอบหมายให้ นางสาวไพลิน เทียนสุวรรณ เลขานุการรัฐมนตรีว่าการกระทรวงอุตสาหกรรม เข้าร่วมเป็นเกียรติในงาน IGNITE THAILAND จุดประกายเกษตรไทยสู่ศูนย์กลางการเกษตรและอาหารของโลก โดยมี ร้อยเอกธรรมนัส พรหมเผ่า รัฐมนตรีว่าการกระทรวงเกษตรและสหกรณ์ เป็นประธานในพิธี ณ ห้องประชุม Sapphire 204-205 IMPACT FORUM เมืองทองธานี
งานสัมมนาดังกล่าวมีจุดประสงค์ในการจุดประกายให้ประเทศไทยเป็นศูนย์กลาง การเกษตรและอาหารของโลก โดยยกระดับการขับเคลื่อนทั้งในด้านการผลิต และการตลาด โดยจะขับเคลื่อนให้บรรลุเป้าหมายการสร้างรายได้เพิ่มเป็น 3 เท่าใน 4 ปี  ซึ่งรัฐบาลเชื่อมั่นว่า ประเทศไทยเรามีความพร้อมในศักยภาพอย่างเต็มที่สมดังคำกล่าว “ในน้ำมีปลา ในนามีข้าว” และเป้าหมายที่สำคัญ นั่นคือ “ในกระเป๋าต้องมีเงิน” การสัมมนาครั้งนี้  ถือเป็นโอกาสอันดีที่จะจุดประกายให้กับทุกภาคส่วนทั้งภาครัฐ ภาคเอกชน สถาบันการศึกษา เกษตรกร Smart Farmer และ Young Smart Farmer ที่เป็นกำลังสำคัญของภาคการเกษตรเข้ามาร่วมกันแสดงพลัง และมีส่วนร่วมในการขับเคลื่อนให้ไทยเป็นศูนย์กลางการเกษตรและอาหารของโลก และกระทรวงอุตสาหกรรม พร้อมที่จะขับเคลื่อนและร่วมกับทุกภาคส่วน เพื่อผลักดันให้ไทยเป็นศูนย์กลางการเกษตรและอาหาร โดยจะผลักดันให้สำเร็จตามนโยบายของรัฐบาลที่กำหนดไว้

ที่มา : https://www.thaigov.go.th/news/contents/details/81636