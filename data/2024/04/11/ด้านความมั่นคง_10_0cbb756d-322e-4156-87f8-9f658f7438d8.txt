รัฐบาลไทย-ข่าวทำเนียบรัฐบาล-จังหวัดอุบลราชธานี ปล่อยแถวกำลังเจ้าหน้าที่ ตรวจสอบสถานประกอบการ 6 แห่ง เพื่อเตรียมความพร้อมในการป้องกันและปราบปรามการกระทำความผิดกฎหมาย ในห้วงเทศกาลสงกรานต์ 


วันพฤหัสบดีที่ 11 เมษายน 2567
11/04/2567
พิมพ์
จังหวัดอุบลราชธานี ปล่อยแถวกำลังเจ้าหน้าที่ ตรวจสอบสถานประกอบการ 6 แห่ง เพื่อเตรียมความพร้อมในการป้องกันและปราบปรามการกระทำความผิดกฎหมาย ในห้วงเทศกาลสงกรานต์
จังหวัดอุบลราชธานี ปล่อยแถวกำลังเจ้าหน้าที่ ตรวจสอบสถานประกอบการ 6 แห่ง เพื่อเตรียมความพร้อมในการป้องกันและปราบปรามการกระทำความผิดกฎหมาย ในห้วงเทศกาลสงกรานต์ ผู้ว่าฯ เน้นย้ำเจ้าหน้าที่ทุกคนให้ตั้งใจปฏิบัติภารกิจอย่างเคร่งครัด เพื่อความผาสุกของประชาชน
จังหวัดอุบลราชธานี ปล่อยแถวกำลังเจ้าหน้าที่ ตรวจสอบสถานประกอบการ 6 แห่ง เพื่อเตรียมความพร้อมในการป้องกันและปราบปรามการกระทำความผิดกฎหมาย ในห้วงเทศกาลสงกรานต์ ผู้ว่าฯ เน้นย้ำเจ้าหน้าที่ทุกคนให้ตั้งใจปฏิบัติภารกิจอย่างเคร่งครัด เพื่อความผาสุกของประชาชนชาวอุบลราชธานี
วันนี้ (11 เม.ย. 67) นายศุภศิษย์ กอเจริญยศ ผู้ว่าราชการจังหวัดอุบลราชธานี เปิดเผยว่า เพื่อเป็นการเตรียมความพร้อมในการป้องกันและปราบปรามการกระทำความผิดกฎหมาย และการแพร่ระบาดของยาเสพติดในห้วงเทศกาลสงกรานต์ที่กำลังจะมาถึงนี้ ตนได้มอบหมายให้นายสมมาฏฐ์ โพธิ ปลัดจังหวัดอุบลราชธานี เป็นผู้นำในการจัดพิธีปล่อยแถวการจัดระเบียบสังคม ปราบปรามผู้มีอิทธิพลและการกระทำผิดกฎหมาย โดยบูรณาการกำลังพลและกำลังเจ้าหน้าที่ชุดจัดระเบียบสังคมภายในจังหวัดฯ อาทิ เจ้าหน้าที่ฝ่ายความมั่นคงจังหวัดอุบลราชธานี, ฝ่ายปกครองอำเภอเมืองอุบลราชธานี, ฝ่ายปกครองอำเภอวารินชำราบ, เจ้าหน้าที่ตำรวจ, เจ้าหน้าที่สาธารณสุข และภาคีเครือข่ายอื่น ๆ ที่เกี่ยวข้อง ร่วมในพิธี ณ บริเวณที่ทำการปกครองจังหวัดอุบลราชธานี
นายศุภศิษย์ กอเจริญยศ ผู้ว่าราชการจังหวัดอุบลราชธานี กล่าวว่า การจัดพิธีปล่อยแถวการจัดระเบียบสังคมในวันนี้ มีวัตถุประสงค์เพื่อเป็นการเตรียมความพร้อมในการป้องกันและปรามการกระทำความผิดกฎหมาย และการแพร่ระบาดของยาเสพติดในห้วงเทศกาลสงกรานต์ ซึ่งตนได้แบ่งชุดปฏิบัติการออกเป็น 4 ชุด เพื่อเป็นการแสดงให้เห็นถึงความมุ่งมั่นตั้งใจที่จะดูแลรักษาความปลอดภัยประชาชนชาวอุบลราชธานีอย่างใกล้ชิดให้ทั่วถึงและครอบคลุมในทุกพื้นที่ โดยชุดปฏิบัติการดังกล่าวแบ่งออกเป็น 1) การตรวจในพื้นที่อำเภอเมืองอุบลราชธานี จำนวน 3 ชุด และ 2) การตรวจในพื้นที่อำเภอวารินชำราบอีก 1 ชุด โดยชุดปฏิบัติการทั้ง 4 ชุด จะมีปลัดจังหวัดและนายอำเภอเมืองอุบลราชธานี เป็นฝ่ายอำนวยการและสังเกตการณ์ ซึ่งมีป้องกันจังหวัดอุบลราชธานีเป็นผู้นำการปฏิบัติในการตรวจ
“เพื่อป้องปรามการกระทำความผิดกฎหมาย และการแพร่ระบาดของยาเสพติดในห้วงเทศกาลสงกรานต์ จังหวัดอุบลราชธานี ได้ให้ความสำคัญและเน้นหนักไปที่นโยบายของนายอนุทิน ชาญวีรกูล รองนายกรัฐมนตรี และรัฐมนตรีว่าการกระทรวงมหาดไทยในการจัดการสถานบริการและสถานประกอบการฯ "ไม่มีปืน ไม่มียา ไม่มีเด็ก" ซึ่งชุดจัดระเบียบสังคมได้แนะนำและเน้นย้ำผู้ประกอบการ ให้ตรวจอาวุธปืน ตรวจบัตรประจำตัวประชาชน และการใช้สารเสพติดในสถานบริการต้องไม่มีโดยเด็ดขาดและต้องการให้ปฏิบัติตามระเบียบกฎหมายโดยเคร่งครัดอย่างไรก็ตาม เจ้าหน้าที่ชุดจัดระเบียบสังคมได้เป้าหมายในการเข้าตรวจสถานบริการและสถานประกอบการที่เปิดให้บริการลักษณะคล้ายสถานบริการทั้งหมด 6 แห่ง ประกอบด้วย ประเภทสถานบริการในพื้นที่อำเภอเมืองอุบลราชธานี 3 แห่ง ได้แก่ 1) ร้านตะวันแดงมหาชน ณ อุบลราชธานี 2) ร้านมิกซ์ 66 และ 3) ร้านยู-บาร์ และประเภทสถานประกอบการที่เปิดให้บริการลักษณะคล้ายสถานบริการในพื้นที่อำเภอวารินชำราบ 3 แห่ง ได้แก่ 1) ร้านโรงเตี้ยม 2) ร้านมาลองบาร์อุบล และ 3) ร้านอุดมสุข ซึ่งผลการเข้าตรวจสอบทั้ง 6 แห่ง เป็นไปด้วยความเรียบร้อย” นายศุภศิษย์ฯ กล่าวเพิ่มเติม
นายศุภศิษย์ กอเจริญยศ ผู้ว่าราชการจังหวัดอุบลราชธานี กล่าวทิ้งท้ายว่า ขอขอบคุณเจ้าหน้าที่ชุดปฏิบัติการทุกคน ตลอดจนถึงหน่วยงานอื่น ๆ ที่เกี่ยวข้องทุกฝ่ายที่ได้ช่วยกันการร่วมมือร่วมใจทำภารกิจนี้ให้เสร็จสิ้นไปได้ด้วยดี และขอกำชับให้เจ้าหน้าที่ทุกคนจงอย่าชะล่าใจ ขอให้มีความมุ่งมั่นในการปฏิบัติหน้าที่อย่างจริงจังอยู่เสมอไม่ว่าจะในช่วงระยะเวลาใด ซึ่งในฐานะผู้ทำหน้าที่ “บำบัดทุกข์ บำรุงสุข” การดูแลรักษาความมั่นคงและความสงบเรียบร้อยของพี่น้องประชาชนจังหวัดอุบลราชธานี เป็นหน้าที่หลักที่เราให้ความสำคัญมากที่สุด เพื่อให้ทุกคนในสังคมได้ใช้ชีวิตอย่างมีความสุข ทั้งนี้ ขอความร่วมมือจากพี่น้องประชาชนทุกท่านช่วยเป็นหูเป็นตา ระแวดระวังบ้านเมืองของเรา หากพบเห็นเบาะแสการกระทำความผิดทุกรูปแบบ สามารถแจ้งข้อมูล และร้องเรียนร้องทุกข์ได้ที่ศูนย์ดำรงธรรมจังหวัด ศูนย์ดำรงธรรมอำเภอ สายด่วน 1567 โทรฟรีตลอด 24 ชั่วโมง
#กระทรวงมหาดไทย #บําบัดทุกข์บํารุงสุข

ที่มา : https://www.thaigov.go.th/news/contents/details/81665