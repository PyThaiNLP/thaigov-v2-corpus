รัฐบาลไทย-ข่าวทำเนียบรัฐบาล-ฝ่ายปกครองอำเภอนิคมคำสร้อย สนธิกำลังตำรวจ ร่วมตรวจสอบไม้พะยูง 9 ท่อน ไม่ทราบที่มา ด้านนายอำเภอกำชับเจ้าหน้าที่เร่งตรวจสอบข้อเท็จจริงให้เร็วที่สุด


วันเสาร์ที่ 13 เมษายน 2567
13/04/2567
พิมพ์
ฝ่ายปกครองอำเภอนิคมคำสร้อย สนธิกำลังตำรวจ ร่วมตรวจสอบไม้พะยูง 9 ท่อน ไม่ทราบที่มา ด้านนายอำเภอกำชับเจ้าหน้าที่เร่งตรวจสอบข้อเท็จจริงให้เร็วที่สุด
ฝ่ายปกครองอำเภอนิคมคำสร้อย สนธิกำลังตำรวจ ร่วมตรวจสอบไม้พะยูง 9 ท่อน ไม่ทราบที่มา ด้านนายอำเภอกำชับเจ้าหน้าที่เร่งตรวจสอบข้อเท็จจริงให้เร็วที่สุด
วันนี้ (12 เม.ย. 67) นายชายสิทธิ์ สุวรรณโชติ นายอำเภอนิคมคำสร้อย เปิดเผยว่า อำเภอนิคมคำสร้อย ได้รับเเจ้งเบาะแสพบบุคคลมีท่อนไม้ขนาดใหญ่ไม่ทราบแหล่งที่มา จึงได้มอบหมายให้ ปลัดอำเภอนิคมคำสร้อย พร้อมด้วย สมาชิกกองอาสารักษาดินแดนอำเภอนิคมคำสร้อย ที่ 7 บูรณาการกำลังกับชุดสืบสวนสถานีตำรวจภูธรนิคมคำสร้อย ร่วมกันลงตรวจสอบการกระทำผิดเกี่ยวกับทรัพยากรป่าไม้ในพื้นที่ตำบลนากอก อำเภอนิคมคำสร้อย จังหวัดมุกดาหาร
“จากการลงตรวจสอบของเจ้าหน้าที่ พบว่าในพื้นที่บริเวณดังกล่าว คือ บ้านเลขที่ 76 หมู่ที่ 13 ตำบลนากอก อำเภอนิคมคำสร้อย จังหวัดมุกดาหาร มีนายพิโรจน์ (สงวนนามสกุล) อายุ 61 ปี อยู่ในบริเวณพื้นที่ พร้อมท่อนไม้ขนาดใหญ่ โดยสืบทราบว่าเป็นไม้พะยูง ที่ยังไม่ได้ทำการแปรรูปจำนวน 9 ท่อน รอบ ๆ บ้านของนายไพโรจน์ฯ โดยเจ้าหน้าที่ฝ่ายปกครองและชุดสอบสวนสถานีตำรวจภูธรนิคมคำสร้อยได้ทำการสอบถามเบื้องต้นเกี่ยวกับแหล่งที่มาของไม้ว่าเกิดจากการกระทำที่ผิดกฎหมายหรือไม่ และตัดมาจากพื้นที่ใด ซึ่งเจ้าหน้าที่ยังไม่ได้รับทราบข้อเท็จจริงที่แน่ชัด จึงได้ทำการยึดไม้ดังกล่าวทั้ง 9 ท่อน และนำไปไว้ที่สถานีตำรวจภูธรนิคมคำสร้อย เพื่อทำการตรวจสอบอย่างละเอียดและขยายผลจับกุมผู้กระทำผิด รวมถึงกลุ่มบุคคลที่อาจเป็นตัวการสนับสนุนจากการกรณีนี้ ซึ่งหากพบว่า กระทำความผิดได้กำชับให้เจ้าหน้าที่ดำเนินคดีตามกฎหมายได้ทันที” นายชายสิทธิ์ฯ กล่าว
นายชายสิทธิ์ สุวรรณโชติ นายอำเภอนิคมคำสร้อย กล่าวในช่วงท้ายว่า อำเภอนิคมคำสร้อย จังหวัดมุกดาหาร ได้ดำเนินการจัดระเบียบสังคม ปราบปรามผู้มีอิทธิพล และการกระทำความผิดตามกฎหมายทุกรูปแบบ ตามนโยบายของกระทรวงมหาดไทยอย่างต่อเนื่อง ซึ่งการปฏิบัติการดังกล่าว เป็นไปตามนโยบายของกระทรวงมหาดไทยที่ได้เน้นย้ำให้ทุกจังหวัดทั่วประเทศ มุ่งมั่นในการกวาดล้างสิ่งผิดกฎหมายที่ก่อให้เกิดความไม่สงบในบ้านเมืองตามพันธกิจของกระทรวงมหาดไทย แม้ว่าในวันนี้จะยังไม่สามารถสรุปผลได้ แต่ตนได้ก็ได้กำชับเจ้าหน้าที่ทุกภาคส่วนให้เร่งลงมือตรวจสอบรายละเอียดเพื่อให้ทราบผลให้ไวที่สุด พร้อมทั้งเน้นย้ำให้ทุกหน่วยงานที่เกี่ยวข้องเดินหน้าขยายผลตรวจสอบการกระทำผิดเกี่ยวกับการลักลอบตัดไม้ในทั่วทุกพื้นที่ของอำเภอนิคมคำสร้อย ซึ่งหากพบการกระทำความผิดก็ให้ดำเนินการตามขั้นตอนของกฎหมายอย่างเคร่งครัด เพื่อช่วยกันรักษาทรัพยากรป่าไม้ที่สำคัญให้กับอำเภอนิคมคำสร้อย จังหวัดมุกดาหารและประเทศชาติของเรา ทั้งนี้ ขอความร่วมมือไปยังประชาชนทุกคน หากพบเห็นเบาะแสการกระทำผิด เช่น ลักลอบกระทำตัดไม้ในพื้นที่ รวมไปถึงการกระทำความผิดทุกรูปแบบ สามารถแจ้งข้อมูล และร้องเรียนร้องทุกข์ได้ที่ศูนย์ดำรงธรรมจังหวัด ศูนย์ดำรงธรรมอำเภอ สายด่วน 1567 โทรฟรีตลอด 24 ชั่วโมง
#WorldSoilDay #วันดินโลก #UN #FAO #GlobalSoilPartnership #MOI #กระทรวงมหาดไทย #บำบัดทุกข์บำรุงสุข #SoilandWaterasourceoflife #SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/81713