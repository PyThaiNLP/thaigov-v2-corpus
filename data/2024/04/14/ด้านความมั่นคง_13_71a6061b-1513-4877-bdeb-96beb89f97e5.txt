รัฐบาลไทย-ข่าวทำเนียบรัฐบาล-แม่บ้านมหาดไทยนครสวรรค์ห่วงใยพี่น้องประชาชน ลงพื้นที่ตรวจเยี่ยมจุดบริการประชาชน อ.โกรกพระ พร้อมให้กำลังใจเจ้าหน้าที่ และอำนวยความสะดวกพี่น้องประชาชนในช่วงเทศกาลสงกรานต์อย่างเต็มที่


วันอาทิตย์ที่ 14 เมษายน 2567
14/04/2567
พิมพ์
แม่บ้านมหาดไทยนครสวรรค์ห่วงใยพี่น้องประชาชน ลงพื้นที่ตรวจเยี่ยมจุดบริการประชาชน อ.โกรกพระ พร้อมให้กำลังใจเจ้าหน้าที่ และอำนวยความสะดวกพี่น้องประชาชนในช่วงเทศกาลสงกรานต์อย่างเต็มที่
แม่บ้านมหาดไทยนครสวรรค์ห่วงใยพี่น้องประชาชน ลงพื้นที่ตรวจเยี่ยมจุดบริการประชาชนอำเภอโกรกพระ พร้อมให้กำลังใจเจ้าหน้าที่ และอำนวยความสะดวกพี่น้องประชาชนในช่วงเทศกาลสงกรานต์อย่างเต็มที่
วันนี้ (14 เม.ย.67) นางวราภรณ์ เสริมภักดีกุล ประธานแม่บ้านมหาดไทยจังหวัดนครสวรรค์ เปิดเผยว่า ตามที่กระทรวงมหาดไทย ได้มีนโยบายเน้นย้ำ ให้ทุกพื้นที่ บูรณาการความร่วมมือทุกภาคส่วนเพื่ออำนวยความสะดวกและบริการพี่น้องประชาชนที่เดินทางกลับภูมิลำเนา รวมถึงนักท่องเที่ยวผู้ใช้รถใช้ถนน ในช่วงเทศกาลสงกรานต์ ให้ได้รับความสะดวกสบาย และมีความปลอดภัยในชีวิตและทรัพย์สินให้มากที่สุด ซึ่งจังหวัดนครสวรรค์ และแม่บ้านมหาดไทยจังหวัดนครสวรรค์ ได้ให้ความสำคัญและดำเนินการมาโดยตลอด ซึ่งอำเภอโกรกพระ นำโดยนางจารุชา พรมภักดี ภริยานายอำเภอโกรกพระ/คณะทำงานแม่บ้านมหาดไทยจังหวัดนครสวรรค์ ร่วมลงพื้นที่ตรวจเยี่ยมและให้กำลังใจจุดบริการประชาชน เพื่อลดอุบัติเหตุบนท้องถนนในช่วงเทศกาลสงกรานต์ โดยมอบเครื่องอุปโภคบริโภคพร้อมน้ำดื่มเพื่อเป็นขวัญและกำลังใจ พร้อมให้คำแนะนำในด้านการให้บริการ แก่เจ้าหน้าที่ผู้ปฏิบัติงาน พร้อมด้วยนายนที พรมภักดี นายอำเภอโกรกพระ และภาคีเครือข่ายในพื้นที่ร่วมตรวจเยี่ยม จุดบริการประชาชนในเขตพื้นที่อำเภอทั้ง 4 จุดบริการ
นางวราภรณ์ เสริมภักดีกุล ประธานแม่บ้านมหาดไทยจังหวัดนครสวรรค์ กล่าวต่อว่า การร่วมลงพื้นที่ของคณะทำงานแม่บ้านมหาดไทยจังหวัดนครสวรรค์ กับท่านนายอำเภอในครั้งนี้ ได้ดำเนินการตรวจเยี่ยมดังนี้ 1) จุดบริการประชาชนเทศบาลตำบลโกรกพระ ตำบลโกรกพระ 2) จุดบริการประชาชนองค์การบริหารส่วนตำบลเนินกว้าว ตำบลเนินกว้าว 3) จุดบริการประชาชนองค์การบริหารส่วนตำบลหาดสูง ตำบลหาดสูง และ 4) จุดบริการประชาชนองค์การบริหารส่วนตำบลเนินศาลา ตำบลเนินศาลา
นางวราภรณ์ เสริมภักดีกุล ประธานแม่บ้านมหาดไทยจังหวัดนครสวรรค์ กล่าวในช่วงท้ายว่า ขอเป็นกำลังใจให้กับเจ้าหน้าที่ผู้ปฏิบัติงานทุกท่านที่ได้อำนวยความสะดวกและดูแลพี่น้องประชาชนที่ใช้รถใช้ถนนให้ได้รับความปลอดภัย ในช่วงเทศกาลสงกรานต์ และขอให้เจ้าหน้าที่ช่วยกันสร้างการรับรู้ความเข้าใจแก่พี่น้องประชาชน ให้ระมัดระวังความปลอดภัยในการใช้รถใช้ถนน สวมหมวกกันน็อก ไม่ขับรถเร็ว ดื่มไม่ขับ ง่วงไม่ขับ ปฏิบัติตามกฏหมาย วินัยจราจรอย่างเคร่งครัด ทั้งนี้ หากพี่น้องประชาชนต้องการสอบถามเส้นทางในพื้นที่จังหวัด หรือ แจ้งเรื่องด่วนเพื่อขอรับความช่วยเหลือ สามารถติดต่อสายด่วนศูนย์ดำรงธรรมจังหวัด/อำเภอ โทรสายด่วน 1567 ตลอด 24 ชั่วโมง เพื่อเจ้าหน้าที่จะได้ให้ข้อมูล และประสานหน่วยงานที่เกี่ยวข้องโดยเร็วต่อไป
#WorldSoilDay #วันดินโลก #UN #FAO #GlobalSoilPartnership #MOI #กระทรวงมหาดไทย #บำบัดทุกข์บำรุงสุข #SoilandWaterasourceoflife #SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/81740