รัฐบาลไทย-ข่าวทำเนียบรัฐบาล-​โฆษกรัฐบาลประชาสัมพันธ์ประกาศสำหรับคนไทยในอิสราเอล เตือนให้ปฏิบัติตามการประชาสัมพันธ์ทางการท้องถิ่นอย่างต่อเนื่อง เพื่อความปลอดภัย 


วันอาทิตย์ที่ 14 เมษายน 2567
14/04/2567
พิมพ์
​โฆษกรัฐบาลประชาสัมพันธ์ประกาศสำหรับคนไทยในอิสราเอล เตือนให้ปฏิบัติตามการประชาสัมพันธ์ทางการท้องถิ่นอย่างต่อเนื่อง เพื่อความปลอดภัย
​โฆษกรัฐบาลประชาสัมพันธ์ประกาศสำหรับคนไทยในอิสราเอล เตือนให้ปฏิบัติตามการประชาสัมพันธ์ทางการท้องถิ่นอย่างต่อเนื่อง เพื่อความปลอดภัย
วันนี้ (14 เมษายน 2567) นายชัย วัชรงค์ โฆษกระจำสำนักนายกรัฐมนตรี ประชาสัมพันธ์ ประกาศสำหรับคนไทยในอิสราเอล โดยสถานเอกอัครราชทูต ณ กรุงเทลอาวีฟ แจ้งแนวปฏิบัติด้านความปลอดภัยตั้งแต่วันที่ 13 เมษายน 2567 เวลา 23:00 น. จนถึงวันที่ 15 เมษายน 2567 เวลา 23:00 น. ดังนี้
1. ห้ามมีการชุมนุมมากกว่า 1000 คนในทุกพื้นที่ทั่วประเทศและปิดสถาบันการศึกษา
2. ในพื้นที่สู้รบห้ามชุมนุมมากกว่า 30 คน
3. สถานที่ทำงานเปิดได้เฉพาะที่มีห้องหลบภัย
ทั้งนี้ รัฐบาลได้ประกาศปิดน่านฟ้าและงดเที่ยวบินทั้งหมดตั้งแต่เวลา 00:30 น. ของวันที่ 14 เมษายน 2567 จนกว่าจะมีประกาศเปลี่ยนแปลง ขอให้ทุกท่านติดตามประกาศของแต่ละท้องที่หากต้องการติดต่อสถานเอกอัครราชทูตฯ โปรดติดต่อ +972546368150 +972503673195
“ขอให้ทุกคนปฏิบัติตามประกาศของรัฐบาลอิสราเอล เพื่อความปลอดภัย ติดตามการประชาสัมพันธ์ คำสั่งทางการท้องถิ่นอย่างเคร่งครัด และระมัดระวังตนเอง รวมทั้ง หาข้อมูลเพื่อติดต่อสถานเอกอัครราชทูตฯ เพื่อประโยชน์ของตนเองกรณีประสบกับเหตุการณ์ไม่คาดคิด” นายชัย กล่าว

ที่มา : https://www.thaigov.go.th/news/contents/details/81729