รัฐบาลไทย-ข่าวทำเนียบรัฐบาล-“คารม”   เผย รองฯ อนุทิน ลง พื้นที่ จ.เชียงใหม่ ติดตามความคืบหน้าแก้ไขปัญหาฝุ่น PM 2.5 ระบุ เชียงใหม่อากาศดีขึ้น อยู่อันดับ  10  ของโลก


วันพุธที่ 10 เมษายน 2567
10/04/2567
พิมพ์
“คารม”   เผย รองฯ อนุทิน ลง พื้นที่ จ.เชียงใหม่ ติดตามความคืบหน้าแก้ไขปัญหาฝุ่น PM 2.5 ระบุ เชียงใหม่อากาศดีขึ้น อยู่อันดับ  10  ของโลก
“คารม”   เผย รองฯ อนุทิน ลงพื้นที่ จ.เชียงใหม่ ติดตามความคืบหน้าแก้ไขปัญหาฝุ่น PM 2.5 ระบุ เชียงใหม่อากาศดีขึ้น อยู่อันดับ  10  ของโลก
วันนี้ (10 เมษายน 2567) นายคารม   พลพรกลาง  รองโฆษกประจำสำนักนายกรัฐมนตรี  กล่าวว่า  “ วันนี้ ( 10 เมษายน 2567)    ตนได้ร่วมลงพื้นที่ติดตามการตรวจราชการพร้อมนายอนุทิน  ชาญวีรกูล   รองนายกรัฐมนตรีว่าการกระทรวงมหาดไทย  ที่จังหวัดเชียงใหม่  ตามบัญชาของนายเศรษฐา  ทวีสิน นายกรัฐมนตรี  เพื่อติดตาม หาทางแก้ไขปัญหา PM 2.5 ซึ่งพบว่าปัญหาของฝุ่นในช่วงสองสามวันที่ผ่านมา  ผ่อนคลายลง  เนื่องจากมีฝนตกลงมา ทำให้สภาพอากาศดีขึ้น โดยวัดค่า AQI ได้  156   อยู่ในอันดับ  10 ของโลก  แต่ก็ยังถือว่าเป็นอันตรายต่อสุขภาพ
นายคารมฯ กล่าวว่า จากการสอบถามเจ้าหน้าที่ของกรมป้องกันและบรรเทาสาธารณภัยในพื้นที่  ปัญหาฝุ่น PM 2.5. ยังเป็นเรื่องเดิม ๆ คือต้นเหตุมาจากเรื่องฝุ่นข้ามพรมแดน  ปัญหาหมอกควันจากการเผาหญ้า  เผาป่าจากการหาของป่า   ของพี่น้องประชาชนบางส่วน ประกอบกับเป็นช่วงฤดูร้อน  อากาศจะแห้งประกอบกันทำให้ปัญหาฝุ่นยังไม่ดีขึ้นนัก
“ขอให้ประชาชนในพื้นที่ให้ความร่วมมือกับเจ้าหน้าที่งดการเผาทุกชนิด และเมื่อมีความจำเป็นต้องทำกิจกรรมนอกบ้าน  ควรใส่หน้ากากอนามัย  เพื่อเป็นการป้องกันฝุ่น   และรักษาสุขภาพ   รัฐบาลมีความห่วงใยสุขภาพพี่น้องประชาชนทุกคน  และจะพยายามทำให้ปัญหาเรื่องนี้บรรเทาลง  วันนี้จากสนามบินนานาชาติเชียงใหม่  สามารถมองเห็นดอยสุเทพชัดเลย  “นายคารม  กล่าว

ที่มา : https://www.thaigov.go.th/news/contents/details/81577