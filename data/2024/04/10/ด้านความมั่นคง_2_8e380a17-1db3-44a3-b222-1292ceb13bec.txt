รัฐบาลไทย-ข่าวทำเนียบรัฐบาล-รมช.มท. เกรียง กัลป์ตินันท์ ลงพื้นที่ตรวจติดตามสถานการณ์หมอกควัน ไฟป่าและฝุ่นละอองขนาดเล็ก PM 2.5 ในพื้นที่จังหวัดเชียงใหม่


วันพุธที่ 10 เมษายน 2567
10/04/2567
พิมพ์
รมช.มท. เกรียง กัลป์ตินันท์ ลงพื้นที่ตรวจติดตามสถานการณ์หมอกควัน ไฟป่าและฝุ่นละอองขนาดเล็ก PM 2.5 ในพื้นที่จังหวัดเชียงใหม่
รมช.มท. เกรียง กัลป์ตินันท์ ลงพื้นที่ตรวจติดตามสถานการณ์หมอกควัน ไฟป่าและฝุ่นละอองขนาดเล็ก PM 2.5 ในพื้นที่จังหวัดเชียงใหม่
เมื่อวันที่ 9 เม.ย. 67 ณ โรงเรียนบ้านดอนแก้ว อำเภอแม่ริม จังหวัดเชียงใหม่ นายเกรียง กัลป์ตินันท์ รัฐมนตรีช่วยว่าการกระทรวงมหาดไทย พร้อมด้วย นายสมชัย อัศวชัยโสภณ ที่ปรึกษารัฐมนตรีช่วยว่าการกระทรวงมหาดไทย นายเธียรชัย ชูกิตติวิบูลย์ รองอธิบดีกรมป้องกันและบรรเทาสาธารณภัย นายอำเภอแม่ริม และคณะ ลงพื้นที่รับฟังปัญหาและติดตามสถานการณ์หมอกควัน ไฟป่าและฝุ่นละอองขนาดเล็ก PM 2.5 ในพื้นที่จังหวัดเชียงใหม่ โดยได้เยี่ยมชมห้องปลอดฝุ่นศูนย์พัฒนาเด็กเล็ก องค์การบริหารส่วนตำบลดอนแก้ว อำเภอแม่ริม ซึ่งดำเนินการติดตั้งเครื่องฟอกอากาศแบบแรงดันบวกซึ่งเป็นเครื่องฟอกที่มีประสิทธิภาพสูงเป็นพื้นที่ปลอดภัย Safety Zone ให้กับกลุ่มเป้าหมาย ได้แก่ เด็กเล็กในศูนย์พัฒนาเด็กเล็ก ประชาชนกลุ่มเสี่ยงและกลุ่มเปราะบาง ได้เข้าถึงพื้นที่ปลอดภัย โดยมี นายนพดล ณ เชียงใหม่ นายกองค์การบริหารส่วนตำบลดอนแก้ว หัวหน้าส่วนราชการ เจ้าหน้าที่ภาคีเครือข่ายการป้องกันไฟป่าและค่าฝุ่นละอองขนาดเล็ก PM2.5 ผู้อำนวยการโรงเรียนบ้านดอนแก้ว ร่วมให้การต้อนรับ
หลังจากนั้นรัฐมนตรีช่วยว่าการกระทรวงมหาดไทยและคณะ ได้เดินทางไปหน่วยดับไฟป่าเคลื่อนที่ห้วยตึงเฒ่า อำเภอแม่ริม จังหวัดเชียงใหม่ เพื่อตรวจเยี่ยมและมอบอาหาร น้ำดื่ม เพื่อเป็นการสร้างขวัญและกำลังใจแก่เจ้าหน้าที่ทหาร เจ้าหน้าที่สถานีควบคุมไฟป่าภูพิงค์ และประชาชน รวมถึงจิตอาสาที่ปฏิบัติหน้าที่ดับไฟป่า ในพื้นที่จังหวัดเชียงใหม่ อีกด้วย

ที่มา : https://www.thaigov.go.th/news/contents/details/81580