รัฐบาลไทย-ข่าวทำเนียบรัฐบาล-โฆษกรัฐบาลเผย นายกฯ หารือร่วม อก. - บริษัทฯ ที่เกี่ยวข้องกับการขนกากแคดเมียม สั่งการให้ขนกลับไปที่หลุมฝังกลบที่ จ.ตากภายใน 30 เมษายน 2567


วันพุธที่ 10 เมษายน 2567
10/04/2567
พิมพ์
โฆษกรัฐบาลเผย นายกฯ หารือร่วม อก. - บริษัทฯ ที่เกี่ยวข้องกับการขนกากแคดเมียม สั่งการให้ขนกลับไปที่หลุมฝังกลบที่ จ.ตากภายใน 30 เมษายน 2567
โฆษกรัฐบาลเผย นายกฯ หารือร่วม อก. - บริษัทฯ ที่เกี่ยวข้องกับการขนกากแคดเมียม สั่งการให้ขนกลับไปที่หลุมฝังกลบที่ จ.ตากภายใน 30 เมษายน 2567
วันที่ 10 เมษายน 2567 นายชัย วัชรงค์ โฆษกประจำสำนักนายกรัฐมนตรี เปิดเผยว่า เช้าวันนี้ (10 เมษายน 2567)  นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง ได้หารือร่วมกันระหว่าง กระทรวงอุตสาหกรรมกับผู้บริหารของ บมจ.เบาว์แอนด์บียอนด์ เกี่ยวกับกากแคดเมียม ที่พี่น้องประชาชนเป็นกังวลใจ โดยทางบริษัทฯ รับปากว่า ยินดีรับผิดชอบในเรื่องการขนกากตะกอนแคดเมียมจากจังหวัดสมุทรสาครกลับไปที่หลุมฝังกลบที่จังหวัดตาก โดยจะรีบเจรจากับ บจก.เจแอนด์บี เมททอล เพื่อร่วมดำเนินการขนย้ายกากตะกอนแคดเมียมกลับไปที่จังหวัดตากโดยเร็ว และในวันนี้ทันที สำนักงานอุตสาหกรรมจังหวัดตาก จะมีคำสั่งไปถึง บมจ.เบาว์แอนด์บียอนด์ เพื่อทำการเพิกถอนการอนุญาตขนกากแคดเมียม และให้ดำเนินการขนย้ายกากแคดเมียม กลับไปที่จังหวัดตากภายในวันที่ 30 เมษายน 2567 นี้
“นายกฯ ย้ำว่า ข้อปัญหาของพี่น้องประชาชน ผมรับจะทำอย่างเต็มที่” โฆษกประจำสำนักนายกรัฐมนตรี กล่าว

ที่มา : https://www.thaigov.go.th/news/contents/details/81587