รัฐบาลไทย-ข่าวทำเนียบรัฐบาล-ทส.ประชุมคณะอนุกรรมการจัดหาที่ดิน ครั้งที่ 1/2567 เร่งนำพื้นที่ที่ผ่านการพิจารณาแล้ว ไปจัดที่ดินทำกินให้ชุมชนต่อไป


วันพุธที่ 10 เมษายน 2567
ทส.ประชุมคณะอนุกรรมการจัดหาที่ดิน ครั้งที่ 1/2567 เร่งนำพื้นที่ที่ผ่านการพิจารณาแล้ว ไปจัดที่ดินทำกินให้ชุมชนต่อไป
ทส.ประชุมคณะอนุกรรมการจัดหาที่ดิน ครั้งที่ 1/2567 เร่งนำพื้นที่ที่ผ่านการพิจารณาแล้ว ไปจัดที่ดินทำกินให้ชุมชนต่อไป
ทส.ประชุมคณะอนุกรรมการจัดหาที่ดิน ครั้งที่ 1/2567 เร่งนำพื้นที่ที่ผ่านการพิจารณาแล้ว ไปจัดที่ดินทำกินให้ชุมชนต่อไป
วันนี้ (10 เมษายน 2567) เวลา 13.00 น. พล.ต.อ.พัชรวาท วงษ์สุวรรณ รองนายกรัฐมนตรี และรัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) เป็นประธานการประชุมคณะอนุกรรมการจัดหาที่ดิน ครั้งที่ 1/2567  โดยมี ร.อ.รชฏ พิสิษฐบรรณกร ผู้ช่วยรัฐมนตรีประจำกระทรวงฯ  นายจตุพร บุรุษพัฒน์  ปลัดกระทรวงฯ  ตลอดจนผู้บริหารระดับสูง เจ้าหน้าที่ และผู้แทนหน่วยงานที่เกี่ยวข้อง เข้าร่วมประชุม ณ ห้องประชุม 202 ชั้น 2 กรมควบคุมมลพิษ และประชุมผ่านระบบ VDO Conference
การประชุมครั้งนี้  ที่ประชุมได้พิจารณาพื้นที่เป้าหมายดำเนินการจัดที่ดินทำกินให้ชุมชนของ คทช.จังหวัด โดยเห็นชอบให้ชะลอพื้นที่เป้าหมายการจัดที่ดินทำกินให้ชุมชน จำนวน 2 พื้นที่ 1 จังหวัด เห็นชอบให้ยกเลิกพื้นที่เป้าหมายการจัดที่ดินทำกินให้ชุมชน จำนวน 19 พื้นที่ 7 จังหวัด รวมถึงเห็นชอบให้แก้ไขจำนวนเนื้อที่ที่คณะอนุกรรมการจัดหาที่ดินเห็นชอบไปแล้ว จำนวน 9 พื้นที่ 4 จังหวัด ตามที่ คทช.จังหวัดเสนอ รวมถึงพิจารณาพื้นที่เป้าหมายดำเนินการจัดที่ดินทำกินให้ชุมชน ปีงบประมาณ พ.ศ. 2566 (เพิ่มเติม) และปีงบประมาณ พ.ศ. 2567 ซึ่งรมว.ทส.ได้เน้นย้ำให้กำหนดพื้นที่เป้าหมายตามที่เสนอ และให้นำพื้นที่ป่าสงวนที่ผ่านการพิจารณาของ คทช.จังหวัดแล้ว ไปจัดที่ดินทำกินให้ชุมชนต่อไป

ที่มา : https://www.thaigov.go.th/news/contents/details/81604