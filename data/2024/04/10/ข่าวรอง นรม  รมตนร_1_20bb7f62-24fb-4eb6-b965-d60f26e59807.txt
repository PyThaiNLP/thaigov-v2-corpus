รัฐบาลไทย-ข่าวทำเนียบรัฐบาล-“รองนายกฯ สมศักดิ์” กล่าวในนามรัฐบาล ส่งความรัก ความระลึกถึง และความปรารถนาดี มายังพี่น้องชาวไทยมุสลิม ในโอกาสวันอีฎิ้ลฟิตริ ประจำปีฮิจเราะห์ศักราช 1445 


วันพุธที่ 10 เมษายน 2567
10/04/2567
พิมพ์
“รองนายกฯ สมศักดิ์” กล่าวในนามรัฐบาล ส่งความรัก ความระลึกถึง และความปรารถนาดี มายังพี่น้องชาวไทยมุสลิม ในโอกาสวันอีฎิ้ลฟิตริ ประจำปีฮิจเราะห์ศักราช 1445
“รองนายกฯ สมศักดิ์” กล่าวในนามรัฐบาล ส่งความรัก ความระลึกถึง และความปรารถนาดี มายังพี่น้องชาวไทยมุสลิม ในโอกาสวันอีฎิ้ลฟิตริ ประจำปีฮิจเราะห์ศักราช 1445
วันที่ 9 เมษายน 2567 นายสมศักดิ์ เทพสุทิน รองนายกรัฐมนตรี กล่าวในฐานะตัวแทนรัฐบาล ส่งความรัก ความระลึกถึง และความปรารถนาดี มายังพี่น้องชาวไทยมุสลิม ในโอกาสวันอีฎิ้ลฟิตริ ประจำปีฮิจเราะห์ศักราช 1445 ดังนี้
พี่น้องมุสลิมที่รักทุกท่าน
ในโอกาสวันอีฎิ้ลฟิตริ ประจำปีฮิจเราะห์ศักราช 1445 ผมในฐานะตัวแทนรัฐบาลขอส่งความรัก ความระลึกถึง และความปรารถนาดีมายังพี่น้องชาวไทยมุสลิมทุกท่าน ทั้งที่พำนักอยู่ในประเทศและต่างประเทศ วันอีฎิ้ลฟิตรินี้ นับเป็นวาระแห่งการเฉลิมฉลองวันสิ้นสุดการถือศีลอดในเดือนรอมฎอน ถือเป็นการข้ามผ่านการทดสอบศรัทธาตามหลักศาสนกิจโดยสมบูรณ์ ซึ่งเป็นสิ่งที่น่าชื่นชมถึงจิตใจอันบริสุทธิ์ที่บริบูรณ์ไปด้วยศรัทธาในการทำคุณงามความดี ถวายแด่เอกองค์พระผู้อภิบาล ด้วยความมุ่งมั่น เสียสละ และอดทน ของพี่น้องชาวไทยมุสลิมทุกคน อีกทั้งยังแสดงถึงความสัมพันธ์และความเอื้ออาทรต่อกันในหมู่ครอบครัว มิตรสหาย อันเป็นวิถีปฏิบัติที่ดีงาม และเปี่ยมไปด้วยความรักอย่างแท้จริง
โอกาสนี้ ผมขอความสันติสุขจงประสบแด่ทุกท่าน และขอพรอันประเสริฐจากเอกองค์พระผู้อภิบาล ได้โปรดประทานความเมตตา ความสุขสวัสดี พร้อมทั้งกำลังกาย กำลังใจ และจิตวิญญาณที่เข้มแข็ง ในการปฏิบัติตนเป็นสัตบุรุษที่เพียบพร้อมด้วยศรัทธาและคุณงามความดี เพื่อประโยชน์แก่ตนเอง สังคม และประเทศชาติบ้านเมือง สืบไป ขอบคุณครับ

ที่มา : https://www.thaigov.go.th/news/contents/details/81576