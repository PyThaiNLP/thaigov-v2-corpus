รัฐบาลไทย-ข่าวทำเนียบรัฐบาล-ผู้ว่าฯ อุบลราชธานี ส่งชุดปฏิบัติการพิเศษฝ่ายปกครองอำเภอเดชอุดม เปิดปฏิบัติการ "ยุทธการปิดสวิตช์ผู้ค้ายาเสพติดและผู้มีอิทธิพลเมืองดอกบัว" ลงพื้นที่ทลายเครือข่ายการพนันออนไลน์


วันพุธที่ 10 เมษายน 2567
10/04/2567
พิมพ์
ผู้ว่าฯ อุบลราชธานี ส่งชุดปฏิบัติการพิเศษฝ่ายปกครองอำเภอเดชอุดม เปิดปฏิบัติการ "ยุทธการปิดสวิตช์ผู้ค้ายาเสพติดและผู้มีอิทธิพลเมืองดอกบัว" ลงพื้นที่ทลายเครือข่ายการพนันออนไลน์
ผู้ว่าฯ อุบลราชธานี ส่งชุดปฏิบัติการพิเศษฝ่ายปกครองอำเภอเดชอุดม เปิดปฏิบัติการ "ยุทธการปิดสวิตช์ผู้ค้ายาเสพติดและผู้มีอิทธิพลเมืองดอกบัว" ลงพื้นที่ทลายเครือข่ายการพนันออนไลน์เปิดมานานกว่า 2 ปี บุกรวบตัว 2 ผู้ต้องหา พร้อมของกลาง
ผู้ว่าฯ อุบลราชธานี ส่งชุดปฏิบัติการพิเศษฝ่ายปกครองอำเภอเดชอุดม เปิดปฏิบัติการ "ยุทธการปิดสวิตช์ผู้ค้ายาเสพติดและผู้มีอิทธิพลเมืองดอกบัว" ลงพื้นที่ทลายเครือข่ายการพนันออนไลน์เปิดมานานกว่า 2 ปี บุกรวบตัว 2 ผู้ต้องหา พร้อมของกลาง พบเงินหมุนเวียนเดือนละหลายล้านบาท
วันนี้ (10 เม.ย. 67) นายศุภศิษย์ กอเจริญยศ ผู้ว่าราชการจังหวัดอุบลราชธานี เปิดเผยว่า จังหวัดอุบลราชธานี ได้ดำเนินการขับเคลื่อนตามนโยบายของกระทรวงมหาดไทยในการจัดระเบียบสังคม ปราบปรามผู้มีอิทธิพล และการป้องกันแก้ไขปัญหายาเสพติด ซึ่งที่ผ่านมาจังหวัดอุบลราชธานีได้บูรณาการทุกภาคส่วนดำเนินมาตรการเข้มงวดกวดขันเกี่ยวกับยาเสพติดและสิ่งผิดกฎหมายทุกชนิดอย่างจริงจังและต่อเนื่อง โดยล่าสุดตนได้สั่งการให้นายสะอาด วงศ์รักษ์ นายอำเภอเดชอุดม พร้อมด้วย นายราเยส ราย ปลัดอำเภอหัวหน้ากลุ่มงานความมั่นคงอำเภอเดชอุดม และ นายภารดา ศรีบุญเรือง ป้องกันอำเภอ นำสมาชิกกองอาสารักษาดินแดนอำเภอเดชอุดมที่ 5 ร่วมกันปฏิบัติภารกิจ "ยุทธการปิดสวิตช์ผู้ค้ายาเสพ และกวาดล้างผู้มีอิทธิพลในพื้นที่เมืองดอกบัว" โดยได้ลงพื้นที่ตรวจสอบข้อเท็จจริงเกี่ยวกับการลักลอบเปิดเว็บพนันออนไลน์ในพื้นที่อำเภอเดชอุดม จังหวัดอุบลราชธานี
“สืบเนื่องจากฝ่ายปกครองจังหวัดอุบลราชธานี ได้สืบทราบเบาะแสว่ามีการลักลอบเปิดเว็บพนันออนไลน์ ในบริเวณพื้นที่ หมู่ที่ 7 เขตเทศบาลเมืองเดชอุดม อำเภอเดชอุดม จังหวัดอุบลราชธานี ตนจึงได้สั่งการให้เจ้าหน้าที่ชุดปฏิบัติการพิเศษฝ่ายปกครองอำเภอเดชอุดม ลงพื้นที่เข้าตรวจสอบบริเวณดังกล่าวโดยทันที ซึ่งจากการตรวจสอบพบว่ามีการลักลอบเปิดเว็บพนันออนไลน์จริงตามที่ได้รับแจ้ง โดยมีการเปิดร้านขายของชำเพื่อบังหน้า ทางเจ้าหน้าที่ชุดปฏิบัติการพิเศษจึงได้ส่งสายลับเพื่ออำพรางตัวไปทำการเล่นการพนัน หลังจากที่รวบรวมหลักฐานครบจึงได้แสดงตัวเข้าจับกุม ซึ่งสามารจับกุมตัวผู้ต้องหาได้ 2 ราย คือ นางสาวสุรภาฯ อายุ 53 ที่อยู่ 76 หมู่ที่ 8 ตำบลเมืองเดช และ นางประภาพรรณฯ อายุ 48 ปี ที่อยู่ 187 หมู่ที่ 25 ตำบลเมืองเดช พร้อมของกลาง ประกอบด้วย สมุดบัญชีธนาคารออมสิน 1 เล่ม สมุดบัญชี ธนาคารกรุงไทย 1 เล่ม สมุดบัญชีธนาคารอาคารสงเคราะห์ 1 เล่ม สมุดบัญชีธนาคารกสิกรไทย 1 เล่ม ซึ่งพบว่ามีเงินหมุนเวียนเดือนละหลายล้านบาท สำเนาบัญชีการเติมเงินกับทางร้านเพื่อเล่นการพนัน จำนวน 100 บาท เงินสด 510 บาท ธนบัตรในการล่อซื้อ 100 บาท และสำเนาบทสนทนาผ่าน Application Line จำนวน 12 แผ่น” นายศุภศิษย์ฯ กล่าว
นายศุภศิษย์ กอเจริญยศ ผู้ว่าราชการจังหวัดอุบลราชธานี กล่าวเพิ่มเติมว่า หลังจากที่เข้าจับกุมและตรวจยึดของกลางเป็นที่เรียบร้อย เจ้าหน้าที่ชุดปฏิบัติการพิเศษฝ่ายปกครองอำเภอเดชอุดม ทำการสอบสวนผู้ต้องหาทั้ง 2 ราย โดยทั้งคู่ได้ให้การสารภาพยอมรับว่าเป็นผู้จัดให้มีการเล่นการพนันอิเล็กทรอนิกส์จริง ซึ่งทำหน้ารับฝากเงินเพียงอย่างเดียว โดยรับว่าได้ทำมานานกว่า 2 ปีแล้ว ซึ่งเจ้าหน้าที่ได้แจ้งข้อกล่าวหาและได้ทำการบันทึกจับกุมก่อนที่จะนำตัวผู้ต้องหาทั้ง 2 ราย พร้อมของกลาง ส่งพนักงานสอบสวนสถานีตำรวภูธรอำเภอเดชอุดม เพื่อดำเนินการตามกฎหมายต่อไป
“จังหวัดอุบลราชธานี มุ่งมั่นขับเคลื่อนนโยบายของกระทรวงมหาดไทยในการพุ่งเป้า Re X-ray พื้นที่ในทุกอำเภออย่างต่อเนื่อง เพื่อกวาดสิ่งผิดกฎหมาย อาทิ การเล่นพนันออนไลน์ การค้าบุหรี่ไฟฟ้า พร้อมทั้งได้กำชับให้เจ้าหน้าที่ฝ่ายปกครองและทุกหน่วยงานที่เกี่ยวข้องยกระดับความเข้มข้นในการตรวจสอบอย่างจริงจัง ซึ่งจังหวัดอุบลราชธานีได้บูรณาการทุกภาคส่วนเพื่อเพิ่มความเข้มข้นเสาะหาเบาะแสการกระทำความผิดในทุกรูปแบบ เพื่อให้สังคมมีความสงบเรียบร้อย เกิดสวัสดิภาพ เกิดความปลอดภัยในชีวิตและทรัพย์สินของพี่น้องประชาชน อย่างไรก็ตามต้องขอความร่วมมือจากพี่น้องประชาชนหากมีเบาะแสการกระทำความผิดเกี่ยวกับการพนัน และยาเสพติดหรือการกระทำความผิดทุกประเภท ขอให้แจ้งมายังสายด่วนศูนย์ดำรงธรรม 1567 สามารถโทรฟรีตลอด 24 ชั่วโมง” นายศุภศิษย์ฯ กล่าวทิ้งท้าย
#กระทรวงมหาดไทย #บำบัดทุกข์บำรุงสุข #MOI

ที่มา : https://www.thaigov.go.th/news/contents/details/81596