รัฐบาลไทย-ข่าวทำเนียบรัฐบาล-นายกฯ ตรวจติดตามแนวทางการแก้ไขปัญหาขยะใน อ.เกาะสมุย ย้ำขยะที่ยังตกค้างต้องถูกกำจัดโดยเร็ว ดูแลแนวทางแก้ไขปัญหาระยะสั้น ควบคู่ระยะยาวพัฒนาศักยภาพเตาเผาให้มีประสิทธิภาพ 


วันอาทิตย์ที่ 7 เมษายน 2567
07/04/2567
พิมพ์
นายกฯ ตรวจติดตามแนวทางการแก้ไขปัญหาขยะใน อ.เกาะสมุย ย้ำขยะที่ยังตกค้างต้องถูกกำจัดโดยเร็ว ดูแลแนวทางแก้ไขปัญหาระยะสั้น ควบคู่ระยะยาวพัฒนาศักยภาพเตาเผาให้มีประสิทธิภาพ
นายกฯ ตรวจติดตามแนวทางการแก้ไขปัญหาขยะใน อ.เกาะสมุย ย้ำขยะที่ยังตกค้างต้องถูกกำจัดโดยเร็ว ดูแลแนวทางแก้ไขปัญหาระยะสั้น ควบคู่ระยะยาวพัฒนาศักยภาพเตาเผาให้มีประสิทธิภาพ ใช้เทคโนโลยีเข้าช่วย
วันนี้ (7 เม.ย. 67) เวลา 13.20 น. ณ เตาเผาขยะสมุย อำเภอเกาะสมุย จังหวัดสุราษฎร์ธานี นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง ตรวจติดตามแนวทางการแก้ไขปัญหาขยะในอำเภอเกาะสมุย นายชัย วัชรงค์ โฆษกประจำสำนักนายกรัฐมนตรี เปิดเผยสาระสำคัญสรุป ดังนี้
นายกฯ รับฟังการบริหารจัดการขยะเกาะสมุยที่ยังตกค้างอยู่จำนวนประมาณ 150,000 ตัน จากนายกเทศมนตรีนครเกาะสมุย โดยขอสนับสนุนงบประมาณจากรัฐบาลในการกำจัดขยะดังกล่าว ทั้งนี้ ในระยะสั้นที่ต้องมีการขนขยะออกไป และต้องใช้งบประมาณ 237 ล้านบาทนั้น นายกรัฐมนตรีกล่าวว่าอาจจะมีวิธีอื่นที่ดีกว่า ซึ่งต้องขอดูก่อน แต่สำคัญที่สุดคือขยะที่ตกค้างจะต้องถูกกำจัดโดยเร็ว โดยการแก้ปัญหาระยะสั้นรัฐบาลรับจะดูแลให้ว่าวิธีการใดจะดีที่สุด ส่วนระยะยาวต้องพัฒนาศักยภาพเตาเผาให้มีประสิทธิภาพ ใช้เทคโนโลยีเข้ามาช่วย โดยจะทำควบคู่กันไป เพื่อรองรับขยะที่จะมีปริมาณเพิ่มขึ้นได้ ทั้งจากปริมาณนักท่องเที่ยวที่เพิ่มขึ้น และประชาชนที่อยู่ในพื้นที่ พร้อมขอบคุณชาวสมุยที่ช่วยกันแยกขยะ ซึ่งส่วนนี้ก็ช่วยการบริหารจัดการขยะอย่างมีประสิทธิภาพได้ด้วย

ที่มา : https://www.thaigov.go.th/news/contents/details/81432