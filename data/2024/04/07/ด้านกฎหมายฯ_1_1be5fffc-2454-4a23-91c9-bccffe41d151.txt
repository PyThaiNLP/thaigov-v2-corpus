รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม ตรวจเยี่ยมเรือนจำอำเภอทุ่งสง จังหวัดนครศรีธรรมราช ให้กำลังใจผู้ต้องราชทัณฑ์ ใช้วิกฤตเป็นโอกาส พัฒนาศักยภาพกลับคืนสู่สังคม


วันอาทิตย์ที่ 7 เมษายน 2567
07/04/2567
พิมพ์
รัฐมนตรีว่าการกระทรวงยุติธรรม ตรวจเยี่ยมเรือนจำอำเภอทุ่งสง จังหวัดนครศรีธรรมราช ให้กำลังใจผู้ต้องราชทัณฑ์ ใช้วิกฤตเป็นโอกาส พัฒนาศักยภาพกลับคืนสู่สังคม
รัฐมนตรีว่าการกระทรวงยุติธรรม ตรวจเยี่ยมเรือนจำอำเภอทุ่งสง จังหวัดนครศรีธรรมราช ให้กำลังใจผู้ต้องราชทัณฑ์ ใช้วิกฤตเป็นโอกาส พัฒนาศักยภาพกลับคืนสู่สังคม
ในวันเสาร์​ที่​ ๖​ เมษายน​ ๒๕๖๗​ พันตำรวจเอกทวี สอดส่อง รัฐมนตรีว่าการกระทรวงยุติธรรม พร้อมด้วย พลตำรวจโท พัฒนวุธ อังคะนาวิน ประจำสำนักเลขาธิการนายกรัฐมนตรี และคณะ ได้เข้าตรวจเยี่ยมเรือนจำอำเภอทุ่งสง จังหวัดนครศรีธรรมราช โดยมี นายณัฐนันท์ รัตนเจริญ รักษาราชการแทนผู้บัญชาการเรือนจำอำเภอทุ่งสง และคณะเจ้าหน้าที่ ให้การต้อนรับ
ในการตรวจเยี่ยมดังกล่าว รัฐมนตรีว่าการกระทรวงยุติธรรม ได้ติดตามสภาพความเป็นอยู่และการดูแลผู้ต้องขัง โดยเฉพาะผู้ต้องหาที่มีส่วนร่วมกับคดีแก๊งคอลเซ็นเตอร์จีน-ไทย ซึ่งถูกชุดเจ้าหน้าที่ตำรวจ กรมสอบสวนคดีพิเศษ และ กสทช. รวมถึงหน่วยงานที่เกี่ยวข้อง สนธิกำลังกันจับกุมและยึดของกลางได้เมื่อช่วงเดือนที่ผ่านมา
นอกจากนี้ รัฐมนตรีว่าการกระทรวงยุติธรรม ได้ตรวจเยี่ยมแดนหญิง สถานพยาบาล สถานฝึกวิชาชีพ ฯลฯ พร้อมทั้งได้พูดคุยให้กำลังใจผู้ต้องราชทัณฑ์ โดยขอให้ใช้วิกฤตเป็นโอกาสในการพัฒนาศักยภาพและองค์ความรู้ของตนเอง เพื่อให้มีความพร้อมกลับคืนสู่สังคม
ทั้งนี้ ปัจจุบัน เรือนจำอำเภอทุ่งสง มีผู้ต้องราชทัณฑ์ รวมจำนวน ๑,๕๕๓ คน แบ่งเป็น หญิง ๑๗๕ คน ชาย ๑,๓๗๘ คน โดยในจำนวนนี้เป็นต่างชาติประมาณ ๖๐ คน

ที่มา : https://www.thaigov.go.th/news/contents/details/81425