รัฐบาลไทย-ข่าวทำเนียบรัฐบาล-ทส. ร่วมเฝ้ารับเสด็จ กรมสมเด็จพระเทพรัตนราชสุดาฯ เสด็จพระราชดำเนินทอดพระเนตรโครงการพัฒนาพื้นที่ลุ่มน้ำห้วยบางทรายตอนบน อันเนื่องมาจากพระราชดำริ จังหวัดมุกดาหาร


วันอาทิตย์ที่ 21 เมษายน 2567
ทส. ร่วมเฝ้ารับเสด็จ กรมสมเด็จพระเทพรัตนราชสุดาฯ เสด็จพระราชดำเนินทอดพระเนตรโครงการพัฒนาพื้นที่ลุ่มน้ำห้วยบางทรายตอนบน อันเนื่องมาจากพระราชดำริ จังหวัดมุกดาหาร
ทส. ร่วมเฝ้ารับเสด็จ กรมสมเด็จพระเทพรัตนราชสุดาฯ เสด็จพระราชดำเนินทอดพระเนตรโครงการพัฒนาพื้นที่ลุ่มน้ำห้วยบางทรายตอนบน อันเนื่องมาจากพระราชดำริ จังหวัดมุกดาหาร
ทส. ร่วมเฝ้ารับเสด็จ กรมสมเด็จพระเทพรัตนราชสุดาฯ เสด็จพระราชดำเนินทอดพระเนตรโครงการพัฒนาพื้นที่ลุ่มน้ำห้วยบางทรายตอนบน อันเนื่องมาจากพระราชดำริ จังหวัดมุกดาหาร
วันที่ 18 เมษายน 2567เวลา 10.10 น. สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี เสด็จพระราชดำเนินทอดพระเนตรโครงการพัฒนาพื้นที่ลุ่มน้ำห้วยบางทรายตอนบน อันเนื่องมาจากพระราชดำริ ตำบลกกตูม อำเภอดงหลวง จังหวัดมุกดาหาร ในการนี้ ทรงทอดพระเนตรนิทรรศการกิจกรรมการดำเนินงาน ทรงรับฟังรายงานผลการดำเนินโครงการฯ และทรงปลูกต้นช้างน้าว (Ochna integerrima) วงศ์ OCHNACEAE ไม้มงคลพระราชทานประจำจังหวัดมุกดาหาร โดยมีนายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม พร้อมด้วยนายอรรถพล เจริญชันษา อธิบดีกรมอุทยานแห่งชาติ สัตว์ป่า และพันธุ์พืช คณะผู้บริหาร ทส. และหน่วยงานที่เกี่ยวข้อง ร่วมเฝ้ารับเสด็จ
โครงการพัฒนาพื้นที่ลุ่มน้ำห้วยบางทรายตอนบน อันเนื่องมาจากพระราชดำรินี้เป็นหนึ่งในศูนย์สาขาของศูนย์ศึกษาการพัฒนาภูพาน อันเนื่องมาจากพระราชดำริ จังหวัดสกลนคร ครอบคลุมพื้นที่ราว 184,000 ไร่ 14 หมู่บ้านในตำบลกกตูม อำเภอดงหลวง และ 3 หมู่บ้าน 2 ชุมชนในตำบลบ้านค้อ อำเภอคำชะอี จังหวัดมุกดาหาร ภายในบริเวณเขตรักษาพันธุ์สัตว์ป่าภูสีฐาน และป่าสงวนแห่งชาติป่าดงภูสีฐาน ดำเนินงานในรูปแบบการพัฒนาพื้นที่แบบเบ็ดเสร็จ โดยผสานความร่วมมือจากส่วนราชการที่เกี่ยวข้องร่วมกันอนุรักษ์ฟื้นฟูทรัพยากรป่าไม้ พัฒนาการบริหารจัดการแหล่งน้ำ ฝึกอบรมเยาวชนเพื่อป้องกันและแก้ไขปัญหาhยาเสพติด ดำเนินการพัฒนาโครงสร้างพื้นฐาน อาทิ ถนน ไฟฟ้า การจัดอบรมให้ความรู้แก่ประชาชน อีกทั้งได้กำหนดแนวทางการพัฒนาอาชีพทั้งด้านเกษตรกรรม การเลี้ยงสัตว์ ประมง รวมถึงการฝึกอบรมอาชีพ เพื่อให้ประชาชนสามารถสร้างรายได้ให้กับตนเองและสามารถพึ่งพาตนเองได้ นอกจากนี้ยังได้ดำเนินการก่อสร้างอ่างเก็บน้ำ พร้อมระบบส่งน้ำ ซึ่งถือเป็นการดำเนินการตามพระราชปณิธาน ที่จะพัฒนาป่าไม้ควบคู่ไปกับการพัฒนาแหล่งน้ำเพื่อความยั่งยืนต่อไป

ที่มา : https://www.thaigov.go.th/news/contents/details/81940