รัฐบาลไทย-ข่าวทำเนียบรัฐบาล-กนช. เคาะ 10 มาตรการรับมือฤดูฝน ปี 67 และแผนบริหารจัดการน้ำช่วงฤดูแล้ง


วันอังคารที่ 2 เมษายน 2567
กนช. เคาะ 10 มาตรการรับมือฤดูฝน ปี 67 และแผนบริหารจัดการน้ำช่วงฤดูแล้ง
.....
กนช. เคาะ 10 มาตรการรับมือฤดูฝน ปี 67 และแผนบริหารจัดการน้ำช่วงฤดูแล้ง
.
คณะกรรมการทรัพยากรน้ำแห่งชาติ (กนช.) เผยขณะนี้ สภาวะเอลนีโญในประเทศไทย “อ่อนกำลังลง” และมีโอกาสเปลี่ยนไปสู่สภาวะลานีญาในช่วงเดือน มิ.ย.-ส.ค.นี้ ซึ่งจะส่งผลให้มีปริมาณฝนตกมากกว่าค่าเฉลี่ย ดังนั้นที่ประชุม กนช. ครั้งที่ 1/67 ได้เห็นชอบ:
.
แนวทางรับมือกับสถานการณ์น้ำ “ช่วงฤดูฝน” :
• ดำเนินการตาม (ร่าง) มาตรการรับมือฤดูฝน ปี 67 จำนวน 10 มาตรการ
• ขับเคลื่อนการเพิ่มประสิทธิภาพการบริหารจัดการทรัพยากรน้ำในช่วงฤดูฝน ปี 67 และการกักเก็บน้ำเพื่อฤดูแล้ง ปี 67/68
• หน่วยงานที่เกี่ยวข้องเร่งรัด “จัดทำแผนปฏิบัติการ” รองรับมาตรการรับมือฤดูฝน ปี 67
• รายงานผลการดำเนินการต่อ สทนช. เป็นประจำทุกเดือน จนกว่าจะสิ้นสุดฤดูฝน
.
แนวทางรับมือกับสถานการณ์น้ำ “ช่วงฤดูแล้ง” :
• ทุกหน่วยที่เกี่ยวข้องดำเนินการตาม 9 มาตรการรองรับฤดูแล้ง ปี 66/67 อย่างเคร่งครัด
• ปรับแผนการจัดสรรน้ำลุ่มน้ำเจ้าพระยาของอ่างเก็บน้ำขนาดใหญ่ 4 แห่ง จากแผนเดิม 5,600 ล้าน ลบ.ม. เป็น 7,700 ล้าน ลบ.ม. ทั้งนี้ จากประเมินแผนพบว่า ไม่ส่งผลกระทบต่อปริมาณน้ำต้นทุน และมีเพียงพอต่อการบริหารจัดการน้ำในช่วงฤดูฝน ปี 67 และฤดูแล้ง ปี 67/68
• ไม่ส่งเสริมการเพาะปลูกข้าวนาปรังครั้งที่ 2
.
นอกจากนี้ ยังมี (ร่าง) แผนป้องกันและแก้ไขภาวะน้ำแล้ง 12 ลุ่มน้ำ และ (ร่าง) แผนป้องกันและแก้ไขภาวะน้ำท่วม 22 ลุ่มน้ำ รวมทั้ง (ร่าง) แผนแม่บทการบริหารจัดการทรัพยากรน้ำในเขตลุ่มน้ำ 22 ลุ่มน้ำ โดยแผนดังกล่าว จะดำเนินการร่วมกับมาตรการรองรับฤดูแล้งที่ ครม. ได้เห็นชอบแล้ว
.
ที่มา : https://shorturl.asia/tQZ79
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/81204