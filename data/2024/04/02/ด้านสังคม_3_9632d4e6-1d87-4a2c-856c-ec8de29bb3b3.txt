รัฐบาลไทย-ข่าวทำเนียบรัฐบาล-"วราวุธ" รมว.พม. ให้ ศรส.-พม.-ทีมสหวิชาชีพ ช่วยเด็ก 4 ขวบ ตัวมอมแมม ไม่มีข้าวกิน ที่ประจวบฯ พบ พ่อเลี้ยงเดี่ยวติดยา ญาติไม่คบ ให้ ดย. รับเข้าคุ้มครองแล้ว


วันอังคารที่ 2 เมษายน 2567
"วราวุธ" รมว.พม. ให้ ศรส.-พม.-ทีมสหวิชาชีพ ช่วยเด็ก 4 ขวบ ตัวมอมแมม ไม่มีข้าวกิน ที่ประจวบฯ พบ พ่อเลี้ยงเดี่ยวติดยา ญาติไม่คบ ให้ ดย. รับเข้าคุ้มครองแล้ว
"วราวุธ" รมว.พม. ให้ ศรส.-พม.-ทีมสหวิชาชีพ ช่วยเด็ก 4 ขวบ ตัวมอมแมม ไม่มีข้าวกิน ที่ประจวบฯ พบ พ่อเลี้ยงเดี่ยวติดยา ญาติไม่คบ ให้ ดย. รับเข้าคุ้มครองแล้ว
วันนี้ (2 เม.ย. 67) เวลา 09.00 น. ที่ทำเนียบรัฐบาล นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) ให้สัมภาษณ์ถึงกรณีที่กระทรวงพม. ช่วยเหลือเด็กชายเนื้อตัวมอมแมม นั่งหน้าบ้านคนเดียวทุกวัน ไม่มีคนดูแล คนรอบบ้านไม่อยากเข้าไปช่วย ที่ จ. ประจวบคีรีขันธ์ ว่า ก่อนอื่นต้องขอขอบคุณหลายฝ่ายที่ช่วยชี้เบาะแส ซึ่งเมื่อทราบว่ามีประเด็นดังกล่าว ตนได้รีบสั่งการให้ศูนย์เร่งรัดจัดการสวัสดิภาพประชาชน (ศรส.) จ. ประจวบคีรีขันธ์ เร่งลงพื้นที่ทันทีในค่ำวันที่ 31 มี.ค. ที่ผ่านมา โดยได้ตรวจสอบข้อเท็จจริง และให้ความช่วยเหลือเด็กชาย อายุ 4 ขวบ ที่มีเนื้อตัวมอมแมม นั่งหน้าบ้านคนเดียวทุกวัน ไม่มีข้าวกิน พบว่าเด็กอาศัยอยู่ที่ซอยข้างโรงโม่แห่งหนึ่ง ที่ ต.พงศ์ประศาสน์ อ.บางสะพาน จ.ประจวบคีรีขันธ์พ่อแม่เด็กได้แยกทางกัน แต่ปัจจุบันเด็กอยู่กับพ่อ อายุ 34 ปี ซึ่งพ่อมีพฤติกรรมเสพยาเสพติด เลี้ยงดูเด็กไม่เหมาะสม ปล่อยปละละเลย  และมีความสัมพันธ์ไม่ดีกับญาติที่อาศัยอยู่บริเวณใกล้เคียง
นายวราวุธ กล่าวว่า เมื่อ ศรส. จ.ประจวบคีรีขันธ์ลงพื้นที่ ร่วมกับ เจ้าหน้าที่อำเภอบางสะพานและสถานีตำรวจภูธรบางสะพาน เพื่อให้ความช่วยเหลือเด็กชายดังกล่าว ทางทีมสหวิชาชีพมีความเห็นร่วมกันว่าควรแยกเด็กเข้ารับการคุ้มครองสวัสดิภาพ เนื่องจากพ่อให้การเลี้ยงดูเด็กไม่เหมาะสม ปล่อยปละละเลย จึงได้นำเด็กเข้ารับการคุ้มครองสวัสดิภาพในสถานรองรับเด็กในพื้นที่ จ.ประจวบคีรีขันธ์ กรมกิจการเด็กและเยาวชน (ดย.) ตาม พ.ร.บ.คุ้มครองเด็ก พ.ศ. 2546 ในช่วงดึกของวันเดียวกันเรียบร้อยแล้ว
นายวราวุธ กล่าวว่า ขณะเดียวกันทางเจ้าหน้าที่อำเภอบางสะพาน และตำรวจ สภ. บางสะพาน ได้เชิญตัวพ่อของเด็กส่งตัวเพื่อตรวจหาสารเสพติดในร่างกาย และส่งเข้ารับการบำบัดยาเสพติด และจากการที่ทีมสหวิชาชีพเข้าพูดคุยกับญาติ ทราบว่าญาติไม่ประสงค์จะรับเด็กมาอุปการะ อีกทั้งพบว่าเด็กถูกเลี้ยงดูแบบปล่อยปละละเลย มีพัฒนาการช้า ไม่สามารถสื่อสารได้ ไม่ได้เรียนหนังสือ เนื่องจากไม่มีเอกสารสูติบัตร อย่างไรก็ตาม ในการช่วยเหลือระยะเบื้องต้นนี้จะส่งเด็กเข้ารับการตรวจร่างกายและประเมินพัฒนาการจากแพทย์ และจากนั้นจะประสานไปยัง ศรส. จ.พังงา เพื่อติดตามแม่ หรือญาติฝ่ายแม่ของเด็ก หากติดต่อไม่ได้จะต้องมีการประเมินแผนช่วยเหลือระยะกลางต่อไป
#ข่าวพม #esshelpme #วราวุธรับฟังทำจริง #พมพอใจให้ทุกวัยพึงพอใจในพม #พมหนึ่งเดียว #ศรส #วราวุธศิลปอาชา #เด็ก #ประจวบคีรีขันธ์

ที่มา : https://www.thaigov.go.th/news/contents/details/81203