รัฐบาลไทย-ข่าวทำเนียบรัฐบาล-“วราวุธ” รมว.พม. เร่งแก้วิกฤตประชากรในอนาคต เล็งขยายศูนย์บริบาลผู้สูงอายุ ชุมชนทั่วประเทศ พร้อมสร้างอาชีพ รายได้มั่นคง


วันอังคารที่ 2 เมษายน 2567
“วราวุธ” รมว.พม. เร่งแก้วิกฤตประชากรในอนาคต เล็งขยายศูนย์บริบาลผู้สูงอายุ ชุมชนทั่วประเทศ พร้อมสร้างอาชีพ รายได้มั่นคง
“วราวุธ” รมว.พม. เร่งแก้วิกฤตประชากรในอนาคต เล็งขยายศูนย์บริบาลผู้สูงอายุ ชุมชนทั่วประเทศ พร้อมสร้างอาชีพ รายได้มั่นคง
วันที่ 1 เม.ย. 67 เวลา 10.30 น.  นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) เปิดเผยภายหลังการประชุมผู้บริหารระดับสูง ประจำเดือนเมษายน 2567 ว่าจากกรณีที่กระทรวง พม. โดยศูนย์เร่งรัดจัดการสวัสดิภาพประชาชน (ศรส.) จ.ชลบุรี พร้อมหน่วยงานทีม พม.หนึ่งเดียว เข้าช่วยเหลือ คุณทวดอายุ 103 ปี สู้ชีวิต ด้วยการเดินเก็บของเก่าขายประทังชีวิต นั่งพักอยู่ริมถนน (บ้านสวน ซอย 11) ในพื้นที่ จ.ชลบุรี นั้น ตนเห็นว่าจะมีผู้สูงอายุที่ไม่มีคนดูแล เช่นเดียวกับลักษณะกรณีดังกล่าว ซึ่งอีกไม่เกิน 10 ปี จะเกิดกรณีเช่นนี้เพิ่มมากขึ้น เพราะว่าในอนาคตอันใกล้ ปัญหาเรื่องโครงสร้างประชากรนั้น จะทำให้ผู้สูงอายุในอนาคต ซึ่งคือคนวัยทำงานในปัจจุบัน และคนรุ่นใหม่ในวันนี้ไม่อยากมีครอบครัว ไม่อยากมีบุตรหลาน ดังนั้น ในอีก 10 ปีหรือ 20 ปีข้างหน้า ปัญหานี้จะทวีความรุนแรงมากขึ้น ไม่ได้ลดน้อยลง
นายวราวุธ กล่าวเพิ่มเติมว่า กระทรวง พม. ได้เร่งดำเนินการให้มีศูนย์บริบาลผู้สูงอายุชุมชน และหลักสูตรการบริบาลผู้สูงอายุในแต่ละชุมชน ซึ่งเราต้องการให้คนในชุมชนนั้น ได้เข้าใจว่าการดูแลผู้สูงอายุ สามารถใช้เป็นอาชีพในการเลี้ยงดูตนเอง และครอบครัวได้ โดยที่ผ่านมากระทรวง พม. ได้ผลักดันโครงการบริบาลและคุ้มครองสิทธิผู้สูงอายุในชุมชนในจังหวัดพื้นที่ภาคใต้ และตั้งเป้าจะขยายโครงการนี้ให้ทั่วประเทศ ซึ่งที่ผ่านมาได้ของบประมาณไปบางส่วน เบื้องต้นนั้น คือ ให้มีผู้บริบาลผู้สูงอายุ อำเภอละ 2 คน และจะขยายเครือข่ายลงไปยังระดับตำบลและหมู่บ้าน ที่สำคัญคือจะมีเงินเดือนให้กับนักบริบาลผู้สูงอายุ เป็นแนวทางที่เราต้องการให้แต่ละชุมชนมีศูนย์บริบาลผู้สูงอายุชุมชน เพื่อให้คนในชุมชนจะได้ดูแลผู้สูงอายุในชุมชนของตนเอง และผู้สูงอายุจะได้มีความสบายใจว่าเป็นลูกหลานหรือเป็นคนในชุมชนที่ตนเองรู้จักที่ดูแลกัน
#ข่าวพม #esshelpme #วราวุธรับฟังทำจริง #พมพอใจให้ทุกวัยพึงพอใจในพม #พมหนึ่งเดียว #ศรส #วราวุธศิลปอาชา #ศูนย์บริบาลผู้สูงอายุ #ผู้สูงอายุ

ที่มา : https://www.thaigov.go.th/news/contents/details/81186