รัฐบาลไทย-ข่าวทำเนียบรัฐบาล-นายกฯ สั่งการให้กระทรวงคมนาคม และหน่วยงานที่เกี่ยวข้อง เร่งศึกษาและทำแผนในการพัฒนาพื้นที่บริเวณท่าเรือกรุงเทพฯ หวังยกระดับคุณภาพชีวิตประชาชนในพื้นที่ดังกล่าว


วันอังคารที่ 2 เมษายน 2567
02/04/2567
พิมพ์
นายกฯ สั่งการให้กระทรวงคมนาคม และหน่วยงานที่เกี่ยวข้อง เร่งศึกษาและทำแผนในการพัฒนาพื้นที่บริเวณท่าเรือกรุงเทพฯ หวังยกระดับคุณภาพชีวิตประชาชนในพื้นที่ดังกล่าว
นายกฯ สั่งการให้กระทรวงคมนาคม และหน่วยงานที่เกี่ยวข้อง เร่งศึกษาและทำแผนในการพัฒนาพื้นที่บริเวณท่าเรือกรุงเทพฯ หวังยกระดับคุณภาพชีวิตประชาชนในพื้นที่ดังกล่าว
วันนี้ (2 เมษายน 2567) เวลา 11.00 น. ณ บริเวณโถงกลาง ตึกบัญชาการ 1 ทำเนียบรัฐบาล นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง กล่าวภายหลังการประชุมคณะรัฐมนตรีว่า ได้สั่งการให้กระทรวงคมนาคม และหน่วยงานที่เกี่ยวข้อง เร่งศึกษาและทำแผนในการพัฒนาพื้นที่บริเวณท่าเรือกรุงเทพฯ หรือท่าเรือคลองเตย ซึ่งจะเป็นการยกระดับคุณภาพชีวิตของประชาชนที่อาศัยอยู่ในบริเวณพื้นที่ดังกล่าว รวมไปถึงภาคแรงงาน นอกจากนี้ หากพัฒนาพื้นที่ ให้เป็นพื้นสาธารณะของคนกรุงเทพฯ หรือพื้นที่เชิงพาณิชย์อื่น ๆ จะก่อให้เกิดประโยชน์ต่อส่วนรวมเป็นประโยชน์อย่างยิ่งในอนาคต  เนื่องด้วยปัญหาจากการที่เรามีท่าเรือในเมือง ทั้งเรื่องของการขนส่ง เรื่องของรถบรรทุกน้ำมัน ซึ่งอาจทำให้เกิดปัญหาฝุ่น PM 2.5 ส่งผลต่อสุขภาพของประชาชน ทางผู้ว่าราชการกรุงเทพฯ ได้มีการเสนอและพูดคุยเรื่องดังกล่าวว่า ควรให้มีการพิจารณาศึกษาฯ เป็นการเร่งด่วน

ที่มา : https://www.thaigov.go.th/news/contents/details/81188