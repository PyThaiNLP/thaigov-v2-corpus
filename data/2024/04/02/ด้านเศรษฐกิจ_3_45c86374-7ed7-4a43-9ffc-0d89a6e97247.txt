รัฐบาลไทย-ข่าวทำเนียบรัฐบาล-กรมทางหลวงชนบท ก่อสร้างและยกระดับถนนสาย อบ.4122 จังหวัดอุบลราชธานี  แล้วเสร็จ


วันอังคารที่ 2 เมษายน 2567
กรมทางหลวงชนบท ก่อสร้างและยกระดับถนนสาย อบ.4122 จังหวัดอุบลราชธานี  แล้วเสร็จ
....
กรมทางหลวงชนบท กระทรวงคมนาคม โดยสำนักงานทางหลวงชนบทที่ 7 (อุบลราชธานี) ดำเนินโครงการก่อสร้างและยกระดับถนนทางหลวงชนบทสาย อบ.4122 แยก ทล.2214 - บ้านวังเสือ อำเภอน้ำขุ่น จังหวัดอุบลราชธานี ซึ่งได้ก่อสร้างผิวจราจรคอนกรีตเสริมเหล็ก กว้าง 6 เมตร ไหล่ทางกว้างข้างละ 1 เมตร พร้อมติดตั้งเครื่องหมายจราจรและสิ่งอำนวยความปลอดภัย รวมระยะทาง 1.5 กิโลเมตร ใช้งบประมาณรวม 9.98 ล้านบาท เนื่องจากถนนสายดังกล่าวได้รับผลกระทบในช่วงฤดูฝน ส่งผลให้ประชาชนไม่ได้รับความสะดวก ทั้งนี้ จะช่วยบรรเทาความเดือดร้อนและสนับสนุนการขนส่งพืชผลทางการเกษตร พร้อมยกระดับการคมนาคมให้ประชาชนสามารถเดินทางเชื่อมระหว่างอำเภอเมืองน้ำขุ่น จังหวัดอุบลราชธานี เข้าสู่อำเภอกันทรลักษ์ จังหวัดศรีสะเกษได้อย่างสะดวกรวดเร็วปลอดภัยมากยิ่งขึ้นในทุกฤดูกาล ซึ่งปัจจุบันก่อสร้างเสร็จสมบูรณ์แล้ว

ที่มา : https://www.thaigov.go.th/news/contents/details/81209