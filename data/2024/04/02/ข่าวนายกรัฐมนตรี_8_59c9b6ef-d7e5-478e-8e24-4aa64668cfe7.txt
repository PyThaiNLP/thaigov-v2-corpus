รัฐบาลไทย-ข่าวทำเนียบรัฐบาล-​“นายกฯ ” เผยรอ “คกก.พลังงาน” ประชุมหามาตรการฯ หลังปรับราคาขายปลีกน้ำมันดีเซล


วันอังคารที่ 2 เมษายน 2567
02/04/2567
พิมพ์
​“นายกฯ ” เผยรอ “คกก.พลังงาน” ประชุมหามาตรการฯ หลังปรับราคาขายปลีกน้ำมันดีเซล
​“นายกฯ ” เผยรอ “คกก.พลังงาน” ประชุมหามาตรการฯ หลังปรับราคาขายปลีกน้ำมันดีเซล
วันนี้ (2 เมษายน 2567) เวลา 11.00 น. ณ บริเวณโถงกลาง ตึกบัญชาการ 1 ทำเนียบรัฐบาล นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง ให้สัมภาษณ์ถึงเรื่องการหารือเรื่องราคาขายปลีกน้ำมันดีเซลที่จะปรับราคาขึ้นหรือไม่ว่า กระทรวงพลังงานรายงานว่า ในช่วงบ่ายวันเดียวกันนี้จะมีการประชุม เพื่อหาในเรื่องมาตรการที่จะออกมารองรับ
ผู้สื่อข่าวถามว่า จะมีการนำงบกลางในการเข้าไปอุ้มราคาน้ำมันดีเซลหรือไม่ นายกฯ กล่าวว่า รอที่ประชุมบ่ายนี้ก่อน ซึ่งคาดว่ามีหลาย ๆ มาตรการออกมา ที่จะต้องใช้เป็นมาตรการร่วม ขอให้มีการประชุมก่อนแล้วจะแจ้งให้ทราบอีกที

ที่มา : https://www.thaigov.go.th/news/contents/details/81195