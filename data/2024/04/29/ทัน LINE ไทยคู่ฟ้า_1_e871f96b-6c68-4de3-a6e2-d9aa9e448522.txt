รัฐบาลไทย-ข่าวทำเนียบรัฐบาล-นายกฯ ปลื้ม ต่างชาติลงทุนในไทยไตรมาสแรก ปี 67 ทะลุ 3.5 หมื่นล้าน


วันจันทร์ที่ 29 เมษายน 2567
นายกฯ ปลื้ม ต่างชาติลงทุนในไทยไตรมาสแรก ปี 67 ทะลุ 3.5 หมื่นล้าน
.....
นายกฯ ปลื้ม ต่างชาติลงทุนในไทยไตรมาสแรก ปี 67 ทะลุ 3.5 หมื่นล้าน
.
นายเศรษฐา ทวีสิน นายกรัฐมนตรี และ รมว.กค. ชื่นชมศักยภาพของไทยที่ทำให้ต่างชาติสนใจเข้ามาลงทุนในไทย ข้อมูลจาก กรมพัฒนาธุรกิจการค้า กระทรวงพาณิชย์ พบว่า ในไตรมาสแรกของปี 67 ต่างชาติลงทุนในไทยรวม 35,902 ล้านบาท ส่งเสริมให้เกิดการจ้างแรงงานชาวไทยกว่า 849 คน สำหรับการลงทุนของต่างชาติที่เข้ามาลงทุน 5 อันดับแรก คือ ญี่ปุ่น (22%) สิงคโปร์ (18%) สหรัฐอเมริกา (16%) จีน (11%) และฮ่องกง (6%) โดยธุรกิจที่ได้รับอนุญาตเข้ามาลงทุน เช่น ธุรกิจโฆษณา บริการรับจ้างผลิตไฟฟ้าจากพลังงานแสงอาทิตย์ บริการรับจ้างผลิตสินค้า ธุรกิจค้าปลีกสินค้า (เครื่องฉีดขึ้นรูป) ศูนย์กระจายสินค้า เป็นต้น
.
รัฐบาลพร้อมผลักดันให้เกิดการลงทุน และสนับสนุนการถ่ายทอดองค์ความรู้เพื่อพัฒนาขีดความสามารถการแข่งขันของไทยในเวทีโลก และเชื่อมั่นว่าการลงทุนภาคบริการจากต่างชาติในไตรมาสแรกปีนี้ สะท้อนภาพรวมความสำเร็จที่เกิดจากการทำงานของรัฐบาลตลอดช่วงระยะเวลาที่ผ่านมา ทั้งนโยบายการทูตเศรษฐกิจเชิงรุก การเพิ่มความสะดวกในการทำธุรกิจ (ease of doing business) การอำนวยสิทธิประโยชน์สำหรับนักลงทุน ซึ่งรวมถึงบรรยากาศทางเศรษฐกิจของไทยในภาพรวม ซึ่งพบว่า นักลงทุนต่างชาติมั่นใจกับศักยภาพของประเทศไทย และมีแนวโน้มที่จะขยายการลงทุนในไทยเพิ่มขึ้นอีก
.
อ่านเพิ่มเติม คลิก https://www.thaigov.go.th/news/contents/details/82145
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/82287