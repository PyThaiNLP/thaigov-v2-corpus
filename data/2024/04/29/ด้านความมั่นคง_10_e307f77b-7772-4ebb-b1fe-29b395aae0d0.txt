รัฐบาลไทย-ข่าวทำเนียบรัฐบาล-จิตอาสา โครงการ “ราษฎร์ รัฐ ร่วมใจ ช่วยภัยแล้ง” แจกจ่ายน้ำช่วยเหลือพี่น้องประชาชนซึ่งได้รับผลกระทบจากสถานการณ์ภัยแล้ง


วันจันทร์ที่ 29 เมษายน 2567
จิตอาสา โครงการ “ราษฎร์ รัฐ ร่วมใจ ช่วยภัยแล้ง” แจกจ่ายน้ำช่วยเหลือพี่น้องประชาชนซึ่งได้รับผลกระทบจากสถานการณ์ภัยแล้ง
กรมทหารราบที่ 8 จัดกำลังพลลงพื้นที่แจกจ่ายน้ำประปาสำหรับใช้อุปโภค และบริโภค ภายใต้โครงการ “ราษฎร์ รัฐ ร่วมใจ ช่วยภัยแล้ง” ประจำปี 2567 เพื่อ ลดความเดือดร้อนให้กับประชาชน ให้มีน้ำใช้ในการดำเนินชีวิตประจำวัน
ซึ่งได้รับผลกระทบจากสถานการณ์ภัยแล้ง และถวายเป็นพระราชกุศล เนื่องในวันคล้ายวันสวรรคตสมเด็จพระนเรศวรมหาราช โดยจัด ยานพาหนะ รถบรรทุกน้ำ จำนวน 1 คัน และ รถยนต์บรรทุกกำลังพล เข้าแจกจ่ายน้ำ ณ บริเวณชุมชนบ้านโนนม่วง หมู่ 12 ตำบลศิลา อำเภอเมือง จังหวัดขอนแก่น
ทั้งนี้สำหรับการดำเนินงาน โครงการ “ราษฎร์ รัฐ ร่วมใจ ช่วยภัยแล้ง” เป็นความร่วมมือระหว่างกองทัพบก และส่วนราชการ ในการแก้ไขปัญหาสถานการณ์ภัยแล้ง ให้กับประชาชน ปริมาณ 12,000 ลิตร เพื่อร่วมดำเนินการแก้ไขปัญหาดังกล่าว โดยคาดว่าจะมีประชาชนที่ได้รับประโยชน์ จำนวน 150 หลังคาเรือน

ที่มา : https://www.thaigov.go.th/news/contents/details/82314