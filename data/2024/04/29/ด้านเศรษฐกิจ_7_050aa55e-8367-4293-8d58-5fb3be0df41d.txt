รัฐบาลไทย-ข่าวทำเนียบรัฐบาล-"ทปษ.บุญสิงห์" ลงพื้นที่ตรวจเยี่ยมศูนย์วิจัยและพัฒนาอาหารสัตว์เชียงราย จังหวัดเชียงราย


วันจันทร์ที่ 29 เมษายน 2567
"ทปษ.บุญสิงห์" ลงพื้นที่ตรวจเยี่ยมศูนย์วิจัยและพัฒนาอาหารสัตว์เชียงราย จังหวัดเชียงราย
"ทปษ.บุญสิงห์" ลงพื้นที่ตรวจเยี่ยมศูนย์วิจัยและพัฒนาอาหารสัตว์เชียงราย จังหวัดเชียงราย
นายบุญสิงห์ วรินทร รักษ์ ที่ปรึกษารัฐมนตรีว่าการกระทรวงเกษตรและสหกรณ์ ลงพื้นที่ตรวจเยี่ยมและติดตามการดำเนินงานศูนย์วิจัยและพัฒนาอาหารสัตว์เชียงราย ตำบลบ้านดู่ อำเภอเมืองเชียงราย จังหวัดเชียงราย โดยมีนายสัตวแพทย์ประภาส ภิญโญชีพ รองอธิบดีกรมปศุสัตว์ นายเศกสรรค์ สวนกูล ผู้อำนวยการสำนักพัฒนาอาหารสัตว์ นายพืชผล น้อยนาฝาย ปศุสัตว์จังหวัดเชียงราย นายโชคชัย วงละคร หัวหน้าด่านกัดกันสัตว์เชียงราย นางพรพิมล บุญวงค์ ผู้อำนวยการศูนย์วิจัยและพัฒนาอาหารสัตว์เชียงราย และเจ้าหน้าที่ในสังกัดกระทรวงเกษตรและสหกรณ์ ให้การต้อนรับและร่วมให้ข้อมูลในการตรวจราชการครั้งนี้
ในปี 2567 ศูนย์วิจัยและพัฒนาอาหารสัตว์เชียงราย มีภารกิจสนับสนุนเสบียงอาหารสัตว์ให้จังหวัดเชียงรายและจังหวัดแม่ฮ่องสอน มีเป้าหมายการพืชอาหารสัตว์ ได้แก่ หญ้าแห้ง 86,400 กิโลกรัม/ปี หญ้าหมัก 15,000 กิโลกรัม/ปี หญ้าสด 20,000 กิโลกรัม/ปี และท่อนพันธุ์ 33,300 กิโลกรัม/ปี
ทั้งนี้ ศูนย์วิจัยและพัฒนาอาหารสัตว์เชียงราย มีภารกิจ ผลิตเมล็ดพันธุ์พืชอาหารสัตว์ และเสบียงสัตว์เพื่อสนับสนุนกิจกรรมของหน่วยงานที่เกี่ยวข้องและช่วยเหลือเกษตรกรที่ประสบภัยธรรมชาติในพื้นที่รับผิดชอบ พร้อมศึกษา วิเคราะห์ วิจัย และพัฒนาเทคโนโลยีด้านอาหารสัตว์ที่เหมาะสมในพื้นที่รับผิดชอบ ทดสอบ สาธิต เผยแพร่ ถ่ายทอดเทคโนโลยีด้านอาหารสัตว์ให้แก่เกษตรกรและเจ้าหน้าที่ผู้ปฏิบัติในพื้นที่รับผิดชอบ และตรวจสอบและรับรองการผลิตเมล็ดพันธุ์พืชอาหารสัตว์และเสบียงสัตว์ของเกษตรกรเครือข่าย

ที่มา : https://www.thaigov.go.th/news/contents/details/82323