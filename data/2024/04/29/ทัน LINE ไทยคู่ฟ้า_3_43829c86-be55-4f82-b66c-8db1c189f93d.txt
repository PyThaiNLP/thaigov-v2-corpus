รัฐบาลไทย-ข่าวทำเนียบรัฐบาล-รัฐบาล หนุนจัดประกวดข้าวหอมมะลิไทย เฟ้นหาพันธุ์ข้าวคุณภาพชั้นเลิศ เจาะตลาดโลก


วันจันทร์ที่ 29 เมษายน 2567
รัฐบาล หนุนจัดประกวดข้าวหอมมะลิไทย เฟ้นหาพันธุ์ข้าวคุณภาพชั้นเลิศ เจาะตลาดโลก
.....
รัฐบาล หนุนจัดประกวดข้าวหอมมะลิไทย เฟ้นหาพันธุ์ข้าวคุณภาพชั้นเลิศ เจาะตลาดโลก
.
ข้าวหอมมะลิถือเป็นข้าวในตลาดข้าวพรีเมียมที่มีชื่อเสียงที่ได้รับความนิยมจากผู้บริโภคมากที่สุดทั้งในประเทศและต่างประเทศ โดยประเทศไทยซึ่งถือเป็นผู้ผลิตข้าวที่สำคัญของโลก ในปี 66 ไทยสามารถส่งออกข้าวได้สูงถึง 8.76 ล้านตัน นับได้ว่าสูงสุดในรอบ 5 ปีที่ผ่านมา
.
รัฐบาลเห็นถึงความสำคัญของเกษตรกรไทย พร้อมส่งเสริมและมีนโยบายในการเพิ่มรายได้เพื่อให้เกษตรกรมีรายได้ที่เพิ่มขึ้น ล่าสุด กระทรวงพาณิชย์ ได้จัดการประกวดข้าวหอมมะลิของประเทศไทย ประจำปี 2566 (ครั้งที่ 41) โดยมีเกษตรกรผู้ปลูกข้าวหอมมะลิจาก 22 จังหวัด ในพื้นที่ภาคตะวันออกเฉียงเหนือ และภาคเหนือ ส่งข้าวเข้าประกวด เพื่อเฟ้นหาและอนุรักษ์ข้าวหอมมะลิคุณภาพชั้นเลิศไทย ส่งเสริมการเพาะปลูกข้าวหอมมะลิคุณภาพดี และสร้างต้นแบบเกษตรกร ตอบสนองความต้องการของผู้บริโภค เชื่อมโยงการตลาดให้เกษตรกรผู้ชนะการประกวด ได้เพิ่มมูลค่าสินค้าเกษตร ขยายช่องทางการจำหน่ายได้อย่างยั่งยืน
.
นอกจากนี้ ภายในงานได้มีการจัดทำ MOU ซื้อ - ขายข้าวเปลือกหอมมะลิล่วงหน้าในราคานำตลาด ซึ่งสูงกว่าราคาตลาด 500 บาทต่อตัน จำนวน 6 คู่ ปริมาณกว่า 343.4 ตัน เพื่อสร้างความมั่นใจว่าข้าวที่มีคุณภาพสูง จะมีตลาดรองรับ
อ่านเพิ่มเติม คลิก https://www.thaigov.go.th/news/contents/details/82186
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/82289