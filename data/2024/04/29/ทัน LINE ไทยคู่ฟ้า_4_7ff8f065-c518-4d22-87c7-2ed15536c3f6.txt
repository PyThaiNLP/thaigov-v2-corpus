รัฐบาลไทย-ข่าวทำเนียบรัฐบาล-ครม. อนุมัติ กำหนด “ภาระในอสังหาริมทรัพย์” แทนการเวนคืน บรรเทาความเดือดร้อนประชาชน


วันจันทร์ที่ 29 เมษายน 2567
ครม. อนุมัติ กำหนด “ภาระในอสังหาริมทรัพย์” แทนการเวนคืน บรรเทาความเดือดร้อนประชาชน
.....
ครม. อนุมัติ กำหนด “ภาระในอสังหาริมทรัพย์” แทนการเวนคืน บรรเทาความเดือดร้อนประชาชน
.
ครม. (23เม.ย.67) อนุมัติหลักการร่างกฎกระทรวงกำหนดหลักเกณฑ์และวิธีการกำหนดจำนวนเงินค่าทดแทนภาระในอสังหาริมทรัพย์ที่อยู่บน เหนือพื้นดิน หรือ พื้นน้ำ ในกิจการของการรถไฟฟ้าขนส่งมวลชนแห่งประเทศไทย พ.ศ. ... โดยการพิจารณาที่ดินที่จะนำมากำหนดค่าทดแทนให้คณะกรรมการคำนึง ราคา ขนาด ที่ตั้ง สภาพและลักษณะการใช้ประโยชน์ประกอบกัน ดังนี้
.
1. ราคาซื้อขายกันตามปกติในท้องตลาด ณ วันที่กำหนดค่าทดแทน
2. ราคาประเมินที่ดินของทางราชการที่กำหนดขึ้นเพื่อประโยชน์ในการจัดเก็บภาษีที่ดินและสิ่งปลูกสร้าง
3. ขนาด ที่ตั้ง สภาพและลักษณะการใช้ประโยชน์ในอสังหาริมทรัพย์
4. สภาพการใช้ที่ดินในบริเวณใกล้เคียงกับที่ดินนั้น
.
การกำหนดภาระในอสังหาริมทรัพย์ นั้น เจ้าของอสังหาริมทรัพย์ได้ร้องขอให้พิจารณาใช้แทนการเวนคืน โดยในกรณีที่ รฟม. เข้าใช้อสังหาริมทรัพย์ เจ้าของจะยังสามารถใช้สอยได้แม้จะลดน้อยลง แต่ไม่ถึงขนาดถูกเวนคืน เพื่อบรรเทาความเดือดร้อนแก่ประชาชน และประหยัดงบประมาณที่ต้องจ่ายทดแทนจากการเวนคืน
.
อ่านเพิ่มเติม >> https://www.thaigov.go.th/news/contents/details/82188
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/82290