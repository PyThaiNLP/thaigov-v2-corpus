รัฐบาลไทย-ข่าวทำเนียบรัฐบาล-โฆษกรัฐบาลเผย พระราชบัญญัติงบประมาณรายจ่ายประจำปีงบประมาณ พ.ศ. 2567 มีผลบังคับใช้แล้ว นายกฯ เชื่อมั่นจะส่งผล ผลักดันศักยภาพประเทศ ช่วยเหลือ ดูแลวิถีชีวิตความเป็นอยู่พี่น้องประชาชน


วันจันทร์ที่ 29 เมษายน 2567
29/04/2567
พิมพ์
โฆษกรัฐบาลเผย พระราชบัญญัติงบประมาณรายจ่ายประจำปีงบประมาณ พ.ศ. 2567 มีผลบังคับใช้แล้ว นายกฯ เชื่อมั่นจะส่งผล ผลักดันศักยภาพประเทศ ช่วยเหลือ ดูแลวิถีชีวิตความเป็นอยู่พี่น้องประชาชน
โฆษกรัฐบาลเผย พระราชบัญญัติงบประมาณรายจ่ายประจำปีงบประมาณ พ.ศ. 2567 มีผลบังคับใช้แล้ว นายกฯ เชื่อมั่นจะส่งผล ผลักดันศักยภาพประเทศ ช่วยเหลือ ดูแลวิถีชีวิตความเป็นอยู่พี่น้องประชาชนอย่างทั่วถึง
วันที่ 29 เมษายน 2567 นายชัย วัชรงค์ โฆษกประจำสำนักนายกรัฐมนตรีเปิดเผยว่า พ.ร.บ. งบฯ 2567 วงเงิน 3.48 ล้านล้านบาท มีผลบังคับใช้แล้ว โดยแบ่งได้ ดังนี้
งบกลาง 6.15 แสนล้านบาท
งบแผนงานบุคลากรภาครัฐ 7.86 แสนล้านบาท
งบชำระหนี้ภาครัฐ 3.46 แสนล้านบาท
ทุนหมุนเวียน 2.58 แสนล้านบาท
และส่วนของงบประมาณรายกระทรวง ซึ่งกระทรวงมหาดไทยได้รับงบประมาณมากที่สุด 2.95 แสนล้านบาท
ทั้งนี้ ให้ใช้บังคับตั้งแต่วันที่ 1 ตุลาคม 2566 เป็นต้นไป
“นายเศรษฐา ทวีสิน นายกรัฐมนตรี เชื่อมั่นว่า งบประมาณนี้จะเป็นเครื่องมือสำคัญที่นำไปใช้ขับเคลื่อนนโยบายของรัฐบาลได้อย่างมีประสิทธิภาพโปร่งใส เป็นธรรม รวมทั้งช่วยเหลือ ตอบสนองความต้องการของประชาชนอย่างทั่วถึง โดยนายกรัฐมนตรีจะติดตามการทำงานของทุกหน่วยงานให้เป็นไปตามนโยบายของรัฐบาลอย่างเคร่งครัด รวมทั้งจะบูรณาการการทำงานอย่างเหมาะสมไม่ให้เกิดความซ้ำซ้อน เต็มไปด้วยประสิทธิภาพ และแน่นอนว่าจะต้องตอบสนองอย่างเหมาะสมในทางเศรษฐกิจ ช่วยให้พี่น้องประชาชนมีวิถีชีวิตความเป็นอยู่ที่ดีขึ้น” นายชัย กล่าว
พระราชบัญญัติงบประมาณรายจ่ายประจำปีงบประมาณ พ.ศ. 2567
https://ratchakitcha.soc.go.th/documents/25841.pdf

ที่มา : https://www.thaigov.go.th/news/contents/details/82334