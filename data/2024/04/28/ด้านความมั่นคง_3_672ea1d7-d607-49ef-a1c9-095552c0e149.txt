รัฐบาลไทย-ข่าวทำเนียบรัฐบาล-จังหวัดขอนแก่น บูรณาการภาคีเครือข่าย จัดกิจกรรมจิตอาสาขับเคลื่อนทำฝายแกนดินซีเมนต์ แห่งที่ 12 ในพื้นที่อำเภอกระนวน น้อมนำการบริหารจัดการน้ำเพื่อประชาชนชาวขอนแก่นอย่างยั่งยืน


วันอาทิตย์ที่ 28 เมษายน 2567
28/04/2567
พิมพ์
จังหวัดขอนแก่น บูรณาการภาคีเครือข่าย จัดกิจกรรมจิตอาสาขับเคลื่อนทำฝายแกนดินซีเมนต์ แห่งที่ 12 ในพื้นที่อำเภอกระนวน น้อมนำการบริหารจัดการน้ำเพื่อประชาชนชาวขอนแก่นอย่างยั่งยืน
จ.ขอนแก่น บูรณาการภาคีเครือข่าย จัดกิจกรรมจิตอาสาขับเคลื่อนทำฝายแกนดินซีเมนต์ แห่งที่ 12 ในพื้นที่ อ.กระนวน น้อมนำการบริหารจัดการน้ำเพื่อประชาชนชาวขอนแก่นอย่างยั่งยืน มุ่งเป้าทำครบ 73 ฝาย ภายในปี 2567 เพื่อเฉลิมพระเกียรติพระบาทสมเด็จพระเจ้าอยู่หัว
จังหวัดขอนแก่น บูรณาการภาคีเครือข่าย จัดกิจกรรมจิตอาสาขับเคลื่อนทำฝายแกนดินซีเมนต์ แห่งที่ 12 ในพื้นที่อำเภอกระนวน น้อมนำการบริหารจัดการน้ำเพื่อประชาชนชาวขอนแก่นอย่างยั่งยืน มุ่งเป้า ทำครบ 73 ฝาย ภายในปี 2567 เพื่อเฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567
เมื่อวันที่ 27 เม.ย. 67 นายไกรสร กองฉลาด ผู้ว่าราชการจังหวัดขอนแก่น เปิดเผยว่า จังหวัดขอนแก่น ได้จัดกิจกรรมจิตอาสาขับเคลื่อนทำฝายแกนดินซีเมนต์ ณ ลำห้วยทรายดูน ตำบลห้วยยาง อำเภอกระนวน จังหวัดขอนแก่น เฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567 โดยมี นายคเณศวร เกษอินทร์ นายอำเภอกระนวน นายภาวิช บุญภัทดอนซุยแป ปลัดอำเภออาวุโส นายวีระศักดิ์ ธิถา เกษตรอำเภอ ว่าที่ ร.อ.ภูมิวัฒน์ เหล่าบัวดี เจ้าหน้าที่ปกครอง พัฒนากร กำนันตำบลห้วยยาง ผู้ใหญ่บ้าน และประชาชนจิตอาสา จำนวนมาก ร่วมกิจกรรม
นายไกรสร กองฉลาด ผู้ว่าราชการจังหวัดขอนแก่น กล่าวว่า กิจกรรมจิตอาสาขับเคลื่อนทำฝายแกนดินซีเมนต์ เป็นการน้อมนำแนวพระราชดำริของพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร ในการพัฒนาและฟื้นฟูป่าไม้มาสู่การปฏิบัติ ด้วยการใช้ทรัพยากรที่เอื้ออำนวยสัมพันธ์ซึ่งกันและกันให้เกิดประโยชน์สูงสุด ซึ่งพระองค์ทรงตระหนักถึงความอยู่รอดของป่าไม้ โดยมี “น้ำ” อันเป็นองค์ประกอบสำคัญ จึงได้มีโครงการในพระราชดำริที่เกี่ยวเนื่องกับการบริหารจัดการน้ำจำนวนมาก สอดแทรกอยู่ในโครงการพระราชดำริกว่า 4,741 โครงการ รวมถึงการอนุรักษ์พื้นที่ป่าไม้ ด้วยการใช้วิธีทางธรรมชาติ คือ ฝายกั้นน้ำ หรือ ฝายชะลอความชุ่มชื้น เพื่อชะลอและกักเก็บน้ำไม่ให้น้ำไหลออกจากพื้นที่ สร้างความชุ่มชื้นให้แก่ป่าไม้และเพิ่มพื้นที่สีเขียวให้มากยิ่งขึ้น นับเป็นการอนุรักษ์ทรัพยากรป่าไม้และความหลากหลายทางพันธุ์พืชและพันธุ์สัตว์
"จังหวัดขอนแก่น ได้การจัดกิจกรรมทำฝายแกนดินซีเมนต์ที่ลำห้วยทรายดูน ตำบลห้วยยาง อำเภอกระนวน ครั้งนี้ เป็นแห่งที่ 12 ประจำปี 2567 ซึ่งลำห้วยทรายดูนเป็นลำน้ำไหลไปเขื่อนลำปาว เป็นแหล่งน้ำสำคัญของอำเภอกระนวน โดยการบูรณาการวัสดุอุปกรณ์ เครื่องมือในชุมชน และกำลังแรงงานของจิตอาสา ทั้งระดับจังหวัด อำเภอ ตำบล และทุกคนในชุมชนมีส่วนร่วมในการก่อสร้างฝายแกนดินซีเมนต์ ซึ่งเป็นเป็นเทคโนโลยีที่เหมาะสมกับท้องถิ่น เนื่องจากสร้างได้รวดเร็ว ต้นทุนก่อสร้างต่ำ มีความแข็งแรง สามารถเก็บกักน้ำได้ดี เพื่อชะลอและกักเก็บน้ำในฤดูฝนสำหรับใช้ประโยชน์ด้านการเกษตร และเตรียมความพร้อมรับมือกับภัยแล้ง เพื่อแก้ไขปัญหาภัยแล้งตามนโยบายของจังหวัดขอนแก่น เฉลิมพระเกียรติและแสดงออกถึงความจงรักภักดี แด่พระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567" นายไกรสรฯ กล่าว
นายไกรสร กองฉลาด ผู้ว่าราชการจังหวัดขอนแก่น กล่าวเพิ่มเติมว่า จังหวัดขอนแก่น มุ่งมั่นในการยกระดับคุณภาพชีวิตของประชาชน ซึ่งในปี 2567 นี้ จังหวัดขอนแก่นตั้งเป้าหมายไว้ว่าจะก่อสร้างฝายแกนดินซิเมนต์แห่งใหม่ให้ครบจำนวน 73 สาย เพื่อกักเก็บน้ำไว้ใช้ในช่วงหน้าแล้ง และแก้ไขปัญหาขาดแคลนน้ำอุปโภคบริโภคในพื้นที่สู่การบริหารจัดการน้ำอย่างยั่งยืน เพื่อให้การ "บำบัดทุกข์ บำรุงสุข" เกิดขึ้นกับพี่น้องประชาชนอย่างแท้จริง สอดคล้องกับเจตนารมณ์ของกระทรวงมหาดไทย ในการบูรณาการภาคีเครือข่ายทำให้ประชาชนในพื้นที่มีคุณภาพชีวิตที่ดีขึ้นอย่างยั่งยืน เพื่อเฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 6 รอบ 28 กรกฎาคม 2567
#WorldSoilDay #วันดินโลก #UN #FAO #GlobalSoilPartnership #MOI #กระทรวงมหาดไทย #บำบัดทุกข์บำรุงสุข #SoilandWaterasourceoflife #SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/82270