รัฐบาลไทย-ข่าวทำเนียบรัฐบาล-”เกณิกา“เผย รัฐบาลโดยกระทรวงยุติธรรม ลุยพัฒนาศักยภาพระบบคมนาคมจังหวัดปัตตานี ขับเคลื่อนเศรษฐกิจ สร้างโอกาสสู่ประชาชนในพื้นที่ หวังลดปัญหาความขัดแย้ง


วันอาทิตย์ที่ 28 เมษายน 2567
28/04/2567
พิมพ์
”เกณิกา“เผย รัฐบาลโดยกระทรวงยุติธรรม ลุยพัฒนาศักยภาพระบบคมนาคมจังหวัดปัตตานี ขับเคลื่อนเศรษฐกิจ สร้างโอกาสสู่ประชาชนในพื้นที่ หวังลดปัญหาความขัดแย้ง
”เกณิกา“เผย รัฐบาลโดยกระทรวงยุติธรรม ลุยพัฒนาศักยภาพระบบคมนาคมจังหวัดปัตตานี ขับเคลื่อนเศรษฐกิจ สร้างโอกาสสู่ประชาชนในพื้นที่ หวังลดปัญหาความขัดแย้ง
28 เม.ย. 67 น.ส.เกณิกา อุ่นจิตร์ รองโฆษกประจำสำนักนายกรัฐมนตรี เปิดเผยว่า รัฐบาลโดยท่านเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง มีนโยบายนำความเสมอภาค ความเท่าเทียม และโอกาสมาสู่ประชาชนในพื้นที่สามจังหวัดชายแดนภาคใต้ และนำมาซึ่งสันติสุข โดยตั้งเป้าที่จะผลักดันการท่องเที่ยว การแก้ปัญหาด่านชายแดนเพื่อรองรับการเดินทางเข้ามาของนักท่องเที่ยว และพัฒนาด้านเศรษฐกิจ ซึ่งล่าสุด พันตำรวจเอก ทวี สอดส่อง รัฐมนตรีว่าการกระทรวงยุติธรรม ได้ลงพื้นที่จังหวัดปัตตานี เพื่อรับฟังการพัฒนาระบบคมนาคมขนส่งเพื่อเพิ่มศักยภาพทางด้านเศรษฐกิจการท่องเที่ยว
น.ส.เกณิกา กล่าวต่อว่า รัฐมนตรีว่าการกระทรวงยุติธรรม ได้เข้าร่วมประชุมกับสำนักงานขนส่งจังหวัดปัตตานี กรมการขนส่งทางบก การรถไฟแห่งประเทศไทย บริษัท วิทยุการบินแห่งประเทศไทย จำกัด เพื่อร่วมยกระดับระบบคมนาคมสนับสนุนการท่องเที่ยวในพื้นที่จังหวัดปัตตานี รวมถึงการรับฟังข้อเสนอแนะในการพัฒนาระบบการขนส่งสาธารณะ เพื่อสนับสนุนและยกระดับการท่องเที่ยวในพื้นที่จังหวัดปัตตานีด้วย
“รัฐบาลมีตั้งเป้าหมายที่จะกระตุ้นเศรษฐกิจในภูมิภาค และในพื้นที่ดีขึ้น เพื่อลดปัญหาความขัดแย้งในภูมิภาคที่ดำรงมาอย่างยาวนาน โดยใช้การใช้เศรษฐกิจเป็นตัวนำในการแก้ปัญหา และรัฐบาลก็พร้อมที่จะเป็นตัวเชื่อมระหว่างประชาชนเข้าหากันไม่ว่าจะอยู่ที่ไหนทั้งในประเทศและเชื่อมกับโลก วันนี้ทุกคนอยากมีโอกาส อยากมีเงินในกระเป๋า ถ้าเศรษฐกิจดี มีความเสมอภาค มีความเท่าเทียม ได้รับสิทธิที่เท่าเทียมกัน เพราะทุก ๆ คนเป็นคนไทย นี่คือความตั้งใจของท่านนายกรัฐมนตรี“น.ส.เกณิกา กล่าว

ที่มา : https://www.thaigov.go.th/news/contents/details/82259