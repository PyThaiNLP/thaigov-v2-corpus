รัฐบาลไทย-ข่าวทำเนียบรัฐบาล-​"ทปษ.บุญสิงห์" ประชุมหารือแนวทางการพัฒนาเขตพัฒนาพิเศษล้านนาตะวันออก จังหวัดพะเยา


วันอาทิตย์ที่ 28 เมษายน 2567
​"ทปษ.บุญสิงห์" ประชุมหารือแนวทางการพัฒนาเขตพัฒนาพิเศษล้านนาตะวันออก จังหวัดพะเยา
​"ทปษ.บุญสิงห์" ประชุมหารือแนวทางการพัฒนาเขตพัฒนาพิเศษล้านนาตะวันออก จังหวัดพะเยา
นายบุญสิงห์ วรินทร รักษ์ ที่ปรึกษารัฐมนตรีว่าการกระทรวงเกษตรและสหกรณ์ เป็นประธานการประชุมหารือแนวทางการพัฒนาเขตพัฒนาพิเศษล้านนาตะวันออก จังหวัดพะเยา ภายใต้ร่างพระราชบัญญัติเขตพัฒนาพิเศษล้านนาตะวันออก พ.ศ. …. ณ ห้องประชุม T205 ชั้น 2 คณะบริหารและนิเทศศาสตร์ มหาวิทยาลัยพะเยา อำเภอเมืองพะเยา จังหวัดพะเยา เพื่อส่งเสริมพื้นที่ที่มีศักยภาพและขีดความสามารถทั้งทางด้านทรัพยากรและศักยภาพของพื้นที่ในกลุ่มจังหวัดภาคเหนือตอนบน หรือกลุ่มจังหวัดล้านนาตะวันออก ซึ่งประกอบด้วยจังหวัดพะเยา จังหวัดเชียงราย จังหวัดน่าน และจังหวัดแพร่ ซึ่งเป็นกลุ่มจังหวัดที่มีศักยภาพ เป็นเมืองหน้าด่านสำคัญเชื่อมโยงการค้าและการนำเข้าส่งออก อีกทั้งมีฐานทรัพยากรธรรมชาติ เป็นแหล่งต้นน้ำสำคัญ ซึ่งหากมีกลไกการ พัฒนาพื้นที่อย่างเป็นระบบ และเกิดความต่อเนื่องสอดคล้องกับบริบทและศักยภาพเชิงพื้นที่ สอดคล้องกับหลักการพัฒนาอย่างยั่งยืน จะช่วยเพิ่มขีดความสามารถในการแข่งขันของประเทศโดยรวม
โดยมีนายจีรเดช ศรีวิราช สมาชิกสภาผู้แทนราษฎรจังหวัดพะเยา เขต 3 จังหวัดพะเยา นายหัสนัย แก้วกุล ประธานหอการค้ากลุ่มจังหวัดภาคเหนือตอนบน 2 นายคงศักดิ์ ธรานิศร เลขาธิการหอการค้ากลุ่มจังหวัดภาคเหนือตอนบน 2 ผศ.ดร.ประกอบศิริ ภักดีพินิจอาจารย์ประจำคณะบริหารและนิเทศศาสตร์ มหาวิทยาลัยพะเยา นายกมลสันต์ ศรีวิราชประธานหอการค้าจังหวัดพะเยา นางสาวจีระนันท์ สว่างดวง เกษตรและสหกรณ์จังหวัดพะเยา และเจ้าหน้าที่ในสังกัดกระทรวงเกษตรและสหกรณ์ ให้การต้อนรับและร่วมให้ข้อมูลในการตรวจราชการในครั้งนี้

ที่มา : https://www.thaigov.go.th/news/contents/details/82273