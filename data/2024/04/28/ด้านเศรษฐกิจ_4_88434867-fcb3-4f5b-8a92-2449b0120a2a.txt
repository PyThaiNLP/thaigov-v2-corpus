รัฐบาลไทย-ข่าวทำเนียบรัฐบาล-กระทรวงเกษตรฯ เดินหน้าตามนโยบายแก้ไขปัญหาการนำเข้าและส่งออกสินค้าที่ผิดกฎหมาย


วันอาทิตย์ที่ 28 เมษายน 2567
กระทรวงเกษตรฯ เดินหน้าตามนโยบายแก้ไขปัญหาการนำเข้าและส่งออกสินค้าที่ผิดกฎหมาย
"ทปษ.บุญสิงห์" ประชุมหารือแนวทางการปรับปรุงพันธุ์สัตว์ปีก จังหวัดพะเยา
นายบุญสิงห์ วรินทร รักษ์ ที่ปรึกษารัฐมนตรีว่าการกระทรวงเกษตรและสหกรณ์ เป็นประธานการประชุมหารือแนวทางการปรับปรุงพันธุ์สัตว์ปีก จังหวัดพะเยา ณ ศูนย์วิจัยและบำรุงพันธุ์สัตว์พะเยา ตำบลแม่กา อำเภอเมืองพะเยา จังหวัดพะเยา มีวัตถุประสงค์เพื่อพัฒนาและปรับปรุงพันธุ์สัตว์ปีก ทั้งเป้าหมายของการคัดเลือกพันธุ์สัตว์ปีกให้ได้ลักษณะตามต้องการ ทั้งลักษณะคุณภาพและลักษณะปริมาณ ส่งเสริมการวิจัยพัฒนาปรับปรุงพันธุ์อย่างต่อเนื่อง โดยเฉพาะพันธุ์สัตว์ปีกที่ในประเทศยังต้องการผลผลิตอีกเป็นจำนวนมาก สอดคล้องกับการขับเคลื่อนภาคการเกษตรไทย เพื่อเพิ่มรายได้ 3 เท่าใน 4 ปี ของรัฐมนตรีว่าการกระทรวงเกษตรและสหกรณ์
ทั้งนี้ มีผู้เข้าร่วมการประชุมประกอบ นายดนัย คำขวัญ ผู้อำนวยการสำนักพัฒนาพันธุ์สัตว์ นายกฤษณ์ พิมพ์งาม ปศุสัตว์จังหวัดพะเยา นางสาวจีระนันท์ สว่างดวง เกษตรและสหกรณ์จังหวัดพะเยา นางสาวหยาดรุ้ง โปรงชนะ เจ้าพนักงานสัตวบาลชำนาญงาน รักษาการในตำแหน่งผู้อำนวยการศูนย์วิจัยและบำรุงพันธุ์สัตว์พะเยา และเจ้าหน้าที่ในสังกัดกระทรวงเกษตรและสหกรณ์ ให้การต้อนรับและร่วมให้ข้อมูลในการตรวจราชการในครั้งนี้
สำหรับศูนย์วิจัยและบำรุงพันธุ์สัตว์พะเยา ดำเนินการผลิตสัตว์พันธุ์ดี มีทั้งหมด 4 ชนิด ได้แก่ 1) โคพื้นเมืองพันธุ์ขาวลำพูน 2) กระบือพันธุ์น้ำว้า 3) สุกรพันธุ์แลนด์เรซ และ 4) ไก่พื้นเมืองพันธุ์ประดู่หางดำเชียงใหม่

ที่มา : https://www.thaigov.go.th/news/contents/details/82267