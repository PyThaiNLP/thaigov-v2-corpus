รัฐบาลไทย-ข่าวทำเนียบรัฐบาล-SME D Bank จัดใหญ่ 9 พ.ค. ล่องใต้ติดอาวุธเอสเอ็มอีสยายปีกธุรกิจ ขับเคลื่อนนโยบายรัฐ ยกทัพ ‘เติมทุนคู่พัฒนา’ ดันฮาลาลไทยสู่ตลาดโลก   


วันจันทร์ที่ 22 เมษายน 2567
22/04/2567
พิมพ์
SME D Bank จัดใหญ่ 9 พ.ค. ล่องใต้ติดอาวุธเอสเอ็มอีสยายปีกธุรกิจ ขับเคลื่อนนโยบายรัฐ ยกทัพ ‘เติมทุนคู่พัฒนา’ ดันฮาลาลไทยสู่ตลาดโลก
SME D Bank ผนึกกำลัง ก.อุตสาหกรรม และหน่วยงานพันธมิตร จัดมหกรรมยิ่งใหญ่ “ติดปีกเอสเอ็มอีไทย ขยายโอกาสด้วยมาตรฐานฮาลาล” วันที่ 9 พฤษภาคม 2567 เวลา 08.30-16.00 น. ณ ห้องบุปผาแกรนด์ ชั้น 5 โรงแรมสยามออเรียนทัล อำเภอหาดใหญ่ จังหวัดสงขลา
ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank ผนึกกำลังกระทรวงอุตสาหกรรม และหน่วยงานพันธมิตร ภาครัฐและเอกชน จัดมหกรรมยิ่งใหญ่ “ติดปีกเอสเอ็มอีไทย ขยายโอกาสด้วยมาตรฐานฮาลาล” สนับสนุนภาคอุตสาหกรรมและผู้ประกอบการเอสเอ็มอีในพื้นที่ภาคใต้ ยกระดับและเพิ่มศักยภาพด้วยมาตรฐานฮาลาล รองรับความต้องการผู้บริโภคอาหารฮาลาลทั่วโลกมูลค่ากว่า 2 ล้านล้านดอลลาร์สหรัฐฯ  ช่วยสร้างโอกาสและขับเคลื่อนอุตสาหกรรมฮาลาลไทยสู่ตลาดโลก ผลักดันเศรษฐกิจไทยเติบโตอย่างเข้มแข็งยั่งยืน กำหนดจัดวันที่ 9 พฤษภาคม 2567 เวลา 08.30-16.00 น. ณ ห้องบุปผาแกรนด์ ชั้น 5 โรงแรมสยามออเรียนทัล อำเภอหาดใหญ่ จังหวัดสงขลา ภายในงานพบกับกิจกรรมมากมาย ได้แก่ สัมมนาฟรี แนวโน้มการเติบโตของอุตสาหกรรมฮาลาลรองรับการท่องเที่ยวมุสลิม การเข้าสู่มาตรฐานฮาลาล และการทำตลาดให้ยอดขายปัง กิจกรรม Special Talk  ถ่ายทอดประสบการณ์จริงจาก Influencer ชื่อดังภาคใต้ ได้แก่ คุณแอน ซูชิแชมป์เปี้ยน ฮาลาลหาดใหญ่ และบังลัน  ดาว Tik Tok ไก่ทอดหาดใหญ่
นอกจากนั้น  สิทธิประโยชน์จากโครงการ "SME ปัง ตังได้คืน" (BDS) ของ สสว. สมัครเข้าร่วมและผ่านเกณฑ์พิจารณาตามเงื่อนไข ได้รับคำปรึกษา พร้อมขอรับรองฮาลาล (อาหาร) จากสถาบันอาหาร จ่ายขั้นต่ำ 10,000 บาท รับเงินคืน 5,000 บาท และจัดเต็มบริการ “เติมทุนคู่พัฒนา” จาก SME D Bank พาเข้าถึงแหล่งทุนวงเงินกู้สูงสุด 50 ล้านบาท และเสริมแกร่งธุรกิจครบวงจร ผ่านแพลตฟอร์ม “DX by SME D Bank”  พิเศษ! สำหรับ 100 ท่านแรก ที่ลงทะเบียนและเข้าร่วมงาน รับฟรีทันที Premium Gift Set  สนใจเข้าร่วมคลิก https://shorturl.asia/q3Xuh หรือสแกน QR Code ในโปสเตอร์ประชาสัมพันธ์  สอบถามข้อมูลเพิ่มเติมได้ที่ 02-265-4064, 4598, 4961 หรือ Call Center 1357

ที่มา : https://www.thaigov.go.th/news/contents/details/81979