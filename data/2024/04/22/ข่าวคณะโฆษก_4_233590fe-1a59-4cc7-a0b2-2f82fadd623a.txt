รัฐบาลไทย-ข่าวทำเนียบรัฐบาล-นายกฯ สั่งการผู้ว่าฯ ระยองและหน่วยงานช่วยเหลือดูแลประชาชน กรณีเหตุเพลิงไหม้กากสารเคมีอุตสาหกรรม อ.บ้านค่าย จ.ระยอง ให้ความสำคัญกับการดูแลประชาชนในพื้นที่เป็นอันดับแรก 


วันจันทร์ที่ 22 เมษายน 2567
22/04/2567
พิมพ์
นายกฯ สั่งการผู้ว่าฯ ระยองและหน่วยงานช่วยเหลือดูแลประชาชน กรณีเหตุเพลิงไหม้กากสารเคมีอุตสาหกรรม อ.บ้านค่าย จ.ระยอง ให้ความสำคัญกับการดูแลประชาชนในพื้นที่เป็นอันดับแรก
นายกฯ สั่งการผู้ว่าฯ ระยองและหน่วยงานช่วยเหลือดูแลประชาชน กรณีเหตุเพลิงไหม้กากสารเคมีอุตสาหกรรม อ.บ้านค่าย จ.ระยอง ให้ความสำคัญกับการดูแลประชาชนในพื้นที่เป็นอันดับแรก
วันที่ 22 เมษายน 2567 นายชัย วัชรงค์ โฆษกประจำสำนักนายกรัฐมนตรีเปิดเผยว่า นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง สั่งการผู้ว่าราชการจังหวัดระยอง และหน่วยงานช่วยเหลือดูแลประชาชนที่เกี่ยวข้อง เร่งควบคุมสถานการณ์ดูแลผลกระทบที่อาจเกิดแก่ประชาชน กรณีเกิดเหตุเพลิงไหม้กากสารเคมีอุตสาหกรรม บริเวณ อ.บ้านค่าย จ.ระยอง
ล่าสุดสถานการณ์ยังไม่คลี่คลาย เนื่องจากไม่สามารถประเมินความอันตรายของสารเคมีภายในโกดังได้ จึงอยู่ระหว่างการวางแผน และประเมินสถานการณ์ เพื่อจะใช้โฟมฉีดดับ รวมทั้งแผนอพยพประชาชนในพื้นที่
“นายกรัฐมนตรีให้ความสำคัญกับการช่วยเหลือดูแลประชาชนในพื้นที่เป็นอันดับแรก ซึ่งรวมถึงสุขภาพกาย และสุขภาพจิตของประชาชนด้วย โดยได้สั่งการอย่างเคร่งครัดให้ผู้ว่าฯ และหน่วยงานที่เกี่ยวข้องเร่งการประเมินสถานการณ์ วางแผนดับเพลิง และให้ความช่วยเหลือประชาชนในพื้นที่” นายชัย กล่าว

ที่มา : https://www.thaigov.go.th/news/contents/details/82011