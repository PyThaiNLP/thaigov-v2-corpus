รัฐบาลไทย-ข่าวทำเนียบรัฐบาล-จรรยาบรรณของผู้ตรวจสอบและรับรองบัญชี ในประเด็น “การตรวจสอบและรับรองบัญชีในกิจการที่เกินความรู้ความสามารถของตนที่จะปฏิบัติงานได้”


วันจันทร์ที่ 22 เมษายน 2567
22/04/2567
พิมพ์
จรรยาบรรณของผู้ตรวจสอบและรับรองบัญชี ในประเด็น “การตรวจสอบและรับรองบัญชีในกิจการที่เกินความรู้ความสามารถของตนที่จะปฏิบัติงานได้”
กรมสรรพากรตรวจสอบการปฏิบัติงานผู้ตรวจสอบและรับรองบัญชี พบประเด็นข้อบกพร่องด้านจรรยาบรรณกรณีการตรวจสอบและรับรองบัญชีในกิจการที่เกินความรู้ความสามารถของตนที่จะปฏิบัติงานได้ และกรณีผู้ตรวจสอบและรับรองบัญชีไม่อยู่ในสถานะที่ปฏิบัติงานและรับรองงบการเงินได้
กรมสรรพากรได้ตรวจสอบการปฏิบัติงานของผู้ตรวจสอบและรับรองบัญชี ประกอบด้วย ผู้สอบบัญชีรับอนุญาต และผู้สอบบัญชีภาษีอากร พบประเด็นข้อบกพร่องด้านจรรยาบรรณกรณีการตรวจสอบและรับรองบัญชีในกิจการที่เกินความรู้ความสามารถของตนที่จะปฏิบัติงานได้ และกรณีผู้ตรวจสอบและรับรองบัญชี ไม่อยู่ในสถานะที่ปฏิบัติงานและรับรองงบการเงินได้ จึงขอประชาสัมพันธ์ให้ผู้ตรวจสอบและรับรองบัญชีทราบความเสี่ยงงบการเงินมีข้อบกพร่องที่เป็นผลมาจากคุณภาพในการปฏิบัติงานของผู้ตรวจสอบและรับรองบัญชีขาดความน่าเชื่อถือในวิชาชีพ และปฏิบัติตามข้อกฎหมายที่เกี่ยวข้อง ดังนี้
1. ผู้ตรวจสอบและรับรองบัญชีปฏิบัติงานเกินความรู้ความสามารถ เช่น กรณีผู้ตรวจสอบและรับรองบัญชีรับงานเกินกว่า 300 รายต่อปี และผู้ตรวจสอบและรับรองบัญชีมีผู้ช่วยปฏิบัติงานไม่เหมาะสมกับปริมาณงานและคุณภาพที่จะต้องตรวจสอบ (คำสั่งกรมสรรพากร ที่ ท.ป.123/2545 เรื่อง กำหนดจรรยาบรรณของผู้ตรวจสอบและรับรองบัญชีตามมาตรา 3 สัตต แห่งประมวลรัษฎากร ลงวันที่ 19 พฤศจิกายน พ.ศ. 2545 “๒.๒.๒ ไม่ตรวจสอบและรับรองบัญชีในกิจการที่เกินความรู้ความสามารถของตนที่จะปฏิบัติงานได้ และไม่ทำการตรวจสอบและรับรองบัญชีเกินกว่า ๓๐๐ รายต่อปี”)
2. ผู้ตรวจสอบและรับรองบัญชีไม่อยู่ในสถานะที่ปฏิบัติงานและรับรองงบการเงินได้ เช่น กรณีผู้ตรวจสอบและรับรองบัญชี ขาดต่ออายุ สิ้นสภาพ ตาย เพิกถอน (คำสั่งกรมสรรพากร ที่ ท.ป.123/2545 เรื่อง กำหนดจรรยาบรรณของผู้ตรวจสอบและรับรองบัญชีตามมาตรา 3 สัตต แห่งประมวลรัษฎากร ลงวันที่     19 พฤศจิกายน พ.ศ. 2545 “2.5.1 ไม่กระทำการใด ๆ อันอาจนำมาซึ่งความเสื่อมเสียเกียรติศักดิ์แห่งวิชาชีพ ในส่วนที่เกี่ยวกับกฎหมายภาษีอากร หรือกฎหมายอื่น”)
หากมีข้อสงสัยสามารถสอบถามข้อมูลเพิ่มเติมได้ที่กองมาตรฐานการสอบบัญชีภาษีอากร โทร. 0 2272 9172  0 2272 9174 และ 0 2272 9816 หรือสำนักงานสรรพากรทุกแห่งทั่วประเทศ

ที่มา : https://www.thaigov.go.th/news/contents/details/81988