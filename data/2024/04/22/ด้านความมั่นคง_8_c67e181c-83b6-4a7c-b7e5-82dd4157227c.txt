รัฐบาลไทย-ข่าวทำเนียบรัฐบาล-รมว.กห. ร่วมงานวันคล้ายวันสถาปนาองค์พระหลักเมือง ประจำปี ๒๕๖๗ ครบรอบ ๒๔๒ ปี


วันจันทร์ที่ 22 เมษายน 2567
รมว.กห. ร่วมงานวันคล้ายวันสถาปนาองค์พระหลักเมือง ประจำปี ๒๕๖๗ ครบรอบ ๒๔๒ ปี
วันนี้ (วันที่ ๒๑ เมษายน ๒๕๖๗ เวลา ๐๗.๐๐ น. ณ ศาลหลักเมือง กรุงเทพมหานคร นายสุทิน คลังแสง รมว.กห. และผู้ร่วมพิธี ได้ดำเนินกิจกรรมต่างๆ ในพิธีงานวันคล้ายวันสถาปนาองค์พระหลักเมือง ประจำปี ๒๕๖๗ ครบรอบ ๒๔๒ ปีรวมถึงถวายเครื่องสักการะเพื่อประกอบพิธีสงฆ์
โดยมี สมเด็จพระมหาวีรวงศ์ เลขานุการสมเด็จพระสังฆราชวัดราชบพิธสถิตมหาสีมารามราชวรวิหาร พร้อมพระสงฆ์ จำนวน ๙ รูป เจริญพระพุทธมนต์ จากนั้นได้ถวายเครื่องไทยธรรม และปิ่นโตแด่พระสงฆ์ รวมทั้งกรวดน้ำและรับพร ตลอดจนสมเด็จพระมหาวีรวงศ์ฯ ประพรมน้ำพระพุทธมนต์ให้กับผู้เข้าร่วมในพิธีฯ ดังกล่าว

ที่มา : https://www.thaigov.go.th/news/contents/details/81959