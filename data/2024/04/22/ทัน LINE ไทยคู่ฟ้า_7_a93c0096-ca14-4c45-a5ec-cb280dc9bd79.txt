รัฐบาลไทย-ข่าวทำเนียบรัฐบาล-เปิดพื้นที่ให้ชาวฟรีแลนซ์ ดีลงานผ่านแพลตฟอร์ม “คนทํางาน.doe.go.th”


วันจันทร์ที่ 22 เมษายน 2567
เปิดพื้นที่ให้ชาวฟรีแลนซ์ ดีลงานผ่านแพลตฟอร์ม “คนทํางาน.doe.go.th”
.....
เปิดพื้นที่ให้ชาวฟรีแลนซ์ ดีลงานผ่านแพลตฟอร์ม “คนทํางาน.doe.go.th”
.
กรมการจัดหางาน ได้พัฒนาแพลตฟอร์ม “คนทำงาน” ให้เป็นแหล่งบริการงานอาชีพอิสระ ครอบคลุมทุกอาชีพใน 10 หมวดงานหลัก ประกอบด้วย 1.Graphic & Design 2.การตลาดและโฆษณา 3.พิมพ์/เขียน/แปลภาษา 4.ภาพและเสียง 5.Web & Programming 6.ปรึกษาและแนะนำ 7.การให้บริการ 8.รับจัดทำสินค้าและอาหาร 9.งานช่างนอกสถานที่ 10.การสอน โดยให้บริการผ่านเว็บไซต์ “คนทํางาน.doe.go.th”
.
ทั้งนี้ จะเป็นประโยชน์แก่ผู้ประกอบอาชีพอิสระ ผู้ที่ต้องการใช้ทักษะความสามารถหารายได้เสริมมาประกาศรับจ้างทำงาน รวมทั้งผู้ว่าจ้างสามารถค้นหาผู้รับงานอิสระที่ตรงตามความต้องการ
.
การให้บริการดังกล่าว “ไม่มีการเรียกเก็บค่าบริการ” จากแพลตฟอร์ม และมีความปลอดภัย เนื่องจากผู้รับงานอิสระและผู้ว่าจ้างผ่านการลงทะเบียนและยืนยันตัวตน ผ่านระบบ Single Sign-On ของภาครัฐ
.
คนทำงานอิสระ “ลงประกาศงานง่าย ๆ” ใน 4 ขั้นตอน :
.
1.ลงทะเบียนเป็นผู้รับงานอิสระ : กรอกข้อมูลส่วนตัว สำหรับยืนยันตัวตนให้ครบถ้วน (**หากมีหนังสือผลการตรวจสอบประวัติอาชญากรรมสามารถแนบเพิ่มได้) และ /หรือยืนยันตัวตนที่สำนักงานจัดหางานจังหวัด ในพื้นที่ที่อยู่ปัจจุบันที่ลงทะเบียนไว้ เพิ่อเพิ่มความน่าเชื่อถือให้ผู้ว่าจ้าง
2.นำเสนอตัวเอง : อธิบายตัวตนที่เกี่ยวข้องกับงานให้โดดเด่น เช่น ประวัติการศึกษา ประสบการณ์ทำงาน ทักษะความสามารถ รางวัล ใบประกาศ เพื่อเพิ่มโอกาสการจ้างงาน
3.ลงประกาศงาน : เลือกหมวดหมู่งานหลัก ระบุรายละเอียด อัปโหลดรูปผลงาน ขั้นตอนทำงาน กำหนดราคาและวิธีการส่งงาน ส่งประกาศงานตรวจสอบผ่านระบบ หากตรงตามเงื่อนไข จะอนุมัติประกาศงาน ภายใน 2 วันทำการ
4.ประกาศงานเผยแพร่บนแพลตฟอร์ม "คนทำงาน"
.
สำหรับผู้ว่าจ้าง “จ้างงานง่ายๆ” 6 ขั้นตอน :
.
1.ค้นหาผู้รับงานอิสระที่ถูกใจ : พิจารณาจากผลงาน และรีวิว
2.ลงทะเบียนเข้าใช้งาน : กรอกข้อมูลส่วนตัว สำหรับยืนยันตัวตนให้ครบถ้วน **หากมีหนังสือผลการตรวจสอบประวัติอาชญากรรมสามารถแนบเพิ่มได้ และ/หรือยืนยันตัวตนที่สำนักงานจัดหางานจังหวัด ในพื้นที่ ที่อยู่ปัจจุบันที่ลงทะเบียนไว้ เพื่อเพิ่มความน่าเชื่อถือ
3.สื่อสาร / สอบถามรายละเอียดผ่านช่องทาง chat ของระบบ
4.สร้างใบเสนอราคา – ผู้รับงานอิสระสร้างใบเสนอราคา หากถูกต้องแล้ว กดปุ่ม "อนุมัติใบเสนอราคา"
5.รอผู้รับงานอิสระส่งงาน
6. ให้เรตติ้งและรีวิวงานที่จ้าง เพื่อเป็นประโยชน์ต่อไป
.
สอบถามข้อมูลเพิ่มเติม :
.
• สำนักงานจัดหางานจังหวัด
• สำนักงานจัดหางานกรุงเทพ พื้นที่ 1 – 10
• สายด่วนกระทรวงแรงงาน 1506 กด 2 กรมการจัดหางาน
• สายด่วนกรมการจัดหางาน 1694
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/81972