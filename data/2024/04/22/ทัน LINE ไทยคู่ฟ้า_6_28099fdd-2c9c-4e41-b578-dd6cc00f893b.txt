รัฐบาลไทย-ข่าวทำเนียบรัฐบาล-รัฐสนับสนุนเงินช่วยเหลือ “ครอบครัวอุปถัมภ์ผู้สูงอายุ” เดือนละ 3,000 บาท เริ่มยื่นเรื่องฯ เดือนพ.ค. 67 เป็นต้นไป


วันจันทร์ที่ 22 เมษายน 2567
รัฐสนับสนุนเงินช่วยเหลือ “ครอบครัวอุปถัมภ์ผู้สูงอายุ” เดือนละ 3,000 บาท เริ่มยื่นเรื่องฯ เดือนพ.ค. 67 เป็นต้นไป
.....
รัฐสนับสนุนเงินช่วยเหลือ “ครอบครัวอุปถัมภ์ผู้สูงอายุ” เดือนละ 3,000 บาท เริ่มยื่นเรื่องฯ เดือนพ.ค. 67 เป็นต้นไป
.
กระทรวงการพัฒนาสังคมฯ โดย กรมกิจการผู้สูงอายุ เผยถึงการดำเนินการเพื่อตอบสนองต่อความต้องการผู้สูงอายุส่วนใหญ่ ที่มีความต้องการอยู่กับครอบครัว ชุมชนและสังคม ภายใต้ระเบียบกรมฯ ว่าด้วยการคุ้มครองผู้สูงอายุแบบครอบครัวอุปถัมป์ พ.ศ. 2566
.
โดยจะสนับสนุนงบประมาณให้ลูกหลานที่ต้องลาออกมาดูแล เครือญาติ หรือคนในชุมชนที่ดูแล “ผู้สูงอายุเปราะบางแล้วไม่มีใครดูแล” เพื่อที่จะได้ไม่ต้องเข้าไปอยู่ในศูนย์พัฒนาการและสวัสดิการสังคม ซึ่งโครงการดังกล่าว จะเริ่มต้นในเดือน พ.ค. 67
.
ทั้งนี้ “ครอบครัวอุปถัมภ์” หมายความว่า :
• บุคคลหรือครอบครัวที่ได้รับอนุญาตจากอธิบดีหรือผู้ว่าราชการจังหวัด แล้วแต่กรณี ให้เป็นครอบครัวอุปถัมภ์ผู้สูงอายุที่มีฐานะยากจน และไม่มีผู้ดูแลหรือ มีแต่ไม่สามารถเลี้ยงดูได้
• การคุ้มครองตามระเบียบนี้ ผู้สูงอายุต้องยินยอมเป็นหนังสือตามแบบที่อธิบดีกำหนด
• กรณีผู้สูงอายุไม่สามารถให้การยินยอมได้ ให้นักสังคมสงเคราะห์เป็นผู้รวบรวมข้อเท็จจริงและเสนอความเห็นต่อคณะกรรมการการขอคุ้มครองดูแลผู้สูงอายุให้ขอได้เพียงคราวละหนึ่งคน
• หากจะรับมากกว่านั้น ให้ระบุเหตุผล และความจำเป็นที่จะต้องรับผู้สูงอายุไว้คุ้มครองดูแลมากกว่าหนึ่งคน
.
สำหรับผู้ประสงค์ขอเป็นครอบครัวอุปถัมภ์ต้องมีคุณสมบัติ :
• สัญชาติไทย
• อายุไม่ต่ำกว่า 18 ปีบริบูรณ์
• กรณีผู้ที่มีอายุต่ำกว่า 18 ปี ซึ่งมีความพร้อมและศักยภาพในการดูแลผู้สูงอายุ อาจได้รับการพิจารณาจากคณะกรรมการ เป็นรายๆ ไป
• มีที่อยู่อาศัยที่เป็นหลักแหล่ง และอยู่ในอาณาบริเวณเดียวกับผู้สูงอายุ
• ได้รับความยินยอมจากสมาชิกทุกคนในครอบครัวว่า “มีความพร้อมในการคุ้มครองผู้สูงอายุ”
• ไม่เป็นผู้ต้องหาว่ากระทำผิดอาญา และอยู่ระหว่างการสอบสวนของพนักงานสอบสวนหรืออยู่ระหว่างการพิจารณาคดีของศาล
.
การขอเป็นครอบครัวอุปถัมภ์ต้อง “ยื่นความประสงค์ตามแบบที่อธิบดีกำหนด” ณ สถานที่ต่อไปนี้
.
กรุงเทพมหานคร :
• กรมกิจการผู้สูงอายุ
• ศูนย์พัฒนาการ จัดสวัสดิการสังคมผู้สูงอายุบ้านบางแค
• หน่วยงานที่อธิบดีประกาศกำหนด
.
ต่างจังหวัด :
• สำนักงานพัฒนาสังคมและความมั่นคงของมนุษย์จังหวัด
• ศูนย์พัฒนาการจัดสวัสดิการสังคมผู้สูงอายุที่อยู่ในจังหวัด
.
ย้ำว่า กรมกิจการผู้สูงอายุให้ความช่วยเหลือคุ้มครองดูแลผู้สูงอายุแก่ครอบครัวอุปถัมภ์ ครอบครัวละ 2,000 บาท ต่อผู้สูงอายุหนึ่งคนต่อเดือน “เว้นแต่มีเหตุจำเป็นและเหมาะสม” อาจพิจารณาให้เงินช่วยเหลือได้ไม่เกินครอบครัวละ 3,000 บาท ต่อผู้สูงอายุหนึ่งคนต่อเดือน ซึ่งโครงการครอบครัวอุปถัมภ์จะเริ่มต้นในเดือน พ.ค. 67
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/81971