รัฐบาลไทย-ข่าวทำเนียบรัฐบาล-กรุงไทยพลิกโอกาสการลงทุน ล็อกดอกเบี้ยสูง 3.0% กับหุ้นกู้อนุพันธ์กรุงไทย Bonus Callable Note พร้อมโอกาสรับผลตอบแทนโบนัสปีแรก


วันจันทร์ที่ 22 เมษายน 2567
22/04/2567
พิมพ์
กรุงไทยพลิกโอกาสการลงทุน ล็อกดอกเบี้ยสูง 3.0% กับหุ้นกู้อนุพันธ์กรุงไทย Bonus Callable Note พร้อมโอกาสรับผลตอบแทนโบนัสปีแรก
ธ.กรุงไทยเปิดขาย “หุ้นกู้อนุพันธ์กรุงไทย Bonus Callable Note อายุ 13 ปี” จ่ายผลตอบแทนทุกปี สูง 3.0%ต่อปี พร้อมโอกาสรับผลตอบแทนโบนัสปีแรก เปิดโอกาสล็อกผลตอบแทนระยะยาวตอบโจทย์ภาวะดอกเบี้ยขาลง สร้างความมั่งคั่งอย่างต่อเนื่อง
ธนาคารกรุงไทย เปิดขาย “หุ้นกู้อนุพันธ์กรุงไทย Bonus Callable Note อายุ 13 ปี” จ่ายผลตอบแทนทุกปี สูง 3.0%ต่อปี พร้อมโอกาสรับผลตอบแทนโบนัสปีแรก เปิดโอกาสล็อกผลตอบแทนระยะยาวตอบโจทย์ภาวะดอกเบี้ยขาลง สร้างความมั่งคั่งอย่างต่อเนื่อง โดยธนาคารจะชำระคืนเงินต้น 100% เมื่อถือครองครบกำหนดหรือเมื่อธนาคารใช้สิทธิไถ่ถอนก่อนกำหนด เริ่มไถ่ถอนได้ตั้งแต่ปีที่ 5 และทุกปีหลังจากนั้น
นายรวินทร์ บุญญานุสาสน์ ผู้บริหารสายงานธุรกิจตลาดเงินตลาดทุน ธนาคารกรุงไทย กล่าวว่า ธนาคารเล็งเห็นว่า จากการที่แนวโน้มภาวะตลาดดอกเบี้ยมีมีโอกาสปรับตัวลดลง การเปิดโอกาสให้ผู้ลงทุนได้ล็อกผลตอบแทนสูงระยะยาวเป็นสิ่งสำคัญที่จะสามารถตอบโจทย์การลงทุนของผู้ลงทุนได้ ธนาคารจึงได้ออกและเสนอขายหุ้นกู้อนุพันธ์ Bonus Callable Note อายุ 13 ปี ซึ่งเปิดโอกาสให้ผู้ลงทุนสามารถล็อกผลตอบแทนที่แน่นอนสูงถึงปีละ 3.0% โดยได้รับผลตอบแทนทุกปี พร้อมโอกาสรับผลตอบแทนโบนัสในปีแรก ช่วยเสริมสร้างพอร์ตการลงทุนให้แข็งแกร่ง เหมาะสมกับผู้ลงทุนที่ต้องการผลตอบแทนที่แน่นอนสำหรับระยะยาว พร้อมสร้างความมั่นใจให้กับผู้ลงทุนด้วยอันดับเครดิตที่สูงถึงระดับ AAA
หุ้นกู้อนุพันธ์กรุงไทย Bonus Callable Note อายุ 13 ปี ประเภทไม่ด้อยสิทธิ สกุลเงินบาทมีผลตอบแทนจากการลงทุนอยู่ที่ 3.0% ต่อปี จ่ายผลตอบแทนทุกปี พร้อมรับผลตอบแทนโบนัสในปีแรก หากเข้าเงื่อนไขผลตอบแทนโบนัสที่กำหนด สำหรับเงินต้นจะรับคืนเต็มจำนวน เมื่อหุ้นกู้ฯ ครบกำหนด หรือเมื่อธนาคาร  ไถ่ถอนหุ้นกู้ฯ ก่อนครบกำหนด โดยธนาคารมีสิทธิไถ่ถอนก่อนครบกำหนดได้ตั้งแต่สิ้นปีที่ 5 และทุกปีหลังจากนั้น
ทั้งนี้ หุ้นกู้อนุพันธ์กรุงไทย Bonus Callable Note อายุ 13 ปี มีระดับความเสี่ยงตราสาร 4 จะเสนอขายให้กับผู้ลงทุนสถาบันและผู้ลงทุนรายใหญ่ ลงทุนขั้นต่ำ 3 ล้านบาท เปิดจองซื้อตั้งแต่วันที่ 25-26 เมษายน 2567 ผ่านธนาคารกรุงไทยทุกสาขาทั่วประเทศ
ผู้ลงทุนควรศึกษาข้อมูลเพิ่มเติมจากเอกสารประกอบการขาย Factsheet และหนังสือชี้ชวน สอบถามรายละเอียดเพิ่มเติมได้ที่ ธนาคารกรุงไทยทุกสาขา หรือโทร. 02-208-4673 02-208-4817 02-208-4831 02-208-4840 02-208-4824

ที่มา : https://www.thaigov.go.th/news/contents/details/82004