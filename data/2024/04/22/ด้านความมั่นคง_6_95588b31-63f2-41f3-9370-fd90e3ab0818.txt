รัฐบาลไทย-ข่าวทำเนียบรัฐบาล-ปลัด ทส. ร่วมลงพื้นที่ตรวจติดตามความก้าวหน้าการพัฒนาคลองเปรมประชากร กทม.


วันจันทร์ที่ 22 เมษายน 2567
ปลัด ทส. ร่วมลงพื้นที่ตรวจติดตามความก้าวหน้าการพัฒนาคลองเปรมประชากร กทม.
ปลัด ทส. ร่วมลงพื้นที่ตรวจติดตามความก้าวหน้าการพัฒนาคลองเปรมประชากร กทม.
ปลัด ทส. ร่วมลงพื้นที่ตรวจติดตามความก้าวหน้าการพัฒนาคลองเปรมประชากร กทม.
วันที่ 21 เมษายน 2567 เวลา 07.30 น. นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม (ปกท.ทส.) ลงพื้นที่ร่วมกับคณะของ พล.อ.อ.สถิตย์พงษ์ สุขวิมล ราชเลขานุการในพระองค์พระบาทสมเด็จพระเจ้าอยู่หัว เพื่อตรวจติดตามความก้าวหน้าการพัฒนาคลองเปรมประชากร โดยมีนายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงมหาดไทย และนายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์  ร่วมลงพื้นที่ ณ คลองเปรมประชากร กรุงเทพมหานคร
โดยการลงพื้นที่คณะผู้บริหาร ได้นั่งเรือจากท่าเรือ SCG ไปยังท่าเรือสวนสาธารณะ ปตท. รับฟังรายงานสรุปความคืบหน้าการก่อสร้างท่าเทียบเรือของปตท. และ SCG เพิ่มการอำนวยความสะดวกในการสัญจรทางน้ำ การก่อสร้างบ้านมั่นคง (พอช.) เพื่อสร้างความมั่นคงด้านที่อยู่อาศัย พัฒนาการจัดระบบชุมชนใหม่ให้มั่นคงอย่างรอบด้าน รวมถึงการก่อสร้างเขื่อนริมคลองเปรมประชากร (กทม.) เพื่อเพิ่มประสิทธิภาพการระบายน้ำและบำบัดน้ำเสีย ซึ่งจะช่วยแก้ไขปัญหาน้ำท่วมได้อีกทางหนึ่ง นอกจากนี้ยังรับทราบแนวทางการสร้างการรับรู้ ความเข้าใจกับประชาชนในพื้นที่ถึงการพัฒนา และการเปลี่ยนแปลงที่จะเกิดขึ้นต่อไป เพื่อยกระดับคุณภาพชีวิตของประชาชนให้ดียิ่งขึ้น

ที่มา : https://www.thaigov.go.th/news/contents/details/81957