รัฐบาลไทย-ข่าวทำเนียบรัฐบาล-สุริยะ” แสดงความยินดีกรมทางหลวงครบรอบ 112 ปี เดินหน้าพัฒนาโครงสร้างพื้นฐานด้านคมนาคมขนส่ง – ประชาชนพึงพอใจสูงสุดในการเดินทาง


วันจันทร์ที่ 1 เมษายน 2567
สุริยะ” แสดงความยินดีกรมทางหลวงครบรอบ 112 ปี เดินหน้าพัฒนาโครงสร้างพื้นฐานด้านคมนาคมขนส่ง – ประชาชนพึงพอใจสูงสุดในการเดินทาง
....
นายสุริยะ จึงรุ่งเรืองกิจ รัฐมนตรีว่าการกระทรวงคมนาคม เป็นประธานในพิธีวางพวงมาลาอนุสาวรีย์ผู้กล้าหาญกรมทางหลวงเนื่องในวันคล้ายวันสถาปนากรมทางหลวงปีที่ 112 พร้อมด้วย นางมนพร เจริญศรี รัฐมนตรีช่วยว่าการกระทรวงคมนาคม นายชยธรรม์ พรหมศร ปลัดกระทรวงคมนาคม ผู้บริหารระดับสูงของกระทรวงคมนาคม และผู้บริหารหน่วยงานในสังกัด ร่วมพิธี โดยมี นายสราวุธ ทรงศิวิไล อธิบดีกรมทางหลวง ผู้บริหาร ข้าราชการ และเจ้าหน้าที่กรมทางหลวง ให้การต้อนรับ ในวันที่ 1 เมษายน 2567 ณ กรมทางหลวง
นายสุริยะ จึงรุ่งเรืองกิจ กล่าวว่า ขอแสดงความยินดี และรู้สึกเป็นเกียรติที่ได้มีโอกาสมาร่วมพิธีวางพวงมาลา ณ อนุสาวรีย์ผู้กล้าหาญกรมทางหลวง เนื่องในวันคล้ายวันสถาปนากรมทางหลวง ปีที่ 112 กรมทางหลวงเป็นหน่วยงานที่รับผิดชอบด้านโครงสร้างพื้นฐาน มีภารกิจหลักในการก่อสร้างและบำรุงรักษาทางหลวง เพื่ออำนวยความสะดวก ปลอดภัยให้แก่ประชาชนผู้ใช้ทาง ซึ่งกรมทางหลวงสามารถสร้างผลงานเพื่อยกระดับความปลอดภัยทางถนนและพัฒนาคุณภาพการให้บริการของระบบทางหลวงอย่างยั่งยืน โดยตลอดระยะเวลาที่ผ่านมา กรมทางหลวงเป็นส่วนสำคัญยิ่งในการขับเคลื่อนนโยบายและยุทธศาสตร์สำคัญของประเทศให้สามารถบรรลุเป้าหมายได้อย่างมีประสิทธิภาพ มีระบบการบริหารจัดการที่ดี มุ่งเน้นการให้ความสำคัญในการให้บริการประชาชน และตอบสนองต่อความต้องการด้านการคมนาคมขนส่ง เพื่อให้ประชาชนได้รับความพึงพอใจสูงสุดในการเดินทาง
นายสราวุธ ทรงศิวิไล กล่าวเพิ่มเติมว่า กรมทางหลวงได้รับการสถาปนาขึ้นเป็นกรม เมื่อวันที่ 1 เมษายน 2455 ในรัชสมัยพระบาทสมเด็จพระมงกุฎเกล้าเจ้าอยู่หัว จวบจนถึงวันนี้เป็นปีที่ 112 โดยได้ดำเนินการตามนโยบายของรัฐบาลและกระทรวงคมนาคม ในการอำนวยความสะดวก ความปลอดภัย ให้กับประชาชน โดยการพัฒนาโครงข่ายทางหลวง เพื่อเป็นศูนย์กลางเชื่อมโยงภูมิภาคต่าง ๆ เสริมสร้างความเจริญด้านเศรษฐกิจ การค้า การลงทุน การท่องเที่ยว และสังคม สำหรับห้วงเวลาที่ผ่านมากรมทางหลวงได้รับมอบหมายภารกิจให้ก่อสร้างเปิดเส้นทางคมนาคมขนส่ง ซึ่งอยู่ในพื้นที่อันตราย มีผู้ก่อการร้ายคุกคามประชาชน และจากการปฏิบัติหน้าที่ในครั้งนั้น กรมทางหลวงได้สูญเสียบุคลากรที่มีความกล้าหาญ เด็ดเดี่ยว ได้เสียสละชีวิต เพื่อให้ภารกิจที่ได้รับมอบหมายสำเร็จประชาชนได้รับความสะดวกและความปลอดภัยในการเดินทาง นำความเจริญไปสู่สังคม สร้างความมั่นคงให้กับประเทศชาติ และเพื่อเป็นการรำลึกถึงคุณงามความดี กรมทางหลวงจึงได้จัดสร้างอนุสาวรีย์ผู้กล้าหาญกรมทางหลวงแห่งนี้ขึ้น ในปี 2515 มีลักษณะเป็นฐานคอนกรีตทรงสี่เหลี่ยมสูง 2 เมตร บนฐานมีรูปปั้นคนนั่งขับรถแทรกเตอร์ ซึ่งเป็นรถที่ใช้ในงานก่อสร้าง รอบฐานจารึกชื่อวีรชนผู้กล้าหาญกรมทางหลวง จำนวน 54 นาย และเพื่อเป็นการรำลึกถึงท่านผู้กล้าทั้งหลาย

ที่มา : https://www.thaigov.go.th/news/contents/details/81146