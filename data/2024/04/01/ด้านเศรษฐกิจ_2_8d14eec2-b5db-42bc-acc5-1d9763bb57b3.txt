รัฐบาลไทย-ข่าวทำเนียบรัฐบาล-ปลัดฯ ณัฐพล นั่งหัวโต๊ะประชุมบอร์ดกองทุนพัฒนาเอสเอ็มอีฯ พิจารณาร่างโครงการสินเชื่อกองทุนพัฒนาเอสเอ็มอีตามแนวประชารัฐ ประจำปี พ.ศ. 2567 เพิ่มช่องทางช่วยเหลือเอสเอ็มอี 


วันจันทร์ที่ 1 เมษายน 2567
01/04/2567
พิมพ์
ปลัดฯ ณัฐพล นั่งหัวโต๊ะประชุมบอร์ดกองทุนพัฒนาเอสเอ็มอีฯ พิจารณาร่างโครงการสินเชื่อกองทุนพัฒนาเอสเอ็มอีตามแนวประชารัฐ ประจำปี พ.ศ. 2567 เพิ่มช่องทางช่วยเหลือเอสเอ็มอี
ปลัดฯ ณัฐพล นั่งหัวโต๊ะประชุมบอร์ดกองทุนพัฒนาเอสเอ็มอีฯ พิจารณาร่างโครงการสินเชื่อกองทุนพัฒนาเอสเอ็มอีตามแนวประชารัฐ ประจำปี พ.ศ. 2567 เพิ่มช่องทางช่วยเหลือเอสเอ็มอี
วันที่ 27 มีนาคม 2567 นายณัฐพล รังสิตพล ปลัดกระทรวงอุตสาหกรรม ในฐานะประธานคณะกรรมการบริหารกองทุนพัฒนาเอสเอ็มอีตามแนวประชารัฐ เป็นประธานการประชุมคณะกรรมการฯ ครั้งที่ 75-3/2567 โดยมีนางสาวณัฏฐิญา เนตยสุภา รองปลัดกระทรวงอุตสาหกรรม นางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรม พร้อมด้วยนายพลาวุธ วงศ์วิวัฒน์ ผู้อำนวยการกองยุทธศาสตร์และแผนงาน นายเตมีย์ พันธุวงค์ราช ผู้อำนวยการกองตรวจราชการ สำนักงานปลัดกระทรวงอุตสาหกรรม (สปอ.) ซึ่งมีผู้แทนกระทรวงการคลัง ผู้แทนสำนักงบประมาณ ผู้แทนสภาอุตสาหกรรมแห่งประเทศไทย และผู้แทนธนาคารพัฒนาวิสาหกิจขนาดกลางและขนาดย่อมแห่งประเทศไทย (SME D Bank) เข้าร่วมประชุม ณ ห้องประชุมชุณหะวัณ ชั้น 3 อาคารสำนักงานปลัดกระทรวงอุตสาหกรรม และผ่านสื่ออิเล็กทรอนิกส์
ที่ประชุมได้พิจารณาเกี่ยวกับแผนบริหารการจัดการความเสี่ยงของกองทุนฯ และรายงานผลการดำเนินงานมาตรการช่วยเหลือลูกหนี้ของกองทุนฯ รวมทั้ง ได้มีการหารือร่างโครงการสินเชื่อใหม่ของกองทุนพัฒนาเอสเอ็มอีตามแนวประชารัฐ ประจำปี พ.ศ. 2567 เพื่อเป็นแหล่งสนับสนุนเงินทุนของผู้ประกอบการเอสเอ็มอีให้สามารถเติบโตในเชิงธุรกิจได้ต่อไป

ที่มา : https://www.thaigov.go.th/news/contents/details/81126