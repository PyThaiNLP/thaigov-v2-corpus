รัฐบาลไทย-ข่าวทำเนียบรัฐบาล-นางมนพร เจริญศรี รัฐมนตรีช่วยว่าการกระทรวงคมนาคม หนุนชลประทานเร่งพัฒนาห้วยกะซะ อำเภอท่าอุเทน  จังหวัดนครพนม เก็บน้ำเพื่อการเกษตรรับมือภัยแล้ง


วันจันทร์ที่ 1 เมษายน 2567
นางมนพร เจริญศรี รัฐมนตรีช่วยว่าการกระทรวงคมนาคม หนุนชลประทานเร่งพัฒนาห้วยกะซะ อำเภอท่าอุเทน  จังหวัดนครพนม เก็บน้ำเพื่อการเกษตรรับมือภัยแล้ง
...
นางมนพร เจริญศรี รัฐมนตรีช่วยว่าการกระทรวงคมนาคม สมาชิกสภาผู้แทนราษฎรเขต 2 จังหวัดนครพนม พรรคเพื่อไทย พร้อมด้วย นายเบียร์ อนุชิต หงษาดี นายกองค์การบริหารส่วนตำบลโพนสวรรค์ อำเภอโพนสวรรค์ จังหวัดนครพนม นำเจ้าหน้าที่จากหน่วยงานชลประทาน แขวงทางหลวงนครพนม แขวงทางหลวงชนบทนครพนม กรมเจ้าท่า ร่วมกับผู้นำชุมชนท้องถิ่น ลงพื้นที่รับทราบปัญหาเกี่ยวกับการพัฒนาด้านคมนาคมขนส่ง นอกจากนี้ ได้ประสานกระทรวงเกษตรและสหกรณ์ อนุมัติงบประมาณในปี 2567 สนับสนุนชลประทานนครพนม ดำเนินการพัฒนาแหล่งน้ำ ขุดลอกห้วยกะซะ พื้นที่บ้านปากทวย ตำบลเวินพระบาท อำเภอท่าอุเทน จังหวัดนครพนม เพื่อเก็บกักน้ำใช้ในการเกษตร รับมือภัยแล้ง เนื่องจากประสบปัญหาตื้นเขินไม่สามารถเก็บกักน้ำได้ คาดว่าช่วยเหลือการเกษตรได้ไม่ต่ำกว่า 200 ไร่

ที่มา : https://www.thaigov.go.th/news/contents/details/81150