รัฐบาลไทย-ข่าวทำเนียบรัฐบาล-“รัดเกล้า” เผย​ บรรยากาศนายกฯ ตรวจเยี่ยมสถานีรถไฟหัวหินใหม่​ ขอเชิญชวนประชาชนให้มาใช้กันเยอะๆ ชมเปาะสถานีใหญ่​ สวย​ สะดวก​ พร้อม​ กรุงเทพฯ-หัวหิน​ แค่​ 3 ชั่วโมง


วันศุกร์ที่ 12 เมษายน 2567
12/04/2567
พิมพ์
“รัดเกล้า” เผย​ บรรยากาศนายกฯ ตรวจเยี่ยมสถานีรถไฟหัวหินใหม่​ ขอเชิญชวนประชาชนให้มาใช้กันเยอะๆ ชมเปาะสถานีใหญ่​ สวย​ สะดวก​ พร้อม​ กรุงเทพฯ-หัวหิน​ แค่​ 3 ชั่วโมง
“รัดเกล้า” เผย​ บรรยากาศนายกฯ ตรวจเยี่ยมสถานีรถไฟหัวหินใหม่​ ขอเชิญชวนประชาชนให้มาใช้กันเยอะๆ ชมเปาะสถานีใหญ่​ สวย​ สะดวก​ พร้อม​ กรุงเทพฯ-หัวหิน​ แค่​ 3 ชั่วโมง
วันนี้ (12 เม.ย. 67) นางรัดเกล้า อินทวงศ์ สุวรรณคีรี รองโฆษกประจำสำนักนายกรัฐมนตรี​ เผยว่า​ ​นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง​ นำทัพ​ 2 รัฐมนตรี นางพวงเพ็ชร ชุนละเอียด รัฐมนตรีประจำสำนักนายกรัฐมนตรี และนายสุริยะ จึงรุ่งเรืองกิจ รัฐมนตรีว่าการกระทรวงคมนาคม​ ตรวจเยี่ยมสถานีรถไฟหัวหินใหม่ที่เป็นอาคาร 3 ชั้นขนาดใหญ่ ที่เปิดให้บริการ ตั้งแต่ธันวาคม​ พ.​ศ.​ 2566 ที่ผ่านมา​ โดยนายกฯ​ ชมเปาะว่าสถานีใหญ่โอ่โถง​ สวยงามสะดวกสบาย​  และมีความพร้อม​ ทั้งกำชับการรถไฟฯ​ ทำได้ดี​ และขอให้ไม่หยุดพัฒนา​ ยังดีกว่านี้ได้อีก​ เช่น​  รายละเอียดเรื่องทัศนียภาพ​ การตกแต่งภายในตัวอาคารสถานี​ และการพัฒนา​ Software เพื่ออำนวยความสะดวกสบายในการจองตั๋วให้แก่นักท่องเที่ยว
​
ในขณะที่ตรวจเยี่ยมสถานีรถไฟหัวหิน​ นายกฯ​ ได้ทักทายนักท่องเที่ยวและสอบถามความเห็นตลอดทาง​ ซึ่งได้รับการตอบรับและคำชื่นชมแทบทั้งสิ้น
“ตั้งแต่มีการพัฒนารถไฟรางคู่​ ตอนนี้การเดินทาง โดยรถไฟมีทั้งความสะดวกสบายและรวดเร็วมากขึ้น การเดินทางจากกรุงเทพฯ​ มาหัวหินนั้นหากใช้ รถไฟด่วนพิเศษ​ดีเซลราง​ ใช้เวลา 3 ชั่วโมง​ ซึ่งเป็นการพัฒนาอย่างก้าวกระโดดเมื่อเทียบที่จากเดิมที่เคยต้องใช้เวลาถึง​ 5 ชั่วโมงในการเดินทาง​  ขอชวนประชาชนที่สนใจอยากมาเที่ยวหัวหินให้หันมาเดินทางด้วยรถไฟมากขึ้น​ เพราะเวลาที่ใช้ในการเดินทางแทบจะไม่ต่างกับการขับรถเลย แถมสะดวกสบายไม่ต้อง เหน็ดเหนื่อยกับการขับรถหรือเสี่ยงกับการเจอปัญหารถติดอีกด้วย” รองโฆษกฯ​ รัดเกล้าเสริม

ที่มา : https://www.thaigov.go.th/news/contents/details/81680