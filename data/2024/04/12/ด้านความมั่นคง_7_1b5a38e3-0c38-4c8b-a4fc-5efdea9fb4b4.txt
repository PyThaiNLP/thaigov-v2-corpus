รัฐบาลไทย-ข่าวทำเนียบรัฐบาล-ผู้ว่าฯ บุรีรัมย์ เผยให้ความช่วยเหลือชาวกัมพูชาประสบอุบัติเหตุรถพลิกคว่ำแล้ว พบผู้ประสบเหตุ 16 ราย เสียชีวิต 5 ราย บาดเจ็บ 11 ราย ขณะนี้ผู้บาดเจ็บอยู่ในความดูแลของแพทย์อย่างใกล้ชิด


วันศุกร์ที่ 12 เมษายน 2567
12/04/2567
พิมพ์
ผู้ว่าฯ บุรีรัมย์ เผยให้ความช่วยเหลือชาวกัมพูชาประสบอุบัติเหตุรถพลิกคว่ำแล้ว พบผู้ประสบเหตุ 16 ราย เสียชีวิต 5 ราย บาดเจ็บ 11 ราย ขณะนี้ผู้บาดเจ็บอยู่ในความดูแลของแพทย์อย่างใกล้ชิด
ผู้ว่าฯ บุรีรัมย์ เผยให้ความช่วยเหลือชาวกัมพูชาประสบอุบัติเหตุรถพลิกคว่ำแล้ว พบผู้ประสบเหตุ 16 ราย เสียชีวิต 5 ราย บาดเจ็บ 11 ราย ขณะนี้ผู้บาดเจ็บอยู่ในความดูแลของแพทย์อย่างใกล้ชิดแล้ว เน้นย้ำ ให้ความช่วยเหลืออย่างเต็มที่
ผู้ว่าฯ บุรีรัมย์ เผยให้ความช่วยเหลือชาวกัมพูชาประสบอุบัติเหตุรถพลิกคว่ำแล้ว พบผู้ประสบเหตุ 16 ราย เสียชีวิต 5 ราย บาดเจ็บ 11 ราย ขณะนี้ผู้บาดเจ็บอยู่ในความดูแลของแพทย์อย่างใกล้ชิดแล้ว เน้นย้ำ ให้ความช่วยเหลืออย่างเต็มที่ ฝากพี่น้องประชาชนเดินทางในช่วงเทศกาลสงกรานต์ ด้วยความระมัดระวัง
วันนี้ (12 เม.ย. 67) นายนฤชา โฆษาศิวิไลซ์ ผู้ว่าราชการจังหวัดบุรีรัมย์ เปิดเผยว่า ตนได้รายงานจากที่ทำการปกครองอำเภอบ้านกรวด ว่าสมาชิกกองอาสารักษาดินแดนอำเภอบ้านกรวดที่ 5 ที่ปฏิบัติหน้าที่บริเวณจุดผ่อนปรนทางการค้าช่องสายตะกู ตำบลจันทบเพชร อำเภอบ้านกรวด จังหวัดบุรีรัมย์ ว่าได้รับการประสานจากฝั่งราชอาณาจักรกัมพูชาแจ้งเหตุเกิดอุบัติเหตุหมู่ฝั่งช่องจุ๊บโกกี อำเภอบันเตียอำปึล ราชอาณาจักรกัมพูชา ซึ่งสาเหตุเกิดจากรถอีแต๋นที่บรรทุกคนจำนวนมากเสียหลักพลิกคว่ำลงข้างทางบริเวณโค้งตาจรู๊ก เบื้องต้นได้มีผู้เสียชีวิต 5 ราย บาดเจ็บสาหัส 7 ราย ผู้ได้รับบาดเจ็บเล็กน้อย 4 ราย รวมผู้บาดเจ็บ จำนวน 11 ราย ซึ่งเจ้าหน้าที่หน่วยกู้ภัยสว่างจรรยาธรรม จุดบริการอำเภอบ้านกรวด จังหวัดบุรีรัมย์ ได้นำตัวผู้ได้รับบาดเจ็บทั้งหมดส่งโรงพยาบาลเป็นการด่วนแล้ว โดยในขณะนี้อยู่ในความดูแลของแพทย์อย่างใกล้ชิด
นายนฤชา โฆษาศิวิไลซ์ ผู้ว่าราชการจังหวัดบุรีรัมย์ กล่าวว่า การให้ความช่วยเหลือในครั้งนี้เป็นไปเพื่ออำนวยความสะดวกและให้ความช่วยเหลือตามหลักมนุษยธรรม ประกอบกับการที่นายเศรษฐา ทวีสิน นายกรัฐมนตรีและรมว.คลัง และ นายอนุทิน ชาญวีรกูล รองนายกรัฐมนตรีและรมว.มหาดไทย ได้ลงนามในกระทรวงมหาดไทย โดยการอนุมัติของคณะรัฐมนตรี ในการผ่อนผันแรงงาน 3 สัญชาติ กัมพูชา ลาว เมียนมา เดินทางกลับประเทศเพื่อร่วมประเพณีสงกรานต์ 67 และเดินทางกลับไทยได้โดยไม่ต้องขออนุญาตใหม่ เริ่ม 1 เม.ย. - 15 พ.ค. 67 โดยต้องการสนับสนุนให้แรงงานจากประเทศเพื่อนบ้านซึ่งมีวัฒนธรรมใกล้เคียงกับประเทศไทยได้มีโอกาสเดินทางกลับบ้านไปร่วมงานประเพณีสงกรานต์ เยี่ยมเยียนครอบครัว รวมทั้งได้ช่วยเหลือลดภาระค่าใช้จ่ายให้กับแรงงานต่างด้าวซึ่งส่วนใหญ่เป็นกลุ่มคนที่มีรายได้ไม่สูงมากนักให้เดินทางได้โดยสะดวก และเป็นการรักษาความสัมพันธ์อันดีระหว่างไทยกับประเทศเพื่อนบ้านด้วย
นายนฤชา โฆษาศิวิไลซ์ ผู้ว่าราชการจังหวัดบุรีรัมย์ กล่าวในตอนท้าย จังหวัดบุรีรัมย์และหน่วยงานที่เกี่ยวข้อง พร้อมให้ความช่วยเหลือและอำนวยความสะดวกต่อพี่น้องประชาชนชาวบุรีรัมย์และผู้ที่สัญจรเดินทางไปมาระหว่างประเทศเพื่อนบ้าน เพื่อเป็นการร่วม “สืบสาน รักษา และต่อยอด” วัฒนธรรมประเพณีอันดีงามของคนไทยและประเทศเพื่อนบ้าน ตลอดจนการแสดงความกตัญญูต่อผู้มีพระคุณและการแสดงความรักความปรารถนาดีและความเอื้ออาทรแก่ญาติมิตร ขอส่งความห่วงใยถึงพี่น้องประชาชนให้มีความสุข และความปลอดภัยในชีวิตและทรัพย์สิน และหากต้องการความช่วยเหลือขอให้แจ้งเหตุมาที่สายด่วนนิรภัย 1784 หรือ สายด่วนศูนย์ดำรงธรรม 1567 เพื่อจะได้ช่วยกันคนละไม้คนละมือในการรักษาความสงบเรียบร้อยควบคู่กับการสร้างความสุขและรอยยิ้มของคนไทยและพี่น้องชาวบุรีรัมย์ในช่วงเทศกาลสงกรานต์นี้
#กระทรวงมหาดไทย #บำบัดทุกข์บำรุงสุข #ChangeforGood

ที่มา : https://www.thaigov.go.th/news/contents/details/81689