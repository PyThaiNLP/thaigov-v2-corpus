รัฐบาลไทย-ข่าวทำเนียบรัฐบาล-“พัชรวาท” ส่งทีม “บิ๊กทส.” ถก “บิ๊กก้อง" จับมือปฏิบัติการพิทักษ์ทรัพยากรธรรมชาติ เล็งลงนาม MOU พร้อมตั้งศูนย์ประสานงาน 


วันศุกร์ที่ 12 เมษายน 2567
“พัชรวาท” ส่งทีม “บิ๊กทส.” ถก “บิ๊กก้อง" จับมือปฏิบัติการพิทักษ์ทรัพยากรธรรมชาติ เล็งลงนาม MOU พร้อมตั้งศูนย์ประสานงาน
“พัชรวาท” ส่งทีม “บิ๊กทส.” ถก “บิ๊กก้อง" จับมือปฏิบัติการพิทักษ์ทรัพยากรธรรมชาติ เล็งลงนาม MOU พร้อมตั้งศูนย์ประสานงาน
“พัชรวาท” ส่งทีม “บิ๊กทส.” ถก “บิ๊กก้อง" จับมือปฏิบัติการพิทักษ์ทรัพยากรธรรมชาติ เล็งลงนาม MOU พร้อมตั้งศูนย์ประสานงาน
เมื่อวันที่ 12 เม.ย.พล.ต.อ.พัชรวาท วงษ์สุวรรณ รองนายกรัฐมนตรีและรัฐมนตรีว่าการกระทรวงทรัพยากรธรรมชาติและสิ่งแวดล้อม มอบหมายให้ พล.ต.ท อภิรัติ นิยมการ รองเลขาธิการนายกรัฐมนตรี (ฝ่ายการเมือง) ร.อ.รชฏ พิสิษฐบรรณกร ผู้ช่วยรัฐมนตรีว่าการกระทรวงทรัพยากรธรรมชาติและสิ่งแวดล้อม นายอรรถพล เจริญชันษา อธิบดีกรมอุทยานแห่งชาติ สัตว์ป่า และพันธุ์พืช นายปิ่นสักก์ สุรัสวดี อธิบดีกรมทรัพยากรทางทะเลและชายฝั่ง น.ส.ปรีญาพร สุวรรณเกษ อธิบดีกรมควบคุมมลพิษ นายบรรณรักษ์ เสริมทอง รองอธิบดีกรมป่าไม้ และเจ้าหน้าที่ผู้เกี่ยวข้องของกระทรวงทรัพยากรธรรมชาติและสิ่งแวดล้อม เข้าร่วมประชุมกับ พล.ต.ท.จิรภพ ภูริเดช ผู้บัญชาการตำรวจสอบสวนกลาง ณ กองบัญชาการตำรวจสอบสวนกลาง เพื่อหารือความร่วมมือในการปฏิบัติงานระหว่างกระทรวงทรัพยากรธรรมชาติและสิ่งแวดล้อม กับ กองบัญชาการตำรวจสอบสวนกลาง (บช.ก.)โดยที่ประชุมได้หารือประเด็นสำคัญ 2 เรื่อง ดังนี้ 1. การถ่ายโอนภารกิจกองบังคับการปราบปรามการกระทำผิดเกี่ยวกับทรัพยากรธรรมชาติและสิ่งแวดล้อม (บก.ปทส.) ให้กับกระทรวงทรัพยากรธรรมชาติฯ สืบเนื่องจาก กตร.มีมติให้ถ่ายโอนภารกิจทั้งหมดของ บก.ปทส. ให้ทส. รับไปดำเนินการ  โดยกระทรวงทรัพยากรธรรมชาติฯ ยืนยันว่า ยังไม่มีความพร้อมรับภารกิจงานด้าน "การสอบสวน" มาดำเนินการ เนื่องจากยังไม่มีความพร้อมและบุคลากรด้านการสืบสวน โดยกระทรวงทรัพยากรธรรมชาติฯ จะทำหนังสือยืนยันความเห็นดังกล่าวให้สำนักงานตำรวจแห่งชาติทราบต่อไป 2.ความร่วมมือระหว่างกระทรวงทรัพยากรธรรมชาติฯ กับ บช.ก.โดย บช.ก.พร้อมสนับสนุนการปฏิบัติงานด้านป้องกันปราบปราม และข้อมูลด้านต่างๆ ให้กับกระทรวงทรัพยากรธรรมชาติฯ ซึ่งที่ประชุมเสนอให้มีการทำบันทึกข้อตกลง (MOU) ความร่วมมือด้านทรัพยากรธรรมชาติและสิ่งแวดล้อมระหว่างกระทรวงทรัพยากรธรรมชาติฯ กับบช.ก.และจะมีการจัดตั้งศูนย์ปฏิบัติการพิทักษ์ทรัพยากรธรรมชาติเเละสิ่งแวดล้อมขึ้นเพื่อประสานการปฏิบัติต่อไป
//////

ที่มา : https://www.thaigov.go.th/news/contents/details/81682