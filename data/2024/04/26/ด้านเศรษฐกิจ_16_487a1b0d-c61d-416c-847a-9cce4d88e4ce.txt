รัฐบาลไทย-ข่าวทำเนียบรัฐบาล-กระแสตอบรับดี!! ลูกค้ารับรหัสเข้าร่วมโครงการสินเชื่อบ้าน Happy Home 7,880 ราย คิดเป็นวงเงินสินเชื่อมากกว่า 15,000 ล้านบาท


วันศุกร์ที่ 26 เมษายน 2567
26/04/2567
พิมพ์
กระแสตอบรับดี!! ลูกค้ารับรหัสเข้าร่วมโครงการสินเชื่อบ้าน Happy Home 7,880 ราย คิดเป็นวงเงินสินเชื่อมากกว่า 15,000 ล้านบาท
ธอส. จัดทำโครงการสินเชื่อบ้าน Happy Home โดยหลังจากเปิดให้ลูกค้ารับรหัสเข้าร่วมโครงการตั้งแต่วันที่ 9 เมษายน 2567 ที่ผ่านมา ล่าสุด ณ วันที่ 26 เมษายน 2567 เวลา 12.00 น มีลูกค้ารับรหัสเข้าร่วมโครงการแล้วทั้งสิ้น 7,880 ราย
ธนาคารอาคารสงเคราะห์ (ธอส.) จัดทำโครงการสินเชื่อบ้าน Happy Home เพื่อส่งเสริมให้คนไทยมีที่อยู่อาศัยเป็นของตนเอง และยกระดับคุณภาพชีวิตของประชาชนให้เป็นไปอย่างมีประสิทธิภาพ ตามนโยบายรัฐบาลและกระทรวงการคลัง ให้กับผู้ที่ต้องการที่อยู่อาศัยในระดับไม่เกิน 3 ล้านบาท อัตราดอกเบี้ยคงที่ 5 ปีแรก เท่ากับ 3.00%  ต่อปี โดยหลังจากเปิดให้ลูกค้ารับรหัสเข้าร่วมโครงการตั้งแต่วันที่ 9 เมษายน 2567 ที่ผ่านมา ล่าสุด ณ วันที่ 26 เมษายน 2567 เวลา 12.00 น มีลูกค้ารับรหัสเข้าร่วมโครงการแล้วทั้งสิ้น 7,880 ราย คิดเป็นวงเงินสินเชื่อมากกว่า 15,000 ล้านบาท สะท้อนถึงความต้องการของประชาชนในการมีที่อยู่อาศัยเป็นของตนเองเป็นจำนวนมาก อย่างไรก็ตาม ผู้ที่สนใจสามารถรับรหัสเข้าร่วมโครงการผ่าน Mobile Application : GHB ALL GEN และรับรหัส 6 หลักทาง Line GHB Buddy ก่อนนำมาประกอบการยื่นขอสินเชื่อ ณ สาขาธนาคารทั่วประเทศ ได้ตั้งแต่วันนี้เป็นต้นไป และทำนิติกรรมภายในวันที่ 30 ธันวาคม 2568 หรือก่อนกำหนดระยะเวลาดังกล่าว หาก ธอส. ให้สินเชื่อเต็มกรอบวงเงินโครงการแล้ว สอบถามรายละเอียดเพิ่มเติมได้ที่ ธอส.ทุกสาขาทั่วประเทศ G H Bank Call Center โทร 0-2645-9000 หรือ Facebook Fanpage ธนาคารอาคารสงเคราะห์ และติดตามข่าวสารของธนาคารได้ที่ Mobile Application : GHB ALL GEN และ www.ghbank.co.th

ที่มา : https://www.thaigov.go.th/news/contents/details/82222