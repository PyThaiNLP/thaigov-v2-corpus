รัฐบาลไทย-ข่าวทำเนียบรัฐบาล-รองปลัด 'เศรษฐเกียรติ' เข้าร่วมงานเลี้ยงรับรอง เนื่องในโอกาสวันคล้ายวันพระราชสมภพของสมเด็จพระราชาธิบดีวิลเลียม อเล็กซานเดอร์ แห่งเนเธอร์แลนด์


วันศุกร์ที่ 26 เมษายน 2567
รองปลัด 'เศรษฐเกียรติ' เข้าร่วมงานเลี้ยงรับรอง เนื่องในโอกาสวันคล้ายวันพระราชสมภพของสมเด็จพระราชาธิบดีวิลเลียม อเล็กซานเดอร์ แห่งเนเธอร์แลนด์
รองปลัด 'เศรษฐเกียรติ' เข้าร่วมงานเลี้ยงรับรอง เนื่องในโอกาสวันคล้ายวันพระราชสมภพของสมเด็จพระราชาธิบดีวิลเลียม อเล็กซานเดอร์ แห่งเนเธอร์แลนด์ และเฉลิมฉลองครบรอบ 420 ปี ความสัมพันธ์ไทย-ดัตช์
วันที่ 25 เมษายน 2567 เวลา 18.30 น. นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ เป็นผู้แทนเข้าร่วมงานเลี้ยงรับรอง เนื่องในโอกาสวันคล้ายวันพระราชสมภพของสมเด็จพระราชาธิบดีวิลเลียม อเล็กซานเดอร์ แห่งเนเธอร์แลนด์ และเฉลิมฉลองครบรอบ 420 ปี ความสัมพันธ์ไทย-ดัตช์ ณ ทำเนียบเอกอัครราชทูตเนเธอร์แลนด์ประจำประเทศไทย ทั้งนี้ รองปลัดกระทรวงเกษตรและสหกรณ์ ได้มอบของที่ระลึกจากรัฐมนตรีว่าการกระทรวงเกษตรและสหกรณ์ (ร้อยเอก ธรรมนัส พรหมเผ่า) แด่ H.E. Mr. Remco Johannes van Wijngaarden เอกอัครราชทูตเนเธอร์แลนด์ประจำประเทศไทย พร้อมกล่าวแสดงความยินดี และร่วมพูดคุยหารือกับ Dr.Gijs Theunissen อัครราชทูตที่ปรึกษา (ฝ่ายเกษตร) สถานเอกอัครราชทูตเนเธอร์แลนด์ ประจำประเทศไทย ในประเด็นด้านความร่วมมือทางวิชาการและการค้าระหว่างไทยและเนเธอร์แลนด์

ที่มา : https://www.thaigov.go.th/news/contents/details/82187