รัฐบาลไทย-ข่าวทำเนียบรัฐบาล-“พัชรวาท” เปิดเวทีสร้างผู้นำการเปลี่ยนแปลง สู่เป้าหมายความเป็นกลางทางคาร์บอน หลักสูตรประกาศนียบัตรธรรมาภิบาลสิ่งแวดล้อมสำหรับนักบริหารระดับสูง ปธส.11


วันพฤหัสบดีที่ 25 เมษายน 2567
“พัชรวาท” เปิดเวทีสร้างผู้นำการเปลี่ยนแปลง สู่เป้าหมายความเป็นกลางทางคาร์บอน หลักสูตรประกาศนียบัตรธรรมาภิบาลสิ่งแวดล้อมสำหรับนักบริหารระดับสูง ปธส.11
“พัชรวาท” เปิดเวทีสร้างผู้นำการเปลี่ยนแปลง สู่เป้าหมายความเป็นกลางทางคาร์บอน หลักสูตรประกาศนียบัตรธรรมาภิบาลสิ่งแวดล้อมสำหรับนักบริหารระดับสูง ปธส.11
“พัชรวาท” เปิดเวทีสร้างผู้นำการเปลี่ยนแปลง สู่เป้าหมายความเป็นกลางทางคาร์บอน หลักสูตรประกาศนียบัตรธรรมาภิบาลสิ่งแวดล้อมสำหรับนักบริหารระดับสูง ปธส.11
วันนี้ (25 เมษายน 2567) เวลา 13.00 น. พล.ต.อ.พัชรวาท วงษ์สุวรรณ รองนายกรัฐมนตรี และรัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) เป็นประธานในพิธีเปิดการศึกษาอบรม หลักสูตรประกาศนียบัตรธรรมาภิบาลสิ่งแวดล้อมสำหรับนักบริหารระดับสูง รุ่นที่ 11 หรือ ปธส.11 โดยมี ร.อ.รชฏ พิสิษฐบรรณกร ผู้ช่วยรัฐมนตรีประจำกระทรวงฯ นายโกเมนทร์ ทีฆธนานนท์ ที่ปรึกษา รมว.ทส. นายนพดล พลเสน เลขานุการ รมว.ทส. นายจตุพร บุรุษพัฒน์ ปลัดกระทรวงฯ พร้อมด้วยผู้บริหารหน่วยงานในสังกัดกระทรวงฯ ร่วมเป็นเกียรติในพิธีเปิดฯ และมีผู้บริหารระดับสูงทั้งจากหน่วยงานราชการ รัฐวิสาหกิจ สถาบันการศึกษา องค์กรอิสระ องค์การมหาชน องค์กรปกครองส่วนท้องถิ่น องค์กรพัฒนาเอกชน สื่อมวลชน ผู้นำท้องถิ่น และภาคเอกชน รวม 78 คน เข้ารับการศึกษาอบรม ณ ห้องประชุมอารีย์สัมพันธ์ กรมการเปลี่ยนแปลงสภาพภูมิอากาศและสิ่งแวดล้อม ซึ่งหลักสูตร ปธส.11 จัดขึ้นโดยความร่วมมือระหว่างกรมการเปลี่ยนแปลงสภาพภูมิอากาศและสิ่งแวดล้อม และจุฬาลงกรณ์มหาวิทยาลัย เพื่อหวังเสริมสร้างความรู้ ความเข้าใจ ด้านธรรมาภิบาลในการบริหารจัดการทรัพยากรธรรมชาติและสิ่งแวดล้อม ให้แต่ละภาคส่วนในสังคมสามารถบูรณาการการทำงานร่วมกันได้อย่างเป็นรูปธรรม มีกำหนดระยะเวลาการศึกษาอบรมระหว่างวันที่ 2 พฤษภาคม – 26 กรกฎาคม 2567
พล.ต.อ.พัชรวาท กล่าวว่า หลักสูตรฯ นี้ มีบทบาทสำคัญในการเสริมสร้างศักยภาพของผู้บริหารที่มีบทบาทสำคัญยิ่งในการเป็นผู้นำการเปลี่ยนแปลง และเป็นต้นแบบในการดำเนินกิจกรรมที่เป็นมิตรกับสิ่งแวดล้อม และการเชื่อมโยงเครือข่ายความร่วมมือ ระหว่างภาคส่วนต่าง ๆ ในการบริหารจัดการที่ให้ความสำคัญกับการเติบโตทุกมิติ ถือเป็นกลุ่มผู้นำที่มีความสำคัญอย่างมาก ในการนำพาประเทศไปสู่เส้นทางใหม่ ที่สามารถสร้างสมดุลระหว่างการพัฒนาเศรษฐกิจ สังคม และสิ่งแวดล้อม ตามแนวคิดการพัฒนาอย่างยั่งยืน ด้วยภาวะโลกรวน หรือการเปลี่ยนแปลงสภาพภูมิอากาศ ที่ผ่านมา มีหลักฐานทางวิทยาศาสตร์และการเปลี่ยนแปลงด้านภูมิอากาศ ที่เกิดขึ้นอย่างรุนแรงเป็นที่แน่ชัด ทั้งระดับน้ำทะเลที่เพิ่มสูงขึ้น อุณหภูมิอากาศที่ผิดปกติ ซึ่งส่งผลต่อระบบนิเวศในหลายพื้นที่ทั่วโลก ประชาคมโลกจึงได้มีแนวทางและมาตรการต่าง ๆ ออกมาอย่างต่อเนื่อง เพื่อรับมือกับปัญหานี้ โดยตั้งเป้าหมายในการสร้างความเป็นกลางทางคาร์บอนร่วมกัน ไปจนถึงการปล่อยก๊าซเรือนกระจกสุทธิเป็นศูนย์ ซึ่งประเทศไทยได้มีการประกาศเป้าหมายเหล่านี้เช่นกัน โดยตั้งเป้าหมายในการบรรลุความเป็นกลางทางคาร์บอนในปี 2050 และการปล่อยก๊าซเรือนกระจกสุทธิเป็นศูนย์ ในปี 2065

ที่มา : https://www.thaigov.go.th/news/contents/details/82181