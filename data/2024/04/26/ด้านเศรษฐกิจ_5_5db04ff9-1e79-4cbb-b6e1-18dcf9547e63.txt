รัฐบาลไทย-ข่าวทำเนียบรัฐบาล-​รัฐมนตรีฯ พิมพ์ภัทรา รับมอบผลิตภัณฑ์ส่องสว่างจาก ”ซิกนิฟาย“ หนุนช่วยผู้ประสบภัยน้ำท่วม


วันศุกร์ที่ 26 เมษายน 2567
26/04/2567
พิมพ์
​รัฐมนตรีฯ พิมพ์ภัทรา รับมอบผลิตภัณฑ์ส่องสว่างจาก ”ซิกนิฟาย“ หนุนช่วยผู้ประสบภัยน้ำท่วม
​รัฐมนตรีฯ พิมพ์ภัทรา รับมอบผลิตภัณฑ์ส่องสว่างจาก ”ซิกนิฟาย“ หนุนช่วยผู้ประสบภัยน้ำท่วม
วันที่ 25 เมษายน 2567 นางสาวพิมพ์ภัทรา วิชัยกุล รัฐมนตรีว่าการกระทรวงอุตสาหกรรม เป็นประธานรับมอบผลิตภัณฑ์ส่องสว่างจาก บริษัท ซิกนิฟาย คอมเมอร์เชียล (ประเทศไทย) จำกัด โดยมีนายดนัยณัฏฐ์ โชคอำนวย ที่ปรึกษารัฐมนตรีว่าการกระทรวงอุตสาหกรรม นายณัฐพล รังสิตพล ปลัดกระทรวงอุตสาหกรรม นายบรรจง สุกรีฑา รองปลัดกระทรวงอุตสาหกรรม นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม นายเดชา จาตุธนานันท์ นายวีระกิตติ์ รันทกิตธนวิชญ์ นายศุภกิจ บุญศิริ ผู้ตรวจราชการกระทรวงอุตสาหกรรม และผู้บริหารระดับสูงกระทรวงอุตสาหกรรม เข้าร่วมรับมอบ โดยมีนายจาร์กันนาธาน ศรีนิวาสัน กรรมการผู้จัดการ นายปิยะพจน์ ภักดีศุภฤทธิ์ ผู้อำนวยการฝ่ายขายโครงการประเทศไทย บริษัท ซิกนิฟาย คอมเมอร์เชียล (ประเทศไทย) จำกัด และคณะผู้บริหารฯ  ร่วมมอบ ณ ห้องโถง ชั้น 1 อาคารสำนักงานปลัดกระทรวงอุตสาหกรรม
บริษัท ซิกนิฟาย คอมเมอร์เชียล (ประเทศไทย) จำกัด ได้มอบผลิตภัณฑ์ส่องสว่าง ภายใต้ยี่ห้อ "ฟิลิปส์ (Philips)" และยี่ห้อ "พีล่า (PILA)" ผ่านกระทรวงอุตสาหกรรม เพื่อนำไปช่วยเหลือผู้ประกอบการและประชาชนในภาคใต้ที่ได้รับผลกระทบจากสถานการณ์น้ำท่วม
รัฐมนตรี พิมพ์ภัทรา กล่าวว่า "กระทรวงอุตสาหกรรมรู้สึกขอบคุณทางบริษัท ซิกนิฟาย ที่ได้ให้ความช่วยเหลือผู้ประสบภัยน้ำท่วมภาคใต้ ซึ่งจะเป็นประโยชน์ต่อผู้ประสบภัย ช่วยให้มีแสงสว่างในการดำรงชีวิตและสามารถประกอบอาชีพได้ ทั้งนี้ กระทรวงอุตสาหกรรมจะประสานงานกับหน่วยงานที่เกี่ยวข้องเพื่อนำผลิตภัณฑ์ส่องสว่างไปแจกจ่ายให้กับผู้ประสบภัยในภาคใต้โดยเร็วที่สุด

ที่มา : https://www.thaigov.go.th/news/contents/details/82196