รัฐบาลไทย-ข่าวทำเนียบรัฐบาล-​ผู้ช่วยรัฐมนตรีฯ ต้อนรับเอกอัครราชทูตวิสามัญผู้มีอำนาจเต็มแห่งสาธารณสิงคโปร์ประจำประเทศไทย เข้าหารือด้านอุตฯ สีเขียว สู่การขับเคลื่อนภาคอุตฯ พัฒนาเทคนิคและวิศวกรรมของไทย


วันศุกร์ที่ 26 เมษายน 2567
26/04/2567
พิมพ์
​ผู้ช่วยรัฐมนตรีฯ ต้อนรับเอกอัครราชทูตวิสามัญผู้มีอำนาจเต็มแห่งสาธารณสิงคโปร์ประจำประเทศไทย เข้าหารือด้านอุตฯ สีเขียว สู่การขับเคลื่อนภาคอุตฯ พัฒนาเทคนิคและวิศวกรรมของไทย
​ผู้ช่วยรัฐมนตรีฯ ต้อนรับเอกอัครราชทูตวิสามัญผู้มีอำนาจเต็มแห่งสาธารณสิงคโปร์ประจำประเทศไทย เข้าหารือด้านอุตฯ สีเขียว สู่การขับเคลื่อนภาคอุตฯ พัฒนาเทคนิคและวิศวกรรมของไทยตามนโยบายการพัฒนาอุตฯ เศรษฐกิจของ อก.
25 เมษายน 2567 นางสาวศิรินันท์ ศิริพานิช ผู้ช่วยรัฐมนตรีประจำกระทรวงอุตสาหกรรม ให้การต้อนรับนางสาวหว่อง เสี่ยว ผิง แคเทอริน (H.E.Ms.Wong Siow Ping Catherine) เอกอัครราชทูตวิสามัญผู้มีอำนาจเต็มแห่งสาธารณสิงคโปร์ประจำประเทศไทยและคณะ เพื่อแนะนำตัวในโอกาสเข้ารับหน้าที่เมื่อวันที่ 17 กุมภาพันธ์ 2567 และหารือแลกเปลี่ยนความคิดเห็นภาพรวมด้านเศรษฐกิจ อุตสาหกรรม การค้า การลงทุน โดยมีนางศิริเพ็ญ เกียรติเฟื่องฟู รองผู้อำนวยการสำนักงานเศรษฐกิจอุตสาหกรรม นายพลาวุธ วงศ์วัฒน์ ผู้อำนวยการกองยุทธศาสตร์และแผนงาน สำนักงานปลัดกระทรวงอุตสาหกรรม ร่วมด้วย ณ ห้องรับรอง 1 ชั้น 2 อาคารสำนักงานปลัดกระทรวงอุตสาหกรรม
ผู้ช่วยรัฐมนตรีประจำกระทรวงอุตสาหกรรม กล่าวว่า การแสวงหาความร่วมมือด้านอุตสาหกรรมสีเขียวระหว่างไทย (กระทรวงอุตสาหกรรม) และสาธารณรัฐสิงคโปร์ (กระทรวงอุตสาหกรรมและการค้า) ในการแลกเปลี่ยนเรียนรู้ด้านการขับเคลื่อนภาคอุตสาหกรรมเพื่อเปลี่ยนผ่านสู่เศรษฐกิจสีเขียว (Green Transition) และด้านพลังงานสะอาด (Clean Energy) ในภาคอุตสาหกรรม และการที่สาธารณรัฐสิงคโปร์มีแผน Singapore Green Plan 2030 เพื่อการพัฒนาประเทศอย่างยั่งยืนและเป็นมิตรต่อสิ่งแวดล้อม โดยตั้งเป้าหมายที่จะเป็นประเทศที่มีการปล่อยมลพิษสุทธิเป็นศูนย์ภายในปี ๒๐๕๐ จากแนวคิดด้านปฏิรูปการใช้พลังงานแบบใหม่ (Energy Reset) ภายใต้ Singapore Green Plan 2030 ที่มุ่งเน้นส่งเสริมการใช้พลังงานสะอาด รวมถึงส่งเสริมการใช้รถยนต์ไฟฟ้า (Electric Vehicles: EVs) ภายในปี ๒๐๓๐ ซึ่งน่าจะเป็นโอกาสสำหรับภาคอุตสาหกรรมไทยโดยเฉพาะกลุ่มอุตสาหกรรมที่เกี่ยวข้องกับพลังงานสะอาด ยานยนต์ไฟฟ้า แบตเตอรี่ และสถานีชาร์จรถยนต์ไฟฟ้า
นอกจากนี้ได้มีการเสนอแนะให้จัดทำ Platform ความร่วมมือด้านอุตสาหกรรมไทย-สาธารณรัฐสิงคโปร์ เป็นการเฉพาะ นอกเหนือไปจากการจัดประชุมกรอบความร่วมมือเพื่อเสริมสร้างความสัมพันธ์ทางเศรษฐกิจระหว่างไทยและสาธารณรัฐสิงคโปร์ (Singapore-Thailand EnhancedEconomic Relationship: STEER) พร้อมเชิญชวนให้กลุ่มธุรกิจสินค้าและบริการประเภทโซลูชั่นอัตโนมัติและหุ่นยนต์ Cloud Computing Internet of Things (loT) ของสาธารณรัฐสิงคโปร์ให้เข้ามาลงทุนในไทยเพิ่มมากขึ้น เพื่อให้เกิด Transfer Technology และพัฒนาบุคลากรด้านอุตสาหกรรมการบริการทางเทคนิคและวิศวกรรมของไทยตามนโยบายการพัฒนาอุตสาหกรรมเศรษฐกิจของกระทรวงอุตสาหกรรม

ที่มา : https://www.thaigov.go.th/news/contents/details/82198