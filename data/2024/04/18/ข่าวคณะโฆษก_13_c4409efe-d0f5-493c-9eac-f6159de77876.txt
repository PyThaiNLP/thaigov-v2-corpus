รัฐบาลไทย-ข่าวทำเนียบรัฐบาล-รองคารม เผย ครม.รับทราบผลการประชุม รัฐมนตรีขนส่งอาเซียน ครั้งที่ 29 และการประชุมอื่น ๆ ที่เกี่ยวข้อง


วันพฤหัสบดีที่ 18 เมษายน 2567
18/04/2567
พิมพ์
รองคารม เผย ครม.รับทราบผลการประชุม รัฐมนตรีขนส่งอาเซียน ครั้งที่ 29 และการประชุมอื่น ๆ ที่เกี่ยวข้อง
รองคารม เผย ครม.รับทราบผลการประชุมรัฐมนตรีขนส่งอาเซียน ครั้งที่ 29 และการประชุมอื่น ๆ ที่เกี่ยวข้อง
นายคารม  พลพรกลาง  รองโฆษกประจำสำนักนายกรัฐมนตรี  เปิดเผยว่า วันนี้ (18 เม.ย. 67) ที่ประชุมครม. รับทราบผลการประชุมรัฐมนตรีขนส่งอาเซียน (ASEAN Transport Ministers Meeting: ATM) (การประชุม ATM) ครั้งที่ 29 และการประชุมอื่น ๆ ที่เกี่ยวข้อง เมื่อวันที่  9 - 10 พฤศจิกายน 2566 ณ เมืองหลวงพระบาง สาธารณรัฐประชาธิปไตยประชาชนลาว (สปป. ลาว) โดยมีรัฐมนตรีว่าการกระทรวงคมนาคม (นายสุริยะ จึงรุ่งเรืองกิจ) ทำหน้าที่หัวหน้าคณะผู้แทนไทยเข้าร่วมการประชุม ตามที่กระทรวงคมนาคม (คค.) เสนอ
ในการประชุม ATM ครั้งที่ 29 และการประชุมอื่น ๆ ที่เกี่ยวข้องที่ประชุมได้รับทราบ พิจารณา และรับรองเอกสารสำคัญ จำนวน 17 ฉบับ ดังนี้
การประชุม ATM
ร่างเอกสารผลลัพธ์การประชุม ATM
การประชุม ATM ครั้งที่ 29
จำนวน 7 ฉบับ
ผลลัพธ์การประชุม
1. ความคืบหน้าการดำเนินโครงการความร่วมมือด้านการขนส่งตามแผนยุทธศาสตร์ด้านการขนส่งอาเซียน ปี 2559-2568  โดยจะมุ่งเน้นผลสำเร็จสู่ความเชื่อมโยงระหว่างกันในอาเซียน การจัดตั้งตลาดการบิน ร่วมอาเซียน  ตลาดการเดินทะเลร่วมอาเซียน การดำเนินการตามกรอบความตกลงอาเซียนว่าด้วยการขนส่งฉบับต่าง ๆ และการขนส่งที่ยั่งยืน
2. ผลการดำเนินความร่วมมือด้านการขนส่งกับประเทศคู่เจรจาของอาเซียน เช่น มีการจัดทำร่างความตกลงว่าด้วยบริการเดินอากาศกับนิวซีแลนด์มีการจัดทำโครงการการรวมกลุ่มทางเศรษฐกิจระดับภูมิภาคอาเซียนจากสหภาพยุโรปเพิ่มเติมและการดำเนินกิจกรรมภายใต้โครงการสนับสนุนกลไกการหารือระดับภูมิภาคที่เพิ่มพูนระหว่างสหภาพยุโรป-อาเซียน
(1) ร่างแถลงการณ์ร่วมการประชุม ATM ครั้งที่ 29
(2) ร่างแผนปฏิบัติการอาเซียนด้านการบินที่ยั่งยืน
(3) ร่างแผนแม่บทว่าด้วยการจัดการจราจรทางอากาศ ฉบับปรับปรุง ครั้งที่ 3
(4) ร่างพิธีสาร 3 ความสามารถในการกำกับดูแลความปลอดภัยขององค์การบริหารการบินแห่งชาติ
(5) ร่างข้อเสนอแนะเชิงนโยบายในการปรับปรุงโครงสร้างพื้นฐานยานยนต์ไฟฟ้า และสถานีอัดประจุไฟฟ้าในอาเซียน
(6) ร่างแนวทางท่าเรืออัจฉริยะ
(7) ร่างข้อเสนอแนะ เรื่อง การอำนวยความสะดวกการผลัดเปลี่ยนและส่งลูกเรือกลับภูมิลำเนา
การประชุม ATM –จีน ครั้งที่ 22
จำนวน 1 ฉบับ
ผลลัพธ์การประชุม
รับทราบเรื่องต่าง ๆ เช่น (1) การมีผลบังคับใช้ของพิธีสาร 3 ว่าด้วยการขยายสิทธิรับขนการจราจรทางอากาศเสรีภาพที่ 5 ระหว่างภาคีคู่สัญญาและ (2) ผลสำเร็จของการดำเนินความร่วมมือด้านการขนส่งทางน้ำและการดำเนินโครงการด้านโครงสร้างพื้นฐานต่าง ๆ ภายใต้ยุทธศาสตร์ความร่วมมือด้านการขนส่งระหว่างอาเซียน – จีน ปี 2564-2568 (ฉบับปรับปรุง) เป็นต้น
(9) ร่างแถลงการณ์ร่วมการประชุม ATM - จีน                   ครั้งที่ 22
การประชุม ATM –ญี่ปุ่น ครั้งที่ 21
จำนวน 5 ฉบับ
ผลลัพธ์การประชุม
รับทราบความคืบหน้าของการดำเนินโครงการตามแผนงานความร่วมมือด้านการขนส่งอาเซียน - ญี่ปุ่น ปี 2565-2566 ภายใต้แผนปฏิบัติการปากเซ เช่น การสร้างขีดความสามารถด้านโลจิสติกส์ โครงการโลจิสติกส์ควบคุมอุณหภูมิระหว่างอาเซียนกับญี่ปุ่น เป็นต้น
(10) ร่างแถลงการณ์ร่วมการประชุม ATM - ญี่ปุ่น           ครั้งที่ 21
(11) ร่างแผนปฏิบัติการหลวงพระบาง
(12) ร่างรายงานฉบับสมบูณ์เรื่อง กิจกรรมฝึกอบรมเพื่อพัฒนาบุคลากรด้านการควบคุมการจราจรทางน้ำ                  ปี 2563-2564
(13) ร่างรายงานฉบับสมบูรณ์เรื่องโครงการฝึกอบรมระบบนำร่องเดินอากาศในอาเซียน
(14) ร่างแนวทางการประเมินด้านความสามารถ/ประสิทธิภาพของท่าเทียบเรือคอนเทนเนอร์ในภูมิภาคอาเซียน
การประชุม ATM –เกาหลี ครั้งที่ 14
จำนวน 3 ฉบับ
ผลลัพธ์การประชุม
ความคืบหน้าของการดำเนินการโครงการและกิจกรรมภายใต้แผนงานความร่วมมือด้านการขนส่งระหว่างอาเซียน - เกาหลี ปี 2567-2568 โดยเฉพาะโครงการเพื่อการพัฒนาบุคลากร การให้คำปรึกษาด้านการพัฒนาและโครงการด้านเทคโนโลยีและการจัดการ ซึ่งสนับสนุนการขนส่งที่ยั่งยืนและครอบคลุมการขนส่งในเขตเมืองเทคโนโลยีด้านยานยนต์ที่ไร้มลพิษ/มลพิษต่ำ และการใช้เทคโนโลยีอัจฉริยะในภาคการขนส่ง
(15) ร่างแถลงการณ์ร่วมการประชุม ATM - เกาหลี         ครั้งที่ 14
(16) ร่างยุทธศาสตร์อาเซียนว่าด้วยการเดินทางและขนส่งอัจฉริยะ
(17) ร่างปฏิญญาร่วมว่าด้วยความร่วมมือที่ครอบคลุมเพื่อการเดินทางและขนส่งอัจฉริยะระหว่างอาเซียน - เกาหลี
การประชุมร่วมระดับรัฐมนตรีอาเซียน                สาขาการส่งขนส่ง- สาขาการท่องเที่ยว
จำนวน 1 ฉบับ
ผลลัพธ์การประชุม
รับทราบเรื่องต่างๆ  เช่น การฟื้นตัวของการท่องเที่ยวควบคู่กับการฟื้นตัวทางเศรษฐกิจของประเทศสมาชิกจะสร้างความต้องการในการเดินทางมากขึ้น เป็นต้น
เห็นชอบเรื่องต่าง ๆ เช่น การส่งเสริมการพัฒนาการขนส่งและการท่องเที่ยวที่ยั่งยืน การกระชับความร่วมมือกับผู้มีส่วนได้ส่วนเสียที่เกี่ยวข้อง เป็นต้น
จัดตั้งคณะทำงานเฉพาะกิจ เพื่อพิจารณาแนวทางการบูรณาการความร่วมมือทั้งสองสาขา และเพื่อพัฒนาการขนส่งและการท่องเที่ยวที่ยั่งยืน
(18) ร่างแถลงการณ์ร่วมการประชุมร่วมระดับรัฐมนตรีอาเซียนสาขาการขนส่ง - สาขาการท่องเที่ยว

ที่มา : https://www.thaigov.go.th/news/contents/details/81853