รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม ตรวจเยี่ยมเรือนจำจังหวัดนราธิวาส มอบอินทผาลัมให้ผู้ต้องราชทัณฑ์ เนื่องในโอกาสเดือนรอมฎอนอันประเสริฐ ฮ.ศ. ๑๔๔๕ 


วันอังคารที่ 9 เมษายน 2567
09/04/2567
พิมพ์
รัฐมนตรีว่าการกระทรวงยุติธรรม ตรวจเยี่ยมเรือนจำจังหวัดนราธิวาส มอบอินทผาลัมให้ผู้ต้องราชทัณฑ์ เนื่องในโอกาสเดือนรอมฎอนอันประเสริฐ ฮ.ศ. ๑๔๔๕
รัฐมนตรีว่าการกระทรวงยุติธรรม ตรวจเยี่ยมเรือนจำจังหวัดนราธิวาส มอบอินทผาลัมให้ผู้ต้องราชทัณฑ์ เนื่องในโอกาสเดือนรอมฎอนอันประเสริฐ ฮ.ศ. ๑๔๔๕
เมื่อวันอาทิตย์ที่ ๗ เมษายน ๒๕๖๗ พันตำรวจเอก ทวี สอดส่อง รัฐมนตรีว่าการกระทรวงยุติธรรม พร้อมด้วย นายกูเฮง ยาวอหะซัน เลขานุการรัฐมนตรีว่าการกระทรวงยุติธรรม พลตำรวจโท พัฒนวุธ อังคะนาวิน ประจำสำนักเลขาธิการนายกรัฐมนตรี ปฏฺิบัติหน้าที่กระทรวงยุติธรรม พลตำรวจตรี ไมตรี สันตยากุล ผู้บังคับการตำรวจภูธรจังหวัดนราธิวาส  และคณะ ได้เข้าตรวจเยี่ยมเรือนจำจังหวัดนราธิวาส โดยมี นายสหกร เกื้อเส้ง นักทัณฑวิทยาชำนาญการพิเศษ และคณะเจ้าหน้าที่ ให้การต้อนรับ
โดยในการตรวจเยี่ยมดังกล่าว รัฐมนตรีว่าการกระทรวงยุติธรรม ได้พูดคุยเพื่อรับฟังข้อคิดเห็นและข้อเสนอแนะ รวมถึงได้ให้กำลังใจทุกคนให้ใช้โอกาสในการศึกษาเรียนรู้ และพัฒนาตนเองเพื่อกลับคืนสู่สังคมและหาเลี้ยงชีพได้ต่อไป นอกจากนี้ ได้มอบอินทผาลัมและสิ่งของที่จำเป็นในการประกอบพิธีทางศาสนาอิสลามให้แก่ผู้ต้องขังมุสลิมเนื่องในโอกาสเดือนรอมฎอนอีกด้วย
ทั้งนี้ ปัจจุบันเรือนจำจังหวัดนราธิวาสมีผู้ต้องขังประมาณ ๓,๑๐๐ คน โดยผู้ต้องขังส่วนมากเป็นชาวมุสลิม

ที่มา : https://www.thaigov.go.th/news/contents/details/81529