รัฐบาลไทย-ข่าวทำเนียบรัฐบาล-​นายกฯ มอบหมายให้ อก. ตั้งคณะทำงานแก้ไขปัญหาการตรวจสอบการขนย้ายกากแคดเมียม พร้อมหามาตรการแก้ไข - กำกับการขนย้ายกากแคดเมียมที่ยึดอายัดไว้ 


วันอังคารที่ 9 เมษายน 2567
09/04/2567
พิมพ์
​นายกฯ มอบหมายให้ อก. ตั้งคณะทำงานแก้ไขปัญหาการตรวจสอบการขนย้ายกากแคดเมียม พร้อมหามาตรการแก้ไข - กำกับการขนย้ายกากแคดเมียมที่ยึดอายัดไว้
​นายกฯ มอบหมายให้ อก. ตั้งคณะทำงานแก้ไขปัญหาการตรวจสอบการขนย้ายกากแคดเมียม พร้อมหามาตรการแก้ไข - กำกับการขนย้ายกากแคดเมียมที่ยึดอายัดไว้ และกากแคดเมียมที่เหลืออยู่ให้ถูกต้องและเคลื่อนย้ายกลับไปยังหลุมฝั่งกลบต้นทางที่ จ. ตาก อย่างปลอดภัย
วันนี้ (9 เมษายน  2567)  เวลา 11.20 น. ณ บริเวณโถงกลาง ตึกบัญชาการ 1 ทำเนียบรัฐบาล ภายหลังการประชุมคณะรัฐมนตรี นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง กล่าวถึงการขนย้ายสังกะสีปนแคดเมียมว่า ได้มอบหมายให้กระทรวงอุตสาหกรรม ตั้งคณะทำงานแก้ไขปัญหาการตรวจสอบการขนย้าย โดยให้ครอบคลุมทั้งการสืบหาข้อเท็จจริงข้อบกพร่องในแต่ละขั้นตอน พร้อมหามาตรการแก้ไขและกำกับการขนย้ายกากแคดเมียมที่ยึดอายัดไว้ ตลอดจนกากแคดเมียมที่เหลืออยู่ และการเคลื่อนย้ายกากแคดเมียมที่กระจายอยู่ตามพื้นที่ต่าง ๆ ต้องดำเนินการจัดการให้ถูกต้องและต้องเคลื่อนย้ายกลับไปยังหลุมฝั่งกลบต้นทางที่จังหวัดตากอย่างปลอดภัย

ที่มา : https://www.thaigov.go.th/news/contents/details/81554