รัฐบาลไทย-ข่าวทำเนียบรัฐบาล-​รัฐมนตรีว่าการกระทรวงยุติธรรม ตรวจเยี่ยมทัณฑสถานหญิงเชียงใหม่ หนุนพัฒนาศักยภาพ จัดการศึกษาภาคบังคับ-ฝึกอาชีพผู้ต้องราชทัณฑ์  


วันอังคารที่ 9 เมษายน 2567
09/04/2567
พิมพ์
​รัฐมนตรีว่าการกระทรวงยุติธรรม ตรวจเยี่ยมทัณฑสถานหญิงเชียงใหม่ หนุนพัฒนาศักยภาพ จัดการศึกษาภาคบังคับ-ฝึกอาชีพผู้ต้องราชทัณฑ์
​รัฐมนตรีว่าการกระทรวงยุติธรรม ตรวจเยี่ยมทัณฑสถานหญิงเชียงใหม่ หนุนพัฒนาศักยภาพ จัดการศึกษาภาคบังคับ-ฝึกอาชีพผู้ต้องราชทัณฑ์
ในวันจันทร์ที่ ๘ เมษายน ๒๕๖๗ เวลา ๑๓.๐๐ น. พันตำรวจเอก ทวี สอดส่อง รัฐมนตรีว่าการกระทรวงยุติธรรม และคณะ ได้เข้าตรวจเยี่ยมทัณฑสถานหญิงเชียงใหม่ โดยมี นางสุนันทา คงพากเพียร ผู้อำนวยการทัณฑสถานหญิงเชียงใหม่ และคณะ ให้การต้อนรับ
ในโอกาสการตรวจเยี่ยมดังกล่าว รัฐมนตรีว่าการกระทรวงยุติธรรม ได้ประชุมส่วนราชการในสังกัดกระทรวงยุติธรรมทั้งจากส่วนกลางและหัวหน้าส่วนราชการสังกัดกระทรวงยุติธรรมในระดับพื้นที่จังหวัดเชียงใหม่ เพื่อหารือถึงความก้าวหน้า และข้อท้าทายในการดำเนินงาน อาทิ การบูรณาการความร่วมมือกับกระทรวงสาธารณสุขเพื่อบำบัดผู้ติดยาเสพติด การจัดการศึกษาภาคบังคับแก่ผู้ต้องราชทัณฑ์ การพัฒนาศักยภาพและฝึกอาชีพผู้ต้องราชทัณฑ์  เป็นต้น
นอกจากนั้น ได้ตรวจเยี่ยมทัณฑสถานหญิงเชียงใหม่ ในส่วนแดนแรกรับ แดนหญิง และสถานที่พัฒนาศักยภาพ เช่น การฝึกอาชีพ การรักษาพยาบาล ห้องสมุด ฯลฯ รวมทั้งได้พูดคุยเพื่อรับฟังความเห็น และให้กำลังใจกับผู้ต้องราชทัณฑ์อีกด้วย

ที่มา : https://www.thaigov.go.th/news/contents/details/81531