รัฐบาลไทย-ข่าวทำเนียบรัฐบาล-กระทรวงมหาดไทย จัดกิจกรรมจิตอาสาบำเพ็ญสาธารณประโยชน์เนื่องในโอกาสวันคล้ายวันพระราชสมภพ สมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี วันสำคัญของชาติไทย


วันอังคารที่ 9 เมษายน 2567
09/04/2567
พิมพ์
กระทรวงมหาดไทย จัดกิจกรรมจิตอาสาบำเพ็ญสาธารณประโยชน์เนื่องในโอกาสวันคล้ายวันพระราชสมภพ สมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี วันสำคัญของชาติไทย
กระทรวงมหาดไทย จัดกิจกรรมจิตอาสาบำเพ็ญสาธารณประโยชน์ เนื่องในโอกาสวันคล้ายวันพระราชสมภพ สมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี วันสำคัญของชาติไทย และวันข้าราชการพลเรือน พ.ศ. 2567 ของสำนักงานปลัดกระทรวงมหาดไทย
กระทรวงมหาดไทย จัดกิจกรรมจิตอาสาบำเพ็ญสาธารณประโยชน์ เนื่องในโอกาสวันคล้ายวันพระราชสมภพ สมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี วันสำคัญของชาติไทย และวันข้าราชการพลเรือน พ.ศ. 2567 ของสำนักงานปลัดกระทรวงมหาดไทย ณ ศูนย์พัฒนาเด็กเล็กตำบลบางกระสอบ อ.พระประแดง จ.สมุทรปราการ
วันนี้ (9 เม.ย. 67) เวลา 09.59 น. ที่ ศูนย์พัฒนาเด็กเล็กตำบลบางกระสอบ อำเภอพระประแดง จังหวัดสมุทรปราการ นายสุทธิพงษ์ จุลเจริญ ปลัดกระทรวงมหาดไทย มอบหมายให้ นายวัชรเดช เกียรติชานน ผู้ตรวจราชการกระทรวงมหาดไทย เป็นประธานกิจกรรมจิตอาสาบำเพ็ญสาธารณประโยชน์เนื่องในโอกาสวันคล้ายวันพระราชสมภพ สมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี วันสำคัญของชาติไทย และวันข้าราชการพลเรือน พ.ศ. 2567 ของสำนักงานปลัดกระทรวงมหาดไทย โดยมี ผู้บริหาร ข้าราชการ เจ้าหน้าที่ในสังกัดสำนักงานปลัดกระทรวงมหาดไทย ผู้แทนนายอำเภอพระประแดง พร้อมด้วยผู้บริหารองค์การบริหารส่วนตำบลบางกระสอบ กำนัน ผู้ใหญ่บ้านในพื้นที่ คณะครูและนักเรียนศูนย์พัฒนาเด็กเล็กตำบลบางกระสอบ ร่วมกิจกรรม
นายวัชรเดช เกียรติชานน ผู้ตรวจราชการกระทรวงมหาดไทย กล่าวว่า เนื่องด้วยในวันที่ 2 เมษายน พุทธศักราช 2567 ซึ่งเป็นวันคล้ายวันพระราชสมภพสมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี ข้าพระพุทธเจ้า พร้อมด้วย ผู้บริหาร ข้าราชการ และเจ้าหน้าที่ในสังกัดสำนักงานปลัดกระทรวงมหาดไทย อำเภอพระประแดง จังหวัดสมุทรปราการ ตลอดทั้งผู้มีความจงรักภักดีทุกท่าน ต่างมีความปลื้มปีติโสมนัสเป็นล้นพ้น ที่ได้มาร่วมกันแสดงความจงรักภักดี และสำนึกในพระมหากรุณาธิคุณอันหาที่สุดมิได้ โดยการดำเนินกิจกรรมจิตอาสาบำเพ็ญประโยชน์ เพื่อสืบสานแนวพระราชดำริของสมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี ในการสร้างความมั่นคงทางอาหาร ส่งเสริมการปลูกพืชผักสวนครัว การรักษาสิ่งแวดล้อม เพื่อเสริมสร้างการพัฒนาการด้านร่างกาย สติปัญญา ให้กับเด็กและเยาวชนให้มีคุณภาพชีวิตที่ดี ได้เติบโตเป็นกำลังสำคัญของประเทศชาติต่อไป
"ตลอดระยะเวลาที่ผ่านมา ปวงพสกนิกรชาวไทยต่างน้อมสำนึกในพระมหากรุณาธิคุณของสมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี ที่ทรงอุทิศพระองค์ ปฏิบัติบำเพ็ญพระราชกรณียกิจนานัปการ เสด็จออกเยี่ยมเยียนสถานศึกษา โรงเรียนห่างไกล เพื่อทำนุบำรุงอาณาประชาราษฎร์ สร้างความผาสุกร่มเย็นให้แก่ชาติบ้านเมือง ความเอื้ออาทรห่วงใยแก่ราษฎรโดยเฉพาะเด็กและเยาวชนโดยถ้วนหน้า ทั้งน้อมนำปรัชญาของเศรษฐกิจพอเพียง พระบรมราโชวาท และพระราชดำรัสที่พระราชทานในโอกาสต่าง ๆ ได้เป็นเครื่องยึดเหนี่ยวและให้พสกนิกรทุกหมู่เหล่า ได้ยึดถือปฏิบัติ เพื่อน้อมรำลึกสำนึกในพระมหากรุณาธิคุณอันหาที่สุดมิได้ เนื่องในโอกาสวันคล้ายวันพระราชสมภพสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี วันสำคัญของชาติไทย และวันข้าราชการพลเรือน พ.ศ. 2567" นายวัชรเดชฯ กล่าว
นายวัชรเดช เกียรติชานน ผู้ตรวจราชการกระทรวงมหาดไทย กล่าวเพิ่มเติมว่า กระทรวงมหาดไทยจึงได้ดำเนินการจัดกิจกรรมจิตอาสาพัฒนาคุณภาพชีวิต ในการสร้างความมั่นคงทางอาหาร ส่งเสริมการ ปลูกพืชผักสวนครัว การรักษาสิ่งแวดล้อม เพื่อเสริมสร้างการพัฒนาการทั้งด้านร่างกาย สติปัญญา ให้กับเด็กและเยาวชน ที่ศูนย์พัฒนาเด็กเล็ก ตำบลบางกระสอบ อำเภอพระประแดง จังหวัดสมุทรปราการ ได้เติบโตเป็นกำลังสำคัญของประเทศชาติต่อไป และด้วยสำนึกในพระมหากรุณาธิคุณอันหาที่สุดมิได้ ข้าพระพุทธเจ้าทั้งหลาย จักขอสืบสานพระราชปณิธานด้วยความจงรักภักดี และจักมุ่งมั่นเจริญรอยตามเบื้องพระยุคลบาท เพื่อร่วมกันพัฒนาและสรรค์สร้างสังคมไทยให้มีความเจริญก้าวหน้าสืบไป
นายวิรัตน์ ศิโรดม นายกองค์การบริหารส่วนตำบลบางกระสอบ กล่าวว่า กิจกรรมจิตอาสาบำเพ็ญสาธารณประโยชน์เนื่องในโอกาสวันคล้ายวันพระราชสมภพ สมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี เป็นกิจกรรมที่จัดขึ้นโดยมีวัตถุประสงค์เพื่อสืบสานแนวพระราชดำริของสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี ในการสร้างความมั่นคงทางอาหาร ส่งเสริมการปลูกพืชผักสวนครัว การรักษาสิ่งแวดล้อม ส่งเสริมการบริโภคไข่ไก่วันละ 2 ฟอง เพื่อเสริมสร้างพัฒนาการทางด้านร่างกายและสติปัญญาให้กับเด็กและเยาวชน ได้เติบโตอย่างสมวัยเป็นกำลังสำคัญของประเทศชาติอย่างยั่งยืน ซึ่งกิจกรรมในวันนี้ คณะครูและนักเรียนของศูนย์พัฒนาเด็กเล็กตำบลท่ากระสอบ ได้มาร่วมกันทำกิจกรรมจิตอาสา ประกอบด้วย กิจกรรมปลูกพืชผักสวนครัว กิจกรรมทำความสะอาดและปรับปรุงภูมิทัศน์ ด้วยการทาสีสนามเด็กเล่น กิจกรรมสาธิตการคัดแยกขยะ กิจกรรมมอบอุปกรณ์กีฬาและเครื่องเขียน และกิจกรรมส่งเสริมอาหารกลางวันตามหลักโภชนาการ เพื่อเสริมสร้างพัฒนาการเด็กให้สมวัย เติบโตไปเป็นอนาคตของชาติ
#WorldSoilDay #วันดินโลก #UN #FAO #GlobalSoilPartnership #MOI #กระทรวงมหาดไทย #บำบัดทุกข์บำรุงสุข #SoilandWaterasourceoflife #SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/81566