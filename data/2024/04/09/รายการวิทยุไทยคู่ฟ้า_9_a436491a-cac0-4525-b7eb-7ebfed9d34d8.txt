รัฐบาลไทย-ข่าวทำเนียบรัฐบาล-ครม.เห็นชอบ จ.บุรีรัมย์ เป็นพื้นที่นวัตกรรมการศึกษา


วันอังคารที่ 9 เมษายน 2567
ครม.เห็นชอบ จ.บุรีรัมย์ เป็นพื้นที่นวัตกรรมการศึกษา
วันศุกร์ที่ 29 มีนาคม 2567
ต่อจากนี้ไป ขอเชิญรับฟังไทยคู่ฟ้า
รัฐบาลขยายโอกาสทางการศึกษาสู่ภูมิภาค
โดยเห็นชอบกำหนดให้จังหวัดบุรีรัมย์เป็นพื้นที่นวัตกรรมการศึกษา พื้นที่ที่ 20 มีสถานศึกษานำร่อง 83 แห่ง
ซึ่งจะสามารถจัดการเรียนการสอนที่สอดคล้องกับบริบทของพื้นที่ โดยบริหารจัดการการศึกษาได้อย่างมีอิสระ
ยืดหยุ่น คล่องตัว ไม่ต้องอิงกฎระเบียบที่ไม่จำเป็นจากส่วนกลาง เช่น การเลือกใช้หลักสูตร
ใช้สื่อการเรียนการสอน ออกแบบการทดสอบที่เหมาะสมเฉพาะพื้นที่ได้
มีช่องทางผลักดันการบริหารบุคคลให้เหมาะสม สามารถปรับ ลด
ยกเลิกโครงการที่เพิ่มภาระครูและส่งผลเสียต่อการเรียนรู้ของผู้เรียน ด้วยกลไกการจัดการศึกษาร่วมกับภาครัฐ
เอกชน ท้องถิ่น และประชาสังคม ซึ่งจะส่งผลดีต่อทั้งผู้เรียน สถานศึกษา และผู้เกี่ยวข้องในพื้นที่
ช่วยลดความเหลื่อมล้ำทางการศึกษา
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/81535