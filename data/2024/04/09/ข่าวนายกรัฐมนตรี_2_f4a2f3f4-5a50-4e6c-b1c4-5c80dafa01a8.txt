รัฐบาลไทย-ข่าวทำเนียบรัฐบาล-​นายกฯ สั่งการหน่วยงานที่เกี่ยวข้องปราบปรามจับกุมผู้ลักลอบนำเข้า-จำหน่ายบุหรี่ไฟฟ้าอย่างจริงจัง และเด็ดขาด โดยบังคับใช้กฎหมายที่เกี่ยวข้องอย่างเคร่งครัด 


วันอังคารที่ 9 เมษายน 2567
09/04/2567
พิมพ์
​นายกฯ สั่งการหน่วยงานที่เกี่ยวข้องปราบปรามจับกุมผู้ลักลอบนำเข้า-จำหน่ายบุหรี่ไฟฟ้าอย่างจริงจัง และเด็ดขาด โดยบังคับใช้กฎหมายที่เกี่ยวข้องอย่างเคร่งครัด
​นายกฯ สั่งการหน่วยงานที่เกี่ยวข้องปราบปรามจับกุมผู้ลักลอบนำเข้า-จำหน่ายบุหรี่ไฟฟ้าอย่างจริงจัง และเด็ดขาด โดยบังคับใช้กฎหมายที่เกี่ยวข้องอย่างเคร่งครัด พร้อมมอบ สธ.-ศธ และ อว. ออกมาตรการป้องกัน รณรงค์สร้างการตระหนักรู้โทษของบุหรี่ไฟฟ้า
วันนี้ (9 เมษายน  2567)  เวลา 11.20 น. ณ บริเวณโถงกลาง ตึกบัญชาการ 1 ทำเนียบรัฐบาล ภายหลังการประชุมคณะรัฐมนตรี นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง กล่าวถึงเรื่องบุหรี่ไฟฟ้าว่า เนื่องจากปัจจุบันบุหรี่ไฟฟ้ากำลังแพร่หลายหนักในกลุ่มเด็กและเยาวชน ทั้งที่มีกฎหมายควบคุมอยู่แล้ว ขอให้หน่วยงานที่เกี่ยวข้องรวมกันดำเนินการปราบปรามจับกุมผู้ลักลอบนำเข้าและจำหน่ายอย่างจริงจังและเด็ดขาด โดยบังคับใช้กฎหมายที่เกี่ยวข้องอย่างเคร่งครัด และให้กระทรวงสาธารณสุข กระทรวงศึกษาธิการ กระทรวงการอุดมศึกษา วิทยาศาสตร์ วิจัยและนวัตกรรม ร่วมกันออกมาตรการป้องกัน เช่น การรณรงค์เรื่องของโทษของบุหรี่ไฟฟ้า การสร้างการตระหนักรู้ถึงกฎหมายเกี่ยวกับบุหรี่ไฟฟ้า รวมถึงจัดให้มีมาตรการตรวจตราที่เข้มงวดโดยเฉพาะสถานศึกษา และในการจำหน่ายและใช้บุหรี่ไฟฟ้าในกลุ่มเยาวชน

ที่มา : https://www.thaigov.go.th/news/contents/details/81547