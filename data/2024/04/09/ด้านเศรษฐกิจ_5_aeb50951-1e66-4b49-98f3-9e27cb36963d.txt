รัฐบาลไทย-ข่าวทำเนียบรัฐบาล-​รองปลัด กษ. ประชุมติดตามความก้าวหน้าการส่งเสริมอาชีพด้านการเกษตรและแก้ไขปัญหาสินค้าเกษตรในจังหวัดชายแดนภาคใต้ ประจำปีงบประมาณ พ.ศ. 2567 ของจังหวัดนราธิวาส


วันอังคารที่ 9 เมษายน 2567
​รองปลัด กษ. ประชุมติดตามความก้าวหน้าการส่งเสริมอาชีพด้านการเกษตรและแก้ไขปัญหาสินค้าเกษตรในจังหวัดชายแดนภาคใต้ ประจำปีงบประมาณ พ.ศ. 2567 ของจังหวัดนราธิวาส
​รองปลัด กษ. ประชุมติดตามความก้าวหน้าการส่งเสริมอาชีพด้านการเกษตรและแก้ไขปัญหาสินค้าเกษตรในจังหวัดชายแดนภาคใต้ ประจำปีงบประมาณ พ.ศ. 2567 ของจังหวัดนราธิวาส
นายอภัย สุทธิสังข์ รองปลัดกระทรวงเกษตรและสหกรณ์ เป็นประธานการประชุมติดตามความก้าวหน้าการส่งเสริมอาชีพด้านการเกษตรและแก้ไขปัญหาสินค้าเกษตรในจังหวัดชายแดนภาคใต้ ประจำปีงบประมาณ พ.ศ. 2567 ของจังหวัดนราธิวาส ครั้งที่ 1/2567 ร่วมกับหัวหน้าส่วนราชการในสังกัดกระทรวงเกษตรและสหกรณ์ จังหวัดนราธิวาส ผ่านระบบ Zoom Meeting โดยติดตามความก้าวหน้าสินค้าเกษตร ได้แก่ ปลาดุกลำพัน การผลิตพืชอาหารสัตว์ (มันสำปะหลัง) กาแฟ และปลานิลสายน้ำไหล
ทั้งนี้ รองปลัดกระทรวงเกษตรและสหกรณ์ ได้ให้ข้อเสนอในที่ประชุมดังนี้
1) เกษตรและสหกรณ์จังหวัดนราธิวาส ควรจัดทำแผนธุรกิจพร้อมหาแหล่งตลาดปลานิลสายน้ำไหล และจัดทำ VTR นำเสนอปลานิลสายน้ำไหลให้สวยงาม เข้าใจง่าย
และ 2) สินค้ากาแฟ ทุกหน่วยที่เกี่ยวข้องควรศึกษาเรื่องยางพารา ทางเลือกการปลูกพืชแซมยาง เช่นปลูกกาแฟแซมในสวนยางเพื่อเสริมรายได้ให้กับชาวสวนยาง เป็นต้น

ที่มา : https://www.thaigov.go.th/news/contents/details/81548