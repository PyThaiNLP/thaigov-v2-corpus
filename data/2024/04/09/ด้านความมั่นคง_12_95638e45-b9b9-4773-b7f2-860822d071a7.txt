รัฐบาลไทย-ข่าวทำเนียบรัฐบาล-พ่อเมืองขอนแก่น “Kick Off หมู่บ้านป้องกันและแก้ไขปัญหายาเสพติด” โดยกองทุนแม่ของแผ่นดิน ตามนโยบาย มท. มุ่งมั่นเสริมสร้างความเข้มแข็งในชุมชน สู่การตัดวงจรยาเสพติดอย่างเข้มข้นเด็ดขาด


วันอังคารที่ 9 เมษายน 2567
09/04/2567
พิมพ์
พ่อเมืองขอนแก่น “Kick Off หมู่บ้านป้องกันและแก้ไขปัญหายาเสพติด” โดยกองทุนแม่ของแผ่นดิน ตามนโยบาย มท. มุ่งมั่นเสริมสร้างความเข้มแข็งในชุมชน สู่การตัดวงจรยาเสพติดอย่างเข้มข้นเด็ดขาด
พ่อเมืองขอนแก่น “Kick Off หมู่บ้านป้องกันและแก้ไขปัญหายาเสพติด” โดยกองทุนแม่ของแผ่นดิน ตามนโยบายกระทรวงมหาดไทย มุ่งมั่นเสริมสร้างความเข้มแข็งในชุมชน สู่การตัดวงจรยาเสพติดอย่างเข้มข้นและเด็ดขาดทั้งแผ่นดิน เพื่อความสุขของประชาชนชาวขอนแก่นอย่างยั่งยืน
วันนี้ (9 เม.ย. 67) นายไกรสร กองฉลาด ผู้ว่าราชการจังหวัดขอนแก่น เปิดเผยว่า จังหวัดขอนแก่น ได้จัดกิจกรรม Kick off หมู่บ้านป้องกันและแก้ไขปัญหายาเสพติด โดยกองทุนแม่ของเเผ่นดิน ตามนโยบายกระทรวงมหาดไทย โดยมี นายจิรศักดิ์ สีหามาตย์ รองผู้ว่าราชการจังหวัดขอนแก่น นายประจวบ รักแพทย์ ปลัดจังหวัดขอนแก่น,นางสาวอัญชนิดา กมลเพ็ชร พัฒนาการจังหวัดขอนแก่น หัวหน้าส่วนราชการระดับจังหวัด นายอำเภอ ผู้บริหารองค์กรปกครองส่วนท้องถิ่น กำนัน ผู้ใหญ่บ้าน ภาคีเครือข่ายกองทุนแม่ทั้ง 26 อำเภอ และประชาชนมากกว่า 2,000 คน ร่วมกิจกรรม
นายไกรสร กองฉลาด ผู้ว่าราชการจังหวัดขอนแก่น กล่าวว่า ตามที่กระทรวงมหาดไทย ได้ขับเคลื่อนนโยบายของรัฐบาล ที่กำหนดให้ “การแก้ไขปัญหายาเสพติด” เป็นวาระแห่งชาติ โดยประกาศเป็นนโยบายที่จะลดปัญหายาเสพติดอย่างเป็นรูปธรรมภายในระยะเวลา 1 ปี ซึ่งนายสุทธิพงษ์ จุลเจริญ ปลัดกระทรวงมหาดไทย ได้มีนโยบายให้ทุกอำเภอจัดตั้งหมู่บ้านป้องกันและแก้ไขปัญหายาเสพติด ด้วยกระบวนการกองทุนแม่ของแผ่นดิน ดำเนินมาตรการป้องกันและแก้ไขปัญหายาเสพติด โดยนำแนวทางวิธีการขั้นตอนของกองทุนแม่ของแผ่นดินไปดำเนินการในหมู่บ้าน ซึ่งจังหวัดขอนแก่น มีหมู่บ้านกองทุนแม่ของแผ่นดิน จำนวน 502 หมู่บ้าน คงเหลือหมู่บ้าน/ชุมชน ทั้งสิ้น 1,833 หมู่บ้าน/ชุมชน ที่ต้องดำเนินการให้แล้วเสร็จภายในเดือนกรกฎาคม 2567 ที่ยังไม่ได้จัดตั้งกองทุนแม่ของแผ่นดิน ให้ครบทุกพื้นที่ โดยใช้กลไกเครือข่ายกองทุนแม่ของแผ่นดินในทุกระดับร่วมกับสำนักงานพัฒนาชุมชนจังหวัด/อำเภอ เพื่อขับเคลื่อนและขยายผลให้สำเร็จเกิดเป็นรูปธรรม
“จังหวัดขอนแก่น จึงได้จัดกิจกรรม Kick off หมู่บ้านป้องกันและแก้ไขปัญหายาเสพติด โดยกองทุนแม่ของเเผ่นดิน ตามนโยบายกระทรวงมหาดไทย ค่อย ๆ ไขปัญหายาเสพติดอย่างเป็นรูปประธรรม โดยเริ่มจากการสร้างความเข้มแข็งที่ชุม โดยใช้กลไกของผู้นำชุมชน นายอำเภอ กำนัน ผู้ใหญ่บ้าน ร่วมเป็นส่วนสำคัญในการป้องกันและแก้ไขปัญหายาเสพติดในชุมชน ซึ่งที่ผ่านมาจังหวัดขอนแก่นตระหนักและให้ความสำคัญในการแก้ไขปัญหายาเสพติดมาอย่างต่อเนื่อง โดยได้ประกาศเป็นวาระจังหวัดขอนแก่น และมอบหมายหน่วยงานภาคีในพื้นที่ทั้ง 26 อำเภอจังหวัดขอนแก่น ร่วมกันแก้ไขปัญหายาเสพติดของประเทศไทย ทั้งการป้องกัน ปราบปราม รวมถึงการบำบัดฟื้นฟูสภาพทางสังคมแก่ผู้ที่เกี่ยวข้องกับยาเสพติดอย่างเข้มข้น มีปฏิบัติการ Re X- Ray ปฏิบัติการปิดล้อมตรวจค้นทุกสัปดาห์ เพื่อค้นหานำตัวเข้ารับการบำบัดให้กลับมาเป็นคนดี คืนสู่สังคมและครอบครัว มีการฝึกอบรมอาชีพ และตำรวจภูธรภาค 4 มีปฏิบัติการเด็ดปีกผู้ค้ารายย่อย รวมไปถึงการดูแลเด็กและเยาวชนให้ตระหนักถึงโทษของยาเสพติดด้วยแผนปฏิบัติการทำสงครามยาเสพติด” โดยดำเนินการภายใต้ 5 มาตรการ ได้แก่ 1) มาตรการป้องกัน 2) มาตรการปราบปราม 3) มาตรการบำบัดรักษา 4) มาตรการฟื้นฟูสภาพทางสังคม 5) มาตรการประชาสัมพันธ์และสร้างการมีส่วนร่วม” นายไกรสรฯ กล่าว
นายไกรสร กองฉลาด ผู้ว่าราชการจังหวัดขอนแก่น กล่าวเพิ่มเติมว่า จังหวัดขอนแก่น มุ่งมั่นป้องกันและแก้ไขปัญหายาเสพติด โดยการบูรณาการผสานความร่วมมือกับชุมชน โดยเฉพาะความร่วมมือจากผู้นำชุมชน กำนัน ผู้ใหญ่บ้าน ที่จะเป็นจุดเริ่มต้นของความเข้มแข็งของคนในชุมชน พร้อมร่วมกับทีมอำเภอและ 7 ภาคีเครือข่ายตามแนวทางอำเภอบำบัดทุกข์บำรุงสุข และแนวทางโครงการหมู่บ้านยั่งยืน (Sustainable Village) โดยการสร้างกระบวนการมีส่วนร่วมด้วยพลังความคิด พลังปัญญา พลังศรัทธา เพื่อจัดตั้งกองทุนป้องกันและแก้ไขปัญหายาเสพติดในหมู่บ้านเป้าหมาย และร่วมกันดำเนินกิจกรรมป้องกันแก้ไขปัญหายาเสพติดภาคประชาชนให้เป็นรูปธรรม เพื่อเฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษ 6 รอบ 28 กรกฎาคม 2567 เพื่อทำให้คนในชุมชนมีความตระหนัก และห่วงใยต่อความเป็นไปของชุมชน สมาชิกในชุมชนร่วมมือร่วมใจกันอย่างจริงจัง มีการพูดคุยแลกเปลี่ยนเรียนรู้ ร่วมกันคิด ร่วมกันจัดกิจกรรม ทำให้คนในชุมชนเกิดความรักสามัคคี มีจิตอาสา สามารถพึ่งพาตนเองได้ เกิดความเข้มแข็งภายในชุมชน และร่วมกันสอดส่องลูกหลานไม่ให้ยุ่งเกี่ยวกับยาเสพติด ซึ่งจะนำไปสู่ความสุขของสังคมและชุมชนอย่างยั่งยืน
#WorldSoilDay #วันดินโลก #UN #FAO #GlobalSoilPartnership #MOI #กระทรวงมหาดไทย #บำบัดทุกข์บำรุงสุข #SoilandWaterasourceoflife #SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/81564