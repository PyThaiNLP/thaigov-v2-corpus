รัฐบาลไทย-ข่าวทำเนียบรัฐบาล-วันอังคารที่ 23 เมษายน 2567 ติดตามสถานการณ์แนวชายแดน อำเภอแม่สอด จังหวัดตาก ในด้านเศรษฐกิจ การค้าชายแดน และผลกระทบจากผู้หนีภัยความไม่สงบชาวเมียนมา


วันพุธที่ 24 เมษายน 2567
วันอังคารที่ 23 เมษายน 2567 ติดตามสถานการณ์แนวชายแดน อำเภอแม่สอด จังหวัดตาก ในด้านเศรษฐกิจ การค้าชายแดน และผลกระทบจากผู้หนีภัยความไม่สงบชาวเมียนมา
นายปานปรีย์ พหิทธานุกร รองนายกรัฐมนตรี และรัฐมนตรีว่าการกระทรวงการต่างประเทศ นายอนุทิน ชาญวีรกูล รองนายกรัฐมนตรี และรัฐมนตรีว่าการกระทรวงมหาดไทย นายสุทิน คลังแสง รัฐมนตรีว่าการกระทรวงกลาโหม พลเอก สนิธชนก สังขจันทร์ ปลัดกระทรวงกลาโหม
พร้อมด้วย พลเอก ทรงวิทย์ หนุนภักดี ผู้บัญชาการทหารสูงสุด และส่วนราชการที่เกี่ยวข้องลงพื้นที่ ติดตามสถานการณ์แนวชายแดน อำเภอแม่สอด จังหวัดตาก ในด้านเศรษฐกิจ การค้าชายแดน และผลกระทบจากผู้หนีภัยความไม่สงบชาวเมียนมา โดยได้เดินทางไปยังสะพานมิตรภาพไทย - เมียนมา แห่งที่ 1 และเยี่ยมเยียนประชาชนชาวไทยในบริเวณ บ้านริมเมย อำเภอแม่สอด จังหวัดตาก
โดยการเดินทางในครั้งนี้ สืบเนื่องมาจากนายกรัฐมนตรี ได้มอบหมายให้รองนายกรัฐมนตรี/รัฐมนตรีว่าการกระทรวงการต่างประเทศ รองนายกรัฐมนตรี/รัฐมนตรีว่าการกระทรวงมหาดไทยและรัฐมนตรีว่าการกระทรวงกลาโหม พร้อมคณะ ติดตาม วิเคราะห์สถานการณ์ในภาพรวมที่เกี่ยวข้องกับเมียนมา ที่อาจส่งผลกระทบต่อประเทศไทยทั้งในมิติการต่างประเทศ มิติการค้าและเศรษฐกิจชายแดน มิติความมั่นคง การปกป้องอธิปไตย และการสร้างความปลอดภัยให้กับประชาชนชาวไทยในพื้นที่ พร้อมทั้งการให้ความช่วยเหลือผู้หนีภัยความไม่สงบชาวเมียนมาตามหลักมนุษยธรรมพื้นฐาน และวิธีให้ความช่วยเหลือตามขั้นตอนการปฏิบัติที่เป็นมาตรฐาน ต่อไป
ที่มา กองบัญชาการกองทัพไทย

ที่มา : https://www.thaigov.go.th/news/contents/details/82085