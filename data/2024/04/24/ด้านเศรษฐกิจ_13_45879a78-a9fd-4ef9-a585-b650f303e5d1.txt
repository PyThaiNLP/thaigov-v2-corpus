รัฐบาลไทย-ข่าวทำเนียบรัฐบาล-กรมทางหลวงชนบท จัดประชุมการมีส่วนร่วมภาคประชาชน โครงการงานบำรุงถนนสาย มส.3008 จังหวัดแม่ฮ่องสอน 


วันพุธที่ 24 เมษายน 2567
กรมทางหลวงชนบท จัดประชุมการมีส่วนร่วมภาคประชาชน โครงการงานบำรุงถนนสาย มส.3008 จังหวัดแม่ฮ่องสอน
....
กรมทางหลวงชนบท (ทช.) กระทรวงคมนาคม โดยแขวงทางหลวงชนบทแม่ฮ่องสอน จัดประชุมการมีส่วนร่วมภาคประชาชน โครงการงานบำรุงถนนทางหลวงชนบทสาย มส.3008 แยก ทล.108 - บ้านสันติสุข อำเภอแม่ลาน้อย จังหวัดแม่ฮ่องสอน โดยแลกเปลี่ยนและรับฟังความคิดเห็นของประชาชนในพื้นที่ พร้อมลงนามบันทึกความร่วมมือ 3 ฝ่าย ระหว่าง ทช. ผู้รับจ้าง และผู้แทนประชาชน ณ ศาลาประชาคมหมู่บ้านห้วยไก่ป่า หมู่ที่ 6 ตำบลแม่ลาหลวง อำเภอแม่ลาน้อย จังหวัดแม่ฮ่องสอน ในการประชุม ทช. ได้นำเสนอความเป็นมา ลักษณะโครงการ รายงานขั้นตอนการก่อสร้าง พร้อมทั้งรับฟังข้อเสนอแนะและความคิดเห็นจากผู้เข้าร่วมประชุม เพื่อให้การก่อสร้างเป็นไปตามวัตถุประสงค์และเป็นประโยชน์ต่อประชาชนมากที่สุด
โครงการก่อสร้างดังกล่าวเป็นการซ่อมสร้างผิวทางแอสฟัลท์ติกคอนกรีต (โดยวิธี Pavement ln-Place Recycling) ถนนสาย มส.3008 แยก ทล.108 - บ้านสันติสุข อำเภอแม่ลาน้อย จังหวัดแม่ฮ่องสอน ตั้งแต่ช่วง กม.ที่ 6+775 - 8+000 และ ช่วง กม.ที่ 15+677 - 16+077 ความกว้าง 6 เมตร ไม่มีไหล่ทาง รวมระยะทาง 1.625 กิโลเมตร ใช้งบประมาณดำเนินงาน 8.9 ล้านบาท และคาดว่าจะดำเนินการแล้วเสร็จในปี 2567 เพื่อส่งเสริมการคมนาคมขนส่ง สร้างความปลอดภัยในการเดินทางให้กับประชาชนต่อไป

ที่มา : https://www.thaigov.go.th/news/contents/details/82129