รัฐบาลไทย-ข่าวทำเนียบรัฐบาล-รองปลัด กษ. ร่วมการประชุมคณะกรรมการอนุรักษ์และใช้ประโยชน์ความหลากหลายทางชีวภาพแห่งชาติ ครั้งที่ 1/2567


วันพุธที่ 24 เมษายน 2567
รองปลัด กษ. ร่วมการประชุมคณะกรรมการอนุรักษ์และใช้ประโยชน์ความหลากหลายทางชีวภาพแห่งชาติ ครั้งที่ 1/2567
รองปลัด กษ. ร่วมการประชุมคณะกรรมการอนุรักษ์และใช้ประโยชน์ความหลากหลายทางชีวภาพแห่งชาติ ครั้งที่ 1/2567
นายนวนิตย์ พลเคน รองปลัดกระทรวงเกษตรและสหกรณ์ ร่วมการประชุมคณะกรรมการอนุรักษ์และใช้ประโยชน์ความหลากหลายทางชีวภาพแห่งชาติ ครั้งที่ 1/2567 ณ ห้องประชุมอารีย์สัมพันธ์ ชั้น 3 อาคารกรมการเปลี่ยนแปลงสภาพภูมิอากาศและสิ่งแวดล้อม โดยที่ประชุมได้รับทราบเรื่องต่าง ๆ ได้แก่
1) ความก้าวหน้าการจัดทำร่างพระราชบัญญัติความหลากหลายทางชีวภาพ
3) ความก้าวหน้าการดำเนินงานด้านพื้นที่อนุรักษ์ความหลากหลายทางชีวภาพนอกเขต พื้นที่คุ้มครอง (OECMs) ของประเทศไทย
4) การจัดตั้งหน่วยที่ปรึกษาด้านวิชาการ เพื่อสนับสนุนการดำเนินโครงการความร่วมมือ พันธมิตรสำหรับการอนุรักษ์นกน้ำอพยพและถิ่นที่อยู่อาศัยอย่างยั่งยืนในเส้นทางการบินเอเชียตะวันออก-ออสเตรเลีย
5) ผลการติดตามการจัดการชนิดพันธุ์ต่างถิ่น
และ 6) รายงานการอนุญาตให้เข้าถึงทรัพยากรชีวภาพในประเทศไทย ประจำปี พ.ศ. 2565 - 2566
นอกจากนี้ ยังได้พิจารณาประเด็นสำคัญ คือ
1) กรอบความร่วมมือทวิภาคีว่าด้วยสิ่งแวดล้อม ความหลากหลายทางชีวภาพและการคุ้มครองชนิดพันธุ์ ระหว่างไทยและฝรั่งเศส
2) การเสนอศูนย์ศึกษาธรรมชาติกองทัพบก (บางปู) เฉลิมพระเกียรติ 72 พรรษา มหาราชินีจังหวัดสมุทรปราการ เพื่อเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567
3) การเสนอศูนย์ศึกษาธรรมชาติกองทัพบกฯ เป็นพื้นที่เครือข่ายนกน้ำอพยพ
4) การเสนอศูนย์ศึกษาธรรมชาติกองทัพบกฯ เป็นอุทยานมรดกอาเซียน (ASEAN Heritage Park: AHP)
และ 5) การปรับปรุงองค์ประกอบคณะอนุกรรมการภายใต้คณะกรรมการอนุรักษ์และใช้ประโยชน์ความหลากหลายทางชีวภาพแห่งชาติ

ที่มา : https://www.thaigov.go.th/news/contents/details/82106