รัฐบาลไทย-ข่าวทำเนียบรัฐบาล-​โฆษกรัฐบาลเผยรายงานข้อมูลสถิติตัวเลขการเกิดอุบติเหตุน้อยลง รัฐบาลขอบคุณทุกฝ่ายที่ช่วยกันดูแลให้เทศกาลสงกรานต์ 2567 นี้เต็มไปด้วยความสุข


วันจันทร์ที่ 15 เมษายน 2567
15/04/2567
พิมพ์
​โฆษกรัฐบาลเผยรายงานข้อมูลสถิติตัวเลขการเกิดอุบติเหตุน้อยลง รัฐบาลขอบคุณทุกฝ่ายที่ช่วยกันดูแลให้เทศกาลสงกรานต์ 2567 นี้เต็มไปด้วยความสุข
​โฆษกรัฐบาลเผยรายงานข้อมูลสถิติตัวเลขการเกิดอุบติเหตุน้อยลง รัฐบาลขอบคุณทุกฝ่ายที่ช่วยกันดูแลให้เทศกาลสงกรานต์ 2567 นี้เต็มไปด้วยความสุข
วันนี้ (15 เมษายน 2567) นายชัย วัชรงค์ โฆษกประจำสำนักนายกรัฐมนตรี เปิดเผยถึงรายงานข้อมูล เทศกาลสงกรานต์ 2567 ประจำวันที่ 15 เมษายน 2567 โดยโฆษกรัฐบาลระบุว่า จากข้อมูลของกรมป้องกันและบรรเทาสาธารณะภัยระบุว่า สถิติการเกิดอุบัติเหตุลดลงอย่างมีนัยยะสำคัญ ดังนี้
สถิติการเกิดอุบัติเหตุ วันที่ 14 เมษายน 2567 (วันที่ 4 ของช่วงรณรงค์)
- จำนวนอุบัติเหตุ รวม  317  ครั้ง (ลดลง 14.78  %)
- ผู้เสียชีวิต 38  ราย (ลดลง 24.00  %)
- ผู้บาดเจ็บ admitted  311 ราย (ลดลง 15.03  %)
- เกิดอุบัติเหตุใหญ่ 2 เหตุการณ์ (เสียชีวิต 1 ราย บาดเจ็บ 11 ราย) ได้แก่
(*)จ.นครราชสีมา อ.โนนไทย  (เสียชีวิต  - ราย บาดเจ็บ 8 ราย)
(*)จ.นครราชสีมา อ.สีคิ้ว (เสียชีวิต  1 ราย บาดเจ็บ 3 ราย)
• สถิติสะสมวันที่ 11 - 14 เมษายน 2567 ( 4 วัน)
- จำนวนอุบัติเหตุ รวม  1,259  ครั้ง (ลดลง 12.75 %)
- ผู้เสียชีวิต  162  ราย (ลดลง 10.00  %)
- ผู้บาดเจ็บ admitted 1,279 ราย (ลดลง 10.68 %)
• สาเหตุการเกิดอุบัติเหตุสะสม 3 อันดับสูงสุด
1. ขับรถเร็ว  40.59 %
2. ดื่มแล้วขับ  23.51 %
3. ตัดหน้ากระชั้นชิด  18.11 %
“รัฐบาลขอบคุณประชาชนที่มีวินัย คิดถึงส่วนรวม ใช้ชีวิตในช่วงวันหยุดที่ผ่านมาด้วยสติ รับผิดชอบต่อสังคม ทำให้สถิติเรื่องอุบัติเหตุลดลง ทั้งนี้ ขอให้ผู้ที่ใช้วันหยุดกับครอบครัว และต้องเดินทางกลับไปทำงาน เดินทางอย่างปลอดภัย มีน้ำใจแก่เพื่อนร่วมทาง และกลับมาทำงานด้วยกำลังใจอย่างเต็มเปี่ยมจากครอบครัวของบุคคลที่รัก ทั้งนี้ ขอขอบคุณเจ้าหน้าที่ จากทุกหน่วยงานที่เกี่ยวข้องที่ช่วยกันดูแลอำนวยความสะดวกให้แก่ชาวไทยให้วันหยุดช่วงสงกรานต์ 2567 นี้เต็มไปด้วยความสุขและความปลอดภัย” นายชัย กล่าว

ที่มา : https://www.thaigov.go.th/news/contents/details/81746