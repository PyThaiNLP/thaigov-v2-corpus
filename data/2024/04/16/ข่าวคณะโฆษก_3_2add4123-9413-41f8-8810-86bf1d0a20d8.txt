รัฐบาลไทย-ข่าวทำเนียบรัฐบาล-โฆษกรัฐบาลเผยผลสำเร็จการจัดงานเย็นทั่วหล้ามหาสงกรานต์ 2567 มีนักท่องเที่ยวเข้าร่วมกว่า 7 แสน 8 หมื่น คน ยอดขายในงานกว่า 9 ล้านบาท 


วันอังคารที่ 16 เมษายน 2567
16/04/2567
พิมพ์
โฆษกรัฐบาลเผยผลสำเร็จการจัดงานเย็นทั่วหล้ามหาสงกรานต์ 2567 มีนักท่องเที่ยวเข้าร่วมกว่า 7 แสน 8 หมื่น คน ยอดขายในงานกว่า 9 ล้านบาท
โฆษกรัฐบาลเผยผลสำเร็จการจัดงานเย็นทั่วหล้ามหาสงกรานต์ 2567 มีนักท่องเที่ยวเข้าร่วมกว่า 7 แสน 8 หมื่น คน ยอดขายในงานกว่า 9 ล้านบาท
วันนี้ (16 เมษายน 2567) นายชัย วัชรงค์ โฆษกประจำสำนักนายกรัฐมนตรี เปิดเผยตัวเลขผลสำเร็จจากการจัดงาน เย็นทั่วหล้ามหาสงกรานต์ 2567 ขอบคุณหน่วยงานที่เกี่ยวข้องร่วมจัดงานอย่างยิ่งใหญ่ ส่งผลให้ภาพรวมการจัดงาน 11 – 15 เมษายน 2567 มีประชาชนและนักท่องเที่ยวเข้าร่วมงานเกือบ 785,000 คน เกิดเป็นกระแสเงินหมุนเวียนในระบบเศรษฐกิจกว่า 2,800 ล้านบาท
โฆษกประจำสำนักนายกรัฐมนตรีเปิดเผยผลการจัดงาน Maha Songkran World Water Festival 2024 เย็นทั่วหล้า มหาสงกรานต์ 2567 ระหว่างวันที่ 11 – 15 เมษายน 2567 บริเวณถนนราชดำเนินกลางและพื้นที่ท้องสนามหลวง จากการท่องเที่ยวแห่งประเทศไทย พบว่ามีนักท่องเที่ยวทั้งชาวไทยและชาวต่างชาติเข้าร่วมงานถึง 784,883 คน มียอดขายร้านค้าภายในงาน รวม 9,334,335 สร้างเม็ดเงินหมุนเวียนในระบบเศรษฐกิจแล้วถึง 2,886.82 ล้านบาท และจากการสำรวจของ ททท. นักท่องเที่ยวทั้งชาวไทย และชาวต่างชาติ พึงพอใจระดับมากที่สุด
“รัฐบาลชื่นชมความร่วมมือในการจัดงาน เย็นทั่วหล้ามหาสงกรานต์ 2567 ขอบคุณทุกความร่วมมือที่ช่วยกันจัดงานอย่างยิ่งใหญ่ และขอบคุณมิตรไมตรี ที่คนไทยร่วมเป็นเจ้าภาพที่ดีในกิจกรรมวันสงกรานต์ 2567 ทั่วประเทศไทย เชื่อว่าความทรงจำ ที่เกิดจากการร่วมงานสงกรานต์ในไทย จะทำให้นักท่องเที่ยวติดใจเสน่ห์ความเป็นไทย และอยากเข้าร่วมงานสงกรานต์ปีต่อๆ ไปที่ประเทศไทย ” นายชัย กล่าว

ที่มา : https://www.thaigov.go.th/news/contents/details/81752