รัฐบาลไทย-ข่าวทำเนียบรัฐบาล-​นายกฯ สั่งการหน่วยงานที่เกี่ยวข้องเข้มงวดตรวจสอบบริษัททัวร์ให้เป็นไปตามกฎหมาย  ไม่อยากให้กระทบกับภาพรวมของคนไทย


วันอังคารที่ 23 เมษายน 2567
23/04/2567
พิมพ์
​นายกฯ สั่งการหน่วยงานที่เกี่ยวข้องเข้มงวดตรวจสอบบริษัททัวร์ให้เป็นไปตามกฎหมาย  ไม่อยากให้กระทบกับภาพรวมของคนไทย
​นายกฯ สั่งการหน่วยงานที่เกี่ยวข้องเข้มงวดตรวจสอบบริษัททัวร์ให้เป็นไปตามกฎหมาย  ไม่อยากให้กระทบกับภาพรวมของคนไทย
วันนี้ (23 เมษายน  2567)  เวลา 11.30 น. ณ บริเวณโถงกลาง ตึกบัญชาการ 1 ทำเนียบรัฐบาล นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง กล่าวภายหลังการประชุมคณะรัฐมนตรีว่า รับทราบถึง ขบวนการทุนทัวร์จีนบุกเข้าตลาดในประเทศไทย และได้สั่งการให้มีการตรวจสอบแล้ว รวมถึงชาวต่างประเทศที่เข้ามาอาศัยอยู่ในประเทศไทยและดำเนินการทำธุรกิจที่ไม่เหมาะสมในเรื่องดังกล่าว ทั้งนี้ เมื่อวันอาทิตย์ที่ผ่านมา ตนเองได้มีการไปพูดคุยกับเจ้าหน้าที่กรมศุลกากร ที่จังหวัดภูเก็ต โดยได้เน้นย้ำในเรื่องของการกระทำให้ถูกต้องตามกฎหมาย ให้ร่วมมือกับสำนักงานตรวจคนเข้าเมือง กองบัญชาการตำรวจท่องเที่ยว ให้เร่งตรวจสอบบริษัททัวร์ ที่ทำผิดกฎหมายและให้นำมาลงโทษตามกฎหมายต่อไป แต่อย่างไรก็ตามยังมีบริษัททัวร์อีกมากที่ปฏิบัติตามกฎหมายเลยไม่อยากให้กระทบกับภาพรวมของคนไทย
นายกฯ กล่าวต่อไปว่า ตรงส่วนนี้ นักท่องเที่ยวที่เข้ามาต้องมีการจับจ่ายใช้สอยต้องกินต้องใช้ ซึ่งโรงแรมเป็นของคนไทยก็มีอยู่เยอะ แน่นอนว่าอาจมีอยู่เพียงแค่ 1 – 2 % แต่ทางรัฐบาลก็ต้องมีการกวดขันใน 1 – 2 % เพื่อให้แน่ใจได้ว่าทุกอย่างเป็นไปตามกฎหมาย

ที่มา : https://www.thaigov.go.th/news/contents/details/82053