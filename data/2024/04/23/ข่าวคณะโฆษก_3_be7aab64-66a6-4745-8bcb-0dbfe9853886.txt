รัฐบาลไทย-ข่าวทำเนียบรัฐบาล-​“รัดเกล้า” ชวนตื่นเต้น​ ลุ้น เชียร์​ หาก F1 เกิดขึ้นในไทยจริง จะดึงนักท่องเที่ยวได้ถึง​ 3 แสน​ สร้างรายได้ถึง​ 12,000 ลบ.​ สร้างอาชีพ​ 6 พันตำแหน่ง! คาดใช้เวลา​ 3 ปีเล็งจัดปี 2027


วันอังคารที่ 23 เมษายน 2567
23/04/2567
พิมพ์
​“รัดเกล้า” ชวนตื่นเต้น​ ลุ้น เชียร์​ หาก F1 เกิดขึ้นในไทยจริง จะดึงนักท่องเที่ยวได้ถึง​ 3 แสน​ สร้างรายได้ถึง​ 12,000 ลบ.​ สร้างอาชีพ​ 6 พันตำแหน่ง! คาดใช้เวลา​ 3 ปีเล็งจัดปี 2027
​“รัดเกล้า” ชวนตื่นเต้น​ ลุ้น เชียร์​ หาก F1 เกิดขึ้นในไทยจริง จะดึงนักท่องเที่ยวได้ถึง​ 3 แสน​ สร้างรายได้ถึง​ 12,000 ลบ.​ สร้างอาชีพ​ 6 พันตำแหน่ง! คาดใช้เวลา​ 3 ปีเล็งจัดปี 2027!
วันนี้ (23 เมษายน 2567) นางรัดเกล้า อินทวงศ์ สุวรรณคีรี รองโฆษกประจำสำนักนายกรัฐมนตรี เปิดเผยว่า การมาเยือนของนาย Stefano Domenicali ประธานกรรมการบริหาร บริษัท Formula One Group วานนี้​ (22​ เมษายน ​2567) วัตถุประสงค์​คือเพื่อสำรวจความเป็นไปได้ของการจัดการแข่งขัน Formula One   (F1) ในประเทศไทย ซึ่งหากผลออกมาว่าจะมีการจัดในไทยจริง ๆ การจัดงานต้องใช้เวลาเตรียมตัว 3 ปี  โดยคณะจัดงานเล็งเป้าไว้ให้เกิดขึ้นในปี 2027  ทั้งนี้หากการจัดงานประสบผลสำเร็จ  อาจนำไปสู่การจัดงานในทุกปี (Annual​ Event) ในประเทศไทยได้ ซึ่งหากเกิดขึ้นจริงจะทำให้ไทยเป็นหนึ่งในเจ้าภาพหลักของการจัดงานที่ใหญ่ระดับโลก (Worldclass Event) อย่างต่อเนื่อง เป็นเรื่องที่น่าตื่นเต้นเป็นอย่างมาก​ เพราะนอกจากจะเป็นกระตุ้นการท่องเที่ยว​ ก​ระตุ้นเศรษฐกิจ​ สร้างรายได้ให้กับไทยเป็นอย่างมากแล้ว​ งานนี้จะช่วยสร้างภาพลักษณ์และภาพจำที่ดีในสายตาชาวโลกอีกด้วย
รองโฆษกประจำสำนักนายกรัฐมนตรี เปิดเผยเพิ่มเติมว่า​ จากการประมาณ​การ​ การจัดการแข่งขัน Formula One​ นั้นจะสามารถดึงดูนักท่องเที่ยวเข้าประเทศได้ถึง​ 300,000 คน​ สร้างรายได้ให้ประเทศได้ถึง​ 12,000 ล้านบาท​ ที่นำไปสู่การจัดเก็บรายได้เข้าสู่ระบบภาษีได้ถึง​ 280 ล้านบาทเลยทีเดียว​  นอกจากนี้​ ยังประมาณการได้ว่าจะสร้างการจ้างงานได้ถึง​ 6,000 กว่าตำแหน่งอีกด้วย
“การจัดงานดังกล่าว  สอดคล้องกับหนึ่งในหัวข้อของวิสัยทัศน์ IGNITE TOURISM THAILAND 2025 นั่นคือการเป็นศูนย์กลาง อีเว้นท์ ระดับโลกตลอดทั้งปี โดยมีวัตถุประสงค์เพื่อผลักดันให้ประเทศไทยเป็น Tourism Hub และเป็นจุดหมายปลายทางของนักท่องเที่ยวทั่วโลก​  ประเทศไทยมีความพร้อมในหลายด้าน​ ด้วยเรามีที่ตั้งทางยุทธศาสตร์ที่ง่ายต่อการเดินทาง​ มีโรงแรมและภาคบริการที่พร้อมรองรับนักท่องเที่ยว​ มีมาตรการ​ผ่อนปรนวีซ่าให้กว่า​ 64​ ประเทศ​  ฉะนั้นขอชวนพี่น้องคนไทยให้มาตื่นเต้น​ ลุ้น​ และเชียร์​ไปด้วยกันกับความเป็นไปได้ครั้งนี้”  รองโฆษกฯ​ รัดเกล้า​ กล่าว

ที่มา : https://www.thaigov.go.th/news/contents/details/82034