รัฐบาลไทย-ข่าวทำเนียบรัฐบาล-​นายกฯ มอบหมาย ก.ยุติธรรม จัดกิจกรรมแสดงพลังในการทำความดีของกลุ่มผู้ต้องราชทัณฑ์ และผู้ที่อยู่ในกระบวนการยุติธรรม ในลักษณะที่เป็นงานบริการสาธารณะ 


วันอังคารที่ 23 เมษายน 2567
23/04/2567
พิมพ์
​นายกฯ มอบหมาย ก.ยุติธรรม จัดกิจกรรมแสดงพลังในการทำความดีของกลุ่มผู้ต้องราชทัณฑ์ และผู้ที่อยู่ในกระบวนการยุติธรรม ในลักษณะที่เป็นงานบริการสาธารณะ
​นายกฯ มอบหมาย ก.ยุติธรรม จัดกิจกรรมแสดงพลังในการทำความดีของกลุ่มผู้ต้องราชทัณฑ์ และผู้ที่อยู่ในกระบวนการยุติธรรม ในลักษณะที่เป็นงานบริการสาธารณะ เนื่องในโอกาสมหามงคลเฉลิมพระชนมพรรษา 6 รอบ
วันนี้ (23 เมษายน  2567)  เวลา 11.30 น. ณ บริเวณโถงกลาง ตึกบัญชาการ 1 ทำเนียบรัฐบาล นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง กล่าวภายหลังการประชุมคณะรัฐมนตรี (ครม.) ว่า  ได้สั่งการให้กระทรวงยุติธรรมจัดกิจกรรมแสดงพลังในการทำความดี ของกลุ่มผู้ต้องราชทัณฑ์ และผู้ที่อยู่ในกระบวนการยุติธรรมในลักษณะที่เป็นงานบริการสาธารณะ เนื่องในโอกาสมหามงคลเฉลิมพระชนมพรรษา 6 รอบ 72 พรรษาวันที่ 28 กรกฎาคม 2567 เพื่อชดเชยความเสียหายที่เคยได้กระทำกลับคืนสู่สังคม โดยประสานกระทรวงทรัพยากรธรรมชาติและสิ่งแวดล้อมเพื่อให้กลุ่มผู้ต้องขังดังกล่าว ร่วมดำเนินกิจกรรมเช่นการปลูกป่า การเก็บขยะพื้นที่ชายฝั่งทะเล และการขุดลอกคูคลองท่อระบายน้ำ เป็นต้น

ที่มา : https://www.thaigov.go.th/news/contents/details/82045