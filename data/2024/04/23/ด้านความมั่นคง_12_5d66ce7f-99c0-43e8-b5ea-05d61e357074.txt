รัฐบาลไทย-ข่าวทำเนียบรัฐบาล-นายสุทิน คลังแสง รมว.กห. ให้การต้อนรับคณะกรรมการผู้ช่วยรัฐมนตรี ในการประชุมคณะกรรมการผู้ช่วยรัฐมนตรี ครั้งที่ 3/2567 


วันอังคารที่ 23 เมษายน 2567
นายสุทิน คลังแสง รมว.กห. ให้การต้อนรับคณะกรรมการผู้ช่วยรัฐมนตรี ในการประชุมคณะกรรมการผู้ช่วยรัฐมนตรี ครั้งที่ 3/2567
วันนี้ (22 เมษายน 2567) เวลา 09.30 น. ณ ห้องประชุมชั้น 6 อาคารสำนักงานปลัดกระทรวงกลาโหม (ศรีสมาน) อ.ปากเกร็ด จ.นนทบุรี นายสุทิน คลังแสง รมว.กห. ให้การต้อนรับคณะกรรมการผู้ช่วยรัฐมนตรี ในการประชุมคณะกรรมการผู้ช่วยรัฐมนตรี ครั้งที่ 3/2567
ซึ่งกระทรวงกลาโหมได้รับโอกาสเป็นเจ้าภาพจัดการประชุมฯ โดยมี พล.อ.อ.สุรพล พุทธมนต์ และ นายจำนงค์ ไชยมงคล ผช.รมต.ประจำ กห. เป็นประธาน
การประชุมฯ ดังกล่าว กำหนดให้จัดขึ้นอย่างน้อยเดือนละ 1 ครั้ง ตามระเบียบสำนักนายกรัฐมนตรีว่าด้วยคณะกรรมการผู้ช่วยรัฐมนตรี เพื่อร่วมกันพิจารณา ประเมินผล ตลอดจนเสนอแนะมาตรการอันเป็นประโยชน์ต่อการบริหารราชการแผ่นดินของคณะรัฐมนตรี หรือนายกรัฐมนตรี
สำหรับการประชุมฯ ในครั้งนี้ ได้หยิบยกประเด็นสืบเนื่องจากการประชุมฯ ครั้งที่ผ่านมา อันประกอบด้วยเรื่อง การแก้ไขปัญหาหนี้นอกระบบ และการแก้ไขปัญหายาเสพติด เพื่อให้เกิดการขับเคลื่อนการดำเนินงานเป็นไปอย่างต่อเนื่อง รวมทั้งได้นำประเด็นที่เกี่ยวข้องโดยตรงกับกระทรวงกลาโหมเข้าร่วมพิจารณา คือ แนวทางความร่วมมือของแต่ละกระทรวงในการสนองนโยบายรัฐบาลให้ประชาชนสมัครใจเป็นทหารกองประจำการโดยไม่ต้องตรวจเลือก (ไม่ต้องเกณฑ์) ซึ่งจำเป็นต้องอาศัยความร่วมมือจากกระทรวงต่างๆ เพื่อให้สามารถขับเคลื่อนผลลัพธ์ได้อย่างเป็นรูปธรรมเกิดประสิทธิภาพ มีความสอดคล้องกับนโยบายรัฐบาล และข้อสั่งการของนายกรัฐมนตรี

ที่มา : https://www.thaigov.go.th/news/contents/details/82055