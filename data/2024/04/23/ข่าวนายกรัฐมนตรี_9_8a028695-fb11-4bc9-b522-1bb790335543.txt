รัฐบาลไทย-ข่าวทำเนียบรัฐบาล-​นายกฯ สั่งการเร่งหาสาเหตุเหตุการณ์ไฟไหม้โรงงานกากสารเคมี จังหวัดระยอง มอบหมาย รมว.อก. ดำเนินการวิเคราะห์และแก้ไขปัญหาต่าง ๆ คำนึงถึงผลกระทบต่อประชาชนเป็นหลัก


วันอังคารที่ 23 เมษายน 2567
23/04/2567
พิมพ์
​นายกฯ สั่งการเร่งหาสาเหตุเหตุการณ์ไฟไหม้โรงงานกากสารเคมี จังหวัดระยอง มอบหมาย รมว.อก. ดำเนินการวิเคราะห์และแก้ไขปัญหาต่าง ๆ คำนึงถึงผลกระทบต่อประชาชนเป็นหลัก
​นายกฯ สั่งการเร่งหาสาเหตุเหตุการณ์ไฟไหม้โรงงานกากสารเคมี จังหวัดระยอง มอบหมาย รมว.อก. ดำเนินการวิเคราะห์และแก้ไขปัญหาต่าง ๆ คำนึงถึงผลกระทบต่อประชาชนเป็นหลัก
วันนี้ (23 เมษายน  2567)  เวลา 11.30 น. ณ บริเวณโถงกลาง ตึกบัญชาการ 1 ทำเนียบรัฐบาล นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง กล่าวภายหลังการประชุมคณะรัฐมนตรี (ครม.) ถึงเหตุการณ์ไฟไหม้โรงงานกากสารเคมี ในจังหวัดระยอง ว่ามีความเป็นห่วงกับเหตุการณ์ที่เกิดขึ้น โดยได้มีการสั่งการให้หน่วยงานต่าง ๆ ระดมกำลังให้ความช่วยเหลืออย่างเต็มที่ ไม่ว่าจะเป็นกระทรวงสาธารณสุข กระทรวงทรัพยากรธรรมชาติและสิ่งแวดล้อม และกระทรวงอุตสาหกรรม
นายกฯ กล่าวต่อว่า จากเหตุการณ์ที่เกิดขึ้นได้กำชับให้ค้นหาสาเหตุว่ามีเหตุเกิดขึ้นได้อย่างไร หากเหตุที่เกิดขึ้นเกิดจากการจงใจก็ต้องดำเนินการตามกฎหมาย แต่สิ่งที่ต้องดำเนินการอย่างเร่งด่วน คือการประเมินผลกระทบต่อสุขภาพของประชาชนในพื้นที่ ต้องดำเนินการเร่งด่วนในการจัดการสารเคมีวัตถุอื่น ๆ ที่มีการตกค้าง เพื่อลดผลกระทบต่อสุขภาพของพี่น้องประชาชน โดยได้มอบหมายให้  นางสาวพิมพ์ภัทรา วิชัยกุล รัฐมนตรีว่าการกระทรวงอุตสาหกรรม ดำเนินการวิเคราะห์และแก้ไขปัญหาต่าง ๆ รวมถึงอำนาจในการกำกับและดูแลการกำจัดกากของเสีย จากภาคอุตสาหกรรมทั้งระบบ

ที่มา : https://www.thaigov.go.th/news/contents/details/82054