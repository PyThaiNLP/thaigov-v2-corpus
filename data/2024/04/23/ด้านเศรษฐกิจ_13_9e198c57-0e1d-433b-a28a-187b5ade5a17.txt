รัฐบาลไทย-ข่าวทำเนียบรัฐบาล-กระทรวงเกษตรฯ จัดประชุมคณะกรรมการบริหารนโยบายอำนวยความสะดวกด้านการเกษตรประเด็นบริการทางการเกษตรที่ใช่ 


วันอังคารที่ 23 เมษายน 2567
กระทรวงเกษตรฯ จัดประชุมคณะกรรมการบริหารนโยบายอำนวยความสะดวกด้านการเกษตรประเด็นบริการทางการเกษตรที่ใช่
กระทรวงเกษตรฯ จัดประชุมคณะกรรมการบริหารนโยบายอำนวยความสะดวกด้านการเกษตรประเด็นบริการทางการเกษตรที่ใช่ เลือกใช้ให้เหมาะสม  กำหนด 3 แนวทางสำคัญ ที่สามารถให้บริการแก่เกษตรกรได้อย่างแท้จริง
นางสาวภัทราภรณ์ โสเจยยะ รองปลัดกระทรวงเกษตรและสหกรณ์ เป็นประธานการประชุมคณะกรรมการบริหารนโยบายอำนวยความสะดวกด้านการเกษตรประเด็นบริการทางการเกษตรที่ใช่ เลือกใช้ให้เหมาะสม ของกระทรวงเกษตรและสหกรณ์ ครั้งที่ 2/2567 ณ ห้องประชุมกระทรวงเกษตรและสหกรณ์ และผ่านระบบ Zoom Meeting เพื่อติดตามความก้าวหน้าการขับเคลื่อนงานนโยบายอำนวยความสะดวกด้านการเกษตร ประเด็นบริการทางการเกษตรที่ใช่ เลือกใช้ให้เหมาะสม ของกระทรวงเกษตรและสหกรณ์ใน  3 แนวทางที่สำคัญ ได้แก่ แนวทางที่ 1งานบริการภาคการเกษตรเพื่อส่งเสริมเกษตรกร/สถาบันเกษตรกรเป็นผู้ให้บริการทางการเกษตรครบวงจร (Agricultural Service Provider) แนวทางที่ 2 งานบริการ Application ของกระทรวงเกษตรและสหกรณ์ (การเข้าถึงการบริการที่สะดวก รวดเร็ว และทันสมัย) และ แนวทางที่ 3 งานบริการ e - Service ของกระทรวงเกษตรและสหกรณ์ (มีความรวดเร็วยิ่งขึ้น มีค่าใช้จ่ายที่ถูกลง และมีความสะดวกมากขึ้น)
ทั้งนี้ ที่ประชุมมอบหมายให้หน่วยงานที่รับผิดชอบหลัก ได้แก่ กรมส่งเสริมสหกรณ์ สำนักงานเศรษฐกิจการเกษตร และสำนักพัฒนาระบบบริหาร สำนักงานปลัดกระทรวงเกษตรและสหกรณ์ จัดทำฐานข้อมูลงานบริการภาคการเกษตร งานบริการ Application ของกระทรวงเกษตรและสหกรณ์ และงานบริการ e - Service ของกระทรวงเกษตรและสหกรณ์ ให้มีคุณภาพมากยิ่งขึ้นตามนโยบายที่กำหนด และสามารถให้บริการแก่เกษตรกรได้อย่างแท้จริง

ที่มา : https://www.thaigov.go.th/news/contents/details/82065