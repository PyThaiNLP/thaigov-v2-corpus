รัฐบาลไทย-ข่าวทำเนียบรัฐบาล-​“พิมพ์ภัทรา” สั่ง ปลัดอุตสาหกรรม ติดตามสถานการณ์ไฟไหม้โรงงานเก็บสารเคมีระยอง พร้อมกำชับ อธิบดีกรมโรงงาน สืบหาข้อเท็จจริง เพราะโรงงานฯต้นเพลิง สั่งปิดไปก่อนหน้านี้แล้ว 


วันจันทร์ที่ 22 เมษายน 2567
22/04/2567
พิมพ์
​“พิมพ์ภัทรา” สั่ง ปลัดอุตสาหกรรม ติดตามสถานการณ์ไฟไหม้โรงงานเก็บสารเคมีระยอง พร้อมกำชับ อธิบดีกรมโรงงาน สืบหาข้อเท็จจริง เพราะโรงงานฯต้นเพลิง สั่งปิดไปก่อนหน้านี้แล้ว
​“พิมพ์ภัทรา” สั่ง ปลัดอุตสาหกรรม ติดตามสถานการณ์ไฟไหม้โรงงานเก็บสารเคมีระยอง พร้อมกำชับ อธิบดีกรมโรงงาน สืบหาข้อเท็จจริง เพราะโรงงานฯต้นเพลิง สั่งปิดไปก่อนหน้านี้แล้ว
วันที่ 22 เมษายน 2567 นางสาวพิมพ์ภัทรา วิชัยกุล รัฐมนตรีว่าการกระทรวงอุตสาหกรรม กล่าวถึงกรณีเกิดเหตุไฟไหม้โรงงานเก็บสารเคมีของบริษัท วิน โพรเสส จำกัด บ้านหนองพะวา อ.บ้านค่าย จ.ระยอง ซึ่งจนถึงช่วงบ่ายก็ยังไม่สามารถควบคุมเพลิงได้ว่า ตนได้สั่งการไปยังปลัดกระทรวงอุตสาหกรรม สำนักงานอุตสาหกรรมจ.ระยอง ให้ติดตามสถานการณ์อย่างใกล้ชิด และรายงานให้ทราบเป็นระยะ นอกจากนี้ ยังได้สั่งการไปยังอธิบกรมโรงงานอุตสาหกรรม ให้สืบสวนข้อเท็จจริง เนื่องจากบริษัทดังกล่าว ได้สั่งปิดไปแล้ว แต่ยังมีการเก็บสารเคมีอันตรายไว้ในบริเวณโรงงาน เมื่อเกิดเหตุเพลิงไหม้ จึงลุกลามเป็นวงกว้าง ดังนั้นจึงขอให้เร่งหาตัวผู้กระทำความผิดมาลงโทษ
“เรื่องนี้ส่งผลกระทบกับประชาชนในวงกว้างดิฉันได้สั่งการให้มีการสอบสวนหาข้อเท็จจริงและสาเหตุของการเกิดเพลิงไหม้ในครั้งนี้อย่างเร่งด่วนแล้วพร้อมย้ำ ให้ดูแลประชาชนบริเวณโดยรอบ ให้เรียบร้อยด้วย” รมว.อุตสาหกรรม กล่าว

ที่มา : https://www.thaigov.go.th/news/contents/details/82022