รัฐบาลไทย-ข่าวทำเนียบรัฐบาล-ทปษ.รมว.กษ. ลงพื้นที่ตรวจเยี่ยมและติดตามการดำเนินงานโครงการจัดระบบอนุรักษ์ดินและน้ำพื้นที่เสี่ยงภัยพิบัติทางการเกษตร จังหวัดตราด


วันศุกร์ที่ 19 เมษายน 2567
ทปษ.รมว.กษ. ลงพื้นที่ตรวจเยี่ยมและติดตามการดำเนินงานโครงการจัดระบบอนุรักษ์ดินและน้ำพื้นที่เสี่ยงภัยพิบัติทางการเกษตร จังหวัดตราด
ทปษ.รมว.กษ. ลงพื้นที่ตรวจเยี่ยมและติดตามการดำเนินงานโครงการจัดระบบอนุรักษ์ดินและน้ำพื้นที่เสี่ยงภัยพิบัติทางการเกษตร จังหวัดตราด
นายบุญสิงห์ วรินทร รักษ์ ที่ปรึกษารัฐมนตรีว่าการกระทรวงเกษตรและสหกรณ์ ลงพื้นที่ตรวจเยี่ยมและติดตามการดำเนินงานโครงการจัดระบบอนุรักษ์ดินและน้ำพื้นที่เสี่ยงภัยพิบัติทางการเกษตร ณ บ้านตะกาง หมู่ที่ 2 ตำบลตะกาง อำเภอเมืองตราด จังหวัดตราด โดยมีนายเชฏฐรุจ จันทร์แปลง ผู้อำนวยการสำนักงานพัฒนาที่ดินเขต 2 นางสาวอุบล มากอง ผู้อำนวยการสำนักส่งเสริมและพัฒนาการเกษตรที่ 3 จังหวัดระยอง นางสาวจรรจิรา เจริญทวีชัย ผู้อำนวยการสถานีพัฒนาที่ดินตราด นายพรชัย วิจิตธรรมภาณี ปศุสัตว์จังหวัดตราด นายประภาส พรมโสดา เกษตรและสหกรณ์จังหวัดตราด นางเมตตา ไม้หนองกอย ปฏิรูปที่ดินจังหวัดตราด และเจ้าหน้าที่ในสังกัดกระทรวงเกษตรและสหกรณ์ ให้การต้อนรับและร่วมให้ข้อมูลในการตรวจราชการครั้งนี้
ทั้งนี้ ปัญหาที่พบในพื้นที่ คือ
1) ความเสื่อมโทรมของดินทางกายภาพ เคมี และ ชีวภาพทางดิน
2) การลุกล้ำของน้ำเค็ม
3) การชะล้างพังทลายของดิน
4) การไร้กรรมสิทธิ์ที่ดิน
5) การขาดแคลนน้ำในฤดูแล้ง(พืชสวน เช่น ทุเรียน)
6) น้ำท่วมซ้ำซากในฤดูฝน (เขตเมืองและถนน ขยายตัว สิ่งปลูกสร้างขวางทางน้ำตามธรรมชาติทำให้นาข้าวผลผลิตเสียหาย)
7) การปรับเปลี่ยนการปลูกพืชของเกษตรกรจากข้าวเป็น ปาล์มน้ำมัน/ มะพร้าว และยางพารา เปลี่ยนเป็นทุเรียน
8) เกษตรกร ขาดความรู้ความชำนาญในเชิงวิชาการทางการเกษตร ทั้งภาคทฤษฎี และภาคปฏิบัติ

ที่มา : https://www.thaigov.go.th/news/contents/details/81892