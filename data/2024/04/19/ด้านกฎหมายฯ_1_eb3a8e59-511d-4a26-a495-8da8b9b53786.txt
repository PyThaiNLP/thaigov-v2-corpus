รัฐบาลไทย-ข่าวทำเนียบรัฐบาล-พิธีเปิดโครงการ Save ทุกดวงใจไทยของกรมพินิจและคุ้มครองเด็กและเยาวชน ครั้งที่ ๔/๒๕๖๗ ณ ศูนย์ฝึกและอบรมเด็กและเยาวชนเขต ๑ ระยอง ตำบลเนินพระ อำเภอเมืองระยอง จังหวัดระยอง


วันศุกร์ที่ 19 เมษายน 2567
19/04/2567
พิมพ์
พิธีเปิดโครงการ Save ทุกดวงใจไทยของกรมพินิจและคุ้มครองเด็กและเยาวชน ครั้งที่ ๔/๒๕๖๗ ณ ศูนย์ฝึกและอบรมเด็กและเยาวชนเขต ๑ ระยอง ตำบลเนินพระ อำเภอเมืองระยอง จังหวัดระยอง
พิธีเปิดโครงการ Save ทุกดวงใจไทยของกรมพินิจและคุ้มครองเด็กและเยาวชน ครั้งที่ ๔/๒๕๖๗ ณ ศูนย์ฝึกและอบรมเด็กและเยาวชนเขต ๑ ระยอง ตำบลเนินพระ อำเภอเมืองระยอง จังหวัดระยอง
ในวันพฤหัสบดีที่ ๑๘ เมษายน ๒๕๖๗ เวลา ๐๘.๓๐ น. พลอากาศเอก สมคิด สุขบาง กรมวังผู้ใหญ่ประจำพระองค์ ๙๐๘ กรรมการมูลนิธิราชทัณฑ์ปันสุข ทำความ ดี เพื่อชาติ ศาสน์ กษัตริย์ ในพระบรมราชูปถัมภ์ เป็นประธานในพิธีเปิดโครงการ Save ทุกดวงใจไทยของกรมพินิจและคุ้มครองเด็กและเยาวชน ครั้งที่ ๔/๒๕๖๗ ณ ศูนย์ฝึกและอบรมเด็กและเยาวชนเขต ๑ จังหวัดระยอง โดยมี พลอากาศเอก สุบิน ชิวปรีชา กรมวังผู้ใหญ่ในพระองค์ ๙๐๔ นางจิรภา สินธุนาวา รองปลัดกระทรวงยุติธรรม พันตำรวจโท ประวุธ วงศ์สีนิล อธิบดีกรมพินิจและคุ้มครองเด็กและเยาวชน นายกำธร เวหน รองผู้ว่าราชการจังหวัดระยอง พลตรี ศิรช์ณรงค์ หลวงเทพนิมิตร ผู้บัญชาการมณฑลทหารบกที่ ๑๔ พลตำรวจโท สมประสงค์ เย็นท้วม ผู้บัญชาการตำรวจภูธรภาค ๒ พลตำรวจตรี พงศ์พันธ์ วงษ์มณีเทศ ผู้บังคับการตำรวจภูธรจังหวัดระยอง และคณะเจ้าหน้าที่ ร่วมเป็นเกียรติ
ในการนี้ พลอากาศเอก สมคิด สุขบาง กรมวังผู้ใหญ่ประจำพระองค์ ๙๐๘ กรรมการมูลนิธิราชทัณฑ์ปันสุข ทำความดี เพื่อชาติ ศาสน์ กษัตริย์ในพระบรมราชูปถัมภ์ ได้กล่าวเปิดโครงการฯ และเป็นผู้แทนมอบกระเช้าสิ่งของพระราชทาน แก่ข้าราชการ และกรรมการสงเคราะห์ จำนวนรวม ๑๐ ราย มอบเสื้อพระราชทาน Save ทุกดวงใจไทย เครื่องเขียน เจล และพิมเสน แก่ตัวแทนเด็กและเยาวชน จำนวน ๓ ราย และรับมอบอุปกรณ์ยา วัคซีน และเวชภัณฑ์จากรองอธิบดีกรมควบคุมโรค
ทั้งนี้ กรมพินิจและคุ้มครองเด็กและเยาวชน กรมสุขภาพจิต กรมควบคุมโรค กลุ่มวนิ อินพุทธ และสมาคม บอร์ดเกม ได้ร่วมกันจัดโครงการ Save ทุกดวงใจไทยของกรมพินิจและคุ้มครองเด็กและเยาวชน โดยกิจกรรมที่จัดขึ้นในครั้งนี้ ประกอบด้วย ๑.บรรยาย “พัฒนาชีวิต (ดี) แค่คบกัลยาณมิตร (ดี)” ๒.ฝึกปฏิบัติการช่วยชีวิตขั้นพื้นฐาน  ๓.ตรวจสุขภาพกายเด็กและเยาวชน  ๔.กิจกรรมเติมพลังใจบุคลากร “เล่าได้นะ เราเพื่อนกัน” ๕.กิจกรรมบอร์ดเกม “เพื่อนดีดูแลใจ” โดยมีกลุ่มเป้าหมายเป็น เด็กและเยาวชน จำนวน ๙๔ คน บุคลากรจากศูนย์ฝึกอบรมเด็กและเยาวชนและเยาวชนเขต ๑ ระยอง สถานพินิจและคุ้มครองเด็กและเยาวชนจังหวัดระยอง และ สถานพินิจและคุ้มครองเด็กและเยาวชนจังหวัดจันทบุรี จำนวน ๑๑๐ คน ผู้บริหารและเจ้าหน้าที่กรมสุขภาพจิต กรมควบคุมโรค กรมพินิจและคุ้มครองเด็กและเยาวชน รวมจำนวนทั้งสิ้น ๒๕๐ คน

ที่มา : https://www.thaigov.go.th/news/contents/details/81884