รัฐบาลไทย-ข่าวทำเนียบรัฐบาล-กรมทางหลวงชนบทระดมกำลังเจ้าหน้าที่พร้อมอุปกรณ์ เร่งตัดต้นไม้ปิดทับขวางเส้นทางจราจรบนถนนสาย มส.4012 จังหวัดแม่ฮ่องสอน หลังจากได้รับผลกระทบจากไฟป่า 


วันพุธที่ 3 เมษายน 2567
กรมทางหลวงชนบทระดมกำลังเจ้าหน้าที่พร้อมอุปกรณ์ เร่งตัดต้นไม้ปิดทับขวางเส้นทางจราจรบนถนนสาย มส.4012 จังหวัดแม่ฮ่องสอน หลังจากได้รับผลกระทบจากไฟป่า
...
กรมทางหลวงชนบท (ทช.) กระทรวงคมนาคม โดยแขวงทางหลวงชนบทแม่ฮ่องสอน ระดมกำลังเจ้าหน้าที่พร้อมอุปกรณ์ เร่งดำเนินการเแก้ไขเปิดเส้นทาง ตัดต้นไม้ที่ล้มปิดทับขวางทางจราจรบนถนนทางหลวงชนบทสาย มส.4012 แยก ทล.1250 - บ้านห้วยเสือเฒ่า อำเภอเมือง จังหวัดแม่ฮ่องสอน ช่วง กม.ที่ 3+300 และ กม.ที่ 4+400 หลังจากได้รับผลกระทบจากไฟป่าในพื้นที่ เพื่อช่วยเหลือและบรรเทาความเดือดร้อนอย่างเร่งด่วนให้กับประชาชนในการสัญจรไป - มาได้อย่างสะดวกปลอดภัย ปัจจุบันสามารถสัญจรผ่านได้แล้ว ทั้งนี้ ทช. ได้จัดเตรียมเครื่องมือ เครื่องจักร วัสดุอุปกรณ์ และยานพาหนะ รับมือสถานการณ์ไฟป่า หมอกควัน และ PM 2.5 ให้สามารถเข้าบรรเทาความเดือดร้อนได้ทันทีเมื่อเกิดเหตุ โดยประชาชนสามารถแจ้งเหตุด่วนได้ที่แขวงหลวงทางหลวงชนบททั่วประเทศ หรือติดต่อสายด่วน ทช. โทร. 1146

ที่มา : https://www.thaigov.go.th/news/contents/details/81266