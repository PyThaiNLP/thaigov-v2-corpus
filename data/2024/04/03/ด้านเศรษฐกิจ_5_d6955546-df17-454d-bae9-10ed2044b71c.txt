รัฐบาลไทย-ข่าวทำเนียบรัฐบาล-​เลขานุการรัฐมนตรีฯ ไพลิน เข้าร่วมการประชุมคณะกรรมการดิจิทัลเพื่อเศรษฐกิจและสังคมแห่งชาติ ครั้งที่ 1/2567


วันพุธที่ 3 เมษายน 2567
03/04/2567
พิมพ์
​เลขานุการรัฐมนตรีฯ ไพลิน เข้าร่วมการประชุมคณะกรรมการดิจิทัลเพื่อเศรษฐกิจและสังคมแห่งชาติ ครั้งที่ 1/2567
​เลขานุการรัฐมนตรีฯ ไพลิน เข้าร่วมการประชุมคณะกรรมการดิจิทัลเพื่อเศรษฐกิจและสังคมแห่งชาติ ครั้งที่ 1/2567
วันที่ 2 เมษายน 2567 นางสาวไพลิน เทียนสุวรรณ เลขานุการรัฐมนตรีว่าการกระทรวงอุตสาหกรรม เข้าร่วมการประชุมคณะกรรมการดิจิทัลเพื่อเศรษฐกิจและสังคมแห่งชาติ ครั้งที่ 1/2567 โดยมี นายภูมิธรรม เวชยชัย รองนายกรัฐมนตรี เป็นประธานการประชุม พร้อมด้วย คณะผู้บริหาร และหน่วยงานที่เกี่ยวข้อง เข้าร่วม ณ ห้องประชุม 109 สำนักงานปลัดสำนักนายกรัฐมนตรี ทำเนียบรัฐบาล
ทั้งนี้ ที่ประชุมมีระเบียบวาระเรื่องเพื่อพิจารณา ดังนี้ 1. (ร่าง) ประกาศคณะกรรมการดิจิทัลเพื่อเศรษฐกิจและสังคมแห่งชาติ เรื่อง การกำหนดนิยามและขอบเขตอุตสาหกรรมดิจิทัลของประเทศไทย 2. การปรับปรุงระเบียบคณะกรรมการดิจิทัลเพื่อเศรษฐกิจและสังคมแห่งชาติ ว่าด้วยการบริหารกองทุนพัฒนาดิจิทัลเพื่อเศรษฐกิจและสังคม พ.ศ. 2561 3. แผนแม่บทการส่งเสริมและการคุ้มครองข้อมูลส่วนบุคคลของประเทศ พ.ศ. 2567-2570 4. แนวทางการส่งเสริมและประยุกต์ใช้งาน Thailand i4.0 Index เพื่อยกระดับอุตสาหกรรมไทยสู่อุตสาหกรรม 4.0 ซึ่งในวาระนี้ แนวทางการขยายผล Thailand i4.0 Index ให้เป็นแพลตฟอร์มระดับชาติ โดยกระทรวงอุตสาหกรรม ร่วมบูรณาการข้อมูลเพื่อให้ Thailand i4.0 Index เป็นหนึ่งในดัชนีอุตสาหกรรม ในการติดตามสถานการณ์ การพัฒนาอุตสาหกรรมไทย และการออกนโยบายและตั้งเป้าหมายการยกระดับอุตสาหกรรมไทย และ 5. แนวทางการขับเคลื่อน E-Workforce Ecosystem Platform (EWE)

ที่มา : https://www.thaigov.go.th/news/contents/details/81239