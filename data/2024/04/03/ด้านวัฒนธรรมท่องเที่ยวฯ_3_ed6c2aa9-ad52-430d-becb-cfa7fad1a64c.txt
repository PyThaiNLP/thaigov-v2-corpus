รัฐบาลไทย-ข่าวทำเนียบรัฐบาล-"เสริมศักดิ์" เผยข่าวดี! 80 ประเทศทั่วโลกเตรียมเข้าร่วมประชุมใหญ่สมาพันธ์หอภาพยนตร์นานาชาติ FIAF Congress 2024 ที่ไทยเป็นเจ้าภาพครั้งแรก ฉลอง 40 ปีก่อตั้งหอภาพยนตร์ 


วันพุธที่ 3 เมษายน 2567
"เสริมศักดิ์" เผยข่าวดี! 80 ประเทศทั่วโลกเตรียมเข้าร่วมประชุมใหญ่สมาพันธ์หอภาพยนตร์นานาชาติ FIAF Congress 2024 ที่ไทยเป็นเจ้าภาพครั้งแรก ฉลอง 40 ปีก่อตั้งหอภาพยนตร์
"เสริมศักดิ์" เผยข่าวดี! 80 ประเทศทั่วโลกเตรียมเข้าร่วมประชุมใหญ่สมาพันธ์หอภาพยนตร์นานาชาติ FIAF Congress 2024 ที่ไทยเป็นเจ้าภาพครั้งแรก   ฉลอง 40 ปีก่อตั้งหอภาพยนตร์ พร้อมฉายหนัง 3 เรื่องที่หาชมได้ยาก 21 – 26 เมษายน 2567 นี้ ณ หอภาพยนตร์ฯ จ.นครปฐม
“เสริมศักดิ์” เผยข่าวดี! 80 ประเทศทั่วโลกเตรียมเข้าร่วมประชุมใหญ่สมาพันธ์หอภาพยนตร์นานาชาติ FIAF Congress 2024 ที่ไทยเป็นเจ้าภาพครั้งแรก   ฉลอง 40 ปีก่อตั้งหอภาพยนตร์ พร้อมฉายหนัง 3 เรื่องที่หาชมได้ยาก 21 – 26 เมษายน 2567 นี้ ณ หอภาพยนตร์ฯ จ.นครปฐม
นายสมศักดิ์ พงษ์พานิช รัฐมนตรีว่าการกระทรวงวัฒนธรรม เปิดเผยว่า รัฐบาล โดยกระทรวงวัฒนธรรมร่วมกับภาคีเครือข่ายส่งเสริมทุนวัฒนธรรมยกระดับเป็น Soft Power ของไทย โดยในส่วนของภาพยนตร์นั้น นอกจากจะเป็นการเปิดโอกาสให้บุคลากรด้านภาพยนตร์และวีดิทัศน์ของไทยได้นำผลงานไปเผยแพร่และจัดจำหน่ายในระดับนานาชาติ รวมทั้งแลกเปลี่ยนองค์ความรู้และพัฒนาบุคลากรในตลาดอุตสาหกรรมภาพยนตร์ รวมไปถึงอนุรักษ์และส่งเสริมงานภาพยนตร์ที่ทรงคุณค่าเอาไว้ด้วย ล่าสุดทางหอภาพยนตร์ (องค์การมหาชน) กระทรวงวัฒนธรรม จะเป็นเจ้าภาพจัดงานประชุมใหญ่ประจำปีของสมาพันธ์หอภาพยนตร์นานาชาติ หรือ FIAF Congress ระหว่างวันที่ 21 – 26 เมษายน 2567 นี้ ณ หอภาพยนตร์ (องค์การมหาชน) อำเภอศาลายา จังหวัดนครปฐม  นับเป็นครั้งแรกของประเทศไทยและในกลุ่มประเทศอาเซียนที่ได้รับเกียรติในการจัดงานครั้งนี้ โดยงาน FIAF Congress จะมีผู้เข้าร่วมประชุมกว่า 200 คน จากกว่า 80 ประเทศทั่วโลก ถือเป็นโอกาสสำคัญในโอกาสวาระครบรอบ 40 ปีการก่อตั้งหอภาพยนตร์ แสดงให้เห็นถึงการเติบโต และการได้รับการยอมรับในระดับนานาชาติ
รัฐมนตรีว่าการกระทรวงวัฒนธรรม กล่าวต่อไปว่า การจัดงานดังกล่าวเปรียบเสมือนการรวมตัวประจำปีของชุมชนนักอนุรักษ์ภาพยนตร์จากทั่วโลก ทั้งนี้ เพื่อสื่อให้เห็นถึงเอกลักษณ์ของหนังไทย และหอภาพยนตร์ยังได้ร่วมงานกับศิลปินร่วมสมัย นายนักรบ มูลมานัส ออกแบบโปสเตอร์หลักของงานที่ผสมผสานเสน่ห์ของหนังไทยเข้ากับสุนทรียศาสตร์ร่วมสมัยได้อย่างลงตัว โดยงาน FIAF Congress 2024 จะเริ่มต้นในวันอาทิตย์ที่ 21 เมษายน 2567 ด้วยการฉายภาพยนตร์ 3 เรื่องจาก 3 ภูมิภาค ได้แก่ แสงศตวรรษ (Syndromes and a Century) ผลงานการกำกับของ อภิชาติพงศ์ วีระเศรษฐกุล ,เรื่องที่สอง Shaihu Umar ภาพยนตร์คลาสสิกปี 2519 จากประเทศไนจีเรีย ซึ่งเพิ่งค้นพบเมื่อปี 2559 และนำมาบูรณะใหม่จนสำเร็จ เรื่องสุดท้าย Camila ผลงานปี 2527ของผู้กำกับหญิงชาวอาร์เจนตินา Maria Luisa Bemberg ซึ่งเป็นภาพยนตร์อาร์เจนตินาเรื่องที่ 2 ที่ได้รับคัดเลือกเข้าชิงออสการ์สาขาภาพยนตร์ต่างประเทศยอดเยี่ยม โปรแกรมฉายภาพยนตร์นี้เปิดให้ผู้ที่สนใจทั่วไปสามารถเข้าชมได้โดยไม่เสียค่าใช้จ่ายแต่อย่างใด ติดตามรายละเอียดเพิ่มเติมได้ที่ www.fapot.or.th สอบถามรายละเอียดที่ที่ 02-482-2013 -15
สำหรับวันที่ 22 - 23 เมษายน 2567 จะเป็นงานสัมมนา (Symposium) ในหัวข้อ “Film Archives in the Global South” นำเสนอหัวข้องานศึกษาและวิจัยต่าง ๆ ที่เกี่ยวข้องกับการบริหาร ความท้าทาย และปัญหาของการอนุรักษ์ภาพยนตร์ของหอภาพยนตร์ รวมไปถึงร่วมมือกันเพื่อการอนุรักษ์ภาพยนตร์ระหว่างประเทศต่าง ๆ  ส่วนวันที่ 24 - 25 เมษายน 2567 เป็นงานประชุมสามัญประจำปีของสมาพันธ์ฯ และวันที่ 26 เมษายน 2567 หอภาพยนตร์จะนำผู้เข้าร่วมงานประชุมเยี่ยมชมพื้นที่และศึกษางานอนุรักษ์ของหอภาพยนตร์ต่อไป
ด้าน นางสาวชลิดา เอื้อบำรุงจิต ผู้อำนวยการหอภาพยนตร์ กล่าวปิดท้ายว่า หอภาพยนตร์และเจ้าหน้าที่ทุกคน พร้อมต้อนรับผู้ร่วมประชุมจากนานาชาติ และตั้งใจจะทำให้การประชุมในครั้งนี้ช่วยขับเคลื่อนงานอนุรักษ์ภาพยนตร์ของไทยให้ก้าวหน้าต่อไป
ทั้งนี้ FIAF หรือ International Federation of Film Archives เป็นองค์กรที่ก่อตั้งขึ้นในปี พ.ศ. 2481 โดยเริ่มจากความร่วมมือของหน่วยงานอนุรักษ์ภาพยนตร์ 4 ชาติ ได้แก่ ฝรั่งเศส เยอรมัน อังกฤษ และอเมริกา เพราะเห็นความสำคัญของภาพยนตร์ในฐานะวัตถุที่บันทึกความทรงจำ ประวัติศาสตร์ เหตุการณ์ รวมทั้งจินตนาการของมนุษยชาติ และเพื่อสนับสนุนงานอนุรักษ์ภาพยนตร์ไม่ให้สูญหายหรือเสื่อมสลายไป FIAF เติบโตและมีสมาชิกเพิ่มขึ้นเรื่อย ๆ ตามการตระหนักรู้ถึงความสำคัญในงานอนุรักษ์ที่เพิ่มขึ้น ทำให้ในขณะนี้มีสมาชิกจำนวน 94 หน่วยงานเป็น Full Member และอีก 80 หน่วยงานเป็นแบบสมทบ รวมทั้งสิ้น 174 หน่วยงาน  โดยหอภาพยนตร์ได้รับสถานะสมาชิกของ FIAF ในปี พ.ศ. 2529 หรือ 2 ปีหลังการก่อตั้งทุกปีการประชุม FIAF Congress จะเวียนไปจัดตามประเทศชาติสมาชิกต่าง ๆ

ที่มา : https://www.thaigov.go.th/news/contents/details/81258