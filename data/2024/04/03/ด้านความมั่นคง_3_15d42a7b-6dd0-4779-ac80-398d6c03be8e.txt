รัฐบาลไทย-ข่าวทำเนียบรัฐบาล-สำนักงานปลัดกระทรวงกลาโหมจัดกิจกรรมบริจาคโลหิตเพื่อถวายเป็นพระราชกุศลเนื่องในโอกาสวันคล้ายวันพระราชสมภพสมเด็จพระกนิษฐาธิราชเจ้า กรมสมเด็จพระเทพรัตนราชสุดา เจ้าฟ้ามหาจักรีสิรินธร รั


วันพุธที่ 3 เมษายน 2567
สำนักงานปลัดกระทรวงกลาโหมจัดกิจกรรมบริจาคโลหิตเพื่อถวายเป็นพระราชกุศลเนื่องในโอกาสวันคล้ายวันพระราชสมภพสมเด็จพระกนิษฐาธิราชเจ้า กรมสมเด็จพระเทพรัตนราชสุดา เจ้าฟ้ามหาจักรีสิรินธร รั
ในวันอังคารที่ ๒ เมษายน ๒๕๖๗ เวลา ๐๘.๓๐ นาฬิกา สำนักงานปลัดกระทรวงกลาโหมจัดกิจกรรมบริจาคโลหิตเพื่อถวายเป็นพระราชกุศลเนื่องในโอกาสวันคล้ายวันพระราชสมภพสมเด็จพระกนิษฐาธิราชเจ้า กรมสมเด็จพระเทพรัตนราชสุดา
เจ้าฟ้ามหาจักรีสิรินธร รัฐสีมาคุณากรปิยชาติ สยามบรมราชกุมารี ณ ห้องพินิตประชานาถ ในศาลาว่าการกลาโหม โดยมี พลเรือเอก สุพพัต ยุทธวงศ์ รองปลัดกระทรวงกลาโหม พร้อมด้วย หัวหน้าขึ้นตรงในสังกัดสำนักงานปลัดกระทรวงกลาโหมและ กำลังพลในสังกัด ร่วมบริจาคโดยพร้อมเพรียงกัน และในโอกาสเดียวกัน พลเอก ธนะศักดิ์ ชื่นชม รองปลัดกระทรวงกลาโหม พลตรีหญิง ทักษดา สังขจันทร์ นายกสมาคมภริยาข้าราชการสำนักงานปลัดกระทรวงกลาโหม และสมาชิกสมาคมฯ ยังได้เดินทางมาตรวจเยี่ยมและให้กำลังใจการจัดกิจกรรมบริจาคโลหิตถวายเป็นพระราชกุศล ฯ ในครั้งนี้ด้วย
สำหรับโลหิตที่ได้รับบริจาคในครั้งนี้ จะนำไปมอบให้กับสถาบันพยาธิวิทยา ศูนย์อำนวยการแพทย์พระมงกุฎเกล้า โรงพยาบาลทหาร และสภากาชาดไทยเพื่อนำไปช่วยเหลือทหาร ตำรวจ และพลเรือนที่ได้รับบาดเจ็บจากการปฏิบัติหน้าที่ ตลอดจนประชาชนทั่วไป
โลหิตนับว่าเป็นสิ่งจำเป็นและมีความสำคัญในการใช้รักษาผู้ป่วย การบริจาคโลหิตจึงเป็นวิธีการช่วยชีวิตผู้อื่นที่ดีที่สุดที่คนทั่วไปสามารถทำได้ ถือเป็นการแบ่งปันน้ำใจ ช่วยเหลือผู้ป่วยที่ต้องการเลือด และเป็นการทำบุญกุศลอันยิ่งใหญ่

ที่มา : https://www.thaigov.go.th/news/contents/details/81251