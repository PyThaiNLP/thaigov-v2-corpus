รัฐบาลไทย-ข่าวทำเนียบรัฐบาล-วันนี้ (วันที่ ๑ เมษายน ๒๕๖๗) กระทรวงกลาโหม กับ มหาวิทยาลัยกรุงเทพธนบุรี ลงนามร่วมกันในบันทึกข้อตกลงความร่วมมือทางวิชาการในการส่งเสริมพัฒนาบุคลากร


วันพุธที่ 3 เมษายน 2567
วันนี้ (วันที่ ๑ เมษายน ๒๕๖๗) กระทรวงกลาโหม กับ มหาวิทยาลัยกรุงเทพธนบุรี ลงนามร่วมกันในบันทึกข้อตกลงความร่วมมือทางวิชาการในการส่งเสริมพัฒนาบุคลากร
เมื่อเวลา ๑๓๐๐ ณ ห้องสุรศักดิ์มนตรี ในศาลาว่าการกลาโหม นายสุทิน คลังแสง รมว.กห. ให้เกียรติเป็นสักขีพยานในพิธีลงนามบันทึกข้อตกลงความร่วมมือระหว่างกระทรวงกลาโหม กับมหาวิทยาลัยกรุงเทพธนบุรี
โดยมี พล.อ.สนิธชนก สังขจันทร์ ปล.กห. เป็นผู้รับมอบอำนาจจาก รมว.กห. ลงนามกับ ศาสตราจารย์ ดร.บังอร เบ็ญจาธิกุล อธิการบดีมหาวิทยาลัยกรุงเทพธนบุรี และมี ผบ.ทสส., ผบ.ทบ., ผบ.ทร. และ ผบ.ทอ. หรือผู้แทน เข้าร่วมในพิธีฯ
ซึ่งบันทึกข้อตกลงฯ จัดทำขึ้นเพื่อเป็นการพัฒนาบุคลากรของหน่วยงานสังกัดกระทรวงกลาโหมในการศึกษาต่อในระดับที่สูงขึ้นตามหลักสูตรที่มหาวิทยาลัยฯ เปิดสอน โดยจะส่งเสริมและสนับสนุนทุนการศึกษาในหลักสูตรระดับปริญญาตรี ๕๐% จำนวน ๒๐ ทุน สำหรับระดับปริญญาโท และปริญญาเอก สามารถให้ผ่อนชำระค่าเทอมในแต่ละภาคการศึกษา (ให้ครบภายในภาคการศึกษานั้นได้) ตลอดจนร่วมมือกันจัดกิจกรรมด้านวิชาการเพื่อเป็นการพัฒนาบุคลากรให้มีคุณภาพ มีคุณธรรม และมีคุณลักษณะที่พึงประสงค์ตรงตามความต้องการของหน่วยงานตามระดับการศึกษาต่อไป

ที่มา : https://www.thaigov.go.th/news/contents/details/81253