รัฐบาลไทย-ข่าวทำเนียบรัฐบาล-กลุ่มบริษัทปูนซีเมนต์นครหลวง เข้าพบ “พิมพ์ภัทรา”  หารือแนวทาง ผลิตปูนซีเมนต์คาร์บอนต่ำ ลดปล่อยก๊าซเรือนกระจก เข้าสู่ Net Zero 


วันพุธที่ 3 เมษายน 2567
03/04/2567
พิมพ์
กลุ่มบริษัทปูนซีเมนต์นครหลวง เข้าพบ “พิมพ์ภัทรา”  หารือแนวทาง ผลิตปูนซีเมนต์คาร์บอนต่ำ ลดปล่อยก๊าซเรือนกระจก เข้าสู่ Net Zero
กลุ่มบริษัทปูนซีเมนต์นครหลวง เข้าพบ “พิมพ์ภัทรา”  หารือแนวทาง ผลิตปูนซีเมนต์คาร์บอนต่ำ ลดปล่อยก๊าซเรือนกระจก เข้าสู่ Net Zero
วันที่ 2 เมษายน 2567  นางสาวพิมพ์ภัทรา วิชัยกุล รัฐมนตรีว่าการกระทรวงอุตสาหกรรม ให้ นายมนตรี นิธิกุล ประธานเจ้าหน้าที่บริหารธุรกิจปูนซีเมนต์ของประเทศไทย พร้อมคณะผู้บริหารกลุ่มบริษัทปูนซีเมนต์นครหลวง เข้าพบ โดยมี นายวันชัย พนมชัย เลขาธิการสำนักงานมาตรฐานผลิตภัณฑ์อุตสาหกรรม เข้าร่วม ณ ห้องรับรอง 1 ชั้น 2 สำนักงานปลัดกระทรวงอุตสาหกรรม เพื่อรายงานให้ทราบถึงความมุ่งมั่นในการเดินหน้าสู่เป้าหมายการปลดปล่อยก๊าซเรือนกระจกเป็นศูนย์ หรือ Net Zero โดยได้มีการผลิตปูนซีเมนต์คาร์บอนต่ำ หรือ “ปูนซีเมนต์ไฮดรอลิก” มาตรฐาน มอก. 2594 ในกลุ่ม INSEE แล้ว ซึ่งถูกกำหนดเป็นแนวทางลดก๊าซเรือนกระจกที่มีศักยภาพสูง ตามแผนการลดก๊าซเรือนกระจกของประเทศไทย ในสาขากระบวนการทางอุตสาหกรรมและการใช้ผลิตภัณฑ์ ซึ่งรัฐมนตรีว่าการกระทรวงอุตสาหกรรม ได้เน้นย้ำว่าภาคการผลิตจะต้องเตรียมระบบการผลิตปูนซีเมนต์คาร์บอนต่ำตามมาตรฐานอย่างเต็มรูปแบบเพื่อให้สอดรับกับกติกาใหม่ของโลก โดยมอบหมายให้ สำนักงานมาตรฐานผลิตภัณฑ์อุตสาหกรรม (สมอ.) พิจารณาผลกระทบต่อผู้ผลิตปูนซีเมนต์ โดยเฉพาะกลุ่มเอสเอ็มอี ในช่วงเปลี่ยนผ่านให้น้อยที่สุด
พร้อมกันนี้ ยังมีเสนอให้มีการนำถังขยะ ที่คัดแยกขยะในจำพวกถุงพลาสติกขนมขบเคี้ยว มาตั้งเพิ่มที่กระทรวงอุตสาหกรรม เพื่อให้เกิดการคัดแยกขยะตั้งแต่ต้นทาง ทั้งนี้เพราะที่ผ่านมาถุงพลาสติกขนมขบเคี้ยวจะถูกทิ้งรวมอยู่ในขยะทั่วไป ทำให้เกิดการปนเปื้อน จึงทำได้ดีที่สุดเพียงนำมาผลิตเป็นเชื้อเพลิง แต่หากมีการคัดแยกขยะ ก็สามารถนำมารีไซเคิลได้

ที่มา : https://www.thaigov.go.th/news/contents/details/81241