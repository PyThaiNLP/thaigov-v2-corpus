รัฐบาลไทย-ข่าวทำเนียบรัฐบาล-บัตรทองเพิ่มสิทธิตรวจรักษา "โรคหยุดหายใจขณะหลับ" ด้วยเครื่องอัดอากาศแรงดันบวก


วันพุธที่ 3 เมษายน 2567
บัตรทองเพิ่มสิทธิตรวจรักษา "โรคหยุดหายใจขณะหลับ" ด้วยเครื่องอัดอากาศแรงดันบวก
.....
บัตรทองเพิ่มสิทธิตรวจรักษา "โรคหยุดหายใจขณะหลับ" ด้วยเครื่องอัดอากาศแรงดันบวก
.
คณะกรรมการหลักประกันสุขภาพแห่งชาติ (บอร์ด สปสช.) อนุมัติเพิ่มการตรวจวินิจฉัยโรคหยุดหายใจขณะหลับจากการอุดกั้น (OSA) และการรักษาด้วยเครื่องอัดอากาศแรงดันบวก (CPAP) เป็นสิทธิประโยชน์ในระบบบัตรทอง 30 บาท
.
โรคนี้มีสาเหตุจากกล้ามเนื้อทางเดินหายใจส่วนบนหย่อนและยุบตัวขณะหลับ ส่งผลให้ลมหายใจผ่านได้น้อย หรือผ่านไม่ได้เลย ทำให้เลือดมีออกซิเจนน้อย และมีคาร์บอนไดออกไซต์เกินกว่าปกติ โดยเมื่อเข้าสู่สภาวะดังกล่าวสมองจะตื่นตัวโดยอัตโนมัติเพราะต้องปรับการหายใจ จนไม่สามารถนอนหลับได้ตามปกติ
.
พอตื่นนอนก็จะมีอาการคล้ายคนอดนอน หรือนอนไม่เต็มอิ่ม แม้จะได้นอนอย่างเต็มที่ สมาธิความจำ และสมรรถภาพการทำงานก็จะลดลง ซึ่งส่งผลต่อคุณภาพชีวิตโดยตรง ที่สำคัญคืออาจทำให้เกิดภาวะแทรกซ้อน เช่น โรคความดันโลหิตสูง โรคเส้นเลือดหัวใจตีบ หัวใจวาย โรคหลอดเลือดสมอง (Stroke) ได้
.
หลังจากที่บอร์ด สปสช. มีมตินี้แล้ว หน่วยงานที่เกี่ยวข้องจะดำเนินการเกี่ยวกับหลักเกณฑ์ฯ รวมถึงระบบรองรับ และจะประชาสัมพันธ์ให้ประชาชนทราบอีกครั้ง
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/81242