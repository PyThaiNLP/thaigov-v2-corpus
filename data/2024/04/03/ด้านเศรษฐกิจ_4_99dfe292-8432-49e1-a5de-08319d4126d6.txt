รัฐบาลไทย-ข่าวทำเนียบรัฐบาล-รองปลัดฯ บรรจง ประชุมคณะอนุกรรมการพัฒนาและบริหารการแปรรูปเพื่อเพิ่มมูลค่า หารือแนวทางสู่การพัฒนาขับเคลื่อนตามยุทธศาสตร์เพื่อการสร้างมูลค่าเพิ่มของผลไม้สดและผลิตภัณฑ์แปรรูป 


วันพุธที่ 3 เมษายน 2567
03/04/2567
พิมพ์
รองปลัดฯ บรรจง ประชุมคณะอนุกรรมการพัฒนาและบริหารการแปรรูปเพื่อเพิ่มมูลค่า หารือแนวทางสู่การพัฒนาขับเคลื่อนตามยุทธศาสตร์เพื่อการสร้างมูลค่าเพิ่มของผลไม้สดและผลิตภัณฑ์แปรรูป
รองปลัดฯ บรรจง ประชุมคณะอนุกรรมการพัฒนาและบริหารการแปรรูปเพื่อเพิ่มมูลค่า หารือแนวทางสู่การพัฒนาขับเคลื่อนตามยุทธศาสตร์เพื่อการสร้างมูลค่าเพิ่มของผลไม้สดและผลิตภัณฑ์แปรรูป
วันที่ 28 มีนาคม 2567 นายบรรจง สุกรีฑา รองปลัดกระทรวงอุตสาหกรรม พร้อมด้วย นางสาวณิรดา วิสุทธิชาติธาดา ผู้ช่วยปลัดกระทรวงอุตสาหกรรม นายวาที พีระวรานุพงศ์ รองอธิบดีกรมส่งเสริมอุตสาหกรรม และเจ้าหน้าที่กระทรวงอุตสาหกรรม เข้าร่วมการประชุมคณะอนุกรรมการพัฒนาและบริหารการแปรรูปเพื่อเพิ่มมูลค่า ครั้งที่ 1/2567 ณ ห้องประชุมชุณหะวัณ ชั้น 3 สำนักงานปลัดกระทรวงอุตสาหกรรม และผ่านระบบสื่ออิเล็กทรอนิกส์ (ระบบ ZOOM)
โดยที่ประชุมได้แจ้งแนวทางการส่งเสริมโรงอบฆ่าเชื้อไอน้ำให้กับผู้ประกอบการ พร้อมทั้งแจ้งแนวทางและแผนการพัฒนาขับเคลื่อนประเด็นยุทธศาสตร์ที่ 2 เพื่อการสร้างมูลค่าเพิ่มของผลไม้สดและผลิตภัณฑ์แปรรูป (กลยุทธ์ที่ 3 การสร้างมูลค่าเพิ่มของผลไม้สดและผลิตภัณฑ์แปรรูป) และแผนงานการประชุมคณะอนุกรรมการพัฒนาและบริหารการแปรรูปเพื่อเพิ่มมูลค่า ปี 2567 ส่วนทางสำนักงานเศรษฐกิจการเกษตร ได้แจ้งถึงสถานการณ์และแนวโน้มการผลิตผลไม้ ปี 2567 นอกจากนี้ที่ประชุมยังได้รายงานผลลัพธ์โครงการปีงบประมาณ 2566 และแผนงาน/โครงการ ปีงบประมาณ 2567-2570 ของแนวทางและแผนการพัฒนาขับเคลื่อนประเด็นยุทธศาสตร์ที่ 2 เพื่อการสร้างมูลค่าเพิ่มของผลไม้สดและผลิตภัณฑ์แปรรูป (กลยุทธ์ที่ 3 การสร้างมูลค่าเพิ่มของผลไม้สดและผลิตภัณฑ์แปรรูป)
จากนั้นที่ประชุมได้พิจารณาเชิญสถาบันอาหาร ร่วมเป็นหน่วยงานขับเคลื่อนภายใต้คณะอนุกรรมการพัฒนาและบริหารการแปรรูปเพื่อเพิ่มมูลค่า ด้านกรมโรงงานอุตสาหกรรม ได้แจ้งถึงฐานข้อมูลโรงงานการแปรรูปสินค้าเกษตรที่มีศักยภาพในการช่วยเหลือเกษตรกร ผู้ปลูกผลไม้ และกรมส่งเสริมอุตสาหกรรมได้แจ้งถึงการพัฒนาเสริมศักยภาพและการเชื่อมโยงธุรกิจให้กับโรงงานการแปรรูปสินค้าเกษตร ที่มีศักยภาพ เพื่อการช่วยเหลือเกษตรกรผู้ปลูกผลไม้

ที่มา : https://www.thaigov.go.th/news/contents/details/81238