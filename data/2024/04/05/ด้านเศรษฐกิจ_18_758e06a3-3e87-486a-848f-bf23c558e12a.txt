รัฐบาลไทย-ข่าวทำเนียบรัฐบาล-“สคร. จัดเก็บเงินนำส่งรายได้แผ่นดินสะสม ณ สิ้นไตรมาสที่ 2 ปีงบประมาณ 2567 จำนวน 81,859 ล้านบาท คิดเป็นร้อยละ 47 ของเป้าหมายทั้งปี”


วันศุกร์ที่ 5 เมษายน 2567
05/04/2567
พิมพ์
“สคร. จัดเก็บเงินนำส่งรายได้แผ่นดินสะสม ณ สิ้นไตรมาสที่ 2 ปีงบประมาณ 2567 จำนวน 81,859 ล้านบาท คิดเป็นร้อยละ 47 ของเป้าหมายทั้งปี”
ไตรมาสที่ 2 ของปีงบประมาณ 2567 (1 ต.ค.2566 – 31 มี.ค.2567) สคร. สามารถจัดเก็บเงินนำส่งรายได้แผ่นดินฯ จากผลประกอบการในปี 2566 รวมทั้งสิ้นจำนวน 81,859 ลบ. หรือคิดเป็นร้อยละ 47 ของเป้าหมายการจัดเก็บในปีงบประมาณ 2567 สูงกว่าประมาณการสะสมจำนวน 6,331 ลบ.
นายธิบดี วัฒนกุล ผู้อำนวยการสำนักงานคณะกรรมการนโยบายรัฐวิสาหกิจ (สคร.) เปิดเผยว่า ในปีงบประมาณ 2567 สคร. มีเป้าหมายในการจัดเก็บเงินนำส่งรายได้แผ่นดินจากรัฐวิสาหกิจและกิจการที่กระทรวงการคลังถือหุ้นต่ำกว่าร้อยละ 50 (เงินนำส่งรายได้แผ่นดินฯ) จำนวน 175,000 ล้านบาท โดยไตรมาสที่ 2 ของปีงบประมาณ 2567 (1 ตุลาคม 2566 – 31 มีนาคม 2567) สคร. สามารถจัดเก็บเงินนำส่งรายได้แผ่นดินฯ จากผลประกอบการในปี 2566 รวมทั้งสิ้นจำนวน 81,859 ล้านบาท หรือคิดเป็นร้อยละ 47 ของเป้าหมายการจัดเก็บในปีงบประมาณ 2567 สูงกว่าประมาณการสะสมจำนวน 6,331 ล้านบาท โดยเงินนำส่งรายได้แผ่นดินส่วนใหญ่มาจากการไฟฟ้าฝ่ายผลิตแห่งประเทศไทย ธนาคารออมสิน บริษัท ปตท. จำกัด (มหาชน) สำนักงานสลากกินแบ่งรัฐบาล และธนาคารอาคารสงเคราะห์ เป็นต้น

ที่มา : https://www.thaigov.go.th/news/contents/details/81381