รัฐบาลไทย-ข่าวทำเนียบรัฐบาล-พ่อเมืองขอนแก่น สนองนโยบายมหาดไทย สั่งชุดปฏิบัติการพิเศษฝ่ายปกครองบุกทลายร้านลักลอบจำหน่ายบุหรี่ไฟฟ้า “Vape Bar” ในพื้นที่อำเภอบ้านไผ่ มุ่งมั่นบูรณาการทุกภาคส่วนจัดระเบียบสังคม 


วันศุกร์ที่ 5 เมษายน 2567
05/04/2567
พิมพ์
พ่อเมืองขอนแก่น สนองนโยบายมหาดไทย สั่งชุดปฏิบัติการพิเศษฝ่ายปกครองบุกทลายร้านลักลอบจำหน่ายบุหรี่ไฟฟ้า “Vape Bar” ในพื้นที่อำเภอบ้านไผ่ มุ่งมั่นบูรณาการทุกภาคส่วนจัดระเบียบสังคม
พ่อเมืองขอนแก่น สนองนโยบายมหาดไทย สั่งชุดปฏิบัติการพิเศษฝ่ายปกครองบุกทลายร้านลักลอบจำหน่ายบุหรี่ไฟฟ้า “Vape Bar” ในพื้นที่อำเภอบ้านไผ่ มุ่งมั่นบูรณาการทุกภาคส่วนจัดระเบียบสังคม กวาดล้างสิ่งผิดกฎหมายให้หมดไปจากพื้นที่อย่างจริงจังและเด็ดขาด
พ่อเมืองขอนแก่น สนองนโยบายมหาดไทย สั่งชุดปฏิบัติการพิเศษฝ่ายปกครองบุกทลายร้านลักลอบจำหน่ายบุหรี่ไฟฟ้า “Vape Bar” ในพื้นที่อำเภอบ้านไผ่ มุ่งมั่นบูรณาการทุกภาคส่วนจัดระเบียบสังคม กวาดล้างสิ่งผิดกฎหมายให้หมดไปจากพื้นที่อย่างจริงจังและเด็ดขาด เพื่อความสงบสุขของพี่น้องประชาชน
เมื่อวันที่ 4 เม.ย. 67 นายไกรสร กองฉลาด ผู้ว่าราชการจังหวัดขอนแก่น เปิดเผยว่า จังหวัดขอนแก่นได้ดำเนินการขับเคลื่อนตามนโยบายของกระทรวงมหาดไทยในการจัดระเบียบสังคม และปราบปรามผู้มีอิทธิพล โดยการบูรณาการทุกภาคส่วนดำเนินมาตรการเข้มงวดกวดขันเกี่ยวกับยาเสพติดและสิ่งผิดกฎหมายทุกชนิดอย่างจริงจังและต่อเนื่อง เพื่อให้ประชาชนชาวขอนแก่นได้มีความมั่นคง ปลอดภัย และเพื่อความสงบเรียบร้อยของสังคม
นายไกรสร กองฉลาด ผู้ว่าราชการจังหวัดขอนแก่น กล่าวว่า สืบเนื่องจากฝ่ายปกครองจังหวัดขอนแก่น สืบทราบเบาะแสว่ามีร้านค้าลักลอบลักลอบจำหน่ายบุหรี่ไฟฟ้า ชื่อร้าน "Vape Bar" ตั้งอยู่ที่ อาคารพาณิชย์ ซอย 7 ถนนเจนจบทิศ อำเภอบ้านไผ่ ตนจึงได้สั่งการให้นายประจวบ รักแพทย์ ปลัดจังหวัดขอนแก่น พร้อมด้วยนายใจเพชร ขวาลำธาร ป้องกันจังหวัดขอนแก่น มอบหมายชุดปฏิบัติการพิเศษฝ่ายปกครองจังหวัดขอนแก่น บูรณาการร่วมกับฝ่ายปกครองอำเภอบ้านไผ่ โดยมี นายพิชัย วันตา นายอำเภอบ้านไผ่ ร่วมสนธิกำลังกองกำกับการสืบสวนตำรวจภูธรจังหวัดขอนแก่น และเจ้าหน้าที่ตำรวจสถานีตำรวจภูธรบ้านไผ่ เข้าตรวจสอบร้านค้าดังกล่าวโดยทันที
“จากการปฏิบัติการครั้งนี้ เจ้าหน้าที่ได้เข้าตรวจสอบร้าน สามารถจับกุมนางสาว อุไรลักษ์ ซึ่งรับว่าเป็นผู้จัดการร้าน พร้อมของกลางบุหรี่ไฟฟ้าและอุปกรณ์ จำนวน 421 ชิ้น รวมมูลค่าประมาณ 84,200 บาท โดยเจ้าหน้าที่ได้แจ้งสิทธิตามกฎหมาย พร้อมกับแจ้งให้ผู้ต้องหาทราบว่าผู้ต้องหาได้กระทำความผิดเกี่ยวกับพระราชบัญญัติศุลกากร พ.ศ. 2560 ข้อหา ช่วยซ่อนเร้น ช่วยจำหน่าย ช่วยพาเอาไปเสีย ซื้อ รับจำนำ หรือรับไว้ด้วยประการใดซึ่งของอันตนพึงรู้ว่าเป็นของที่ยังมิได้เสียภาษี หรือของต้องห้าม หรือที่เข้ามาในราชอาณาจักร โดยยังมิได้ผ่านพิธีการศุลกากรโดยถูกต้อง ก่อนจะนำตัวผู้ต้องหาพร้อมของกลางส่งพนักงานสอบสวนสถานีตำรวจภูธรบ้านไผ่ เพื่อดำเนินการตามกฎหมายต่อไป” นายไกรสรฯ กล่าวเพิ่มเติม
นายไกรสร กองฉลาด ผู้ว่าราชการจังหวัดขอนแก่น กล่าวในช่วงท้ายว่า จังหวัดขอนแก่นมุ่งมั่นขับเคลื่อนนโยบายของกระทรวงมหาดไทยในการจัดระเบียบสังคม ปราบปรามผู้มีอิทธิพล มุ่งขจัดยาเสพติดอย่างต่อเนื่องและจริงจัง โดยเฉพาะการพุ่งเป้า Re X-Ray พื้นที่ในทุกอำเภออย่างต่อเนื่อง เพื่อกวาดล้างยาเสพติดและสิ่งผิดกฎหมายอย่างเด็ดขาด นอกจากนี้ ยังได้กำชับให้เจ้าหน้าที่ฝ่ายปกครองยกระดับความเข้มข้นในการลาดตระเวนอย่างต่อเนื่อง ซึ่งจังหวัดขอนแก่นได้บูรณาการทุกภาคส่วนเพื่อเพิ่มความเข้มข้นเสาะหายาเสพติดที่อาจถูกซุกซ่อนอยู่ พร้อมขยายผลนำไปสู่การตัดวงจรยาเสพติด เพื่อให้สังคมมีความสงบเรียบร้อย เกิดสวัสดิภาพ ความปลอดภัยในชีวิตและทรัพย์สินของพี่น้องประชาชน ทั้งนี้ ขอความร่วมมือจากพี่น้องประชาชน หากมีเบาะแสการกระทำความผิดเกี่ยวกับยาเสพติด และการกระทำความผิดทุกประเภท สามารถแจ้งข้อมูลได้ที่นายอำเภอ ปลัดอำเภอ เจ้าหน้าที่ฝ่ายความมั่นคง กำนัน ผู้ใหญ่บ้าน หรือที่ศูนย์ดำรงธรรมจังหวัด ศูนย์ดำรงธรรมอำเภอ สายด่วน 1567 ตลอด 24 ชั่วโมง
#กระทรวงมหาดไทย #บำบัดทุกข์บำรุงสุข

ที่มา : https://www.thaigov.go.th/news/contents/details/81349