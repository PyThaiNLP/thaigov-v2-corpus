รัฐบาลไทย-ข่าวทำเนียบรัฐบาล- ผู้ช่วยรัฐมนตรีฯ ศิรินันท์ ร่วมงาน โครงการสร้างทักษะเปิดโอกาส SMEs ไทย สู่การขับเคลื่อนธุรกิจดิจิทัล กับ SME D Bank X TikTok Thailand


วันศุกร์ที่ 5 เมษายน 2567
05/04/2567
พิมพ์
ผู้ช่วยรัฐมนตรีฯ ศิรินันท์ ร่วมงาน โครงการสร้างทักษะเปิดโอกาส SMEs ไทย สู่การขับเคลื่อนธุรกิจดิจิทัล กับ SME D Bank X TikTok Thailand
ผู้ช่วยรัฐมนตรีฯ ศิรินันท์ ร่วมงาน โครงการสร้างทักษะเปิดโอกาส SMEs ไทย สู่การขับเคลื่อนธุรกิจดิจิทัล กับ SME D Bank X TikTok Thailand
วันที่ 4 เมษายน 2567 นางสาวศิรินันท์ ศิริพานิช ผู้ช่วยรัฐมนตรีประจำกระทรวงอุตสาหกรรม และ นายชยงการ  ภมรมาศ กรรมการธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank เข้าร่วมพิธีลงนามความร่วมมือโครงการสร้างทักษะส่งเสริมและพัฒนาศักยภาพผู้ประกอบการ SMEs เข้าสู่ยุคดิจิทัล ระหว่างธนาคารพัฒนาวิสาหกิจขนาดกลางและขนาดย่อมแห่งประเทศไทย กับ TikTok Thailand พร้อมเป็นสักขีพยานในการทำกิจกรรมส่งเสริม สนับสนุนให้ผู้ประกอบการ SMEs ไทย มีองค์ความรู้และทักษะในการดำเนินธุรกิจดิจิทัล เพื่อเตรียมความพร้อมให้ธุรกิจ สามารถต่อยอดทางการเงินเพื่อขยายกิจการให้เติบโตและแข่งขันได้  โดยมี นายโมกุล โปษยะพิสิษฐ์ รองกรรมการผู้จัดการธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank และ นางชนิดา คล้ายพันธ์ Head of Public Policy-Thailand, TikTok ร่วมกล่าวถึงวัตถุประสงค์ของโครงการนี้ ณ Creator House by TikTok ชั้น 4 ศูนย์การค้าสยามพารากอน
ทั้งนี้ โครงการฯ ดังกล่าว เป็นการนำร่องการบูรณาการ TikTok for Business เข้าสู่กลุ่มธุรกิจในประเทศไทย ความร่วมมือครั้งนี้ นับเป็นก้าวสำคัญในการสนับสนุนผู้ประกอบการรายย่อย ให้มีความสามารถในการประยุกต์ใช้ฟีเจอร์ของแพลตฟอร์ม TikTok ให้เกิดประโยชน์อย่างมหาศาล พร้อมขยายการเข้าถึงเงินทุนและโอกาสในการประกอบธุรกิจ ให้ผู้ประกอบการเติบโตในยุคดิจิทัลอย่างมีประสิทธิภาพในการขับเคลื่อนการเติบโตทางเศรษฐกิจและส่งเสริมนวัตกรรมในประเทศไทย

ที่มา : https://www.thaigov.go.th/news/contents/details/81336