รัฐบาลไทย-ข่าวทำเนียบรัฐบาล-“พิมพ์ภัทรา” สั่งเฉียบ นำกากแคดเมียมย้ายกลับไป จ.ตาก ภายใน 7 วัน และฝังกลบ ภายใน 15 วัน สั่งปลัดฯ ย้ายด่วน “อุตสาหกรรมตาก” ช่วยราชการ พร้อมตรวจสอบข้อเท็จจริง


วันศุกร์ที่ 5 เมษายน 2567
05/04/2567
พิมพ์
“พิมพ์ภัทรา” สั่งเฉียบ นำกากแคดเมียมย้ายกลับไป จ.ตาก ภายใน 7 วัน และฝังกลบ ภายใน 15 วัน สั่งปลัดฯ ย้ายด่วน “อุตสาหกรรมตาก” ช่วยราชการ พร้อมตรวจสอบข้อเท็จจริง
“พิมพ์ภัทรา” สั่งเฉียบ นำกากแคดเมียมย้ายกลับไป จ.ตาก ภายใน 7 วัน และฝังกลบ ภายใน 15 วัน สั่งปลัดฯ ย้ายด่วน “อุตสาหกรรมตาก” ช่วยราชการ พร้อมตรวจสอบข้อเท็จจริง
วันที่ 5 เมษายน 2567 นางสาวพิมพ์ภัทรา วิชัยกุล รัฐมนตรีว่าการกระทรวงอุตสาหกรรม ลงพื้นที่ตรวจสอบข้อเท็จจริงบริษัทแห่งหนึ่งในจังหวัดสมุทรสาคร  ประกอบกิจการหลอมหล่ออะลูมิเนียมแท่ง อะลูมิเนียมเม็ด จากเศษอะลูมิเนียมและตะกรันอะลูมิเนียม (SCRAP AND  DROSS) เนื่องจากได้รับรายงานว่าโรงงานดังกล่าวลักลอบเก็บกากแคดเมียมไว้ภายในโรงงาน โดยมีนายผล ดำธรรม ผู้ว่าราชการจังหวัดสมุทรสาคร นายเดชา จาตุธนานันท์ ผู้ตรวจราชการกระทรวงอุตสาหกรรม นายอดิทัต วะสีนนท์ อธิบดีกรมอุตสาหกรรมพื้นฐานและการเหมืองแร่ นายสุนทร แก้วสว่าง รองอธิบดีกรมโรงงานอุตสากรรม นายอานันท์ ฟักสังข์ ผู้อำนวยการกองวิศวกรรมบริการ
รักษาราชการแทนรองอธิบดีกรมอุตสาหกรรมพื้นฐานและการเหมืองแร่ นายพุทธิกรณ์ วิชัยดิษฐ อุตสาหกรรมจังหวัดสมุทรสาครและเจ้าหน้าที่ที่เกี่ยวข้อง ร่วมลงพื้นที่ เพื่อตรวจสอบและหารือร่วมกับหน่วยงานทุกภาคส่วน
โดย รมว.อุตสาหกรรม ได้สั่งระงับการกระทำที่ฝ่าฝืนกฎหมาย ห้ามนำกากแคดเมียมและกากสังกะสีเข้าสู่กระบวนการผลิต ให้ปรับปรุงแก้ไขโรงงานเก็บและดำเนินคดีทะเบียนโรงงานตามกฎหมาย โดยกากแคดเมียมและกากสังกะสีที่พบในโรงงานในจังหวัดสมุทรสาคร จำนวน 2,440 ตัน ส่วนที่เหลือได้เร่งให้กรมโรงงานอุตสาหกรรม ตรวจสอบข้อเท้จจริง พร้อมสั่งให้นำกากส่วนที่ถูกขนย้ายไปที่จังหวัดสมุทรสาคร กลับไปจังหวัดตากโดยด่วนภายใน 7 วัน และให้ฝังกลบที่ภายใน 15 วัน เพื่อให้เป็นไปตามมาตรการป้องกันและลดผลกระทบสิ่งแวดล้อมและมาตรการติดตามตรวจสอบคุณภาพสิ่งแวดล้อม
“ดิฉันได้สั่งการให้หน่วยงานที่เกี่ยวข้องทุกส่วน เร่งแก้ไขปัญหาเรื่องนี้โดยเร็วที่สุด และตรวจสอบข้อเท็จจริงการใช้ดุลยพินิจ อนุญาตขนย้ายกากฯ พร้อมรายงานความคืบหน้าให้ทราบเป็นระยะ นอกจากนี้ ยังให้ปลัดกระทรวงอุตสาหกรรม ออกคำสั่งย้ายอุตสาหกรรมจังหวัดตากมาช่วยราชการ ที่สำนักงานกระทรวงอุตสาหกรรม ” รมว.อุตสาหกรรม กล่าว

ที่มา : https://www.thaigov.go.th/news/contents/details/81378