รัฐบาลไทย-ข่าวทำเนียบรัฐบาล-รมว.ยุติธรรม เข้าร่วมการประชุมคณะอนุกรรมการเฉพาะกิจศูนย์อำนวยการป้องกันและลดอุบัติเหตุทางถนนช่วงเเทศกาลงสงกรานต์ พ.ศ. ๒๕๖๗ พร้อมทั้งเป็นประธานการแถลงข่าวผลการดำเนินงานประจำวัน


วันเสาร์ที่ 13 เมษายน 2567
13/04/2567
พิมพ์
รมว.ยุติธรรม เข้าร่วมการประชุมคณะอนุกรรมการเฉพาะกิจศูนย์อำนวยการป้องกันและลดอุบัติเหตุทางถนนช่วงเเทศกาลงสงกรานต์ พ.ศ. ๒๕๖๗ พร้อมทั้งเป็นประธานการแถลงข่าวผลการดำเนินงานประจำวัน
รมว.ยุติธรรม เข้าร่วมการประชุมคณะอนุกรรมการเฉพาะกิจศูนย์อำนวยการป้องกันและลดอุบัติเหตุทางถนนช่วงเเทศกาลงสงกรานต์ พ.ศ. ๒๕๖๗ พร้อมทั้งเป็นประธานการแถลงข่าวผลการดำเนินงานประจำวัน
ในวันเสาร์ที่ ๑๓ เมษายน ๒๕๖๗ เวลา ๑๐.๐๐ น. ณ ห้องประชุม ๑ ปภ. อาคาร ๓ ชั้น ๕ กรมป้องกันและบรรเทาสาธารณภัย พันตำรวจเอก ทวี สอดส่อง รัฐมนตรีว่าการกระทรวงยุติธรรม เข้าร่วมการประชุมคณะอนุกรรมการเฉพาะกิจศูนย์อำนวยการป้องกันและลดอุบัติเหตุทางถนนช่วงเทศกาลสงกรานต์ พ.ศ. ๒๕๖๗ พร้อมทั้งเป็นประธานการแถลงข่าวผลการดำเนินงานประจำวันของศูนย์อำนวยการป้องกันและลดอุบัติเหตุทางถนนช่วงเทศกาลสงกรานต์ พ.ศ. ๒๕๖๗ ภายใต้การดำเนินการของศูนย์อำนวยการป้องกันและลดอุบัติเหตุทางถนนตลอดทั้งปี โดยมี นายไชยวัฒน์ จุนถิระพงศ์ อธิบดีกรมป้องกันและบรรเทาสาธารณภัย นายเธียรชัย ชูกิตติวิบูลย์ รองอธิบดีกรมป้องกันและบรรเทาสาธารณภัย พันตำรวจโท มนตรี บุณยโยธิน รองอธิบดีกรมคุมประพฤติ ตลอดจนคณะผู้บริหารและเจ้าหน้าที่ที่เกี่ยวข้อง เข้าร่วมการประชุม
โดยรัฐมนตรีว่าการกระทรวงยุติธรรม ในฐานะประธานแถลงผลการดำเนินงานของศูนย์อำนวยการป้องกันและลดอุบัติเหตุทางถนนช่วงเทศกาลสงกรานต์ พ.ศ. 2567 กล่าวว่า สถิติอุบัติเหตุทางถนนประจำวันที่ ๑๒ เมษายน ๒๕๖๗ ซึ่งเป็นวันที่สองของการรณรงค์ "ขับขี่อย่างปลอดภัย เมืองไทยไร้อุบัติเหตุ" เกิดอุบัติเหตุ ๓๐๗ ครั้ง ผู้บาดเจ็บ ๒๙๙ คน ผู้เสียชีวิต ๓๘ ราย สาเหตุที่ทำให้เกิดอุบัติเหตุสูงสุด ได้แก่ ขับรถเร็ว ร้อยละ ๔๑.๓๗ ดื่มแล้วขับ ร้อยละ ๒๑.๑๗ ตัดหน้ากระชั้นชิด ร้อยละ ๒๐.๒๐ ยานพาหนะที่เกิดอุบัติเหตุสูงสุด ได้แก่ รถจักรยานยนต์ ร้อยละ ๘๔.๙๑ ส่วนใหญ่เกิดบนเส้นทางตรง ร้อยละ ๘๖.๓๒ ถนนกรมทางหลวง ร้อยละ ๔๗.๐๗ ถนนใน อบต./หมู่บ้าน ร้อยละ ๒๕.๗๓ ช่วงเวลาที่เกิดอุบัติเหตุสูงสุด ได้แก่ เวลา ๑๖.๐๑-๑๗.๐๐ น. และเวลา ๑๙.๐๑-๒๐.๐๐ น. ร้อยละ ๗.๔๙ ผู้บาดเจ็บและเสียชีวิตสูงสุดอยู่ในช่วงอายุ ๒๐-๒๙ ปี ร้อยละ ๑๘.๖๙ จัดตั้งจุดตรวจหลัก ๑,๗๖๒ จุด เจ้าหน้าที่ปฏิบัติงาน ๕๑,๔๙๖ คน โดยจังหวัดที่เกิดอุบัติเหตุสูงสุด ได้แก่ พะเยา ๑๕ ครั้ง จังหวัดที่มีผู้บาดเจ็บสูงสุด ได้แก่ ประจวบคีรีขันธ์และพะเยา ๑๔ คน จังหวัดที่มีผู้เสียชีวิตสูงสุด ได้แก่ นครราชสีมา ร้อยเอ็ด และเชียงราย ๓ ราย
สรุปอุบัติเหตุทางถนนสะสมในช่วง ๒ วันของการรณรงค์ (ระหว่างวันที่ ๑๑-๑๒ เมษายน ๒๕๖๗) เกิดอุบัติเหตุรวม ๕๔๑ ครั้ง ผู้บาดเจ็บ รวม ๕๕๐ คน ผู้เสียชีวิต รวม ๖๓ ราย จังหวัดที่ไม่มีผู้เสียชีวิต (ตายเป็นศูนย์) มี ๔๒ จังหวัด จังหวัดที่เกิดอุบัติเหตุสะสมสูงสุด ได้แก่ เชียงรายและประจวบคีรีขันธ์ (๒๑ ครั้ง) จังหวัดที่มีผู้บาดเจ็บสะสมสูงสุด ได้แก่ นครศรีธรรมราชและสงขลา (๒๒ คน) และจังหวัดที่มีผู้เสียชีวิตสะสมสูงสุด ได้แก่ ร้อยเอ็ด ๕ ราย

ที่มา : https://www.thaigov.go.th/news/contents/details/81705