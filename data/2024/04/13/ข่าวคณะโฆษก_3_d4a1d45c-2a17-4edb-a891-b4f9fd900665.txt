รัฐบาลไทย-ข่าวทำเนียบรัฐบาล-​นายกฯ ห่วงใย สั่งการติดตามสถานการณ์อิสราเอลและอิหร่าน โดยให้ประกาศแจ้งเตือนประชาชน ในพื้นที่ให้ติดตามสถานการณ์อย่างใกล้ชิด


วันเสาร์ที่ 13 เมษายน 2567
13/04/2567
พิมพ์
​นายกฯ ห่วงใย สั่งการติดตามสถานการณ์อิสราเอลและอิหร่าน โดยให้ประกาศแจ้งเตือนประชาชน ในพื้นที่ให้ติดตามสถานการณ์อย่างใกล้ชิด
​นายกฯ ห่วงใย สั่งการติดตามสถานการณ์อิสราเอลและอิหร่าน โดยให้ประกาศแจ้งเตือนประชาชน ในพื้นที่ให้ติดตามสถานการณ์อย่างใกล้ชิด
วันนี้ (13 เมษายน 2567)  นายชัย วัชรงค์ โฆษกประจำสำนักนายกรัฐมนตรี ประชาสัมพันธ์ถึงความห่วงใยที่ นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง มีถึงประชาชน โดยได้สั่งการ และประกาศเตือนประชาชน ดังนี้
ตามที่มีเหตุความตึงเครียดระหว่างอิสราเอลและอิหร่านเพิ่มมากขึ้น รัฐบาลและกระทรวงการต่างประเทศมีความเป็นห่วงพี่น้องคนไทยในพื้นที่ที่อาจได้รับผลกระทบโดยตรง จึงได้สั่งการให้สถานเอกอัครราชทูตในภูมิภาคติดตามสถานการณ์อย่างใกล้ชิด โดยสถานเอกอัครราชทูต ณ กรุงเทลอาวีฟ ได้จัดทำประกาศแจ้งเตือนคนไทยให้เตรียมความพร้อม รวมถึงแนวปฏิบัติในภาวะฉุกเฉินด้วยแล้ว
จึงขอให้พี่น้องคนไทยตื่นตัว และติดตามการประกาศและการแจ้งเตือนต่าง ๆ ของสถานทูตไทยในภูมิภาคอย่างใกล้ชิด  โดยขอให้ประชาชนไทยหลีกเลี่ยงการเดินทางไปพื้นที่ดังกล่าว หากไม่มีความจำเป็นอย่างยิ่ง ในกรณีฉุกเฉินพี่น้องคนไทยสามารถติดต่อขอรับความช่วยเหลือเร่งด่วนได้ที่สถานเอกอัครราชทูตไทยในประเทศต่าง ๆ ทุกแห่ง

ที่มา : https://www.thaigov.go.th/news/contents/details/81701