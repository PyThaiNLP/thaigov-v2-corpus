รัฐบาลไทย-ข่าวทำเนียบรัฐบาล-​‘ภูมิธรรม’ ลุย EEC ลงนามความร่วมมือเขตเศษฐกิจพิเศษ เทียนจินลงนามความร่วมมือเขตพัฒนาเศรษฐกิจเทียนจิน (TEDA) จัดตั้งกลไกผลักดันเศรษฐกิจไทย


วันเสาร์ที่ 13 เมษายน 2567
13/04/2567
พิมพ์
​‘ภูมิธรรม’ ลุย EEC ลงนามความร่วมมือเขตเศษฐกิจพิเศษ เทียนจินลงนามความร่วมมือเขตพัฒนาเศรษฐกิจเทียนจิน (TEDA) จัดตั้งกลไกผลักดันเศรษฐกิจไทย
​‘ภูมิธรรม’ ลุย EEC ลงนามความร่วมมือเขตเศษฐกิจพิเศษ เทียนจินลงนามความร่วมมือเขตพัฒนาเศรษฐกิจเทียนจิน (TEDA) จัดตั้งกลไกผลักดันเศรษฐกิจไทย
วันนี้ (13 เมษายน 2567) เมื่อวันที่ 8 เมษายน 2567 ที่ผ่านมา นายภูมิธรรม เวชยชัย รองนายกรัฐมนตรีและรัฐมนตรีว่าการกระทรวงพาณิชย์ มอบหมายให้ ดร.ภัณฑิล จงจิตรตระกูล ผู้ช่วยรัฐมนตรีประจำกระทรวงพาณิชย์ ในฐานะประธานอนุกรรมการส่งเสริมและติดตามการลงทุนในเขตพัฒนาพิเศษภาคตะวันออก ดร.ธิติวัฐ อดิศรพันธ์กุล รองเลขาธิการนายกรัฐมนตรีฝ่ายการเมือง รองประธานอนุกรรมการฯ และนางสาวชญานุช มณีรินทร์ คณะอนุกรรมการฯ พร้อมด้วย ดร.จุฬา สุขมานพ เลขาธิการคณะกรรมการเขตพัฒนาพิเศษภาคตะวันออก เดินทางเยือน นครเทียนจิน สาธารณรัฐประชาชนจีน เพื่อ ลงนามความร่วมมือ ร่วมกับเขตพัฒนาเศรษฐกิจและเทคโนโลยีเทียนจิน (Tianjin Economic-Technological Development Area: TEDA) โดยมี นาย Lian Mao Jun เลขาธิการคณะกรรมการพรรคเขตพัฒนาเศรษฐกิจใหม่ปินไห่และสมาชิกคณะกรรมการประจำพรรค ณ นครเทียนจินพร้อมคณะผู้บริหารระดับสูงร่วมเป็นสักขีพยาน
การลงนามความร่วมมือในครั้งนี้มีเนื้อหาครอบคลุมในหลากหลายด้าน อาทิเช่น ความร่วมมือด้านการจัดตั้งกลไกแลกเปลี่ยนประสบการณ์ด้านการวางแผนและพัฒนาเขตเศรษฐกิจพิเศษ นโยบายส่งเสริมการลงทุน ความร่วมมือในห่วงโซ่อุปทานในอุตสาหกรรมเป้าหมาย ความร่วมมือด้านการขนส่งท่าเรือ ความร่วมมือในการพัฒนาอุตสาหกรรมสีเขียวและคาร์บอนต่ำ และความร่วมมือในการพัฒนาทักษะทรัพยากรมนุษย์ ฯลฯ  TEDA เป็นหนึ่งในเขตพัฒนาเศรษฐกิจและเทคโนโลยีแห่งชาติรุ่นแรกของประเทศจีนที่จัดตั้งขึ้นกว่า 40 ปี ปัจจุบันมีวิสาหกิจต่างชาติกว่า 3,300 ราย เข้ามาลงทุนในเขตพัฒนาฯ แห่งนี้ เช่น Motorola, Toyota, Honda, SAMSUNG Electronics, Freescale Semiconductor, Nestlé, SEW และ Novo Nordisk เป็นต้น โดยมีอุตสาหกรรมหลัก 4 ประเภท ได้แก่ อุตสาหกรรมการสื่อสารข้อมูลอิเล็กทรอนิกส์ (Electronic Communication) อุตสาหกรรมอาหาร อุตสาหกรรมเครื่องจักร และอุตสาหกรรมการแพทย์ชีวภาพ มี GDP ต่อหัวเทียบเท่าประเทศพัฒนาแล้ว

ที่มา : https://www.thaigov.go.th/news/contents/details/81711