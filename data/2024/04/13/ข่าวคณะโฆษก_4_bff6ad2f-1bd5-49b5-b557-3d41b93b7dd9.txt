รัฐบาลไทย-ข่าวทำเนียบรัฐบาล-​“รัดเกล้า” ส่งบทกลอน อวยพรเนื่องในวันสงกรานต์วันขึ้นปีไทย  พร้อมย้ำ รบ. ให้ความสำคัญกับสถาบันครอบครัว มีแผนพัฒนาระยะ 5 ปีเพื่อให้เกิดความยั่งยืน


วันเสาร์ที่ 13 เมษายน 2567
13/04/2567
พิมพ์
​“รัดเกล้า” ส่งบทกลอน อวยพรเนื่องในวันสงกรานต์วันขึ้นปีไทย  พร้อมย้ำ รบ. ให้ความสำคัญกับสถาบันครอบครัว มีแผนพัฒนาระยะ 5 ปีเพื่อให้เกิดความยั่งยืน
​“รัดเกล้า” ส่งบทกลอน อวยพรเนื่องในวันสงกรานต์วันขึ้นปีไทย  พร้อมย้ำ รบ. ให้ความสำคัญกับสถาบันครอบครัว มีแผนพัฒนาระยะ 5 ปีเพื่อให้เกิดความยั่งยืน
วันนี้ (13 เมษายน 2567) นางรัดเกล้า อินทวงศ์ สุวรรณคีรี รองโฆษกประจำสำนักนายกรัฐมนตรี  ออกมาอวยพร เนื่องในวันสงกรานต์วันขึ้นปีใหม่ของไทย ประจำปี 2567
“จากดวงใจที่เป็นห่วงอยู่ไม่ห่างการเดินทางทุกแห่งหนตำบลไหนทุกย่างก้าวขึ้นลงจงปลอดภัยขอชาวไทยเย็นทั่วหล้ามหาสงกรานต์” นางรัดเกล้า กล่าว
นางรัดเกล้า กล่าวว่าวันที่ 13 เมษายนของทุกปีถือว่าเป็นวันครอบครัว รัฐบาลนี้ให้ความสำคัญ กับสถาบันครอบครัวโดยเฉพาะครอบครัวคนไทยที่มีเอกลักษณ์มีญาติพี่น้องเป็นครอบครัวใหญ่   นอกจากนี้กระทรวงการพัฒนาสังคมและความมั่นคงของมนุษย์ก็มีแผนปฏิบัติการระยะ 5 ปี (2566-2570) หนึ่งในนั้นคือเสริมสร้างสถาบันครอบครัวให้มีความเข้มแข็ง  สามารถพึ่งพาตนเองได้

ที่มา : https://www.thaigov.go.th/news/contents/details/81704