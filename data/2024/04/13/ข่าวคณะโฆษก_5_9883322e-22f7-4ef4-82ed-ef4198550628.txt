รัฐบาลไทย-ข่าวทำเนียบรัฐบาล-​“รัดเกล้า” เผย​ นายกฯ​ นำคณะ​ รมว.สุริยะ​ และ​ 2 สส.จ.เพชรบุรีร่วมกิจกรรม สงกรานต์ หัวหิน พร้อมนายกฯ ไม่ลืมเสนอนายกแก้ปัญหาภัยแล้งและสร้างสะพานลอยอำนวยความสะดวกประชาชน


วันเสาร์ที่ 13 เมษายน 2567
13/04/2567
พิมพ์
​“รัดเกล้า” เผย​ นายกฯ​ นำคณะ​ รมว.สุริยะ​ และ​ 2 สส.จ.เพชรบุรีร่วมกิจกรรม สงกรานต์ หัวหิน พร้อมนายกฯ ไม่ลืมเสนอนายกแก้ปัญหาภัยแล้งและสร้างสะพานลอยอำนวยความสะดวกประชาชน
​“รัดเกล้า” เผย​ นายกฯ​ นำคณะ​ รมว.สุริยะ​ และ​ 2 สส.จ.เพชรบุรีร่วมกิจกรรม สงกรานต์ หัวหิน พร้อมนายกฯ ไม่ลืมเสนอนายกแก้ปัญหาภัยแล้งและสร้างสะพานลอยอำนวยความสะดวกประชาชน
วันนี้ (13 เมษายน 2567) นางรัดเกล้า อินทวงศ์ สุวรรณคีรี รองโฆษกประจำสำนักนายกรัฐมนตรีเปิดเผยว่า วันนี้ (13 เมษายน 2567) นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลังเดินทางมาร่วมกิจกรรม นำคณะ​ ประกอบด้วยสุริยะ จึงรุ่งเรืองกิจ รัฐมนตรีว่าการกระทรวงคมนาคม​ นางธิวัลรัตน์ อังกินันทน์ ส.ส.เพชรบุรี เขต 1 และ​ จ.อ.อภิชาติ แก้วโกศล สส.เพชรบุรี เขต 3 ได้ร่วมรดน้ำดำหัวขอพรจากผู้เฒ่า เล่นน้ำ​กับประชาชน​ และสรงน้ำพระพุทธสิหิงค์​ ในงานสืบสานประเพณีสงกรานต์ ประจำปี 2567 ที่จัดโดยเทศบาลนครเมืองหัวหิน ณ​ สวนสาธารณะโผนกิ่งเพชร อำเภอหัวหิน จังหวัดประจวบคีรีขันธ์
รองโฆษกประจำสำนักนายกรัฐมนตรี​ เผยว่านายกฯ​ ย้ำถึงความสำคัญของประเพณี​ “สงกรานต์” ที่เป็นมรดกทางวัฒนธรรมของพวกเราชาวไทยที่ UNESCO ขึ้นทะเบียนให้เป็นมรดกโลก และเป็น Soft Power สำคัญของไทยที่ถูกต่อยอดไปสู่การจัดงานเทศกาลเพื่อดึงคนจากทั่วทุกมุมโลก​ นอกเหนือจากกิจกรรมเล่นน้ำแล้ว สิ่งที่ละเลยไม่ได้เลย คือ คุณค่าของวันสงกรานต์ที่มีต่อครอบครัว สังคม และชุมชน การรดน้ำดำหัวช่วยเชื่อมความสัมพันธ์คนระหว่างรุ่นและเป็นสิ่งที่ลูกหลานใช้แสดงความกตัญญูต่อพ่อแม่และญาติผู้ใหญ่ ไปจนถึงทำบุญและอุทิศส่วนกุศลให้ผู้ล่วงลับ
“นอกจากร่วมกิจกรรมกับประชาชนแล้ว นายกฯ​ และ​ ส.ส. เพชรบุรี​สองคน​ ยังได้ใช้โอกาสที่ได้พบเจอกันในครั้งนี้ หารือกันสั้น ๆ ถึงการเตรียมงานของ​ ครม.​สัญจร​ ครั้งต่อไปที่จะมีขึ้นในจังหวัดเพชรบุรีอีกด้วย​ โดย​ สส.ธิวัลรัตน์​ และ​ สส.อภิชาติ ได้เกริ่นเบื้องต้นถึงปัญหาของจังหวัดเพชรบุรี​ เช่น​ โครงการก่อสร้างทางข้ามบริเวณทางหลวงแผ่นดินหมายเลข 3177 และการแก้ปัญหาสะพานข้ามถนนที่ขาดแคลน​ ซึ่งนายกฯ​ ได้ให้ความสนใจและให้ความสำคัญในทุกความเดือดร้อนของประชาชนเป็นอย่างมาก
นับว่าในวันนี้​ นอกจากจะเป็นการที่หลาย ๆ​ ฝ่ายได้ร่วมกันสืบสานประเพณีสงกรานต์ของไทยแล้ว​ ยังเป็นโอกาสที่ทำให้ได้หารือ​ เพื่อเตรียมความพร้อมสำหรับการลุยหน้าจัด​งาน ครม. สัญจรที่จังหวัดเพชรบุรีในเดือนพฤษภาคมที่จะถึงนี้อีกด้วย” รองโฆษกฯ​ รัดเกล้า​เสริม

ที่มา : https://www.thaigov.go.th/news/contents/details/81710