รัฐบาลไทย-ข่าวทำเนียบรัฐบาล-​ข่าวดี“เสริมศักดิ์”เผยวธ.ขับเคลื่อน Soft Power หนังไทย รัฐบาลให้งบสร้างหนัง 30 ล้านบาท  เปิดรับโครงการสร้างภาพยนตร์-แอนิเมชันตั้งแต่บัดนี้จนถึง 15 พ.ค.นี้


วันอังคารที่ 30 เมษายน 2567
​ข่าวดี“เสริมศักดิ์”เผยวธ.ขับเคลื่อน Soft Power หนังไทย รัฐบาลให้งบสร้างหนัง 30 ล้านบาท  เปิดรับโครงการสร้างภาพยนตร์-แอนิเมชันตั้งแต่บัดนี้จนถึง 15 พ.ค.นี้
​ข่าวดี“เสริมศักดิ์”เผยวธ.ขับเคลื่อน Soft Power หนังไทย รัฐบาลให้งบสร้างหนัง 30 ล้านบาท  เปิดรับโครงการสร้างภาพยนตร์-แอนิเมชันตั้งแต่บัดนี้จนถึง 15 พ.ค.นี้ เนื้อหาเน้นเผยแพร่ความหลากหลายทางวัฒนธรรมที่โดดเด่นของไทย สร้างภาพลักษณ์ที่ดีแก่ประเทศ
ข่าวดี“เสริมศักดิ์”เผยวธ.ขับเคลื่อน Soft Power หนังไทย รัฐบาลให้งบสร้างหนัง 30 ล้านบาท  เปิดรับโครงการสร้างภาพยนตร์-แอนิเมชันตั้งแต่บัดนี้จนถึง 15 พ.ค.นี้ เนื้อหาเน้นเผยแพร่ความหลากหลายทางวัฒนธรรมที่โดดเด่นของไทย สร้างภาพลักษณ์ที่ดีแก่ประเทศ
นายเสริมศักดิ์ พงษ์พานิช รัฐมนตรีว่าการกระทรวงวัฒนธรรม เปิดเผยว่า กระทรวงวัฒนธรรม (วธ.) มีนโยบายขับเคลื่อน Soft Power 11 อุตสาหกรรมสร้างสรรค์โดยส่งเสริมให้นำวัฒนธรรมไทยไปใช้อุตสาหกรรมต่างๆ เช่น ภาพยนตร์ เกม แอนิเมชัน ดนตรี แฟชั่น  เป็นต้น เพื่อสนับสนุน Thailand Creative Content Agency  (THACCA) ของรัฐบาล และขับเคลื่อน Soft Power สร้างเสน่ห์วิถีไทยครองใจคนทั้งโลก รวมทั้งให้การสนับสนุนอุตสาหกรรมภาพยนตร์ให้มีศักยภาพสามารถแข่งขันกับนานาชาติ ซึ่งวธ.ได้รับการจัดสรรงบประมาณจากรัฐบาลสำหรับสนับสนุนการสร้างภาพยนตร์เพื่อส่งเสริมซอฟต์พาวเวอร์ไทยประจำปีงบประมาณ พ.ศ.2567 โดยได้รับการจัดสรรงบประมาณเพื่อสนับสนุนการสร้างภาพยนตร์หรือภาพยนตร์แอนิเมชันที่มีศักยภาพผลักดันให้เกิดซอฟต์พาวเวอร์ไทย ไม่น้อยกว่า 1 เรื่อง ภายในวงเงินไม่เกิน 10 ล้านบาท และวธ.ได้ออกประกาศวธ. เรื่อง หลักเกณฑ์และแนวทางพิจารณาการสนับสนุนงบประมาณสำหรับสร้างภาพยนตร์ เพื่อส่งเสริมซอฟต์พาวเวอร์ไทย ประจำปีงบประมาณ พ.ศ.2567 ฉบับแรก โดยเปิดรับโครงการที่เสนอเพื่อขอรับสนับสนุนงบประมาณโครงการตั้งแต่วันที่ 1-30 เมษายน 2567 ล่าสุดเป็น ที่น่ายินดีที่รัฐบาลจัดสรรงบฯเพิ่มเติมให้แก่วธ.อีก 20 ล้านบาท  จึงได้ออกประกาศวธ.เรื่องดังกล่าวเป็นฉบับที่สอง โดยเพิ่มเติมเนื้อหาประกาศเป็นสนับสนุนโครงการสร้างภาพยนตร์หรือภาพยนตร์แอนิเมชันที่มีศักยภาพไม่น้อยกว่า 2 เรื่อง ภายในวงเงิน 30 ล้านบาท และขยายเวลาเปิดรับโครงการที่เสนอเพื่อขอรับสนับสนุนงบฯตั้งแต่บัดนี้จนถึงวันที่ 15 พฤษภาคม 2567 และจะพิจารณาคัดเลือก ตัดสินและประกาศการสนับสนุนงบประมาณภายในวันที่ 10 มิถุนายน 2567
รัฐมนตรีว่าการกระทรวงวัฒนธรรม กล่าวอีกว่า สำหรับประกาศวธ.เรื่อง หลักเกณฑ์และแนวทางพิจารณาการสนับสนุนงบประมาณสำหรับสร้างภาพยนตร์เพื่อส่งเสริมซอฟต์พาวเวอร์ไทยฯฉบับที่สอง  มีหลักเกณฑ์และเงื่อนไขเหมือนเดิม เช่น โครงการที่เสนอเพื่อขอรับสนับสนุนงบประมาณ จะต้องเป็นโครงการสร้างภาพยนตร์หรือภาพยนตร์แอนิเมชัน ความยาวไม่น้อยกว่า 80 นาที่มีลักษณะสร้างสรรค์ ส่งเสริมความหลากหลายทางวัฒนธรรมที่โดดเด่น รวมทั้งส่งเสริมภาพลักษณ์ที่ดีของประเทศไทยและมีศักยภาพที่จะผลักดันให้เกิดซอฟต์พาวเวอร์ ืภาพยนตร์ที่จะสร้างต้องมีคุณภาพสามารถเผยแพร่ในโรงภาพยนตร์และงานเทศกาลภาพยนตร์นานาชาติ พร้อมทั้งมีคำบรรยาย(Subtitle)ภาษาอังกฤษ โดยจะต้องจัดฉายในโรงภาพยนตร์และมีผู้เข้าชมไม่น้อยกว่า 15,000 คนและเผยแพร่ผ่านช่องทางอื่น เช่น แพลตฟอร์มออนไลน์ที่มีมาตรฐานระดับสากล และโครงการที่เสนอฯจะต้องดำเนินการให้แล้วเสร็จและจัดฉายในโรงภาพยนตร์ภายในวันที่ 27 ธันวาคม 2567 และเผยแพร่ช่องทางอื่นภายในปี พ.ศ.2568
นายเสริมศักดิ์ กล่าวด้วยว่า นอกจากนี้  ต้องเป็นโครงการที่สร้างสรรค์ขึ้นใหม่และไม่เคยส่งประกวด แสดงหรือเผยแพร่ในรูปแบบต่างๆหรือได้รับรางวัลใดมาก่อน  หากคณะกรรมการสืบทราบหรือตรวจสอบพบภายหลังจะถูกตัดสิทธิ์จากการได้รับสนับสนุนงบประมาณทันที  ผู้เสนอโครงการสามารถส่งโครงการได้ไม่เกิน 1 เรื่องต่อบริษัทหรือนิติบุคคล เป็นต้น ซึ่งผู้สนใจสามารถลงทะเบียนเพื่อขอรับสนับสนุนงบประมาณโดยกรอกแบบฟอร์มส่งทางไปรษณีย์อิเล็กทรอนิกส์ fav.mculture@gmail.com และส่งโครงการโดยส่งด้วยตนเอง จะต้องส่งโครงการ พร้อมเอกสาร หลักฐานในวันเวลาราชการได้ที่กองภาพยนตร์และวีดิทัศน์ สำนักงานปลัดกระทรวงวัฒนธรรม ชั้น 4 กระทรวงวัฒนธรรม ถนนเทียมร่วมมิตร แขวงห้วยขวาง เขตห้วยขวาง กรุงเทพฯ โทร.022093519 โทรสาร 022093522 และส่งทางไปรษณีย์อิเล็กทรอนิกส์ ส่งโครงการ พร้อมเอกสาร หลักฐานทางไปรษณีย์อิเล็กทรอนิกส์ fav.mculture@gmail.com โดยดูรายละเอียดเพิ่มเติมได้ที่เพจเฟซบุ๊กกองภาพยนตร์และวีดิทัศน์และเพจเฟซบุ๊ก  Content Thailand

ที่มา : https://www.thaigov.go.th/news/contents/details/82397