รัฐบาลไทย-ข่าวทำเนียบรัฐบาล-​รมว.วัฒนธรรม เชิญชวนพสกนิกรชาวไทยทุกหมู่เหล่าทั่วประเทศร่วมจัดพิธีเจริญพระพุทธมนต์เฉลิมพระเกียรติ สมเด็จพระเจ้าลูกยาเธอ เจ้าฟ้าทีปังกรรัศมีโชติ มหาวชิโรตตมางกูร สิริวิบูลยราชกุมาร


วันอังคารที่ 30 เมษายน 2567
​รมว.วัฒนธรรม เชิญชวนพสกนิกรชาวไทยทุกหมู่เหล่าทั่วประเทศร่วมจัดพิธีเจริญพระพุทธมนต์เฉลิมพระเกียรติ สมเด็จพระเจ้าลูกยาเธอ เจ้าฟ้าทีปังกรรัศมีโชติ มหาวชิโรตตมางกูร สิริวิบูลยราชกุมาร
​รมว.วัฒนธรรม เชิญชวนพสกนิกรชาวไทยทุกหมู่เหล่าทั่วประเทศร่วมจัดพิธีเจริญพระพุทธมนต์เฉลิมพระเกียรติ สมเด็จพระเจ้าลูกยาเธอ เจ้าฟ้าทีปังกรรัศมีโชติ มหาวชิโรตตมางกูร สิริวิบูลยราชกุมาร เนื่องในโอกาสคล้ายวันประสูติ 29 เมษายน
รมว.วัฒนธรรม เชิญชวนพสกนิกรชาวไทยทุกหมู่เหล่าทั่วประเทศร่วมจัดพิธีเจริญพระพุทธมนต์เฉลิมพระเกียรติ สมเด็จพระเจ้าลูกยาเธอ เจ้าฟ้าทีปังกรรัศมีโชติ มหาวชิโรตตมางกูร สิริวิบูลยราชกุมาร เนื่องในโอกาสคล้ายวันประสูติ 29 เมษายน
นายเสริมศักดิ์ พงษ์พานิช รัฐมนตรีว่าการกระทรวงวัฒนธรรม (รมว.วธ.) กล่าวว่า เนื่องในโอกาสคล้ายวันประสูติ สมเด็จพระเจ้าลูกยาเธอ เจ้าฟ้าทีปังกรรัศมีโชติ มหาวชิโรตตมางกูร สิริวิบูลยราชกุมาร 29 เมษายน นับเป็นโอกาสอันดียิ่งที่พสกนิกรชาวไทยทุกหมู่เหล่าจะได้แสดงออกถึงความจงรักภักดีต่อสถาบันพระมหากษัตริย์ ด้วยการบำเพ็ญคุณงามความดีถวายพระกุศล แด่สมเด็จพระเจ้าลูกยาเธอ เจ้าฟ้าทีปังกรรัศมีโชติ มหาวชิโรตตมางกูร สิริวิบูลยราชกุมาร ที่ทรงมีพระจริยาวัตรที่งดงามในการทรงงานจิตอาสาอย่างเข้มแข็ง ทรงเป็นต้นแบบของประชาชนทุกหมู่เหล่า ในการทรงงานที่เป็นสาธารณประโยชน์ ทรงเป็นแบบอย่างของเยาวชนรุ่นใหม่ ทรงเป็นเจ้าฟ้าจิตอาสาของปวงชนชาวไทย ร่วมทำกิจกรรมในโครงการ “เราทำความดี ด้วยหัวใจ” อีกทั้งยังทรงใฝ่ในธรรมยิ่ง มักจะเสด็จไปยังวัดต่าง ๆ เพื่อทรงบำเพ็ญพระกุศล ทรงมีพระราชศรัทธาในพระพุทธศาสนาอย่างตั้งมั่น โดยทรงเสด็จไปถวายสักการะเจ้าพระคุณ สมเด็จพระอริยวงศาคตญาณ สมเด็จพระสังฆราช สกลมหาสังฆปริณายก ณ วัดราชบพิธสถิตมหาสีมาราม ทรงบำเพ็ญพระกุศลถวายจตุปัจจัยไทยธรรม ทรงสนทนาธรรม และทรงสดับพระโอวาทจากเจ้าพระคุณสมเด็จพระสังฆราช อย่างสนพระทัยยิ่ง ทรงเสด็จไปยังสถานพำนักสงฆ์บ้านไร่ทอสี อำเภอปากช่อง จังหวัดนครราชสีมา เพื่อทรงบำเพ็ญพระกุศล และทรงสนทนาธรรมกับพระธรรมพัชรญาณมุนี เป็นการส่วนพระองค์เพื่อทรงศึกษาธรรมะอย่างลึกซึ้ง อีกทั้ง ทรงประกอบพระกรณียกิจตามรอยเบื้องพระยุคลบาท พระบาทสมเด็จพระเจ้าอยู่หัว ทรงพระกรุณาโปรดเกล้าโปรดกระหม่อมให้ สมเด็จพระเจ้าลูกยาเธอ เจ้าฟ้าทีปังกรรัศมีโชติ มหาวชิโรตตมางกูร สิริวิบูลยราชกุมาร เสด็จแทนพระองค์ ไปในการพระราชพิธีทรงบำเพ็ญพระราชกุศลถวายผ้าพระกฐินพระอารามหลวงต่างๆ เรื่อยมา โดยมีพสกนิกรที่มาเฝ้าฯ รับเสด็จเป็นจำนวนมาก เป็นที่ปลื้มปิติของพสกนิกร ทุกหมู่เหล่าอย่างหาที่สุดมิได้ ยังทรงช่วยแบ่งเบาพระราชกรณียกิจน้อยใหญ่ ด้วยการตามเสด็จพระบาทสมเด็จพระเจ้าอยู่หัว สมเด็จพระนางเจ้าฯ พระบรมราชินี ไปทรงเยี่ยมราษฎร เพื่อติดตามการดำเนินงานของโครงการจิตอาสาพระราชทาน และโครงการตามแนวพระราชดำริต่าง ๆ ด้วยการปฏิบัติพระองค์เป็นแบบอย่างของเยาวชนไทยในการทำความดีด้วยหัวใจอย่างแน่วแน่มั่นคง
รัฐมนตรีว่าการกระทรวงวัฒนธรรม (รมว.วธ.)  กล่าวเพิ่มเติมว่า กระทรวงวัฒนธรรม กรมการศาสนาได้ร่วมกับภาคีเครือข่ายภาคประชาชนจัดกิจกรรมเฉลิมพระเกียรติ โดยในส่วนกลางจัดพิธีเจริญพระพุทธมนต์และกิจกรรมจิตอาสา เฉลิมพระเกียรติสมเด็จพระเจ้าลูกยาเธอ เจ้าฟ้าทีปังกรรัศมีโชติ ได้เชิญชวนผู้นำองค์การทางพระพุทธศาสนา หน่วยงานภาครัฐและภาคเอกชน ตลอดจนพสกนิกรทุกหมู่เหล่าทั่วประเทศ ร่วมกันบำเพ็ญกุศลถวายพระกุศล ในวันจันทร์ที่ 29 เมษายน 2567 ณ ศาลาการเปรียญ วัดราชาธิวาสวิหาร เขตดุสิต กรุงเทพมหานคร
และส่วนภูมิภาคมอบหมายสำนักงานวัฒนธรรมจังหวัดทั่วประเทศดำเนินการจัดกิจกรรมถวายพระกุศลฯ ตามที่จังหวัดเห็นสมควร ได้แก่ พิธีเจริญพระพุทธมนต์ ทำบุญตักบาตรพระสงฆ์ นิทรรศการเฉลิมพระเกียรติ กิจกรรมจิตอาสาบำเพ็ญสาธารณประโยชน์ในศาสนสถาน การจัดนิทรรศการหรือจัดทำวีดีทัศน์ในมิติทางศาสนา และกิจกรรมอื่น ๆ ที่เป็นการเทิดทูนสถาบันพระมหากษัตริย์ในมิติทางศาสนา เพื่อส่งเสริมให้พสกนิกรทุกหมู่เหล่าได้น้อมนำหลักธรรมทางศาสนามาเป็นเครื่องมือในการสร้างสติ สมาธิ และปัญญา แล้วนำมาประพฤติปฏิบัติในชีวิตประจำวัน เพื่อสร้างความสามัคคีปรองดอง สมานฉันท์ ด้วยการทำกิจกรรมทางศาสนาร่วมกัน และแสดงความจงรักภักดีต่อสถาบันพระมหากษัตริย์อันเป็นศูนย์รวมจิตใจของคนไทยทั้งชาติโดยพร้อมเพรียงกัน

ที่มา : https://www.thaigov.go.th/news/contents/details/82395