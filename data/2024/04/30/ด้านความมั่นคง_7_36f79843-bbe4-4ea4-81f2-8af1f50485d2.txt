รัฐบาลไทย-ข่าวทำเนียบรัฐบาล-กระทรวงมหาดไทย ประชุมคณะทำงานด้านรักษาความปลอดภัยและการจราจร กิจกรรมเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 


วันอังคารที่ 30 เมษายน 2567
30/04/2567
พิมพ์
กระทรวงมหาดไทย ประชุมคณะทำงานด้านรักษาความปลอดภัยและการจราจร กิจกรรมเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567
มหาดไทย ประชุมคณะทำงานด้านรักษาความปลอดภัยและการจราจร กิจกรรมเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 เน้นย้ำทุกหน่วยงานที่เกี่ยวข้องบูรณาการร่วมกันเพื่อให้การจัดกิจกรรมฯ เรียบร้อย
กระทรวงมหาดไทย ประชุมคณะทำงานด้านรักษาความปลอดภัยและการจราจร กิจกรรมเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 เน้นย้ำ ทุกหน่วยงานที่เกี่ยวข้องบูรณาการงานร่วมกันเพื่อให้การจัดกิจกรรมเฉลิมพระเกียรติฯ ดำเนินการไปด้วยความเรียบร้อย
วันนี้ (30 เม.ย. 67) เวลา 09.30 น. ที่ห้องประชุมดำรงธรรม ชั้น 2 อาคารศาลาว่าการกระทรวงมหาดไทย นายชำนาญวิทย์ เตรัตน์ รองปลัดกระทรวงมหาดไทย หัวหน้ากลุ่มภารกิจด้านกิจการความมั่นคงภายใน เป็นประธานการประชุมคณะทำงานด้านการรักษาความปลอดภัยและการจราจรงานเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 กระทรวงมหาดไทย โดยมี นายศรัณย์ศักดิ์ ศรีเครือเนตร รองอธิบดีกรมการปกครองฝ่ายความมั่นคง นายชยชัย แสงอินทร์ รองอธิบดีกรมการพัฒนาชุมชน นายวิษณุ วิทยวราวัฒน์ ผู้ตรวจราชการกรมส่งเสริมการปกครองท้องถิ่น ผู้แทนหน่วยงานรัฐวิสาหกิจในสังกัดกระทรวงมหาดไทย ผู้แทนกรุงเทพมหานคร และเจ้าหน้าที่ที่เกี่ยวข้อง ร่วมประชุม
นายชำนาญวิทย์ เตรัตน์ รองปลัดกระทรวงมหาดไทย กล่าวว่า การประชุมในครั้งนี้เป็นการประชุมติดตามความคืบหน้าและกำหนดกรอบการปฏิบัติงานเพื่อป้องกันและหามาตรการในการแก้ไขปัญหาอุปสรรคซึ่งถือเป็นการเตรียมความพร้อมการจัดกิจกรรมเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 ของกระทรวงมหาดไทย ให้เป็นไปด้วยความเรียบร้อยและสมพระเกียรติ
โดยในที่ประชุมได้มีการแจ้งให้ทราบถึงคำสั่งแต่งตั้งคณะทำงานและกำหนดการพิธีการจัดกิจกรรมเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 พร้อมทั้งได้หารือแผนสนับสนุนการถวายความปลอดภัยและรักษาความปลอดภัยในส่วนของกระทรวงมหาดไทย รวมไปถึงการรักษาความปลอดภัยและอำนวยความสะดวกด้านการจราจรให้กับพี่น้องประชาชนที่จะเดินทางเข้าร่วมกิจกรรมเฉลิมพระเกียรติพระบาทสมเด็จพระเจ้าอยู่หัวเนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 รวมถึงแนวทางการดำเนินการที่เกี่ยวข้องกับการจัดพิธีเสกน้ำพระพุทธมนต์ศักดิ์สิทธิ์เพื่อทูลเกล้าฯ ถวาย และพิธีอื่นที่เกี่ยวข้อง และชี้แจงแผนการเดินทางในการเชิญคนโทน้ำพระพุทธมนต์ศักดิ์สิทธิ์จากทุกจังหวัดทั่วประเทศมาเก็บรักษาไว้ ณ กระทรวงมหาดไทย และแผนการเคลื่อนขบวนเชิญน้ำพระพุทธมนต์ศักดิ์สิทธิ์จากกระทรวงมหาดไทยไปยังวัดพระเชตุพนวิมลมังคลาราม

ที่มา : https://www.thaigov.go.th/news/contents/details/82393