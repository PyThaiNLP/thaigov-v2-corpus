รัฐบาลไทย-ข่าวทำเนียบรัฐบาล-​“เกณิกา” เผย รัฐบาลชวนแรงงาน ไรเดอร์ คนขับแท็กซี่ และประชาชน ร่วมตรวจสุขภาพในมหกรรมสุขภาพดี วิถีชาวแรงงาน”ตลอดทั้งวันนี้ ณ ลานเซ็นเตอร์โซน ศูนย์การค้าเดอะไนน์เซ็นเตอร์ ติวานนท์


วันอังคารที่ 30 เมษายน 2567
30/04/2567
พิมพ์
​“เกณิกา” เผย รัฐบาลชวนแรงงาน ไรเดอร์ คนขับแท็กซี่ และประชาชน ร่วมตรวจสุขภาพในมหกรรมสุขภาพดี วิถีชาวแรงงาน”ตลอดทั้งวันนี้ ณ ลานเซ็นเตอร์โซน ศูนย์การค้าเดอะไนน์เซ็นเตอร์ ติวานนท์
​“เกณิกา” เผย รัฐบาลชวนแรงงาน ไรเดอร์ คนขับแท็กซี่ และประชาชน ร่วมตรวจสุขภาพในมหกรรมสุขภาพดี วิถีชาวแรงงาน”ตลอดทั้งวันนี้ ณ ลานเซ็นเตอร์โซน ศูนย์การค้าเดอะไนน์เซ็นเตอร์ ติวานนท์
วันนี้ (30 เม.ย. 67) น.ส.เกณิกา อุ่นจิตร์ รองโฆษกประจำสำนักนายกรัฐมนตรี เปิดเผยว่า รัฐบาลโดยท่านเศรษฐา ทวีสิน นายกรัฐมนตรี ให้ความสำคัญกับแรงงานไทยทุกคน โดยเฉพาะการคุ้มครองและเสริมสร้างความมั่นคง หลักประกันในการทำงาน และคุณภาพชีวิตที่ดี ดังนั้น กรมควบคุมโรค กระทรวงสาธารณสุข จึงได้จัดกิจกรรมรณรงค์วันแรงงาน "มหกรรมสุขภาพดี วิถีชาวแรงงาน"ในวันนี้ 30 เมษายน 2567
น.ส.เกณิกา กล่าวต่อว่า รัฐบาลขอเชิญชวนชาวแรงงาน ไรเดอร์ คนขับแท็กซี่ และประชาชนทุกท่าน เข้ารับบริการตรวจสุขภาพฟรี ไม่มีค่าใช้จ่ายใด ๆ  ณ ลานเซ็นเตอร์โซน ศูนย์การค้าเดอะไนน์เซ็นเตอร์ ติวานนท์ ทั้งนี้ ภายในงานจะได้รับการตรวจสุขภาพ ฟรี ทุกรายการ เช่น ตรวจการมองเห็น มะเร็งปากมดลูก มะเร็งลำไส้ มะเร็งเต้านม ไวรัสตับอักเสบBและC ตรวจสุขภาพช่องปากเคลือบฟลูออไรด์ เบาหวาน ความดัน ตรวจสารพิษกำจัดศัตรูในร่างกาย ตรวจสุขภาพและความเครียดด้วยเครื่อง biofeedback  ตรวจประเมินสุขภาพใจออนไลน์ Mental Health Check In ฯลฯ
พร้อมพบกับ เวทีชวนคุยเคล็ดลับง่าย ๆ ป้องกันโรคและภัยสุขภาพ จากผู้เชี่ยวชาญด้านสุขภาพ รวมทั้งสนุกกับกิจกรรมความรู้ เล่นเกมรับของที่ระลึกอีกมากมายและรับฟังดนตรีสดด้วย

ที่มา : https://www.thaigov.go.th/news/contents/details/82354