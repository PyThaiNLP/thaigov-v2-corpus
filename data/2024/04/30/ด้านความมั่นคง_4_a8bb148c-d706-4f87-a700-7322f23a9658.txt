รัฐบาลไทย-ข่าวทำเนียบรัฐบาล-เจ้าคณะจังหวัดและเจ้าคณะอำเภอ นำผู้ว่าฯ นายอำเภอทั่วประเทศ หลอมรวมใจพุทธศาสนิกชน ร่วมประกอบพิธีสวดพระปริตรและเจริญพระพุทธมนต์ถวายเป็นพระกุศลและถวายพระพรแด่เจ้าฟ้าทีปังกรรัศมีโชติ ฯ


วันอังคารที่ 30 เมษายน 2567
30/04/2567
พิมพ์
เจ้าคณะจังหวัดและเจ้าคณะอำเภอ นำผู้ว่าฯ นายอำเภอทั่วประเทศ หลอมรวมใจพุทธศาสนิกชน ร่วมประกอบพิธีสวดพระปริตรและเจริญพระพุทธมนต์ถวายเป็นพระกุศลและถวายพระพรแด่เจ้าฟ้าทีปังกรรัศมีโชติ ฯ
เจ้าคณะจังหวัด และเจ้าคณะอำเภอ นำผู้ว่าฯ - นายอำเภอทั่วทั้งประเทศ หลอมรวมใจพุทธศาสนิกชนทั่วประเทศ ร่วมประกอบพิธีสวดพระปริตรและเจริญพระพุทธมนต์ถวายเป็นพระกุศลและถวายพระพรแด่ สมเด็จพระเจ้าลูกยาเธอ เจ้าฟ้าทีปังกรรัศมีโชติ ฯ เนื่องในวันคล้ายวันประสูติ
เจ้าคณะจังหวัด และเจ้าคณะอำเภอ นำผู้ว่าราชการจังหวัด - นายอำเภอทั่วทั้งประเทศ หลอมรวมใจพุทธศาสนิกชนทั่วประเทศ ร่วมประกอบพิธีสวดพระปริตรและเจริญพระพุทธมนต์ถวายเป็นพระกุศลและถวายพระพรแด่ สมเด็จพระเจ้าลูกยาเธอ เจ้าฟ้าทีปังกรรัศมีโชติ มหาวชิโรตตมางกูร สิริวิบูลยราชกุมาร เนื่องในวันคล้ายวันประสูติ 29 เมษายน 2567
เมื่อวันที่ 29 เม.ย. 67 นายสุทธิพงษ์ จุลเจริญ ปลัดกระทรวงมหาดไทย เปิดเผยว่า เนื่องในโอกาสวันคล้ายวันประสูติ สมเด็จพระเจ้าลูกยาเธอ เจ้าฟ้าทีปังกรรัศมีโชติ มหาวชิโรตตมางกูร สิริวิบูลยราชกุมาร วันที่ 29 เมษายน 2567 กระทรวงมหาดไทย ร่วมกับสำนักงานพระพุทธศาสนาแห่งชาติ และมหาเถรสมาคม พร้อมด้วยจังหวัดและอำเภอทุกอำเภอ จัดพิธีสวดพระปริตรและเจริญพระพุทธมนต์ถวายเป็นพระกุศลและถวายพระพรแด่สมเด็จพระเจ้าลูกยาเธอ เจ้าฟ้าทีปังกรรัศมีโชติ มหาวชิโรตตมางกูร สิริวิบูลยราชกุมาร ให้พระองค์ทรงพระเกษมสำราญ มีพระวรกายสมบูรณ์แข็งแรง พระชนมายุยิ่งยืนนาน โดยได้จัดพิธีฯ พร้อมเพรียงกันในทุกพื้นที่ทั่วประเทศ อาทิ
1. จังหวัดพระนครศรีอยุธยา ที่ศาลาการเปรียญ วัดนิเวศธรรมประวัติ ราชวรวิหาร อำเภอบางปะอิน พระราชวชิรสารสุธี เจ้าคณะจังหวัดพระนครศรีอยุธยา (ธ) เจ้าอาวาสวัดนิเวศธรรมประวัติ ราชวรวิหาร เป็นประธานฝ่ายสงฆ์ นายนิวัฒน์ รุ่งสาคร ผู้ว่าราชการจังหวัดพระนครศรีอยุธยา เป็นประธานฝ่ายฆราวาสพิธีสวดพระปริตรและเจริญพระพุทธมนต์ บำเพ็ญกุศลถวายเป็นพระกุศลแด่สมเด็จพระเจ้าลูกยาเธอ เจ้าฟ้าทีปังกรรัศมีโชติ มหาวชิโรตตมางกูร สิริวิบูลยราชกุมาร เนื่องในวันคล้ายวันประสูติ 29 เมษายน 2567 โดยมี นางวัชราภรณ์ รุ่งสาคร นายกเหล่ากาชาดจังหวัดพระนครศรีอยุธยาและประธานแม่บ้านมหาดไทยจังหวัดพระนครศรีอยุธยา รองผู้ว่าราชการจังหวัดพระนครศรีอยุธยา นายอำเภอ หัวหน้าส่วนราชการ ศาล ทหาร ตำรวจ เจ้าหน้าที่ และประชาชนชาวจังหวัดพระนครศรีอยุธยา ร่วมพิธีจำนวนมาก
2. จังหวัดชลบุรี ที่พระอุโบสถ วัดเมืองใหม่ อำเภอเมืองชลบุรี พระมหาสมพงษ์ กิตฺติคุโณ รองเจ้าคณะจังหวัดชลบุรี เจ้าอาวาสวัดตาลล้อม และพระครูพิพิธธรรมนาถ เจ้าอาวาสวัดเมืองใหม่ (ธ) เป็นประธานฝ่ายสงฆ์ นายธวัชชัย ศรีทอง ผู้ว่าราชการจังหวัดชลบุรี เป็นประธานฝ่ายฆราวาสพิธีสวดพระปริตรและเจริญพระพุทธมนต์ บำเพ็ญกุศลถวายเป็นพระกุศลแด่สมเด็จพระเจ้าลูกยาเธอ เจ้าฟ้าทีปังกรรัศมีโชติ มหาวชิโรตตมางกูร สิริวิบูลยราชกุมาร เนื่องในวันคล้ายวันประสูติ 29 เมษายน 2567 โดยมี นางสาวประภัสรา ศรีทอง นายกเหล่ากาชาดจังหวัดชลบุรี นายอำนาจ เจริญศรี นายชัยพร แพภิรมย์รัตน์ รองผู้ว่าราชการจังหวัดชลบุรี นายอดิเรก อุ่นโอสถ ปลัดจังหวัดชลบุรี นางสาวอสิตรา รัตตะมณี หัวหน้าสำนักงานจังหวัดชลบุรี หัวหน้าส่วนราชการ และพุทธศาสนิกชนจังหวัดชลบุรี ร่วมพิธีจำนวนมาก
3. จังหวัดนครพนม ที่วัดสว่างสุวรรณาราม ตำบลหนองแสง อำเภอเมืองนครพนม พระราชสิริวัฒน์ เจ้าคณะจังหวัดนครพนมและเจ้าอาวาสวัดสว่างสุวรรณาราม เป็นประธานฝ่ายสงฆ์ นายวันชัย จันทร์พร ผู้ว่าราชการจังหวัดนครพนม เป็นประธานฝ่ายฆราวาสพิธีสวดพระปริตรและเจริญพระพุทธมนต์ บำเพ็ญกุศลถวายเป็นพระกุศลแด่สมเด็จพระเจ้าลูกยาเธอ เจ้าฟ้าทีปังกรรัศมีโชติ มหาวชิโรตตมางกูร สิริวิบูลยราชกุมาร เนื่องในวันคล้ายวันประสูติ 29 เมษายน 2567 โดยมี รองผู้ว่าราชการจังหวัดนครพนม ข้าราชการฝ่ายตุลาการ ทหาร ตำรวจ หัวหน้าส่วนราชการ ข้าราชการ เจ้าหน้าที่ และประชาชนในพื้นที่ ร่วมพิธีจำนวนมาก
4. จังหวัดสมุทรสาคร ที่วัดหลักสี่ราษฎร์สโมสร ตำบลยกกระบัตร อำเภอบ้านแพ้ว พระมงคลพัฒนาภรณ์ เจ้าอาวาสวัดหลักสี่ราษฎร์สโมสร เป็นประธานฝ่ายสงฆ์ นายผล ดำธรรม ผู้ว่าราชการจังหวัดสมุทรสาคร เป็นประธานฝ่ายฆราวาสพิธีสวดพระปริตรและเจริญพระพุทธมนต์ บำเพ็ญกุศลถวายเป็นพระกุศลแด่สมเด็จพระเจ้าลูกยาเธอ เจ้าฟ้าทีปังกรรัศมีโชติ มหาวชิโรตตมางกูร สิริวิบูลยราชกุมาร เนื่องในวันคล้ายวันประสูติ 29 เมษายน 2567 โดยมี นายวรณัฏฐ์ หนูรอต นายชัยวัฒน์ ตุนทกิจ รองผู้ว่าราชการจังหวัดสมุทรสาคร หัวหน้าส่วนราชการ หน่วยงานรัฐวิสาหกิจ นายอำเภอ นายกองค์การบริหารส่วนจังหวัด ส่วนราชการ ภาคเอกชน และประชาชน ร่วมพิธีจำนวนมาก
5. จังหวัดจันทบุรี ที่อาคารปฏิบัติธรรมราชธรรมเมธี วัดโค้งสนามเป้า ตำบลท่าช้าง อำเภอเมืองจันทบุรี นายมนต์สิทธิ์ ไพศาลธนวัฒน์ ผู้ว่าราชการจังหวัดจันทบุรี เป็นประธานฝ่ายฆราวาสพิธีสวดพระปริตรและเจริญพระพุทธมนต์ บำเพ็ญกุศลถวายเป็นพระกุศลแด่สมเด็จพระเจ้าลูกยาเธอ เจ้าฟ้าทีปังกรรัศมีโชติ มหาวชิโรตตมางกูร สิริวิบูลยราชกุมาร เนื่องในวันคล้ายวันประสูติ 29 เมษายน 2567 โดยได้รับเมตตาจาก พระราชธรรมเมธี เจ้าคณะจังหวัดจันทบุรี เป็นประธานฝ่ายสงฆ์ โดยมี ข้าราชการ เจ้าหน้าที่ บุคลากร และประชาชนชาวจันทบุรี ร่วมพิธีจำนวนมาก
6. จังหวัดอ่างทอง ที่หอประชุมสงฆ์ วัดอ่างทองวรวิหาร อำเภอเมืองอ่างทอง พระสุวรรณวชิราทร รองเจ้าคณะจังหวัดอ่างทอง เจ้าอาวาสวัดอ่างทองวรวิหาร เป็นประธานฝ่ายสงฆ์ นายพิริยะ ฉันทดิลก ผู้ว่าราชการจังหวัดอ่างทอง เป็นประธานฝ่ายฆราวาสพิธีสวดพระปริตรและเจริญพระพุทธมนต์ บำเพ็ญกุศลถวายเป็นพระกุศลแด่สมเด็จพระเจ้าลูกยาเธอ เจ้าฟ้าทีปังกรรัศมีโชติ มหาวชิโรตตมางกูร สิริวิบูลยราชกุมาร เนื่องในวันคล้ายวันประสูติ 29 เมษายน 2567 โดยมี นางมณฑา ฉันทดิลก ประธานแม่บ้านมหาดไทยจังหวัดอ่างทอง นายทัศนัย สุธาพจน์ รองผู้ว่าราชการจังหวัดอ่างทอง ข้าราชการตุลาการ ทหาร ตำรวจ ปลัดจังหวัดอ่างทอง หัวหน้าส่วนราชการ และพุทธศาสนิกชน ร่วมพิธีจำนวนมาก
7. จังหวัดเชียงใหม่ ที่วิหารหลวง วัดพระสิงห์วรมหาวิหาร อำเภอเมืองเชียงใหม่ พระเทพปริยัติ ที่ปรึกษาเจ้าคณะภาค 7 เจ้าอาวาสวัดเจ็ดยอด พระอารามหลวง เป็นประธานฝ่ายสงฆ์ นายนิรัตน์ พงษ์สิทธิถาวร ผู้ว่าราชการจังหวัดเชียงใหม่ เป็นประธานฝ่ายฆราวาสพิธีสวดพระปริตรและเจริญพระพุทธมนต์ บำเพ็ญกุศลถวายเป็นพระกุศลแด่สมเด็จพระเจ้าลูกยาเธอ เจ้าฟ้าทีปังกรรัศมีโชติ มหาวชิโรตตมางกูร สิริวิบูลยราชกุมาร เนื่องในวันคล้ายวันประสูติ 29 เมษายน 2567 โดยมี รองผู้ว่าราชการจังหวัดเชียงใหม่ หัวหน้าส่วนราชการ ข้าราชการพลเรือน ตุลาการ อัยการ ทหาร ตำรวจ และพุทธศาสนิกชนจังหวัดเชียงใหม่ ร่วมพิธีจำนวนมาก
8. จังหวัดประจวบคีรีขันธ์ ที่วัดหนองตาแต้ม อำเภอปราณบุรี พระเทพวชิรสุธี เจ้าคณะจังหวัดประจวบคีรีขันธ์ (ธรรมยุต) ประธานฝ่ายสงฆ์ นายสมคิด จันทมฤก ผู้ว่าราชการจังหวัดประจวบคีรีขันธ์ เป็นประธานฝ่ายฆราวาสพิธีสวดพระปริตรและเจริญพระพุทธมนต์ บำเพ็ญกุศลถวายเป็นพระกุศลแด่สมเด็จพระเจ้าลูกยาเธอ เจ้าฟ้าทีปังกรรัศมีโชติ มหาวชิโรตตมางกูร สิริวิบูลยราชกุมาร เนื่องในวันคล้ายวันประสูติ 29 เมษายน 2567 โดยมี นางณัฐชาลัคนา สุขภาคกุล รองประธานแม่บ้านมหาดไทยจังหวัด นายวันเฉลิม ฮกชุนผู้อำนวยการสำนักงานพระพุทธศาสนาจังหวัด ศาล ทหาร ตำรวจ หัวหน้าส่วนราชการ นายอำเภอปราณบุรี ผู้นำท้องถิ่น ร่วมพิธีจำนวนมาก
9. จังหวัดสงขลา ที่วัดโพธิ์ปฐมาวาส พระอารามหลวง อำเภอเมืองสงขลา พระโสภณวราภรณ์ เจ้าอาวาสวัดโพธิ์ปฐมาวาส เป็นประธานฝ่ายสงฆ์ นายสมนึก พรหมเขียว ผู้ว่าราชการจังหวัดสงขลา เป็นประธานฝ่ายฆราวาสพิธีสวดพระปริตรและเจริญพระพุทธมนต์ บำเพ็ญกุศลถวายเป็นพระกุศลแด่สมเด็จพระเจ้าลูกยาเธอ เจ้าฟ้าทีปังกรรัศมีโชติ มหาวชิโรตตมางกูร สิริวิบูลยราชกุมาร เนื่องในวันคล้ายวันประสูติ 29 เมษายน 2567 โดยมี รองผู้ว่าราชการจังหวัดสงขลา หัวหน้าส่วนราชการ ศาล ทหาร ตำรวจ และประชาชนชาวสงขลา ร่วมพิธีจำนวนมาก
10. จังหวัดภูเก็ต ที่วัดสะปำธรรมาราม ตำบลเกาะแก้ว อำเภอเมืองภูเก็ต พระครูพรหมประภัสสร เป็นประธานฝ่ายสงฆ์ รองเจ้าคณะจังหวัดภูเก็ต เจ้าอาวาสวัดเทพวนาราม นายโสภณ สุวรรณรัตน์ ผู้ว่าราชการจังหวัดภูเก็ต เป็นประธานฝ่ายฆราวาสพิธีสวดพระปริตรและเจริญพระพุทธมนต์ บำเพ็ญกุศลถวายเป็นพระกุศลแด่สมเด็จพระเจ้าลูกยาเธอ เจ้าฟ้าทีปังกรรัศมีโชติ มหาวชิโรตตมางกูร สิริวิบูลยราชกุมาร เนื่องในวันคล้ายวันประสูติ 29 เมษายน 2567 โดยมี นางบุษดี สุวรรณรัตน์ นายกเหล่ากาชาดจังหวัดภูเก็ตและประธานแม่บ้านมหาดไทยจังหวัดภูเก็ต หัวหน้าส่วนราชการ ภาครัฐเอกชน องค์กรปกครองส่วนท้องถิ่น และพุทธศาสนิกชน ร่วมพิธีจำนวนมาก
"เนื่องในโอกาสอันเป็นมงคลนี้ กระทรวงมหาดไทย ขอเชิญชวนพี่น้องประชาชนร่วมกันถวายความจงรักภักดี แสดงออกถึงความรักชาติ ศาสนา และสถาบันพระมหากษัตริย์ ด้วยการร่วมปฏิบัติบูชาทำความดีถวายเป็นพระราชกุศลแด่สมเด็จพระเจ้าลูกยาเธอ เจ้าฟ้าทีปังกรรัศมีโชติ มหาวชิโรตตมางกูร สิริวิบูลยราชกุมาร เนื่องในโอกาสวันคล้ายวันประสูติ วันที่ 29 เมษายน 2567 เพื่อให้พระองค์ท่านทรงพระเกษมสำราญมีพระวรกายสมบูรณ์แข็งแรง พระชนมายุยิ่งยืนนาน พร้อมทั้งขอเชิญร่วมลงนามถวายพระพร ผ่านระบบออนไลน์ ที่เว็บไซต์หน่วยราชการในพระองค์ www.royaloffice.th ระหว่างวันที่ 28 – 30 เมษายน 2567 โดยพร้อมเพรียงกัน" นายสุทธิพงษ์ฯ กล่าวในช่วงท้าย

ที่มา : https://www.thaigov.go.th/news/contents/details/82376