รัฐบาลไทย-ข่าวทำเนียบรัฐบาล-ดร.จอมขวัญ ผู้ช่วยรัฐมนตรีเกษตรฯ ปล่อยพันธุ์กุ้งกุลาดำ 1,000,000 ตัว และเข้าร่วมประชุมเครือข่ายประมงพื้นบ้าน 22 จังหวัด


วันอังคารที่ 30 เมษายน 2567
ดร.จอมขวัญ ผู้ช่วยรัฐมนตรีเกษตรฯ ปล่อยพันธุ์กุ้งกุลาดำ 1,000,000 ตัว และเข้าร่วมประชุมเครือข่ายประมงพื้นบ้าน 22 จังหวัด
ดร.จอมขวัญ ผู้ช่วยรัฐมนตรีเกษตรฯ ปล่อยพันธุ์กุ้งกุลาดำ 1,000,000 ตัว และเข้าร่วมประชุมเครือข่ายประมงพื้นบ้าน 22 จังหวัด
ดร.จอมขวัญ กลับบ้านเกาะ ผู้ช่วยรัฐมนตรีประจำกระทรวงเกษตรและสหกรณ์ ปล่อยพันธุ์ลูกกุ้งกุลาดำ 1,000,000 ตัว บริเวณหน้าสะพานปลาสมุทรสาคร และเข้าร่วมการประชุม “เครือข่ายประมงพื้นบ้านแห่งประเทศไทย เพื่อการทำประมงอย่างยั่งยืน” โดยมีนายปรีดา ยังสุขสถาพร ผู้อำนวยการองค์การสะพานปลา นางสาวทัศนาพร พุ่มพวง รองผู้อำนวยการองค์การสะพานปลา นายเผดิม รอดอินทร์ ประมงจังหวัดสมุทรสาคร นายมงคล มงคลตรีลักษณ์ นายกสมาคมการประมงสมุทรสาคร และเครือข่ายประมงพื้นบ้าน 22 จังหวัด เข้าร่วม ณ ห้องประชุมองค์การสะพานปลาสมุทรสาคร
ทั้งนี้ ผู้ช่วยรัฐมนตรีประจำกระทรวงเกษตรและสหกรณ์ ได้กล่าวต้อนรับพี่น้องเครือข่ายประมงพื้นบ้าน 22 จังหวัด และได้ชี้แจงความคืบหน้าเรื่องการพิจารณาร่างพระราชบัญญัติแก้ไข พรก.ประมง พ.ศ.2558 พ.ศ. .... ซึ่งในอยู่ระหว่างการพิจารณาของคณะกรรมาธิการวิสามัญฯ สภาผู้แทนราษฎร ให้พี่น้องเครือข่ายประมง 22 จังหวัดได้รับทราบ และได้รับยื่นหนังสือร้องเรียนจากสมาคมประมงชายฝั่งอำเภอปากพนัง จังหวัดนครศรีธรรมราช ขอให้รัฐมนตรีว่าการกระทรวงเกษตรและสหกรณ์ พิจารณาให้ความช่วยเหลือเยียวยาชาวประมงที่ได้รับผลกระทบจากน้ำเสียทำการประมงไม่ได้
จากนั้น นายสุวัฐน์ วงศ์สุวัฒน์ ผู้ตรวจราชการกรมประมง เป็นประธานการประชุมแลกเปลี่ยนความคิดเห็น “เครือข่ายประมงพื้นบ้านแห่งประเทศไทย เพื่อการทำประมงอย่างยั่งยืน” โดยมี รองศาสตราจารย์ ดร.กังวาลย์ จันทรโชติ จากมูลนิธิ TBTI GLOBAL และ ผู้ช่วยศาสตราจารย์ ดร.ดังนภสร ณ ป้อมเพชร จากโรงเรียนกฎหมายและการเมือง มหาวิทยาลัยสวนดุสิต ร่วมกับตัวแทน และสมาชิกชาวประมงพื้นบ้าน และผู้มีส่วนได้เสียด้านประมง ใน 3 ประเด็น คือ 1)ประมงพื้นบ้าน และเสียงที่ไม่มีใครได้ยิน 2)การกระจายอำนาจถึง “ประมงพื้นบ้าน” ผู้มีส่วนได้เสียกลุ่มสุดท้าย และ 3)อนาคตของการทำประมงพื้นบ้านในฐานะผู้รับผิดชอบต่อสิ่งแวดล้อม ซึ่งที่ประชุมได้มีการหารือและลงมติในการจัดตั้ง “สมาคมประมงพื้นบ้านแห่งประเทศไทย” โดยมีนายดำรง แดงโชติ จากสมาคมประมงพื้นบ้านจังหวัดประจวบคีรีขันธ์ เป็นประธานสมาคม

ที่มา : https://www.thaigov.go.th/news/contents/details/82340