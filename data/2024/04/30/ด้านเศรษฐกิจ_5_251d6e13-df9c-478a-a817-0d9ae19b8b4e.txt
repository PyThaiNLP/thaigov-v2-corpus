รัฐบาลไทย-ข่าวทำเนียบรัฐบาล-"ทปษ.บุญสิงห์" เตรียมความพร้อมพัฒนาสมาชิกสร้างการมีส่วนร่วมในการกำกับดูแลกิจการสหกรณ์ จังหวัดพะเยา


วันอังคารที่ 30 เมษายน 2567
"ทปษ.บุญสิงห์" เตรียมความพร้อมพัฒนาสมาชิกสร้างการมีส่วนร่วมในการกำกับดูแลกิจการสหกรณ์ จังหวัดพะเยา
"ทปษ.บุญสิงห์" เตรียมความพร้อมพัฒนาสมาชิกสร้างการมีส่วนร่วมในการกำกับดูแลกิจการสหกรณ์ จังหวัดพะเยา
นายบุญสิงห์ วรินทร รักษ์ ที่ปรึกษารัฐมนตรีว่าการกระทรวงเกษตรและสหกรณ์ เป็นประธานเปิดโครงการประชุมเชิงปฏิบัติการพัฒนาสมาชิกสร้างการมีส่วนร่วมในการกำกับดูแลกิจการสหกรณ์ โดยมีนายนิรันดร์ มูลธิดา รองอธิบดีกรมส่งเสริมสหกรณ์ นายคัมภีร์ นับแสง สหกรณ์จังหวัดพะเยานายปรีชา ยะตา ประธานกรรมการสหกรณ์การเกษตรเมืองพะเยา จำกัด และเจ้าหน้าที่ในสังกัดกระทรวงเกษตรและสหกรณ์ เข้าร่วม ณ สหกรณ์การเกษตรเมืองพะเยา ตำบลเวียง อำเภอเมืองพะเยา จังหวัดพะเยา โดยมีวัตถุประสงค์เพื่อให้ผู้เข้าอบรมมีความรู้ความเข้าใจในเรื่อง อุดมการณ์ หลักการ วิธีการ คุณค่าของสหกรณ์ และการดำเนินธุรกิจของสหกรณ์ มีความรู้ความเข้าใจในบทบาท หน้าที่ และความรับผิดชอบในฐานะสมาชิกที่มีต่อสหกรณ์มากขึ้น พร้อมทั้งให้สมาชิกสหกรณ์มีส่วนร่วมในการขับเคลื่อน พัฒนา และแก้ไขปัญหาสหกรณ์ของตนเอง และให้สหกรณ์สามารถเป็นที่พึ่งและตอบสนองความต้องการที่จำเป็นให้กับสมาชิกได้อย่างแท้จริง ซึ่งเป้าหมายผู้เข้าร่วมการอบรมประกอบด้วย สมาชิกสหกรณ์การเกษตรเมืองพะเยา จำกัด เจ้าหน้าที่สำนักงานสหกรณ์จังหวัด ผู้เกี่ยวข้องเจ้าหน้าที่ และผู้สังเกตการณ์ จำนวน 100 คน
ทั้งนี้ สหกรณ์เป็นองค์กรทางเศรษฐกิจและสังคม เกิดขึ้นจากการรวมกลุ่มของคนที่มีรูปแบบการดำเนินชีวิตที่คล้ายคลึงกัน มีอุดมการณ์ และแนวคิดร่วมกันที่จะแก้ไขปัญหาจากการประกอบอาชีพ หรือความต้องการบริการที่เหมือนกัน แต่ไม่สามารถแก้ไขปัญหานั้นได้โดยลำพัง จึงรวมกันช่วยเหลือตนเองและช่วยเหลือซึ่งกันและกัน จัดตั้งเป็นสหกรณ์การพัฒนาสหกรณ์ให้เจริญก้าวหน้าทางธุรกิจและเกิดความยั่งยืน เป็นองค์กรธุรกิจที่ดีเป็นที่พึ่งของมวลสมาชิกสหกรณ์นั้น ต้องเกิดจากความร่วมมือของทุกฝ่าย แต่ละบุคคล แต่ละกลุ่ม ต้องมีความรู้ความเข้าใจ รู้จักหน้าที่ของตนเอง ดำเนินการในบทบาทที่เหมาะสม โดยเฉพาะสมาชิกที่เป็นเจ้าของสหกรณ์ ต้องร่วมกันขับเคลื่อนสหกรณ์ให้เจริญก้าวหน้าและมีประสิทธิภาพ

ที่มา : https://www.thaigov.go.th/news/contents/details/82370