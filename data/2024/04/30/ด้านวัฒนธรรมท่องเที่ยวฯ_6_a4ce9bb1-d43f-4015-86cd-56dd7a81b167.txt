รัฐบาลไทย-ข่าวทำเนียบรัฐบาล-ไทย-รัสเซีย ร่วมจัดกิจกรรมพิธีเปิดปีแห่งการแลกเปลี่ยนวัฒนธรรมและการท่องเที่ยวไทย – รัสเซีย ปี 2567 จัดการแสดงกาล่าคอนเสิร์ตโดยคณะนักร้องประสานเสียงเพลงพื้นบ้านรัสเซีย 


วันอังคารที่ 30 เมษายน 2567
ไทย-รัสเซีย ร่วมจัดกิจกรรมพิธีเปิดปีแห่งการแลกเปลี่ยนวัฒนธรรมและการท่องเที่ยวไทย – รัสเซีย ปี 2567 จัดการแสดงกาล่าคอนเสิร์ตโดยคณะนักร้องประสานเสียงเพลงพื้นบ้านรัสเซีย
ไทย-รัสเซีย ร่วมจัดกิจกรรมพิธีเปิดปีแห่งการแลกเปลี่ยนวัฒนธรรมและการท่องเที่ยวไทย – รัสเซีย ปี 2567 จัดการแสดงกาล่าคอนเสิร์ตโดยคณะนักร้องประสานเสียงเพลงพื้นบ้านรัสเซีย
ไทย-รัสเซีย ร่วมจัดกิจกรรมพิธีเปิดปีแห่งการแลกเปลี่ยนวัฒนธรรมและการท่องเที่ยวไทย – รัสเซีย ปี 2567 จัดการแสดงกาล่าคอนเสิร์ตโดยคณะนักร้องประสานเสียงเพลงพื้นบ้านรัสเซีย
วันที่ 29 เมษายน 2567 นางออลกา ลูย์บีโมวา (Mrs.Olga LYUBIMOVA) รัฐมนตรีว่าการกระทรวงวัฒนธรรมแห่งสหพันธรัฐรัสเซียและนางยุพา ทวีวัฒนะกิจบวร ปลัดกระทรวงวัฒนธรรม ร่วมเปิดปีแห่งการแลกเปลี่ยนวัฒนธรรมและการท่องเที่ยวไทย - รัสเซีย ปี 2567 และร่วมกิจกรรมทางวัฒนธรรมที่เกี่ยวข้อง  โดยมีผู้บริหารกระทรวงวัฒนธรรม เอกอัครราชทูตสหพันธรัสเซียประจำประเทศไทย เอกอัครราชทูต ณ กรุงมอสโก ผู้แทนหน่วยงานที่เกี่ยวข้อง แขกผู้มีเกียรติและสื่อมวลชน เข้าร่วม ณ หอประชุมใหญ่ ศูนย์วัฒนธรรมแห่งประเทศไทย
นางยุพา ทวีวัฒนะกิจบวร ปลัดกระทรวงวัฒนธรรม กล่าวว่า ประเทศไทยโดยกระทรวงวัฒนธรรม(วธ.)ร่วมกับกระทรวงวัฒนธรรมแห่งสหพันธรัฐรัสเซียจัดกิจกรรมเนื่องในปีแห่งการแลกเปลี่ยนวัฒนธรรมและการท่องเที่ยวไทย - รัสเซีย ปี 2567 ซึ่งริเริ่มโดยสหพันธรัฐรัสเซีย เป็นผลสืบเนื่องจากการประชุมคณะกรรมาธิการร่วมว่าด้วยความร่วมมือทวิภาคีไทย - รัสเซีย ครั้งที่ 8 เมื่อวันที่ 27 เมษายน 2566 ณ กรุงเทพมหานคร โดยกิจกรรมประกอบด้วยการหารือทวิภาคีระหว่างรัฐมนตรีว่าการกระทรวงวัฒนธรรมแห่งสหพันธรัฐรัสเซียและปลัดกระทรวงวัฒนธรรม พิธีส่งมอบเครื่องดนตรีไทยโดยสถาบันเทคโนโลยีจิตรลดา เพื่อนำไปจัดแสดง ณ Russian National Museum of Music สหพันธรัฐรัสเซีย และการจัดแสดงนิทรรศการ 2 นิทรรศการ ได้แก่ นิทรรศการประวัติศาสตร์ความสัมพันธ์ทางการทูตไทย - รัสเซีย ในหัวข้อ “พระมหากษัตริย์แห่งสยามเสด็จประพาสพระราชวังปีเตอร์ฮอฟ King of Siam. The High Visit to Peterhof” และนิทรรศการภาพถ่ายสถานที่ที่สวยงามในสหพันธรัฐรัสเซีย “Discovering Russia”
ปลัดกระทรวงวัฒนธรรม กล่าวอีกว่า พิธีเปิดปีแห่งการแลกเปลี่ยนวัฒนธรรมและการท่องเที่ยวไทย - รัสเซีย ปี 2567 จัดขึ้นในรูปแบบงานกาล่าคอนเสิร์ตโดยกลุ่มนักแสดงพื้นบ้านของรัสเซีย Pyatnitsky ถือเป็นไฮไลต์ของพิธีเปิดปีแห่งการแลกเปลี่ยนวัฒนธรรมและการท่องเที่ยวไทย - รัสเซีย ปี 2567 ซึ่งคณะนักร้องประสานเสียงเพลงพื้นบ้าน Pyatnitsky นี้ เป็นคณะนักร้องประสานเสียงเพลงพื้นบ้านที่มีชื่อเสียงที่สุดในรัสเซีย โดยจัดการแสดงมาตั้งแต่ปี ค.ศ. 1911 และแสดงมาแล้วในกว่า 50 ประเทศทั่วโลกพร้อมรางวัลการันตีคุณภาพมากมาย ในโอกาสนี้ คณะนักแสดงฯ     ยังได้จัดกิจกรรมเวิร์คชอป Master Class ให้กับเยาวชนไทย จำนวน 40 คน ได้มีโอกาสแลกเปลี่ยนเรียนรู้ศิลปะการแสดงพื้นบ้านของรัสเซียในระหว่างการมาจัดแสดงในประเทศไทยครั้งนี้ด้วย

ที่มา : https://www.thaigov.go.th/news/contents/details/82400