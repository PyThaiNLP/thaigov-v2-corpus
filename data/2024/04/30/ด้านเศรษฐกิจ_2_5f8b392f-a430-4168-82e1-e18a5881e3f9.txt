รัฐบาลไทย-ข่าวทำเนียบรัฐบาล-​ที่ปรึกษาฯ ดนัยณัฏฐ์ พร้อมด้วย เลขาฯ ไพลิน หารือแก้ไขปัญหากำหนดมาตรฐานเหล็กไทย


วันอังคารที่ 30 เมษายน 2567
29/04/2567
พิมพ์
​ที่ปรึกษาฯ ดนัยณัฏฐ์ พร้อมด้วย เลขาฯ ไพลิน หารือแก้ไขปัญหากำหนดมาตรฐานเหล็กไทย
​ที่ปรึกษาฯ ดนัยณัฏฐ์ พร้อมด้วย เลขาฯ ไพลิน หารือแก้ไขปัญหากำหนดมาตรฐานเหล็กไทย
วันที่ 29 เมษายน 2567 นายดนัยณัฏฐ์ โชคอำนวย ที่ปรึกษารัฐมนตรีว่าการกระทรวงอุตสาหกรรม และนางสาวไพลิน เทียนสุวรรณ เลขานุการรัฐมนตรีว่าการกระทรวงอุตสาหกรรม หารือร่วมกับสภาวิสาหกิจขนาดกลางและขนาดย่อมไทย (สภาเอสเอ็มอี) และผู้ประกอบการวิสาหกิจขนาดกลางและขนาดย่อมในอุตสาหกรรมเหล็ก เกี่ยวกับการแก้ไขปัญหาการกำหนดมาตรฐานอุตสาหกรรมเหล็ก ประเภทเหล็กแผ่นชนิดรีดเย็นชุบหรือเคลือบด้วยโลหะเจือของอลูมิเนียมและสังกะสีแบบจุ่มร้อน (GL) และเหล็กกล้าทรงแบนชนิดรีดเย็นชุบหรือเคลือบด้วยโลหะเจือของอลูมิเนียมและสังกะสีแบบจุ่มร้อนหรือทาสี เพื่อลดปัญหาการนำเข้าสินค้าคุณภาพต่ำจากภายนอกประเทศ ซึ่งทำให้เกิดผลกระทบกับผู้บริโภคและผู้ผลิตในประเทศ โดยในที่ประชุมร่วมกันหารือข้อเท็จจริง และแลกเปลี่ยนข้อคิดเห็นเพื่อการแก้ไขปัญหาต่อไปในอนาคต โดยมีนายวันชัย พนมชัย เลขาธิการสำนักงานมาตรฐานผลิตภัณฑ์อุตสาหกรรม นายกฤศ จันทร์สุวรรณ รองผู้อำนวยการสำนักงานเศรษฐกิจอุตสาหกรรม และผู้บริหารกระทรวงอุตสาหกรรม ร่วมหารือด้วย ณ ห้องประชุมชุณหะวัณ ชั้น 3 อาคารสำนักงานปลัดกระทรวงอุตสาหกรรม

ที่มา : https://www.thaigov.go.th/news/contents/details/82351