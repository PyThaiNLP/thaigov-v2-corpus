รัฐบาลไทย-ข่าวทำเนียบรัฐบาล-"วราวุธ" รมว.พม. ขอพร "แม่แจ่มใส" ชูวันครอบครัว ให้อยู่เย็นเป็นสุข  "กัญจนา" อวยพรให้เจริญก้าวหน้าทางการเมือง พร้อมเป็นลมใต้ปีก


วันพุธที่ 17 เมษายน 2567
"วราวุธ" รมว.พม. ขอพร "แม่แจ่มใส" ชูวันครอบครัว ให้อยู่เย็นเป็นสุข  "กัญจนา" อวยพรให้เจริญก้าวหน้าทางการเมือง พร้อมเป็นลมใต้ปีก
"วราวุธ" รมว.พม. ขอพร "แม่แจ่มใส" ชูวันครอบครัว ให้อยู่เย็นเป็นสุข "กัญจนา" อวยพรให้เจริญก้าวหน้าทางการเมือง พร้อมเป็นลมใต้ปีก
วันที่ 14 เมษายน 2567 นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) กล่าวว่า วันนี้ ตน พร้อม ดร.สุวรรณา ศิลปอาชา ภริยา เข้ารดน้ำดำหัวขอพร คุณหญิงแจ่มใส ศิลปอาชา มารดา และนางสาวกัญจนา ศิลปอาชา ที่ปรึกษาคณะที่ปรึกษาติดตามและเร่งรัดการขับเคลื่อนนโยบายรัฐมนตรีว่าการกระทรวงการพัฒนาสังคมและความมั่นคงของมนุษย์ ในฐานะพี่สาว เนื่องในโอกาสเทศกาลสงกรานต์ วันขึ้นปีใหม่ของไทย วันผู้สูงอายุแห่งชาติ และวันครอบครัว คุณหญิงแจ่มใส กล่าวอวยพรว่า ขอให้อยู่เย็นเป็นสุขทั้งครอบครัว มีความเจริญรุ่งเรือง คิดทำสิ่งใดในทางที่ถูกที่ควร คิดสิ่งใดขอให้สมปรารถนา โดยคุณหญิงแจ่มใสยังได้กล่าวกระเซ้าด้วยว่า ลดน้ำหนักลงมาหน่อยนะลูก
นางสาวกัญจนา กล่าวว่า พี่นาขอให้มีสุขภาพ ร่างกายแข็งแรง คิดหวังสิ่งใดให้ประสบความสำเร็จ ขอให้ท็อป (นายวราวุธ ศิลปอาชา) มีความเจริญก้าวหน้าในทางการเมือง ให้ได้ถึงจุดสูงสุดในทางการเมือง เพราะรู้ว่าท็อปมีความสามารถ และสามารถที่จะไปได้ไกลมาก รอความพร้อมด้วยเหตุและปัจจัยวันนั้นจะต้องมาถึง เพื่อที่จะได้ทำประโยชน์ให้ประเทศชาติบ้านเมือง ประชาชน สรรพสัตว์ เชื่อว่าด้วยความดีของครอบครัวเราที่ทำมา ด้วยคุณของพระรัตนตรัย ท็อปต้องมีวันนั้น พี่นาจะคอยเป็นลมใต้ปีกให้เสมอ ขอให้ท็อปสมปรารถนา
#ข่าวพม #วราวุธรับฟังทำจริง #พมพอใจให้ทุกวัยพึงพอใจในพม #พม #สงกรานต์ #วันสงกรานต์2567 #วันครอบครัว #วราวุธศิลปอาชา

ที่มา : https://www.thaigov.go.th/news/contents/details/81778