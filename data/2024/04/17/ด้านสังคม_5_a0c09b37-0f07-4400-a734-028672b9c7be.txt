รัฐบาลไทย-ข่าวทำเนียบรัฐบาล-"วราวุธ" รมว.พม. ทำหน้าที่รัฐมนตรีเกียรติยศ ต้อนรับ นายกฯ นิวซีแลนด์ เยือนไทยครั้งแรกในรอบ 11 ปี


วันพุธที่ 17 เมษายน 2567
"วราวุธ" รมว.พม. ทำหน้าที่รัฐมนตรีเกียรติยศ ต้อนรับ นายกฯ นิวซีแลนด์ เยือนไทยครั้งแรกในรอบ 11 ปี
"วราวุธ" รมว.พม. ทำหน้าที่รัฐมนตรีเกียรติยศ ต้อนรับ นายกฯ นิวซีแลนด์ เยือนไทยครั้งแรกในรอบ 11 ปี
วันที่ 16 เมษายน 2567 เวลา 19.20 น. ที่ท่าอากาศยานทหาร 2 การบิน 6 ดอนเมือง กรุงเทพฯ นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) ปฏิบัติหน้าที่รัฐมนตรีเกียรติยศต้อนรับ นายคริสโตเฟอร์ ลักซอน นายกรัฐมนตรีนิวซีแลนด์ พร้อมคณะ ในโอกาสเดินทางเยือนประเทศไทยอย่างเป็นทางการในฐานะแขกของรัฐบาล ในรอบ 11 ปีของผู้นำนิวซีแลนด์ ซึ่งมีกำหนดเยือนประเทศไทยระหว่างวันที่ 16 – 18 เมษายน 2567
สำหรับการมาเยือนประเทศไทยครั้งนี้ นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง และนายคริสโตเฟอร์ ลักซอน นายกรัฐมนตรีนิวซีแลนด์ มีกำหนดการหารือร่วมกัน เพื่อเป็นการการกระชับความสัมพันธ์ในระดับทวิภาคี โดยเฉพาะการส่งเสริมความร่วมมือต่างๆ ระหว่างสองประเทศ
#พม. #รมว.พม #วราวุธศิลปอาชา #นายกรัฐมนตรีนิวซีแลนด์เยือนไทย

ที่มา : https://www.thaigov.go.th/news/contents/details/81784