รัฐบาลไทย-ข่าวทำเนียบรัฐบาล-บัตรประชาชนใบเดียวรักษาทุกที เฟส 2 เริ่มแล้ว ตั้งเป้าขยายสู่เฟส 3 เดือน พ.ค. นี้


วันพุธที่ 17 เมษายน 2567
17/04/2567
พิมพ์
บัตรประชาชนใบเดียวรักษาทุกที เฟส 2 เริ่มแล้ว ตั้งเป้าขยายสู่เฟส 3 เดือน พ.ค. นี้
วันเสาร์ที่ 6 เมษายน 2567
ต่อจากนี้ไป ขอเชิญรับฟังไทยคู่ฟ้า
โครงการยกระดับ 30 บาทรักษาทุกที่ด้วยบัตรประชาชนใบเดียว เฟส 2 เริ่มต้นขึ้นแล้ว ใน 8 จังหวัด
ได้แก่ นครราชสีมา เพชรบูรณ์ นครสวรรค์ สิงห์บุรี หนองบัวลำภู สระแก้ว อำนาจเจริญ และพังงา
ด้วยการเชื่อมโยงข้อมูลสุขภาพจากหน่วยบริการทุกระดับ ทุกสังกัด
และยกระดับหน่วยบริการให้เป็นโรงพยาบาลอัจฉริยะ
ให้สามารถใช้บัตรประชาชนใบเดียวรักษาได้ทุกที่ทั้งในโรงพยาบาลและหน่วยนวัตกรรม สะดวก รวดเร็ว
ลดการรอคอย ลดความแออัด ซึ่งผลการดำเนินงานนำร่อง 4 จังหวัดในเฟสแรกพบว่า
ช่วยลดความแออัดในโรงพยาบาลไปได้ร้อยละ 20 คาดว่าเดือน พฤษภาคม นี้จะดำเนินการเฟส 3
โดยขยายไปในอีก 6 เขตสุขภาพ รวม 3 เฟสครอบคลุม 45 จังหวัด
และจะขยายให้ครอบคลุมทั้งประเทศภายในสิ้นปีนี้
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/81777