รัฐบาลไทย-ข่าวทำเนียบรัฐบาล-ครม. รับทราบรายงานผลการศึกษา Entertainment Complex มอบคลังศึกษารายละเอียด นำเสนออีกครั้งใน 30 วัน


วันพุธที่ 17 เมษายน 2567
ครม. รับทราบรายงานผลการศึกษา Entertainment Complex มอบคลังศึกษารายละเอียด นำเสนออีกครั้งใน 30 วัน
.....
ครม. รับทราบรายงานผลการศึกษา Entertainment Complex มอบคลังศึกษารายละเอียด นำเสนออีกครั้งใน 30 วัน
.
ที่ประชุม ครม. (9 เม.ย. 67) รับทราบรายงานผลการพิจารณาศึกษา เรื่อง ศึกษาการเปิดสถานบันเทิงครบวงจร (Entertainment Complex) เพื่อแก้ปัญหาการพนันผิดกฎหมายและเพื่อประโยชน์ด้านเศรษฐกิจของประเทศ ของคณะกรรมาธิการวิสามัญพิจารณาศึกษาการเปิดสถานบันเทิงครบวงจร (Entertainment Complex) เพื่อแก้ปัญหาการพนันผิดกฎหมายและเพื่อประโยชน์ด้านเศรษฐกิจของประเทศ สภาผู้แทนราษฎร ตามที่สำนักงานเลขาธิการสภาผู้แทนราษฎรเสนอ
.
โดยให้เหตุผลเนื่องจากปัจจุบันอุตสาหกรรมในกลุ่ม Fun economy เติบโตอย่างต่อเนื่อง ซึ่งรวมตั้งแต่การท่องเที่ยว กีฬา สถานบันเทิง ธุรกิจการจัดประชุมและจัดนิทรรศการ (MICE) ประกอบด้วยธุรกิจเกี่ยวเนื่องต่าง ๆ เช่น Meeting, Incentives, Conventions (หรือ Conferencing) และ Exhibitions ซึ่งประเทศไทยมีศักยภาพที่สามารถต่อยอดอุตสาหกรรม Fun economy ได้โดยผ่านการส่งเสริมให้มีสถานบันเทิงครบวงจร เพื่อส่งเสริมการท่องเที่ยวในรูปแบบใหม่และเพิ่มเติมรายได้เข้าประเทศ ในขณะเดียวกันสถานบันเทิงครบวงจรจะเป็นการนำธุรกิจกาสิโนและการพนันถูกกฎหมายให้เข้ามาอยู่ในระบบอย่างมีมาตรฐาน ภายใต้การควบคุมของกฎหมาย และมีการจัดเก็บรายได้และภาษีอย่างถูกต้อง
.
คณะกรรมาธิการฯ ได้ศึกษาเกี่ยวกับผลกระทบในด้านต่าง ๆ หากรัฐจะมีนโยบายสนับสนุนและส่งเสริมให้มีการเปิดสถานบันเทิงครบวงจร ขึ้นในพื้นที่ที่มีศักยภาพ เพื่อส่งเสริมการเติบโตทางเศรษฐกิจของประเทศ โดยแบ่งการศึกษาออกเป็น 3 ด้าน แบ่งเป็น
- ด้านผลกระทบที่จะเกิดขึ้นจากการมีสถานบันเทิงครบวงจร
- ด้านโครงสร้างธุรกิจสถานบันเทิงครบวงจรและการเก็บรายได้เข้า
- ด้านกฎหมายที่เกี่ยวข้องกับสถานบันเทิงครบวงจร
.
ซึ่งที่ประชุม ครม.ได้มอบหมายให้กระทรวงการคลัง พิจารณาถึงผลการศึกษาของคณะกรรมาธิการวิสามัญฯ ในเรื่องดังกล่าว และนำกลับมาเสนอต่อ ครม. อีกครั้ง ภายใน 30 วัน
อ่านเพิ่มเติม คลิก https://www.thaigov.go.th/news/contents/details/81523
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/81801