รัฐบาลไทย-ข่าวทำเนียบรัฐบาล-เที่ยวกัน ! งานฉลองกรุงเทพฯ 242 ปี กรุงรัตนโกสินทร์


วันพุธที่ 17 เมษายน 2567
เที่ยวกัน ! งานฉลองกรุงเทพฯ 242 ปี กรุงรัตนโกสินทร์
ใกล้ถึงแล้ว กับงานฉลองกรุงเทพฯ ครั้งยิ่งใหญ่ ภายใต้ชื่องาน "ใต้ร่มพระบารมี 242 ปี กรุงรัตนโกสินทร์ 19 - 25 เมษายน 2567 โดยมีกิจกรรมใน 2 พื้นที่ คือ
วันที่ 19 – 23 เมษายน 2567
ณ วัดประยุรวงศาวาสวรวิหาร กรุงเทพฯ
ไหว้พระเสริมสิริมงคล ชมการแสดงศิลปวัฒนธรรม ปั่นจักรยานเที่ยววัดยามค่ำคืน ชมการประกวดอาหารสามศาสน์ ชมการสาธิตภูมิปัญญาด้านอาหาร เลือกชมและเลือกซื้อผลิตภัณฑ์ทางวัฒนธรรม
วันที่ 21 - 25 เมษายน 2567
ณ พิพิธภัณฑสถานแห่งชาติ พระนคร และโรงละครแห่งชาติ
ชมการแสดงสวนแสงเฉลิมพระเกียรติพระบาทสมเด็จพระเจ้าอยู่หัว พิพิธภัณฑยามค่ำคืน การแสดงศิลปวัฒนธรรม เช่น โขน ลิเก โนรา ลำตัด งิ้วเปลี่ยนหน้า จำอวดหน้าม่าน การบรรเลงดนตรีไทย ดนตรีสากล เที่ยวชมตลาดย้อนยุค การสาธิตอาหารชาววังและอาหาร 1 จังหวัด 1 เมนู เชิดชูอาหารถิ่น ตลาดผลิตภัณฑ์วัฒนธรรมไทย ชมพิพิธภัณฑ์รอบเกาะรัตนโกสินทร์ เช่น พิพิธภัณฑ์ศาลาว่าการกลาโหม พิพิธภัณฑ์ตำรวจ และวังปารุสกวัน พิพิธภัณฑ์เหรียญกษาปณานุรักษ์ และมิวเซียมสยาม
ณ หอศิลป์ร่วมสมัยราชดำเนิน
ชมเสวนาทางวิชาการ กิจกรรมส่งเสริมคุณธรรมจากโลกเสมือนต่อยอดสู่โลกความจริง การแสดงดนตรีร่วมสมัย การแสดงมายากลร่วมสมัย นิทรรศการสงกรานต์และเทศกาลทางน้ำในอาเซียน และงานวัดพัฒนาประชาคม ไหว้พระรับพรย้อนวันวาน สารพันอาหารย่านกะดีจีน-คลองสาน
สอบถามเพิ่มเติม  สายด่วนวัฒนธรรม 1765

ที่มา : https://www.thaigov.go.th/news/contents/details/81798