รัฐบาลไทย-ข่าวทำเนียบรัฐบาล-ยกเว้นค่าทางหลวงพิเศษหมายเลข 7 และ 9 ช่วงเทศกาลสงกรานต์


วันพุธที่ 17 เมษายน 2567
ยกเว้นค่าทางหลวงพิเศษหมายเลข 7 และ 9 ช่วงเทศกาลสงกรานต์
วันพฤหัสบดีที่ 4  เมษายน 2567
ต่อจากนี้ไป ขอเชิญรับฟังไทยคู่ฟ้า
รัฐบาลอำนวยความสะดวกแก่ประชาชนในการเดินทางท่องเที่ยวและกลับภูมิลำเนาในช่วงวันหยุดยาว
โดยคณะรัฐมนตรีมีมติอนุมัติหลักการร่างกฎกระทรวงยกเว้นค่าธรรมเนียมการใช้ยานยนต์บนทางหลวง
พิเศษหมายเลข 7 และ ทางหลวงพิเศษหมายเลข 9 ในช่วงเทศกาลสงกรานต์ ประจำปี 2567
โดยเริ่มตั้งแต่เวลา 00.01 น. ของวันพฤหัสบดี ที่ 11 ถึง 24.00 น. ของวันพุธที่ 17 เมษายน 2567
เพื่อบรรเทาปัญหาการจราจร ทั้งนี้ ประมาณการปริมาณการจราจรในช่วงดำเนินมาตรการคาดว่ามากกว่า 5
ล้านคัน การยกเว้นค่าธรรมเนียมนี้
จะก่อให้เกิดประโยชน์ตอบแทนด้านเศรษฐกิจซึ่งประเมินจากมูลค่าของการประหยัดค่าใช้จ่ายและการประหยั
ดเวลาในการเดินทางได้ราว 285 ล้านบาท
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/81773