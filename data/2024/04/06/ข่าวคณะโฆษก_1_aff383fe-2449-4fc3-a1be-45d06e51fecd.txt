รัฐบาลไทย-ข่าวทำเนียบรัฐบาล-​รองโฆษกรัดเกล้า เผย รัฐบาลเร่งสร้างความตระหนักรู้เข้าสู่สังคมผู้สูงอายุ ประเทศเผชิญความท้าทายหลายด้าน เพื่อความเป็นอยู่และคุณภาพชีวิตของประชาชนที่ดีขึ้นอย่างยั่งยืน


วันเสาร์ที่ 6 เมษายน 2567
06/04/2567
พิมพ์
​รองโฆษกรัดเกล้า เผย รัฐบาลเร่งสร้างความตระหนักรู้เข้าสู่สังคมผู้สูงอายุ ประเทศเผชิญความท้าทายหลายด้าน เพื่อความเป็นอยู่และคุณภาพชีวิตของประชาชนที่ดีขึ้นอย่างยั่งยืน
​รองโฆษกรัดเกล้า เผย รัฐบาลเร่งสร้างความตระหนักรู้เข้าสู่สังคมผู้สูงอายุ ประเทศเผชิญความท้าทายหลายด้าน เพื่อความเป็นอยู่และคุณภาพชีวิตของประชาชนที่ดีขึ้นอย่างยั่งยืน
วันนี้ (6 เมษายน 2567) นางรัดเกล้า อินทวงศ์ สุวรรณคีรี รองโฆษกประจำสำนักนายกรัฐมนตรี เปิดเผยว่า ไทยกำลังเผชิญกับวิกฤตด้านการเปลี่ยนแปลงโครงสร้างประชากร ที่สัดส่วนประชากรวัยเด็กและวัยแรงงานลดลง ในขณะที่สัดส่วนประชากรผู้สูงอายุเพิ่มขึ้นอย่างรวดเร็ว โดยปี 2567 ประเทศไทยก้าวเข้าสู่สังคมผู้สูงอายุ (Aging Society) อย่างเต็มรูปแบบ ทำให้เกิดความท้าทายในด้านต่างๆ อย่างมาก ทั้งการเจริญเติบโตทางเศรษฐกิจ การสร้างระบบคุ้มครองทางสังคมที่เหมาะสม ความยั่งยืนของระบบการเงินของครัวเรือน ตลาดการเงิน และระบบการคลังของประเทศ รวมถึงต่อความเป็นอยู่และคุณภาพชีวิตของประชาชน
รองโฆษกประจำสำนักนายกรัฐมนตรีกล่าวว่า กระทรวงการพัฒนาสังคมและความมั่นคงของมนุษย์ (พม.) จึงได้ทำ ข้อเสนอเชิงนโยบายวิกฤตประชากรและผู้สูงวัย เพื่อสร้างความตระหนักรู้ถึงความท้าทายในด้านต่าง ๆ ที่ส่งผลสำคัญต่อคุณภาพชีวิตของประชากรทุกช่วงวัยและการพัฒนาอย่างยั่งยืนของประเทศ เพื่อให้ทุกคนในสังคมมีส่วนร่วมในการขับเคลื่อนการพัฒนาความมั่นคงของครอบครัวไปสู่ความมั่นคงของมนุษย์ได้อย่างเป็นรูปธรรม ซึ่งที่ประชุม ครม. เมื่อวันที่ 2 เมษายน 2567 ที่ผ่านมาได้มีมติเห็นชอบข้อเสนอเชิงนโยบายฯ ซึ่งประกอบด้วย 5 ข้อเสนอ 25 มาตรการสำคัญเร่งด่วนดังกล่าวแล้วด้วย
โดยข้อเสนอเชิงนโยบายฯ อาทิ การเสริมพลังวัยทำงาน ตั้งตัวได้ สร้างและดูแลครอบครัวได้ และพร้อมที่จะสูงอายุอย่างมีคุณภาพในอนาคต การเพิ่มคุณภาพและผลิตภาพของเด็กและเยาวชน : เด็กน้อย ที่เปี่ยมด้วยคุณภาพ การสร้างพลังผู้สูงอายุ ผ่อนหนักให้เป็นเบา พลิกวิกฤตทางประชากรให้เป็นโอกาส และการเพิ่มโอกาสและเสริมสร้างคุณค่าของคนพิการ  เป็นต้น
“ครอบครัว ซึ่งเป็นสถานบันทางสังคมที่เล็กที่สุดแต่สำคัญที่สุดในการสร้างและพัฒนาคน รัฐบาลจึงได้จัดทำข้อเสนอนี้ขึ้น โดยเฉพาะที่ในวันที่ 14 เมษายน ของทุกปี ที่ถือเป็น “วันแห่งครอบครัว” หน่วยงานที่เกี่ยวข้องจะได้เดินหน้าเร่งสร้างความตระหนักรู้ถึงความท้าทายและผลกระทบที่จะส่งผลสำคัญต่อคุณภาพชีวิตของประชากรทุกช่วงวัย รวมถึงการพัฒนาประเทศอย่างยั่งยืน เพื่อเป็นการส่งเสริมบทบาทและความเข้มแข็งของครอบครัวไทยต่อไป” รองรัดเกล้าฯ กล่าว

ที่มา : https://www.thaigov.go.th/news/contents/details/81393