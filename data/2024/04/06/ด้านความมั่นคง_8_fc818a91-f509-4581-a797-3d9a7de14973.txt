รัฐบาลไทย-ข่าวทำเนียบรัฐบาล-ผู้ว่าฯ สกลนคร สั่งการฝ่ายปกครองจังหวัด บูรณาการกำลังกับเจ้าหน้าที่ตำรวจและป่าไม้ ลงพื้นที่ตรวจสอบการลักลอบตัดไม้ในพื้นที่ตำบลห้วยยาง อำเภอเมืองสกลนคร พบของกลางจำนวนมาก 


วันเสาร์ที่ 6 เมษายน 2567
06/04/2567
พิมพ์
ผู้ว่าฯ สกลนคร สั่งการฝ่ายปกครองจังหวัด บูรณาการกำลังกับเจ้าหน้าที่ตำรวจและป่าไม้ ลงพื้นที่ตรวจสอบการลักลอบตัดไม้ในพื้นที่ตำบลห้วยยาง อำเภอเมืองสกลนคร พบของกลางจำนวนมาก
ผู้ว่าฯ สกลนคร สั่งการฝ่ายปกครองจังหวัด บูรณาการกำลังกับเจ้าหน้าที่ตำรวจและป่าไม้ ลงพื้นที่ตรวจสอบการลักลอบตัดไม้ในพื้นที่ตำบลห้วยยาง อำเภอเมืองสกลนคร พบของกลางจำนวนมาก เน้นย้ำเจ้าหน้าที่ทุกภาคส่วนลงพื้นที่ตรวจสอบอย่างเคร่งครัด พร้อมเร่งขยายผล
ผู้ว่าฯ สกลนคร สั่งการฝ่ายปกครองจังหวัด บูรณาการกำลังกับเจ้าหน้าที่ตำรวจและป่าไม้ ลงพื้นที่ตรวจสอบการลักลอบตัดไม้ในพื้นที่ตำบลห้วยยาง อำเภอเมืองสกลนคร พบของกลางจำนวนมาก เน้นย้ำเจ้าหน้าที่ทุกภาคส่วนลงพื้นที่ตรวจสอบอย่างเคร่งครัด พร้อมเร่งขยายผลหาตัวผู้กระทำผิดให้ได้โดยเร็วที่สุด
วันนี้ (6 เม.ย. 67) นายณัฐวัสส์ วิริยานภาภรณ์ ผู้ว่าราชการจังหวัดสกลนคร เปิดเผยว่า จังหวัดสกลนครได้ดำเนินการจัดระเบียบสังคม ปราบปรามผู้มีอิทธิพล และการกระทำความผิดตามกฎหมายทุกรูปแบบ ตามนโยบายของกระทรวงมหาดไทย โดยล่าสุดตนมอบหมายให้ ว่าที่ร้อยตรีรวยรุ่ง ใครบุตร ปลัดจังหวัดสกลนคร และ นางสาวจิราภรณ์ เบิกบานดี นายอำเภอเมืองสกลนคร สั่งการนายสุนทร บุญจงรักษ์ ปลัดอำเภอฝ่ายความมั่นคง และสมาชิกกองอาสารักษาดินแดน บูรณาการกำลังกับเจ้าหน้าที่ป่าไม้จังหวัดสกลนคร ร่วมกันเข้าตรวจสอบป่าไม้ บ้านลาดสมบูรณ์ หมู่ที่ 12 คาบเกี่ยวกับ บ้านลาดสมบูรณ์ใหม่ หมู่ที่ 16 ตำบลห้วยยาง อำเภอเมืองสกลนคร จังหวัดสกลนคร หลังจากที่ได้รับแจ้งจากพลเมืองดีว่ามีการลักลอบการตัดไม้ในพื้นที่ดังกล่าว
“จากการลงพื้นที่ตรวจสอบข้อเท็จจริงการลักลอบตัดไม้ในบริเวณบ้านลาดสมบูรณ์ หมู่ที่ 12 คาบเกี่ยวกับ บ้านลาดสมบูรณ์ใหม่ หมู่ที่ 16 ตำบลห้วยยาง อำเภอเมืองสกลนคร จังหวัดสกลนครนั้น ผลจากการตรวจสอบพบไม้หลากหลายชนิด ประกอบด้วย 1.ไม้ประดูแปรรูป จำนวน 5 ท่อน 2.ไม้มะค่าแต้ท่อน จำนวน 4 ท่อน 3.ไม้ประตูท่อน จำนวน 4 ท่อน 4.ไม้มะค่าโม่งแต้ท่อน จำนวน 3 ท่อน และ 5.ไม้แดงท่อน จำนวน 2 ท่อน รวมทั้งหมด 18 ท่อน/แผ่น/เหลี่ยม ปริมาตร 4.766 ลบ.ม. แต่ไม่พบผู้แสดงตนเป็นเจ้าของไม้และไม่พบตัวผู้กระทำความผิดกฎหมายในกลุ่มคดีความผิดเกี่ยวกับทรัพยากรป่าไม้ ทั้งนี้ เจ้าหน้าที่จึงได้ตรวจยึดไม้จำนวนดังกล่าว และขนย้ายไม้ออกจากพื้นที่ไปยังที่ทำการสำนักงานป่าไม้จังหวัด พร้อมทำบันทึกตรวจยึดไม้ดังกล่าว ก่อนที่จะนำส่งสถานีตำรวจภูธรตาดโตนเพื่อดำเนินการตามกฎหมายต่อไป” นายณัฐวัสส์ฯ กล่าว
นายณัฐวัสส์ วิริยานภาภรณ์ ผู้ว่าราชการจังหวัดสกลนคร กล่าวในช่วงท้ายว่า การปฏิบัติการดังกล่าว เป็นไปตามนโยบายของกระทรวงมหาดไทยที่ได้เน้นย้ำให้ทุกจังหวัดทั่วประเทศ มุ่งมั่นในการกวาดล้างสิ่งผิดกฎหมายที่ก่อให้เกิดความไม่สงบในบ้านเมืองตามพันธกิจของกระทรวงมหาดไทยในการ “บำบัดทุกข์ บำรุงสุข” ให้กับพี่น้องประชาชน ซึ่งตนได้กำชับเจ้าหน้าที่ทุกภาคส่วนที่เกี่ยวข้อง ให้ขยายผลตรวจสอบการกระทำผิดในลักษณะดังกล่าวทั่วทุกพื้นที่ของจังหวัด หากพบการกระทำความผิดก็ให้ดำเนินการตามขั้นตอนของกฎหมายอย่างเคร่งครัด เพื่อช่วยกันรักษาทรัพยากรป่าไม้ที่สำคัญให้กับจังหวัดสกลนครและประเทศชาติของเรา โดยขอขอบคุณพลเมืองดีผู้แจ้งเบาะแสในการกระทำความผิดในครั้งนี้ และขอความร่วมมือไปยังประชาชนทุกคน หากพบเห็นเบาะแสการกระทำผิด เช่น ลักลอบกระทำตัดไม้ในพื้นที่ รวมไปถึงการกระทำความผิดทุกรูปแบบ สามารถแจ้งข้อมูล และร้องเรียนร้องทุกข์ได้ที่ศูนย์ดำรงธรรมจังหวัด ศูนย์ดำรงธรรมอำเภอ สายด่วน 1567 โทรฟรีตลอด 24 ชั่วโมง
#WorldSoilDay #วันดินโลก #UN #FAO #GlobalSoilPartnership #MOI #กระทรวงมหาดไทย #บำบัดทุกข์บำรุงสุข #SoilandWaterasourceoflife #SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/81406