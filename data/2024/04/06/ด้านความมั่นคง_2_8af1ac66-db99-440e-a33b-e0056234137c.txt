รัฐบาลไทย-ข่าวทำเนียบรัฐบาล-“พัชรวาท” จัด “Summer Fun Trip” พาเด็ก ๆ ทัศนศึกษาสวนสัตว์เปิดเขาเขียวช่วงปิดเทอม พร้อมชวนเที่ยวสวนสัตว์ช่วงสงกรานต์ ลดพิเศษค่าตั๋ว 50 % สำหรับเยาวชน 


วันศุกร์ที่ 5 เมษายน 2567
“พัชรวาท” จัด “Summer Fun Trip” พาเด็ก ๆ ทัศนศึกษาสวนสัตว์เปิดเขาเขียวช่วงปิดเทอม พร้อมชวนเที่ยวสวนสัตว์ช่วงสงกรานต์ ลดพิเศษค่าตั๋ว 50 % สำหรับเยาวชน
“พัชรวาท” จัด “Summer Fun Trip” พาเด็ก ๆ ทัศนศึกษาสวนสัตว์เปิดเขาเขียวช่วงปิดเทอม พร้อมชวนเที่ยวสวนสัตว์ช่วงสงกรานต์ ลดพิเศษค่าตั๋ว 50 % สำหรับเยาวชน
“พัชรวาท” จัด “Summer Fun Trip” พาเด็ก ๆ ทัศนศึกษาสวนสัตว์เปิดเขาเขียวช่วงปิดเทอม พร้อมชวนเที่ยวสวนสัตว์ช่วงสงกรานต์ ลดพิเศษค่าตั๋ว 50 % สำหรับเยาวชน
วันนี้ (5 เมษายน 2567) พล.ต.อ.พัชรวาท วงษ์สุวรรณ รองนายกรัฐมนตรี และรัฐมนตรีว่าการกระทรวงทรัพยากรธรรมชาติและสิ่งแวดล้อม เข้าร่วมโครงการ Summer Fun Trip ณ สวนสัตว์เปิดเขาเขียว อ.ศรีราชา จ.ชลบุรี ซึ่งองค์การสวนสัตว์แห่งประเทศไทย ร่วมมือกับ กรมอุทยานแห่งชาติ สัตว์ป่า และพันธุ์พืช จัดขึ้นในช่วงปิดภาคเรียน เพื่อให้เจ้าหน้าที่ในสังกัดกระทรวงทรัพยากรธรรมชาติและสิ่งแวดล้อมนำบุตรหลานมาร่วมกิจกรรมทัศนศึกษาเยี่ยมชมสวนสัตว์เปิดเขาเขียว เพื่อปลูกฝังจิตสำนึกด้านการอนุรักษ์สัตว์ป่า และการอนุรักษ์ทรัพยากรธรรมชาติ โดยมี นายอรรถพล เจริญชันษา อธิบดีกรมอุทยานแห่งชาติ สัตว์ป่าและพันธุ์พืช และ นายอรรถพร ศรีเหรัญ ผู้อำนวยการองค์การสวนสัตว์แห่งประเทศไทย พร้อมเจ้าหน้าที่ของทั้งสองหน่วยงานให้การต้อนรับ โดยเด็ก ๆ ที่เข้าร่วมโครงการในครั้งนี้ ต่างให้ความสนใจในการร่วมกิจกรรม รับฟังการบรรยายสรุปเกี่ยวกับสวนสัตว์เปิดเขาเขียว และนั่งรถชมสวนสัตว์บนพื้นที่ 616 ไร่ พบกับความน่ารักของสัตว์ซุปเปอร์สตาร์ อาทิ ลีเมอร์หางแหวน คาปิบาร่าหรือกะปิปลาร้า นกนานาชนิดในกรงใหญ่ ช้างว่ายน้ำ คุณแฟรช (สลอธ 2 นิ้ว) แก๊งขาหมู (กลุ่มฮิปโป) หมูตุ๋น (ฮิปโปแคระ) เป็นต้น
พล.ต.อ.พัชรวาท กล่าวว่า กิจกรรมนี้เป็นการกระตุ้นความสนใจในการศึกษาธรรมชาติให้กับเด็ก ๆ โดยมุ่งเน้นไปยังกลุ่มเครือข่ายที่มีความเกี่ยวข้องใกล้ชิดกับการคุ้มครองดูแลทรัพยากรธรรมชาติและสิ่งแวดล้อม อีกทั้งยังได้รับความรู้เกี่ยวกับการบริหารจัดการอุทยานแห่งชาติ ความรู้ด้านทรัพยากรสัตว์ป่าในพื้นที่ ไปจนถึงสัตว์ป่าต่างถิ่นในประเทศไทย เป็นการเปิดโอกาสให้เยาวชนได้มีความใกล้ชิดกับครอบครัว เป็นการสร้างรากฐานและความสัมพันธ์อันดีในการสร้างเครือข่ายด้านการอนุรักษ์ทรัพยากรธรรมชาติและสิ่งแวดล้อม และสงกรานต์นี้ หรือช่วงปิดเทอมใหญ่ ขอเชิญชวนน้อง ๆ เที่ยวสวนสัตว์ ทั้ง 6 แห่ง ขององค์การสวนสัตว์แห่งประเทศไทย ทั้งสวนสัตว์เปิดเขาเขียว จ.ชลบุรี สวนสัตว์เชียงใหม่ สวนสัตว์นครราชสีมา สวนสัตว์สงขลา สวนสัตว์ขอนแก่น สวนสัตว์อุบลราชธานี ซึ่งลดค่าบัตรผ่านประตู 50% ตั้งแต่วันนี้ - 10 เมษายน 2567 จะมีกิจกรรมต่าง ๆ มากมาย ให้ความรู้ความสนุกแฝงสาระความรู้ด้านสัตว์ป่า

ที่มา : https://www.thaigov.go.th/news/contents/details/81391