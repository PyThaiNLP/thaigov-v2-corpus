รัฐบาลไทย-ข่าวทำเนียบรัฐบาล-ปลัดฯ ณัฐพล ให้การต้อนรับ H.E. Ms. Wong Siow Ping Catherine เอกอัครราชทูตวิสามัญผู้มีอำนาจเต็มแห่งสาธารณรัฐสิงคโปร์ หารือภาพรวมเศรษฐกิจอุตสาหกรรม ส่งเสริม พัฒนาผู้ประกอบการ SME


วันศุกร์ที่ 26 เมษายน 2567
26/04/2567
พิมพ์
ปลัดฯ ณัฐพล ให้การต้อนรับ H.E. Ms. Wong Siow Ping Catherine เอกอัครราชทูตวิสามัญผู้มีอำนาจเต็มแห่งสาธารณรัฐสิงคโปร์ หารือภาพรวมเศรษฐกิจอุตสาหกรรม ส่งเสริม พัฒนาผู้ประกอบการ SME
ปลัดฯ ณัฐพล ให้การต้อนรับ H.E. Ms. Wong Siow Ping Catherine เอกอัครราชทูตวิสามัญผู้มีอำนาจเต็มแห่งสาธารณรัฐสิงคโปร์ หารือภาพรวมเศรษฐกิจอุตสาหกรรม ส่งเสริม พัฒนาผู้ประกอบการ SME สู่เศรษฐกิจสีเขียว
26 เมษายน 2567  นายณัฐพล  รังสิตพล  ปลัดกระทรวงอุตสาหกรรม ให้การต้อนรับนางสาวหว่อง เสี่ยว ผิง แคเทอริน (H.E. Ms. Wong Siow Ping Catherine) เอกอัครราชทูตวิสามัญผู้มีอำนาจเต็มแห่งสาธารณรัฐสิงคโปร์ และนายแฮรี่ โก๊ะ (Mr.Harry Gohh) เอกอัครราชทูตวิสามัญผู้มีอำนาจเต็มแห่งสาธารณรัฐสิงคโปร์ประจำประเทศไทย ในโอกาสเข้าเยี่ยมคารวะปลัดกระทรวงอุตสาหกรรม และแนะนำตัวเข้ารับหน้าที่เอกอัครราชทูตวิสามัญผู้มีอำนาจเต็มแห่งสาธารณรัฐสิงคโปร์ประจำประเทศไทย เมื่อวันที่ ๑๗ กุมภาพันธ์ ๒๕๖๗ รวมถึงสนทนาแลกเปลี่ยนความคิดเห็นภาพรวมด้านเศรษฐกิจอุตสาหกรรมระหว่างราชอาณาจักรไทย-สาธารณรัฐสิงคโปร์ในปี 2567 ทั้งสองฝ่ายกำลังเตรียมการเฉลิมฉลองวาระครบรอบ 60 ปี การสถาปนาความสัมพันธ์ทางการทูตระหว่างไทยกับสิงคโปร์ในปี 2568 โดยมี นายพลาวุธ วงศ์วิวัฒน์ ผู้อำนวยการกองยุทธศาสตร์และแผนงาน นางสาวอรธิดา ชานุบาล หัวหน้ากลุ่มความร่วมมือระหว่างประเทศ และเจ้าหน้าที่สำนักงานปลัดกระทรวงอุตสาหกรรม เข้าร่วมการหารือ ณ ห้องรับรอง 1 ชั้น 2 อาคารสำนักงานปลัดกระทรวงอุตสาหกรรม
โดยได้หารือถึงความร่วมมือเชิงนโยบายระหว่างภาครัฐและภาคเอกชนในการส่งเสริมและพัฒนาผู้ประกอบการ วิสาหกิจขนาดกลางและขนาดย่อม สู่การเป็นเศรษฐกิจสีเขียว ในการเปลี่ยนผ่านไปสู่เศรษฐกิจที่เป็นมิตรต่อสิ่งแวดล้อม เพื่อบรรลุเป้าหมายการลดการปล่อยคาร์บอนเป็นศูนย์ โดยประเทศไทยสามารถเรียนรู้แนวปฏิบัติ
ด้านอุตสาหกรรมสีเขียวจากสิงคโปร์ได้ และไทยมีศักยภาพในการเป็นแหล่งพลังงานหมุนเวียนในภูมิภาค นอกจากนี้ ประเทศสิงค์โปร์ยังให้ความสนใจกับการใช้รถ EV เพื่อการเปลี่ยนผ่านไปสู่สังคมคาร์บอนต่ำ โดยรถ EV ถือเป็นหนึ่งในอุตสาหกรรมที่รัฐบาลให้ความสำคัญเป็นอย่างมาก จึงอาจเป็นโอกาสให้สองประเทศสร้างความร่วมมือกันต่อไปได้ในอนาคต นอกจากนี้ประเทศสิงคโปร์ให้ความสำคัญกับการพัฒนาทรัพยากรมนุษย์เป็นอย่างสูง อาทิ การให้ทุนการศึกษาแก่นักเรียน ประชาชน ข้าราชการ ฯลฯ เพื่อให้สนับสนุนการพัฒนาความรู้และส่งเสริมการเรียนรู้ทักษะใหม่ๆ ให้เท่าทันต่อยุคสมัยอยู่เสมอ รวมถึงยังให้ความสำคัญกับการศึกษาระดับอาชีวศึกษา โดยสิงคโปร์มีการจัดตั้ง Institute of Technical Education : ITE เป็นสถาบันสังกักระทรวงศึกษาธิการที่จัดการศึกษาสําหรับผู้สำเร็จการศึกษาระดับมัธยมศึกษาตอนต้น ผู้ต้องการทักษะด้านวิชาชีพ ทางช่าง และช่างฝีมือ ให้ได้มาตรฐาน เป็นประโยชน์ต่อการพัฒนาเกี่ยวกับความสนใจในอาชีพ (Career Interest) เพื่อเสริมสร้างความสามารถการแข่งขัน และตอบสนองความต้องการการสร้างชาติอย่างแท้จริง โดยท่านเอกอัครราชทูตฯ ให้ความสนใจที่อยากจะสร้างความร่วมมือด้านการศึกษาร่วมกับประเทศไทยเพิ่มมากขึ้น
กระทรวงอุตสาหกรรม เป็นหน่วยงานหนึ่งที่ได้รับทุนสนับสุนจากรัฐบาลสิงคโปร์ อาทิ การพัฒนาบุคลากรหลักสูตร Singapore - Thailand Leadership Development Programme โดยมุ่งเน้นส่งเสริมให้การเรียนรู้ และแลกเปลี่ยนประสบการณ์ระหว่างทางข้าราชการไทยและข้าราชการสิงคโปร์เกี่ยวกับทิศทางแนวโน้ม
การ เปลี่ยนแปลงของโลกในด้านการพัฒนาอย่างยั่งยืน และบทบาทของผู้นําภาครัฐในการขับเคลื่อนการพัฒนาประเทศ สังคม ชุมชน เพื่อให้เกิดความยั่งยืนในมิติต่าง ๆ เช่น การพัฒนาที่ตั้งอยู่บนพื้นฐานของนวัตกรรม การประสาน ความร่วมมือแบบประชารัฐ และธรรมาภิบาลของผู้บริหารภาครัฐ เป็นต้น หลักสูตร Singapore - Thailand Leadership Development Programme โดยมุ่งเน้นส่งเสริมให้การเรียนรู้ และแลกเปลี่ยนประสบการณ์ระหว่างทางข้าราชการไทยและข้าราชการสิงคโปร์เกี่ยวกับทิศทางแนวโน้มการ เปลี่ยนแปลงของโลกในด้านการพัฒนาอย่างยั่งยืน และบทบาทของผู้นําภาครัฐในการขับเคลื่อนการพัฒนาประเทศ สังคม ชุมชน เพื่อให้เกิดความยั่งยืนในมิติต่าง ๆ เช่น การพัฒนาที่ตั้งอยู่บนพื้นฐานของนวัตกรรม การประสาน ความร่วมมือแบบประชารัฐ และธรรมาภิบาลของผู้บริหารภาครัฐ เป็นต้น

ที่มา : https://www.thaigov.go.th/news/contents/details/82228