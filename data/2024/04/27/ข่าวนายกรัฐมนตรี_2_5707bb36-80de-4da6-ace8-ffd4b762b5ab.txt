รัฐบาลไทย-ข่าวทำเนียบรัฐบาล-นายกฯ ตรวจเยี่ยมโรงงานคัดบรรจุผลไม้ หนึ่งในโรงคัดบรรจุทุเรียนสดและส่งออกรายใหญ่ของจังหวัดจันทบุรี  ที่ได้รับรองมาตรฐาน GMP


วันเสาร์ที่ 27 เมษายน 2567
27/04/2567
พิมพ์
นายกฯ ตรวจเยี่ยมโรงงานคัดบรรจุผลไม้ หนึ่งในโรงคัดบรรจุทุเรียนสดและส่งออกรายใหญ่ของจังหวัดจันทบุรี  ที่ได้รับรองมาตรฐาน GMP
นายกฯ ตรวจเยี่ยมโรงงานคัดบรรจุผลไม้ หนึ่งในโรงคัดบรรจุทุเรียนสดและส่งออกรายใหญ่ของจังหวัดจันทบุรี  ที่ได้รับรองมาตรฐาน GMP
วันนี้ (27 เมษายน 2567) เวลา 11.30 น. ณ บริษัท ดราก้อน เฟรช ฟรุท จำกัด ตำบลมะขาม อำเภอมะขาม จังหวัดจันทบุรี นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง พร้อมคณะ  ตรวจเยี่ยมโรงงานคัดบรรจุผลไม้ โดยมี นายสัญชัย ปุรณะชัยคีรี  ให้การต้อนรับและนำตรวจเยี่ยมชม
นางรัดเกล้า อินทวงศ์ สุวรรณคีรี รองโฆษกประจำสำนักนายกรัฐมนตรีเปิดเผยว่า  บริษัท ดราก้อน เฟรช ฟรุท จำกัด เป็นหนึ่งในโรงคัดบรรจุทุเรียนสดและส่งออกรายใหญ่ของจังหวัดจันทบุรี  ได้รับรองมาตรฐาน GMP และขึ้นทะเบียนโรงงานผลิตสินค้าพืชกับกรมวิชาการเกษตร ผ่านมาตรฐานในอาคารการผลิตที่ถูกสุขลักษณะ ตามหลัก GMP มีการคัดแยกคุณภาพทุเรียนแบ่งสัดส่วนและน้ำหนักอย่างชัดเจน และชุบน้ำทำความสะอาดกำจัดสิ่งแปลกปลอมด้วยการเป่าลม ผ่านกระบวนการผึ่งให้แห้ง แพ็คบรรจุ และโหลดสินค้าใส่ตู้คอนเทนเนอร์  โดยในปัจจุบันประเทศไทยส่งออกทุเรียนไปยังประเทศจีนเป็นหลักกว่า 90%
จากนั้น นายกรัฐมนตรีเดินทางตรวจเยี่ยมโรงงานคัดบรรจุผลไม้และแปรรูปคุณภาพ บริษัทเกาฟง จำกัด ต่อไป

ที่มา : https://www.thaigov.go.th/news/contents/details/82243