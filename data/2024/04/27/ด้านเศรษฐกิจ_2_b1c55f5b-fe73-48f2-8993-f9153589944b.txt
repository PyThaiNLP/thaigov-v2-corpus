รัฐบาลไทย-ข่าวทำเนียบรัฐบาล-ก.อุตฯ เผย ตรวจนับกากตะกอนแร่แคดเมียมแล้ว 95% จำนวน 12,948 ตัน พร้อมจำลองการขนย้ายเสมือนจริงตามแผนสุดสัปดาห์นี้ ก่อนเริ่มขนย้ายจริง 29 เม.ย.


วันศุกร์ที่ 26 เมษายน 2567
26/04/2567
พิมพ์
ก.อุตฯ เผย ตรวจนับกากตะกอนแร่แคดเมียมแล้ว 95% จำนวน 12,948 ตัน พร้อมจำลองการขนย้ายเสมือนจริงตามแผนสุดสัปดาห์นี้ ก่อนเริ่มขนย้ายจริง 29 เม.ย.
ก.อุตฯ เผย ตรวจนับกากตะกอนแร่แคดเมียมแล้ว 95% จำนวน 12,948 ตัน พร้อมจำลองการขนย้ายเสมือนจริงตามแผนสุดสัปดาห์นี้ ก่อนเริ่มขนย้ายจริง 29 เม.ย.
26 เมษายน 2567 ดร.ณัฐพล รังสิตพล ปลัดกระทรวงอุตสาหกรรม เปิดเผยถึงความคืบหน้าการจัดการ
กากตะกอนแร่แคดเมียมของกระทรวงอุตสาหกรรม ว่า ขณะนี้ได้รับรายงานการตรวจนับปริมาณกากตะกอนแร่แคดเมียมที่ได้ทำการยึดอายัดไว้ โดยขณะนี้สำนักงานอุตสาหกรรมจังหวัดสมุทรสาครร่วมกับ กองบังคับการปราบปรามการกระทำความผิดเกี่ยวกับทรัพยากรธรรมชาติและสิ่งแวดล้อม (บก.ปทส.) ได้ตรวจนับปริมาณกากฯไปแล้วกว่า 95% รายละเอียด ดังนี้
1. โกดัง อ.กระทุ่มแบน จ.สมุทรสาคร ตรวจพบ กากแคดเมียม กากสังกะสี จำนวน 356 ถุง คิดเป็นน้ำหนักประมาณ 534 ตัน
2. บริษัท ซิน หงส์ เฉิง อินเตอร์เทค (2008) จำกัด  อ.เมืองสมุทรสาคร จ.สมุทรสาคร ตรวจพบ กากแคดเมียม กากสังกะสี จำนวน 670 ถุง คิดเป็นน้ำหนักประมาณ 1,005 ตัน
3. บริษัท เจ แอนด์ บี เมททอล จำกัด อ.เมืองสมุทรสาคร จ.สมุทรสาคร ตรวจพบ กากแคดเมียม กากสังกะสี จำนวน 478 ถุง คิดเป็นน้ำหนักประมาณ 717 ตัน
4. บริษัท เจ แอนด์ บี เมททอล จำกัด อ.เมืองสมุทรสาคร จ.สมุทรสาคร ยังอยู่ระหว่างการตรวจสอบ
ยอดประเมินเดิม น้ำหนักประมาณ 6,151 ตัน ประมาณ 4,100 ถุง คาดว่าจะนับเสร็จภายในวันเสาร์ที่ 27 เมษายน นี้
โดยสรุปกากแคดเมียมที่พบในจังหวัดสมุทรสาคร ประมาณ 8,407 ตัน (1 ถุงบรรจุน้ำหนักประมาณ 1.5 ตัน) และรวมกับแร่ที่พบที่โกดังคลองกิ่ว ชลบุรี 4,391 ตัน และพบที่บริษัท ล้อโลหะไทยเมททอล จำกัด เขตบางซื่อ กรุงเทพฯ 150 ตัน ซึ่งรวมกากตะกอนแร่แคดเมียมที่พบทั้งหมดแล้ว 12,948 ตัน และถ้าเทียบเคียงกับการวัดค่าความชื้นที่เหลืออยู่ประมาณ 18% จากเดิมที่ต้นทางจังหวัดตาก 33% มีความเป็นไปได้สูงว่าขณะนี้พบกากตะกอนแร่แคดเมียมครบตามจำนวนและพร้อมสำหรับการขนย้ายกลับที่บ่อฝังกลบเดิมที่จังหวัดตากแล้ว
ดร.ณัฐพลฯ กล่าวเพิ่มเติมว่า สำหรับความคืบหน้าในการขนย้ายกากฯ ไปฝังกลบที่จังหวัดตากนั้น ภายใน
สุดสัปดาห์นี้จะมีการจำลองการขนย้ายให้เหมือนสถานการณ์จริง เพื่อคำนวนน้ำหนักที่เหมาะสมในการขนย้าย รวมถึงการจัดการต่าง ๆ ให้เป็นไปตามแผนการขนย้าย และสามารถเริ่มขนย้ายจริง ในวันจันทร์ที่ 29 เมษายน เป็นต้นไป
ทั้งนี้หากต้องการทราบข้อมูลหรือรายละเอียดเพิ่มเติมเรื่องการขนย้ายกากแคมเมียม สามารถดูได้ที่ http://cadmium.industry.go.th

ที่มา : https://www.thaigov.go.th/news/contents/details/82229