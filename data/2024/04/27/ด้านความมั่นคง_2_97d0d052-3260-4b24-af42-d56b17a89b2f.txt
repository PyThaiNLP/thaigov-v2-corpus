รัฐบาลไทย-ข่าวทำเนียบรัฐบาล-จังหวัดขอนแก่นนำภาคีเครือข่าย “โคก หนอง นา” ประชุมสัญจร และเอามื้อสามัคคี “พายห่อข้าว เอาแฮง แบ่งปัน สร้างสรรค์ สามัคคี ทำความดีด้วยหัวใจ” ปฏิบัติบูชาถวายเป็นพระราชกุศล ขยายผลต่อยอ


วันเสาร์ที่ 27 เมษายน 2567
27/04/2567
พิมพ์
จังหวัดขอนแก่นนำภาคีเครือข่าย “โคก หนอง นา” ประชุมสัญจร และเอามื้อสามัคคี “พายห่อข้าว เอาแฮง แบ่งปัน สร้างสรรค์ สามัคคี ทำความดีด้วยหัวใจ” ปฏิบัติบูชาถวายเป็นพระราชกุศล ขยายผลต่อยอ
จังหวัดขอนแก่นนำภาคีเครือข่าย “โคก หนอง นา” ประชุมสัญจร และเอามื้อสามัคคี “พายห่อข้าว เอาแฮง แบ่งปัน สร้างสรรค์ สามัคคี ทำความดีด้วยหัวใจ” ปฏิบัติบูชาถวายเป็นพระราชกุศล ขยายผลต่อยอดการน้อมนำหลักปรัชญาของเศรษฐกิจพอเพียงสู่การปฏิบัติ สร้างภูมิคุ้มกัน
จังหวัดขอนแก่นนำภาคีเครือข่าย “โคก หนอง นา” ประชุมสัญจร และเอามื้อสามัคคี “พายห่อข้าว เอาแฮง แบ่งปัน สร้างสรรค์ สามัคคี ทำความดีด้วยหัวใจ” ปฏิบัติบูชาถวายเป็นพระราชกุศล ขยายผลต่อยอดการน้อมนำหลักปรัชญาของเศรษฐกิจพอเพียงสู่การปฏิบัติ สร้างภูมิคุ้มกันให้ครัวเรือนอย่างยั่งยืน
เมื่อวันที่ 26 เม.ย. 67 นายไกรสร กองฉลาด ผู้ว่าราชการจังหวัดขอนแก่น เปิดเผยว่า จังหวัดขอนแก่น เดินหน้าขับเคลื่อนการดำเนินโครงการพัฒนาพื้นที่ต้นแบบการพัฒนาคุณภาพชีวิตตามหลักทฤษฎีใหม่ประยุกต์สู่โคก หนอง นา โดยตนได้มอบหมายให้ นางสาวอัญชนิดา กมลเพ็ชร พัฒนาการจังหวัดขอนแก่น นายร่องกี้ พลเยี่ยม ที่ปรึกษาโครงการฯ นางเอกหทัย พนมอุปถัมภ์ ผู้อำนวยการกลุ่มส่งเสริมการพัฒนาชุมชน ร่วมกับนายนิราช ดีโนนโพธิ์ ประธานเครือข่าย โคก หนอง นา จังหวัดขอนแก่น นำพัฒนาการอำเภอ 26 อำเภอ เจ้าหน้าที่พัฒนาชุมชน 26 อำเภอ พร้อมด้วยนักวิชาการจังหวัดกลุ่มงานส่งเสริมการพัฒนาชุมชน สำนักงานพัฒนาชุมชนจังหวัดขอนแก่น และเครือข่าย โคก หนอง นา จังหวัดขอนแก่น ร่วมกิจกรรมประชุมสัญจรคณะกรรมการเครือข่าย โคก หนอง นา ครั้งที่ 2/2567 และเอามื้อสามัคคี ทำความดีถวายเป็นพระราชกุศล เพื่อเชื่อมโยงเครือข่าย และขยายผลต่อยอดการน้อมนำหลักปรัชญาของเศรษฐกิจพอเพียงสู่การปฏิบัติ สร้างภูมิคุ้มกันให้ครัวเรือน ส่งเสริมกระบวนการเรียนรู้ ทฤษฎีใหม่รูปแบบ “โคก หนอง นา” ผู้เข้าร่วมกิจกรรมจำนวน 100 คน ณ ศูนย์เรียนรู้การพัฒนาคุณภาพชีวิต ฯ “โคก หนอง นา” นายประสิทธิ์ ศรีมะณี บ้านหนองแขม หมู่ที่ 13 ตำบลแวงน้อย อำเภอแวงน้อย จังหวัดขอนแก่น
นายไกรสร กองฉลาด ผู้ว่าราชการจังหวัดขอนแก่น กล่าวว่า ในการประชุมสัญจรครั้งนี้ ได้รับเกียรติจากนายร่องกี้ พลเยี่ยม ที่ปรึกษาโครงการพัฒนาพื้นที่ต้นแบบการพัฒนาคุณภาพชีวิตตามหลักทฤษฎีใหม่ประยุกต์สู่โคก หนอง นา ซึ่งท่านเคยดำรงตำแหน่งผู้อำนวยการสถาบันการพัฒนาชุมชน กรมการพัฒนาชุมชน ผู้มีประสบการณ์โดยตรงในการขับเคลื่อน ได้เข้าร่วมกิจกรรม และพบปะพูดคุย แลกเปลี่ยนแนวทางการขับเคลื่อนการพัฒนาศูนย์เรียนรู้ฯ “ก้าวต่อไป โคก หนอง นา” ซึ่งในการดำเนินกิจกรรมในพื้นที่แปลงศูนย์เรียนรู้ฯ และนำผู้เข้าร่วมได้ร่วมทำกิจกรรม ได้แก่ กิจกรรมปลูกต้นไม้ กิจกรรมห่มฟาง การทำปุ๋ยหมักไม่กลับกอง การเพาะกล้าไม้ การแบ่งปันเมล็ดพันธุ์ให้กับผู้ที่มาร่วมกิจกรรม การมอบพันธุ์ไม้ต่างๆ จากเครือข่ายฯ โคก หนอง นา ของแต่ละอำเภอให้กับเจ้าของแปลง เพื่อเพาะพันธุ์ขยายผล กิจกรรมวันดินโลก การแบ่งปันพันธุ์พืชจากแปลง โคก หนอง นา ให้กับผู้เข้าร่วมกิจกรรม และครัวเรือนที่อยู่บริเวณโดยรอบ และรับประทานอาหารร่วมกัน สร้างความรัก ความสามัคคีของเครือข่าย โคก หนอง นา ก่อเกิดเป็นสายใยความผูกพันเพื่อช่วยเหลือซึ่งกันและกันให้มากยิ่งขึ้น
"การจัดกิจกรรมในครั้งนี้มีเป้าหมายหลัก คือ การพบเจอกันเพื่อร่วมแลกเปลี่ยนเรียนรู้และสร้างความเป็นน้ำหนึ่งใจเดียวกันของเครือข่ายพี่น้องประชาชนในพื้นที่ ด้วยการดำเนินงานตามโครงการพัฒนาพื้นที่ต้นแบบการพัฒนาคุณภาพชีวิตตามหลักทฤษฎีใหม่ประยุกต์สู่ โคก หนอง นา หรือ "อารยเกษตร" ตามศาสตร์พระราชาที่สามารถสร้างคุณประโยชน์ให้กับผู้คนได้อย่างเห็นผล ผสมผสานกับการน้อมนำโครงการพระราชดำริของสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี "บ้านนี้มีรัก ปลูกผักกินเอง" มาขยายผลสู่ "ทางนี้มีผล ผู้คนรักกัน" ด้วยการปฏิบัติการปลูกพันธุ์ไม้ พืชผักสวนครัวเพื่อสร้างความมั่นคงทางอาหารให้กับครัวเรือน และสร้างความเป็นน้ำหนึ่งใจเดียวกัน ผ่านการแบ่งปันเมล็ดพันธุ์ไม้ รวมทั้งพืชผักอาหารต่าง ๆ ให้กับเพื่อนบ้าน คนรู้จักที่ใกล้ชิด เพื่อเป็นการต่อยอดและสร้างเครือข่ายการมีส่วนร่วมของทุก ๆ ฝ่ายให้ผูกพันแน่นแฟ้น" นายไกรสรฯ กล่าวเพิ่มเติม
นายไกรสรฯ กล่าวในช่วงท้ายว่า การจัดกิจกรรมในครั้งนี้ยังได้ให้ความสำคัญกับการอนุรักษ์ดิน ตามนโยบายของกระทรวงมหาดไทยที่มุ่งส่งเสริมและขับเคลื่อนให้ทุกภาคส่วนได้ให้ความสำคัญของ “วันดินโลก” เพราะดิน เป็นจุดเริ่มต้นแห่งชีวิต สามารถบันดาลให้เกิดพืชพรรณไม้ที่หลากหลาย สร้างความอุดมสมบูรณ์ให้กับผืนดินทรัพยากรธรรมชาติ และเมื่อมีพรรณไม้อุดมสมบูรณ์ก็จะสามารถกักเก็บน้ำสร้างความชุ่มชื้นให้พื้นที่โดยรอบได้ เพราะฉะนั้นในวันนี้ จึงเป็นโอกาสที่ดีที่ภาคีเครือข่ายโคก หนองนา พัฒนาการทั้ง 26 อำเภอ ภาคส่วนที่เกี่ยวข้อง และพี่น้องประชาชนที่เข้าร่วมกิจกรรม จะได้ร่วมกัน แลกเปลี่ยนองค์ความรู้ และเรียนรู้กระบวนการในการอนุรักษ์ดิน ควบคู่ไปกับการสร้างความเป็นน้ำหนึ่งใจเดียวกัน ผ่านการปลูกและแจกจ่ายพันธุ์ไม้ รวมทั้งเอามื้อเอาแฮงสามัคคี ซึ่งจะสามารถช่วยสร้างความสามัคคีเป็นน้ำหนึ่งใจเดียวของพี่น้องประชาชนต่อไปได้อย่างยั่งยืน นายไกรสรฯ กล่าวในช่วงท้าย
#WorldSoilDay #วันดินโลก #UN #FAO #GlobalSoilPartnership #MOI #กระทรวงมหาดไทย #บำบัดทุกข์บำรุงสุข #SoilandWaterasourceoflife #SustainableSoilandWaterforbetterlife #ดินดีน้ำดีชีวีมีสุขอย่างยั่งยืน #SDGsforAll #ChangeforGood

ที่มา : https://www.thaigov.go.th/news/contents/details/82238