รัฐบาลไทย-ข่าวทำเนียบรัฐบาล-"พัชรวาท" ประชุมคณะกรรมการอนุรักษ์และใช้ประโยชน์ความหลากหลายทางชีวภาพแห่งชาติ (กอช.) ครั้งที่ 1/2567 


วันพุธที่ 24 เมษายน 2567
"พัชรวาท" ประชุมคณะกรรมการอนุรักษ์และใช้ประโยชน์ความหลากหลายทางชีวภาพแห่งชาติ (กอช.) ครั้งที่ 1/2567
"พัชรวาท" ประชุมคณะกรรมการอนุรักษ์และใช้ประโยชน์ความหลากหลายทางชีวภาพแห่งชาติ (กอช.) ครั้งที่ 1/2567
"พัชรวาท" ประชุมคณะกรรมการอนุรักษ์และใช้ประโยชน์ความหลากหลายทางชีวภาพแห่งชาติ (กอช.) ครั้งที่ 1/2567
วันนี้ (24 เมษายน 2566) เวลา 11.30 น. พล.ต.อ.พัชรวาท วงษ์สุวรรณ รองนายกรัฐมนตรี และรัฐมนตรีว่าการกระทรวงทรัพยากรธรรมชาติและสิ่งแวดล้อม เป็นประธานการประชุมคณะกรรมการอนุรักษ์และใช้ประโยชน์ความหลากหลายทางชีวภาพแห่งชาติ (กอช.) ครั้งที่ 1/2567 โดยมี นายจตุพร บุรุษพัฒน์ ปลัดกระทรวงฯ พร้อมด้วยผู้เชี่ยวชาญ และคณะกรรมการจากหน่วยงานต่าง ๆ ที่เกี่ยวข้องทั้งภายในและภายนอกสังกัดกระทรวงฯ เข้าร่วมประชุม และมีสำนักงานนโยบายและแผนทรัพยากรธรรมชาติและสิ่งแวดล้อม (สผ.) ทำหน้าที่ฝ่ายเลขานุการ ณ ห้องประชุมอารีย์สัมพันธ์ กรมการเปลี่ยนแปลงสภาพภูมิอากาศและสิ่งแวดล้อม
โดยมีวาระการพิจารณาที่สำคัญ ได้แก่ การให้ความเห็นชอบกรอบความร่วมมือทวิภาคีว่าด้วยสิ่งแวดล้อม ความหลากหลายทางชีวภาพและการคุ้มครองชนิดพันธุ์ ระหว่างไทยและฝรั่งเศส พร้อมมอบหมายให้ฝ่ายเลขานุการฯ ประสานดำเนินการร่วมกับสถานเอกอัครราชทูตฝรั่งเศสประจำประเทศไทย และหน่วยงานที่เกี่ยวข้อง ภายใต้กรอบความร่วมมือฯ ดำเนินการให้เป็นรูปธรรมต่อไป การให้ความเห็นชอบการดำเนินงานเพื่อยกระดับศูนย์ศึกษาธรรมชาติกองทัพบก (บางปู) เฉลิมพระเกียรติ 72 พรรษา มหาราชินี จังหวัดสมุทรปราการ เป็นพื้นที่เครือข่ายนกน้ำอพยพ เพื่อเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567 โดยให้ฝ่ายเลขานุการฯ ประสานงานกับหน่วยงานที่เกี่ยวข้องและกองทัพบก ดำเนินการตามขั้นตอนต่อไป พร้อมทั้งมีมติให้เสนอศูนย์ศึกษาธรรมชาติกองทัพบก (บางปู) เฉลิมพระเกียรติ 72 พรรษา มหาราชินี จังหวัดสมุทรปราการ เป็นอุทยานมรดกอาเซียน (ASEAN Heritage Park : AHP) และเห็นชอบ(ร่าง) เอกสารการขอขึ้นทะเบียนฯ ที่ปรับแก้ไขตามความเห็นของคณะกรรมการเพื่อพิจารณาร่างเอกสารการขอขึ้นทะเบียนศูนย์ศึกษาธรรมชาติกองทัพบก เพื่อให้กองทัพบกสามารถเสนอเรื่องดังกล่าวต่อคณะรัฐมนตรีพิจารณาให้ความเห็นชอบ เนื่องจากเป็นเรื่องที่เกี่ยวข้องกับความสัมพันธ์ระหว่างประเทศ และเกี่ยวกับองค์กรระหว่างประเทศที่มีผลผูกพันกับรัฐบาลไทย พร้อมมอบหมายให้ฝ่ายเลขานุการฯ นำเสนอ (ร่าง) เอกสารการเสนอขึ้นทะเบียนฯ เสนอต่อศูนย์อาเซียน ว่าด้วยความหลากหลายทางชีวภาพ เพื่อดำเนินการเสนอตามกระบวนการต่อไป นอกจากนี้ ยังได้ให้ความเห็นชอบการปรับปรุงองค์ประกอบของคณะอนุกรรมการภายใต้ กอช. โดยมอบหมายให้ฝ่ายเลขานุการฯ จัดทำคำสั่งเสนอให้ประธาน กอช. พิจารณาลงนามตามขั้นตอนต่อไป

ที่มา : https://www.thaigov.go.th/news/contents/details/82136