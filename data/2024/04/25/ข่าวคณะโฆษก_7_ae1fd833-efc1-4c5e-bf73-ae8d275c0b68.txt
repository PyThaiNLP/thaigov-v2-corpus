รัฐบาลไทย-ข่าวทำเนียบรัฐบาล-​โฆษกรัฐบาลเปิดเผยแผนการทำงานของกระทรวงคมนาคมเพื่อลดค่าทางด่วน ลดค่าใช้จ่ายช่วยเหลือประชาชน คาดส่งเรื่องเข้า ครม. สิงหาคมนี้ 


วันพฤหัสบดีที่ 25 เมษายน 2567
25/04/2567
พิมพ์
​โฆษกรัฐบาลเปิดเผยแผนการทำงานของกระทรวงคมนาคมเพื่อลดค่าทางด่วน ลดค่าใช้จ่ายช่วยเหลือประชาชน คาดส่งเรื่องเข้า ครม. สิงหาคมนี้
​โฆษกรัฐบาลเปิดเผยแผนการทำงานของกระทรวงคมนาคมเพื่อลดค่าทางด่วน ลดค่าใช้จ่ายช่วยเหลือประชาชน คาดส่งเรื่องเข้า ครม. สิงหาคมนี้
วันนี้ (25 เมษายน 2567) )นายชัย วัชรงค์ โฆษกประจำสำนักนายกรัฐมนตรี เปิดเผยว่า นายสุริยะ จึงรุ่งเรืองกิจ รัฐมนตรีว่าการกระทรวงคมนาคม สั่งการการทางพิเศษแห่งประเทศไทยเร่งหารือเอกชน ช่วยเหลือประชาชน เร่งแก้ไขปัญหาค่าทางด่วนแพง ตั้งเป้าเฟสแรก สายงามวงศ์วาน – พระราม 9 เหลือ 50 บาท ตลอดสาย
โฆษกประจำสำนักนายกรัฐมนตรีเปิดเผยว่า กระทรวงคมนาคมสั่งการหารือหน่วยงานที่เกี่ยวข้องเพื่อให้การช่วยเหลือ ลดค่าใช้จ่าย ให้เป็นประโยชน์แก่ประชาชน ซึ่งคาดว่าจะได้ข้อสรุปภายใน 2 เดือนนี้ ก่อนกำหนดแผนเสนอ ครม. ให้ความเห็นชอบภายในเดือนสิงหาคม 2567
ทั้งนี้ วางแผนกำหนดอัตราค่าผ่านทางใหม่ งามวงศ์วาน – พระราม 9 เริ่มต้น 25 บาท สูงสุดไม่เกิน 50 บาท จากเดิม 25 – 90 บาท และยกเลิกเก็บค่าผ่านทางด่านประชาชื่นขาออก ด่านอโศกขาออก
รวมทั้งเสนออัตราค่าผ่านทางใหม่ ด่านประชาชื่นขาเข้า 50 บาท จากเดิม 65 บาท / ด่านอโศกขาเข้า 25 บาท จากเดิม 50 บาท
“กระทรวงคมนาคมตั้งใจให้การช่วยเหลือประชาชน แบ่งเบาค่าใช้จ่าย จึงได้พิจารณาอัตราค่าทางด่วนและหาแนวทางช่วยเหลือ ซึ่งเส้นทางนี้จะเป็นการดำเนินงานในเฟสแรก หากมีโอกาส และเส้นทางอื่นที่พิจารณาแล้วสามารถให้การช่วยเหลือได้จะดำเนินการต่อเนื่องในเฟสต่อๆ ไป” นายชัย กล่าว

ที่มา : https://www.thaigov.go.th/news/contents/details/82155