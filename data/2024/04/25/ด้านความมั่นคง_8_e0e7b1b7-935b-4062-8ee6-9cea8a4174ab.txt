รัฐบาลไทย-ข่าวทำเนียบรัฐบาล-“ชาดา” โค่นแก๊งค์เขมรค้ายานรก เครือข่ายเฟิร์ส คลองหลวง ย้ำเร่งปราบยาเสพติด คืนลูกให้ครอบครัว คืนความปลอดภัย ให้สังคม


วันพฤหัสบดีที่ 25 เมษายน 2567
25/04/2567
พิมพ์
“ชาดา” โค่นแก๊งค์เขมรค้ายานรก เครือข่ายเฟิร์ส คลองหลวง ย้ำเร่งปราบยาเสพติด คืนลูกให้ครอบครัว คืนความปลอดภัย ให้สังคม
“ชาดา” โค่นแก๊งค์เขมรค้ายานรก เครือข่ายเฟิร์ส คลองหลวง ย้ำเร่งปราบยาเสพติด คืนลูกให้ครอบครัว คืนความปลอดภัย ให้สังคม
เมื่อวันที่ 24 เมษายน 2567 เวลาประมาณ 21.15 น. ภายได้ข้อสั่งการกวาดล้างผู้มีอิทธิพล อันเกี่ยวข้องกับยาเสพติดอย่างเข้มข้น ของนายชาดา ไทยเศรษฐ์ รัฐมนตรีช่วยว่าการกระทรวงมหาดไทย เจ้าหน้าที่ชุดปราบปรามผู้มีอิทธิพล หน่วยข่าวกรองทางทหาร และเจ้าหน้าที่ตำรวจ เข้าบุกจับกุม นางซไรตุซ อน อายุ 30 ปี สัญชาติกัมพูชา เครือข่ายเฟิร์ส คลองหลวง พร้อมของกลาง เป็น ยาเสพติดให้โทษประเภท 1 (ยาบ้า) ประมาณ 5,300,000 เม็ด พร้อมเครื่องกระสุนขนาด 9 มม. จำนวน 12 นัด พบซุกซ่อนอยู่ภายในห้องนอน บ้านไม่มีเลขที่ หมู่ที่4 ตำบลบึงกาสาม อำเภอหนองเสือ จังหวัดปทุมธานี และอาวุธปืนขนาด 9 มม. ยี่ห้อ CZ ไม่พบหมายเลขทะเบียนปืน พร้อมเครื่องกระสุนขนาด 9 มม. จำนวน 14 นัด บรรจุอยู่ภายในแม็กกาซีน พบวางอยู่บนเบาะหน้า ข้างคนขับภายรถยนต์ ตรวจยึดและจับกุมได้ที่ บริเวณถนนเลียบคลองชลประทานอำเภอหนองเสือ จังหวัดปทุมธานี
นายชาดา ย้ำว่า ในรัฐบาลนี้ เราจะเร่งปราบปรามผู้มีผู้อิทธิพล โดยเฉพาะที่เกี่ยวข้องกับคดียาเสพติด และจะดำเนินการลงโทษเด็ดขาด เพื่อคืนลูก ให้กับครอบครัว คืนความปลอดภัย ให้กับสังคม จึงขอความร่วมมือประชาชน ที่พบเห็นเบาะแสผู้กระทำความผิด ขอให้ร่วมมือกับภาครัฐ แจ้งเบาะแสมาที่เจ้าหน้าที่ตำรวจ หรือคณะป้องกันและปราบปรามผู้มีอิทธิพล กระทรวงมหาดไทย ยืนยัน ทุกอย่าง จะดำเนินการตามขั้นตอนความปลอดภัย และรักษาความลับผู้ให้ข้อมูล

ที่มา : https://www.thaigov.go.th/news/contents/details/82157