รัฐบาลไทย-ข่าวทำเนียบรัฐบาล-รัฐมนตรีฯ พิมพ์ภัทรา ร่วมกิจกรรมศึกษาดูงานหลักสูตรการฝึกปฏิบัติและเรียนรู้งานเศรษฐกิจพอเพียงของศูนย์ฝึกโรงเรียนจิตอาสา 904


วันพฤหัสบดีที่ 25 เมษายน 2567
25/04/2567
พิมพ์
รัฐมนตรีฯ พิมพ์ภัทรา ร่วมกิจกรรมศึกษาดูงานหลักสูตรการฝึกปฏิบัติและเรียนรู้งานเศรษฐกิจพอเพียงของศูนย์ฝึกโรงเรียนจิตอาสา 904
รัฐมนตรีฯ พิมพ์ภัทรา ร่วมกิจกรรมศึกษาดูงานหลักสูตรการฝึกปฏิบัติและเรียนรู้งานเศรษฐกิจพอเพียงของศูนย์ฝึกโรงเรียนจิตอาสา 904
25 เมษายน 2567 นางสาวพิมพ์ภัทรา วิชัยกุล รัฐมนตรีว่าการกระทรวงอุตสาหกรรม เข้าเยี่ยมชมและศึกษาดูงานหลักสูตรการฝึกปฏิบัติและเรียนรู้งานเศรษฐกิจพอเพียงของศูนย์ฝึกโรงเรียนจิตอาสา 904 (บางเขน) นำทีมโดยนายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง และคณะรัฐมนตรี ณ ศูนย์ฝึกโรงเรียนจิตอาสา 904 (บางเขน) เขตบางเขน กรุงเทพมหานคร
ศูนย์ฝึกโรงเรียนจิตอาสา 904 เป็นพื้นที่พัฒนาตามพระราชดำริของพระบาทสมเด็จพระเจ้าอยู่หัว ตามพระราชปณิธาน "ประเทศชาติมั่นคง ประชาชนมีความสุข แก้ไขในสิ่งผิด สืบสานในพระราชปณิธาน ภายใต้ปรัชญาของเศรษฐกิจพอเพียง ”กิจกรรมการฝึกปฏิบัติและดูงาน แบ่งเป็น 3 ส่วนหลัก ประกอบด้วยแปลงที่ 1 การแก้ปัญหาตามภูมิสังคม แปลงที่ 2 การจัดการและการเอาตัวรอดในภาวะวิกฤติ และแปลงที่ 3 การพึ่งพาตนเอง ทั้งนี้ ผู้ที่ผ่านการอบรมจะได้เข้าใจทั้งทฤษฎีและการฝึกปฏิบัติปรัชญาเศรษฐกิจพอเพียงและการจัดการเกษตรทฤษฎีใหม่ตามแนวพระราชดำริ รวมถึงสร้างความภูมิใจในวัฒนธรรมและภูมิปัญญาวิถีชาวไทย เพื่อสืบทอดต่อกันมาตามบริบทของภูมิสังคมที่ต่างกัน เข้าใจเป้าหมายของจิตอาสา สามารถประยุกต์ใช้ในชีวิตประจำวัน และขยายผลสู่สังคม สามารถพัฒนาตนเองเป็นเมืองที่ดี รับผิดชอบต่อสังคมโดยรวม สามารถทำงานกับผู้อื่นได้อย่างมีประสิทธิภาพ และเรียนรู้พึ่งพาตนเองได้ในสถานการณ์วิกฤติโดยเน้นการลงมือปฏิบัติ และการเผชิญสถานการณ์วิกฤติ

ที่มา : https://www.thaigov.go.th/news/contents/details/82169