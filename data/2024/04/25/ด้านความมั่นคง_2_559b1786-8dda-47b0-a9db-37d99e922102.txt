รัฐบาลไทย-ข่าวทำเนียบรัฐบาล-“พัชรวาท” ประชุมเข้ม คกก.สิ่งแวดล้อมแห่งชาติ กำชับกรมโรงงานฯ ยกระดับมาตรการควบคุมสารเคมี พร้อมตั้งอนุกรรมการฯ ประจำจังหวัด เฝ้าระวังสถานการณ์ความเสี่ยงด้านสิ่งแวดล้อมร่วมกับท้องถิ่นทั่วประเทศ


วันพุธที่ 24 เมษายน 2567
“พัชรวาท” ประชุมเข้ม คกก.สิ่งแวดล้อมแห่งชาติ กำชับกรมโรงงานฯ ยกระดับมาตรการควบคุมสารเคมี พร้อมตั้งอนุกรรมการฯ ประจำจังหวัด เฝ้าระวังสถานการณ์ความเสี่ยงด้านสิ่งแวดล้อมร่วมกับท้องถิ่นทั่วประเทศ
“พัชรวาท” ประชุมเข้ม คกก.สิ่งแวดล้อมแห่งชาติ กำชับกรมโรงงานฯ ยกระดับมาตรการควบคุมสารเคมี พร้อมตั้งอนุกรรมการฯ ประจำจังหวัด เฝ้าระวังสถานการณ์ความเสี่ยงด้านสิ่งแวดล้อมร่วมกับท้องถิ่นทั่วประเทศ
“พัชรวาท” ประชุมเข้ม คกก.สิ่งแวดล้อมแห่งชาติ กำชับกรมโรงงานฯ ยกระดับมาตรการควบคุมสารเคมี พร้อมตั้งอนุกรรมการฯ ประจำจังหวัด เฝ้าระวังสถานการณ์ความเสี่ยงด้านสิ่งแวดล้อมร่วมกับท้องถิ่นทั่วประเทศ
วันที่ 24 เมษายน 2567เวลา 09.30 น. พล.ต.อ.พัชรวาท วงษ์สุวรรณ รองนายกรัฐมนตรี และรัฐมนตรีว่าการกระทรวงทรัพยากรธรรมชาติและสิ่งแวดล้อม เป็นประธานการประชุมคณะกรรมการสิ่งแวดล้อมแห่งชาติ ครั้งที่ 1/2567 โดยมี นายสันติ พร้อมพัฒน์ รัฐมนตรีช่วยว่าการกระทรวงสาธารณสุข นายชื่นชอบ คงอุดม รองเลขาธิการนายกรัฐมนตรี นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม พร้อมด้วยคณะกรรมการ ผู้ทรงคุณวุฒิ และผู้แทนหน่วยงานที่เกี่ยวข้อง เข้าร่วมการประชุมฯ และมี นายประเสริฐ ศิรินภาพร เลขาธิการสำนักงานนโยบายและแผนทรัพยากรธรรมชาติและสิ่งแวดล้อม ทำหน้าที่กรรมการและเลขานุการ ณ ห้องประชุมอารีย์สัมพันธ์ กรมการเปลี่ยนแปลงสภาพภูมิอากาศและสิ่งแวดล้อม เพื่อรับทราบสถานการณ์มลพิษของประเทศไทย ปี 2566 ความก้าวหน้าการยกระดับการปฏิบัติการในการแก้ไขปัญหาฝุ่นละออง PM2.5 ในช่วงสถานการณ์วิกฤต ประจำปี 2567 รวมทั้ง ติดตามผลการดำเนินงานกรณีการขนย้ายและจัดการกากอุตสาหกรรมที่ปนเปื้อนแคดเมียม ที่จังหวัดตาก
นอกจากนี้ ที่ประชุมฯ ได้มีมติเห็นชอบให้จัดตั้งคณะอนุกรรมการสิ่งแวดล้อมจังหวัด ตาม พ.ร.บ.ส่งเสริมและรักษาคุณภาพสิ่งแวดล้อมแห่งชาติ มาตรา 18 ผสานความร่วมมือกับหน่วยงานท้องถิ่น เพื่อติดตาม ตรวจสอบ เฝ้าระวัง ประเมินความเสี่ยงผลกระทบต่อสิ่งแวดล้อมที่อาจเกิดขึ้น เพื่อลดโอกาสการเกิดความเสียหายแก่ประชาชนและสิ่งแวดล้อม และให้ความเห็นชอบการขอขยายระยะเวลาการใช้บังคับประกาศเขตพื้นที่และมาตรการคุ้มครองสิ่งแวดล้อมจังหวัดชลบุรี พ.ศ. 2563 ออกไปอีก 2 ปี เพื่อไม่ให้เกิดช่องว่างการบังคับใช้ของกฎหมาย พร้อมทั้งเห็นชอบรายงานการประเมินผลกระทบสิ่งแวดล้อม 8 โครงการ ได้แก่ 1) โครงการโรงไฟฟ้าพลังน้ำแบบสูบกลับเขื่อนจุฬาภรณ์ 2) โครงการระบบโครงข่ายไฟฟ้า 230 กิโลโวลต์ ลำพูน3 - สบเมย 3) โครงการระบบโครงข่ายไฟฟ้า 115 กิโลโวลต์ สำหรับโครงการโรงไฟฟ้าพลังงานแสงอาทิตย์ทุ่นลอยน้ำ ชุดที่ 1 ร่วมกับโรงไฟฟ้าพลังน้ำเขื่อนวชิราลงกรณ 4) โครงการงานขยายเขตระบบจำหน่ายไฟฟ้า บ้านผาผึ้ง จ.ตาก 5) โครงการทำเหมืองแร่หินอุตสาหกรรมชนิดหินปูน เพื่อทำปูนขาว ของห้างหุ้นส่วนจำกัด ศิลาไพบูลย์ 6) โครงการทางแยกบนทางหลวงหมายเลข 311 จุดตัดทางแยกศาลหลักเมือง ถึงจุดตัดทางแยกไกรสรราชสีห์ (รวมสะพานข้ามแม่น้ำเจ้าพระยา) จ.สิงห์บุรี 7) โครงการถนนสายแยก ทล.2 - บ.พระยืน อ.เมือง, พระยืน จ.ขอนแก่น และ 8) โครงการก่อสร้างอาคารผู้โดยสารส่วนต่อขยายด้านทิศเหนือ ของ บริษัท ท่าอากาศยานไทย จำกัด (มหาชน) เพื่อเพิ่มขีดความสามารถในการรองรับผู้โดยสารของท่าอากาศยานสุวรรณภูมิให้เพียงพอและไม่เกิดความแออัด ในการให้บริการ
โดย พล.ต.อ.พัชรวาท ได้แสดงความห่วงใยต่อสถานการณ์สารเคมีที่เกิดขึ้นอย่างต่อเนื่อง สร้างผลกระทบต่อประชาชน จึงขอให้กระทรวงอุตสาหกรรม โดยกรมโรงงานอุตสาหกรรม จัดการดูแลการเก็บกากของเสียอุตสาหกรรมและสารอันตรายต่าง ๆ ของโรงงานให้เป็นไปตามกฎหมาย ยกระดับการตรวจสอบอย่างเข้มงวด เพื่อป้องกันการเกิดเหตุซ้ำ และให้กรมควบคุมมลพิษ ติดตามคุณภาพสิ่งแวดล้อมอย่างละเอียดเพื่อร่วมแก้ไขปัญหาให้ประชาชนอย่างเต็มที่ พร้อมกำชับทุกหน่วยงานที่เกี่ยวข้อง ดำเนินการตามกฎหมาย มาตรการที่กำหนดอย่างเคร่งคัด เพื่อติดตาม ตรวจสอบ และเร่งแก้ไขปัญหาให้กับประชาชนได้อย่างทันท่วงที ทั้งได้มอบหมายหน่วยงานที่เกี่ยวข้องนำมติที่ประชุมฯ เสนอต่อคณะรัฐมนตรีตามขั้นตอนต่อไป

ที่มา : https://www.thaigov.go.th/news/contents/details/82135