รัฐบาลไทย-ข่าวทำเนียบรัฐบาล-​กระทรวงเกษตรฯ ติดตามความคืบหน้าการจัดตั้งสำนักงานภูมิภาคของกองทุนระหว่างประเทศเพื่อพัฒนาเกษตรกรรม (IFAD) ในประเทศไทย


วันพฤหัสบดีที่ 25 เมษายน 2567
​กระทรวงเกษตรฯ ติดตามความคืบหน้าการจัดตั้งสำนักงานภูมิภาคของกองทุนระหว่างประเทศเพื่อพัฒนาเกษตรกรรม (IFAD) ในประเทศไทย
​กระทรวงเกษตรฯ ติดตามความคืบหน้าการจัดตั้งสำนักงานภูมิภาคของกองทุนระหว่างประเทศเพื่อพัฒนาเกษตรกรรม (IFAD) ในประเทศไทย
นายเศรษฐเกียรติ กระจ่างวงษ์ รองปลัดกระทรวงเกษตรและสหกรณ์ เป็นประธานการประชุมหารือการจัดตั้งสำนักงานภูมิภาคของกองทุนระหว่างประเทศเพื่อพัฒนาเกษตรกรรม (IFAD) ในประเทศไทย โดยมี หน่วยงานที่เกี่ยวข้อง ได้แก่ กรมสนธิสัญญาและกฎหมาย กรมองค์การระหว่างประเทศ กรมพิธีทางการทูต กรมเศรษฐกิจระหว่างประเทศ และธนาคารเพื่อการเกษตรและสหกรณ์การเกษตร เข้าร่วม ณ ห้องประชุมกระทรวงเกษตรและสหกรณ์ โดยที่ประชุมได้พิจารณาแนวทางการดำเนินงานและเจรจาจัดทำร่างความตกลงประเทศเจ้าบ้าน ( Host Country Agreement : HCA )
ทั้งนี้ กระทรวงเกษตรและสหกรณ์จะมีการเจรจากับฝ่าย IFAD อีกครั้ง เพื่อให้การจัดตั้งสำนักงานฯ มีความสอดคล้องกับนโยบายของกระทรวงเกษตรและสหกรณ์ มีความครอบคลุมถึงการดำเนินการให้ถูกต้องตามกฎหมายและแนวปฏิบัติในประเทศไทย รวมถึงก่อให้เกิดประโยชน์สูงสุดต่อภาคการเกษตรไทย ก่อนจะดำเนินการเสนอต่อคณะรัฐมนตรีเพื่อพิจารณาต่อไป

ที่มา : https://www.thaigov.go.th/news/contents/details/82167