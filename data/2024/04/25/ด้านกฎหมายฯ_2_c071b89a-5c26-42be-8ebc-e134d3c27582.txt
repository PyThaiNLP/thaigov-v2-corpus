รัฐบาลไทย-ข่าวทำเนียบรัฐบาล-พลอากาศเอก สมคิด สุขบาง กรมวังผู้ใหญ่ประจำพระองค์ ๙๐๘ และรองประธานคณะกรรมการกองทุนกำลังใจฯ เยี่ยมชมโครงการอบรมให้ความรู้และให้คำปรึกษาด้านกฎหมายแก่ผู้ต้องขัง


วันพฤหัสบดีที่ 25 เมษายน 2567
25/04/2567
พิมพ์
พลอากาศเอก สมคิด สุขบาง กรมวังผู้ใหญ่ประจำพระองค์ ๙๐๘ และรองประธานคณะกรรมการกองทุนกำลังใจฯ เยี่ยมชมโครงการอบรมให้ความรู้และให้คำปรึกษาด้านกฎหมายแก่ผู้ต้องขัง
พลอากาศเอก สมคิด สุขบาง กรมวังผู้ใหญ่ประจำพระองค์ ๙๐๘ และรองประธานคณะกรรมการกองทุนกำลังใจฯ เยี่ยมชมโครงการอบรมให้ความรู้และให้คำปรึกษาด้านกฎหมายแก่ผู้ต้องขัง และมอบรางวัลประกวดเรือนจำดีเด่นประจำปี ๒๕๖๕
เมื่อวันพุธที่ ๒๔ เมษายน ๒๕๖๗ เวลา ๐๙.๐๐ น. คณะกรรมการกองทุนกำลังใจฯ นำโดย พลอากาศเอก สมคิด สุขบาง กรมวังผู้ใหญ่ประจำพระองค์ ๙๐๘ และรองประธานคณะกรรมการกองทุนกำลังใจฯ เยี่ยมชมโครงการอบรมให้ความรู้และให้คำปรึกษาด้านกฎหมายแก่ผู้ต้องขัง และมอบรางวัลประกวดเรือนจำดีเด่นประจำปี ๒๕๖๕ โดยมี นางจิรภา สินธุนาวา รองปลัดกระทรวงยุติธรรม รองประธานคณะกรรมการกองทุนกำลังใจฯ นางอาจารี ศรีสุนาครัว ผู้อำนวยการทัณฑสถานหญิงกลาง นายอนันต์ คงชื่น ผู้ช่วยผู้พิพากษาศาลอุทธรณ์ ทำหน้าที่ในตำแหน่งเลขานุการแผนกคดียาเสพติดในศาลอุทธรณ์ และนางสาวรสดา วงศ์รัตนานนท์ ผู้พิพากษาศาลชั้นต้นประจำกองผู้ช่วยผู้พิพากษาศาลอุทธรณ์ โดยมี เจ้าหน้าที่ทัณฑสถานหญิงกลาง และสำนักงานปลัดกระทรวงยุติธรรม ร่วมเป็นวิทยากร ณ ทันณฑสถานหญิงกลาง กรุงเทพมหานคร
โดยโครงการอบรมให้ความรู้และให้คำปรึกษาด้านกฎหมายแก่ผู้ต้องขังเป็นการสืบสานแนวทางพระราชทานในสมเด็จพระเจ้าลูกเธอ เจ้าฟ้าพัชรกิติยาภาฯ ในการสร้างความฉลาดรู้และการรู้เท่าทันให้แก่ผู้ต้องขัง โดยจัดอบรมให้ความรู้ด้านกฎหมายเบื้องต้นในชีวิตประจำวัน และความรู้อื่น ๆ ที่เกี่ยวข้องกับกฎหมายและกระบวนการยุติธรรม ซึ่งผู้ต้องขังหญิงที่ได้รับการอบรมได้กล่าวขอบคุณโครงการกำลังใจฯ ที่ได้เชิญวิทยากรมาให้ความรู้เรื่องกฎหมาย ทำให้ได้รับคำแนะนำที่ถูกต้อง ไม่ถูกหลอกหรือเสียค่าใช้จ่ายให้กับผู้ที่หากินกับผู้ต้องขัง และลดความกังวลใจในเรื่องคดีความต่าง ๆ พร้อมทั้งขอให้มีการจัดโครงการให้ความรู้เช่นนี้ตลอดไป
นอกจากนี้ พลอากาศเอก สมคิด สุขบาง ได้มอบรางวัลการประกวดเรือนจำดีเด่น ประจำปี ๒๕๖๕ ให้กับทัณฑสถานหญิงกลาง ซึ่งได้รับรางวัล จำนวน ๕ รางวัล ได้แก่ รางวัลที่ ๓ รางวัลผลงานรวมดีเด่น (ภาพรวม ๕ ด้าน) รางวัลที่ ๓ ด้านการช่วยเหลือให้ความรู้ทางกฎหมาย รางวัลที่ ๒ ด้านการฝึกอบรมอาชีพ รางวัลที่ ๓ ด้านนวัตกรรม และรางวัลชมเชย ด้านปรัชญาเศรษฐกิจพอเพียง

ที่มา : https://www.thaigov.go.th/news/contents/details/82148