รัฐบาลไทย-ข่าวทำเนียบรัฐบาล-​นายกฯ สั่งการกระทรวงการต่างประเทศดูแลคนไทยจากเหตุแผ่นดินไหวที่ไต้หวันพร้อมเผย ยังไม่มีคนไทย บาดเจ็บ - เสียชีวิต


วันพฤหัสบดีที่ 4 เมษายน 2567
04/04/2567
พิมพ์
​นายกฯ สั่งการกระทรวงการต่างประเทศดูแลคนไทยจากเหตุแผ่นดินไหวที่ไต้หวันพร้อมเผย ยังไม่มีคนไทย บาดเจ็บ - เสียชีวิต
​นายกฯ สั่งการกระทรวงการต่างประเทศดูแลคนไทยจากเหตุแผ่นดินไหวที่ไต้หวันพร้อมเผย ยังไม่มีคนไทย บาดเจ็บ - เสียชีวิต
วันนี้ (4 เมษายน 2567) เวลา 10.00 น. ณ อาคารรัฐสภา ถนนสามเสน เขตดุสิต กรุงเทพมหานคร ก่อนการประชุมสภาผู้แทนราษฎร ชุดที่ 26 ปีที่ 1 ครั้งที่ 32 (สมัยสามัญประจำปีครั้งที่สอง) เป็นพิเศษ เพื่อพิจารณาญัตติขอเปิดอภิปรายทั่วไปเพื่อซักถามข้อเท็จจริงหรือเสนอแนะปัญหาต่อคณะรัฐมนตรี โดยไม่มีการลงมติ ตามรัฐธรรมนูญแห่งราชอาณาจักรไทย มาตรา 152 นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลังกล่าวถึงเหตุการณ์แผ่นดินไหวที่ไต้หวันว่า ขณะนี้ได้สั่งการให้กระทรวงการต่างประเทศติดตามสถานการณ์แล้ว และพร้อมให้ความช่วยเหลือ ทั้งนี้ นายกฯ ได้โพสต์ Facebook ถึงเหตุการณ์ดังกล่าว ว่า ขณะนี้ยังไม่พบข้อมูลคนไทยบาดเจ็บหรือเสียชีวิตจากเหตุแผ่นดินไหว ซึ่งได้สั่งการให้กระทรวงการต่างประเทศ และสำนักงานการค้าฯ ไทเป ติดตามสถานการณ์อย่างใกล้ชิด

ที่มา : https://www.thaigov.go.th/news/contents/details/81300