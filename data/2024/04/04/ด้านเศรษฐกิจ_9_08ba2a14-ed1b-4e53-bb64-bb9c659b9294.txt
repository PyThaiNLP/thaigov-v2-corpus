รัฐบาลไทย-ข่าวทำเนียบรัฐบาล-หัวหน้าผู้ตรวจฯ วิษณุ นั่งหัวโต๊ะเร่งติดตามการขอใบอนุญาตประกอบกิจการโรงงานและคำขอรับใบอนุญาตขยายโรงงานที่ค้างดำเนินการ และ การติดตามการรายงานข้อมูลเกี่ยวกับ i-Singleform 


วันพฤหัสบดีที่ 4 เมษายน 2567
04/04/2567
พิมพ์
หัวหน้าผู้ตรวจฯ วิษณุ นั่งหัวโต๊ะเร่งติดตามการขอใบอนุญาตประกอบกิจการโรงงานและคำขอรับใบอนุญาตขยายโรงงานที่ค้างดำเนินการ และ การติดตามการรายงานข้อมูลเกี่ยวกับ i-Singleform
หัวหน้าผู้ตรวจฯ วิษณุ นั่งหัวโต๊ะเร่งติดตามการขอใบอนุญาตประกอบกิจการโรงงานและคำขอรับใบอนุญาตขยายโรงงานที่ค้างดำเนินการ และ การติดตามการรายงานข้อมูลเกี่ยวกับ i-Singleform กากอุตสาหกรรม และสารเคมี
3 เมษายน 2567 นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม พร้อมด้วย นายเดชา จาตุธนานันท์ ผู้ตรวจราชการกระทรวงอุตสาหกรรม นายศุภกิจ บุญศิริ ผู้ตรวจราชการกระทรวงอุตสาหกรรม นายเอกนิติ รมยานนท์ ผู้ตรวจราชการกระทรวงอุตสาหกรรม นายเศรษฐรัชต์ เลือดสกุล ผู้ตรวจราชการกระทรวงอุตสาหกรรม  นายเตมีย์ พันธุวงค์ราช ผู้อำนวยการกองตรวจราชการ นายธีรทัศน์ อิศรางกูร ณ อยุธยา ผู้อำนวยการศูนย์เทคโนโลยีสารสนเทศและการสื่อสาร กรมโรงงานอุตสาหกรรม และอุตสาหกรรมจังหวัดทั่วประเทศ ณ ห้องประชุมชุณหะวัณ ชั้น 3 อาคาร สปอ. และระบบ Zoom Meeting
ที่ประชุมได้เร่งรัดติดตามการขอใบอนุญาตประกอบกิจการโรงงานและคำขอรับใบอนุญาตขยายโรงงานที่ค้างดำเนินการ และการติดตามการรายงานข้อมูลเกี่ยวกับ i-Singleform  การจัดเก็บที่ยังไม่มีการจัดการและการจัดการสิ่งปฏิกูลหรือวัสดุที่ไม่ใช้แล้วภายในบริเวณโรงงาน และรายงานข้อมูลสารเคมีกากอุตสาหกรรม และสารเคมี ภายในระยะเวลาที่กำหนด พร้อมทั้งรับทราบปัญหาและอุปสรรคในการดำเนินงาน
โดย หน.ผตร.อก. ได้มอบหมายให้ ผตร.อก. รับผิดชอบติดตามการขอใบอนุญาตประกอบกิจการโรงงานและคำขอรับใบอนุญาตขยายโรงงานที่ค้างดำเนินการในพื้นที่รับผิดชอบ พร้อมทั้งเน้นย้ำให้ สอจ. ทุกจังหวัด เร่งรัดติดตามการรายงานข้อมูลในระบบ i-Singleform ให้ครบถ้วนและถูกต้องภายในระยะเวลาที่กำหนด และให้ สอจ. แต่ละจังหวัด รายงานปัญหาและอุปสรรคในการดำเนินงาน เช่น ปัญหาการขาดแคลนเจ้าหน้าที่ ปัญหาการเข้าถึงข้อมูลของผู้ประกอบการ

ที่มา : https://www.thaigov.go.th/news/contents/details/81321