รัฐบาลไทย-ข่าวทำเนียบรัฐบาล-นายกฯ ย้ำความโปร่งใส สุจริตในการทำงาน พัฒนาร่วมกับกองทัพ ยืนยันกองทัพมีไว้เพื่อความมั่นคงของประเทศ ไม่ใช่ความมั่งคั่งของใคร


วันพฤหัสบดีที่ 4 เมษายน 2567
04/04/2567
พิมพ์
นายกฯ ย้ำความโปร่งใส สุจริตในการทำงาน พัฒนาร่วมกับกองทัพ ยืนยันกองทัพมีไว้เพื่อความมั่นคงของประเทศ ไม่ใช่ความมั่งคั่งของใคร
นายกฯ ย้ำความโปร่งใส สุจริตในการทำงาน พัฒนาร่วมกับกองทัพ ยืนยันกองทัพมีไว้เพื่อความมั่นคงของประเทศ ไม่ใช่ความมั่งคั่งของใคร
วันนี้ (4 เมษายน 2567) เวลา 10.50 น. ณ ห้องประชุมสภาผู้แทนราษฎร อาคารรัฐสภา ถนนสามเสน เขตดุสิต กรุงเทพมหานคร ในการประชุมสภาผู้แทนราษฎร ชุดที่ 26 ปีที่ 1 ครั้งที่ 32 (สมัยสามัญประจำปีครั้งที่สอง) เป็นพิเศษ เพื่อพิจารณาญัตติขอเปิดอภิปรายทั่วไปเพื่อซักถามข้อเท็จจริงหรือเสนอแนะปัญหาต่อคณะรัฐมนตรี โดยไม่มีการลงมติ ตามรัฐธรรมนูญแห่งราชอาณาจักรไทย มาตรา 152
นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลังได้ชี้แจงต่อข้อซักถาม โดยวันนี้ได้มาฟังฝ่ายค้านวิพากษ์วิจารณ์เรื่องการทำงานกระทรวงกลาโหม กองทัพ ล้วนเรื่องเดิมๆ ผิดหวัง นายกฯ ยืนยันกองทัพมีไว้เพื่อความมั่นคงของประเทศ ไม่ใช่ความมั่งคั่งของใคร ข้อวิพากษ์วิจารณ์เรื่องภาพลักษณ์ตกต่ำ ใช้ IO ขอให้เวลารัฐบาลก่อน ครบ 4 ปี ประชาชนจะตระหนักดีว่าคนใช้ IO ครอบงำ ประชาชน คือใคร
สิ่งที่รัฐบาลพยายามพัฒนาร่วมกับกระทรวงกลาโหม คือพัฒนาร่วมกัน ทั้งสมัครใจเกณฑ์ทหาร การแลกเปลี่ยนทางการค้า(encounter trade) ไปซื้ออาวุธ ก็พยายามทำอยู่ ตอนนี้รัฐบาลทำงานมาแค่ 7 เดือนขอให้รอดูผลงาน ส่วนของการขอคืนพื้นที่รัฐบาลทำจนเห็นเป็นผลสำเร็จ หนองวัวซอโมเดล พื้นที่ลพบุรีที่จะคืนพื้นที่มา ไม่ใช่เพียงคืนเปล่าๆ จะมาทำระบบชลประทานให้ประชาชนมีพื้นที่ทำกินมากขึ้น
นายกฯ ยืนยันรัฐบาลไม่มีเรื่องเงินทอน ทำงานด้วยความโปร่งใส หากฝ่ายค้านวิพากษ์วิจารณ์ขอให้นำหลักฐานมาแสดงด้วย การสนับสนุนการต่อเรือที่ไทยเป็นเรื่องดี แต่มีหลายมิติที่ต้องพึงระวัง รัฐบาลต้องการให้กองทัพได้ของที่ดีที่สุด
วันนี้ นายกฯ ขอให้วางวาทกรรมไว้ก่อน ขอให้ร่วมแนะนำซักถามเพื่อประโยชน์ อาทิ การต่อเรือรัฐบาลพยายามพัฒนากองทัพอย่างโปร่งใส สุจริต เพื่อให้อุตสาหกรรมด้านอื่นๆ จะได้ประโยชน์ด้วย

ที่มา : https://www.thaigov.go.th/news/contents/details/81305