รัฐบาลไทย-ข่าวทำเนียบรัฐบาล-กรมทางหลวงชนบท จัดประชุมการมีส่วนร่วมภาคประชาชน ก่อนเริ่มโครงการงานบำรุงถนนสาย อบ.5066 แยกทางหลวงชนบท อบ.4001 จังหวัดอุบลราชธานี 


วันพฤหัสบดีที่ 4 เมษายน 2567
กรมทางหลวงชนบท จัดประชุมการมีส่วนร่วมภาคประชาชน ก่อนเริ่มโครงการงานบำรุงถนนสาย อบ.5066 แยกทางหลวงชนบท อบ.4001 จังหวัดอุบลราชธานี
....
กรมทางหลวงชนบท (ทช.) กระทรวงคมนาคม โดยแขวงทางหลวงชนบทอุบลราชธานี จัดประชุมการมีส่วนร่วมภาคประชาชน โครงการซ่อมสร้างผิวทางแอสฟัลท์ติกคอนกรีต งานบำรุงถนนทางหลวงชนบทสาย อบ.5066 แยกทางหลวงชนบท อบ.4001 - บ้านไร่เจริญ อำเภอศรีเมืองใหม่ จังหวัดอุบลราชธานี พร้อมทั้งลงนามบันทึกความร่วมมือ 3 ฝ่าย ระหว่าง ทช. ผู้รับจ้าง และผู้แทนประชาชน ณ ศาลาประชาคม บ้านไร่เจริญ ซึ่ง ทช.  ได้นำเสนอความเป็นมา ลักษณะโครงการ รายงานขั้นตอนการก่อสร้าง รวมทั้งรับฟังข้อเสนอแนะและความคิดเห็นจากผู้เข้าร่วมประชุม เพื่อนำไปสรุปผลก่อนเริ่มดำเนินโครงการ ให้การก่อสร้างเป็นไปตามวัตถุประสงค์และเป็นประโยชน์ต่อประชาชนในพื้นมากที่สุด เมื่อโครงการได้ดำเนินการแล้วเสร็จนอกจากจะเป็นการอำนวยความสะดวกปลอดภัยให้กับประชาชนแล้ว ยังเป็นการสนับสนุนการท่องเที่ยวเชิงศาสนาในพื้นที่ เนื่องจากเป็นเส้นทางที่ประชาชนใช้เดินทางไปยังวัดภูยอดรวย ซึ่งจะมีประชาชนเดินทางมาไหว้สักการะพญานาคองค์ดำห้าเศียรอย่างต่อเนื่อง
ทั้งนี้ โครงการก่อสร้างดังกล่าว เป็นการดำเนินงานซ่อมสร้างผิวทางแอสฟัลท์ติกคอนกรีต ความกว้างช่องจราจรช่องละ 3 เมตร ไหล่ทางกว้างข้างละ 1 เมตร ตั้งแต่ช่วง กม.ที่ 0+000 - 1+320 ระยะทาง 1.320 กิโลเมตร ใช้งบประมาณ 4.7 ล้านบาท และคาดว่าจะก่อสร้างแล้วเสร็จภายในเดือนพฤษภาคม 2567

ที่มา : https://www.thaigov.go.th/news/contents/details/81319