รัฐบาลไทย-ข่าวทำเนียบรัฐบาล-กระทรวง อว. ออกประกาศ “ให้นักศึกษามุสลิมหยุดเรียนเพื่อประกอบศาสนกิจวันสำคัญทางศาสนา” โดยไม่นับเป็นวันลา และไม่ถือเป็นการขาดเรียนหรือขาดสอบ


วันพฤหัสบดีที่ 4 เมษายน 2567
กระทรวง อว. ออกประกาศ “ให้นักศึกษามุสลิมหยุดเรียนเพื่อประกอบศาสนกิจวันสำคัญทางศาสนา” โดยไม่นับเป็นวันลา และไม่ถือเป็นการขาดเรียนหรือขาดสอบ
.....
กระทรวง อว. ออกประกาศ “ให้นักศึกษามุสลิมหยุดเรียนเพื่อประกอบศาสนกิจวันสำคัญทางศาสนา” โดยไม่นับเป็นวันลา และไม่ถือเป็นการขาดเรียนหรือขาดสอบ
เมื่อวันที่ 3 เม.ย.67 พญ.เพชรดาว โต๊ะมีนา ที่ปรึกษารัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม ( อว.) เปิดเผยว่า น.ส.ศุภมาส อิศรภักดี รมว.อว. ได้มีนโยบายให้นักศึกษามุสลิมหยุดเรียนเพื่อประกอบศาสนกิจวันสำคัญทางศาสนา กระทรวง อว. จึงได้ออกประกาศเพื่อให้นักศึกษามุสลิมสามารถหยุดเรียนเพื่อประกอบกิจกรรมดังกล่าวได้ โดยขอให้มหาวิทยาลัยสนับสนุนเรื่องการให้นักศึกษามุสลิมสามารถหยุดเรียนหรือสอบเพื่อไปประกอบศาสนกิจเนื่องในวันเฉลิมฉลองวันตรุษอีดิ้ลฟิตตรีและวันตรุษอีดิ้ลอัฏฮาได้โดยไม่นับเป็นวันลา และไม่ถือเป็นการขาดเรียนหรือขาดสอบ
“นโยบายนี้สอดคล้องกับนโยบาย “เรียนดี มีความสุข มีรายได้” ของ รมว.อว. ที่ได้มอบไว้เป็นแนวทางการดำเนินงานของกระทรวง อว. ตั้งแต่แรกเข้ารับตำแหน่ง ซึ่งเป็นการยึดนักศึกษาเป็นศูนย์กลาง นักศึกษาที่อยู่ภายใต้การดูแลของกระทรวง อว. ต้องได้เรียนอย่างมีความสุข สิ่งไหนที่เป็นข้อจำกัดก็จะพยายามปลดล็อคหรือทำให้มีความยืดหยุ่นมากขึ้น ขณะที่คุณภาพการเรียนการสอนก็ต้องไม่ลดลงด้วย“ พญ.เพชรดาว กล่าว

ที่มา : https://www.thaigov.go.th/news/contents/details/81291