รัฐบาลไทย-ข่าวทำเนียบรัฐบาล-เปิด “คลาวด์กลางสาธารณสุข” เชื่อม รพ. ทั่วประเทศ พร้อมระบบความปลอดภัยไซเบอร์เข้มข้น ให้ 30 บาทรักษาทุกที่ อย่างไร้รอยต่อ


วันพฤหัสบดีที่ 4 เมษายน 2567
เปิด “คลาวด์กลางสาธารณสุข” เชื่อม รพ. ทั่วประเทศ พร้อมระบบความปลอดภัยไซเบอร์เข้มข้น ให้ 30 บาทรักษาทุกที่ อย่างไร้รอยต่อ
.....
เปิด “คลาวด์กลางสาธารณสุข” เชื่อม รพ. ทั่วประเทศ พร้อมระบบความปลอดภัยไซเบอร์เข้มข้น ให้ 30 บาทรักษาทุกที่ อย่างไร้รอยต่อ
.
รัฐบาล พัฒนา “ระบบคลาวด์กลางด้านสาธารณสุข” ซึ่งรวบรวมข้อมูลสุขภาพจากโรงพยาบาลในสังกัดกระทรวงสาธารณสุขทุกระดับทั่วประเทศมาไว้บนระบบเดียว ให้ประชาชนใช้สิทธิ “30 บาทรักษาทุกที่ด้วยบัตรประชาชนใบเดียว” ได้อย่างมีประสิทธิภาพ เพราะแพทย์ทั่วประเทศจะสามารถเรียกดูข้อมูลการตรวจรักษา ผลแล็บ การแพ้ยา แพ้อาหาร ของคนไข้ที่ผ่านมาได้อย่างรวดเร็ว ช่วยให้รักษาได้อย่างเหมาะสม หรือจะใช้บริการการแพทย์ทางไกล และเภสัชกรรมทางไกล ก็ได้ ไม่ต้องเดินทาง ลดค่าใช้จ่าย ลดการรอคอย
.
โดยมีระบบรักษาความปลอดภัยทางไซเบอร์ที่ได้มาตรฐานสากล ISO27001 ป้องกันข้อมูลรั่วไหลหรือถูกโจรกรรม เป็นระบบหลังบ้านที่มีความปลอดภัยสูง ที่สำคัญ ข้อมูลของประชาชน จะได้รับการคุ้มครองภายใต้ พ.ร.บ.ความมั่นคงปลอดภัยไซเบอร์ พ.ศ.2562 และ พ.ร.บ.คุ้มครองข้อมูลส่วนบุคคล พ.ศ.2562 มีระบบดูแลความปลอดภัยทั้งจากส่วนกลาง ส่วนพื้นที่ ถึงระดับหน่วยปฏิบัติการ ซึ่งจากประสบการณ์ใน 4 จังหวัดเฟสแรก ระบบถูกโจมตีที่ จ.ร้อยเอ็ด สามารถตรวจจับ ป้องกัน และทำงานต่อได้
.
ทั้งนี้ คาดว่า “โครงการยกระดับ 30 บาทรักษาทุกที่ด้วยบัตรประชาชนใบเดียว” จะขยายได้ครอบคลุมทั่วประเทศ ราวเดือน ต.ค.67 และเสร็จสิ้นภายในปี 2567 นี้
.
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/81306