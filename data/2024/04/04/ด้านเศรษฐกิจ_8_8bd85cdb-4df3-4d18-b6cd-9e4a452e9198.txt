รัฐบาลไทย-ข่าวทำเนียบรัฐบาล-ก.อุตฯ รวมพลังจัดกิจกรรม “จิตอาสาเนื่องในวันข้าราชการพลเรือน ประจำปี พ.ศ.2567” 


วันพฤหัสบดีที่ 4 เมษายน 2567
04/04/2567
พิมพ์
ก.อุตฯ รวมพลังจัดกิจกรรม “จิตอาสาเนื่องในวันข้าราชการพลเรือน ประจำปี พ.ศ.2567”
ก.อุตฯ รวมพลังจัดกิจกรรม “จิตอาสาเนื่องในวันข้าราชการพลเรือน ประจำปี พ.ศ.2567”
วันที่ 2 เมษายน 2567 เวลา 14.00 น. นายณัฐพล รังสิตพล เป็นประธานการจัดกิจกรรม จิตอาสาเนื่องในวันข้าราชการพลเรือน ประจำปี พ.ศ.2567 โดยมี นายเอกภัทร วังสุวรรณ นายใบน้อย สุวรรณชาตรี นางสาวณัฏฐิญา เนตยสุภา รองปลัดกระทรวงอุตสาหกรรม นายวิษณุ ทับเที่ยง หัวหน้าผู้ตรวจราชการกระทรวงอุตสาหกรรม นายศุภกิจ บุญศิริ นายเศรษฐรัชต์ เลือดสกุล ผู้ตรวจราชการกระทรวงอุตสาหกรรม นายจุลพงษ์ ทวีศรี อธิบดีกรมโรงงานอุตสาหกรรม นายวันชัย พนมชัย เลขาธิการสำนักงานมาตรฐานผลิตภัณฑ์อุตสาหกรรรม นางวรวรรณ ชิตอรุณ ผู้อำนวยการสำนักงานเศรษฐกิจอุตสาหกรรม นายวิฤทธิ์ วิฤทธิ์ วิเศษสินธุ์ เลขาธิการคณะกรรมการอ้อยและน้ำตาลทราย นายสุรพล ชามาตย์ ที่ปรึกษาปลัดกระทรวงอุตสาหกรรม และผู้บริหารระดับสูงกระทรวงอุตสาหกรรม ข้าราชการ พนักงาน และเจ้าหน้าที่กระทรวงอุตสาหกรรม เข้าร่วมกิจกรรมอย่างพร้อมเพรียง ณ บริเวณอาคารนารายณ์ กระทรวงอุตสาหกรรม
โดยกิจกรรมทำความสะอาดพื้นที่สาธารณะ (อาคารนารายณ์) ได้แบ่งพื้นที่ทำความสะอาดตั้งแต่ชั้นใต้ดิน ถึงชั้นดาดฟ้า (ชั้น 6) โดยให้แต่ละหน่วยงาน ทั้ง สปอ. กรอ. กสอ. สมอ. สอน. ศสอ. และ สหกรณ์ อก. รับผิดชอบทำความสะอาดตามได้รับมอบหมาย เพื่อให้อาคารสะอาด และมีสภาพแวดล้อมที่สวยงาม น่าใช้งานยิ่งขึ้น
ทั้งนี้ในเวลา 09.00 - 15.00 น. สปอ.ได้จัดกิจกรรมบริจาคโลหิตแก่สภากาชาดไทย โดยมีผู้บริหาร ข้าราชการ พนักงาน และเจ้าหน้าที่จากหน่วยงานต่างๆ เข้าร่วมเป็นผู้ให้บริจาคโลหิตกว่า 162 คน ณ ห้องโถง ชั้น 1 อาคารสำนักงานปลัดกระทรวงอุตสาหกรรม

ที่มา : https://www.thaigov.go.th/news/contents/details/81320