รัฐบาลไทย-ข่าวทำเนียบรัฐบาล-ครม. ไฟเขียว ร่าง พ.ร.บ. อำนวยความสะดวกฯ ฉบับใหม่ ยกระดับบริการ รับลงทุนในอนาคต


วันพฤหัสบดีที่ 4 เมษายน 2567
ครม. ไฟเขียว ร่าง พ.ร.บ. อำนวยความสะดวกฯ ฉบับใหม่ ยกระดับบริการ รับลงทุนในอนาคต
.....
ครม. ไฟเขียว ร่าง พ.ร.บ. อำนวยความสะดวกฯ ฉบับใหม่ ยกระดับบริการ รับลงทุนในอนาคต
.
ที่ประชุม ครม. (2 เม.ย. 67) เห็นชอบร่างพ.ร.บ. การอำนวยความสะดวกในการพิจารณาอนุญาตและการให้บริการแก่ประชาชน พ.ศ. … ซึ่งปรับปรุงเพิ่มเติมจากฉบับเดิมที่ใช้มาตั้งแต่ ปี 2558 เนื่องจากสภาพเศรษฐกิจและสังคมมีการเปลี่ยนแปลงไป และการพัฒนาอย่างรวดเร็วในด้านต่าง ๆ เพื่อแก้ไขปัญหาการบังคับกฎหมาย เพิ่มประสิทธิภาพ อำนวยความสะดวกให้แก่ประชาชนในการขออนุญาตและขอรับบริการจากหน่วยงานของรัฐ
.
ประเด็นสำคัญที่ได้ปรับปรุงจาก พ.ร.บ. เดิม อาทิ
• ขยายขอบเขตการบังคับใช้กฎหมายให้ไปถึงการให้บริการต่าง ๆ แก่ประชาชน รวมทั้งเพิ่มบทนิยามคำว่า “หน่วยงานของรัฐ”
• ทบทวนกฎหมายที่ให้อำนาจในการอนุญาตทุก 5 ปี โดย ก.พ.ร. หรือ คกก. พัฒนากฎหมายอาจเสนอแก้ไขกฎหมายก่อนกำหนดเวลาดังกล่าวได้ รวมทั้งให้ทบทวนคู่มือสำหรับประชาชนทุก 2 ปี
• กำหนดให้ผู้อนุญาตอาจจัดให้มีช่องทางพิเศษแบบเร่งด่วน (Fast Track) โดยอาจเก็บค่าธรรมเนียมพิเศษจากการใช้บริการช่องทางดังกล่าวได้
• กำหนดเพิ่มหลักการอนุญาตโดยปริยาย (Auto Approve)
• กำหนดให้มีระบบอนุญาตหลัก (Super License) โดย ครม. อาจกำหนดเรื่องที่หากประชาชนได้รับใบอนุญาตที่เป็นใบอนุญาตหลักของเรื่องนั้นแล้ว ถือว่าได้รับอนุญาตตามกฎหมายอื่นที่เกี่ยวข้องด้วย และกำหนดให้มีศูนย์รับคำขอกลางทางอิเล็กทรอนิกส์ เป็นต้น
.
อ่านเพิ่มเติม คลิก https://www.thaigov.go.th/news/contents/details/81212
#ไทยคู่ฟ้า #สื่อสารรัฐบาลไทย
-------------------

ที่มา : https://www.thaigov.go.th/news/contents/details/81289