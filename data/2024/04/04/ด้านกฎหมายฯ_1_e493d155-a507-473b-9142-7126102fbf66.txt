รัฐบาลไทย-ข่าวทำเนียบรัฐบาล-​พลเอก ไพบูลย์ คุ้มฉายา องคมนตรี และรองประธานคณะกรรมการมูลนิธิราชทัณฑ์ปันสุขฯ เป็นประธานการประชุมคณะกรรมการบริหารมูลนิธิราชทัณฑ์ปันสุขฯ


วันพฤหัสบดีที่ 4 เมษายน 2567
04/04/2567
พิมพ์
​พลเอก ไพบูลย์ คุ้มฉายา องคมนตรี และรองประธานคณะกรรมการมูลนิธิราชทัณฑ์ปันสุขฯ เป็นประธานการประชุมคณะกรรมการบริหารมูลนิธิราชทัณฑ์ปันสุขฯ
​พลเอก ไพบูลย์ คุ้มฉายา องคมนตรี และรองประธานคณะกรรมการมูลนิธิราชทัณฑ์ปันสุขฯ เป็นประธานการประชุมคณะกรรมการบริหารมูลนิธิราชทัณฑ์ปันสุขฯ
ในวันพุธที่ ๓ เมษายน ๒๕๖๗ พลเอก ไพบูลย์ คุ้มฉายา องคมนตรี และรองประธานคณะกรรมการมูลนิธิราชทัณฑ์ปันสุขทำความ ดี เพื่อชาติ ศาสน์ กษัตริย์ ในพระบรมราชูปถัมภ์ เป็นประธานการประชุมคณะกรรมการบริหารมูลนิธิราชทัณฑ์ปันสุขฯ โดยมี พลเอก เฉลิมชัย สิทธิสาท องคมนตรี พลอากาศเอก สมคิด สุขบาง กรมวังผู้ใหญ่ประจำพระองค์ ๙๐๘ พันตำรวจเอก ณรัชต์ เศวตนันทน์ รองเลขาธิการพระราชวัง นางจิรภา สินธุนาวา รองปลัดกระทรวงยุติธรรม นายสหการณ์ เพ็ชรนรินทร์ อธิบดีกรมราชทัณฑ์ พันตำรวจโทประวุธ วงศ์สีนิล อธิบดีกรมพินิจและคุ้มครองเด็กและเยาวชน และผู้แทนจากหน่วยงานในสังกัดกระทรวงสาธารณสุข และเจ้าหน้าที่ที่เกี่ยวข้อง เข้าร่วมประชุม ณ ห้องประชุมอาคาร ๖๐๖ สำนักพระราชวัง สนามเสือป่า
โดยที่ประชุมได้รับทราบผลการดำเนินงานการลงพื้นที่ของคณะกรรมการมูลนิธิฯ เมื่อเดือนตุลาคม ๒๕๖๖ ถึงเดือนมีนาคม ๒๕๖๗ รวมถึงการดําเนินงานตามโครงการ Save ทุกดวงใจไทย การอบรมการบําบัดฟื้นฟูสมรรถภาพรูปแบบชุมชนบําบัดและ FAST Model ตลอดจนการขอรับพระราชทานครุภัณฑ์ทางการแพทย์ของกรมพินิจและคุ้มครองเด็กและเยาวชน นอกจากนี้ ได้ร่วมกันพิจารณาปัญหาข้อขัดข้องที่พบจากการลงพื้นที่ในเรือนจำและทัณฑสถาน รวมทั้งการหาแนวทางแก้ไข ซึ่งจากการประชุมในครั้งนี้ทำให้เกิดการบูรณาการและเอกภาพในการทำงานร่วมกันระหว่างหน่วยงานต่าง ๆ ทั้งภาครัฐและภาคเอกชน
ในการนี้ พลเอก ไพบูลย์ฯ ได้แจ้งถึงแนวทางพระราชทานขององค์ประธานมูลนิธิฯ กรณีที่ทรงให้ความสำคัญกับการบำบัดฟื้นฟูสมรรถภาพผู้ติดยาเสพติด จึงได้เชิญหน่วยงานที่เกี่ยวข้องกับการสนับสนุนการบำบัดฟื้นฟูยาเสพติดโดยตรง อาทิ สำนักงานคณะกรรมการป้องกันและปราบปรามยาเสพติดที่อาจสนับสนุนในการจัดกิจกรรมต่าง ๆ ให้กับโรงพยาบาลแม่ข่าย เรือนจำและสถานพินิจและคุ้มครองเด็กและเยาวชน รวมถึงหน่วยงานที่ส่งเสริมการบำบัดฟื้นฟูทางจิตใจ เช่น สำนักงานพระพุทธศาสนาและมูลนิธิสถาบันพลังจิตตานุภาพ เป็นต้น

ที่มา : https://www.thaigov.go.th/news/contents/details/81307