รัฐบาลไทย-ข่าวทำเนียบรัฐบาล-“พัชรวาท” ส่งผู้ช่วยฯ รชฏ ตรวจกากแคดเมียมชลบุรี พร้อมสั่งการทุกหน่วยติดตามสถานการณ์ ใกล้ชิด เร่งสำรวจผลกระทบต่อประชาชน-สิ่งแวดล้อ


วันจันทร์ที่ 8 เมษายน 2567
“พัชรวาท” ส่งผู้ช่วยฯ รชฏ ตรวจกากแคดเมียมชลบุรี พร้อมสั่งการทุกหน่วยติดตามสถานการณ์ ใกล้ชิด เร่งสำรวจผลกระทบต่อประชาชน-สิ่งแวดล้อ
“พัชรวาท” ส่งผู้ช่วยฯ รชฏ ตรวจกากแคดเมียมชลบุรี พร้อมสั่งการทุกหน่วยติดตามสถานการณ์ ใกล้ชิด เร่งสำรวจผลกระทบต่อประชาชน-สิ่งแวดล้อ
“พัชรวาท” ส่งผู้ช่วยฯ รชฏ ตรวจกากแคดเมียมชลบุรี พร้อมสั่งการทุกหน่วยติดตามสถานการณ์ ใกล้ชิด เร่งสำรวจผลกระทบต่อประชาชน-สิ่งแวดล้อม
วันที่ 7 เมษายน 2567 พล.ต.อ.พัชรวาท วงษ์สุวรรณ รองนายกรัฐมนตรี และรัฐมนตรีว่าการกระทรวงทรัพยากรธรรมชาติและสิ่งแวดล้อม มอบหมายให้ ร.อ.รชฏ พิสิษฐบรรณกร ผู้ช่วยรัฐมนตรีประจำกระทรวงฯ น.ส.ปรีญาพร สุวรรณเกษ อธิบดีกรมควบคุมมลพิษ น.ส.บุณณดา สุปิยพันธุ์ โฆษกกระทรวงฯ (ฝ่ายการเมือง) ลงพื้นที่ ต.คลองกิ่ว อ.บ้านบึง จ.ชลบุรี ตรวจสอบสารพิษจากกากแคดเมียมที่พบเพิ่มเติมอีก 4,391 ตัน
ร.อ.รชฏ เปิดเผยว่า พล.ต.อ.พัชรวาท ได้มอบหมายให้ลงพื้นที่ร่วมกับกรมควบคุมมลพิษ เพื่อนำเครื่องมือมาตรวจสอบหาสารพิษให้เกิดความละเอียดรอบคอบซ้ำอีกครั้งในรัศมี 5-10 กิโลเมตร จากโกดัง เพื่อให้ประชาชนเกิดความสบายใจ ในส่วนของการขนย้ายกากสารเคมีที่ จ.สมุทรสาคร กลับไปยัง จ.ตาก ได้มีการพูดคุยกันเบื้องต้นเพื่อให้หน่วยงานในพื้นที่เตรียมการรับมือแล้ว ส่วนผลการตรวจสอบที่ จ.สมุทรสาคร ออกมาแล้ว พบว่า ไม่มีการปนเปื้อน ดังนั้น ขอให้พี่น้องประชาชนสบายใจได้ และที่ จ.ชลบุรี ก็คาดว่าไม่น่าจะมีเช่นเดียวกัน เนื่องจากโรงงานเป็นที่โล่งไม่ติดชุมชน
นอกจากนี้ พล.ต.อ.พัชรวาท ยังได้ลงนามในหนังสือด่วนที่สุด เมื่อวันที่ 5 เมษายน 2567 กำชับให้มีการตรวจสอบและรายงานเหตุการณ์การพบกากแคดเมียมอย่างเคร่งครัด โดยได้มอบหมายให้กรมควบคุมมลพิษดำเนินการตามอำนาจหน้าที่ตาม พ.ร.บ.ส่งเสริมและรักษาคุณภาพสิ่งแวดล้อมแห่งชาติฯ และตรวจสอบผลกระทบที่เกิดกับประชาชนและสิ่งแวดล้อมโดยด่วนที่สุด พร้อมเสนอแนวทางการแก้ไขปัญหาในเรื่องนี้ และมอบหมายให้สำนักงานนโยบายและแผนทรัพยากรธรรมชาติและสิ่งแวดล้อมตรวจสอบว่า โรงงานดังกล่าวได้ดำเนินการตามมาตรการในรายงานการประเมินผลกระทบสิ่งแวดล้อม (EA) หรือไม่อย่างไร รวมทั้งให้มีการดำเนินการบังคับใช้กฎหมายอย่างเคร่งครัดโดยเร็ว
กรณีจะมีการนำกากแคดเมียมกลับไปยัง จ.ตาก ให้วิเคราะห์ว่า สามารถดำเนินการได้หรือไม่ เกิดผลกระทบและมีผลดีผลเสียอย่างไร โดยให้เสนอแนวทางการปฏิบัติที่ดีที่สุด รวมถึงได้กำชับให้ประสานงานกับทุกหน่วยงานและจังหวัด อย่างเต็มกำลังความสามารถ พร้อมทั้งชี้แจงความเข้าใจกับประชาชน ชุมชน ท้องถิ่นให้รับทราบข้อมูล และรายงานผลการปฏิบัติและสถานการณ์ที่เกิดขึ้นให้ทราบเป็นระยะ และให้กรมควบคุมมลพิษสรุปรายงานเสนอต่อคณะกรรมการควบคุมมลพิษ และคณะกรรมการสิ่งแวดล้อมแห่งชาติ โดยเร็วต่อไป

ที่มา : https://www.thaigov.go.th/news/contents/details/81458