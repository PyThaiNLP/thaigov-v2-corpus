รัฐบาลไทย-ข่าวทำเนียบรัฐบาล-​นายกฯ เผยเกี่ยวกับประเด็นการเล่นน้ำสงกรานต์ 21 วัน เป็นความเข้าใจที่คลาดเคลื่อน พร้อมสั่งการให้รัฐมนตรีว่าการกระทรวงท่องเที่ยวและกีฬาติดตามเรื่องนี้อย่างใกล้ชิด


วันจันทร์ที่ 8 เมษายน 2567
08/04/2567
พิมพ์
​นายกฯ เผยเกี่ยวกับประเด็นการเล่นน้ำสงกรานต์ 21 วัน เป็นความเข้าใจที่คลาดเคลื่อน พร้อมสั่งการให้รัฐมนตรีว่าการกระทรวงท่องเที่ยวและกีฬาติดตามเรื่องนี้อย่างใกล้ชิด
​นายกฯ เผยเกี่ยวกับประเด็นการเล่นน้ำสงกรานต์ 21 วัน เป็นความเข้าใจที่คลาดเคลื่อน พร้อมสั่งการให้รัฐมนตรีว่าการกระทรวงท่องเที่ยวและกีฬาติดตามเรื่องนี้อย่างใกล้ชิด
วันนี้ (8 เมษายน 2567) เวลา 12.40 น. ที่ จ.นครศรีธรรมราช นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง ให้สัมภาษณ์สื่อมวลชนถึงคลิปไวรัลในโซเชียลมีเดียที่มีนักท่องเที่ยวจีน อัดคลิป มาประเทศไทยเพื่อเล่นน้ำสงกรานต์ว่าเป็นความเข้าใจที่คลาดเคลื่อน ขอให้มองเป็นสีสันและอดใจรอก่อน ส่วนการเล่นน้ำสงกรานต์จะมีเมื่อไรนั้นขึ้นอยู่กับแต่ละจังหวัด เพราะแต่ละจังหวัดก็มีประเพณี วัฒนธรรมที่แตกต่างกัน โดยในบางจังหวัดก็จัดเล่นน้ำสงกรานต์หลังวันที่ 13 - 16 เมษายน อย่างที่พระประแดงหรือพัทยาซึ่งขึ้นอยู่กับแต่ละจังหวัด
สำหรับคำถามว่าจะมีการประชาสัมพันธ์แจ้งนักท่องเที่ยวหรือประชาชนเกี่ยวกับประเด็นการเล่นน้ำสงกรานต์ 21 วันหรือไม่ นายกฯ กล่าวว่าเป็นคำถามที่ดีแต่ขอใช้คำว่า เฉลิมฉลอง แทนดีกว่า พร้อมกับจะสั่งการรัฐมนตรีว่าการกระทรวงท่องเที่ยวและกีฬาติดตามเรื่องนี้อย่างใกล้ชิด

ที่มา : https://www.thaigov.go.th/news/contents/details/81480