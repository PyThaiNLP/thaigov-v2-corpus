รัฐบาลไทย-ข่าวทำเนียบรัฐบาล-โฆษกรัฐบาลฯ เผยไทยสนับสนุนการแก้ไขทุกปัญหาโดยทุกคู่ขัดแย้งด้วยสันติวิธี พร้อมให้ความช่วยเหลือตามแนวทางหลักการสากล ชี้เครื่องบินเมียนมาเป็นการปฏิบัติภารกิจพลเรือนตามปกติ


วันจันทร์ที่ 8 เมษายน 2567
08/04/2567
พิมพ์
โฆษกรัฐบาลฯ เผยไทยสนับสนุนการแก้ไขทุกปัญหาโดยทุกคู่ขัดแย้งด้วยสันติวิธี พร้อมให้ความช่วยเหลือตามแนวทางหลักการสากล ชี้เครื่องบินเมียนมาเป็นการปฏิบัติภารกิจพลเรือนตามปกติ
โฆษกรัฐบาลฯ เผยไทยสนับสนุนการแก้ไขทุกปัญหาโดยทุกคู่ขัดแย้งด้วยสันติวิธี พร้อมให้ความช่วยเหลือตามแนวทางหลักการสากล ชี้เครื่องบินเมียนมาเป็นการปฏิบัติภารกิจพลเรือนตามปกติ
วันนี้ (8 เมษายน 2567)  นายชัย วัชรงค์ โฆษกประจำสำนักนายกรัฐมนตรีชี้แจงต่อการดำเนินนโยบายด้านการต่างประเทศของไทยว่า ไทยไม่ใช่คู่ขัดแย้งของใครในเวทีการเมืองระหว่างประเทศ และดำเนินนโยบายยืนหยัดคู่ความสงบสุข การแก้ไขความขัดแย้งโดยสันติวิธีเสมอมา
ดังนั้น ต่อประเด็นเรื่องเครื่องบินเมียนมาเป็นการปฏิบัติภารกิจฝ่ายพลเรือน ขอนำเครื่องบินพลเรือนเพื่อขอขนส่งสิ่งของพลเรือนตามปกติ ไม่ได้เป็นการรองรับภารกิจพิเศษ หรือมีการขนกำลังทหารหรืออาวุธ แต่อย่างใด
“รัฐบาลไทยดำเนินนโยบายอย่างชัดเจนเสมอมา ไทยไม่ใช่คู่ขัดแย้งของใคร มุ่งหวังให้ทุกฝ่ายดำเนินการในทางสันติวิธี แต่ในทางมนุษยธรรม ไทยพร้อมให้ความช่วยเหลือพลเรือน ตามแนวทางหลักการสากลเพื่อสันติสุขของโลกตามที่ได้ดำเนินการตลอดมา” นายชัย กล่าว

ที่มา : https://www.thaigov.go.th/news/contents/details/81470