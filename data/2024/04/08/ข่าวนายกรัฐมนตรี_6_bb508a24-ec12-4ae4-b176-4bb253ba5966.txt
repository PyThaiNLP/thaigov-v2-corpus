รัฐบาลไทย-ข่าวทำเนียบรัฐบาล-นายกฯ เผยสถานการณ์ไฟป่า ทุกหน่วยงานกำลังระดมกำลังช่วยเหลืออย่างเต็มที่ โดย สธ. ได้มีการแจกหน้ากากอนามัยและทำพื้นที่ให้ประชาชนที่ได้รับความเดือดร้อนเข้ามาอาศัย


วันจันทร์ที่ 8 เมษายน 2567
08/04/2567
พิมพ์
นายกฯ เผยสถานการณ์ไฟป่า ทุกหน่วยงานกำลังระดมกำลังช่วยเหลืออย่างเต็มที่ โดย สธ. ได้มีการแจกหน้ากากอนามัยและทำพื้นที่ให้ประชาชนที่ได้รับความเดือดร้อนเข้ามาอาศัย
นายกฯ เผยสถานการณ์ไฟป่า ทุกหน่วยงานกำลังระดมกำลังช่วยเหลืออย่างเต็มที่ โดย สธ. ได้มีการแจกหน้ากากอนามัยและทำพื้นที่ให้ประชาชนที่ได้รับความเดือดร้อนเข้ามาอาศัยและพรุ่งนี้ รมช.มท. และ รมว.สธ. จะลงตรวจดูพื้นที่ด้วยตัวเอง
วันนี้ (8 เมษายน 2567) เวลา 12.40 น. ที่ จ.นครศรีธรรมราช นายเศรษฐา ทวีสิน นายกรัฐมนตรีและรัฐมนตรีว่าการกระทรวงการคลัง ให้สัมภาษณ์สื่อมวลชนถึงสถานการณ์ไฟป่า ว่าตามที่ได้รับรายงานจากรองนายกรัฐมนตรีได้มีการประกาศภัยพิบัติที่เกิดจากไฟป่า 6 อำเภอ แต่ได้มีการพูดคุยกับปลัดกระทรวงทรัพยากรธรรมชาติและสิ่งแวดล้อม ซึ่งเมื่อวานนี้ทางประเทศเมียนมามีไฟป่ากว่า 9,000 จุด และเช้านี้พบไฟป่ามีอีก 7,000 กว่าจุด โดยทางกระทรวงสาธารณสุขได้มีการแจกหน้ากากอนามัยและทำพื้นที่ให้ประชาชนที่ได้รับความเดือดร้อนเข้ามาอาศัยก่อน ทั้งนี้ พรุ่งนี้รัฐมนตรีช่วยว่าการกระทรวงมหาดไทยและรัฐมนตรีว่าการกระทรวงสาธารณสุขจะลงตรวจดูพื้นที่ด้วยตัวเอง
นายกฯ กล่าวอีกว่า ขณะนี้ทุกหน่วยงานไม่ว่าจะเป็นกระทรวงทรัพยากรธรรมชาติและสิ่งแวดล้อม ฝ่ายความมั่นคงและกระทรวงมหาดไทยกำลังระดมกำลังช่วยเหลืออย่างเต็มที่

ที่มา : https://www.thaigov.go.th/news/contents/details/81479