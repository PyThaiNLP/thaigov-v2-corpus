รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม ตรวจเยี่ยมเรือนจำจังหวัดสตูล แยกแดนผู้ต้องราชทัณฑ์ ระหว่างการพิจารณาคดี-เด็ดขาด


วันอาทิตย์ที่ 7 เมษายน 2567
07/04/2567
พิมพ์
รัฐมนตรีว่าการกระทรวงยุติธรรม ตรวจเยี่ยมเรือนจำจังหวัดสตูล แยกแดนผู้ต้องราชทัณฑ์ ระหว่างการพิจารณาคดี-เด็ดขาด
รัฐมนตรีว่าการกระทรวงยุติธรรม ตรวจเยี่ยมเรือนจำจังหวัดสตูล แยกแดนผู้ต้องราชทัณฑ์ ระหว่างการพิจารณาคดี-เด็ดขาด
ในวันอาทิตย์ที่ ๗ เมษายน ๒๕๖๗ พันตำรวจเอกทวี สอดส่อง รัฐมนตรีว่าการกระทรวงยุติธรรม พร้อมด้วย พลตำรวจโท พัฒนวุธ อังคะนาวิน ประจำสำนักเลขาธิการนายกรัฐมนตรี ปฏิบัติหน้าที่ประจำกระทรวงยุติธรรม และคณะ ได้เข้าตรวจเยี่ยมเรือนจำจังหวัดสตูล โดยมี นายศรชัย ตลาสุข ผู้บัญชาการเรือนจำจังหวัดสตูล และคณะเจ้าหน้าที่เรือนจำจังหวัดสตูล ให้การต้อนรับ
ในโอกาสการตรวจเยี่ยมดังกล่าว รัฐมนตรีว่าการกระทรวงยุติธรรม ได้ประชุมหัวหน้าส่วนราชการในสังกัดกระทรวงยุติธรรมในพื้นที่เพื่อหารือถึงความก้าวหน้า และข้อท้าทายในการดำเนินงานอำนวยความยุติธรรมให้แก่ประชาชน นอกจากนี้ ได้พูดคุยเพื่อรับฟังความเห็น พร้อมให้กำลังใจ และมอบอินทผาลัมให้แก่ผู้ต้องขังระหว่างพิจารณาคดี ผู้ต้องขังเด็ดขาด และผู้ต้องขังหญิง เนื่องในโอกาสเดือนรอมฎอนด้วย
ทั้งนี้ เรือนจำจังหวัดสตูลเป็นเรือนจำเก่าแก่ที่มีอายุมากกว่า ๑๒๕ ปี และปัจจุบันมีผู้ต้องขังประมาณ ๑,๒๐๐ คน โดยมีจุดเด่นตรงที่มีการแยกแดนผู้ต้องขังระหว่างการพิจารณาคดีออกจากผู้ต้องขังเด็ดขาด พร้อมทั้งมีการเปิดโอกาสให้เพื่อนผู้ต้องขังเข้าเยี่ยมได้ และการใช้ศิลปะการสื่อสารในมิติสิทธิมนุษยชน

ที่มา : https://www.thaigov.go.th/news/contents/details/81442