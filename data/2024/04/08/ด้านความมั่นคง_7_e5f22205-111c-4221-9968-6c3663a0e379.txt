รัฐบาลไทย-ข่าวทำเนียบรัฐบาล-เริ่มแล้ว! รมช.เกรียง เปิดงาน OTOP ภูมิภาค ประจำปี 2567 "SHOP POWER ฟินเวอร์ทั่วไทย" จังหวัดกระบี่ ช้อป ชม ชิม อิ่มใจในที่เดียว 6-12 เมษายน นี้ บริเวณลานพระอาทิตย์ อบจ.กระบี่


วันอาทิตย์ที่ 7 เมษายน 2567
07/04/2567
พิมพ์
เริ่มแล้ว! รมช.เกรียง เปิดงาน OTOP ภูมิภาค ประจำปี 2567 "SHOP POWER ฟินเวอร์ทั่วไทย" จังหวัดกระบี่ ช้อป ชม ชิม อิ่มใจในที่เดียว 6-12 เมษายน นี้ บริเวณลานพระอาทิตย์ อบจ.กระบี่
เริ่มแล้ว! รมช.เกรียง เปิดงาน OTOP ภูมิภาค ประจำปี 2567 "SHOP POWER ฟินเวอร์ทั่วไทย" จังหวัดกระบี่ ช้อป ชม ชิม อิ่มใจในที่เดียว 6-12 เมษายน นี้ บริเวณลานพระอาทิตย์ องค์การบริหารส่วนจังหวัดกระบี่
เมื่อวันที่ 6 เมษายน 2567 เวลา 14.00 น. นายเกรียง กัลป์ตินันท์ รัฐมนตรีช่วยว่าการกระทรวงมหาดไทย เดินทางมาเป็นประธานเปิดงาน "OTOP ภูมิภาค ประจำปี 2567 "SHOP POWER ฟินเวอร์ทั่วไทย" จัดโดย กรมการพัฒนาชุมชน กระทรวงมหาดไทย พร้อมด้วย นายสมชัย อัศวชัยโสภณ ที่ปรึกษารัฐมนตรีช่วยว่าการกระทรวงมหาดไทย นายราชันย์ ซุ้นหั้ว รองปลัดกระทรวงมหาดไทย นายสยาม ศิริมงคล อธิบดีกรมการพัฒนาชุมชน นายสมศักดิ์ เจริญไพฑูรย์ ผู้ตรวจราชการกระทรวงมหาดไทย นายสมชาย หาญภักดีปฏิมา ผู้ว่าราชการจังหวัดกระบี่ พร้อมหน่วยงานพันธมิตรเข้าร่วม
การจัดงานในครั้งนี้ได้รวบรวมสุดยอดงานหัตถศิลป์อันทรงคุณค่า มรดกภูมิปัญญาท้องถิ่น ผลิตภัณฑ์ล้ำค่าจากชุมชนด้วยสุดยอดนวัตกรรมแห่งภูมิปัญญาจากทั่วประเทศไทย ยกมาไว้ในงานเดียว งาน OTOP ภูมิภาค ประจำปี 2567 จุดดำเนินการที่ 3 จังหวัดกระบี่ ระหว่างวันที่ 6 - 12 เมษายน 2567 ณ บริเวณลานพระอาทิตย์ องค์การบริหารส่วนจังหวัดกระบี่ ตำบลไสไทย อำเภอเมืองกระบี่ จังหวัดกระบี่ โดยมีวัตถุประสงค์เพื่อเป็นการสืบสานการใช้ทรัพยากรและภูมิปัญญาท้องถิ่นในการพัฒนาสินค้า OTOP ตลอดจนเป็นการเผยแพร่ภูมิปัญญาท้องถิ่นด้านผลิตภัณฑ์ หนึ่งตำบล หนึ่งผลิตภัณฑ์ และเป็นแหล่งเรียนรู้ภูมิปัญญาท้องถิ่น ด้านการพัฒนาผลิตภัณฑ์เพื่อส่งเสริม สนับสนุน และเพิ่มศักยภาพผู้ผลิต ผู้ประกอบการ OTOP ให้ได้มีโอกาสได้เรียนรู้ทักษะด้านการบริหารจัดการและการตลาด ภายใต้แนวคิด "SHOP POWER ฟินเวอร์ทั่วไทย" ช้อป ชม ชิม อิ่มใจในที่เดียว สื่อความหมายถึง การนำเสนอสินค้า OTOP ในฐานะของนวัตกรรมที่เกิดจากกระบวนการสร้างสรรค์ของภูมิปัญญาท้องถิ่น และในนวัตกรรมในการนำเสนองานครั้งนี้เพื่อพัฒนาผลิตภัณฑ์ชุมชนให้ก้าวสู่ระดับสากลตลอดจนนำเทคโนโลยีสมัยใหม่ มาทำให้สินค้า OTOP สามารถปรับตัวได้ทันยุคทันสมัย สร้างความยั่งยืนต่อไป

ที่มา : https://www.thaigov.go.th/news/contents/details/81449