รัฐบาลไทย-ข่าวทำเนียบรัฐบาล-“คารม” เผยผลแจ้งความออนไลน์ มูลค่าความเสียหาย เดือน มี.ค 67 กว่า 4 พันล้านบาท เฉลี่ยวันละร้อยกว่าล้านบาท


วันจันทร์ที่ 8 เมษายน 2567
08/04/2567
พิมพ์
“คารม” เผยผลแจ้งความออนไลน์ มูลค่าความเสียหาย เดือน มี.ค 67 กว่า 4 พันล้านบาท เฉลี่ยวันละร้อยกว่าล้านบาท
“คารม” เผยผลแจ้งความออนไลน์ มูลค่าความเสียหาย เดือน มี.ค 67 กว่า 4 พันล้านบาท เฉลี่ยวันละร้อยกว่าล้านบาท
วันที่ 8 เมษายน 2567 นายคารม พลพรกลาง รองโฆษกประจำสำนักนายกรัฐมนตรี เปิดเผย ผลการแจ้งความออนไลน์ ผ่าน https://www.thaipoliceonline.com ตั้งแต่ 1 – 31 มีนาคม 2567 รวม 26,507 เรื่อง มูลค่าความเสียหายรวม 4,647,605,683 บาท เฉลี่ย 149,922,764 บาทต่อวัน ผลการอายัดบัญชี จำนวน 28,233 บัญชี ยอดขออายัด จำนวน 1,084,534,377 บาท ยอดอายัดได้ จำนวน 588,166,925 บาท
สำหรับประเภทคดีออนไลน์ที่มีการแจ้งความมากที่สุด 5 อันดับแรก ดังนี้ 1. หลอกลวงซื้อขายสินค้าหรือบริการ (ไม่เป็นขบวนการ) มูลค่าความเสียหาย 1,012,114,930 บาท 2. หลอกให้โอนเงินเพื่อทำงานหารายได้พิเศษ มูลค่าความเสียหาย 466,096,930 บาท  3.หลอกให้กู้เงิน มูลค่าความเสียหาย 112,960,804 บาท      4.หลอกให้ลงทุนเกี่ยวกับทรัพย์สินดิจิทัล มูลค่าความเสียหาย 1,119,439,292 บาท และ 5. Call center มูลค่าความเสียหาย 289,775,739 บาท
“จากรายงานข้อมูลดังข้างต้น ยังมีประชาชนหลงกลตกเป็นเหยื่อมิจฉาชีพ ขอประชาชนระมัดระวังอย่าหลงเชื่อมิจฉาชีพ ที่เชิญชวน ชักชวนโดยวิธีการต่างๆ  หากถูกหลอก สามารถแจ้งความออนไลน์ที่ https://www.thaipoliceonline.com หรือสอบถามที่เบอร์ 1441 หรือ 081-866-3000”นายคารม ย้ำ

ที่มา : https://www.thaigov.go.th/news/contents/details/81455