รัฐบาลไทย-ข่าวทำเนียบรัฐบาล-เตือนคนหางานต่างประเทศ ตรวจสอบให้ดีก่อนสมัครงาน


วันเสาร์ที่ 2 พฤศจิกายน 2567
02/11/2567
พิมพ์
เตือนคนหางานต่างประเทศ ตรวจสอบให้ดีก่อนสมัครงาน
วันเสาร์ ที่ 2 พ.ย.67
ต่อจากนี้ไป ขอเชิญรับฟังไทยคู่ฟ้า
แจ้งเตือนประชาชนที่ต้องการหางานในต่างประเทศ
อย่าหลงเชื่อบริษัทที่ประกาศเชิญชวนให้สมัครไปทำงานที่สาธารณรัฐเกาหลี
ตำแหน่งคนงานเกษตรตามฤดูกาล โดยใช้วีซ่า C4 หรือวีซ่าทำงานระยะสั้น
และอ้างว่าสามารถเดินทางไปทำงานได้โดยไม่ต้องขออนุญาตกรมการจัดหางาน
ซึ่งเข้าข่ายเป็นการกระทำที่มิชอบด้วยกฎหมาย
เนื่องจากทางการเกาหลีใต้ระบุชัดเจนว่าให้กรมการจัดหางานเป็นผู้ดำเนินการจัดส่งแรงงานเท่านั้น ด้วยวีซ่า
E-8 จึงขอให้ผู้ที่ต้องการไปทำงานต่างประเทศระมัดระวังก่อนตัดสินใจสมัครงาน
โดยหาข้อมูลเกี่ยวกับการไปทำงานต่างประเทศ และตรวจสอบรายชื่อบริษัทจัดหางานที่ได้รับอนุญาต
ได้ที่เว็บไซต์ doe.go.th หรือสอบถามที่สายด่วนกรมการจัดหางาน โทร. 1694
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/89806