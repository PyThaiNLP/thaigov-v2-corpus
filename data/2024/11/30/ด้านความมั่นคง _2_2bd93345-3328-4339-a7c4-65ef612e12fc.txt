รัฐบาลไทย-ข่าวทำเนียบรัฐบาล-​"เฉลิมชัย" รับ "นายกฯ แพทองธาร" มอบนโยบายแก้ไขปัญหาไฟป่า หมอกควัน PM2.5 ปี ‘68 พร้อมสร้างขวัญกำลังใจกำลังพลร่วม เร่งสร้างอากาศสะอาด เพื่อคนไทยทุกคน


วันเสาร์ที่ 30 พฤศจิกายน 2567
​"เฉลิมชัย" รับ "นายกฯ แพทองธาร" มอบนโยบายแก้ไขปัญหาไฟป่า หมอกควัน PM2.5 ปี ‘68 พร้อมสร้างขวัญกำลังใจกำลังพลร่วม เร่งสร้างอากาศสะอาด เพื่อคนไทยทุกคน
​"เฉลิมชัย" รับ "นายกฯ แพทองธาร" มอบนโยบายแก้ไขปัญหาไฟป่า หมอกควัน PM2.5 ปี ‘68 พร้อมสร้างขวัญกำลังใจกำลังพลร่วม เร่งสร้างอากาศสะอาด เพื่อคนไทยทุกคน
"เฉลิมชัย" รับ "นายกฯ แพทองธาร" มอบนโยบายแก้ไขปัญหาไฟป่า หมอกควัน PM2.5 ปี ‘68 พร้อมสร้างขวัญกำลังใจกำลังพลร่วม เร่งสร้างอากาศสะอาด เพื่อคนไทยทุกคน
วันที่ 29 พฤศจิกายน 2567 เวลา 13.45 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) พร้อมด้วยนายจตุพร บุรุษพัฒน์ ปลัดกระทรวงฯ นางสาวปรีญาพร สุวรรณเกษ อธิบดีกรมควบคุมมลพิษ นายอรรถพล เจริญชันษา อธิบดีกรมอุทยานแห่งชาติ สัตว์ป่า และพันธุ์พืช และคณะผู้บริหาร ทส. ให้การต้อนรับ นางสาวแพทองธาร ชินวัตร นายกรัฐมนตรี และคณะรัฐมนตรี ในโอกาสเป็นประธานการประชุมเตรียมการป้องกันและแก้ไขปัญหาไฟป่า หมอกควัน และฝุ่นละอองขนาดเล็ก PM2.5 ประจำปี 2568 ณ ห้องประชุมสโมสรยอดทัพ กองพลทหารราบที่ 7 อำเภอแม่ริม จังหวัดเชียงใหม่ และผ่านระบบการประชุมทางไกล VDO Conference เพื่อวางมาตรการป้องกันและแก้ไขปัญหาร่วมกับทุกภาคส่วนที่เกี่ยวข้อง พร้อมเยี่ยมชมนิทรรศการการใช้เทคโนโลยีเพื่อการจัดการไฟป่า หมอกควัน และฝุ่นละอองขนาดเล็ก PM2.5 ตลอดจนตรวจเยี่ยมกำลังพลร่วม ภาคราชการ ท้องถิ่น และประชาชน กว่า 1,100 นาย เตรียมพร้อมการป้องกันและแก้ไขปัญหาไฟป่า หมอกควัน และฝุ่นละอองขนาดเล็ก PM2.5 ในพื้นที่ภาคเหนือ เพื่อสร้างขวัญกำลังใจให้กับเจ้าหน้าที่ผู้ปฏิบัติงานในพื้นที่ พร้อมมอบถุงเสบียงยังชีพให้กับตัวแทนเจ้าหน้าที่ที่ปฎิบัติหน้าที่ดับไฟป่าทั้ง 5 หน่วยงาน
นายกรัฐมนตรี กล่าวว่า ปัญหาไฟป่า หมอกควัน และฝุ่นละอองขนาดเล็ก PM2.5 ต้องอาศัยความร่วมมือของทุกภาคส่วนทั้งหน่วยงานของรัฐ ภาคเอกชน เครือข่ายองค์กรต่าง ๆ และความร่วมมือจากพี่น้องประชาชน เพื่อให้สถานการณ์ฝุ่นละอองบรรเทาเบาบางลง โดยขอความร่วมมือภาคเอกชนในการช่วยอุดหนุนเกษตรกรให้เปลี่ยนผลผลิต เช่น นำซังข้าวโพดมาแปรรูปหรือใช้ทำเป็นพลังงาน โดยมอบหมายให้กระทรวงมหาดไทย หามาตรการจูงใจเกษตรกรให้ทำการเกษตรปลอดการเผา มอบหมายกระทรวงเกษตรและสหกรณ์ พิจารณาเรื่องแนวทางการแก้ไขปัญหา และให้กรมวิชาการเกษตร สร้างความรู้ความเข้าใจให้กับเกษตรกรถึงผลดีผลเสียของการเผาและไม่เผา รวมถึงการนำผลผลิตไปแปรรูปใช้ประโยชน์ทดแทนการเผาเพื่อให้เกิดรายได้เพิ่มกับเกษตรกร มอบหมายให้กระทรวงดิจิทัลเพื่อเศรษฐกิจและสังคม พัฒนาระบบตรวจจับฝุ่นควันและระบบแจ้งเตือนประชาชน สำหรับเรื่องสุขภาพให้กระทรวงสาธารณสุขแจ้งประชาชนในพื้นที่เสี่ยง รวมถึงนักท่องเที่ยวทั้งไทยและต่างชาติให้ชัดเจน ทั้งนี้ มอบหมายให้กรมป่าไม้ กรมอุทยานแห่งชาติฯ เตรียมความพร้อม เฝ้าระวัง รับมือ และกำหนดกรอบการดำเนินงานในพื้นที่ป่าให้ชัดเจนเมื่อมีแนวโน้มที่จะเกิดการเผาไหม้ ในพื้นที่อุทยานต่าง ๆ รวมถึงเพิ่มความระมัดระวังในการลงพื้นที่ของเจ้าหน้าที่เพื่อไม่ให้เกิดอุบัติเหตุแบะความสูญเสีย พร้อมเน้นย้ำให้บูรณาการความร่วมมือการทำงานในทุกภาคส่วน เพื่อการแก้ไขปัญหาและให้เกิดประโยชน์สูงสุดต่อประเทศชาติ
โดยในที่ประชุมฯ ได้มีการรายงานสถานการณ์และความพร้อมการป้องกันและแก้ไขปัญหาไฟป่า หมอกควัน และฝุ่นละอองขนาดเล็ก PM2.5 ประจำปี 2568 จากหน่วยงานต่าง ๆ ที่เกี่ยวข้อง อาทิ 1) สถานการณ์ฝุ่นละออง PM2.5 และการคาดการณ์ในอนาคต โดยอธิบดีกรมควบคุมมลพิษ 2) การควบคุมการนำเข้าและไม่รับซื้อสินค้าเกษตรที่มาจากการเผา โดยรัฐมนตรีว่าการกระทรวงพาณิชย์ 3) ความร่วมมือการแก้ไขปัญหาหมอกควันข้ามแดน : ยุทธศาสตร์ฟ้าใส (Clear Sky Strategy) โดยรัฐมนตรีว่าการกระทรวงการต่างประเทศ 4) การลดอ้อยลักลอบเผา โดยปลัดกระทรวงอุตสาหกรรม 5) การปลูกพืชแบบ low carbon โดยอธิบดีกรมวิชาการเกษตร 6) การปฏิบัติการและการควบคุมไฟป่า 14 กลุ่มป่า โดยอธิบดีกรมอุทยานแห่งชาติ สัตว์ป่า และพันธุ์พืช 7) การสนับสนุนกำลังพล ยุทโธปกรณ์และเครื่องมือในการป้องกันและแก้ไขปัญหาไฟป่า โดยแม่ทัพภาคที่ 3 8) การเฝ้าระวังและเตือนภัยฝุ่นละออง PM2.5 โดยกรมป้องกันและบรรเทาสาธารณภัย 9) การใช้เทคโนโลยีในการตรวจจับจุดความร้อน โดยผู้อำนวยการสำนักงานเทคโนโลยีอวกาศและภูมิสารสนเทศ และ 10) ร่าง พ.ร.บ. อากาศสะอาด โดยผู้ช่วยรัฐมนตรีประจำกระทรวงการท่องเที่ยวและกีฬา

ที่มา : https://www.thaigov.go.th/news/contents/details/90823