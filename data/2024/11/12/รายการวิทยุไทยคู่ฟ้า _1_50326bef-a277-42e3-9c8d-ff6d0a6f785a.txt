รัฐบาลไทย-ข่าวทำเนียบรัฐบาล-ขยายโครงการอาหารกลางวันถึง ม.ต้น ในโรงเรียนขยายโอกาส


วันอังคารที่ 12 พฤศจิกายน 2567
12/11/2567
พิมพ์
ขยายโครงการอาหารกลางวันถึง ม.ต้น ในโรงเรียนขยายโอกาส
วันอังคาร ที่ 12 พ.ย.67
ต่อจากนี้ไป ขอเชิญรับฟังไทยคู่ฟ้า
รัฐบาลให้ความสำคัญกับการพัฒนาเด็กและเยาวชน
จึงผลักดันโครงการอาหารกลางวันในโรงเรียนขยายโอกาสทุกสังกัดถึงชั้นมัธยมศึกษาตอนต้น
ซึ่งอยู่ในพื้นที่ห่างไกลยังขาดแคลนโภชนาการที่จำเป็นต่อการพัฒนาสุขภาพและการเรียนรู้
โดยกระทรวงศึกษาธิการจะเร่งรัดติดตามและประสานงานกับกรมส่งเสริมการปกครองท้องถิ่น
เพื่อให้ทุกโรงเรียนสามารถจัดอาหารกลางวันตามโครงการได้ตั้งแต่ภาคเรียนที่ 2/2567
พร้อมทั้งกำชับสถานศึกษาทุกแห่ง
ให้ใส่ใจในการจัดหาและบริการอาหารกลางวันที่มีคุณค่าทางโภชนาการอย่างครบถ้วน เหมาะสม
และเพียงพอต่อความต้องการของเด็กแต่ละช่วงวัย ตามวัตถุประสงค์ของโครงการ
เพื่อให้เด็กไทยเติบโตอย่างแข็งแรง มีคุณภาพชีวิตที่ดี พร้อมเรียนรู้และพัฒนาตนเองอย่างเต็มที่
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/90130