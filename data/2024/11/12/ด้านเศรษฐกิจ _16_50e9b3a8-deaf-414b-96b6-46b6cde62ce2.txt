รัฐบาลไทย-ข่าวทำเนียบรัฐบาล-“รมว.นฤมล“หารือ ตัวแทนชุมนุมสหกรณ์ จ.สุราษฎร์ฯแนะ ยึดหลักเพิ่มการลงทุนให้รอบคอบและปลอดภัย สร้างผลตอบแทนที่แน่นอน ช่วยเกษตรกรมีรายได้อย่างยั่งยืน


วันอังคารที่ 12 พฤศจิกายน 2567
“รมว.นฤมล“หารือ ตัวแทนชุมนุมสหกรณ์ จ.สุราษฎร์ฯแนะ ยึดหลักเพิ่มการลงทุนให้รอบคอบและปลอดภัย สร้างผลตอบแทนที่แน่นอน ช่วยเกษตรกรมีรายได้อย่างยั่งยืน
“รมว.นฤมล“หารือ ตัวแทนชุมนุมสหกรณ์ จ.สุราษฎร์ฯแนะ ยึดหลักเพิ่มการลงทุนให้รอบคอบและปลอดภัย สร้างผลตอบแทนที่แน่นอน ช่วยเกษตรกรมีรายได้อย่างยั่งยืน
ศ.ดร.นฤมล ภิญโญสินวัฒน์ รัฐมนตรีว่าการกระทรวงเกษตรและสหกรณ์ เปิดเผยภายหลังการพบปะหารือกับตัวแทนชุมนุมสหกรณ์จังหวัดสุราษฎร์ธานี โดยมี นางสาวอนงค์นาถ จ่าแก้ว เลขานุการรัฐมนตรีว่าการกระทรวงเกษตรและสหกรณ์ และนายวิศิษฐ์ ศรีสุวรรณ์ อธิบดีกรมส่งเสริมสหกรณ์ และเจ้าหน้าที่ที่เกี่ยวข้อง เข้าร่วม
ณ กระทรวงเกษตรและสหกรณ์ ว่า กระทรวงเกษตรและสหกรณ์ มุ่งเน้นการปรับปรุงประกาศคณะกรรมการพัฒนาการสหกรณ์แห่งชาติ เรื่อง ข้อกำหนดการฝากเงินหรือลงทุนอย่างอื่นของสหกรณ์ พ.ศ. ... ภายใต้มาตรา 62 แห่งพระราชบัญญัติสหกรณ์ พ.ศ. 2542 ให้สหกรณ์มีทางเลือกการลงทุนเพิ่มเติม ซึ่งไม่กระทบกับสิทธิ์
ที่สหกรณ์เคยได้รับในการบริหารจัดการเงินทุน และมีวัตถุประสงค์เพื่อให้สหกรณ์ได้รับผลตอบแทนที่แน่นอน เพื่อให้เกิดสภาพคล่องสามารถรองรับภาระค่าใช้จ่ายในองค์กรได้อย่างมีประสิทธิภาพ
“สหกรณ์แต่ละแห่งควรคำนึงถึงศักยภาพ ขนาด และประเภทของสหกรณ์ เพื่อให้การขยายการลงทุนสามารถสร้างผลตอบแทนที่แน่นอน และเป็นการลงทุนทางเลือกให้สหกรณ์สามารถหารายได้เพิ่มเติมอันเป็นประโยชน์ต่อสมาชิกและเกษตรกร”ศ.ดร.นฤมล กล่าว

ที่มา : https://www.thaigov.go.th/news/contents/details/90159