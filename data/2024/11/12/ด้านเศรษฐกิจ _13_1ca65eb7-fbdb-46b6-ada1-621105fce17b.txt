รัฐบาลไทย-ข่าวทำเนียบรัฐบาล-เกษตรฯ เร่งระบายน้ำในพื้นที่ลุ่มต่ำเจ้าพระยาตอนล่าง ให้ทันปลูกข้าวช่วงปลายเดือน พ.ย. นี้


วันอังคารที่ 12 พฤศจิกายน 2567
เกษตรฯ เร่งระบายน้ำในพื้นที่ลุ่มต่ำเจ้าพระยาตอนล่าง ให้ทันปลูกข้าวช่วงปลายเดือน พ.ย. นี้
เกษตรฯ เร่งระบายน้ำในพื้นที่ลุ่มต่ำเจ้าพระยาตอนล่าง ให้ทันปลูกข้าวช่วงปลายเดือน พ.ย. นี้
นายประยูร อินสกุล ปลัดกระทรวงเกษตรและสหกรณ์ เปิดเผยภายหลังเป็นประธานการประชุมและลงพื้นที่ติดตามการบริหารจัดการน้ำในพื้นที่ลุ่มต่ำ ลุ่มน้ำเจ้าพระยาตอนล่าง โดยมี นายทวีศักดิ์ ธนเดโชพล ผู้ตรวจราชการกระทรวงเกษตรและสหกรณ์ นายเดช เล็กวิชัย รองอธิบดีกรมชลประทาน และหน่วยงานในพื้นที่ที่เกี่ยวข้อง เข้าร่วม ณ ห้องประชุมโครงการส่งน้ำและบำรุงรักษาโพธิ์พระยา ว่า กระทรวงเกษตรและสหกรณ์ โดยกรมชลประทาน ได้ร่วมหารือแนวทางกับภาครัฐและเอกชนในพื้นที่ เพื่อเร่งรัดการระบายน้ำในพื้นที่ลุ่มต่ำของจังหวัดพระนครศรีอยุธยา และจังหวัดสุพรรณบุรี ซึ่งเป็นแนวทางฟื้นฟูพื้นที่น้ำท่วมขังสำหรับทุ่งรับน้ำช่วงฤดูฝนที่ผ่านมา และเร่งระบายน้ำออกตามระบบ เพื่อเตรียมพื้นที่ให้พี่น้องเกษตรกรทำการปลูกข้าวให้ทันช่วงปลายเดือนพฤศจิกายน - ต้นเดือนธันวาคม 2567 นี้

ที่มา : https://www.thaigov.go.th/news/contents/details/90150