รัฐบาลไทย-ข่าวทำเนียบรัฐบาล-รองนายกฯ ประเสริฐ เปิดงาน “POST TODAY THAILAND SMART CITY 2025” ร่วมขับเคลื่อนสมาร์ทซิตี้ด้วย AI ยกระดับคุณภาพชีวิตคนไทย


วันอังคารที่ 12 พฤศจิกายน 2567
รองนายกฯ ประเสริฐ เปิดงาน “POST TODAY THAILAND SMART CITY 2025” ร่วมขับเคลื่อนสมาร์ทซิตี้ด้วย AI ยกระดับคุณภาพชีวิตคนไทย
รองนายกฯ ประเสริฐ เปิดงาน “POST TODAY THAILAND SMART CITY 2025” ร่วมขับเคลื่อนสมาร์ทซิตี้ด้วย AI ยกระดับคุณภาพชีวิตคนไทย
วันที่ 12 พฤศจิกายน 2567 นายประเสริฐ จันทรรวงทอง รองนายกรัฐมนตรีและรัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) กล่าวเปิดงาน POST TODAY THAILAND SMART CITY 2025 ปีที่ 3 "การจัดการเมืองอัจฉริยะด้วยเทคโนโลยีและ AI เพื่อยกระดับคุณภาพชีวิต" จัดโดย โพสต์ทูเดย์ ร่วมกับ สปริงนิวส์ และสำนักงานนวัตกรรมแห่งชาติ (องค์การมหาชน) หรือ NIA  โดยมี นายพรรณธนู วรรณกางซ้าย ที่ปรึกษารัฐมนตรีฯ กระทรวงดีอี นายอัฐฐเสฏฐ จุลเสฏฐพานิช เลขานุการรัฐมนตรีฯ กระทรวงดีอี พร้อมด้วยผู้บริหารหน่วยงานที่เกี่ยวข้องเข้าร่วม ณ โรงแรมอีสติน แกรนด์ พญาไท กรุงเทพฯ
สำหรับงาน POST TODAY THAILAND SMART CITY 2025 ปีที่ 3 เป็นเวทีแลกเปลี่ยนความคิดเห็นและเรียนรู้แนวทางการพัฒนาเมืองอัจฉริยะของประเทศไทย จากวิสัยทัศน์และนวัตกรรมใหม่ๆ ในการสร้างเมืองอัจฉริยะที่ตอบโจทย์การใช้ชีวิตยุคใหม่ โดยมุ่งเน้นไปที่การรักษาสิ่งแวดล้อมและการบรรลุเป้าหมาย Net Zero พร้อมเดินหน้าขับเคลื่อนประเทศไทยสู่ความเป็น Smart City ที่ยั่งยืน

ที่มา : https://www.thaigov.go.th/news/contents/details/90157