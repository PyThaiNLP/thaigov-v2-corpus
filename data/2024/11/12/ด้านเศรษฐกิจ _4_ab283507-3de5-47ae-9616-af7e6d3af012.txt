รัฐบาลไทย-ข่าวทำเนียบรัฐบาล-ผู้ตรวจเกษตรฯ ร่วมพิธีเปิดงานสัมมนาน้ำมันปาล์มยั่งยืน ประจำปี 2567 (RT2024)


วันอังคารที่ 12 พฤศจิกายน 2567
ผู้ตรวจเกษตรฯ ร่วมพิธีเปิดงานสัมมนาน้ำมันปาล์มยั่งยืน ประจำปี 2567 (RT2024)
ผู้ตรวจเกษตรฯ ร่วมพิธีเปิดงานสัมมนาน้ำมันปาล์มยั่งยืน ประจำปี 2567 (RT2024)
เมื่อวันที่ 11 พฤศจิกายน 2567 นายถาวร ทันใจ ผู้ตรวจราชการกระทรวงเกษตรและสหกรณ์ เป็นประธานพิธีเปิดงานสัมมนาน้ำมันปาล์มยั่งยืน ประจำปี 2024 (Annual Roundtable Conference on Sustainable Palm Oil: RT2024)  พร้อมทั้งร่วมเป็นสักขีพยานในพิธีลงนามบันทึกความเข้าใจ (MOU) ระหว่างบริษัท โกลบอลกรีนเคมิคอล จำกัด (มหาชน) (GGC) องค์กรความร่วมมือระหว่างประเทศของเยอรมัน (GIZ) และ (Roundtable on Sustainable Palm Oil : RSPO) โดยมี Mr. Joseph D’ Cruz ประธานบริหาร RSPO คณะทูตานุทูต รวมถึงผู้แทนจากภาครัฐและเอกชน เข้าร่วมพิธีเปิด ณ โรงแรมอมารี กรุงเทพมหานคร
สำหรับการสัมมนา RT2024 ครั้งนี้ เป็นการสัมมนาประจำปีของ RSPO ในปีนี้จัดขึ้นระหว่างวันที่ 11 - 13 พฤศจิกายน 2567 มีวัตถุประสงค์เพื่อแลกเปลี่ยนวิสัยทัศน์ร่วมกันและขับเคลื่อนอนาคตของน้ำมันปาล์มที่ยั่งยืนในอีก 20 ปีข้างหน้า ทั้งนี้ กระทรวงเกษตรและสหกรณ์ได้ให้ความสำคัญในการผลิตและสนับสนุนเกษตรกรไทยให้ผลิตปาล์มน้ำมันเพื่อความยั่งยืนตามมาตรฐานสากล
ในโอกาสนี้ ผู้ตรวจเกษตรฯ ได้กล่าวแสดงความยินดีกับตัวแทนกลุ่มเกษตรกรรายย่อยซึ่งเป็นสมาชิก RSPO ที่ได้รับรางวัล RSPO Excellence Awards ในสาขาต่าง ๆ อีกด้วย

ที่มา : https://www.thaigov.go.th/news/contents/details/90131