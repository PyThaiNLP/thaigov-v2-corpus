รัฐบาลไทย-ข่าวทำเนียบรัฐบาล-นักเรียนไทยในเปรูขอบคุณ นายกฯ “อิ๊งค์” เข้าใจเยาวชน เตรียมวางนโยบายมอบทุนศึกษาต่อต่างประเทศ


วันอาทิตย์ที่ 17 พฤศจิกายน 2567
17/11/2567
พิมพ์
นักเรียนไทยในเปรูขอบคุณ นายกฯ “อิ๊งค์” เข้าใจเยาวชน เตรียมวางนโยบายมอบทุนศึกษาต่อต่างประเทศ
เน้นสาขาเทคโนโลยีอนาคต -AI  ที่ตลาดต้องการมาก หวังให้ประเทศไทยพัฒนาก้าวกระโดด ยืนยันกลับไทยจะเร่งสรุปเรื่องทุนไปนอกของเด็กและเยาวชนทันที
นางสาวแพทองธาร ชินวัตร นายกรัฐมนตรี  เปิดเผยว่า เมื่อวานนี้ในการประชุม APEC CEO Summit และจากการได้พบปะและพูดคุยกับน้องๆเยาวชนคนไทยที่มาเป็นอาสาสมัครและมาช่วยงานในการประชุมเอเปคครั้งนี้ ทราบว่ามีความต้องการให้รัฐบาลช่วยสนับสนุนทุนการศึกษา ซึ่งตรงกับนโยบาลรัฐบาลที่อยากให้เด็กไทยมีทุนการศึกษาที่มากขึ้นเพื่อมีโอกาศพัฒนาบุคคล และพัฒนาชาติไปพร้อมๆ กันด้วย
“จะสนับสนุนน้องๆที่อยากจะไปเรียนต่างประเทศ และจะกำหนดนโยบายให้เปลี่ยนไปศึกษาในสาขาวิชา ที่เกี่ยวข้องกับ พวกเทคโนโลยีแห่งอนาคตให้มากขึ้น ซึ่งสาขาการบริหารธุรกิจและการตลาด ที่นิยมมาเรียน น่าจะลดลงเพราะที่ประเทศไทยก็มีดีอยู่แล้วแต่ศาสตร์ด้านเทคโนโลยีล้ำหน้าหรือ AI เป็นตลาดธุรกิจที่ต้องการมาก รัฐบาลจะสนับสนุนตรงนี้ก็จะเป็นประโยชน์กับนักศึกษาและประเทศไทยด้วย”
นายกรัฐมนตรี กล่าวทิ้งท้ายว่า "การแลกเปลี่ยนความคิดเห็นระหว่างเยาวชนกับรัฐบาล ถือเป็นเรื่องที่ดีมาก ขอส่งกำลังใจให้น้องๆทุกคน พร้อมยืนยันว่ากลับไปจะไปพิจารณาเรื่องการให้ทุนการศึกษาเพื่อเรียนต่อในต่างประเทศทันที" นายกรัฐมนตรีกล่าว

ที่มา : https://www.thaigov.go.th/news/contents/details/90304