รัฐบาลไทย-ข่าวทำเนียบรัฐบาล-​"CIO ดีพร้อม" ปรับโครงสร้างพื้นฐานเทคโนโลยีสารสนเทศและการสื่อสาร ยกระดับ Ecosystem รองรับการปฏิรูปอุตสาหกรรม และการบริการภาครัฐทันสมัย


วันเสาร์ที่ 16 พฤศจิกายน 2567
16/11/2567
พิมพ์
​"CIO ดีพร้อม" ปรับโครงสร้างพื้นฐานเทคโนโลยีสารสนเทศและการสื่อสาร ยกระดับ Ecosystem รองรับการปฏิรูปอุตสาหกรรม และการบริการภาครัฐทันสมัย
​"CIO ดีพร้อม" ปรับโครงสร้างพื้นฐานเทคโนโลยีสารสนเทศและการสื่อสาร ยกระดับ Ecosystem รองรับการปฏิรูปอุตสาหกรรม และการบริการภาครัฐทันสมัย
กรุงเทพฯ 14 พฤศจิกายน 2567 – นางสาวณัฏฐิญา เนตยสุภา รองปลัดกระทรวงอุตสาหกรรม รักษาราชการแทนอธิบดีกรมส่งเสริมอุตสาหกรรม ให้เกียรติเป็นประธานในการประชุมคณะกรรมการบริหารเทคโนโลยีสารสนเทศและการสื่อสารของกรมส่งเสริมอุตสาหกรรม (CIO) ร่วมด้วย นายวัชรุน จุ้ยจำลอง นางดวงดาว ขาวเจริญ และนายสุรพล ปลื้มใจ รองอธิบดีกรมส่งเสริมอุตสาหกรรม คณะผู้บริหาร และเจ้าหน้าที่ดีพร้อม (DIPROM) เข้าร่วมประชุมดังกล่าว ณ ห้องประชุม 3 ชั้น 3 อาคารกรมส่งเสริมอุตสาหกรรม (DIPROM Headquarter) และระบบออนไลน์ Zoom Meeting
การประชุมดังกล่าว เป็นการพิจารณากรอบระยะเวลาการจัดทำคำของบประมาณโครงการของกรมส่งเสริมอุตสาหกรรมประจำปีงบประมาณ พ.ศ. 2569 เพื่อรับทราบผลสำรวจความพร้อมรัฐบาลดิจิทัลของ กสอ. ปี 2567 และแผนการดำเนินงาน ปี 2568 การดำเนินงานตามแผนปฏิบัติการด้านดิจิทัลกรมส่งเสริมอุตสาหกรรม พ.ศ.2566 - 2570 ชี้แจงการจัดทำคำของบประมาณด้านการพัฒนาเทคโนโลยีสารสนเทศของดีพร้อม ปี 2569ให้เป็นไปตามมาตรฐานของ DE (Digital Economy) และข้อกำหนดของ CIO ตามนโยบาย "ปฏิรูปอุตสาหกรรม สู่เศรษฐกิจยุคใหม่ ทันสมัย สะอาด สะดวก โปร่งใส" ของนายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม ในการดึงจุดแข็งในด้านของโครงสร้างพื้นฐานที่ดีและเรื่องของซัพพลายเชนที่เข้มแข็งให้ประเทศไทยมีความพร้อมที่จะลงทุนในเรื่องของเม็ดเงินการลงทุนใหม่ ๆ ในอนาคต โดยดีพร้อมได้เตรียมการพัฒนาแนวทางการดำเนินงานและแผนงานเพื่อเพิ่มประสิทธิภาพองค์กร การพัฒนาองค์กรด้วยข้อมูลและเทคโนโลยีดิจิทัลและการบูรณาการการทำงานร่วมกันระหว่างหน่วยงาน การพัฒนาระบบสนับสนุนการให้บริการผู้ประกอบการ ประชาชน และการปฎิบัติงานของเจ้าหน้าที่ในรูปแบบอิเล็กทรอนิกส์ การพัฒนาระบบโครงสร้างพื้นฐานด้านเทคโนโลยีดิจิทัลและมาตรการการรับมือภัยคุกคามหรือความเสี่ยงทางไซเบอร์ และการพัฒนาศักยภาพบุคลากรด้านดิจิทัล เพื่อยกระดับการให้บริการ และการดำเนินงานของกรมฯ สู่การเป็นรัฐบาลดิจิทัลอย่างครบวงจร

ที่มา : https://www.thaigov.go.th/news/contents/details/90299