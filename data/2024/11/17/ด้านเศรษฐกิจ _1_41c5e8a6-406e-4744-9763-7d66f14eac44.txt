รัฐบาลไทย-ข่าวทำเนียบรัฐบาล-​"อธิบดีดีพร้อม" OPEN HOUSE: Green Technology & Innovate Healthcare for Japan and Thailand Business Matching เร่งเครื่องยนต์อุตสาหกรรมเศรษฐกิจใหม่


วันเสาร์ที่ 16 พฤศจิกายน 2567
16/11/2567
พิมพ์
​"อธิบดีดีพร้อม" OPEN HOUSE: Green Technology & Innovate Healthcare for Japan and Thailand Business Matching เร่งเครื่องยนต์อุตสาหกรรมเศรษฐกิจใหม่
​"อธิบดีดีพร้อม" OPEN HOUSE: Green Technology & Innovate Healthcare for Japan and Thailand Business Matching เร่งเครื่องยนต์อุตสาหกรรมเศรษฐกิจใหม่ "รมต.เอกนัฏ" ชี้เครือข่ายธุรกิจการแพทย์และสิ่งแวดล้อมไทยยั่งยืน
กรุงเทพฯ 13 พฤศจิกายน 2567 – นางสาวณัฏฐิญา เนตยสุภา รองปลัดกระทรวงอุตสาหกรรม รักษาราชการแทน อธิบดีกรมส่งเสริมอุตสาหกรรม ให้เกียรติเข้าร่วมและกล่าวเปิดงาน OPEN HOUSE : Green Technology & Innovate Healthcare for Japan and Thailand Business Matching พร้อมด้วย นายวัชรุน จุ้ยจำลอง รองอธิบดีกรมส่งเสริมอุตสาหกรรม และนายพลาวุธ วงวิวัฒน์ ผู้อำนวยการกองยุทธศาสตร์และแผนงาน ณ ศูนย์ Knowledge Xchange (KX) ที่จัดขึ้นโดย จังหวัดชิมาเนะ ประเทศญี่ปุ่น ร่วมกับ  มหาวิทยาลัยเทคโนโลยีพระจอมเกล้าธนบุรี
การจัดงานดังกล่าว เป็นการจับคู่เจรจาธุรกิจกับผู้ประกอบการจากจังหวัดชิมาเนะ ประเทศญี่ปุ่น และผู้ประกอบการ SME ไทยในกลุ่มธุรกิจ Healthcare & Wellness Tech & Green Tech สำหรับบุคลากรทางการแพทย์ ตัวแทนจำหน่ายสินค้า หรือเครื่องมือทางการแพทย์ บริษัทหรือโรงงานผู้รับผลิตสินค้าในไทย ซึ่งภายในงานดังกล่าวสำนักงานจังหวัดชิมาเนะ ประเทศญี่ปุ่น ได้นำคณะผู้ประกอบการเข้าร่วมงานฯ ดังกล่าว ได้แก่
1) บริษัท Mikuniya Corporation ผู้ผลิตและจำหน่ายเครื่องลดปริมาณขยะอินทรีย์ เพื่อนำขยะที่ย่อยสลายแล้ว ไปหมุนเวียนใช้เป็นปุ๋ย
2) บริษัท CC. Kendensha Co., Ltd. ผู้ผลิตและจำหน่ายสารตกตะกอนที่ผลิตจากดินแดง และกากอ้อย เพื่อปรับสภาพน้ำเสียให้กลับมาใสสะอาด
3) บริษัท e-Grid Inc. ผู้พัฒนาเทคโนโลยี AI สำหรับการบริหารจัดการเอกสารในธุรกิจ
4) บริษัท Erisa Co., Ltd. ผู้พัฒนาโปรแกรมประเมินความเสี่ยงภาวะสมองเสื่อมโดยใช้เทคโนโลยี AI
5) บริษัท Resvo Inc. ผู้พัฒนาเทคโนโลยีและอุปกรณ์ตรวจวัดความเครียดผ่านปัสสาวะ
ซึ่งภายในงานฯ ดังกล่าว มีผู้ประกอบการไทยให้ความสนใจและเข้าร่วมประมาณ 100 ราย ตามนโยบาย "ปฏิรูปอุตสาหกรรม สู่เศรษฐกิจยุคใหม่ ทันสมัย สะอาด สะดวก โปร่งใส" ของนายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม
นอกจากนี้ คณะผู้บริหารดีพร้อม ได้เข้าร่วมประชุมกับนายนากาอิ ทัตสึยะ ผู้อำนวยการสำนักงานสนับสนุนการขยายธุรกิจสู่ต่างประเทศ สำนักงานจังหวัดชิมาเนะ ประเทศญี่ปุ่น และคณะ เพื่อหารือถึงแนวทางการต่อยอดความร่วมมือ ระหว่าง ดีพร้อม และจังหวัดชิมาเนะ ในการร่วมกันพัฒนาอุตสาหกรรมเศรษฐกิจใหม่ ที่ทั้งสองหน่วยงานมีความสนใจร่วมกัน โดยจังหวัดชิมาเนะ ให้ความสนใจกับการพัฒนาเทคโนโลยีทางการแพทย์และสิ่งแวดล้อม เนื่องจากเป็นเรื่องที่ตอบโจทย์วิถีชีวิตคนในปัจจุบัน ทั้งนี้ ดีพร้อม ก็มีความสนใจที่จะยกระดับอุตสาหกรรมดังกล่าวเช่นกัน เนื่องจากประเทศไทยมีนโยบายที่จะเป็น Medical Hub ประกอบกับกระแสรักษ์โลกทำให้ภาคอุตสาหกรรมไทยต้องปรับตัวสู่ Green Industry หรืออุตสาหกรรมสีเขียวในอนาคตอันใกล้ ดังนั้น งานเจรจาจับคู่ธุรกิจในวันนี้ จึงเป็นเหมือนก้าวสำคัญของทั้งประเทศไทย และจังหวัดชิมาเนะ ที่จะยกระดับการพัฒนาอุตสาหกรรมสู่สากลร่วมกัน

ที่มา : https://www.thaigov.go.th/news/contents/details/90298