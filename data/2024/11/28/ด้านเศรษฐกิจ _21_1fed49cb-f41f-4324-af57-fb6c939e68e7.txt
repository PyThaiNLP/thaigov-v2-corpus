รัฐบาลไทย-ข่าวทำเนียบรัฐบาล-รมว.เอกนัฏ กระชับความความพันธ์ สาธารณรัฐทาจิกิสถาน ถกแนวทางความร่วมมืออุตสาหกรรมเหมืองแร่-ฮาลาล 


วันพฤหัสบดีที่ 28 พฤศจิกายน 2567
28/11/2567
พิมพ์
รมว.เอกนัฏ กระชับความความพันธ์ สาธารณรัฐทาจิกิสถาน ถกแนวทางความร่วมมืออุตสาหกรรมเหมืองแร่-ฮาลาล
รมว.เอกนัฏ กระชับความความพันธ์ สาธารณรัฐทาจิกิสถาน ถกแนวทางความร่วมมืออุตสาหกรรมเหมืองแร่-ฮาลาล
25 พฤศจิกายน 2567 นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม หารือ นายเชอราลี คาเบียร์ (H.E. Mr. Sherali Kabir) รัฐมนตรีว่าการกระทรวงอุตสาหกรรมและเทคโนโลยีใหม่ สาธารณรัฐทาจิกิสถาน และคะเข้าพบ เพื่อรับทราบศักยภาพการพัฒนาอุตสาหกรรม การลงทุน และการธนาคารของไทย ส่งเสริมความร่วมมือทวิภาคีด้านเศรษฐกิจและการค้ากับหน่วยงานภาครัฐและภาคเอกชนของประเทศไทย และให้ข้อมูลเกี่ยวกับศักยภาพและโอกาสการลงทุนในสาธารณรัฐทาจิกิสถาน โดยมีนายพงศ์พล ยอดเมืองเจริญ เลขานุการรัฐมนตรีว่าการกระทรวงอุตสาหกรรมและโฆษกกระทรวงอุตสาหกรรม นายวิฤทธิ์ วิเศษสินธุ์ รองปลัดกระทรวงอุตสาหกรรม นายภาสกร ชัยรัตน์ ผู้อำนวยการสำนักงานเศรษฐกิจอุตสาหกรรม และผู้บริหารกระทรวงอุตสาหกรรม เข้าร่วมด้วย ณ ห้องรับรอง 1 ชั้น 2 อาคารสำนักงานปลัดกระทรวงอุตสาหกรรม
สาธารณรัฐทาจิกิสถาน อยู่ทางตอนใต้ของภูมิภาคเอเชียกลาง ระหว่างอุซเบกิสถานและจีน มีศักยภาพด้านการผลิตอลูมิเนียม และอุตสาหกรรมฮาลาล ซึ่งเป็นโอกาสที่ดีในการหารือแนวทางความร่วมมือและโอกาสการลงทุนในทาจิกิสถานด้านอุตสาหกรรมเหมืองแร่และพลังงาน เนื่องจากทาจิกิสถานมีทรัพยากรแร่ธาตุที่สมบูรณ์เป็นส่วนประกอบสำคัญของพลังงานสะอาด และมีอุตสาหกรรมเหมืองแร่ที่มีศักยภาพ
รวมถึงความร่วมมือในการขับเคลื่อนอุตสาหกรรมฮาลาลระหว่างกัน เพราะปัจจุบันไทยมีการส่งเสริมและพัฒนาอุตสาหกรรมฮาลาลมากขึ้น

ที่มา : https://www.thaigov.go.th/news/contents/details/90755