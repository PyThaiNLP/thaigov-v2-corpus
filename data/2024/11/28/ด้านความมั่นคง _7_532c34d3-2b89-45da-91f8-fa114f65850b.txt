รัฐบาลไทย-ข่าวทำเนียบรัฐบาล-รมช.มท. (ซาบีดา) พร้อมคณะ ลงพื้นที่นราธิวาส เยี่ยมให้กำลังใจผู้ประสบภัยพื้นที่ อำเภอรือเสาะ และอำเภอระแงะ ขณะที่ผู้ประสบภัยดีใจและขอบคุณรัฐบาลที่ไม่ทอดทิ้งผู้ประสบภัยไว้ข้างหลัง


วันพฤหัสบดีที่ 28 พฤศจิกายน 2567
28/11/2567
พิมพ์
รมช.มท. (ซาบีดา) พร้อมคณะ ลงพื้นที่นราธิวาส เยี่ยมให้กำลังใจผู้ประสบภัยพื้นที่ อำเภอรือเสาะ และอำเภอระแงะ ขณะที่ผู้ประสบภัยดีใจและขอบคุณรัฐบาลที่ไม่ทอดทิ้งผู้ประสบภัยไว้ข้างหลัง
รมช.มท. (ซาบีดา) พร้อมคณะ ลงพื้นที่นราธิวาส เยี่ยมให้กำลังใจผู้ประสบภัยพื้นที่ อำเภอรือเสาะ และอำเภอระแงะ ขณะที่ผู้ประสบภัยดีใจและขอบคุณรัฐบาลที่ไม่ทอดทิ้งผู้ประสบภัยไว้ข้างหลัง
เมื่อช่วงค่ำวานนี้ (27 พ.ย. 67) นางสาวซาบีดา ไทยเศรษฐ์ รัฐมนตรีช่วยว่าการกระทรวงมหาดไทย พร้อมคณะ ลงพื้นที่นราธิวาส เยี่ยมให้กำลังใจผู้ประสบภัย ภายในศูนย์พักพิงช่วยเหลือผู้ประสบภัยฯ ศูนย์จัดการภัยพิบัติชุมชนท่าเรือ เทศบาลตำบลรือเสาะ อำเภอรือเสาะ พร้อมมอบของอุปโภค-บริโภค น้ำดื่ม จำนวน 3,000 ขวด แก่ผู้ประสบภัยฯ และเยี่ยมครัวประกอบอาหารปรุงสุกพร้อมรับประทาน เพื่อนำแจกจ่ายให้กับประชาชนที่ประสบอุทกภัยฯ โดยมี ว่าที่ร้อยตรี ตระกูล โทธรรม ผู้ว่าราชการจังหวัดนราธิวาส นายซูปียัน แดเมาะเล็ง นายอำเภอรือเสาะ และเจ้าหน้าที่ ร่วมต้อนรับฯ
ในครั้งนี้ รมช.มท. ได้พูดคุยให้กำลังใจผู้ประสบภัยพื้นที่อำเภอรือเสาะ ด้วยความห่วงใย และเป็นกำลังใจให้ผู้ประสบภัยฯ
นางสีดา โพธิ์เหลือ อายุ 59 ปี ชาวบ้าน ม.2 ตำบลท่าเรือ อำเภอรือเสาะ จังหวัดนราธิวาส กล่าวอย่างดีใจ หลังได้พบ นางสาวซาบีดา ไทยเศรษฐ์ รัฐมนตรีช่วยว่าการกระทรวงมหาดไทย ที่บินด่วนกลางดึก ลงมาเยี่ยมถึงศูนย์พักพิงฯ "ขอบคุณรัฐบาลที่ไม่ทอดทิ้งผู้ประสบภัยไว้ข้างหลัง แม้ห่างไกล ดึกดื่นยังมาหา ไม่คิดว่า จะมีใครลงมาเยี่ยมกลางดึกแบบนี้ ขอบคุณจริง ๆ"
จากนั้น นางสาวซาบีดา ไทยเศรษฐ์ รัฐมนตรีช่วยว่าการกระทรวงมหาดไทย ลงพื้นที่เยี่ยมให้กำลังใจผู้ประสบภัยพื้นที่อำเภอระแงะ ที่พักพิงภายในศูนย์พักพิงช่วยเหลือผู้ประสบภัยเทศบาลตำบลตันหยงมัส อำเภอระแงะ
นางสาวซาบีดา ไทยเศรษฐ์ รัฐมนตรีช่วยว่าการกระทรวงมหาดไทย กล่าวว่า วันนี้มาด้วยใจ และเพื่อเป็นขวัญและกำลังใจแก่ผู้ประสบภัยฯ อยากมาดูแลว่าในพื้นที่มีความต้องการอะไรเพิ่มเติมบ้าง มีเรื่องอะไรที่ต้องการความช่วยเหลือจากทางมหาดไทยบ้าง เพื่อจะได้นำเรียนข้อมูลให้ นายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงมหาดไทย โดยมองว่าภาพรวม จังหวัดนราธิวาส มีมาตรการให้การช่วยเหลือผู้ประสบภัยไว้แล้ว เพื่อการช่วยเหลืออย่างทันท่วงที ขณะที่รัฐบาลก็พร้อมให้การช่วยเหลือฯ โดยไม่ทิ้งใครไว้ข้างหลัง พร้อมฝากถึงผู้ประสบภัย หากมีสิ่งใดที่ต้องการความช่วยเหลือ ขอให้ฝากมายังผู้ว่าราชการจังหวัดนราธิวาส และหัวหน้าส่วนราชการในพื้นที่ ซึ่งบูรณาการการทำงานร่วมกันอยู่แล้ว จะได้ให้การช่วยเหลือ ได้อย่างทันท่วงทีต่อไป
จากนั้น ได้มอบถุงยังชีพของอุปโภค-บริโภค และนำดื่ม จำนวน 3,000 ขวด มอบแก่ผู้ประสบภัยฯ พร้อมทั้งได้พบปะพูดคุยกับผู้ประสบภัยฯ กลุ่มเปราะบาง และผู้สูงอายุ ที่พักพิงภายในศูนย์พักพิงฯ บรรยากาศเป็นไปอย่างอบอุ่น
สำหรับอำเภอระแงะ มีศูนย์พักพิงฯ จำนวน 3 ศูนย์ ได้แก่ ศูนย์พักพิงเทศบาลตำบลตันหยงมัส, ศูนย์พักพิงบ้านเขาพระ และศูนย์พักพิงมัสยิดตันหยงมัส โดยจำนวนผู้อพยพทั้ง 3 ศูนย์ รวม 176 คน 58 ครัวเรือน ซึ่งมีกลุ่มเปราะบาง เป็นอายุ 0-7 ปี จำนวน 28 คน ผู้สูงอายุ
จำนวน 42 คน ผู้ป่วย 17 คน และผู้พิการ 6 คน
ล่าสุด จังหวัดนราธิวาส มีพื้นที่ประสบภัยแล้ว 13 อำเภอ ในพื้นที่อำเภอเมือง อำเภอบาเจาะ อำเภอแว้ง อำเภอรือเสาะ อำเภอเจาะไอร้อง อำเภอสุคิริน และอำเภอยี่งอ จำนวน 75 ตำบล 503 หมู่บ้าน ประชาชนได้รับผลกระทบ 40,338 ครัวเรือน 148,580 คนคน โรงเรียนแจ้งปิดแล้ว 68 โรงเรียน ส่วนเส้นทางรถไฟที่จะลงมาที่จังหวัดนราธิวาส ปิดการเดินรถชั่วคราว

ที่มา : https://www.thaigov.go.th/news/contents/details/90728