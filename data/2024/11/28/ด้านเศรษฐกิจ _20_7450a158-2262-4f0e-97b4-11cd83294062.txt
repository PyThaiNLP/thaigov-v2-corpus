รัฐบาลไทย-ข่าวทำเนียบรัฐบาล-รมช.อิทธิ ตรวจเยี่ยมการดำเนินงานของ อ.ส.ค. ภาคเหนือตอนบน มุ่งพัฒนาคุณภาพสินค้า การลดต้นทุนการผลิต และระบบโลจิสติกส์ รวมถึงการปรับโครงการองค์กร เพื่อให้ผลประกอบการเป็นที่น่าพอใจ


วันพฤหัสบดีที่ 28 พฤศจิกายน 2567
รมช.อิทธิ ตรวจเยี่ยมการดำเนินงานของ อ.ส.ค. ภาคเหนือตอนบน มุ่งพัฒนาคุณภาพสินค้า การลดต้นทุนการผลิต และระบบโลจิสติกส์ รวมถึงการปรับโครงการองค์กร เพื่อให้ผลประกอบการเป็นที่น่าพอใจ
รมช.อิทธิ ตรวจเยี่ยมการดำเนินงานของ อ.ส.ค. ภาคเหนือตอนบน มุ่งพัฒนาคุณภาพสินค้า การลดต้นทุนการผลิต และระบบโลจิสติกส์ รวมถึงการปรับโครงการองค์กร เพื่อให้ผลประกอบการเป็นที่น่าพอใจ
นายอิทธิ ศิริลัทธยากร รัฐมนตรีช่วยว่าการกระทรวงเกษตรและสหกรณ์ ลงพื้นที่ตรวจเยี่ยมการดำเนินงานของสำนักงาน อ.ส.ค. ภาคเหนือตอนบน ต.ช้างเผือก อ.เมือง จ.เชียงใหม่ โดยได้มอบนโยบายแก่ผู้บริหารและบุคลากรของ อ.ส.ค. พร้อมเยี่ยมชมโรงงานผลิตนมพาสเจอร์ไรส์ และเยี่ยมชมผลิตภัณฑ์แปรรูปจากนมและเนื้อสัตว์
ทั้งนี้ รัฐมนตรีช่วยว่าการกระทรวงเกษตรและสหกรณ์ได้เน้นย้ำให้ อ.ส.ค. มุ่งขับเคลื่อนการดำเนินงานให้มีประสิทธิภาพ โดยจะต้องผลิตสินค้าให้มีคุณภาพ ได้มาตรฐาน และตรงตามความต้องการของตลาด รวมถึงให้มีการพัฒนาในเรื่องการลดต้นทุนการผลิตและระบบโลจิสติกส์ ซึ่งอาจจะต้องมีการปรับโครงการองค์กร เพื่อให้การดำเนินไปในทิศทางที่ดีขึ้นและมีผลประกอบการเป็นที่น่าพอใจต่อไป

ที่มา : https://www.thaigov.go.th/news/contents/details/90754