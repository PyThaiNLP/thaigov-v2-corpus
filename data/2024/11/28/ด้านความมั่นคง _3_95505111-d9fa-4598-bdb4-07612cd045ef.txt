รัฐบาลไทย-ข่าวทำเนียบรัฐบาล-ศูนย์บรรเทาสาธารณภัยกองทัพภาคที่ 4 จับมือจิตอาสาทุกภาคส่วน เร่งช่วยประชาชนภาคใต้จากอุทกภัย


วันพฤหัสบดีที่ 28 พฤศจิกายน 2567
ศูนย์บรรเทาสาธารณภัยกองทัพภาคที่ 4 จับมือจิตอาสาทุกภาคส่วน เร่งช่วยประชาชนภาคใต้จากอุทกภัย
จากสถานการณ์ฝนตกหนักอย่างต่อเนื่องในพื้นที่ภาคใต้ตอนล่างของประเทศไทย อันเนื่องมาจากอิทธิพลของลมมรสุมตะวันออกเฉียงเหนือที่พัดปกคลุมอ่าวไทยและภาคใต้ ซึ่งมีกำลังแรงขึ้น ส่งผลให้เกิดอุทกภัยในหลายจังหวัด
ล่าสุดวันนี้ (27 พฤศจิกายน 2567) พลเอก พนา แคล้วปลอดทุกข์ ผู้บัญชาการทหารบก/ผู้อำนวยการศูนย์บรรเทาสาธารณภัยกองทัพบก ได้สั่งการให้ศูนย์บรรเทาสาธารณภัยกองทัพภาคที่ 4 บูรณาการความร่วมมือกับศูนย์อำนวยการจิตอาสาพระราชทานภาค 4 เข้าช่วยเหลือประชาชนที่ประสบภัยในทันที พร้อมเตรียมการรับมือสถานการณ์อุทกภัยที่อาจขยายวงกว้างในพื้นที่อื่นๆ
ในส่วนของ พลโท ไพศาล หนูสังข์ แม่ทัพภาคที่ 4 ได้สั่งการให้หน่วยทหารในพื้นที่ดำเนินการตามแผนช่วยเหลือประชาชนที่ได้เตรียมไว้ ร่วมกับส่วนราชการและกำลังจิตอาสาในพื้นที่อย่างเร่งด่วน พร้อมเปิดสายด่วนสำหรับประชาชนที่ประสบภัยในพื้นที่ภาคใต้ ให้สามารถติดต่อขอความช่วยเหลือจากหน่วยทหารในพื้นที่
•ศูนย์บรรเทาสาธารณภัย มทบ.41 จ.นครศรีธรรมราช โทร 075-383434
•ศูนย์บรรเทาสาธารณภัย มทบ.42 จ.สงขลา โทร 074-586685
•ศูนย์บรรเทาสาธารณภัย มทบ.43 จ.นครศรีธรรมราช โทร 075-495074 ต่อ 45032
•ศูนย์บรรเทาสาธารณภัย มทบ.44 จ.ชุมพร และ จ.ระนอง โทร 077-596739
•ศูนย์บรรเทาสาธารณภัย มทบ.45 จ.สุราษฎร์ธานี และ จ.พังงา โทร 077-285161-3 ต่อ 45620
•ศูนย์บรรเทาสาธารณภัย มทบ.46 จ.ปัตตานี จ.ยะลา และ จ.นราธิวาส โทร 073-340141-4
.……….………………………………………………………
ศูนย์ประชาสัมพันธ์กองทัพบก โดยทีมโฆษกกองทัพบก, 27 พฤศจิกายน 2567

ที่มา : https://www.thaigov.go.th/news/contents/details/90722