รัฐบาลไทย-ข่าวทำเนียบรัฐบาล-ดร.เฉลิมชัย ตรวจเยี่ยมสวนพฤกษศาสตร์ควนเขาวัง จ.สงขลา ย้ำ "ทำงานให้เต็มที่ ประสานความร่วมมือเป็นหนึ่งเดียว พร้อมดูแลสวัสดิการเจ้าหน้าที่อย่างทั่วถึง" 


วันพุธที่ 27 พฤศจิกายน 2567
ดร.เฉลิมชัย ตรวจเยี่ยมสวนพฤกษศาสตร์ควนเขาวัง จ.สงขลา ย้ำ "ทำงานให้เต็มที่ ประสานความร่วมมือเป็นหนึ่งเดียว พร้อมดูแลสวัสดิการเจ้าหน้าที่อย่างทั่วถึง"
ดร.เฉลิมชัย ตรวจเยี่ยมสวนพฤกษศาสตร์ควนเขาวัง จ.สงขลา ย้ำ "ทำงานให้เต็มที่ ประสานความร่วมมือเป็นหนึ่งเดียว พร้อมดูแลสวัสดิการเจ้าหน้าที่อย่างทั่วถึง"
ดร.เฉลิมชัย ตรวจเยี่ยมสวนพฤกษศาสตร์ควนเขาวัง จ.สงขลา ย้ำ "ทำงานให้เต็มที่ ประสานความร่วมมือเป็นหนึ่งเดียว พร้อมดูแลสวัสดิการเจ้าหน้าที่อย่างทั่วถึง"
วันที่ 27 พฤศจิกายน 2567 เวลา 16.00 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) พร้อมด้วย นายนิพนธ์ จำนงสิริศักดิ์  หัวหน้าผู้ตรวจราชการกระทรวงฯ นายสิทธิชัย เสรีส่งแสง ผู้ตรวจราชการกระทรวงฯ นายยงยุทธ นาควิโรจน์ รองอธิบดีกรมทรัพยากรน้ำบาดาล ลงพื้นที่ตรวจเยี่ยมสวนพฤกษศาสตร์ควนเขาวัง ต.ฉลุง อ.หาดใหญ่ จ.สงขลา พร้อมรับฟังสรุปการดำเนินงานของพื้นที่จากเจ้าหน้าที่สวนพฤกษศาสตร์ควนเขาวัง และสำนักบริหารพื้นที่อนุรักษ์ที่ 6 สงขลา โดยมอบนโยบายการทำงาน ขอให้ทุกคนทำงานให้เต็มที่ สวนพฤกษศาสตร์ควนเขาวัง แม้จะเป็นพื้นที่เล็ก แต่เป็นพื้นที่ที่มึคุณค่าและความหมาย การพัฒนาให้เป็นแหล่งเรียนรู้ และแหล่งท่องเที่ยวได้ ก็จะเป็นประโยชน์กับประชาชน พร้อมย้ำขอให้ทำงานประสานความร่วมมือระหว่างหน่วยงานในสังกัดกระทรวงฯ ให้เป็นหนึ่งเดียว ลดความขัดแย้งในการทำงาน ลดขั้นตอนการปฏิบัติงาน ปฏิบัติงานอย่างถูกต้องตามกฎหมายเป็นหลัก และพร้อมที่จะดูแลสวัสดิการของเจ้าหน้าที่ให้อย่างทั่วถึง" เพื่อเป็นขวัญกำลังใจการทำงานให้กับเจ้าหน้าที่ในระดับพื้นที่ โดยการลงพื้นที่ในครั้งนี้มี นายเดชอิศม์ ขาวทอง รัฐมนตรีช่วยว่าการกระทรวงสาธารณสุข ร่วมลงตรวจราชการในพื้นที่ด้วย ทั้งนี้ ดร.เฉลิมชัย มองว่า การทำงานด้านสิ่งแวดล้อม มีความเชื่อมโยงกับสุขภาพของพี่น้องประชาชน หากสิ่งแวดล้อมดีก็จะนำไปสู่สุขภาพที่ดีของประชาชน โดยเร็ว ๆ นี้จะมีการทำบันทึกความร่วมมือร่วมกันระหว่างกระทรวงทรัพยากรธรรมชาติและสิ่งแวดล้อม และกระทรวงสาธารณสุข
สวนพฤกษศาสตร์ควนเขาวัง ก่อตั้งขึ้นในปี 2530 เพื่อเป็นการเฉลิมพระเกียรติพระบาทสมเด็จพระเจ้าอยู่หัว รัชกาลที่ 9 เนื่องในวโรกาสทรงพระชนมายุครบ 5 รอบ 60 พรรษา โดยเป็นแหล่งรวบรวมต้นไม้ตามเรื่องในวรรณคดี 26 เรื่อง รวมพรรณไม้ 678 ชนิด อาทิ เรื่องพระอภัยมณี 112 ชนิด มหาเวสสันดรชาดก 19 ชนิด ลิลิตตะเลงพ่าย 104 ชนิด ไชยเชษฐ์ 11 ชนิด อิเหนา 98 ชนิด รามเกียรติ์ 124 ชนิด เป็นต้น นอกจากนี้ ยังมีการขยายพันธุ์ไม้มีค่า การตามหาเก็บพันธุ์ไม้มีค่าหายาก งานดูแลนักท่องเที่ยว งานเผยแพร่องค์ความรู้ด้านพฤกษศาสตร์ และการเพาะกล้าไม้แจกให้ประชาชน

ที่มา : https://www.thaigov.go.th/news/contents/details/90705