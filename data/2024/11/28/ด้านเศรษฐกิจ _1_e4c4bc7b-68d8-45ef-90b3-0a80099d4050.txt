รัฐบาลไทย-ข่าวทำเนียบรัฐบาล-​เลขาลอรี่ เปิดงาน Asia International Hemp Expo and Forum 2024 ดัน “ใยกัญชง” ในอุตสาหกรรมสิ่งทอ-พลาสติก-ยานยนต์ สร้าง S-Curve ให้อุตสาหกรรมเกษตรไทย


วันพฤหัสบดีที่ 28 พฤศจิกายน 2567
28/11/2567
พิมพ์
​เลขาลอรี่ เปิดงาน Asia International Hemp Expo and Forum 2024 ดัน “ใยกัญชง” ในอุตสาหกรรมสิ่งทอ-พลาสติก-ยานยนต์ สร้าง S-Curve ให้อุตสาหกรรมเกษตรไทย
​เลขาลอรี่ เปิดงาน Asia International Hemp Expo and Forum 2024 ดัน “ใยกัญชง” ในอุตสาหกรรมสิ่งทอ-พลาสติก-ยานยนต์ สร้าง S-Curve ให้อุตสาหกรรมเกษตรไทย
วันที่ 27 พฤศจิกายน 2567 นายพงศ์พล ยอดเมืองเจริญ เลขานุการรัฐมนตรีว่าการกระทรวงอุตสาหกรรมและโฆษกกระทรวงอุตสาหกรรม ร่วมเป็นประธานเปิดงาน Asia International Hemp Expo and Forum 2024 งานอุตสาหกรรมกัญชงที่ครบครับที่สุดของเอเชีย เพื่อเชื่อมโยงนักลงทุนอุตสาหกรรม ขับเคลื่อนกัญชงไทย พร้อมชมแฟชั่นโชว์ ที่ผลิตจากใยกัญชง และเยี่ยมชมนิทรรศการที่จัดแสดงเทคโนโลยีและนวัตกรรมของกัญชง ตั้งแต่ต้นน้ำในกระบวนการปลูก จนถึงปลายน้ำที่นำเสนอเป็นผลิตภัณฑ์และนวัตกรรม โดยมีนายชาญชัย สิริเกษมเลิศ ผู้อำนวยสถาบันพัฒนาอุตสาหกรรมและสิ่งทอ และนางศุภวรรณ ตีระรัตน์ ผู้อำนวยการสถาบันอาหาร เข้าร่วมงาน ณ ศูนย์ประชุมแห่งชาติสิริกิติ์
เลขารัฐมนตรีฯ กล่าวว่า กระทรวงอุตสาหกรรมภายใต้การนำของนายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม มุ่งเน้นพัฒนาเพิ่มขีดความสามารถในการแข่งขัน สร้างอุตสาหกรรมเป็นมิตรกับสิ่งแวดล้อมและยั่งยืน มองว่า “กัญชง” เป็นส่วนหนึ่งของอุตสาหกรรม S-Curve ใหม่ โดยเส้นใยของกัญชงมีคุณภาพที่สามารถส่งเสริมพัฒนาในด้านอุตสาหกรรมสิ่งทอ แกนและลำต้นเป็นไม้ที่สามารถต่อยอดอุตสาหกรรมด้านต่าง ๆ ได้ อาทิ กระดาษ พลาสติกชีวภาพ การก่อสร้าง ยานยนต์ นอกจากนี้คุณสมบัติทางวิทยาศาสตร์ของกัญชงสามารถใช้สังเคราะห์เป็นแบตเตอรี่ของรถยนต์ไฟฟ้า (EV) ซึ่งมีน้ำหนักเบา ปลอดภัย ลดการใช้โลหะหนัก เช่น โคบอลต์และนิกเกิล ซึ่งในอนาคตกัญชงจะเป็นพืชทางเลือกที่ใช้เป็นวัตถุดิบพื้นฐานที่สำคัญในการสร้างนวัตกรรมและผลิตภัณฑ์ที่เป็นมิตรต่อสิ่งแวดล้อม ทั้งนี้หวังว่าการจัดงานในวันนี้จะช่วยสร้างอนาคตและความสำเร็จร่วมกันให้แข็งแรงและยาวนานเหมือนใยกัญชงต่อไป

ที่มา : https://www.thaigov.go.th/news/contents/details/90706