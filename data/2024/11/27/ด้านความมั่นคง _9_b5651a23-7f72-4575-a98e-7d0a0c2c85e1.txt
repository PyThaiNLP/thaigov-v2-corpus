รัฐบาลไทย-ข่าวทำเนียบรัฐบาล-“อนุทิน” นั่งหัวโต๊ะ ประชุม คกก.โครงสร้าง มท. จัดตั้ง กองสาธารณสุขและสิ่งแวดล้อมท้องถิ่น รองรับบทบาท สถ. ส่งเสริมการจัดบริการสาธารณสุข


วันพุธที่ 27 พฤศจิกายน 2567
27/11/2567
พิมพ์
“อนุทิน” นั่งหัวโต๊ะ ประชุม คกก.โครงสร้าง มท. จัดตั้ง กองสาธารณสุขและสิ่งแวดล้อมท้องถิ่น รองรับบทบาท สถ. ส่งเสริมการจัดบริการสาธารณสุข
“อนุทิน” นั่งหัวโต๊ะ ประชุม คกก.โครงสร้าง มท. จัดตั้ง กองสาธารณสุขและสิ่งแวดล้อมท้องถิ่น รองรับบทบาท สถ. ส่งเสริมการจัดบริการสาธารณสุข
น.ส.ไตรศุลี ไตรสรณกุล เลขานุการรมว.มหาดไทย และโฆษกกระทรวงมหาดไทย กล่าวว่า วันนี้ (27 พ.ย. 67) เวลา 09.30 น. นายอนุทิน ชาญวีรกูล รองนายกรัฐมนตรีและ รมว.มหาดไทย เป็นประธานการประชุมคณะกรรมการพัฒนาโครงสร้างระบบราชการของกระทรวงมหาดไทย ครั้งที่ 1/2567 โดยมีผู้บริหารกระทรวงมหาดไทยและหน่วยงานที่เกี่ยวข้องเข้าร่วม ณ ห้องประชุมราชสีห์ ชั้น 2 อาคารศาลาว่าการกระทรวงมหาดไทย
สำหรับสาระสำคัญของการประชุมวันนี้ ที่ประชุมได้เห็นชอบจัดตั้ง "กองสาธารณสุขและสิ่งแวดล้อมท้องถิ่น" เพื่อรองรับบทบาทและภารกิจของกรมส่งเสริมการปกครองท้องถิ่น (สถ.) ในการส่งเสริมและสนับสนุนการปฏิบัติงานการบริหารจัดการบริการสาธารณะด้านสาธารณสุขและสิ่งแวดล้อมได้อย่างมีประสิทธิภาพ
นอกจากนี้ ได้เห็นชอบเปลี่ยนชื่อ “สำนักงานส่งเสริมการปกครองท้องถิ่นจังหวัด” เป็น “สำนักงานท้องถิ่นจังหวัด” ทั้ง 76 จังหวัด โดยมีอัตราตำแหน่งตามโครงสร้างที่มีอยู่เดิม ทั้งนี้ เพื่อให้สอดคล้องกับการแบ่งส่วนราชการใน สถ. ต่อไป

ที่มา : https://www.thaigov.go.th/news/contents/details/90697