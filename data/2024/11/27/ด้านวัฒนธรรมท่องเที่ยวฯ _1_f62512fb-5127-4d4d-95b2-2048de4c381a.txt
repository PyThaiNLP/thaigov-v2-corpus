รัฐบาลไทย-ข่าวทำเนียบรัฐบาล-​วธ.เปิดตัวการ์ตูนแอนิเมชัน 3 มิติ “สุดาวรรณ” ชูเป็นสื่อเสริมสร้างทักษะการรู้เท่าทันสื่อ สร้างภูมิคุ้มกันทางสังคมให้เด็กเยาวชนเลือกรับสื่ออย่างสร้างสรรค์และปลอดภัย


วันพุธที่ 27 พฤศจิกายน 2567
​วธ.เปิดตัวการ์ตูนแอนิเมชัน 3 มิติ “สุดาวรรณ” ชูเป็นสื่อเสริมสร้างทักษะการรู้เท่าทันสื่อ สร้างภูมิคุ้มกันทางสังคมให้เด็กเยาวชนเลือกรับสื่ออย่างสร้างสรรค์และปลอดภัย
​วธ.เปิดตัวการ์ตูนแอนิเมชัน 3 มิติ “สุดาวรรณ” ชูเป็นสื่อเสริมสร้างทักษะการรู้เท่าทันสื่อ สร้างภูมิคุ้มกันทางสังคมให้เด็กเยาวชนเลือกรับสื่ออย่างสร้างสรรค์และปลอดภัย
วธ.เปิดตัวการ์ตูนแอนิเมชัน 3 มิติ “สุดาวรรณ” ชูเป็นสื่อเสริมสร้างทักษะการรู้เท่าทันสื่อ สร้างภูมิคุ้มกันทางสังคมให้เด็กเยาวชนเลือกรับสื่ออย่างสร้างสรรค์และปลอดภัย
นางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม (วธ.) เปิดเผยว่า สำนักงานปลัดกระทรวงวัฒนธรรม โดยกองเฝ้าระวังทางวัฒนธรรม ได้ดำเนินการผลิตสื่อสร้างสรรค์ส่งเสริมการรู้เท่าทันสื่อ เพื่อปลูกฝังค่านิยมและวัฒนธรรมของคน ในสังคมในรูปแบบการ์ตูนแอนิเมชัน 3 มิติ โดยนำเสนอเนื้อหาการรู้เท่าทันสื่อ   การใช้ทักษะการเข้าถึงสื่อและการวิเคราะห์สื่อ เนื่องจากปัจจุบันสื่อมีอิทธิพลต่อการสร้างการรับรู้และเรียนรู้ให้กับประชาชนทุกภาคส่วน โดยเฉพาะกลุ่มเด็กและเยาวชนซึ่งเป็นกลุ่มผู้บริโภคสื่อกลุ่มใหญ่มีความเสี่ยงอาจได้รับอิทธิพลทั้งแนวความคิด กระบวนการตัดสินใจจากสื่อในหลากหลายรูปแบบ ซึ่งจากปรากฏการณ์ต่างๆ ในสังคมพบว่าการป้องกันและการสร้างการรับรู้เกี่ยวกับการรู้เท่าทันสื่อและการสร้างภูมิคุ้มกันให้กับครอบครัว ชุมชน และสังคม ยังจะต้องมีการเสริมสร้างทักษะการคิด วิเคราะห์ แยกแยะ และเลือกใช้ประโยชน์จากสื่อ ที่อาจจะส่งผลกระทบต่อการดำเนินชีวิต ความปลอดภัยทั้งชีวิตและทรัพย์สิน ก่อให้เกิดปัญหาสังคมและอาจส่งผลกระทบถึงความมั่นคงของชาติได้
นางสาวสุดาวรรณ กล่าวว่า สำหรับสื่อสร้างสรรค์ในรูปแบบการ์ตูนแอนิเมชัน 3 มิตินั้น ได้ดำเนินการจัดทำทั้งหมด 3 ตอน ประกอบด้วย ตอนที่ 1 เรื่อง Recycle bin ตอนที่ 2 เรื่อง The Gamer และตอนที่ 3 เรื่อง The Lost Dog โดยการ์ตูนแอนิเมชันดังกล่าวจะเป็นการเล่าเรื่องผ่านตัวละครที่เป็นเด็กน่ารักสดใส มีภาพและสีสันสวยงาม เนื้อหาที่สนุกเข้าใจง่าย ทันยุคสมัยเข้ากับสถานการณ์ในปัจจุบัน โดยในแต่ละตอนจะมีการสอดแทรกเนื้อหาทักษะด้านการวิเคราะห์สื่อและการเข้าใจความหมายได้อย่างถูกต้อง ทักษะ การประเมินสื่อเพื่อแยกแยะและให้คุณค่าว่าเป็นสื่อที่ไม่ปลอดภัยและไม่สร้างสรรค์หรือไม่เกิดประโยชน์มากน้อยเพียงใด และทักษะการสร้างสรรค์เนื้อหาในการผลิตสื่อเพื่อให้บรรลุเป้าหมายและมีประสิทธิภาพ
“อยากขอเชิญชวนรับชมการ์ตูนแอนิเมชันทั้ง 3 ตอน โดยสามารถรับชมได้ทาง YouTube-Channel ช่อง Culture-Surveillance Bureau และ Facebook Fanpage “กองเฝ้าระวังทางวัฒนธรรม” และช่องทางต่าง ๆ ของกระทรวงวัฒนธรรม เพื่อให้เด็ก เยาวชน และประชาชนทั่วไปได้รับชมและสามารถนำไปใช้เป็นสื่อการเรียนการสอนของโรงเรียนต่าง ๆ เพื่อให้ทุกภาคส่วนร่วมกันปลูกฝังจิตสำนึก สร้างค่านิยม และวิถีชีวิตที่ดีงามในสังคมไทยที่สำคัญเป็นการส่งเสริมการผลิตสื่อปลอดภัยและสร้างสรรค์ให้ประชาชนใช้สื่ออย่างสร้างสรรค์ รู้เท่าทันสื่อและก่อให้เกิดสังคมแห่งการเรียนรู้บนพื้นฐานวัฒนธรรมที่ดีงามต่อไป” รัฐมนตรีว่าการกระทรวงวัฒนธรรม กล่าว
ทั้งนี้ สามารถรับชมแอนิเมชัน 3 สุดสร้างสรรค์ทั้งสนุกและเต็มไปด้วยสาระ เสริมสร้างการรู้เท่าทันสื่อ ปลูกฝังค่านิยมและวัฒนธรรมที่ดี ทั้ง 3 ตอน ได้แก่ ตอนที่ 1: THE GAMER ตอนที่ 2: THE LOST DOG และตอนที่ 3: RECYCLE BIN ได้ที่ https://www.youtube.com/playlist?list=PLBjrObEn12Hca12Zu67XyRQBsDFVtbG73

ที่มา : https://www.thaigov.go.th/news/contents/details/90686