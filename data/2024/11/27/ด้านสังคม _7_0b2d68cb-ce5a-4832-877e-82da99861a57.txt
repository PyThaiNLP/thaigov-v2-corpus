รัฐบาลไทย-ข่าวทำเนียบรัฐบาล-วราวุธ รับมอบ วีลแชร์ จาก บ.เนสท์เล่ ส่งต่อ กลุ่มเปราะบาง พม.


วันพุธที่ 27 พฤศจิกายน 2567
วราวุธ รับมอบ วีลแชร์ จาก บ.เนสท์เล่ ส่งต่อ กลุ่มเปราะบาง พม.
วราวุธ รับมอบ วีลแชร์ จาก บ.เนสท์เล่ ส่งต่อ กลุ่มเปราะบาง พม.
วันที่ 27 พฤศจิกายน 2567 เวลา 11.30 น. นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) เป็นประธานพิธีรับมอบรถเข็นคนพิการ จํานวน 50 คัน จากบริษัท เนสท์เล่ (ไทย) จํากัด โดย นายวิคเตอร์ เซียห์ ประธานกรรมการและประธานคณะผู้บริหาร เนสท์เล่ อินโดไชน่า เพื่อให้กระทรวง พม. นำไปส่งต่อช่วยเหลือคนพิการและผู้สูงอายุที่มีปัญหาทางการเคลื่อนไหว ซึ่งเป็นกลุ่มเป้าหมายของกระทรวง พม. ได้นำไปใช้ประโยชน์เพื่อการยกระดับพัฒนาคุณภาพชีวิตที่ดี โดยมี นายอนุกูล ปีดแก้ว ปลัดกระทรวงการพัฒนาสังคมและความมั่นคงของมนุษย์ (ปลัด พม.) และผู้บริหารกระทรวง พม. เข้าร่วม ณ บริเวณโถง ชั้น 1 กระทรวงการพัฒนาสังคมและความมั่นคงของมนุษย์ สะพานขาว กรุงเทพฯ
นายวราวุธ กล่าวว่า ในนามของกระทรวง พม. ต้องขอขอบคุณ คณะผู้บริหาร บริษัท เนสท์เล่ (ไทย) จำกัด ที่ร่วมเป็นส่วนหนึ่งในการสนับสนุนส่งเสริมคุณภาพชีวิต และบรรเทาความเดือดร้อนของประชาชน โดยได้มอบรถเข็นคนพิการ จำนวน 50 คัน ให้แก่กระทรวง พม. เพื่อส่งต่อให้กับคนพิการและผู้สูงอายุที่มีปัญหาทางการเคลื่อนไหว กลุ่มเปราะบางซึ่งเป็นกลุ่มเป้าหมายของกระทรวง พม. ได้ใช้ประโยชน์เพื่อคุณภาพชีวิตที่ดี ตามเจตนารมณ์ อาหารที่ดี เพื่อคุณภาพชีวิตที่ดี Good food, Good life กระทรวง พม. ขอให้มั่นใจว่า สิ่งของบริจาคที่ท่านได้ให้การบริจาคในวันนี้ จะเป็นประโยชน์ต่อกลุ่มเป้าหมายอย่างแท้จริง กระทรวง พม. จะเร่งจัดส่งสิ่งของบริจาคดังกล่าวให้แก่กลุ่มเป้าหมายที่มีความต้องการ
#ข่าวพม #พม #ศรส #esshelpme #1300 #วราวุธศิลปอาชา #วราวุธรับฟังทำจริง #พมพอใจให้ทุกวัยพึงพอใจในพม #พมหนึ่งเดียว #สิ่งของบริจาค #บริษัทเนสท์เล่_ไทย

ที่มา : https://www.thaigov.go.th/news/contents/details/90703