รัฐบาลไทย-ข่าวทำเนียบรัฐบาล-ดีอี เปิดงานสัมมนา CDIC 2024 “Gen-AI กับอนาคตความมั่นคงปลอดภัยไซเบอร์”


วันพุธที่ 27 พฤศจิกายน 2567
ดีอี เปิดงานสัมมนา CDIC 2024 “Gen-AI กับอนาคตความมั่นคงปลอดภัยไซเบอร์”
ดีอี เปิดงานสัมมนา CDIC 2024 “Gen-AI กับอนาคตความมั่นคงปลอดภัยไซเบอร์”
วันที่ 27 พฤศจิกายน 2567 นางปิยนุช วุฒิสอน รองปลัดกระทรวงดิจิทัลเพื่อเศรษฐกิจและสังคม (ดีอี) เปิดงานและแสดงปาฐกถาพิเศษในงานสัมมนา โครงการอบรมการป้องกันความปลอดภัยข้อมูลคอมพิวเตอร์ ครั้งที่ 23 (Cyber Defense Initiative Conference: CDIC 2024) งานสัมมนาด้านความมั่นคงปลอดภัยไซเบอร์ที่ใหญ่ที่สุดในประเทศไทย โดยมี พลอากาศตรี อมร ชมเชย เลขาธิการคณะกรรมการการรักษาความมั่นคงปลอดภัยไซเบอร์แห่งชาติ (สกมช.) จัดโดยบริษัท เอซิส โปรเฟสชั่นนัล เซ็นเตอร์ จำกัด และสำนักงานพัฒนาวิทยาศาสตร์และเทคโนโลยีแห่งชาติ (สวทช.) ณ ห้องแกรนด์ฮอลล์ 201-203 ชั้น 2 ศูนย์นิทรรศการและการประชุมไบเทค บางนา กรุงเทพฯ
โดยงานนี้ จัดขึ้นภายใต้แนวคิด ″Harnessing the Power of Generative AI for Proactive Digital Trust and Cyber Resilience: Opportunities, Challenges, Governance, and Integration Strategies″ การถือกำเนิดของ Generative AI (Gen-AI) ได้ปฏิวัติกระบวนการในการรักษาความมั่นคงปลอดภัยทางไซเบอร์ ถูกยกระดับให้มีการตรวจจับและตอบสนองต่อภัยคุกคามทางไซเบอร์เชิงรุก ช่วยเพิ่มความยืดหยุ่นโดยรวม ดังนั้นการทำความเข้าใจโอกาส ความท้าทาย และกลยุทธ์ในการบูรณาการ Gen-AI เข้ากับกรอบการทำงานด้านความปลอดภัยทางไซเบอร์จึงมีความสำคัญอย่างยิ่ง ถือเป็นเวทีสำคัญที่รวบรวมผู้เชี่ยวชาญด้านความปลอดภัยไซเบอร์ระดับนานาชาติ เพื่อแบ่งปันความรู้ และประสบการณ์ใหม่ๆ เพื่อรู้เท่าทันและพร้อมรับมือกับภัยทางไซเบอร์เชิงรุกจากทั่วโลก

ที่มา : https://www.thaigov.go.th/news/contents/details/90689