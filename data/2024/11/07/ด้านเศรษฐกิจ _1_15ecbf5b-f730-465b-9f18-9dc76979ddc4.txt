รัฐบาลไทย-ข่าวทำเนียบรัฐบาล-กรุงไทยคว้า 6 รางวัลผู้นำการเงินดิจิทัลระดับสากล  จากความสำเร็จยกระดับแพลตฟอร์ม Krungthai BUSINESS ตอบโจทย์ธุรกิจยุคดิจิทัล  


วันพฤหัสบดีที่ 7 พฤศจิกายน 2567
07/11/2567
พิมพ์
กรุงไทยคว้า 6 รางวัลผู้นำการเงินดิจิทัลระดับสากล  จากความสำเร็จยกระดับแพลตฟอร์ม Krungthai BUSINESS ตอบโจทย์ธุรกิจยุคดิจิทัล
ธนาคารกรุงไทยได้รับ 6 รางวัลทรงเกียรติจากเวทีชั้นนำในระดับสากล จากความสำเร็จในการนำเทคโนโลยีและนวัตกรรมทางการเงินที่ทันสมัย พัฒนาโซลูชันเพื่อธุรกิจยุคใหม่แบบครบวงจรบนแพลตฟอร์ม Krungthai BUSINESS
ธนาคารกรุงไทยได้รับ 6 รางวัลทรงเกียรติจากเวทีชั้นนำในระดับสากล จากความสำเร็จในการนำเทคโนโลยีและนวัตกรรมทางการเงินที่ทันสมัย พัฒนาโซลูชันเพื่อธุรกิจยุคใหม่แบบครบวงจรบนแพลตฟอร์ม Krungthai BUSINESS ตอบโจทย์ลูกค้าธุรกิจทุกกลุ่มในทุกมิติ ส่งมอบประสบการณ์การจัดการทางการเงินดิจิทัลที่สะดวก ปลอดภัย และมีประสิทธิภาพ ง่าย ครบ จบในแอปฯเดียว ประกอบด้วย รางวัล Global Brand Frontier Awards 2024 สาขา Excellence in Corporate Banking – Thailand  จาก Boston Brand Research & Media สหรัฐอเมริกา รางวัล  Best Digital Bank Thailand 2024 จาก World Economic Magazine สหราชอาณาจักร รางวัล Best Domestic Bank for Cash Management in Thailand - Winner  และ รางวัล Best ERP Integration Initiative - Highly Acclaimed จาก The Digital Banker ประเทศสิงคโปร์ รางวัล Best Digital Business Solutions Bank Thailand 2024 จาก Global Business Review  สหรัฐอาหรับเอมิเรตส์ และ รางวัล Best Digital Transformation Bank จาก International Business Magazine สหรัฐอาหรับเอมิเรตส์
Krungthai BUSINESS ถูกพัฒนาเป็น Total Solution ช่วยยกระดับการจัดการการเงินของภาคธุรกิจแบบครบวงจร ทั้งจัดการเงินขารับ-ขาจ่าย วงเงินสินเชื่อธุรกิจ บริการธุรกรรมต่างประเทศ และการบริหารความเสี่ยง เชื่อมต่อกับระบบ Cloud ERP ที่ทำงานอย่างไร้รอยต่อผ่าน Open API ช่วยให้การจัดการบัญชีสะดวกและแม่นยำ ลดความผิดพลาดในการบันทึกข้อมูล อีกทั้งยังเชื่อมกับบริการ PromptBIZ  เพิ่มประสิทธิภาพการทำธุรกรรมการค้าและการชำระเงินแบบดิจิทัล ทั้งการวางบิล   รับวางบิล และการชำระเงิน ครอบคลุมการจัดทำและนำส่งข้อมูลใบกำกับภาษีอิเล็กทรอนิกส์อัตโนมัติผ่านบริการ Krungthai e-Tax Invoice & e-Receipt และบริการ Krungthai e-Withholding Tax Plus ที่ช่วยหักและนำส่งภาษีหัก ณ ที่จ่ายอัตโนมัติ  ด้วยระบบความปลอดภัยตามมาตรฐานสากล โดยไม่ต้องออก 50 ทวิ ให้กับคู่ค้า นอกจากนี้ ยังสนับสนุนให้ภาคธุรกิจเข้าถึงสินเชื่อได้ ผ่านบริการสินเชื่อใบแจ้งหนี้ (Invoice Financing) เสริมศักยภาพให้ธุรกิจไทยเติบโตอย่างยั่งยืน สอดคล้องกับการดำเนินงานของธนาคาร ในการขับเคลื่อน “นวัตกรรม สร้างคุณค่า ตอบโจทย์ลูกค้า  สู่ความยั่งยืน” เพื่อตอบโจทย์ลูกค้าทุกกลุ่ม เสริมความแข็งแกร่งและเพิ่มขีดความสามารถทางการแข่งขันให้กับธุรกิจไทยในตลาดการค้าโลก
สำหรับลูกค้าธุรกิจที่สนใจ สามารถสมัครใช้บริการ Krungthai BUSINESS ได้ที่ธนาคารกรุงไทยทุกสาขา สำนักงานธุรกิจทั่วประเทศ หรือลงทะเบียนขอใช้บริการได้ที่ https://krungthai.com/link/krungthai-business-pr สอบถามข้อมูลเพิ่มเติมโทร. Krungthai Corporate Contact Center 02-111-9999

ที่มา : https://www.thaigov.go.th/news/contents/details/89962