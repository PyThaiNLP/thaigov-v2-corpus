รัฐบาลไทย-ข่าวทำเนียบรัฐบาล-มท.อิ่ม "ธีรรัตน์" พบปะเยาวชนไทยและต่างประเทศ กว่า 4,000 คน ในงาน 2024 IYF World Camp ประเทศไทย ย้ำ 'เยาวชนคือปัจจุบันของชาติ' ที่เป็นกำลังสำคัญในการก้าวผ่านพ้นทุกวิกฤตของประเทศ 


วันพฤหัสบดีที่ 7 พฤศจิกายน 2567
07/11/2567
พิมพ์
มท.อิ่ม "ธีรรัตน์" พบปะเยาวชนไทยและต่างประเทศ กว่า 4,000 คน ในงาน 2024 IYF World Camp ประเทศไทย ย้ำ 'เยาวชนคือปัจจุบันของชาติ' ที่เป็นกำลังสำคัญในการก้าวผ่านพ้นทุกวิกฤตของประเทศ
มท.อิ่ม "ธีรรัตน์" พบปะเยาวชนไทยและต่างประเทศ กว่า 4,000 คน ในงาน 2024 IYF World Camp ประเทศไทย ย้ำ 'เยาวชนคือปัจจุบันของชาติ' ที่เป็นกำลังสำคัญในการก้าวผ่านพ้นทุกวิกฤตของประเทศ พร้อมยกกรณี 'เยาวชนจิตอาสาภัยพิบัติ' ทำให้การฟื้นฟูอุทกภัยที่เชียงราย
มท.อิ่ม "ธีรรัตน์" พบปะเยาวชนไทยและต่างประเทศ กว่า 4,000 คน ในงาน 2024 IYF World Camp ประเทศไทย พร้อมย้ำ 'เยาวชนคือปัจจุบันของชาติ' ที่เป็นกำลังสำคัญในการก้าวผ่านพ้นทุกวิกฤตของประเทศ พร้อมยกกรณี 'เยาวชนจิตอาสาภัยพิบัติ' ทำให้การฟื้นฟูอุทกภัยในพื้นที่เชียงราย เกิดความรวดเร็ว สะท้อนความมีจิตสาธารณะในสายเลือดเด็กไทย
เมื่อวันที่ 6 พ.ย. 67 เวลา 18.30 น. ที่อินดอร์ สเตเดี้ยม หัวหมาก ถ.รามคำแหง เขตบางกะปิ กรุงเทพฯ น.ส.ธีรรัตน์ สำเร็จวาณิชย์ รัฐมนตรีช่วยว่าการกระทรวงมหาดไทย กล่าวแสดงความยินดีในงาน 2024 IYF World Camp ประเทศไทย โดยมี ผู้ทรงคุณวุฒิ อาทิ นายอภิสิทธิ์ เวชชาชีวะ อดีตนายกรัฐมนตรี ดร. (กิตติมศักดิ์) ออก ซู พาร์ค ผู้ก่อตั้ง ไอวายเอฟ ประเทศเกาหลีใต้ ดร. (กิตติมศักดิ์) ฮัก เชิล คิม ผู้ก่อตั้งไอวาย เอฟ ประเทศไทย ตลอดจนนักศึกษา และเยาวชนทั้งชาวไทยและชาวต่างประเทศ ร่วมในงานมากกว่า 4,000 คน
น.ส.ธีรรัตน์ กล่าวว่า ขอชื่นชมยินดีกับการจัดงาน 2024 IF Word Camp ในครั้งนี้ ที่ถือเป็นกิจกรรมที่มีความพิเศษ เพราะเป็นการรวมพลังของเยาวชนและนักศึกษาทั้งชาวไทย และนานาประเทศ ซึ่งมีแนวคิดการจัดกิจกรรมที่สอดคล้องในเรื่องของการพัฒนาคนในทุกช่วงวัย โดยเฉพาะ 'การเน้นปลูกฝังเด็กและเยาวชนให้มีทัศนคติที่ดี มีคุณภาพ และมาตรฐานพร้อมเข้าสู่สังคมระดับนานาประเทศ
"กิจกรรมในงานฯ จะทำให้น้อง ๆ เยาวชนได้เรียนรู้ ซึมซับ และรับแรงบันดาลใจจากหลากหลายสาขาวิชาชีพ รวมถึงการมีส่วนร่วมในการนำเสนอแนวคิดการพัฒนาสังคม และการเรียนรู้ด้านจิตใจ ผ่านทางหลักสูตร Mind Education ซึ่งเป็นการสร้างจิตสาธารณะ และการทำเพื่อผู้อื่น ที่จะทำให้เกิดการคิด สร้างสรรค์ ต่อยอด และเป็นแรงขับเคลื่อนให้เกิดการทำงานที่ยิ่งใหญ่ของเยาวชนไทยเพื่อร่วมพัฒนาประเทศไทยต่อไป"
น.ส.ธีรรัตน์ กล่าวเพิ่มเติมว่า งาน 2024 IYF World Camp ในครั้งนี้ ยังได้รวบรวมเหล่าอาสาสมัครในโครงการอาสาสมัครในต่างประเทศ (Good News Corps) ที่กลับมาจากการเป็นอาสาสมัครในประเทศต่าง ๆ ทั่วโลก จำนวน 17 รุ่น และนักเรียนนักศึกษานานาชาติจากมูลนิธิเยาวชนสัมพันธ์นานาชาติ ที่จะได้มาร่วมแบ่งปันความสุขผ่านทางกิจกรรม ทั้งการแสดงร้องเพลงประสานเสียงจาก Sesory Choir & Orchestra และ Special Talk เรื่องจิตใจ
"ตนมั่นใจว่า IYF 2024 World Camp นอกจากจะให้ความสุขกับผู้ร่วมงานทุกท่านแล้ว ยังมีคุณค่า ทำให้เกิดประโยชน์ทางด้านจิตใจ สร้างความตระหนักรู้ถึงความสำคัญในด้านต่าง ๆ ให้กับเยาวชนไทย สอดคล้องกับนโยบายของ น.ส.แพทองธาร ชินวัตร นายกรัฐมนตรี ที่ให้ความสำคัญกับเด็กและเยาวชนไทยทุกคน เพราะเยาวชนไม่ใช่อนาคตของชาติ แต่เยาวชนเป็นปัจจุบันของชาติ ที่จะช่วยกันเสริมทำให้ประเทศชาติก้าวสู่การพัฒนาได้อย่างมั่นคง พร้อมยกตัวอย่าง การบริหารจัดการสถานการณ์อุทกภัยในพื้นที่จังหวัดเชียงรายในห้วงที่ผ่านมา ซึ่งตนในฐานะประธานศูนย์ปฏิบัติการช่วยเหลือผู้ประสบอุทกภัย วาตภัย และดินโคลนถล่ม ส่วนหน้า (ศปช.ส่วนหน้า) ได้เห็นถึงความสามัคคีและความตั้งอกตั้งใจของน้อง ๆ เยาวชนจิตอาสา ที่ต่างเดินทางมาจากทั่วทุกสารทิศ เพื่อช่วยเหลือเจ้าหน้าที่ ทั้งทหาร ตำรวจ ฝ่ายปกครอง และอาสาสมัครทุกคน เพื่อให้ประชาชนกลับมาใช้ชีวิตเป็นปกติสุขโดยเร็ว และเยาวชนกลุ่มนี้ก็ได้ทำให้พื้นที่อันงดงามของจังหวัดเชียงรายได้กลับมาเป็นปกติได้เร็วขึ้นมาก เพราะคำว่าจิตอาสา หรือจิตสาธารณะอยู่ในสายเลือดคนไทยทุกคน"
น.ส.ธีรรัตน์ กล่าวในช่วงท้ายว่า 2024 IYF World Camp ยังเป็นเวทีที่สำคัญที่ทุกคนจะได้เผยแพร่วัฒนธรรมที่สง่างามของไทย สอดคล้องกับนโยบายของรัฐบาล ภายใต้การนำของ น.ส.แพทองธาร ชินวัตร นายกรัฐมนตรี รวมถึง นายอนุทิน ชาญวีรกูล รองนายกรัฐมนตรีและ รมว.มหาดไทย นั่นคือ โครงการ OFOS หรือ One Family One Soft Power (1 ครอบครัว 1 Soft Power) เพื่อส่งเสริมผลักดันซอฟท์พาวเวอร์ไทยไปทั่วโลกโดยเริ่มต้นจากการ “พัฒนาคน” ให้ทุกคนสามารถเข้ามาเรียนรู้เพื่อเพิ่มทักษะสร้างสรรค์ของตัวเองในทุกด้าน ไม่ว่าทักษะด้านการทำอาหาร ร้องเพลง ออกแบบ ศิลปะ กีฬา และอื่น ๆ เพราะ Soft Power จะเป็นโอกาสสำคัญที่จะยกระดับรายได้ ผลักดันให้ประเทศไทยเปลี่ยนจากประเทศรายได้ปานกลางสู่ประเทศรายได้สูง และจะทำให้ประชาชนทุกคนได้มีคุณภาพชีวิตที่ดีอย่างยั่งยืน
ข้อมูล :สนง.รมช.มท. (น.ส.ธีรรัตน์ สำเร็จวาณิชย์)

ที่มา : https://www.thaigov.go.th/news/contents/details/89978