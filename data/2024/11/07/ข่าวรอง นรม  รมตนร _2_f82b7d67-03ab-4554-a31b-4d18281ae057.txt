รัฐบาลไทย-ข่าวทำเนียบรัฐบาล-‘รองนายก ประเสริฐ’ ประธาน กนภ. เห็นชอบร่างรายงานการติดตามประเมินผลการลดก๊าซเรือนกระจกจากมาตรการรายสาขา ปี 2565 ก่อนเสนอสำนักเลขาธิการกรอบอนุสัญญาสหประชาชาติฯ ภายในเดือน ธ.ค.นี้


วันพฤหัสบดีที่ 7 พฤศจิกายน 2567
07/11/2567
พิมพ์
‘รองนายก ประเสริฐ’ ประธาน กนภ. เห็นชอบร่างรายงานการติดตามประเมินผลการลดก๊าซเรือนกระจกจากมาตรการรายสาขา ปี 2565 ก่อนเสนอสำนักเลขาธิการกรอบอนุสัญญาสหประชาชาติฯ ภายในเดือน ธ.ค.นี้
‘รองนายก ประเสริฐ’ ประธาน กนภ. เห็นชอบร่างรายงานการติดตามประเมินผลการลดก๊าซเรือนกระจกจากมาตรการรายสาขา ปี 2565 ก่อนเสนอสำนักเลขาธิการกรอบอนุสัญญาสหประชาชาติฯ ภายในเดือน ธ.ค.นี้
‘รองนายก ประเสริฐ’ ประธาน กนภ. เห็นชอบร่างรายงานการติดตามประเมินผลการลดก๊าซเรือนกระจกจากมาตรการรายสาขา ปี 2565 ก่อนเสนอสำนักเลขาธิการกรอบอนุสัญญาสหประชาชาติฯ ภายในเดือน ธ.ค.นี้
วันนี้ (7 พฤศจิกายน 2567) เวลา 15.30 น. ณ ห้องประชุม 301 ตึกบัญชาการ ทำเนียบรัฐบาล นายประเสริฐ จันทรรวงทอง รองนายกรัฐมนตรี เป็นประธานการประชุมคณะกรรมการนโยบายการเปลี่ยนแปลงสภาพภูมิอากาศแห่งชาติ (กนภ.) ครั้งที่ 3/2567 พร้อมด้วยนายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม นางสาวแคทรียา ปทุมรส รองอธิบดีกรมองค์การระหว่างประเทศ นายพิรุณ สัยยะสิทธิ์พานิช อธิบดีกรมการเปลี่ยนแปลงสภาพภูมิอากาศและสิ่งแวดล้อม และผู้เกี่ยวข้องร่วมประชุม
โอกาสนี้ ประธาน กนภ. มอบนโยบายการดำเนินงานของคณะกรรมการโดยให้คำนึงถึงผลสัมฤทธิ์ที่ประเทศจะได้รับในภาพรวมทั้งด้านเศรษฐกิจ สังคม และสิ่งแวดล้อม เพื่อขับเคลื่อนประเทศไทยให้เป็นสังคมคาร์บอนต่ำ เสริมโอกาสทางธุรกิจจากการดำเนินงานที่เกี่ยวข้อง เสริมศักยภาพการปรับตัวของทุกภาคส่วนในเรื่องการจัดการผลกระทบที่เกิดจากการเปลี่ยนแปลงสภาพภูมิอากาศ ไม่ว่าจะเป็นการวางนโยบายการจัดทำงบประมาณ เพื่อนำไปสู่การแก้ไขปัญหาให้แก่ประชาชนในทุกระดับ ทั้งนี้ คณะกรรมการได้รับทราบผลการดำเนินงานที่ผ่านมาและพิจารณาเห็นชอบ ดังนี้
1. เห็นชอบต่อร่างรายงานการติดตามประเมินผลการลดก๊าซเรือนกระจกจากมาตรการรายสาขาปี พ.ศ. 2565 ซึ่งจะถูกนำไปประกอบในรายงานความโปร่งใสรายสองปี ฉบับที่ 1 (First Biennial Transparency Report: BTR1) และเสนอต่อสำนักเลขาธิการกรอบอนุสัญญาสหประชาชาติว่าด้วยการเปลี่ยนแปลงสภาพภูมิอากาศ ภายในเดือนธันวาคม พ.ศ. 2567
2. เห็นชอบการศึกษาแนวทางการป้องกันและแก้ไขปัญหาการกัดเซาะชายฝั่งและการเพิ่มขึ้นของระดับน้ำทะเลเนื่องจากการเปลี่ยนแปลงสภาพภูมิอากาศ บริเวณพื้นที่อ่าวไทยตอนบน (กรุงเทพมหานคร จังหวัดสมุทรปราการ และจังหวัดสมุทรสาคร) โดยผลที่คาดว่าจะได้รับจากโครงการดังกล่าว จะเป็นกลไกสำคัญที่ช่วยขับเคลื่อนการรับมือกับผลกระทบจากการเปลี่ยนแปลงสภาพภูมิอากาศในระยะยาวบริเวณพื้นที่อ่าวไทยตอนบน จากแนวโน้มการเพิ่มขึ้นของระดับน้ำทะเล คลื่นพายุซัดฝั่ง และการกัดเซาะชายฝั่ง ให้เกิดประสิทธิภาพมากยิ่งขึ้น
กลุ่มประชาสัมพันธ์และเผยแพร่ สำนักโฆษก
/////

ที่มา : https://www.thaigov.go.th/news/contents/details/89993