รัฐบาลไทย-ข่าวทำเนียบรัฐบาล-บขส. ชวนนั่งรถทัวร์เที่ยวงาน “ลอยกระทง ลงแอ่วเหนือ” ลดค่าโดยสาร 10% เดินทางวันที่ 8 - 18 พฤศจิกายนนี้ หนุนนโยบายรัฐบาลโครงการแอ่วเหนือคนละครึ่ง กระตุ้นเศรษฐกิจท่องเที่ยวในประเทศ


วันพฤหัสบดีที่ 7 พฤศจิกายน 2567
บขส. ชวนนั่งรถทัวร์เที่ยวงาน “ลอยกระทง ลงแอ่วเหนือ” ลดค่าโดยสาร 10% เดินทางวันที่ 8 - 18 พฤศจิกายนนี้ หนุนนโยบายรัฐบาลโครงการแอ่วเหนือคนละครึ่ง กระตุ้นเศรษฐกิจท่องเที่ยวในประเทศ
...
นายอรรถวิท รักจำรูญ กรรมการฯ รักษาการแทนกรรมการผู้จัดการใหญ่ บริษัท ขนส่ง จำกัด (บขส.) กระทรวงคมนาคม เปิดเผยว่า เพื่อร่วมสืบสานประเพณีลอยกระทง เผาเทียน เล่นไฟ ในเดือนพฤศจิกายน 2567 บขส. สนับสนุนนโยบายรัฐบาลโครงการแอ่วเหนือคนละครึ่ง กระตุ้นเศรษฐกิจการท่องเที่ยวในพื้นที่ภาคเหนือช่วงฤดูหนาวและเทศกาลส่งท้ายปีเก่าต้อนรับปีใหม่ 2568 และส่งเสริมประชาชนมาใช้บริการรถโดยสารสาธารณะ ตามนโยบายนายสุรพงษ์ ปิยะโชติ รัฐมนตรีช่วยว่าการกระทรวงคมนาคม ซึ่งในเดือนพฤศจิกายนนี้หลายจังหวัดภาคเหนือได้จัดงานกิจกรรมประเพณีและเทศกาลที่น่าสนใจ อาทิ งานเผาเทียน เล่นไฟ บริเวณอุทยานประวัติศาสตร์สุโขทัย จังหวัดสุโขทัย วันที่ 8 - 14  พฤศจิกายน 2567 งานล่องสะเปา บริเวณข่วงนครและท่าน้ำสิงห์ชัย จังหวัดลำปาง วันที่ 14 - 15  พฤศจิกายน 2567 งานประเพณียี่เป็ง บริเวณนครเชียงใหม่ จังหวัดเชียงใหม่ วันที่ 15 - 18 พฤศจิกายน 2567 งานกระทงสายไหลประทีป บริเวณริมสายธารลานกระทงสาย จังหวัดตาก วันที่ 15 - 18  พฤศจิกายน 2567 ซึ่งผู้โดยสารสามารถใช้บริการรถโดยสารสาธารณะเดินทางไปเที่ยวงานประเพณีสำคัญดังกล่าวได้ บขส. จึงได้จัดกิจกรรม “ลอยกระทง ลงแอ่วเหนือ ลด 10%” โดยมอบส่วนลดค่าโดยสาร 10% (ไม่รวมค่าธรรมเนียม) ให้ผู้โดยสารที่จองตั๋ว บขส. เดินทางไป - กลับ ระหว่างวันที่ 8 - 18 พฤศจิกายน 2567 ในเส้นทางการเดินรถโดยสาร 3 จังหวัด ประกอบด้วย เชียงใหม่ ตาก และสุโขทัย โดยจองตั๋วผ่านช่องทางจำหน่ายตั๋วโดยสาร บขส. ทั่วประเทศ และช่องทางออนไลน์ได้ที่เว็บไซต์ บขส. หรือ Application E-ticket ซึ่งการใช้สิทธิ์ส่วนลดเป็นไปตามเงื่อนไขและตามระเบียบที่ บขส. กำหนด สอบถามข้อมูลเพิ่มเติมได้ที่งานการตลาดและลูกค้าสัมพันธ์ ในวันเวลาราชการ โทร. 0 2537 8737 หรือ Facebook Page : บขส. และ Line : @บขส.99

ที่มา : https://www.thaigov.go.th/news/contents/details/89967