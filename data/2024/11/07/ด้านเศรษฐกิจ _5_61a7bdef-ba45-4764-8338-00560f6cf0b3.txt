รัฐบาลไทย-ข่าวทำเนียบรัฐบาล-ธ.ก.ส. เสิร์ฟโปรลำๆ ใน Money Expo Chiangmai ครั้งที่ 19


วันพฤหัสบดีที่ 7 พฤศจิกายน 2567
07/11/2567
พิมพ์
ธ.ก.ส. เสิร์ฟโปรลำๆ ใน Money Expo Chiangmai ครั้งที่ 19
ธ.ก.ส. เสิร์ฟโปรลำ ๆ นำผลิตภัณฑ์และบริการทางการเงินมาหาลูกค้าภาคเหนือในงาน Money Expo Chiangmai ครั้งที่ 19 พร้อมจัดโปรพิเศษ ที่บูธ ธ.ก.ส. ศูนย์การค้าเซ็นทรัล เชียงใหม่ 8-10 พ.ย. นี้
ธ.ก.ส. เสิร์ฟโปรลำ ๆ นำผลิตภัณฑ์และบริการทางการเงินมาหาลูกค้าภาคเหนือในงาน Money Expo Chiangmai ครั้งที่ 19 พร้อมจัดโปรพิเศษ! เมื่อฝากเงินบัญชีออมทรัพย์ ตั้งแต่ 30,000 บาทขึ้นไป คงยอดไว้ 6 เดือน รับฟรีสิทธิ์จุ่มมังแมว 5 แบบ พร้อมลุ้นตัวซีเครท "คุณมียัง" ในเซต จำนวน 1 สิทธิ์ หรือฝากสลากชุดใดก็ได้ 5.9 แสนบาทขึ้นไป รับเลยมังแมวครบเซ็ต แล้วพบกับโปรโมชันอีกมากมายได้ที่บูธ ธ.ก.ส. ศูนย์การค้าเซ็นทรัล เชียงใหม่ 8-10 พ.ย. นี้
นายไพศาล หงษ์ทอง รองผู้จัดการธนาคารเพื่อการเกษตรและสหกรณ์การเกษตร (ธ.ก.ส.) เปิดเผยว่า ธ.ก.ส. นำผลิตภัณฑ์และบริการทางการเงินมาจัดโปรโมชันพิเศษให้กับพี่น้องภาคเหนือในงาน Money Expo Chiangmai ครั้งที่ 19 โดยเปิดตัวกล่องจุ่มมังแมว ตัว Secret มังแมว "คุณมียัง" น่ารัก น่าลุ้น ให้ลูกค้าได้จับจองเป็นเจ้าของก่อนใคร ที่งานนี้ที่แรก!! เพียงฝากเงินบัญชีออมทรัพย์หรือออมทรัพย์ทวีโชค ตั้งแต่ 30,000 บาทขึ้นไป และคงยอดเงินไว้ 6 เดือน หรือเปิดบัญชี A-Savings คู่กับบัตรอิเล็กทรอนิกส์บนแอปพลิเคชัน BAAC Mobile ลุ้นรับสิทธิ์จุ่มมังแมว 1 ตัว หรือเมื่อฝากสลากชุดใดก็ได้ภายในงาน ตั้งแต่ 590,000 บาทขึ้นไป รับฟรีอาร์ตทอยมังแมวสุดน่ารักครบเซต ทั้ง 5 ตัว
นอกจากนี้ ธ.ก.ส. ยังได้นำบัตรเดบิต 3 สไตล์ที่มีประกันอุบัติเหตุ มาให้ลูกค้าได้เลือกความคุ้มครองและสิทธิประโยชน์ได้ถึง 3 ระดับตามความต้องการ ประกอบด้วย บัตรเดบิตเขียวส่อง วงเงินคุ้มครองประกันภัยสูงสุด 100,000 บาท สมัครบัตรใหม่พร้อมค่าธรรมเนียม 349 บาทต่อปี บัตรเดบิตบุษย์น้ำทอง วงเงินคุ้มครองประกันภัยสูงสุด 200,000 บาท เมื่อประสบอุบัติเหตุฉุกเฉิน ไม่ต้องสำรองจ่ายก่อน วงเงินชดเชยรายได้ระหว่างการเข้ารักษาตัวในโรงพยาบาลจากอุบัติเหตุ 500 บาทต่อวัน สูงสุดไม่เกิน 10 วันต่อปี สมัครบัตรใหม่พร้อมค่าธรรมเนียม 699 บาทต่อปี บัตรเดบิตพลอยไพฑูรย์ วงเงินคุ้มครองประกันภัยสูงสุด 1,000,000 บาทเมื่อประสบอุบัติเหตุฉุกเฉิน ไม่ต้องสำรองจ่ายก่อน สมัครบัตรใหม่พร้อมค่าธรรมเนียม 1,234 บาทต่อปี พิเศษ! เฉพาะในงาน เมื่อสมัครบัตรพลอยไพฑูรย์ ฝากเงินตั้งแต่ 5,000 บาทขึ้นไป และคงยอดไว้ 6 เดือน รับฟรี กระเป๋าเดินทาง ขนาด 17 นิ้ว จำนวน 1 ใบ
ส่วนผลิตภัณฑ์สลากออมทรัพย์ที่ให้ผลตอบแทนเป็นดอกเบี้ยและการลุ้นโชครับเงินรางวัลมากมาย อาทิ สลากออมทรัพย์ทวีสินชุดมรกต หน่วยละ 500 บาท ลุ้นรางวัลที่ 1 ทุกงวด 24 ครั้ง มูลค่า 20 ล้านบาท และรางวัลอื่นๆ รวมมูลค่า 159 ล้านบาท ฝากครบรับผลตอบแทน ร้อยละ 0.30 ต่อปี สลากออมทรัพย์ ธ.ก.ส. ชุดถุงเงินหน่วยละ 100 บาท ลุ้นรางวัลมูลค่า 100,000 บาท จำนวน 900 รางวัล ทุกเดือน จำนวน 36 ครั้ง พร้อมรับสิทธิ์ลุ้นรางวัลพิเศษ มูลค่ารางวัลละ 1,000,000 บาท ปีละ 1 ครั้ง เมื่อฝากครบกำหนดจะได้รับดอกเบี้ยในอัตราร้อยละ 0.633 ต่อปี สลากออมทรัพย์ชุดขวัญถุง สำหรับเยาวชน อายุ 7-18 ปี หน่วยละ 20 บาท ลุ้นรับทุนการศึกษาทุกงวด มูลค่า 10,000 บาท จำนวน 100 รางวัล และรางวัลพิเศษ ปีละ 2 ครั้ง มูลค่ารางวัลละ 100,000 บาท เมื่อฝากครบกำหนดรับดอกเบี้ยทันที ร้อยละ 2.50 ต่อปี และสลากดิจิทัล ธ.ก.ส. หน่วยละ 50 บาท ลุ้นรางวัลที่ 1 มูลค่า 5,000,000 บาท และรางวัลอื่น ๆ อีกมากมายทุกเดือน รวมเงินรางวัล 15,917,000 บาทต่อเดือน อายุรับฝาก 2 ปี ฝากครบกำหนดจะได้รับดอกเบี้ย อัตราร้อยละ 0.07 ต่อปี พิเศษ!! เมื่อฝากสลากชุดใดก็ได้ในงาน ตั้งแต่ 2,000 บาทขึ้นไป แต่ไม่เกิน 100,000 บาท รับฟรีกระปุก A-Pigeon หรือฝาก 100,000 – 590,000 บาท รับฟรี กระปุกคุณ ME กึ๋น ที่สำคัญดอกเบี้ยและเงินรางวัลจากการฝากสลากออมทรัพย์ยังได้รับการยกเว้นภาษีอีกด้วย
ด้านผู้ที่กำลังมองหาผลิตภัณฑ์เงินฝากที่ให้ทั้งผลตอบแทนที่ดี ความคุ้มครองชีวิต พร้อมกับการวางแผนการลดหย่อนภาษี สามารถเลือกผลิตภัณฑ์เงินฝากสงเคราะห์ชีวิตที่มาพร้อมโปรโมชันพิเศษมากมาย อาทิ เมื่อสมัครกรมธรรม์ ธกส เพิ่มรัก3 12/10 และชำระล่วงหน้า 1 ปี (11,520 บาท) รับเลยกระเป๋าเดินทางแบบ 4 ล้อลาก ขนาด 20 นิ้ว จำนวน 1 ใบ/กรมธรรม์ หรือเลือกชำระรายเดือน 2,000 บาท และชำระล่วงหน้า 1 ปี จำนวน23,040 บาท ต่อที่ 1 รับกระปุกคุณ ME กึ๋น และต่อที่ 2 เมื่อกรมธรรม์อนุมัติ รับเลยกระเป๋าเดินทางแม่-ลูก จำนวน 1 เซ็ต หรือเมื่อสมัครกรมธรรม์ ธกส รักคุณ Easy Life และชำระยอด 1,197 บาทต่อปี รับฟรี กระบอกน้ำเก็บความร้อน – เย็น
ขณะที่ มีผลิตภัณฑ์สินเชื่อ ธ.ก.ส. ยังได้นำผลิตภัณฑ์ที่รองรับความต้องการของกลุ่มลูกค้าที่หลากหลาย อาทิ สินเชื่อเพื่อเกษตรกรรุ่นใหม่ อัตราดอกเบี้ยร้อยละ 4 ต่อปี คงที่ 3 ปีแรก ไม่จำกัดวงเงินกู้ เพื่อสนับสนุนการนำนวัตกรรมและเทคโนโลยีมาใช้ในการลดต้นทุนการผลิต สร้างมูลค่าเพิ่ม และเพิ่มขีดความสามารถในการแข่งขันไปสู่การเป็นผู้ประกอบการธุรกิจภาคการเกษตร สินเชื่อเสริมแกร่ง SME เกษตร ระยะที่ 2 วงเงินให้กู้สูงสุดรายละไม่เกิน 100 ล้านบาท เพื่อพัฒนาศักยภาพการแข่งขันของผู้ประกอบการ SME ยกระดับการดำเนินธุรกิจ ลดต้นทุนการผลิต สร้างมูลค่าเพิ่ม เชื่อมโยงธุรกิจตลอดห่วงโซ่อุปทานสินค้าเกษตร สินเชื่อเงินด่วนคนดี สำหรับสมาชิก อสม. และ อสส. ให้กู้รายละไม่เกิน 20,000 บาท อัตราดอกเบี้ยร้อยละ 0.67 ต่อเดือน และสินเชื่อแทนคุณ สำหรับเกษตรกรลูกค้าที่อายุตั้งแต่ 60 ปีขึ้นไป ที่มีหนี้อันเป็นภาระและประสงค์จะโอนให้ทายาทเข้ามามีส่วนร่วมในการลดภาระหนี้และรักษาทรัพย์สินให้คงอยู่กับครอบครัว อัตราดอกเบี้ย MRR (ปัจจุบัน MRR เท่ากับร้อยละ 6.95 ต่อปี) เป็นต้น พร้อมเปิดบูธให้คำปรึกษาการแก้ไขปัญหาหนี้ ทั้งในและนอกระบบอย่างครบวงจร
โปรโมชันพิเศษเฉพาะในงาน! เมื่อสะสมยอดการทำธุรกรรมบนแอปพลิเคชัน BAAC Mobile สะสมสูงสุด 50 ลำดับแรก ตั้งแต่วันนี้จนถึง 31 ธันวาคม 2567 รับฟรี! บัตรของขวัญโลตัส มูลค่า 100 บาท (เงื่อนไขเป็นไปตามที่ธนาคารกำหนด) แล้วพบกับกิจกรรมพิเศษ ที่มาพร้อมสิทธิประโยชน์ พร้อมลุ้นรับของที่ระลึกมากมายเฉพาะในบูธ ธ.ก.ส. ในงาน Money Expo Chiangmai ครั้งที่ 19 วันที่ 8 - 10 พฤศจิกายนนี้ ณ เชียงใหม่ ฮอลล์ เซ็นทรัล เชียงใหม่

ที่มา : https://www.thaigov.go.th/news/contents/details/89973