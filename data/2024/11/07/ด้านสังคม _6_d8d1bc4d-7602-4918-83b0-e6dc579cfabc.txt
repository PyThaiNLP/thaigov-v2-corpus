รัฐบาลไทย-ข่าวทำเนียบรัฐบาล-รองนายกฯ ประเสริฐ เปิดงาน “Thailand Space Week 2024” ก้าวสำคัญพัฒนากิจการอวกาศไทย


วันพฤหัสบดีที่ 7 พฤศจิกายน 2567
รองนายกฯ ประเสริฐ เปิดงาน “Thailand Space Week 2024” ก้าวสำคัญพัฒนากิจการอวกาศไทย
รองนายกฯ ประเสริฐ เปิดงาน “Thailand Space Week 2024” ก้าวสำคัญพัฒนากิจการอวกาศไทย
วันที่ 7 พฤศจิกายน 2567 นายประเสริฐ จันทรรวงทอง รองนายกรัฐมนตรีและรัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เป็นประธานเปิดงาน Thailand Space Week 2024 ซึ่งจัดขึ้นโดยสำนักงานพัฒนาเทคโนโลยีอวกาศและภูมิสารสนเทศ (องค์การมหาชน) หรือ GISTDA กระทรวงการอุดมศึกษา วิทยาศาสตร์ วิจัยและนวัตกรรม (อว.) ร่วมกับหน่วยงานรัฐและเอกชนทั้งไทยและต่างประเทศ กว่า 70 หน่วยงาน โดยมี นายพรรณธนู วรรณกางซ้าย ที่ปรึกษารัฐมนตรีฯ กระทรวงดีอี นายอัฐฐเสฏฐ จุลเสฏฐพานิช เลขานุการรัฐมนตรีฯ กระทรวงดีอี นางสาวสุกันยาณี ยะวิญชาญ ผู้ตรวจราชการกระทรวง ดีอี พร้อมด้วยผู้บริหารหน่วยงานอวกาศจากนานาประเทศ และผู้ประกอบการที่เกี่ยวข้องจากทั้งในและต่างประเทศ ณ อิมแพค เมืองทองธานี ฮอลล์ 9-10
นายประเสริฐ กล่าวว่า การจัดงาน Thailand Space Week 2024 เป็นครั้งที่ 3 ที่ประเทศไทยได้จัดขึ้น โดยถือเป็นงานด้านเทคโนโลยีอวกาศในระดับนานาชาติที่ใหญ่ที่สุดในเอเชียตะวันออกเฉียงใต้ ถือเป็นก้าวสำคัญในการพัฒนาเทคโนโลยีและธุรกิจด้านอวกาศของประเทศไทยและภูมิภาคอาเซียน ซึ่งรัฐบาลไทยมีเป้าหมายมุ่งมั่นสนับสนุนและพัฒนานวัตกรรมในด้านอวกาศอย่างต่อเนื่อง เพื่อนำไปสู่การขับเคลื่อนทางวิทยาศาสตร์ เศรษฐกิจ สังคมและเทคโนโลยี และอุตสาหกรรมอวกาศในอนาคต
สำหรับงาน Thailand Space Week 2024  มี 7 - 9 พฤศจิกายน 2567 ตั้งแต่เวลา 09.00 น. – 17.00 น. ณ ฮอลล์ 9 – 10 อิมแพค เมืองทองธานี
----------------------------------------------------------------------

ที่มา : https://www.thaigov.go.th/news/contents/details/89984