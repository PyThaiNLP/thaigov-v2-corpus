รัฐบาลไทย-ข่าวทำเนียบรัฐบาล-รัฐมนตรีฯ เอกนัฏ ปาฐกถาพิเศษในงาน The 50th ASEAN-Japan Business Meeting (AJBM) ย้ำความร่วมมืออาเซียน-ญี่ปุ่นสร้างเศรษฐกิจที่แข็งแกร่งและยั่งยืน


วันเสาร์ที่ 9 พฤศจิกายน 2567
09/11/2567
พิมพ์
รัฐมนตรีฯ เอกนัฏ ปาฐกถาพิเศษในงาน The 50th ASEAN-Japan Business Meeting (AJBM) ย้ำความร่วมมืออาเซียน-ญี่ปุ่นสร้างเศรษฐกิจที่แข็งแกร่งและยั่งยืน
รัฐมนตรีฯ เอกนัฏ ปาฐกถาพิเศษในงาน The 50th ASEAN-Japan Business Meeting (AJBM) ย้ำความร่วมมืออาเซียน-ญี่ปุ่นสร้างเศรษฐกิจที่แข็งแกร่งและยั่งยืน
วันที่ 7 พฤศจิกายน 2567 นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม ร่วมงาน The 50th ASEAN-Japan Business Meeting (AJBM) พร้อมกล่าวปาฐกถาพิเศษ ในหัวข้อ “Strengthening ASEAN-Japan Cooperation for Economic Stability and Sustainability in the Digital Age” โดยมีนายณัฐพล รังสิตพล ปลัดกระทรวงอุตสาหกรรม นายอรรถวิชช์ สุวรรณภักดี ประธานที่ปรึกษาคณะทำงานของรัฐมนตรีว่าการกระทรวงอุตสาหกรรม ด้านยุทธศาสตร์ นางสาวไพลิน เทียนสุวรรณ ที่ปรึกษารัฐมนตรีว่าการกระทรวงอุตสาหกรรมเข้าร่วมรับฟัง ณ ห้องแกรนด์บอลรูม โรงแรม ดิ โอกุระ เพรสทีจ
รัฐมนตรีว่าการกระทรวงอุตสาหกรรม กล่าวว่า ประเทศไทย รวมทั้งภูมิภาคอาเซียนมีความสัมพันธ์อันดีกับประเทศญี่ปุ่นในหลากหลายมิติมาอย่างยาวนาน โดยเฉพาะอย่างยิ่งในมิติเศรษฐกิจและอุตสาหกรรม ท่ามกลางสภาวการณ์ในปัจจุบัน เช่น การเปลี่ยนแปลงสภาพภูมิอากาศ (Climate Change) การเข้าสู่สังคมผู้สูงอายุ (Aging Society) การเปลี่ยนแปลงที่เป็นผลกระทบจากความก้าวหน้าทางนวัตกรรมและเทคโนโลยี (Technology Disruption) รวมทั้งปัญหาภูมิรัฐศาสตร์ (Geopolitical) ทำให้อาเซียนและประเทศญี่ปุ่นจำเป็นที่จะต้องยกระดับความร่วมมือให้มีความเข้มข้นไปอีกขั้น มุ่งสู่การสร้างความสมดุลระหว่างการกระตุ้นเศรษฐกิจและการพัฒนาสังคม ส่งเสริมการประยุกต์ใช้เทคโนโลยีและนวัตกรรมเพื่อปฏิรูปอุตสาหกรรมยุคใหม่ นอกจากนี้ กระทรวงอุตสาหกรรม ในฐานะหน่วยงานที่มีภารกิจ หน้าที่ที่เกี่ยวข้องโดยตรง จะมุ่งมั่นในการสร้างระบบนิเวศอุตสาหกรรมที่ช่วยส่งเสริมการประกอบการที่ดีให้แก่ภาคอุตสาหกรรม เช่น การแก้ไข ปรับปรุง กฎ ระเบียบที่ล้าหลัง/ออกกฎ ระเบียบใหม่ที่มีความทันสมัย การจัดตั้งกองทุนเพื่อสนับสนุนผู้ประกอบการ และการจัดทำโครงการต่าง ๆ ที่จะเป็นประโยชน์ต่อภาคอุตสาหกรรม ซึ่งความร่วมมือจากประเทศญี่ปุ่นจะช่วยส่งเสริมให้การขับเคลื่อนนโยบายของกระทรวงอุตสากรรมเป็นไปอย่างราบรื่น และมีส่วนช่วยในการสร้างเศรษฐกิจที่แข็งแกร่งและยั่งยืนของทั้งสองประเทศ ตลอดจนภูมิภาคอาเซียนต่อไป

ที่มา : https://www.thaigov.go.th/news/contents/details/90050