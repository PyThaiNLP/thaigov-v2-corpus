รัฐบาลไทย-ข่าวทำเนียบรัฐบาล-​กระทรวงอุตสาหกรรม อัญเชิญผ้าพระกฐินพระราชทานทอดถวาย ณ วัดชุมพรรังสรรค์ จังหวัดชุมพร เพื่อสืบทอดพระพุทธศาสนา 


วันเสาร์ที่ 9 พฤศจิกายน 2567
09/11/2567
พิมพ์
​กระทรวงอุตสาหกรรม อัญเชิญผ้าพระกฐินพระราชทานทอดถวาย ณ วัดชุมพรรังสรรค์ จังหวัดชุมพร เพื่อสืบทอดพระพุทธศาสนา
​กระทรวงอุตสาหกรรม อัญเชิญผ้าพระกฐินพระราชทานทอดถวาย ณ วัดชุมพรรังสรรค์ จังหวัดชุมพร เพื่อสืบทอดพระพุทธศาสนา
วันที่ 8 พฤศจิกายน 2567 เวลา 10.29 น. นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม เป็นประธานในพิธีถวายผ้าพระกฐินพระราชทานของกระทรวงอุตสาหกรรม ประจำปีพุทธศักราช 2567 ณ วัดชุมพรรังสรรค์ ตำบลท่าตะเภา อำเภอเมืองชุมพร  จังหวัดชุมพร โดยมีนายณัฐพล รังสิตพล ปลัดกระทรวงอุตสาหกรรม นางสาวไพลิน เทียนสุวรรณ ที่ปรึกษารัฐมนตรีว่าการกระทรวงอุตสาหกรรม นายวิฤทธิ์ วิเศษสินธุ์ เลขาธิการคณะกรรมการอ้อยและน้ำตาลทราย รักษาราชการแทน รองปลัดกระทรวงอุตสาหกรรม นายเอกนิติ รมยานนท์ ผู้ตรวจราชการกระทรวงอุตสาหกรรม นางสาวณัฏฐิญา เนตยสุภา รองปลัดกระทรวงอุตสาหกรรม รักษาราชการแทน อธิบดีกรมส่งเสริมอุตสาหกรรม นายวันชัย พนมชัยเลขาธิการสำนักงานมาตรฐานผลิตภัณฑ์อุตสาหกรรม
นายภาสกร ชัยรัตน์ อธิบดีกรมส่งเสริมอุตสาหกรรม
รักษาราชการแทน ผู้อำนวยการสำนักงานเศรษฐกิจอุตสาหกรรม นายอดิทัต วะสีนนท์ อธิบดีกรมอุตสาหกรรมพื้นฐานและการเหมืองแร่ นายใบน้อย สุวรรณชาตรี รองปลัดกระทรวงอุตสาหกรรม
รักษาราชการแทน เลขาธิการคณะกรรมการอ้อยและน้ำตาลทราย คณะผู้บริหารระดับสูง ข้าราชการ พนักงาน และเจ้าหน้าที่ของกระทรวงอุตสาหกรรม ตลอดจนประชาชนผู้มีจิตศรัทธา ร่วมบริจาคจตุปัจจัยทำบุญ และร่วมเป็นเจ้าภาพพิธีถวายผ้าพระกฐินพระราชทาน โดยมียอดกฐินเพื่อถวายพระภิกษุ สามเณร และถวายจตุปัจจัยบำรุงพระอารามหลวง จำนวน 9,399,999 บาท
พร้อมกันนี้ กระทรวงอุตสาหกรรม ได้มอบเงินสนับสนุนการศึกษา จำนวน 4 ทุน ได้แก่ โรงเรียนพระปริยัติธรรมประจำตำบลท่ามะกา วัดชุมพรรังสรรค์ โรงเรียนพุทธยาคมศรียาภัย โรงเรียนศรียาภัย และโรงเรียนฝวาหมินกงลิ
การทอดกฐินเป็นประเพณีที่พุทธศาสนิกชน ได้ยึดถือปฏิบัติสืบต่อกันมาเป็นเวลาช้านาน เพื่อเป็นการอุปถัมภ์พระสงฆ์ที่จำพรรษาครบถ้วนไตรมาสให้ได้รับอานิสงส์ตามพระวินัย และเป็นทุนในการบูรณปฏิสังขรณ์พระอาราม โดยเป็นการรวมพลังแห่งความสามัคคี ทั้งทางกาย วาจา และจิตใจในการสร้างบุญกุศลสร้างความสุขของการอยู่ร่วมกันในสังคม รวมทั้งเป็นการจรรโลงและส่งเสริมพระพุทธศาสนาให้มั่นคงดำรงอยู่เจริญวัฒนาสถาพรสืบไป

ที่มา : https://www.thaigov.go.th/news/contents/details/90052