รัฐบาลไทย-ข่าวทำเนียบรัฐบาล-​เลขานุการรัฐมนตรีฯ พงศ์พล ร่วมเปิดงาน Thailand Headlines Person of the Year Awards 2024 สานสัมพันธ์วัฒนธรรมไทย-จีน ดันพลัง Soft Power ไทยสู่เวทีโลก


วันเสาร์ที่ 9 พฤศจิกายน 2567
09/11/2567
พิมพ์
​เลขานุการรัฐมนตรีฯ พงศ์พล ร่วมเปิดงาน Thailand Headlines Person of the Year Awards 2024 สานสัมพันธ์วัฒนธรรมไทย-จีน ดันพลัง Soft Power ไทยสู่เวทีโลก
​เลขานุการรัฐมนตรีฯ พงศ์พล ร่วมเปิดงาน Thailand Headlines Person of the Year Awards 2024 สานสัมพันธ์วัฒนธรรมไทย-จีน ดันพลัง Soft Power ไทยสู่เวทีโลก
นายพงศ์พล ยอดเมืองเจริญ เลขานุการรัฐมนตรีว่าการกระทรวงอุตสาหกรรมและโฆษกกระทรวงอุตสาหกรรม ร่วมเป็นประธานเปิดงาน Thailand Headlines Person of the Year Awards 2024 จัดโดย บริษัท ไทยเจียระไน กรุ๊ป เพื่อมอบรางวัลเชิดชูเกียรติ ตอกย้ำสายสัมพันธ์ไทย-จีน ณ ศูนย์การประชุมอิมแพค เมืองทองธานี
งาน Thailand Headlines Person of the Year Awards เป็นเวทีที่สะท้อนพลังของ Soft Power ประเทศไทย ช่วยยกระดับภาพลักษณ์ของประเทศ และสร้างโอกาสในการส่งเสริมความร่วมมือและการแลกเปลี่ยนทางวัฒนธรรม และเป็นการย้ำความสัมพันธ์ทางการทูตระหว่างไทย-จีน โดยงานในวันนี้จัดขึ้นเพื่อมอบรางวัลเชิดชูเกียรติให้กับบุคคลที่สร้างชื่อเสียงให้กับประเทศไทย รวมทั้งผู้ที่มีบทบาทในการสานความสัมพันธ์อันดีระหว่างประเทศไทยและประเทศจีน โดยแบ่งเป็น 5 สาขารางวัล ได้แก่ สาขาข่าวสารการเมือง สาขาความสัมพันธ์ไทย-จีน สาขาเศรษฐกิจและสังคม สาขาวัฒนธรรมและบันเทิง และสาขา The Most Influential หรือรางวัลเชิดชูบุคคลแห่งปี โดยมีศิลปิน ดารา และอินฟลูเอนเซอร์เข้าร่วมงานจำนวนมาก

ที่มา : https://www.thaigov.go.th/news/contents/details/90054