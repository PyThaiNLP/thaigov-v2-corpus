รัฐบาลไทย-ข่าวทำเนียบรัฐบาล-“คนตัวเล็กต้องสนับสนุน.. รัฐบาลเร่งส่งเสริมSMEs ทุกมิติส่ง บยส.จับมือ บ.เครดิตเกาหลีใต้ยกระดับการค้ำประกันสินเชื่อธุรกิจของคนตัวเล็ก ในไทยให้ค้าขายดีขึ้น”


วันอาทิตย์ที่ 10 พฤศจิกายน 2567
10/11/2567
พิมพ์
“คนตัวเล็กต้องสนับสนุน.. รัฐบาลเร่งส่งเสริมSMEs ทุกมิติส่ง บยส.จับมือ บ.เครดิตเกาหลีใต้ยกระดับการค้ำประกันสินเชื่อธุรกิจของคนตัวเล็ก ในไทยให้ค้าขายดีขึ้น”
“คนตัวเล็กต้องสนับสนุน.. รัฐบาลเร่งส่งเสริมSMEs ทุกมิติส่ง บยส.จับมือ บ.เครดิตเกาหลีใต้ยกระดับการค้ำประกันสินเชื่อธุรกิจของคนตัวเล็ก ในไทยให้ค้าขายดีขึ้น”
วันนี้ (10 พ.ย. 67) นายคารม พลพรกลาง รองโฆษกประจำสำนักนายกรัฐมนตรี เปิดเผยว่า รัฐบาลได้เดินหน้ายกระดับผู้ประกอบการ ธุรกิจขนาดกลางและขนาดเล็กหรือ SMEs ในประเทศไทย ด้วยการลงนามบันทึกข้อตกลงความร่วมมือ (MOU)โดยบรรษัทประกันสินเชื่ออุตสาหกรรมขนาดย่อม (บสย.)  และ Korea Credit Guarantee Fund (KODIT) สถาบันค้ำประกันสินเชื่อของเกาหลีใต้ ร่วมมือกันยกระดับการค้ำประกันสินเชื่อ SMEsในประเทศไทย
“การลงนามความร่วมมือ (MOU) ดังกล่าว ถือเป็นการเริ่มต้นเพื่อยกระดับและพัฒนาการค้ำประกันสินเชื่อ ให้ ธุรกิจขนาดกลางและขนาดย่อมของคนตัวเล็กให้แข็งแกร่ง สามารถเติบโตไปเป็นอุตสาหกรรมขนาดใหญ่ในทุกประเภทได้พร้อมทั้ง เสริมสร้างกลไกการค้ำประกันสินเชื่อ การบริหารจัดการความเสี่ยงที่ดีขึ้น เพื่อศักยภาพในการสนับสนุนทางการเงินให้กับผู้ประกอบการ SMEs รวมทั้ง การยกระดับโมเดลการให้คะแนนเครดิตค้ำประกันสินเชื่อ หรือ Credit Scoring ซึ่งจะทำให้ทั้งสององค์กรก้าวสู่บทบาทใหม่ในฐานะผู้สนับสนุนด้านเครดิตในด้านการเข้าถึงสินเชื่อ และนำโมเดลทางด้าน Credit Scoring ไปใช้กับรูปแบบธุรกิจใหม่ ปรับปรุงและยกระดับการดำเนินงาน”
นายคารม กล่าวต่อไปว่า เป้าหมายในการลงนามความร่วมมือ MOU ครั้งนี้เป็นการขยายศักยภาพของการค้ำประกันสินเชื่อ บสย. เพื่อให้ก้าวสู่การจัดตั้ง “สถาบันค้ำ ประกันเครดิตแห่งชาติ” หรือที่เป็นรู้จักในชื่อ นากก้า (NaCGA : National Credit Guarantee Agency) โดยเป็นการขยายขอบเขตการค้ำประกันสินเชื่อในรูปแบบค้ำประกันโดยตรง (Direct Guarantee) ส่งผลทำให้ บสย. สามารถขยายขอบเขตให้ความช่วยเหลือแก่ผู้ประกอบการ SMEs ได้โดยมีความครอบคลุมทุก ๆ กลุ่ม ได้มากยิ่งขึ้น สอดคล้องกับนโยบายของรัฐบาลที่ต้องการกระตุ้นให้ผู้ประกอบการ SMEs ของไทยเติบโตขยายตัวมากขึ้น สามารถก้าวเข้าสู่ระดับสากลได้อย่างรวดเร็วมากขึ้น”

ที่มา : https://www.thaigov.go.th/news/contents/details/90058