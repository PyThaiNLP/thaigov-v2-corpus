รัฐบาลไทย-ข่าวทำเนียบรัฐบาล-ศปช.ย้ำ ไต้ฝุ่น “หยินซิ่ง” ไม่ส่งผลกระทบไทย แนะประชาชนวางแผนท่องเที่ยวเนื่องจากสัปดาห์หน้ามีโอกาสใส่เสื้อหนาวในพื้นที่ภาคเหนือและอีสาน


วันอาทิตย์ที่ 10 พฤศจิกายน 2567
10/11/2567
พิมพ์
ศปช.ย้ำ ไต้ฝุ่น “หยินซิ่ง” ไม่ส่งผลกระทบไทย แนะประชาชนวางแผนท่องเที่ยวเนื่องจากสัปดาห์หน้ามีโอกาสใส่เสื้อหนาวในพื้นที่ภาคเหนือและอีสาน
ศปช.ย้ำ ไต้ฝุ่น “หยินซิ่ง” ไม่ส่งผลกระทบไทย แนะประชาชนวางแผนท่องเที่ยวเนื่องจากสัปดาห์หน้ามีโอกาสใส่เสื้อหนาวในพื้นที่ภาคเหนือและอีสาน
วันนี้ (10 พฤศจิกายน 2567)  นายจิรายุ ห่วงทรัพย์ ที่ปรึกษาของนายกรัฐมนตรีและโฆษกศูนย์ปฏิบัติการช่วยเหลือผู้ประสบอุทกภัย วาตภัย และดินโคลนถล่ม หรือ ศปช. เปิดเผยว่า กรมอุตุนิยมวิทยาได้พยากรณ์อากาศตั้งแต่วันนี้ถึงวันพรุ่งนี้ (จันทร์ที่ 11 พ.ย. 67) ว่ามวลอากาศเย็นกำลังปานกลาง ยังแผ่ปกคลุมประเทศไทยตอนบน ทั้งภาคเหนือและภาคอีสาน อย่างต่อเนื่อง ทำให้ลมหนาวพัดมาอย่างต่อเนื่อง  ส่วนลมในระดับกลาง ยังมีลมฝ่ายตะวันออก ลมตะวันออกเฉียงใต้ พัดเข้ามาแทรกบางช่วง อากาศเย็นในตอนเช้า สำหรับยอดดอย ยอดภู จะมีอากาศหนาว ให้ได้สัมผัสกันยาวๆ ความหนาวเย็นจะแผ่ปกคลุมอยู่
“ส่วนสถานการณ์ของพายุไต้ฝุ่นหยินซิ่ง (YINXING) บริเวณทะเลจีนใต้ตอนบน ตั้งแต่วันนี้จนถึงวันที่ 13 พ.ย. นั้น พายุนี้ยังมีกำลังแรงเนื่องจากยังอยู่ในทะเล แต่ทิศทางยังมีเปลี่ยนแปลง แต่คาดว่าจะอ่อนกำลังลงตามลำดับ เนื่องจากเคลื่อนตัวมาในขณะที่มีมวลอากาศเย็นแผ่ลงปกคลุมประเทศไทยตอนบนและทะเลจีนใต้ คาดว่าจะอ่อนกำลังลงเมื่อเคลื่อนตัวเข้าใกล้ชายฝั่งประเทศเวียดนาม จึงยังไม่มีผลกระทบกับประเทศไทยในขณะนี้” นายจิรายุ กล่าว

ที่มา : https://www.thaigov.go.th/news/contents/details/90062