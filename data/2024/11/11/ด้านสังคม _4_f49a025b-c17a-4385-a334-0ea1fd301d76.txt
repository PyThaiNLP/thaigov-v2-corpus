รัฐบาลไทย-ข่าวทำเนียบรัฐบาล-พม. ถวายผ้าพระกฐินพระราชทาน ประจำปี 67 ณ วัดป่าเลไลยก์วรวิหาร


วันจันทร์ที่ 11 พฤศจิกายน 2567
พม. ถวายผ้าพระกฐินพระราชทาน ประจำปี 67 ณ วัดป่าเลไลยก์วรวิหาร
พม. ถวายผ้าพระกฐินพระราชทาน ประจำปี 67 ณ วัดป่าเลไลยก์วรวิหาร
วันที่ 10 พฤศจิกายน 2567 เวลา 10.00 น. พระบาทสมเด็จพระเจ้าอยู่หัว ทรงพระกรุณาโปรดเกล้าฯ พระราชทานผ้าพระกฐิน ให้กระทรวงการพัฒนาสังคมและความมั่นคงของมนุษย์ นำไปถวายวัดป่าเลไลยก์วรวิหาร อำเภอเมือง จังหวัดสุพรรณบุรี โดยมีนายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) เป็นประธานในพิธีถวายผ้าพระกฐินพระราชทานของกระทรวงการพัฒนาสังคมและความมั่นคงของมนุษย์ ประจำปี 2567 พร้อมด้วย นายอนุกูล ปีดแก้ว ปลัดกระทรวงการพัฒนาสังคมและความมั่นคงของมนุษย์ (ปลัด พม.) คณะผู้บริหาร ข้าราชการ และเจ้าหน้าที่กระทรวง พม. ทั้งส่วนกลางและในพื้นที่ เข้าร่วมพิธี ทั้งนี้ มียอดเงินสมทบในการถวายผ้าพระกฐินพระราชทานฯ เป็นจำนวนเงิน 2,601,899 บาท
นอกจากนี้ นายวราวุธ ศิลปอาชา รัฐมนตรีว่าการกระทรวง พม. เป็นประธานในพิธีห่มผ้าหลวงพ่อโต วัดป่าเลไลยก์วรวิหาร และมอบทุนการศึกษา จำนวน 4 ทุน ให้แก่วิทยาลัยสงฆ์สุพรรณบุรีศรีสุวรรณภูมิ โรงเรียนกรรณสูตศึกษาลัย โรงเรียนอนุบาลวัดป่าเลไลยก์ และโรงเรียนกาญจนาภิเษกวิทยาลัย สุพรรณบุรี
#ข่าวพม #พม #ศรส #esshelpme #1300 #วราวุธศิลปอาชา #วราวุธรับฟังทำจริง #พมพอใจให้ทุกวัยพึงพอใจในพม #พมหนึ่งเดียว #กฐินพระราชทาน #สุพรรณบุรี

ที่มา : https://www.thaigov.go.th/news/contents/details/90099