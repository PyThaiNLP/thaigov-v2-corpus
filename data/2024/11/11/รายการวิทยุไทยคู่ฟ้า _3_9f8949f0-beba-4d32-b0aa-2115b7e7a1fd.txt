รัฐบาลไทย-ข่าวทำเนียบรัฐบาล-ป้องกันและปราบปราม “บัญชีม้านิติบุคคล-นอมินี” ปิดโอกาสมิจฉาชีพ


วันจันทร์ที่ 11 พฤศจิกายน 2567
11/11/2567
พิมพ์
ป้องกันและปราบปราม “บัญชีม้านิติบุคคล-นอมินี” ปิดโอกาสมิจฉาชีพ
วันจันทร์ ที่ 11 พ.ย.67
ต่อจากนี้ไป ขอเชิญรับฟังไทยคู่ฟ้า
รัฐบาลเร่งปราบปรามบัญชีม้าของนิติบุคคลและการใช้คนไทยเป็นนอมินี
ซึ่งปัจจุบันพบว่ามีบัญชีม้าที่เป็นนิติบุคคล 602 บัญชี มูลค่าความเสียหาย 680 ล้านบาท
จึงเกิดการลงนามความร่วมมือระหว่างกรมพัฒนาธุรกิจการค้า กับ กองบัญชาการตำรวจสอบสวนกลาง
เพื่อป้องกันและปราบปรามอย่างใกล้ชิด
โดยเชื่อมโยงข้อมูลให้การสืบสวนสอบสวนการเปิดบัญชีม้าแบบนิติบุคคล
และกรณีคนไทยรับจ้างเป็นนอมินีให้แก่คนต่างชาติเพื่อเอื้อในการทำธุรกิจผิดกฎหมายหรือหลบเลี่ยงกฎหมาย
ของไทย เป็นไปด้วยความรวดเร็ว ได้หลักฐานในการดำเนินคดีอย่างครบถ้วน
ทำให้การจดทะเบียนธุรกิจในไทยมีความรัดกุมมากยิ่งขึ้น
ปิดโอกาสที่มิจฉาชีพจะใช้ความน่าเชื่อถือจากการจดทะเบียนนิติบุคคลไปหลอกลวงประชาชน
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/90088