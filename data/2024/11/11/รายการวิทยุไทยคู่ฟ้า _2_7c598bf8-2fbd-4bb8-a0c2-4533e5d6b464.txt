รัฐบาลไทย-ข่าวทำเนียบรัฐบาล-นายกรัฐมนตรี ประชุมผู้นำเขตเศรษฐกิจเอเปค ณ สาธารณรัฐเปรู


วันจันทร์ที่ 11 พฤศจิกายน 2567
11/11/2567
พิมพ์
นายกรัฐมนตรี ประชุมผู้นำเขตเศรษฐกิจเอเปค ณ สาธารณรัฐเปรู
วันอาทิตย์ ที่ 10 พ.ย.67
ต่อจากนี้ไป ขอเชิญรับฟังไทยคู่ฟ้า
นางสาวแพทองธาร ชินวัตร นายกรัฐมนตรี นำคณะเข้าร่วมการประชุมผู้นำเขตเศรษฐกิจเอเปค ครั้งที่
31 ระหว่างวันที่ 10 – 18 พฤศจิกายน 2567 ณ สาธารณรัฐเปรู ภายใต้หัวข้อหลัก Empower. Include.
Grow เน้นเชื่อมโยงการค้าการลงทุน การเติบโตที่ยั่งยืน ยืดหยุ่น และครอบคลุมคนทุกกลุ่ม APEC
เป็นความร่วมมือทางเศรษฐกิจของ 21 เขตเศรษฐกิจ ซึ่งมีประชากรรวมกันเป็นร้อยละ 44 ของประชากรโลก
มีขนาดเศรษฐกิจเป็นสัดส่วนร้อยละ 58 ของ GDP โลก หรือ ร้อยละ 44 ของการค้าโลก สำหรับเจ้าภาพในปีนี้
คือ เปรู เป็นคู่ค้าของไทยในลำดับที่ 63 โดยในปี 2565 ไทยเกินดุลการค้ากว่า 178 ล้านเหรียญสหรัฐ
และแนวโน้มการส่งออกยังคงเพิ่มขึ้น นับว่าเป็นประตูการค้าของไทยไปยังประเทศในภูมิภาคลาตินอเมริกา
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/90087