รัฐบาลไทย-ข่าวทำเนียบรัฐบาล-​“ดร.เฉลิมชัย” เยี่ยมชม Thailand Pavillion ร่วมกิจกรรมคู่ขนาน COP29 พร้อมถ่ายรูปคู่ “น้องหมูเด้ง” ขวัญใจชาวโลก


วันพุธที่ 20 พฤศจิกายน 2567
​“ดร.เฉลิมชัย” เยี่ยมชม Thailand Pavillion ร่วมกิจกรรมคู่ขนาน COP29 พร้อมถ่ายรูปคู่ “น้องหมูเด้ง” ขวัญใจชาวโลก
​“ดร.เฉลิมชัย” เยี่ยมชม Thailand Pavillion ร่วมกิจกรรมคู่ขนาน COP29 พร้อมถ่ายรูปคู่ “น้องหมูเด้ง” ขวัญใจชาวโลก
“ดร.เฉลิมชัย” เยี่ยมชม Thailand Pavillion ร่วมกิจกรรมคู่ขนาน COP29 พร้อมถ่ายรูปคู่ “น้องหมูเด้ง” ขวัญใจชาวโลก
วันที่ 19 พฤศจิกายน 2567 ณ กรุงบากู สาธารณรัฐอาเซอร์ไบจาน ภายหลังการขึ้นกล่าวถ้อยแถลง ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม หัวหน้าคณะผู้แทนไทย ได้เข้าเยี่ยมชม Thailand Pavillion ซึ่งจัดแสดงนิทรรศการผลการดำเนินงานด้านการเปลี่ยนแปลงสภาพภูมิอากาศของประเทศไทย และ Technology and Innovation Zone พร้อมจัดกิจกรรมคู่ขนานในห้วงการประชุมรัฐภาคีกรอบอนุสัญญาสหประชาชาติว่าด้วยการเปลี่ยนแปลงสภาพภูมิอากาศ สมัยที่ 29 (COP29) โดยมี นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม และคณะผู้บริหารกระทรวงฯ เข้าร่วมเยี่ยมชมฯ และมี ดร.พิรุณ สัยยะสิทธิ์พานิช อธิบดีกรมการเปลี่ยนแปลงสภาพภูมิอากาศและสิ่งแวดล้อม ให้การต้อนรับ
โดย ดร.เฉลิมชัย ยังได้ร่วมรับฟังการเสวนาในหัวข้อ Future-Proofing Cities: Strategies for Adapting to Climate Crisis” พร้อมมอบของที่ระลึกให้กับวิทยาการผู้ทรงคุณวุฒิจาก United Nations Human Settlements Programme และ UN Habitat รวมถึงมูลนิธิแม่ฟ้าหลวง และไทยเบฟเวอเรจ ที่มาร่วมแบ่งปันประสบการณ์ในการแก้ไขปัญหาอุณหภูมิของโลกที่สูงขึ้น และถ่ายรูปกับ “น้องหมูเด้ง” ฮิปโปฯ แคระ ขวัญใจชาวไทยและชาวโลก ที่ปีนี้ประเทศไทยได้นำมาโชว์ดึงดูดความสนใจให้กับผู้ที่เข้ามาร่วมกิจกรรมใน Thailand Pavillion โดยในแต่ละวันมีผู้สนใจจากนานาประเทศ เข้าร่วมชมนิทรรศการและเข้าร่วมกิจกรรม ใน Thailand Pavillion กว่า 1,300  คน

ที่มา : https://www.thaigov.go.th/news/contents/details/90412