รัฐบาลไทย-ข่าวทำเนียบรัฐบาล-บสย. รับประกาศนียบัตรรับรองมาตรฐาน ระบบบริหารจัดการความมั่นคงปลอดภัยสารสนเทศ (ISMS)


วันพุธที่ 20 พฤศจิกายน 2567
20/11/2567
พิมพ์
บสย. รับประกาศนียบัตรรับรองมาตรฐาน ระบบบริหารจัดการความมั่นคงปลอดภัยสารสนเทศ (ISMS)
บสย. รับมอบประกาศนียบัตรรับรองมาตรฐาน ระบบบริหารจัดการความมั่นคงปลอดภัยสารสนเทศ (ISMS) ISO/IEC 27001:2022 เมื่อวันที่ 19 พฤศจิกายน 2567 ณ TCG Learning Center ชั้น 2 อาคารชาญอิสสระทาวเวอร์ 2
นางสาวสิริรัตน์ อร่ามเสรีวงศ์ รองผู้จัดการทั่วไป สายงานสารสนเทศและดิจิทัล บรรษัทประกันสินเชื่ออุตสาหกรรมขนาดย่อม (บสย.) เป็นประธานในพิธีมอบประกาศนียบัตรรับรองมาตรฐาน ระบบบริหารจัดการความมั่นคงปลอดภัยสารสนเทศ (ISMS) ISO/IEC 27001:2022 ร่วมด้วย นายศิษฎ์ วงศาริยะ รองผู้จัดการทั่วไป สายงานกำกับและบริหารความเสี่ยง คณะผู้บริหาร และทีมงานคณะทำงาน ISMS โดยได้รับเกียรติจาก นางสาวปภากร โสภณบุลภรณ์ ตัวแทนผู้บริหาร บริษัท บีเอสไอ กรุ๊ป (ประเทศไทย) จำกัด เป็นผู้มอบประกาศนียบัตรรับรองมาตรฐาน ร่วมด้วยนางสาวจีราภา ทิพกรณ์ ประธานกรรมการบริหาร บริษัท อัลบาทรอส ไซเบอร์เซค จำกัด ที่ปรึกษาโครงการฯ มอบโล่และช่อดอกไม้ เพื่อแสดงความยินดี เมื่อวันที่ 19 พฤศจิกายน 2567 ณ TCG Learning Center ชั้น 2 อาคารชาญอิสสระทาวเวอร์ 2
การได้รับรองมาตรฐาน ISO/IEC 27001:2022 ถือเป็นเครื่องหมายแห่งความมุ่งมั่นในการบริหารจัดการความมั่นคงปลอดภัยของข้อมูล และระบบสารสนเทศขององค์กร สร้างความเชื่อมั่นให้แก่ลูกค้า คู่ค้า รวมถึงเป็นแรงผลักดันให้องค์กรเดินหน้าสู่การพัฒนาอย่างต่อเนื่อง เพื่อสร้างสรรค์คุณค่าและการให้บริการที่ดีอย่างมั่นคงต่อไป

ที่มา : https://www.thaigov.go.th/news/contents/details/90421