รัฐบาลไทย-ข่าวทำเนียบรัฐบาล-ลรอ. ให้คณะผู้จัดงาน Asia International Hemp Expo and Forum 2024 เข้าพบ


วันพุธที่ 20 พฤศจิกายน 2567
20/11/2567
พิมพ์
ลรอ. ให้คณะผู้จัดงาน Asia International Hemp Expo and Forum 2024 เข้าพบ
ลรอ. ให้คณะผู้จัดงาน Asia International Hemp Expo and Forum 2024 เข้าพบ
วันที่ 18 พฤศจิกายน 2567 นายพงศ์พล ยอดเมืองเจริญ เลขานุการรัฐมนตรีว่าการกระทรวงอุตสาหกรรมและโฆษกกระทรวงอุตสาหกรรม ให้คณะผู้จัดงาน Asia International Hemp Expo and Forum 2024 เข้าพบ ณ ห้องประชุม 2 ชั้น 3 กรมส่งเสริมอุตสาหกรรม
สมาคมการค้าอุตสาหกรรมกัญชงไทย และ บริษัท เอ็น.ซี.ซี. เอ็กซิบิชัน ออกาไนเซอร์ จำกัด ได้บรรลุข้อตกลง (MOA) ว่าด้วยความร่วมมือในการจัดงาน "Asia International Hemp Expo and Forum 2024" งานแสดงเทคโนโลยี นวัตกรรม และผลิตภัณฑ์กัญชง และการประชุมนานานาชาติแห่งเอเชียครั้งที่ 3 ภายได้แนวคิด "Hemp for All: Hemp Inspires" ระหว่างวันที่ 27 - 30 พฤศจิกายน 2567 ณ ฮอลล์ 3-4 ชั้น G ศูนย์การประชุมแห่งชาติสิริกิติ์ เพื่อแสดงนวัตกรรม เทคโนโลยีการเพาะปลูกและการแปรรูปผลิตภัณฑ์กัญชง วัตถุดิบต้นแบบทางด้านเส้นใย และสารสกัด รวมถึงผลิตภัณฑ์อื่น ๆ ที่เกี่ยวข้องในอุตสาหกรรมกัญชง พร้อมทั้งยังเป็นอีกหนึ่งเวทีสำคัญสำหรับการประชุมนานาชาติแห่งทวีปเอเชียสำหรับผู้ประกอบการ นักลงทุน และผู้เชี่ยวชาญจากทั่วโลกที่ต้องการแลกเปลี่ยนความรู้ นำเสนอนวัตกรรม และขยายโอกาสทางธุรกิจในอุตสาหกรรมพืชเศรษฐกิจ

ที่มา : https://www.thaigov.go.th/news/contents/details/90425