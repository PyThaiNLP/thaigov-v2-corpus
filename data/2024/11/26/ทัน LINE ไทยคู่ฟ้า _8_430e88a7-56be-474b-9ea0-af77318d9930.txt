รัฐบาลไทย-ข่าวทำเนียบรัฐบาล-ไปรษณีย์ ไทย-เวียดนาม จับมือยกระดับอีคอมเมิร์ซสู่อาเซียน


วันอังคารที่ 26 พฤศจิกายน 2567
26/11/2567
พิมพ์
ไปรษณีย์ ไทย-เวียดนาม จับมือยกระดับอีคอมเมิร์ซสู่อาเซียน
ไปรษณีย์ ไทย-เวียดนาม จับมือยกระดับอีคอมเมิร์ซสู่อาเซียน
ไปรษณีย์ ไทย-เวียดนาม จับมือยกระดับอีคอมเมิร์ซสู่อาเซียน
.
บริษัท ไปรษณีย์ไทย จำกัด (ปณท.) จับมือการไปรษณีย์เวียดนามพัฒนาบริการภายใต้กรอบความร่วมมือการไปรษณีย์อาเซียน (ASEANPOST) ยกระดับอีคอมเมิร์ซของทั้ง 2 ประเทศ เตรียมนำสินค้าเมดอินไทยแลนด์ - เวียดนาม จัดจำหน่ายผ่านแพลตฟอร์ม RAPA shop และจัดส่งถึงผู้สั่งซื้อผ่าน 3 เส้นทางที่สำคัญ ได้แก่ ทางอากาศ ทางภาคพื้น และทางราง
.
เนื่องจากเวียดนามเป็น 1 ใน 10 ตลาดอีคอมเมิร์ซที่เติบโตเร็วที่สุดของโลก ปณท. จึงเห็นความสำคัญที่จะขยายโอกาสสำหรับภาคธุรกิจผู้ประกอบการไทย ภาคการค้าระหว่างประเทศ รวมทั้งตอกย้ำเป้าหมายของ ปณท. ในการดำเนินธุรกิจ เพื่อความยั่งยืนและเป็นแบรนด์ที่น่าเชื่อถือแห่งอาเซียน (Trusted Sustainable ASEAN Brand)
.
จึงมีแผนที่จะใช้ความโดดเด่นจากโครงข่ายทั้งที่เป็น Physical และ Digital เชื่อมภาคเศรษฐกิจไทย – เวียดนาม และการสร้างประโยชน์ที่จะเกิดขึ้นอื่น ๆ รอบด้าน เพื่อช่วยเพิ่มรายได้ให้กับการไปรษณีย์ของทั้ง 2 ประเทศ
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/90620