รัฐบาลไทย-ข่าวทำเนียบรัฐบาล-นายกฯ “แพทองธาร” ขอบคุณคนไทยไม่ทิ้งกัน ระบุเตรียมลงพื้นที่เชียงรายครั้งนี้มอบนโยบายทำอย่างไรไม่ให้เกิดท่วมซ้ำอีกพร้อมรับมอบเงินบริจาคจากองค์กรและภาคเอกชน นำช่วยเหลือผู้ประสบอุทกภัย


วันอังคารที่ 26 พฤศจิกายน 2567
26/11/2567
พิมพ์
นายกฯ “แพทองธาร” ขอบคุณคนไทยไม่ทิ้งกัน ระบุเตรียมลงพื้นที่เชียงรายครั้งนี้มอบนโยบายทำอย่างไรไม่ให้เกิดท่วมซ้ำอีกพร้อมรับมอบเงินบริจาคจากองค์กรและภาคเอกชน นำช่วยเหลือผู้ประสบอุทกภัย
นายกฯ “แพทองธาร” ขอบคุณคนไทยไม่ทิ้งกัน ระบุเตรียมลงพื้นที่เชียงรายครั้งนี้ มอบนโยบายทำอย่างไรไม่ให้เกิดท่วมซ้ำอีกพร้อมรับมอบเงินบริจาคจากองค์กรและภาคเอกชน นำช่วยเหลือผู้ประสบอุทกภัยจังหวัดเชียงรายต่อไป
วันนี้ (26 พฤศจิกายน 2567) เวลา 12.00 น. ณ ห้องสีม่วง ตึกไทยคู่ฟ้า ทำเนียบรัฐบาล นางสาวแพทองธาร ชินวัตร นายกรัฐมนตรี เป็นประธานรับมอบเงินบริจาคเพื่อช่วยเหลือผู้ประสบอุทกภัยจังหวัดเชียงราย จำนวน 1,000,000 บาท จาก นายอัสสเดช คงสิริ กรรมการและผู้จัดการตลาดหลักทรัพย์แห่งประเทศไทย และสภาธุรกิจตลาดทุนไทย ซึ่งบริจาคผ่านกองทุนเงินช่วยเหลือผู้ประสบสาธารณภัย สำนักนายกรัฐมนตรี เพื่อนำไปช่วยเหลือผู้ประสบสาธารณภัยต่อไป โดยมีนายภูมิธรรม เวชยชัย รองนายกรัฐมนตรีและรัฐมนตรีว่าการกระทรวงกลาโหม นายชูศักดิ์ ศิรินิล รัฐมนตรีประจำสำนักนายกรัฐมนตรี นายพิชัย นริพทะพันธุ์ รัฐมนตรีว่าการกระทรวงพาณิชย์ นางสาวธีรรัตน์  สำเร็จวาณิชย์ รัฐมนตรีช่วยว่าการกระทรวงมหาดไทย เข้าร่วม
นายจิรายุ ห่วงทรัพย์ โฆษกประจำสำนักนายกรัฐมนตรี   กล่าวว่า นายกรัฐมนตรีกล่าวขอบคุณองค์กรและภาคเอกชนที่มีความตั้งใจ ร่วมกันช่วยเหลือพี่น้องประชาชนที่ประสบภัยอุทกภัย ซึ่งตนเองและคณะรัฐมนตรีมีกำหนดการเดินทางไป ครม.สัญจร ณ จังหวัดเชียงใหม่ เชียงรายปลายสัปดาห์นี้ และจะลงพื้นที่ปฏิบัติราชการจังหวัดเชียงราย เพื่อกำหนดนโยบายส่วนราชการที่เกี่ยวข้อง ไม่ให้เกิดปัญหาดังกล่าวขึ้นอีก และจะนำความช่วยเหลือตามวัตถุประสงค์ของผู้บริจาคนำส่งต่อให้พี่น้องประชาชนต่อไป และขอขอบคุณแทนคนไทยที่ประสบอุทกภัย นายจิรายุกล่าว
/////

ที่มา : https://www.thaigov.go.th/news/contents/details/90642