รัฐบาลไทย-ข่าวทำเนียบรัฐบาล-นายสรพงศ์ ไพฑูรย์พงษ์ รองปลัดกระทรวงคมนาคม เป็นประธานการประชุมคณะกรรมการควบคุมการขนส่งทางบกกลาง ครั้งที่ 6/2567


วันอังคารที่ 26 พฤศจิกายน 2567
นายสรพงศ์ ไพฑูรย์พงษ์ รองปลัดกระทรวงคมนาคม เป็นประธานการประชุมคณะกรรมการควบคุมการขนส่งทางบกกลาง ครั้งที่ 6/2567
...
วันนี้ (26 พฤศจิกายน 2567) นายสรพงศ์ ไพฑูรย์พงษ์ รองปลัดกระทรวงคมนาคม เป็นประธาน
การประชุมคณะกรรมการควบคุมการขนส่งทางบกกลาง ครั้งที่ 6/2567 ณ ห้องประชุมกระทรวงคมนาคม
นายสรพงศ์ ไพฑูรย์พงษ์ กล่าวว่า ที่ประชุมได้มีการพิจารณาต่ออายุใบอนุญาตประกอบการขนส่งประจำทางด้วยรถที่ใช้ในการขนส่งผู้โดยสาร จำนวน 25 เส้นทาง มีมติอนุมัติให้ต่ออายุใบอนุญาตฯ จำนวน 21 เส้นทาง และชะลอการต่ออายุใบอนุญาตฯ จำนวน 4 เส้นทาง ดังนี้
1) เส้นทางหมวด 2 สายที่ 917 กรุงเทพฯ - ตราด (ค)
2) เส้นทางหมวด 2 สายที่ 919 กรุงเทพฯ - บ้านหมี่
3) เส้นทางหมวด 2 สายที่ 9916 กรุงเทพฯ (เอกมัย) - กบินทร์บุรี - ตลาดโรงเกลือ
4) เส้นทางหมวด 3 สายที่ 590 บึงกาฬ - หนองคาย - ระยอง
เนื่องจากปรากฏข้อมูลการประกอบการขนส่งที่ผ่านมา พบว่ามีการเกิดอุบัติเหตุอยู่จำนวนหลายครั้ง ดังนั้น เพื่อเป็นการสร้างความเชื่อมั่นและเพิ่มความปลอดภัยให้แก่ประชาชนผู้ใช้บริการ จึงเห็นควรให้ผู้ประกอบการขนส่งนำเสนอมาตรการเกี่ยวกับความปลอดภัยเพิ่มเติม นอกเหนือจากแผนที่ได้นำเสนอพร้อมการต่ออายุใบอนุญาตฯ
ในครั้งนี้ โดยหากได้รับอนุมัติให้ต่ออายุใบอนุญาตประกอบการขนส่ง จะต้องมีการประเมินผลตามข้อเสนอแผนดังกล่าว และหากผลการประเมินไม่เป็นไปตามข้อเสนอแผนและส่งผลกระทบต่อความเชื่อมั่น จนถึงขนาดให้เสื่อมประโยชน์
ต่อประชาชนผู้ใช้บริการ ให้นำเสนอต่อคณะกรรมการควบคุมการขนส่งทางบกกลางพิจารณาต่อไป

ที่มา : https://www.thaigov.go.th/news/contents/details/90656