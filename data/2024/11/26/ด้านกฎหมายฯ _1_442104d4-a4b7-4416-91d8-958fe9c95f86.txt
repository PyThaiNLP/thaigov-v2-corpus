รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม ประชุมคณะอนุกรรมการด้านกฎหมาย คดีความ และกระบวนการยุติธรรม ครั้งที่ ๑/๒๕๖๗ กำหนดแนวทางพร้อมขับเคลื่อนอำนวยความยุติธรรมประชาชน


วันจันทร์ที่ 25 พฤศจิกายน 2567
25/11/2567
พิมพ์
รัฐมนตรีว่าการกระทรวงยุติธรรม ประชุมคณะอนุกรรมการด้านกฎหมาย คดีความ และกระบวนการยุติธรรม ครั้งที่ ๑/๒๕๖๗ กำหนดแนวทางพร้อมขับเคลื่อนอำนวยความยุติธรรมประชาชน
รัฐมนตรีว่าการกระทรวงยุติธรรม ประชุมคณะอนุกรรมการด้านกฎหมาย คดีความ และกระบวนการยุติธรรม ครั้งที่ ๑/๒๕๖๗ กำหนดแนวทางพร้อมขับเคลื่อนอำนวยความยุติธรรมประชาชน
ในวันจันทร์ที่ ๒๕ พฤศจิกายน ๒๕๖๗ เวลา ๑๓.๐๐ น. พันตำรวจเอก ทวี สอดส่อง รัฐมนตรีว่าการกระทรวงยุติธรรม เป็นประธานการประชุมคณะอนุกรรมการด้านกฎหมาย คดีความ และกระบวนการยุติธรรม ครั้งที่ ๑/๒๕๖๗ โดยมี นายสมบูรณ์ ม่วงกล่ำ ที่ปรึกษารัฐมนตรีว่าการกระทรวงยุติธรรม นางสาวเอมอร เสียงใหญ่ อธิบดีกรมคุ้มครองสิทธิและเสรีภาพ นางสาวดวงดาว เกียรติพิศาลสกุล รองอธิบดีกรมคุ้มครองสิทธิและเสรีภาพ พร้อมด้วยคณะอนุกรรมการฯ และผู้แทนภาคประชาชน เข้าร่วมฯ ณ ห้องประชุม ๑๐-๐๑ กระทรวงยุติธรรม
โอกาสนี้ รัฐมนตรีว่าการกระทรวงยุติธรรม กล่าวว่า การหารือของคณะอนุกรรมการด้านกฎหมาย คดีความ และกระบวนการยุติธรรม ถึงหน้าที่และอำนาจและเสนอแนวทางการดำเนินงานในครั้งนี้​เพื่อเป็นการกำหนด​กรอบการดำเนินงานของคณะอนุกรรมการฯ ให้ตอบโจทย์การขับเคลื่อนงานของอนุกรรมการด้านกฎหมาย คดีความและกระบวนการยุติธรรมในการแก้ไขปัญหาของขบวนการประชาชนเพื่อสังคมที่เป็นธรรมให้เป็นไปด้วยความเรียบร้อย มีประสิทธิภาพ และเห็นผลภายในรัฐบาลนี้
ทั้งนี้ ที่ประชุมได้รับทราบคำสั่งคณะกรรมการแก้ไขปัญหาของขบวนการประชาชนเพื่อสังคมที่เป็นธรรม ที่ ๕/๒๕๖๗ เรื่อง แต่งตั้งคณะอนุกรรมการด้านกฎหมาย คดีความ และกระบวนการยุติธรรม ลงวันที่ ๑๑ พฤศจิกายน ๒๕๖๗ พร้อมกันนี้ที่ประชุมได้พิจารณาแนวทางการดำเนินงานของคณะอนุกรรมการด้านกฎหมาย คดีความ และกระบวนการยุติธรรม เพื่อให้การขับเคลื่อนการแก้ไขปัญหาความเดือดร้อนของประชาชนได้รับการอำนวยความยุติธรรมอย่างมีประสิทธิภาพ

ที่มา : https://www.thaigov.go.th/news/contents/details/90609