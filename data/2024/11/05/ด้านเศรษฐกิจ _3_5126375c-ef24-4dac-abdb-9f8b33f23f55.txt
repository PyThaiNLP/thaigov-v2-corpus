รัฐบาลไทย-ข่าวทำเนียบรัฐบาล-แนวทางการจ่ายเงินสงเคราะห์เพื่อการยังชีพแก่ผู้สูงอายุที่มีรายได้น้อยที่ได้รับสิทธิในโครงการลงทะเบียนเพื่อสวัสดิการแห่งรัฐปี 65 ประจำปีงบประมาณ พ.ศ.2567 กรณีรายการโอนเงินไม่สำเร็จ


วันอังคารที่ 5 พฤศจิกายน 2567
05/11/2567
พิมพ์
แนวทางการจ่ายเงินสงเคราะห์เพื่อการยังชีพแก่ผู้สูงอายุที่มีรายได้น้อยที่ได้รับสิทธิในโครงการลงทะเบียนเพื่อสวัสดิการแห่งรัฐปี 65 ประจำปีงบประมาณ พ.ศ.2567 กรณีรายการโอนเงินไม่สำเร็จ
กรมบัญชีกลางแจงแนวทางการจ่ายเงินสงเคราะห์เพื่อการยังชีพแก่ผู้สูงอายุที่มีรายได้น้อยที่ได้รับสิทธิในโครงการลงทะเบียนเพื่อสวัสดิการแห่งรัฐ ปี 65 ประจำปีงบประมาณ พ.ศ.2567 กรณีรายการที่โอนเงินไม่สำเร็จ
กรมบัญชีกลางแจงแนวทางการจ่ายเงินสงเคราะห์เพื่อการยังชีพแก่ผู้สูงอายุที่มีรายได้น้อยที่ได้รับสิทธิในโครงการลงทะเบียนเพื่อสวัสดิการแห่งรัฐ ปี 65 ประจำปีงบประมาณ พ.ศ.2567 กรณีรายการที่โอนเงินไม่สำเร็จ
นางสาวทิวาพร ผาสุข รองอธิบดีกรมบัญชีกลาง ในฐานะโฆษกกรมบัญชีกลาง เปิดเผยว่า ตามมติคณะกรรมการบริหารกองทุนผู้สูงอายุ เมื่อวันที่ 28 ธันวาคม 2566 อนุมัติแนวทางการจ่ายเงินสงเคราะห์เพื่อการยังชีพแก่ผู้สูงอายุที่มีรายได้น้อยที่ได้รับสิทธิในโครงการลงทะเบียนเพื่อสวัสดิการแห่งรัฐ ปี 2565 ประจำปีงบประมาณ พ.ศ. 2567 ให้จ่ายเงินสงเคราะห์ฯ   ในอัตรา 100 บาทต่อเดือน เป็นระยะเวลา 9 เดือน ตั้งแต่เดือนมกราคม - กันยายน 2567 โดยจะดำเนินการจ่ายเป็นรายไตรมาส ผ่านระบบพร้อมเพย์และบัญชีเงินฝากธนาคารที่ผู้มีสิทธิแจ้งตามหนังสือให้ความยินยอมโอนเงินสวัสดิการเข้าบัญชีร่วมกับบุคคลอื่นหรือบัญชีบุคคลอื่น โดยผู้สูงอายุที่ได้รับสิทธิจะต้องเป็นผู้สูงอายุที่เกิดก่อนวันที่ 1 กันยายน 2507 ซึ่งมีรายการที่โอนเงินไม่สำเร็จ (Reject) จำนวน 245,288 คน
มติที่ประชุมคณะกรรมการบริหารกองทุนผู้สูงอายุ เมื่อวันพุธที่ 30 ตุลาคม 2567 ได้อนุมัติแนวทางการโอนเงินสงเคราะห์เพื่อการยังชีพแก่ผู้สูงอายุที่มีรายได้น้อยที่ได้รับสิทธิในโครงการลงทะเบียนเพื่อสวัสดิการแห่งรัฐ ประจำปีงบประมาณ พ.ศ. 2567 รายการที่โอนเงินไม่สำเร็จ (Reject) และให้ทำการแก้ไขรายการที่โอนเงินไม่สำเร็จ (Reject)    จำนวน 3 ครั้ง ดังนี้
วันที่ดำเนินการแก้ไขรายการที่โอนเงินไม่สำเร็จ (Reject)
ช่องทางการรับเงิน                ครั้งที่ 1 วันที่ 6 พ.ย. 67    ครั้งที่ 2 วันที่ 6 ธ.ค. 67    ครั้งที่ 3 วันที่ 6 ม.ค. 68
1. บัญชีพร้อมเพย์ที่ผูกกับเลขประจำตัวประชาชน
ต้องผูกพร้อมเพย์ก่อนวันจ่ายเงิน 3 วัน
อา. 3 พ.ย. 67        อ. 3 ธ.ค. 67        ศ. 3 ม.ค. 68
2. บัญชีเงินฝากธนาคารตามหนังสือให้ความยินยอมฯ
(กรณีไม่สามารถผูกบัญชีพร้อมเพย์ได้)
ยื่นหนังสือให้ความยินยอมฯ
ณ สำนักงานคลังจังหวัด/กรมบัญชีกลาง
-            พ. 20 พ.ย. 67        ศ. 20 ธ.ค. 67
หมายเหตุ : การแก้ไขรายการที่โอนเงินไม่สำเร็จ (Reject) ครั้งที่ 3 กรณีที่ไม่มีบัญชีเงินฝากธนาคารตามหนังสือให้ความยินยอมฯ จะเพิ่มช่องทางการโอนเงินเข้าบัญชีเงินฝากธนาคารที่รับเงินเบี้ยยังชีพผู้สูงอายุ หรือโอนเงินเข้าบัญชี พร้อมเพย์ของผู้มีสิทธิ ตามลำดับ

ที่มา : https://www.thaigov.go.th/news/contents/details/89871