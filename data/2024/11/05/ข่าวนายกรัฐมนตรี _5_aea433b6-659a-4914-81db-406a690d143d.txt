รัฐบาลไทย-ข่าวทำเนียบรัฐบาล-​นายกฯ “แพทองธาร” คาดแต่งตั้งคณะกรรมการเจรจาพื้นที่ทับซ้อน ไทย - กัมพูชา เข้าที่ประชุม ครม. อีก 2 สัปดาห์ ย้ำจำเป็นต้องมากลั่นกรองข้อมูล - สื่อสาร


วันอังคารที่ 5 พฤศจิกายน 2567
05/11/2567
พิมพ์
​นายกฯ “แพทองธาร” คาดแต่งตั้งคณะกรรมการเจรจาพื้นที่ทับซ้อน ไทย - กัมพูชา เข้าที่ประชุม ครม. อีก 2 สัปดาห์ ย้ำจำเป็นต้องมากลั่นกรองข้อมูล - สื่อสาร
​นายกฯ “แพทองธาร” คาดแต่งตั้งคณะกรรมการเจรจาพื้นที่ทับซ้อน ไทย - กัมพูชา เข้าที่ประชุม ครม. อีก 2 สัปดาห์ ย้ำจำเป็นต้องมากลั่นกรองข้อมูล - สื่อสาร
วันนี้ (5 พฤศจิกายน 2567) เวลา 11.45 น. ณ บริเวณโถงกลาง ตึกบัญชาการ 1 ทำเนียบรัฐบาล นางสาวแพทองธาร ชินวัตร นายกรัฐมนตรี กล่าวภายหลังการประชุมคณะรัฐมนตรี (ครม.)  ถึงประเด็นที่ประชุม ครม. เห็นชอบแต่งตั้งคณะทางเทคนิคที่จะไปพูดคุยกับทางด้านประเทศกัมพูชา ว่า ยังไม่มีการแต่งตั้งวันนี้ยังไม่มีเรื่องดังกล่าวเข้าในที่ประชุม ครม. แต่คิดว่าไม่เกินอีกสองสัปดาห์จะมีการนำเรื่องเข้าที่ประชุม ครม.
ผู้สื่อข่าวได้ถามว่าเป็นที่แน่นอนว่ารัฐบาลจะต้องพูดคุยเจรจา กับทางด้านประเทศกัมพูชา นายกรัฐมนตรี กล่าวว่า เรื่อง MOU  44 ที่ได้พูดเมื่อวานต้องมีการตั้งคณะกรรมการขึ้น เพื่อเจรจาอย่างไรก็ตามเรื่องดังกล่าวนั้น เป็นเรื่องระหว่างประเทศเราต้องมีคณะกรรมการ และเป็นที่แน่นอนว่าทุกรัฐบาลมีมาแล้ว แต่รัฐบาลนี้ยังแต่งตั้งไม่แล้วเสร็จ แต่ถ้าแต่งตั้งแล้วเสร็จเมื่อมีคำถามหรือต้องสื่อสารกับประชาชนภายในประเทศหรือแต่ละประเทศอย่างไร คณะกรรมการนี้จะกรองเรื่องของข้อมูลและการสื่อสารก่อน เพราะฉะนั้นต้องมีการแต่งตั้งแน่นอน ตั้งไว้เพื่อเจรจากัน
ส่วนจะเป็นนายภูมิธรรม เวชยชัย รองนายกรัฐมนตรี และรัฐมนตรีว่าการกระทรวงกลาโหม ซึ่งเป็นรองนายกรัฐมนตรีฝ่ายความมั่นคง นั่งเก้าอี้เป็นประธานฯ ตามที่กระทรวงการต่างประเทศแถลงหรือไม่ นายกรัฐมนตรี  ระบุว่า คงต้องไปดูกันอีกที

ที่มา : https://www.thaigov.go.th/news/contents/details/89895