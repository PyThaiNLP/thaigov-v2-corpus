รัฐบาลไทย-ข่าวทำเนียบรัฐบาล-แจ้งคนพิการเร่งดำเนินการรับเงินจากโครงการกระตุ้นเศรษฐกิจ 2567


วันอังคารที่ 5 พฤศจิกายน 2567
05/11/2567
พิมพ์
แจ้งคนพิการเร่งดำเนินการรับเงินจากโครงการกระตุ้นเศรษฐกิจ 2567
วันอังคาร ที่ 5 พ.ย.67
ต่อจากนี้ไป ขอเชิญรับฟังไทยคู่ฟ้า
กระทรวงการพัฒนาสังคมและความมั่นคงของมนุษย์ แจ้งคนพิการที่มีสิทธิในโครงการกระตุ้นเศรษฐกิจ
ปี 2567 ที่ยังไม่ได้รับเงิน 10,000 บาท อาจเกิดจาก บัตรประจำตัวคนพิการหมดอายุ
หรือข้อมูลในบัตรไม่ถูกต้องครบถ้วน ให้ดำเนินการแก้ไขได้ที่ศูนย์บริการคนพิการ
ซึ่งตั้งอยู่ในศาลากลางจังหวัดทั่วประเทศ ภายในวันที่ 12 พฤศจิกายน 2567 ส่วนคนพิการที่สถานะขึ้นว่า
ไม่มีช่องทางการจ่ายเงิน ให้เปิดบัญชีพร้อมเพย์ผูกกับเลขประจำตัวประชาชน ภายในวันที่ 16 ธันวาคม 2567
หรือ ยื่นขอรับเบี้ยความพิการที่องค์กรปกครองท้องถิ่นตามทะเบียนบ้าน ภายในวันที่ 28 พฤศจิกายน 2567
สำหรับผู้ที่เคยรับเบี้ยความพิการเป็นเงินสด
ให้ติดต่อองค์กรปกครองท้องถิ่นตามทะเบียนบ้านเพื่อขอรับเงินจากโครงการฯเป็นเงินสด
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/89883