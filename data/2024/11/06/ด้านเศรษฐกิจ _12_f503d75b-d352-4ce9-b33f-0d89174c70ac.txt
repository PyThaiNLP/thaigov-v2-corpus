รัฐบาลไทย-ข่าวทำเนียบรัฐบาล-DAD ชวนประกวดภาพถ่าย "สวนสวยลอยฟ้า" ศูนย์ราชการเฉลิมพระเกียรติฯ แจ้งวัฒนะ


วันพุธที่ 6 พฤศจิกายน 2567
06/11/2567
พิมพ์
DAD ชวนประกวดภาพถ่าย "สวนสวยลอยฟ้า" ศูนย์ราชการเฉลิมพระเกียรติฯ แจ้งวัฒนะ
DAD Asset Development ขอเชิญชวนนักเรียน นักศึกษา และประชาชน ร่วมประกวดภาพถ่ายสวนในศูนย์ราชการเฉลิมพระเกียรติ ๘๐ พรรษา ๕ ธันวาคม ๒๕๕๐  ถนนแจ้งวัฒนะ ในหัวข้อ "สวนสวยลอยฟ้า" ซึ่งเป็นสวนที่ตั้งอยู่ในอาคารจอดรถ D และอาคารจอดรถ A
บริษัท ธนารักษ์พัฒนาสินทรัพย์ จำกัด หรือ DAD Asset Development ขอเชิญชวนนักเรียน นักศึกษา และประชาชน ร่วมประกวดภาพถ่ายสวนในศูนย์ราชการเฉลิมพระเกียรติ ๘๐ พรรษา ๕ ธันวาคม ๒๕๕๐  ถนนแจ้งวัฒนะ ในหัวข้อ "สวนสวยลอยฟ้า"  ซึ่งเป็นสวนที่ตั้งอยู่ในอาคารจอดรถ D และอาคารจอดรถ A ชิงรางวัลมูลค่ารวมกว่า 106,000 บาท พร้อมถ้วยรางวัล โดยแบ่งผู้ประกวดออกเป็น 2 ประเภท ได้แก่ 1. ประเภทนักเรียนหรือนักศึกษา และ 2. ประเภทประชาชนทั่วไป
ผู้สนใจสามารถยื่นเอกสารสมัครด้วยตนเอง ได้ตั้งแต่แต่วันที่ 4-29 พฤศจิกายน 2567 (วันราชการ) เวลา 08.30 -17.00 น. โดยส่งใบสมัครและภาพถ่าย "สวนสวยลอยฟ้า"  ที่เคาน์เตอร์ประชาสัมพันธ์ ชั้น 1 อาคารธนพิพัฒน์ ศูนย์ราชการเฉลิมพระเกียรติฯ ดาวน์โหลดใบสมัครและศึกษารายละเอียดเพิ่มเติมที่ QR Code กิจกรรม และ https://www.dad.co.th/detail.php?p=ldHU4jut หรือhttps://www.facebook.com/share/p/186ipPNWQN/ และ https://www.facebook.com/share/p/1RgtCXxQoS/ข้อมูลเพิ่มเติมสอบถามส่วนประชาสัมพันธ์ DAD  โทร. 0 2142 2264
สวนลอยฟ้าอาคารจอดรถ D และอาคารจอดรถ A เป็นพื้นที่สีเขียวแห่งใหม่พัฒนาขึ้นโดย บริษัท ธนารักษ์พัฒนาสินทรัพย์ จำกัด หรือ DAD Asset Development ตามนโยบาย ดร. นาฬิกอติภัค แสงสนิท กรรมการผู้จัดการ DAD ที่ต้องการเพิ่มพื้นที่สีเขียวให้เป็นพื้นที่สาธารณะ สามารถเปิดให้แก่ข้าราชการ พนักงาน และประชาชนทั่วไป ได้ใช้ประโยชน์เป็นพื้นที่สันทนาการที่สะดวกสบายและเป็นศูนย์เชื่อมต่อและเปลี่ยนถ่ายการจราจร โดยเชื่อมต่อกับระบบขนส่ง ทั้งรถโดยสารสาธารณะ รถไฟฟ้าสายสีชมพู สถานีศูนย์ราชการเฉลิมพระเกียรติ มาเชื่อมต่อกับสถานีรถ EV Shuttle Bus ที่บริการวิ่งรับ-ส่ง ผู้มาติดต่อราชการภายในศูนย์ราชการเฉลิมพระเกียรติฯ
สวนดาดฟ้าอาคารจอดรถ A มีขนาดพื้นที่ 5,872 ตารางเมตร พัฒนาขึ้นภายใต้แนวคิด Welcoming Garden พร้อมลานกิจกรรม  เพราะสวนแห่งนี้มีทางเดิน Skywalk เชื่อมต่อรถไฟฟ้าสายสีชมพู สถานีศูนย์ราชการเฉลิมพระเกียรติ และสวนดาดฟ้าชั้น 11 อาคารจอดรถ D  ซึ่งเชื่อมต่อกับอาคารจอดรถ A สวนแห่งนี้มีขนาดพื้นที่กว่า 2,789 ตารางเมตร  ตกแต่งเป็นสวนเกษตรลอยฟ้า Urban Farming หรือฟาร์มเกษตรสำหรับคนเมือง นอกจากนั้นด้านหน้าของอาคารจอดรถ D ยังมีสวนสาธารณะขนาดพื้นที่ 1,701 ตารางเมตร โดยทุกสวนเปิดให้ประชาชนทั่วไปได้ใช้บริการเป็นสถานที่พักผ่อนยกระดับคุณภาพชีวิต

ที่มา : https://www.thaigov.go.th/news/contents/details/89942