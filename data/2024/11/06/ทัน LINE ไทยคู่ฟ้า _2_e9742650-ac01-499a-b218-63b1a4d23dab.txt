รัฐบาลไทย-ข่าวทำเนียบรัฐบาล-ครม.เคาะงบกลาง 2,553 ล้านบาท ฟื้นฟูเกษตรกรหลังน้ำท่วม


วันพุธที่ 6 พฤศจิกายน 2567
06/11/2567
พิมพ์
ครม.เคาะงบกลาง 2,553 ล้านบาท ฟื้นฟูเกษตรกรหลังน้ำท่วม
ครม.เคาะงบกลาง 2,553 ล้านบาท ฟื้นฟูเกษตรกรหลังน้ำท่วม
ครม.เคาะงบกลาง 2,553 ล้านบาท ฟื้นฟูเกษตรกรหลังน้ำท่วม
.
ที่ประชุม ครม. (5 พ.ย. 67) มีมติอนุมัติงบกลาง ปี 68 เพื่อดำเนินแผนงาน/โครงการฟื้นฟูเกษตรกรผู้ประสบอุทกภัย ปี 67 กรอบวงเงิน 2,553 ล้านบาท ตามที่กระทรวงเกษตรและสหกรณ์ (กษ.) เสนอ จำนวน 8 โครงการ ได้แก่
.
1. การฟื้นฟูอาชีพหลังน้ำลด
1.1 โครงการเพิ่มประสิทธิภาพการผลิตข้าวของเกษตรกรผู้ประสบอุทกภัย
1.2 โครงการสกัดการระบาดของโรคแมลงศัตรูพืช เชื้อรา และการสนับสนุนพันธุ์พืช และปัจจัยการผลิตเพื่อช่วยเหลือเกษตรกรที่ประสบภัยพิบัติ ปี 67/68
1.3 โครงการฟื้นฟูเกษตรกรผู้ปลูกหม่อนเลี้ยงไหมที่ประสบอุทกภัย
1.4 โครงการฟื้นฟูอาชีพเกษตรกรผู้ประสบอุทกภัยปี 67
1.5 โครงการส่งเสริมทางเลือกอาชีพด้านประมง การเลี้ยงสัตว์น้ำในบ่อพลาสติกและในกระชังบก
.
2. การฟื้นฟูพื้นที่เกษตรและซ่อมแซมเครื่องจักรกลเกษตร
2.1 โครงการปรับระดับพื้นที่เกษตรและฟื้นฟูพื้นที่ที่ได้รับผลกระทบจากภัยระยะหลังน้ำลด ปี 67
2.2 การซ่อมแซมและฟื้นฟูเครื่องจักรกลเกษตรขนาดเล็กหลังน้ำท่วม
.
3. การลดภาระหนี้สินของสมาชิกสถาบันเกษตรกร/กลุ่มเกษตรกร
3.1 การลดดอกเบี้ยเงินกู้ให้แก่เกษตรกรสมาชิกสหกรณ์/กลุ่มเกษตรกรที่ประสบอุทกภัยปี 67
3.2 การขยายระยะเวลาการชำระหนี้สมาชิกสหกรณ์/กลุ่มเกษตรกร
3.3 ชดเชยความเสียหายของทรัพย์สินของสหกรณ์/กลุ่มเกษตรกร ที่ได้รับผลกระทบจากอุทกภัย
.
เพื่อสร้างรายได้หรือลดรายจ่ายและบรรเทาความเดือดร้อนให้แก่เกษตรกรผู้ประสบอุทกภัย ให้สามารถทำการผลิตและประกอบอาชีพการเกษตรได้ทันทีหลังน้ำลด สามารถสร้างรายได้และผลผลิตเพื่อเป็นค่าใช้จ่ายในครัวเรือนได้ในระยะเวลาอันสั้น
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/89915