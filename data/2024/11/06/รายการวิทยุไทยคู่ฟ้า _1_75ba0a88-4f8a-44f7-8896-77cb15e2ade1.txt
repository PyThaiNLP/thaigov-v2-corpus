รัฐบาลไทย-ข่าวทำเนียบรัฐบาล-นายกรัฐมนตรี ประชุม GMS ครั้งที่ 8 และ ACMECS ครั้งที่ 10 ณ นครคุนหมิง


วันพุธที่ 6 พฤศจิกายน 2567
06/11/2567
พิมพ์
นายกรัฐมนตรี ประชุม GMS ครั้งที่ 8 และ ACMECS ครั้งที่ 10 ณ นครคุนหมิง
วันพุธ ที่ 6 พ.ย.67
ต่อจากนี้ไป ขอเชิญรับฟังไทยคู่ฟ้า
นางสาวแพทองธาร ชินวัตร นายกรัฐมนตรี เดินทางไปประชุม 2 กรอบความร่วมมือในภูมิภาค ณ
นครคุนหมิง สาธารณรัฐประชาชนจีน ระหว่างวันที่ 6 – 7 พฤศจิกายน 2567 ได้แก่
การประชุมสุดยอดผู้นำแผนงานความร่วมมือทางเศรษฐกิจในอนุภูมิภาคลุ่มแม่น้ำโขง Greater Mekong
Subregion หรือ GMS ครั้งที่ 8 ภายใต้หัวข้อ
มุ่งสู่การเป็นประชาคมที่ดีกว่าเดิมด้วยการพัฒนาที่ขับเคลื่อนด้วยนวัตกรรม
และการประชุมผู้นำยุทธศาสตร์ความร่วมมือทางเศรษฐกิจอิรวดี-เจ้าพระยา-แม่น้ำโขง หรือ ACMECS ครั้งที่
10 ภายใต้หัวข้อ มุ่งสู่ความเชื่อมโยงแบบไร้รอยต่อเพื่อการรวมตัวของอนุภูมิภาคลุ่มแม่น้ำโขง
เพื่อกระชับความสัมพันธ์
ร่วมกันยกระดับเศรษฐกิจและพัฒนาสิ่งที่เป็นประโยชน์ต่อประชาชนของประเทศสมาชิกอย่างต่อเนื่อง
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/89920