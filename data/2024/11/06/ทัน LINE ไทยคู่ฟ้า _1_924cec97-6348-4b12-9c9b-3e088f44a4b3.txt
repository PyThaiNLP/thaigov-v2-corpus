รัฐบาลไทย-ข่าวทำเนียบรัฐบาล-นายกฯ ประชุม GMS ครั้งที่ 8 – ACMECS ครั้งที่ 10 ณ นครคุนหมิง สาธารณรัฐประชาชนจีน  6 – 7 พฤศจิกายน นี้


วันพุธที่ 6 พฤศจิกายน 2567
06/11/2567
พิมพ์
นายกฯ ประชุม GMS ครั้งที่ 8 – ACMECS ครั้งที่ 10 ณ นครคุนหมิง สาธารณรัฐประชาชนจีน  6 – 7 พฤศจิกายน นี้
นายกฯ ประชุม GMS ครั้งที่ 8 – ACMECS ครั้งที่ 10 ณ นครคุนหมิง สาธารณรัฐประชาชนจีน  6 – 7 พฤศจิกายน นี้
นายกฯ ประชุม GMS ครั้งที่ 8 – ACMECS ครั้งที่ 10 ณ นครคุนหมิง สาธารณรัฐประชาชนจีน 6 – 7 พฤศจิกายน นี้
.
นางสาวแพทองธาร ชินวัตร นายกรัฐมนตรี มีภารกิจเดินทางไปยัง นครคุนหมิง มณฑลยูนนาน สาธารณรัฐประชาชนจีน เพื่อเข้าร่วมการประชุมสุดยอดผู้นำแผนงานความร่วมมือทางเศรษฐกิจลุ่มแม่น้ำโขง (GMS) ครั้งที่ 8 และการประชุมผู้นำยุทธศาสตร์ความร่วมมือทางเศรษฐกิจอิรวดี-เจ้าพระยา-แม่โขง ครั้งที่ 10 (ACMECS)
.
ซึ่งเมื่อพูดถึงความร่วมมือในภูมิภาครอบบ้าน เรามักจะคุ้นเคยกับกรอบความร่วมมือ ‘อาเซียน’ เป็นอย่างดี แต่นอกเหนือจากนั้น ยังมีอีก 2 ความร่วมมือที่ นายกฯ แพทองธาร เตรียมเดินทางไปประชุมในวันที่ 6 – 7 พฤศจิกายน นี้ คือ
.
GMS – แผนงานความร่วมมือทางเศรษฐกิจในอนุภูมิภาคลุ่มแม่น้ำโขง (Greater Mekong Subregion)
ความร่วมมือของ 6 ประเทศ ได้แก่ กัมพูชา จีนตอนใต้ (มณฑลยูนนาน และเขตปกครองตนเองกว่างซีจ้วง) สปป.ลาว เมียนมา ไทย และเวียดนาม ตั้งแต่ปี 2535 มีธนาคารพัฒนาเอเชียเป็นผู้ให้การสนับสนุนหลัก และมี 9 สาขาความร่วมมือ ได้แก่ คมนาคมขนส่ง โทรคมนาคม พลังงาน การค้า การลงทุน เกษตร สิ่งแวดล้อม การท่องเที่ยว และการพัฒนาทรัพยากรมนุษย์ โดยมีการประชุมระดับผู้นำในทุก ๆ 3 ปี
.
ACMECS – ความร่วมมือสามแม่น้ำ (Ayeyawady-Chao Phraya-Mekong Economic Cooperation Strategy)
ชื่อนี้มาจากแม่น้ำสำคัญ 3 สายในภูมิภาคที่ไหลผ่านประเทศสมาชิก ได้แก่ แม่น้ำอิรวดี (เมียนมา) แม่น้ำเจ้าพระยา (ไทย) และแม่น้ำโขง (ไทย ลาว กัมพูชา เวียดนาม) เกิดขึ้นเนื่องจากระยะแรกสมาชิกในกลุ่มนี้จัดเป็นประเทศ “อาเซียนใหม่” ต้องใช้เวลาปรับตัวและพัฒนาเศรษฐกิจให้ใกล้เคียงกับกลุ่มอาเซียนเดิม ความร่วมมือจึงเน้นสาขาที่เป็นประโยชน์แก่ประชาชนส่วนใหญ่ของสมาชิก เช่น การเกษตร การค้าการลงทุน การท่องเที่ยว การเชื่อมโยงคมนาคม
.
โดยในปี 2024 นี้ เป็นการประชุม GMS ครั้งที่ 8 และ ACMECS ครั้งที่ 10 จะได้ผลการประชุมอย่างไร โปรดติดตาม
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/89914