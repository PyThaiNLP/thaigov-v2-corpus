รัฐบาลไทย-ข่าวทำเนียบรัฐบาล-“ดร.เฉลิมชัย” ประชุมซักซ้อม - รับมือป้องกันสถานการณ์ไฟป่า ฝุ่นควันในพื้นที่ภาคเหนือ เน้นย้ำ ขอทุกฝ่ายบูรณาการความร่วมมือร่วมกัน เพื่อลดไฟป่า และ PM2.5 ให้ได้มากกว่าปีที่ผ่านมา


วันเสาร์ที่ 9 พฤศจิกายน 2567
“ดร.เฉลิมชัย” ประชุมซักซ้อม - รับมือป้องกันสถานการณ์ไฟป่า ฝุ่นควันในพื้นที่ภาคเหนือ เน้นย้ำ ขอทุกฝ่ายบูรณาการความร่วมมือร่วมกัน เพื่อลดไฟป่า และ PM2.5 ให้ได้มากกว่าปีที่ผ่านมา
“ดร.เฉลิมชัย” ประชุมซักซ้อม - รับมือป้องกันสถานการณ์ไฟป่า ฝุ่นควันในพื้นที่ภาคเหนือ เน้นย้ำ ขอทุกฝ่ายบูรณาการความร่วมมือร่วมกัน เพื่อลดไฟป่า และ PM2.5 ให้ได้มากกว่าปีที่ผ่านมา
“ดร.เฉลิมชัย” ประชุมซักซ้อม - รับมือป้องกันสถานการณ์ไฟป่า ฝุ่นควันในพื้นที่ภาคเหนือ เน้นย้ำ ขอทุกฝ่ายบูรณาการความร่วมมือร่วมกัน เพื่อลดไฟป่า และ PM2.5 ให้ได้มากกว่าปีที่ผ่านมา
วันที่ 8 พฤศจิกายน 2567 เวลา 10.30 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) เป็นประธานการประชุมซักซ้อมการป้องกันและรับมือปัญหาไฟป่าในพื้นที่ป่าอนุรักษ์และป่าสงวนแห่งชาติ ประจำปี 2568 พร้อมเปิดศูนย์ปฏิบัติการเฝ้าระวังควบคุมไฟป่า และหมอกควันภาคเหนือ เพื่อเตรียมความพร้อมในการป้องกันและแก้ไขปัญหาไฟป่าที่อาจจะเกิดขึ้นในพื้นที่ป่าอนุรักษ์และพื้นที่ป่าสงวนแห่งชาติ โดยมี นาวาตรี สุธรรม ระหงษ์ เลขานุการ รมว.ทส. พร้อมด้วย นายจตุพร บุรุษพัฒน์ ปลัดกระทรวงฯ นายนิรัตน์ พงษ์สิทธิถาวร ผู้ว่าราชการจังหวัดเชียงใหม่ คณะผู้บริหารระดับสูงของกระทรวงฯ ตลอดจนหัวหน้าหน่วยงานในพื้นที่ และเจ้าหน้าที่ปฏิบัติการดับไฟป่า เข้าร่วมประชุมฯ ณ ห้องประชุมศูนย์ปฏิบัติการไฟป่าเชียงใหม่ อำเภอเมือง จังหวัดเชียงใหม่ และผ่านระบบการประชุมทางไกล VDO Conference
โดย ดร.เฉลิมชัย รมว.ทส. ได้มอบนโยบายและสั่งการให้ทุกหน่วยงานที่เกี่ยวข้องดำเนินการตามมาตรการรับมือสถานการณ์ไฟป่า หมอกควันและฝุ่นละออง ปี 2568 และขอให้ทุกหน่วยงานบูรณาการการทำงานร่วมกัน โดยเฉพาะในพื้นที่รอยต่อระหว่างจังหวัดต้องไม่มีพื้นที่ช่องว่างเกิดขึ้น และในพื้นที่ 14 กลุ่มป่า ที่มีหลายหน่วยงานที่เกี่ยวข้องต้องบูรณาการร่วมกัน และบูรณาการร่วมกับพี่น้องชุมชนในพื้นที่ด้วย โดยต้องทำความเข้าใจ สร้างความสัมพันธ์ที่ดีกับคนในพื้นที่ สำหรับเครื่องมือการทำงานขอให้นำเทคโนโลยี และนวัตกรรมที่ทันสมัยเข้ามาช่วยเสริมในการทำงาน ทั้งเพื่อให้เกิดประสิทธิภาพและประสิทธิผลในการปฏิบัติงานเพิ่มขึ้น และยังจะเป็นการช่วยป้องกันเหตุอันไม่พึงประสงค์ที่จะเกิดกับเจ้าหน้าที่ที่ปฏิบัติงานได้ด้วย เพื่อให้การทำงานในปีนี้ไปสู่เป้าหมายที่จะเกิดไฟป่า และฝุ่น PM2.5 ลดลงกว่าในปีที่ผ่านมา และสร้างความรู้สึกให้นักท่องเที่ยวอยากมาเที่ยว เพื่อช่วยกระตุ้นเศรษฐกิจให้กับประเทศไทย
ภายหลังการประชุม ดร.เฉลิมชัย ยังได้เปิดศูนย์ปฏิบัติการเฝ้าระวังควบคุมไฟป่า และหมอกควันภาคเหนือ พร้อมให้กำลังใจและมอบอุปกรณ์สำหรับดับไฟป่าให้แก่กำลังพลปฏิบัติการเฝ้าระวัง ควบคุม ไฟป่า และหมอกควัน ตลอดจนเยี่ยมชมนิทรรศการ รถครัวสนามเคลื่อนที่  การสาธิตการดับไฟป่า การใช้เทคโนโลยี เครื่องมือ เฝ้าระวัง และควบคุมไฟป่า อีกด้วย

ที่มา : https://www.thaigov.go.th/news/contents/details/90038