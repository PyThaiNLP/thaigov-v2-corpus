รัฐบาลไทย-ข่าวทำเนียบรัฐบาล-​“รัฐมนตรีฯ เฉลิมชัย” – “รองนายกฯ ประเสริฐ” เปิดศูนย์สื่อสารการแก้ไขปัญหามลพิษทางอากาศ เดินหน้าปฏิบัติการแก้ไขปัญหามลพิษทางอากาศ ปี 2568 อย่างจริงจัง เป็นรูปธรรม


วันศุกร์ที่ 15 พฤศจิกายน 2567
​“รัฐมนตรีฯ เฉลิมชัย” – “รองนายกฯ ประเสริฐ” เปิดศูนย์สื่อสารการแก้ไขปัญหามลพิษทางอากาศ เดินหน้าปฏิบัติการแก้ไขปัญหามลพิษทางอากาศ ปี 2568 อย่างจริงจัง เป็นรูปธรรม
​“รัฐมนตรีฯ เฉลิมชัย” – “รองนายกฯ ประเสริฐ” เปิดศูนย์สื่อสารการแก้ไขปัญหามลพิษทางอากาศ เดินหน้าปฏิบัติการแก้ไขปัญหามลพิษทางอากาศ ปี 2568 อย่างจริงจัง เป็นรูปธรรม
“รัฐมนตรีฯ เฉลิมชัย” – “รองนายกฯ ประเสริฐ” เปิดศูนย์สื่อสารการแก้ไขปัญหามลพิษทางอากาศ เดินหน้าปฏิบัติการแก้ไขปัญหามลพิษทางอากาศ ปี 2568 อย่างจริงจัง เป็นรูปธรรม
วันที่ 14 พฤศจิกายน 2567 เวลา 15.00 น. ดร.เฉลิมชัย ศรีอ่อน รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) พร้อมด้วย นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม และ นางสาวปรีญาพร สุวรรณเกษ อธิบดีกรมควบคุมมลพิษ ให้การต้อนรับ นายประเสริฐ จันทรรวงทอง รองนายกรัฐมนตรี ในโอกาสเข้าเยี่ยมชมการปฏิบัติงานของศูนย์สื่อสารการแก้ไขปัญหามลพิษทางอากาศ (ศกพ.) ในการทำหน้าที่เฝ้าระวัง คาดการณ์ และแจ้งเตือนสถานการณ์คุณภาพอากาศและฝุ่นละอองขนาดเล็ก PM2.5 ในช่วงเข้าสู่การเฝ้าระวังสถานการณ์ไฟป่า หมอกควัน และฝุ่นละออง PM2.5 ให้แก่ประชาชนอย่างต่อเนื่องเป็นประจำทุกวัน ผ่านทางเว็บไซต์และแอปพลิเคชัน Air4Thai รวมถึงเฟซบุ๊กแฟนเพจศูนย์สื่อสารการแก้ไขปัญหามลพิษทางอากาศ พร้อมกันนี้ ยังได้ร่วมกันเปิดศูนย์สื่อสารการแก้ไขปัญหามลพิษทางอากาศ (ศกพ.) เพื่อเปิดปฏิบัติการในปี 2568 อย่างเป็นทางการ ในการเผยแพร่ข้อมูลข่าวสารไปยังหน่วยงานและศูนย์ปฏิบัติงานต่าง ๆ ตลอดจนเครือข่ายพันธมิตร สื่อมวลชน และประชาชน ให้สามารถร่วมกันป้องกัน รับมือ และแก้ไขปัญหามลพิษทางอากาศของประเทศไทยร่วมกันได้อย่างจริงจังและเป็นรูปธรรม โดยมี นายชัชชาติ สิทธิพันธุ์ ผู้ว่าราชการกรุงเทพมหานคร นายจิรุตม์ วิศาลจิตร อธิบดีกรมการขนส่งทางบก ตลอดจนผู้บริหารระดับสูงทั้งจากภายในและภายนอกกระทรวงฯ เข้าร่วมในพิธี ณ ศูนย์สื่อสารแก้ไขปัญหามลพิษทางอากาศ ชั้น 7 กรมควบคุมมลพิษ กระทรวงทรัพยากรธรรมชาติและสิ่งแวดล้อม

ที่มา : https://www.thaigov.go.th/news/contents/details/90278