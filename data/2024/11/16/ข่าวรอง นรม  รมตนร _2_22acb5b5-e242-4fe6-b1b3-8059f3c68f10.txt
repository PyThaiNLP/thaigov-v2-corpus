รัฐบาลไทย-ข่าวทำเนียบรัฐบาล-รัฐมนตรีฯ ชูศักดิ์ นำคณะผู้แทนไทย เดินทางไปสักการะพระบรมสารีริกธาตุ (พระเขี้ยวแก้ว) อัญเชิญพระเขี้ยวแก้วมาประดิษฐานในประเทศไทยเป็นการชั่วคราว 


วันเสาร์ที่ 16 พฤศจิกายน 2567
16/11/2567
พิมพ์
รัฐมนตรีฯ ชูศักดิ์ นำคณะผู้แทนไทย เดินทางไปสักการะพระบรมสารีริกธาตุ (พระเขี้ยวแก้ว) อัญเชิญพระเขี้ยวแก้วมาประดิษฐานในประเทศไทยเป็นการชั่วคราว
รัฐมนตรีฯ ชูศักดิ์ นำคณะผู้แทนไทย เดินทางไปสักการะพระบรมสารีริกธาตุ (พระเขี้ยวแก้ว) อัญเชิญพระเขี้ยวแก้วมาประดิษฐานในประเทศไทยเป็นการชั่วคราว
วันที่ 15 พฤศจิกายน 2567 นายชูศักดิ์ ศิรินิล รัฐมนตรีประจำสำนักนายกรัฐมนตรี ในฐานะประธานกรรมการประสานงานการดำเนินโครงการอัญเชิญพระบรมสารีริกธาตุ (พระเขี้ยวแก้ว) นำคณะผู้แทนไทย เดินทางไปสักการะพระบรมสารีริกธาตุ (พระเขี้ยวแก้ว) และนมัสการพระอาจารย์ฉางจ้าง รองประธานพุทธสมาคมจีน เจ้าอาวาสวัดหลิงกวง
ทั้งสองฝ่ายร่วมหารือเกี่ยวกับแนวทางการประกอบพิธีอัญเชิญพระเขี้ยวแก้ว เพื่อมาประดิษฐานในประเทศไทยเป็นการชั่วคราว เพื่อให้การจัดงานเป็นไปอย่างเรียบร้อย
นายชูศักดิ์ฯ ขอเชิญชวนประชาชนชาวไทยและชาวต่างชาติ เข้าร่วมสักการะบูชาพระบรมสารีริกธาตุ (พระเขี้ยวแก้ว) ได้ตั้งแต่วันที่ 5 ธันวาคม 2567 ถึงวันที่ 14 กุมภาพันธ์ 2568 และจะอัญเชิญกลับในวันที่ 15 กุมภาพันธ์ 2568 ณ มณฑลพิธีท้องสนามหลวง
ทั้งนี้ รัฐบาลสาธารณรัฐประชาชนจีนได้เคยอนุญาตให้อัญเชิญพระบรมสารีริกธาตุ (พระเขี้ยวแก้ว) ไปประดิษฐานยังประเทศต่าง ๆ รวม 6 ครั้ง รวมทั้งเชิญมาประดิษฐานในประเทศไทย เป็นครั้งแรกเมื่อปี 2545 ณ พุทธมณฑล ในรัชสมัยพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร โดยถือเป็นเหตุการณ์สำคัญอันเป็นสิริมงคลยิ่งต่อพุทธศาสนิกชนทั้งชาวไทยและชาวจีน จึงขอเชิญชวนประชาชนกราบสักการะพระบรมสารีริกธาตุ (พระเขี้ยวแก้ว) เพื่อความเป็นสิริมงคลในช่วงเวลาดังกล่าวต่อไป

ที่มา : https://www.thaigov.go.th/news/contents/details/90296