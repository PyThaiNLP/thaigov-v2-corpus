รัฐบาลไทย-ข่าวทำเนียบรัฐบาล-"ทปษ.บุญสิงห์" ติดตามความก้าวหน้าโครงการก่อสร้างประตูระบายน้ำน้ำม่าว


วันศุกร์ที่ 15 พฤศจิกายน 2567
"ทปษ.บุญสิงห์" ติดตามความก้าวหน้าโครงการก่อสร้างประตูระบายน้ำน้ำม่าว
"ทปษ.บุญสิงห์" ติดตามความก้าวหน้าโครงการก่อสร้างประตูระบายน้ำน้ำม่าวพร้อมพบปะเกษตรกรในพื้นที่โครงการก่อสร้างประตูระบายน้ำน้ำม่าว
วันที่ 15 พฤศจิกายน 2567 เวลา 13.30 น. นายบุญสิงห์ วรินทร์รักษ์ ที่ปรึกษารัฐมนตรีว่าการกระทรวงเกษตรและสหกรณ์ ได้รับมอบหมายจาก ศ.ดร. นฤมล ภิญโญสินวัฒน์ รัฐมนตรีว่าการกระทรวงเกษตรและสหกรณ์ ลงพื้นที่ติดตามความก้าวหน้าโครงการก่อสร้างประตูระบายน้ำน้ำม่าว ณ วัดพระธาตุดอยหยวก หมู่ 6 บ้านหนุน ตำบลปง อำเภอปง จังหวัดพะเยา พร้อมพบปะเกษตรกรในพื้นที่โครงการก่อสร้างประตูระบายน้ำน้ำม่าว ซึ่งอยู่ในขั้นตอนขอสอบเขตป่าเพื่อจะได้ขออนุญาตใช้ประโยชน์พื้นที่ป่าได้อย่างถูกต้องตามระเบียบต่อไป โดยมีผู้เข้าร่วมประชุม ประกอบด้วยตัวแทนหน่วยงานราชการ หน่วยงานส่วนท้องถิ่น ผู้ใหญ่บ้าน กำนัน และเกษตรกรผู้ใช้น้ำ และลงพื้นที่หัวงานโครงการฯ เพื่อดูความพร้อมการก่อสร้างโครงการก่อสร้างประตูระบายน้ำน้ำม่าว

ที่มา : https://www.thaigov.go.th/news/contents/details/90276