รัฐบาลไทย-ข่าวทำเนียบรัฐบาล-จังหวัดชลบุรี จัดงานสืบสานประเพณีวันลอยกระทง "คืนเพ็ญส่องหล้า ชลกันยา 2567" อย่างยิ่งใหญ่ ณ อาคารอเนกประสงค์วิทยาการ โรงเรียนชลกันยานุกูล อำเภอเมืองชลบุรี จังหวัดชลบุรี


วันเสาร์ที่ 16 พฤศจิกายน 2567
16/11/2567
พิมพ์
จังหวัดชลบุรี จัดงานสืบสานประเพณีวันลอยกระทง "คืนเพ็ญส่องหล้า ชลกันยา 2567" อย่างยิ่งใหญ่ ณ อาคารอเนกประสงค์วิทยาการ โรงเรียนชลกันยานุกูล อำเภอเมืองชลบุรี จังหวัดชลบุรี
จังหวัดชลบุรี จัดงานสืบสานประเพณีวันลอยกระทง "คืนเพ็ญส่องหล้า ชลกันยา 2567" อย่างยิ่งใหญ่ ณ อาคารอเนกประสงค์วิทยาการ โรงเรียนชลกันยานุกูล อำเภอเมืองชลบุรี จังหวัดชลบุรี
วันศุกร์ที่ 15 พฤศจิกายน 2567 เวลา 17.00 น. นายธวัชชัย ศรีทอง ผู้ว่าราชการจังหวัดชลบุรีเป็นประธานในพิธีเปิดงานสืบสานประเพณีวันลอยกระทง "คืนเพ็ญส่องหล้า ชลกันยา 2567" ณ อาคารอเนกประสงค์วิทยาการ โรงเรียนชลกันยานุกูล อำเภอเมืองชลบุรี จังหวัดชลบุรี โดยมี นางนภาพร มูลเมือง ผู้อำนวยการโรงเรียนชลกันยานุกูล หัวหน้าส่วนราชการ คณะครู ผู้ปกครองและนักเรียนร่วมพิธีเป็นจำนวนมาก
"ประเพณีลอยกระทง" นับว่าเป็นเอกลักษณ์ที่สำคัญและทรงคุณค่าของชาติไทยมาแต่โบราณกาลจวบจนปัจจุบัน เป็นเทศกาลที่เต็มไปด้วยความสุข ความงดงามของผู้คนทุกเพศทุกวัย รวมทั้งยังเป็นชื่อเสียงของประเพณีอันวิจิตรตระการตา โด่งดังไกลไปทั่วโลก ซึ่งแฝงไว้ด้วยการปลูกฝังเจตนารมณ์อันดีแก่คนในชาติ ให้สำนึกถึงคุณค่าของการรักษาแหล่งน้ำซึ่งเป็นทรัพยากรที่สำคัญในการดำรงชีวิต การอยู่ร่วมกับครอบครัว การสืบทอดศิลปะการประดิษฐ์กระทงในรูปแบบต่าง ๆ
ทั้งนี้ โรงเรียนชลกันยานุกูล ได้เล็งเห็นความสำคัญของประเพณีลอยกระทง จึงได้จัดงาน "คืนส่องหล้า ชลกันยา 2567" เพื่อให้คณะครู ผู้ปกครองและนักเรียนได้ร่วมสืบสานประเพณี และวัฒนธรรมอันดีงาม โดยได้จัดสถานที่สำหรับลอยกระทงบริเวณสระน้ำในบริเวณโรงเรียน มีการประกวดกระทงสด การประกวดนางนพมาศ ตลอดจนการออกร้านขายสินค้าของคณะครูและนักเรียน ส่งเสริมให้เยาวชน เห็นถึงความสำคัญและคุณค่าของประเพณีลอยกระทงต่อไป ทำให้เยาวชนมีความรักในวัฒนธรรมประเพณี และร่วมสืบสานสิ่งที่ดีงามต่อไป

ที่มา : https://www.thaigov.go.th/news/contents/details/90283