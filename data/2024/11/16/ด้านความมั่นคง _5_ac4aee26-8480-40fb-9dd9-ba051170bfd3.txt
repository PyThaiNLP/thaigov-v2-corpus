รัฐบาลไทย-ข่าวทำเนียบรัฐบาล-มท.2 ลงพื้นที่ตรวจติดตามสถานการณ์ปัญหาจอกหูหนูที่หนองเลิง อำเภอพรเจริญ จังหวัดบึงกาฬ เน้นย้ำให้กำจัดจอกหูหนูอย่างต่อเนื่อง พร้อมเร่งสร้างมูลค่าเพิ่มให้กับจอกหูหนูในการสร้างผลิตภัณฑ


วันศุกร์ที่ 15 พฤศจิกายน 2567
15/11/2567
พิมพ์
มท.2 ลงพื้นที่ตรวจติดตามสถานการณ์ปัญหาจอกหูหนูที่หนองเลิง อำเภอพรเจริญ จังหวัดบึงกาฬ เน้นย้ำให้กำจัดจอกหูหนูอย่างต่อเนื่อง พร้อมเร่งสร้างมูลค่าเพิ่มให้กับจอกหูหนูในการสร้างผลิตภัณฑ
มท.2 ลงพื้นที่ตรวจติดตามสถานการณ์ปัญหาจอกหูหนูที่หนองเลิง อำเภอพรเจริญ จังหวัดบึงกาฬ เน้นย้ำให้กำจัดจอกหูหนูอย่างต่อเนื่อง พร้อมเร่งสร้างมูลค่าเพิ่มให้กับจอกหูหนูในการสร้างผลิตภัณฑ์ต่างๆให้กับชุมชน
วันนี้ (15 พฤศจิกายน 2567) เวลา 14.00 น. ดร. ทรงศักดิ์ ทองศรี รัฐมนตรีช่วยว่าการกระทรวงมหาดไทย นายสยาม เพ็งทอง สมาชิกสภาผู้แทนราษฎรจังหวัดบึงกาฬ เขต 1 และนายจุมพฏ วรรณฉัตรสิริ ผู้ว่าราชการจังหวัดบึงกาฬ นายสมเกียรติ กิจเจริญ คณะทำงานฯ พร้อมด้วยรองผู้ว่าราชการจังหวัดบึงกาฬ ปลัดจังหวัดบึงกาฬ หัวหน้าสำนักงานและหัวหน้าส่วนราชการในจังหวัด ได้ลงพื้นที่ที่หนองเลิง อำเภอพรเจริญ จังหวัดบึงกาฬ เพื่อตรวจติดตามความคืบหน้าปัญหาการแพร่ระบาดของจอกหูหนู ซึ่งเป็นปัญหาที่ส่งผลกระทบต่อระบบนิเวศและวิถีชีวิตของประชาชนในพื้นที่ โดยมี ผู้บริหารองค์กรปกครองส่วนท้องถิ่น กำนัน ผู้ใหญ่บ้าน อสม. และประชาชนในพื้นที่ ให้การต้อนรับ
ขณะนี้การจัดการปัญหาจอกหูหนูในพื้นที่ส่วนใหญ่ได้ดำเนินการไปแล้วอย่างต่อเนื่อง ซึ่งทางหน่วยงานที่เกี่ยวข้องจะดำเนินการแก้ไขและจัดการปัญหานี้ให้แล้วเสร็จโดยเร็วที่สุด การลงพื้นที่ครั้งนี้เป็นส่วนหนึ่งของการติดตามผลและให้ความสำคัญกับการแก้ไขปัญหาดังกล่าว เพื่อให้ประชาชนในพื้นที่ได้กลับมามีคุณภาพชีวิตที่ดีขึ้นและสิ่งแวดล้อมที่สมดุล
#พูดแล้วทำ #บำบัดทุกข์บำรุงสุข #สำนักงานประชาสัมพันธ์จังหวัดบึงกาฬ

ที่มา : https://www.thaigov.go.th/news/contents/details/90281