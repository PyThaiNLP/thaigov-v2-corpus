รัฐบาลไทย-ข่าวทำเนียบรัฐบาล-รองนายกฯ ประเสริฐ ผนึกกำลังเครือข่ายป้องกันข้อมูลส่วนบุคคล ตั้งเป้าข้อมูลรั่วไหลเป็น “ 0 ”


วันพฤหัสบดีที่ 14 พฤศจิกายน 2567
รองนายกฯ ประเสริฐ ผนึกกำลังเครือข่ายป้องกันข้อมูลส่วนบุคคล ตั้งเป้าข้อมูลรั่วไหลเป็น “ 0 ”
รองนายกฯ ประเสริฐ ผนึกกำลังเครือข่ายป้องกันข้อมูลส่วนบุคคล ตั้งเป้าข้อมูลรั่วไหลเป็น “ 0 ”
วันที่ 14 พฤศจิกายน 2567 นายประเสริฐ จันทรรวงทอง รองนายกรัฐมนตรีและรัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เป็นประธานในพิธีเปิดงาน ผนึกกำลังเครือข่ายป้องกันและคุ้มครองข้อมูลส่วนบุคคลของประเทศ” (PDPC’s Alliance moving forward on PDPA 2024) โดยมี ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดีอี นายเวทางค์ พ่วงทรัพย์ รองปลัดกระทรวงดีอี รักษาราชการแทนเลขาธิการคณะกรรมการดิจิทัลเพื่อเศรษฐกิจและสังคมแห่งชาติ (สดช.) รักษาการแทนเลขาธิการคณะกรรมการคุ้มครองข้อมูลส่วนบุคคล (PDPC) นางปิยนุช วุฒิสอน ผู้อำนวยการสำนักงานสถิติแห่งชาติ รักษาราชการแทนรองปลัดกระทรวงดีอี นายพรรณธนู วรรณกางซ้าย ที่ปรึกษารัฐมนตรีฯ กระทรวงดีอี นายอัฐฐเสฏฐ จุลเสฏฐพานิช เลขานุการรัฐมนตรีฯ กระทรวงดีอี พร้อมด้วยผู้ที่เกี่ยวข้องเข้าร่วม  ณ ห้องประชุมแกรนด์ ไดมอนด์ บอลรูม อิมแพคเมืองทองธานี
โดยรองนายกฯ ประเสริฐ หวังอนาคตข้อมูลรั่วไหลต้องเป็น “ 0 ” โดยสถิติการรั่วไหลของข้อมูลส่วนบุคคลของไทย ปัจจุบันอยู่ที่ 1.48% ตั้งเป้าปีหน้าต้องไม่เกิน 1% และจะเดินหน้าดำเนินการอย่างต่อเนื่องให้เป็น 0 ในอนาคต วันนี้เป็นจุดเริ่มต้นสำคัญของการขับเคลื่อนการปกป้องข้อมูลส่วนบุคคลของประเทศไทย โดยเป็นการรวมพลังความร่วมมือจากทุกภาคส่วน ทั้งภาครัฐ เอกชน และประชาชน เพื่อยกระดับมาตรฐานการคุ้มครองข้อมูลส่วนบุคคลให้เป็นที่ยอมรับในระดับสากล และแก้ไขปัญหาการละเมิดข้อมูลส่วนบุคคลในยุคดิจิทัล เพื่อสร้างความเชื่อมั่นในการใช้บริการทางดิจิทัลของประชาชน

ที่มา : https://www.thaigov.go.th/news/contents/details/90239