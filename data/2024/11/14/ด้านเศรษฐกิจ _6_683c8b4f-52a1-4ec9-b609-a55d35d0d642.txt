รัฐบาลไทย-ข่าวทำเนียบรัฐบาล-"กินในไทย พกไปขายญี่ปุ่น ร่วมทุนได้จริง" รมต.เอกณัฏ สั่งดีพร้อมทำทันที จับมือแล้ว WAKATAM INC. บริษัทผลิตขนมรายใหญ่ จังหวัดนางาซากิ ปั่นกระแส Soft Power อาหารพื้นถิ่น 


วันพฤหัสบดีที่ 14 พฤศจิกายน 2567
14/11/2567
พิมพ์
"กินในไทย พกไปขายญี่ปุ่น ร่วมทุนได้จริง" รมต.เอกณัฏ สั่งดีพร้อมทำทันที จับมือแล้ว WAKATAM INC. บริษัทผลิตขนมรายใหญ่ จังหวัดนางาซากิ ปั่นกระแส Soft Power อาหารพื้นถิ่น
"กินในไทย พกไปขายญี่ปุ่น ร่วมทุนได้จริง" รมต.เอกณัฏ สั่งดีพร้อมทำทันที จับมือแล้ว WAKATAM INC. บริษัทผลิตขนมรายใหญ่ จังหวัดนางาซากิ ปั่นกระแส Soft Power อาหารพื้นถิ่น สื่อญี่ปุ่นขานรับ
กรุงเทพฯ 11 พฤศจิกายน 2567 – นางสาวณัฏฐิญา เนตยสุภา รองปลัดกระทรวงอุตสาหกรรม รักษาราชการแทน อธิบดีกรมส่งเสริมอุตสาหกรรม ให้การต้อนรับนายวากาซุงิ คาซุยะ (Mr. WAKASUGI Kazuya) ผู้บริหารของบริษัท Wakatam Inc. ผู้ผลิตและจำหน่ายขนมเค้กไข่ (Castella) รายใหญ่ของจังหวัดนางาซากิ และภูมิภาคคิวชู (ตอนใต้) ของญี่ปุ่น พร้อมประชุมเพื่อหาแนวทางยกระดับอุตสาหกรรมขนม และต่อยอด Soft Power ด้านอาหารของไทยสู่ตลาดสากล ณ ห้องประชุม 3 ชั้น 3 อาคารกรมส่งเสริมอุตสาหกรรม (DIPROM Headquarter)
การประชุมได้กล่าวถึงการบูรณาการที่ผ่านมาของ ดีพร้อม กับจังหวัดนางาซากิได้มีการยกระดับและพัฒนาศักยภาพโกโก้ พร้อมผลักดันผลิตภัณฑ์ที่แปรรูปจากโกโก้ เพื่อทำให้เป็นที่ต้องการในตลาดสากลมากยิ่งขึ้น อีกทั้ง ประเทศไทยยังมีวัตถุดิบที่เหมาะกับการทำขนมอีกหลากหลายชนิด อาทิ มะพร้าว และมะม่วง ดังนั้น จึงเป็นโอกาสอันดีที่จะได้เชื่อมโยงการผลิตระหว่างกัน ในแนวทาง "กินในไทย พกไปขายญี่ปุ่น ร่วมทุนได้จริง" เพื่อเสริมสร้างขีดความสามารถในการแข่งขันสู่ตลาดสากล ตามนโยบาย "ปฏิรูปอุตสาหกรรม สู่เศรษฐกิจยุคใหม่ ทันสมัย สะอาด สะดวก โปร่งใส" ของนายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม ในการพัฒนาเศรษฐกิจเชิงรุก เซฟพี่น้องอุตสาหกรรมไทย สร้างความเท่าเทียม สร้างรายได้ สร้างโอกาสในการแข่งขันทางธุรกิจ
ทั้งนี้ ในส่วนของบริษัท Wakatam Inc. ดำเนินธุรกิจด้านขนมเค้กไข่มานานแล้ว โดยเมื่อปี 2566 ได้มีโอกาสเชื่อมโยงกับบริษัท ผึ้งน้อย เบเกอรี่ จังหวัดเชียงใหม่ เพื่อผลิตขนมเค้กไข่ออกจำหน่ายในร้าน MUJI ทั้ง 15 สาขาในประเทศไทย โดยตั้งใจว่าจะใช้วัตถุดิบบางชนิดจากประเทศไทย เพื่อให้สะท้อนถึงอัตลักษณ์ท้องถิ่น เช่น น้ำผึ้งจากเชียงใหม่ ที่มีความหอมเฉพาะตัว ซึ่งปัจจุบันได้มีการวางจำหน่ายมาแล้วเป็นเวลา 3 เดือน และได้รับกระแสตอบรับที่ดี ดังนั้น บริษัท Wakatam Inc. จึงต้องการมองหาโอกาสเพิ่มเติมในการขยายความร่วมมือผลิตขนมเค้กไข่และชนิดอื่น ๆ ในประเทศไทย เพื่อพัฒนาธุรกิจขนมร่วมกันผ่านการประยุกต์องค์ความรู้และความประณีตแบบญี่ปุ่นเข้ากับวัตถุดิบชั้นเลิศของประเทศไทย

ที่มา : https://www.thaigov.go.th/news/contents/details/90210