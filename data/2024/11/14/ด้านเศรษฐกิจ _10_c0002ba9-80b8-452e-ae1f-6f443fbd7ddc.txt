รัฐบาลไทย-ข่าวทำเนียบรัฐบาล-โอกาสของคนอยากมีบ้านมาแล้ว!! ธอส. จัดประมูลบ้านมือสองออนไลน์ วันศุกร์ที่ 15 พฤศจิกายน 2567 พบทรัพย์เด่น ทำเลดีกว่า 1,300 รายการทั่วประเทศ พร้อมส่วนลดสูงสุดถึง 35% On top อีก 15%


วันพฤหัสบดีที่ 14 พฤศจิกายน 2567
14/11/2567
พิมพ์
โอกาสของคนอยากมีบ้านมาแล้ว!! ธอส. จัดประมูลบ้านมือสองออนไลน์ วันศุกร์ที่ 15 พฤศจิกายน 2567 พบทรัพย์เด่น ทำเลดีกว่า 1,300 รายการทั่วประเทศ พร้อมส่วนลดสูงสุดถึง 35% On top อีก 15%
ธอส. จัด “งานประมูลบ้านมือสองออนไลน์ : GHB’s NPA Online Auction 2024” วันที่ 15 พฤศจิกายน 2567 เวลา 12.00 – 12.30 น. ผ่าน Application : GHB ALL HOME พบทรัพย์เด่น ทำเลดี ราคาสุดคุ้มมากกว่า 1,300 รายการทั่วประเทศ พร้อมส่วนลดสูงถึง 35%
ธนาคารอาคารสงเคราะห์ (ธอส.) เพิ่มโอกาสให้คนไทยมีบ้านเป็นของตนเอง จัด “งานประมูลบ้านมือสองออนไลน์ : GHB’s NPA Online Auction 2024” วันที่ 15 พฤศจิกายน 2567 เวลา 12.00 – 12.30 น. ผ่าน Application : GHB ALL HOMEพบทรัพย์เด่น ทำเลดี ราคาสุดคุ้มมากกว่า 1,300 รายการทั่วประเทศ พร้อมส่วนลดสูงถึง 35% จากราคาปกติและ On top อีก 15% หากทำนิติกรรมและโอนกรรมสิทธิ์ ภายในวันที่ 14 มกราคม 2568 พิเศษ!! บัตรกำนัลมูลค่า 5,000 บาท สำหรับลูกค้าที่ชนะการประมูลด้วยราคาปิดประมูลสูงสุด 48 รายแรก
นายวิทยา แสนภักดี รองกรรมการผู้จัดการ กลุ่มงานปรับโครงสร้างหนี้ และรักษาการผู้ช่วยกรรมการผู้จัดการ สายงานบังคับคดี ธนาคารอาคารสงเคราะห์ (ธอส.) เปิดเผยว่า ธอส. ในฐานะสถาบันการเงินของรัฐ ที่มีพันธกิจ “ทำให้คนไทยมีบ้าน” พร้อมสนับสนุนคนไทยให้มีที่อยู่อาศัยเป็นของตนเองได้ง่าย ๆ โดยไม่ต้องเดินทางมายังสาขาธนาคาร ด้วยการจัด “งานประมูลบ้านมือสองออนไลน์ : GHB’S NPA Online Auction 2024” ประจำเดือนพฤศจิกายน 2567 ในวันศุกร์ที่ 15 พฤศจิกายน 2567 ระหว่างเวลา 12.00-12.30 น. ผ่าน  Application : GHB ALL HOME โดยจะได้พบกับทรัพย์เด่น ทำเลดีกว่า 1,300 รายการทั่วประเทศ ทั้งประเภทบ้านเดี่ยว บ้านแฝด ทาวน์เฮ้าส์ ห้องชุด อาคารพาณิชย์ และที่ดินเปล่ามาจำหน่ายในราคาพิเศษด้วยส่วนลดสูงสุดถึง 35% จากราคาปกติ และหากทำนิติกรรมและโอนกรรมสิทธิ์ภายในวันที่ 14 มกราคม 2568 จะได้รับส่วนลด On Top เพิ่มอีก 15% จากราคาที่ปิดประมูล แบ่งเป็น ทรัพย์ในพื้นที่กรุงเทพฯ และปริมณฑล จำนวน 608 รายการ และมีรายการที่น่าสนใจ อาทิ ทรัพย์ประเภทบ้านเดี่ยว 1 ชั้น ขนาดเนื้อที่ 79.5 ตารางวา ในโครงการนันทวัน 10 เขตหนองจอก กรุงเทพฯ ราคาพิเศษ 2,660,000 บาท ซึ่งเป็นทรัพย์ที่ใกล้แหล่งอำนวยความสะดวกมากมาย อาทิ โรงเรียน ห้างสรรพสินค้า และร้านค้าต่าง ๆ และทรัพย์ในส่วนภูมิภาค นำออกมาประมูล 777 รายการ โดยมีรายการทรัพย์ที่เปิดประมูลเริ่มต้นต่ำสุดเพียง 120,000 บาท เท่านั้น ได้แก่ ทรัพย์ประเภทที่ดินเปล่า ขนาดเนื้อที่ 45 ตารางวา ในอำเภอเมืองบุรีรัมย์ จังหวัดบุรีรัมย์ ส่วนรายการทรัพย์ที่น่าสนใจ ได้แก่ ทรัพย์ประเภทบ้านเดี่ยว 1 ชั้น ขนาดเนื้อที่ 116 ตารางวา อำเภอเมืองเชียงราย จังหวัดเชียงราย ราคา 2,085,000 บาท ซึ่งเป็นทรัพย์ที่มีเนื้อที่กว้างขวาง เหมาะกับการอยู่อาศัย และสามารถเดินทางได้อย่างสะดวก
สำหรับผู้ที่สนใจสามารถดูทรัพย์จริง หรือรับรายการทรัพย์ก่อนเข้าร่วมประมูลได้ทาง  Application : GHB ALL HOME หรือ www.ghbhomecenter.com และลงทะเบียนชำระเงินประกันเข้าร่วมประมูลออนไลน์รายการละ 10,000 บาท ได้ตั้งแต่วันนี้ถึงวันที่ 13 พฤศจิกายน 2567 เวลา 22.00 น. โดยสามารถดาวน์โหลด Application : GHB ALL HOME ผ่านระบบ iOS หรือ Android เพื่อลงทะเบียนการใช้งาน จากนั้นเลือกเมนู “ประมูลทรัพย์ Online” และเลือกทรัพย์ที่ต้องการ ก่อนชำระเงินประกันผ่านทาง Application : GHB ALL GEN หรือ QR Code ก่อนเข้าร่วมประมูลและเสนอราคาในงานต่อไป พิเศษ!! ลูกค้าที่ชนะการประมูลและมีราคาปิดประมูลสูงสุด 48 รายแรก จะได้รับบัตรกำนัลแทนเงินสดมูลค่า 5,000 บาท 1 รางวัล/1 ท่าน (แบ่งเป็นทรัพย์กรุงเทพฯ และปริมณฑล 34 รางวัล และทรัพย์ในส่วนภูมิภาค 14 รางวัล) และยังสามารถใช้ผลิตภัณฑ์ “สินเชื่อสำหรับซื้อทรัพย์ NPA พร้อมขายของธนาคาร” (เงื่อนไขเป็นไปตามหลักเกณฑ์ที่ธนาคารกำหนด) โดยสอบถามข้อมูลเพิ่มเติมได้ที่ G H Bank  Call Center โทร.0-2645-9000 กด 5 หรือ Facebook Fanpage ธนาคารอาคารสงเคราะห์ หรือดูข้อมูลบ้านมือสอง ธอส. ได้ที่ www.ghbhomecenter.com, Mobile Application : GHB ALL HOME และ Line Official Account : @GHBALLHOME

ที่มา : https://www.thaigov.go.th/news/contents/details/90217