รัฐบาลไทย-ข่าวทำเนียบรัฐบาล-​รักษาราชการแทน รองปลัดฯ ศุภกิจ นั่งหัวโต๊ะตรวจสอบทานการประเมินผลการควบคุมภายใน และการบริหารจัดการความเสี่ยง ปี 68 เน้นย้ำใช้งานจริง เพิ่มประสิทธิภาพการทำงาน


วันพฤหัสบดีที่ 14 พฤศจิกายน 2567
14/11/2567
พิมพ์
​รักษาราชการแทน รองปลัดฯ ศุภกิจ นั่งหัวโต๊ะตรวจสอบทานการประเมินผลการควบคุมภายใน และการบริหารจัดการความเสี่ยง ปี 68 เน้นย้ำใช้งานจริง เพิ่มประสิทธิภาพการทำงาน
​รักษาราชการแทน รองปลัดฯ ศุภกิจ นั่งหัวโต๊ะตรวจสอบทานการประเมินผลการควบคุมภายใน และการบริหารจัดการความเสี่ยง ปี 68 เน้นย้ำใช้งานจริง เพิ่มประสิทธิภาพการทำงาน
วันนี้ (12 พฤศจิกายน 2567) นายศุภกิจ บุญศิริ ผู้ตรวจราชการกระทรวงอุตสาหกรรม รักษาราชการแทนรองปลัดกระทรวงอุตสาหกรรม เป็นประธานเปิดการประชุมตรวจสอบทานการประเมินผลการควบคุมภายใน และการบริหารจัดการความเสี่ยง ประจำปีงบประมาณ พ.ศ. 2568 โดยมีนางสาวกองประภา นครังสุ ผู้ตรวจสอบภายในกระทรวง เป็นผู้กล่าวรายงาน มี ผอ.กอง และเจ้าหน้าที่ที่เกี่ยวข้องเข้าร่วมประชุม ณ ห้องประชุม อก. 1 อาคารสำนักงานปลัดกระทรวงอุตสาหกรรม
ตามพระราชบัญญัติวินัยการเงินการคลังของรัฐ พ.ศ. 2561 มาตรา 79 บัญญัติให้หน่วยงานของรัฐมีการตรวจสอบภายใน การควบคุมภายใน และบริหารจัดการความเสี่ยง โดยถือปฏิบัติตามหลักเกณฑ์กระทรวงการคลังว่าด้วยมาตรฐานและหลักเกณฑ์ปฏิบัติการควบคุมภายในสำหรับหน่วยงานของรัฐ พ.ศ. 2561 และหลักเกณฑ์กระทรวงการคลังว่าด้วยมาตรฐานและหลักปฏิบัติการบริหารจัดการความเสี่ยงสำหรับหน่วยงานของรัฐ พ.ศ. 2562 รวมถึงแนวทางการบริหารจัดการความเสี่ยงสำหรับหน่วยงานของรัฐ เรื่อง หลักการบริหารจัดการความเสี่ยงระดับองค์กร
รองปลัดฯ กล่าวว่า องค์ความรู้ที่ได้รับในวันนี้ จะเป็นการวางกรอบแนวทางให้เจ้าหน้าที่ของกระทรวงอุตสาหกรรมนำไปปรับใช้ได้จริงกับการควบคุมภายใน และการบริหารจัดการความเสี่ยงอย่างเหมาะสม สามารถดำเนินงานตามภารกิจได้อย่างมีประสิทธิภาพและประสิทธิผลมากยิ่งขึ้น

ที่มา : https://www.thaigov.go.th/news/contents/details/90200