รัฐบาลไทย-ข่าวทำเนียบรัฐบาล-ขอประชาชนใช้โคมลอย โคมควัน พลุ และวัตถุคล้ายกัน ตามข้อกำหนดของจังหวัด


วันพฤหัสบดีที่ 14 พฤศจิกายน 2567
14/11/2567
พิมพ์
ขอประชาชนใช้โคมลอย โคมควัน พลุ และวัตถุคล้ายกัน ตามข้อกำหนดของจังหวัด
วันพฤหัสบดี ที่ 14 พ.ย.67
ต่อจากนี้ไป ขอเชิญรับฟังไทยคู่ฟ้า
รัฐบาลส่งเสริมการสืบสานวัฒนธรรมลอยกระทงอย่างปลอดภัย
โดยขอความร่วมมือประชาชนทุกภาคส่วนที่มีการใช้โคมลอย โคมควัน พลุ ตะไล บั้งไฟ ดอกไม้ไฟ ลูกโป่ง
รวมถึงโดรน หรือวัตถุอื่นที่คล้ายกัน
ปฏิบัติตามข้อกำหนดของจังหวัดอย่างเคร่งครัดซึ่งจะสัมพันธ์กับการปรับตารางการบินของสายการบินต่าง ๆ
เพื่อให้ทุกคนได้สนุกสนานกับงานประเพณีอย่างปลอดภัย
และงดอย่างเด็ดขาดในเขตปลอดภัยในการเดินอากาศ รวมทั้งงดการฉายลำแสงเลเซอร์ขึ้นบนท้องฟ้า
เนื่องจากอาจรบกวนการมองเห็นของนักบินและกระทบต่ออากาศยานจนเกิดอุบัติเหตุได้
ผู้ฝ่าฝืนมีโทษสูงสุดจำคุก 5 ปี ปรับ 2 แสนบาท โดยหากทำให้เกิดอันตรายต่ออากาศยานระหว่างบิน
ต้องระวางโทษสูงสุดถึงประหารชีวิต
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/90228