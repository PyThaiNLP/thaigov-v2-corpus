รัฐบาลไทย-ข่าวทำเนียบรัฐบาล-"อรรถวิชช์" ประชุม คกก. ปรับปรุงกฎหมายเพื่อการปฏิรูปอุตฯ ต่อเนื่อง!! ครั้งที่ 6 ติดตามความคืบหน้าการร่าง "กฎหมายกากอุตสาหกรรม-ขยะอิเล็กทรอนิกส์ และจัดตั้งกองทุนปฏิรูปอุตสาหกรรม" 


วันพฤหัสบดีที่ 14 พฤศจิกายน 2567
14/11/2567
พิมพ์
"อรรถวิชช์" ประชุม คกก. ปรับปรุงกฎหมายเพื่อการปฏิรูปอุตฯ ต่อเนื่อง!! ครั้งที่ 6 ติดตามความคืบหน้าการร่าง "กฎหมายกากอุตสาหกรรม-ขยะอิเล็กทรอนิกส์ และจัดตั้งกองทุนปฏิรูปอุตสาหกรรม"
"อรรถวิชช์" ประชุม คกก. ปรับปรุงกฎหมายเพื่อการปฏิรูปอุตฯ ต่อเนื่อง!! ครั้งที่ 6 ติดตามความคืบหน้าการร่าง "กฎหมายกากอุตสาหกรรม-ขยะอิเล็กทรอนิกส์ และจัดตั้งกองทุนปฏิรูปอุตสาหกรรม"
11 พฤศจิกายน 2567 นายอรรถวิชช์ สุวรรณภักดี ประธานคณะที่ปรึกษาของรัฐมนตรีว่าการกระทรวงอุตสาหกรรม ด้านยุทธศาสตร์ ในฐานะประธานคณะกรรมการปรับปรุงกฎหมายเพื่อการปฏิรูปอุตสาหกรรม ประชุมคณะกรรมการฯ ครั้งที่ 6/2567 โดยมีนางสาวไพลิน เทียนสุวรรณ ที่ปรึกษารัฐมนตรีว่าการกระทรวงอุตสาหกรรม นายสุนทร แก้วสว่าง รองอธิบดีกรมโรงงานอุตสาหกรรม และคณะกรรมการฯ ร่วมประชุม ณ ห้องประชุม อก.1 ชั้น 2 สำนักงานปลัดกระทรวงอุตสาหกรรม
คณะกรรมการฯ ได้มีการประชุมต่อเนื่องจากการประชุมครั้งที่แล้วโดยคณะกรรมการฯ ได้รับทราบความคืบหน้าในการประเมินผลสัมฤทธิ์ของกฎหมายที่อยู่ในความรับผิดชอบของกระทรวงอุตสาหกรรม พร้อมทั้งแนวทางการปรับปรุงแก้ไขกฎหมายที่อยู่ในความรับผิดชอบทั้งหมด โดยประธานกรรมการได้เน้นย้ำถึงความสำคัญของการประเมินผลสัมฤทธิ์ดังกล่าวให้แล้วเสร็จภายในระยะเวลาที่กำหนดและขอให้ผลการประเมินผลสัมฤทธิ์ถูกต้อง ครบถ้วนและสอดคล้องกับนโยบายของกระทรวงอุตสาหกรรมในการปฏิรูปอุตสาหกรรมไทยสู่เศรษฐกิจยุคใหม่ หลังจากนั้นที่ประชุมได้รับทราบข้อมูล ค่าปรับตามกฎหมาย ค่าธรรมเนียมตามกฎหมายและดอกเบี้ยจากกองทุน SMEs ตามแนวประชารัฐที่จะถือเป็นรายรับสำคัญของกองทุนปฏิรูปอุตสาหกรรมเพื่อความยั่งยืนที่จะจัดตั้งขึ้นโดยเน้นย้ำให้กองทุนเป็นเครื่องมือสำคัญในการเพิ่มประสิทธิภาพในการบังคับใช้กฎหมายของเจ้าหน้าที่อย่างสะดวกรวดเร็วมากขึ้นกว่าเดิม นอกเหนือจากวัตถุประสงค์หลักของกองทุนที่เคยมีการอภิปรายกันมาแล้ว
สำหรับความคืบหน้าในการยกร่างพระราชบัญญัติกากอุตสาหกรรม พ.ศ. .... ได้รับทราบความคืบหน้าในการยกร่างในส่วนของกรมโรงงานอุตสาหกรรมซึ่งได้ดำเนินการยกร่างจนแล้วเสร็จ ซึ่งที่ประชุมเห็นด้วยในหลักการและมอบหมายให้ฝ่ายเลขานุการนำร่างดังกล่าวไปปรับปรุงให้สอดคล้องกับข้อสังเกตและมติคณะกรรมการและนำมารวมกับการร่างกฎหมายในส่วนของกองทุนปฏิรูปอุตสาหกรรมเพื่อความยั่งยืน ทั้งนี้ที่ประชุมจะมีการจัดสัมมนาเชิงปฏิบัติการเพื่อให้คณะกรรมการและเจ้าหน้าที่ทั้งหมดร่วมกันปรับปรุงร่างกฎหมายให้สมบูรณ์ที่สุดและจัดทำรายงานวิเคราะห์ผลกระทบจากการออกกฎหมาย (RIA) ตามรัฐธรรมนูญแห่งราชอาณาจักรไทยสำหรับนำเสนอร่างกฎหมายสู่การพิจารณากฎหมายให้มีผลใช้บังคับต่อไป

ที่มา : https://www.thaigov.go.th/news/contents/details/90208