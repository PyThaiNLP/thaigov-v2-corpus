รัฐบาลไทย-ข่าวทำเนียบรัฐบาล-ชวนนั่งรถทัวร์เที่ยวงาน “ลอยกระทง ลงแอ่วเหนือ” ลดค่าโดยสาร 10% หนุนโครงการ “แอ่วเหนือคนละครึ่ง” 


วันพฤหัสบดีที่ 14 พฤศจิกายน 2567
14/11/2567
พิมพ์
ชวนนั่งรถทัวร์เที่ยวงาน “ลอยกระทง ลงแอ่วเหนือ” ลดค่าโดยสาร 10% หนุนโครงการ “แอ่วเหนือคนละครึ่ง”
ชวนนั่งรถทัวร์เที่ยวงาน “ลอยกระทง ลงแอ่วเหนือ” ลดค่าโดยสาร 10% หนุนโครงการ “แอ่วเหนือคนละครึ่ง”
ชวนนั่งรถทัวร์เที่ยวงาน “ลอยกระทง ลงแอ่วเหนือ” ลดค่าโดยสาร 10% หนุนโครงการ “แอ่วเหนือคนละครึ่ง”
.
นายคารม พลพรกลาง รองโฆษกประจำสำนักนายกรัฐมนตรี เชิญชวนประชาชนเดินทางท่องเที่ยวสัมผัสอากาศหนาว และเทศกาลส่งท้ายปีเก่าต้อนรับปีใหม่ 2568 ตามมาตรการกระตุ้นการท่องเที่ยวในพื้นที่ประสบอุทกภัยภาคเหนือ สนับสนุน “โครงการแอ่วเหนือคนละครึ่ง” กระตุ้นเศรษฐกิจการท่องเที่ยวในประเทศ
.
บริษัท ขนส่ง จำกัด (บขส.) จัดกิจกรรม “ลอยกระทง ลงแอ่วเหนือ ลด 10%” โดยมอบส่วนลดค่าโดยสาร 10% (ไม่รวมค่าธรรมเนียม) ให้ผู้โดยสารที่จองตั๋ว บขส. เดินทางไป – กลับ ระหว่างวันที่ 8 – 18 พ.ย. 67 ในเส้นทางการเดินรถโดยสาร 3 จังหวัด ได้แก่ จ.เชียงใหม่ จ.ตาก และ จ.สุโขทัย สามารถจองตั๋วผ่าน 3 ช่องทาง ดังนี้
- สถานที่จำหน่ายตั๋วโดยสาร บขส. ทั่วประเทศ
- เว็บไซต์ บขส. https://tcl99web.transport.co.th
- Application E – ticket
ทั้งนี้ ในเดือน พ.ย. 67 หลายจังหวัดภาคเหนือ จัดงานกิจกรรมที่น่าสนใจ อาทิ
- งานประเพณียี่เป็ง บริเวณนครเชียงใหม่ จ.เชียงใหม่ วันที่ 15 – 18 พ.ย. 2567
- งานกระทงสายไหลประทีป บริเวณริมสายธารลานกระทงสาย จ.ตาก วันที่ 15 – 18 พ.ย. 2567
- งานเผาเทียน เล่นไฟ บริเวณอุทยานประวัติศาสตร์สุโขทัย จ.สุโขทัย วันที่ 8 – 14 พ.ย.2567
- งานล่องสะเปา บริเวณข่วงนคร และท่าน้ำสิงห์ชัย จ.ลำปาง วันที่ 14 – 15 พ.ย. 2567
.
ประชาชนที่สนใจร่วมแคมเปญ “แอ่วเหนือคนละครึ่ง” กระตุ้นการท่องเที่ยวภาคเหนือ ได้ตั้งแต่วันนี้ - 31 ธ.ค. 67
ดูรายละเอียดเพิ่มเติมที่เว็บไซต์ https://xn--42caj3eb5dmm0bsd3b6eg6kna4jn.com/
.
สอบถามเพิ่มเติม TAT Contact Center โทร. 1672
.
อ่านเพิ่มเติม คลิก >> https://www.thaigov.go.th/news/contents/details/90170
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/90203