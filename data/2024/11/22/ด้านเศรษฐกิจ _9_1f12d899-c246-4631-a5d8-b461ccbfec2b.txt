รัฐบาลไทย-ข่าวทำเนียบรัฐบาล-รมว.เอกนัฏ กระชับความสัมพันธ์กับลักเซมเบิร์ก ถกแนวทางในการลงทุนในไทย


วันศุกร์ที่ 22 พฤศจิกายน 2567
22/11/2567
พิมพ์
รมว.เอกนัฏ กระชับความสัมพันธ์กับลักเซมเบิร์ก ถกแนวทางในการลงทุนในไทย
รมว.เอกนัฏ กระชับความสัมพันธ์กับลักเซมเบิร์ก ถกแนวทางในการลงทุนในไทย
เมื่อวันที่ 19 พฤศจิกายน 2567 นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม หารือกับนายแพทริก เฮมเมอร์ (H.E. Mr. Patrick Hemmer) เอกอัครราชทูตวิสามัญผู้มีอำนาจเต็มแห่งราชรัฐลักเซมเบิร์กประจำประเทศไทย และนำคณะผู้บริหารบริษัท Guardian Industries เข้าพบด้วย โดยมีนางสาวไพลิน เทียนสุวรรณ ที่ปรึกษารัฐมนตรีว่าการกระทรวงอุตสาหกรรม นายวิฤทธิ์ วิเศษสินธุ์ รองปลัดกระทรวงอุตสาหกรรม นายวีรพงษ์ เอี่ยมเจริญชัย รองเลขาธิการสำนักงานมาตรฐานผลิตภัณฑ์อุตสาหกรรม เข้าร่วมด้วย ณ ห้องประชุม อก.1 ชั้น 2 อาคารสำนักงานปลัดกระทรวงอุตสาหกรรม
ประเทศไทยกับรัฐลักเซมเบิร์กมีความสัมพันธ์ที่ดีมายาวนานกว่า 65 ปี โดยในครั้งนี้ได้หารือเกี่ยวกับนโยบายของกระทรวงอุตสาหกรรม ที่เกี่ยวข้องกับการจัดการด้านพลังงาน มาตรฐานอุตสาหกรรมที่เกี่ยวข้อง การพัฒนาขีดความสามารถในการแข่งขัน แนวทางการพัฒนาธุรกิจของบริษัท รวมถึงข้อเสนอแนะแนวทางในการลงทุนในไทย

ที่มา : https://www.thaigov.go.th/news/contents/details/90510