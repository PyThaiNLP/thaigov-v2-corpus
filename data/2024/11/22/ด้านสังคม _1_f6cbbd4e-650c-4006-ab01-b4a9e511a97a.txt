รัฐบาลไทย-ข่าวทำเนียบรัฐบาล-ดีอี ร่วมหารือ ประธานคณะกรรมการการเลือกตั้งออสเตรเลีย มุ่งส่งเสริมนโยบายแก้ปัญหาข่าวปลอม-ข่าวบิดเบือน


วันศุกร์ที่ 22 พฤศจิกายน 2567
ดีอี ร่วมหารือ ประธานคณะกรรมการการเลือกตั้งออสเตรเลีย มุ่งส่งเสริมนโยบายแก้ปัญหาข่าวปลอม-ข่าวบิดเบือน
ดีอี ร่วมหารือ ประธานคณะกรรมการการเลือกตั้งออสเตรเลีย มุ่งส่งเสริมนโยบายแก้ปัญหาข่าวปลอม-ข่าวบิดเบือน
วันศุกร์ที่ 22 พฤศจิกายน 2567 นายเวทางค์ พ่วงทรัพย์ เลขาธิการคณะกรรมการดิจิทัลเพื่อเศรษฐกิจและสังคม ร่วมกับผู้แทนสำนักงานปลัดกระทรวงดิจิทัลเพื่อเศรษฐกิจและสังคม และ สำนักงานพัฒนาธุรกรรมทางอิเล็กทรอนิกส์ ได้ให้การต้อนรับ Mr. Tom Rogers ประธานคณะกรรมการการเลือกตั้งออสเตรเลีย (Australian Electoral Commissioner) และคณะผู้แทนจากสถานเอกอัครราชทูตออสเตรเลียประจำประเทศไทย ณ ห้องประชุม 801 ชั้น 8 กระทรวงดิจิทัลเพื่อเศรษฐกิจและสังคม
โดยทั้งสองฝ่ายได้หารือและแลกเปลี่ยนข้อคิดเห็นในประเด็นด้านข่าวปลอม การให้ข้อมูลเท็จ และการให้ข้อมูลที่ไม่ถูกต้อง (Fake News and Dis/misinformation) โดยเฉพาะอย่างยิ่งในด้านนโยบาย และการรับมือข่าวปลอมของทั้งสองประเทศ
ทั้งนี้กระทรวงดีอี ได้นำเสนอโครงการ anti fake news และทางออสเตรเลียได้แบ่งปันประสบการณ์และแนวปฏิบัติที่ดีเกี่ยวกับการดำเนินการของแคมเปญ stop and consider เพื่อสร้างความตระหนักรู้ด้านข่าวปลอมในช่วงเลือกตั้งของออสเตรเลีย

ที่มา : https://www.thaigov.go.th/news/contents/details/90502