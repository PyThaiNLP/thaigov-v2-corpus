รัฐบาลไทย-ข่าวทำเนียบรัฐบาล-เห็นชอบร่างกฎหมาย ดูแลสุขภาพแรงงานไทยนอกระบบ


วันศุกร์ที่ 22 พฤศจิกายน 2567
22/11/2567
พิมพ์
เห็นชอบร่างกฎหมาย ดูแลสุขภาพแรงงานไทยนอกระบบ
วันศุกร์ ที่ 22 พ.ย.67
ต่อจากนี้ไป ขอเชิญรับฟังไทยคู่ฟ้า
รัฐบาลยกระดับการดูแลสุขภาพแรงงานไทยในทุกภาคส่วน
โดยเห็นชอบร่างกฎกระทรวงการตรวจสุขภาพของแรงงานนอกระบบ พ.ศ. ...
ซึ่งเป็นการกำหนดสิทธิการตรวจสุขภาพของแรงงานนอกระบบเฉพาะที่เป็นแรงงานไทยเพื่อเฝ้าระวัง ป้องกัน
และควบคุมโรคจากการประกอบอาชีพ โดยให้นายจ้างจัดให้มีการตรวจสุขภาพภายใน 30
วันนับแต่วันที่แรงงานเริ่มทำงาน และตรวจสุขภาพให้เหมาะกับงานอย่างน้อยปีละ 1 ครั้ง
ตรวจสุขภาพก่อนกลับเข้าทำงานภายหลังการเจ็บป่วยหรือประสบอันตราย
และตรวจสุขภาพในกรณีเร่งด่วนที่หากปล่อยไว้อาจก่อให้เกิดอันตรายร้ายแรง ทั้งนี้
กำหนดให้มีการแจ้งผลการตรวจสุขภาพแรงงานนอกระบบเป็นหนังสือภายใน 7
วันนับแต่วันที่ได้รับผลการตรวจสุขภาพด้วย
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/90493