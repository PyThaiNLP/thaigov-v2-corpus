รัฐบาลไทย-ข่าวทำเนียบรัฐบาล-เร่งพัฒนา ‘DE-fence platform’ แพลตฟอร์มกันลวง คัดกรองสายเรียกเข้า-SMS คาดพร้อมใช้งานต้นปี 68 


วันศุกร์ที่ 22 พฤศจิกายน 2567
22/11/2567
พิมพ์
เร่งพัฒนา ‘DE-fence platform’ แพลตฟอร์มกันลวง คัดกรองสายเรียกเข้า-SMS คาดพร้อมใช้งานต้นปี 68
เร่งพัฒนา ‘DE-fence platform’ แพลตฟอร์มกันลวง คัดกรองสายเรียกเข้า-SMS คาดพร้อมใช้งานต้นปี 68
เร่งพัฒนา ‘DE-fence platform’ แพลตฟอร์มกันลวง คัดกรองสายเรียกเข้า-SMS คาดพร้อมใช้งานต้นปี 68
นางสาวศศิกานต์ วัฒนะจันทร์ รองโฆษกประจำสำนักนายกรัฐมนตรี เผยรัฐบาลเดินหน้าแก้ไขปัญหาอาชญากรรมออนไลน์ มิจฉาชีพและอาชญากรรมข้ามชาติ โดยกระทรวงดิจิทัลเพื่อเศรษฐกิจและสังคม (ดีอี) ร่วมกับหน่วยงานที่เกี่ยวข้อง เร่งพัฒนาโครงการ ‘DE-fence platform’ คาดว่าจะพร้อมใช้งานในช่วงต้นปี 2568
.
DE-fence platform หรือ “แพลตฟอร์มกันลวง ป้องกันการโทรหลอกลวง และ SMS หลอกลวง” ทำหน้าที่คัดกรองสายเรียกเข้า ข้อความสั้น (SMS) และยืนยันเบอร์จากหน่วยงานสำคัญ ช่วยป้องกันแก๊งคอลเซ็นเตอร์ที่ใช้การโทร และการส่ง SMS หลอกลวงประชาชน ควบคู่กับมาตรการลงทะเบียนผู้ให้บริการส่ง SMS รวมถึงยังเชื่อมต่อกับฐานข้อมูลของผู้ประกอบการโทรคมนาคม สำนักงานตำรวจแห่งชาติ (ตร.) สำนักงานป้องกันและปราบปรามการฟอกเงิน (ปปง.) ศูนย์ AOC 1441 และดีอี ทำหน้าที่แจ้งเตือนประชาชนให้ทราบ ดังนี้
.
- ผู้โทรเข้าเป็นมิจฉาชีพหรือไม่
- แจ้งระดับความเสี่ยงของเบอร์โทร
- ตรวจหาความผิดปกติของ Link ที่แนบมากับ SMS
- ระบบแจ้งความออนไลน์
- แจ้งอายัดบัญชีคนร้ายผ่าน AOC 1441
- การยืนยันตัวตนของผู้ใช้งาน เพื่อส่งข้อมูลให้กับตำรวจ
.
DE-fence platform ใช้หลักการแบ่งสายโทรเข้า และ SMS ที่ได้รับ เป็น 3 กลุ่มสี ได้แก่
.
1) Blacklist เป็นหมายเลขการติดต่อจากคนร้ายที่ได้รับการยืนยันจากหน่วยงานแล้ว แนะนำผู้ใช้บริการ Block หรือปิดกั้นแบบอัตโนมัติ
2) Greylist เป็นการติดต่อจากหมายเลขที่ต้องสงสัย ทั้งจากต่างประเทศ หรือจากอินเทอร์เน็ต ทางระบบจะแจ้งเตือนให้ผู้ใช้บริการ รู้ถึงระดับความเสี่ยงของสายโทรเข้า หรือ SMS ดังกล่าว
3) Whitelist หรือ สีขาว ได้รับการยืนยันว่าเป็นหมายเลขของหน่วยงานรัฐ หมายเลขหน่วยงานที่ลงทะเบียนถูกต้อง รวมถึงเป็นหมายเลขที่ผู้ใช้บริการ platform ยืนยันว่าเป็นหมายเลขที่ต้องการรับสาย หรือ ยินยอมรับ SMS
.
อ่านเพิ่มเติม คลิก >> https://www.thaigov.go.th/news/contents/details/90355
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/90489