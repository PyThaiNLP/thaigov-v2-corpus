รัฐบาลไทย-ข่าวทำเนียบรัฐบาล-ปลัดเกษตรฯ ประชุมคณะกรรมการจัดงานมหกรรมการเกษตรและท่องเที่ยวถนนสายดอกไม้งามริมกว๊านพะเยา จังหวัดพะเยา


วันศุกร์ที่ 22 พฤศจิกายน 2567
ปลัดเกษตรฯ ประชุมคณะกรรมการจัดงานมหกรรมการเกษตรและท่องเที่ยวถนนสายดอกไม้งามริมกว๊านพะเยา จังหวัดพะเยา
ปลัดเกษตรฯ ประชุมคณะกรรมการจัดงานมหกรรมการเกษตรและท่องเที่ยวถนนสายดอกไม้งามริมกว๊านพะเยา จังหวัดพะเยา
22 พฤศจิกายน 2567 เวลา 09.30 น. นายประยูร อินสกุล ปลัดกระทรวงเกษตรและสหกรณ์ เป็นประธานการประชุมคณะกรรมการจัดงานมหกรรมการเกษตรและท่องเที่ยวถนนสายดอกไม้งามริมกว๊านพะเยา จังหวัดพะเยา ครั้งที่ 2/2567 โดยมี นางสาวเบญจพร ชาครานนท์ คณะที่ปรึกษารัฐมนตรีว่าการกระทรวงเกษตรและสหกรณ์ นางสาวภัทราภรณ์ โสเจยยะ รองปลัดกระทรวงเกษตรและสหกรณ์ และหน่วยงานที่เกี่ยวข้องทั้งส่วนกลางและภูมิภาค เข้าร่วมประชุม ณ ห้องประชุม 134-135 กระทรวงเกษตรและสหกรณ์ และผ่านระบบการประชุมออนไลน์
โดยที่ประชุมมีการติดตามความก้าวหน้าการจัดนิทรรศการ การจำหน่ายสินค้าทางการเกษตร กิจกรรมบนเวที ในงานมหกรรมการเกษตรฯ ของแต่ละหน่วยงานในสังกัดกระทรวงเกษตรและสหกรณ์ รวมทั้ง ที่ประชุมมีมติเห็นชอบ ดังนี้ 1) เห็นชอบกำหนดการพิธีเปิดงานฯ ในวันอาทิตย์ที่ 29 ธันวาคม 2567 เวลา 15.30 น. ณ บริเวณอนุสาวรีย์พ่อขุนงำเมือง ริมกว๊านพะเยา อำเภอเมืองพะเยา จังหวัดพะเยา และ 2) เห็นชอบตารางกิจกรรม Highlight ของหน่วยงานในสังกัดกระทรวงเกษตรฯ ที่จะมาร่วมกันจัดขึ้นภายในงาน ระหว่างวันที่ 27 ธันวาคม 2567-5 มกราคม 2568

ที่มา : https://www.thaigov.go.th/news/contents/details/90500