รัฐบาลไทย-ข่าวทำเนียบรัฐบาล-"ตู้ห่วงใย" 30 บาทรักษาทุกที่ พบหมอออนไลน์ในชุมชน


วันศุกร์ที่ 22 พฤศจิกายน 2567
22/11/2567
พิมพ์
"ตู้ห่วงใย" 30 บาทรักษาทุกที่ พบหมอออนไลน์ในชุมชน
"ตู้ห่วงใย" 30 บาทรักษาทุกที่ พบหมอออนไลน์ในชุมชน
"ตู้ห่วงใย" 30 บาทรักษาทุกที่ พบหมอออนไลน์ในชุมชน
.
กระทรวงสาธารณสุข เปิดตัว "ตู้ห่วงใย" บริการการแพทย์ทางไกลเชิงรุกในชุมชน ด้วย 30 บาทรักษาทุกที่ นวัตกรรมสุขภาพรูปแบบใหม่ที่จะช่วยให้ประชาชนสามารถเข้าถึงบริการทางการแพทย์ได้สะดวกและรวดเร็วมากยิ่งขึ้น โดยมีลักษณะเป็น Health Staton ที่ติดตั้งอุปกรณ์สื่อสารและอุปกรณ์วัดสัญญาณชีพต่าง ๆ ให้ผู้ใช้บริการสามารถตรวจค่าสุขภาพพื้นฐานที่แม่นยำและรับผลการตรวจทันที รวมถึงสามารถพบแพทย์ผ่านระบบวิดีโอคอล และเลือกรับยาที่บ้าน หรือรับที่ร้านยาที่เข้าร่วมโครงการ 30 บาทรักษาทุกที่ได้อีกด้วย
.
เริ่มนำร่องให้บริการตู้ห่วงใย ณ ชุมชนสหกรณ์เคหสถานเจริญชัยนิมิตใหม่ เขตจตุจักร กรุงเทพมหานคร เป็นแห่งแรก และจะขยายไปยังพื้นที่อื่น ๆ ทั่วประเทศต่อไป เชื่อว่าตู้ห่วงใยจะเป็นส่วนหนึ่งในการขับเคลื่อนนโยบาย 30 บาทรักษาทุกที่ ให้ส่งมอบบริการสุขภาพที่ดีแก่ประชาชนทุกคน
.
สอบถามรายละเอียดเพิ่มเติมได้ที่ สายด่วน สปสช. 1330 และ Facebook สำนักงานหลักประกันสุขภาพแห่งชาติ
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/90490