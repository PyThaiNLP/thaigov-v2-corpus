รัฐบาลไทย-ข่าวทำเนียบรัฐบาล-มท.2 พร้อมคณะลงพื้นที่จังหวัดมหาสารคาม เพื่อตรวจติดตามงานของสำนักงานที่ดินจังหวัดมหาสารคาม และหน่วยงานภายใต้การกำกับดูแลของกระทรวงมหาดไทย


วันศุกร์ที่ 22 พฤศจิกายน 2567
22/11/2567
พิมพ์
มท.2 พร้อมคณะลงพื้นที่จังหวัดมหาสารคาม เพื่อตรวจติดตามงานของสำนักงานที่ดินจังหวัดมหาสารคาม และหน่วยงานภายใต้การกำกับดูแลของกระทรวงมหาดไทย
มท.2 พร้อมคณะลงพื้นที่จังหวัดมหาสารคาม เพื่อตรวจติดตามงานของสำนักงานที่ดินจังหวัดมหาสารคาม และหน่วยงานภายใต้การกำกับดูแลของกระทรวงมหาดไทย
เมื่อวันที่ 21 พ.ย. 2567 เวลา 15.00 น. นายทรงศักดิ์ ทองศรี รัฐมนตรีช่วยว่าการกระทรวงมหาดไทย พร้อมคณะได้เดินทางมายังจังหวัดมหาสารคาม เพื่อตรวจติดตามงานของหน่วยงานภายใต้การกำกับดูแลของกระทรวงมหาดไทย เริ่มที่สำนักงานที่ดินจังหวัดมหาสารคาม มีนายวิบูรณ์ แววบัณฑิต ผู้ว่าราชการจังหวัดมหาสารคาม พร้อมด้วย นายนพสิทธิ์ อุดมสุวรรณกุล ว่าที่นายกองเอก เสนีย์ มะโน รองผู้ว่าราชการจังหวัดมหาสารคาม นายสุพจน์ แสนมี ปลัดจังหวัดมหาสารคาม นายโกศล พลโยธา เจ้าพนักงานที่ดินจังหวัดมหาสารคาม และหัวหน้าส่วนราชการ เจ้าหน้าที่จากหน่วยงานภายใต้การกำกับดูแลของกระทรวงมหาดไทยร่วมให้การต้อนรับ
โดยผู้ว่าราชการจังหวัดมหาสารคาม ได้นำเสนอข้อมูล รายละเอียด และเป้าหมายการพัฒนาจังหวัดมหาสารคาม ตาม MOTTO หรือ คำขวัญเป้าหมายสู่ "ตักสิลาเมืองแห่งเศรษฐกิจมั่นคง สังคมมีสุข ภายใต้สิ่งแวดล้อมที่ดี " และ "เกษตรกรรมยั่งยืน นำภูมิปัญญาสร้างคุณค่า พัฒนาการค้าการลงทุน สู่สังคมมีสุข ภายใต้สิ่งแวดล้อมที่ดี" ประกอบด้วย 4 ประเด็นการพัฒนา คือ 1. ส่งเสริมและพัฒนาการผลิตภาคการเกษตรเพื่อสร้างรายได้กับเกษตรกร 2. ส่งเสริมการนำองค์ความรู้ทางภูมิปัญญา เพื่อสร้างมูลค่าเพิ่มให้กับสินค้า บริการ การท่องเที่ยวเชิงประวัติศาสตร์ ศิลปะและวัฒนธรรม และการท่องเที่ยวเชิงสร้างสรรค์ 3. เพิ่มศักยภาพด้านกรค้า การลงทุน เพื่อรองรับภายตัวทางศรษรัฐกิจ และ 4. พัฒนาคุณภาพชีวิตองประชะชน สู้สังฆ มีสุข ภายใต้สิ่งแวดล้อมที่ดี
ทั้งนี้ ก่อนที่ทางสำนักงานที่ดินจังหวัดมหาสารคาม จะรายงานข้อมูลเบื้องต้นของสำนักงานที่ดินจังหวัดมหาสารคาม ที่มีจุดบริการประชาชน 8 แห่ง ได้แก่ สำนักงานที่ดินจังหวัดมหาสารคาม ที่ อำเภอเมือง และอีก 7 สาขาใน 7 อำเภอ คือ โกสุมพิสัย เชียงยืน กันทรวิชัย บรบือ วาปีปทุม นาเชือก และพยัคฆภูมิพิสัย มีปริมาณเอกสารสิทธิรวม 701,184 แปลง เนื้อทึ่รวม 2,505,480 ไร่เศษ และพื้นที่ที่ยังไม่มีโฉนดที่ดินจำนวน 66,679 แปลง เนื้อที่รวม 456,627 ไร่เศษ มีประชาชนมารับบริการตลอดปี 267,893 ราย เฉลี่ยต่อวันสาขาละกว่า 120 ราย มีรายได้จากการเก็บค่าธรรมเนียม ภาษี อากร รวม 530,217,602 บาท
โดยในปีงบประมาณ พ.ศ. 2567 สำนักงานที่ดินจังหวัดมหาสารคามและสาขา มีเป้าหมายในการสำรวจออกโฉนดที่ดิน 140 แปลง ซึ่งสามารถดำเนินงานได้ถึง 142 แปลง ซึ่งเกินกว่าเป้าหมายที่กำหนดไว้ ดังนั้นในปีงบประมาณ พ.ศ. 2568 จึงได้ตั้งเป้าหมายให้เพิ่มขึ้นอีก
นายทรงศักดิ์ ทองศรี รัฐมนตรีช่วยว่าการกระทรวงมหาดไทย ก็ได้ย้ำให้สำนักงานที่ดินจังหวัดมหาสารคามให้ความสำคัญกับการการสำรวจออกโฉนดที่ดินให้ประชาชน เพราะโฉนดที่ดินเป็นหลักทรัพย์ที่สามารถนำไปต่อยอด ใช้เป็นหลักประกันด้านเงินทุน เพื่อสร้างงานสร้างอาชีพสร้างอนาคตของประชาชนได้ จึงขอให้เจ้าหน้าที่และพนักงานมุ่งมั่นทุ่มเทดำเนินการและให้บริการประชาชนอย่างเต็มกำลัง ตรงไปตรงมา และถูกต้องตามกฎหมาย
#พูดแล้วทำ #บำบัดทุกข์บำรุงสุข #สำนักงานประชาสัมพันธ์จังหวัดมหาสารคาม

ที่มา : https://www.thaigov.go.th/news/contents/details/90494