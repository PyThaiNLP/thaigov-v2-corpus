รัฐบาลไทย-ข่าวทำเนียบรัฐบาล-นายกฯ แพทองธารจับเข่าคุยบิ๊ก Microsoft ร่วมกันเดินหน้าขับเคลื่อนความร่วมมือดิจิทัล มุ่งพัฒนาเศรษฐกิจดิจิทัลไทย ด้านบิ๊กโปรแกรม ชื่อดังมั่นใจไทยยังเป็นศูนย์กลางในภูมิภาค


วันศุกร์ที่ 15 พฤศจิกายน 2567
15/11/2567
พิมพ์
นายกฯ แพทองธารจับเข่าคุยบิ๊ก Microsoft ร่วมกันเดินหน้าขับเคลื่อนความร่วมมือดิจิทัล มุ่งพัฒนาเศรษฐกิจดิจิทัลไทย ด้านบิ๊กโปรแกรม ชื่อดังมั่นใจไทยยังเป็นศูนย์กลางในภูมิภาค
นายกฯ แพทองธารจับเข่าคุยบิ๊ก Microsoft ร่วมกันเดินหน้าขับเคลื่อนความร่วมมือดิจิทัล มุ่งพัฒนาเศรษฐกิจดิจิทัลไทย ด้านบิ๊กโปรแกรม ชื่อดังมั่นใจไทยยังเป็นศูนย์กลางในภูมิภาค
วันที่ 14 พฤศจิกายน 2567 เวลา 15.00  น. (ตามเวลาท้องถิ่นกรุงลิมา ซึ่งช้ากว่าไทย 12 ชั่วโมง) ณ โรงแรม Swissotel กรุงลิมา ประเทศเปรู นางสาวแพทองธาร ชินวัตร นายกรัฐมนตรี พบหารือกับนาย Antony Cook รองประธานบริษัทและรองประธานที่ปรึกษาฝ่ายทั่วไปและบริการลูกค้าของบริษัท Microsoft (Corporate Vice President & Deputy General Counsel, Customer & Partner Solutions)
นายจิรายุ ห่วงทรัพย์ โฆษกประจำสำนักนายกรัฐมนตรี สรุปสาระสำคัญดังนี้ นายกรัฐมนตรียินดีที่บริษัท Microsoft ที่มีส่วนร่วมอย่างใกล้ชิดกับประเทศไทย พร้อมสานต่อจากการพบหารือระหว่างอดีตนายกรัฐมนตรีเศรษฐาฯ กับนาย Satya Nadella ประธานและประธานเจ้าหน้าที่บริหาร บริษัท Microsoft เมื่อเดือนพฤษภาคม 2567 เพื่อเดินหน้าประเทศไทยสู่เป้าหมายการเป็นศูนย์กลางเศรษฐกิจดิจิทัลในภูมิภาค  และกล่าวย้ำถึงการให้ความสำคัญและลงทุนในระบบนิเวศดิจิทัล โครงสร้างพื้นฐาน และทักษะแรงงาน โดยหวังว่าบริษัท Microsoft จะเข้ามาร่วมแลกเปลี่ยนเ เพื่อสร้างสภาพแวดล้อมที่เอื้อต่อการลงทุนและความร่วมมือในด้านดิจิทัล ทั้งนี้ รัฐบาลไทยเดินหน้านโยบายอย่างครอบคลุมเพื่อเป้าหมายดังกล่าว โดย “Go Cloud First” ถือเป็นนโยบายในการขับเคลื่อนรัฐบาลดิจิทัลภายใต้แพลตฟอร์มเดียว จึงหวังที่จะกระชับความร่วมมือกับ Microsoft ในเรื่องนี้
ทั้งนี้ นายกรัฐมนตรี เห็นว่า เศรษฐกิจดิจิทัลถือเป็นเครื่องยนต์สำคัญในการเติบโตทางเศรษฐกิจ จึงหวังที่จะใช้ศักยภาพและข้อได้เปรียบด้านโครงสร้างพื้นฐานดิจิทัลที่แข็งแกร่ง โดยเฉพาะการพัฒนาและยกระดับทักษะของมนุษย์เพื่อเตรียมกำลังแรงงานให้มีทักษะเพียงพอ ซึ่งเป็นสิ่งสำคัญสำหรับเศรษฐกิจในอนาคต ทั้งนี้ ไทยพร้อมร่วมมือกับ Microsoft เพื่อสนับสนุนนวัตกรรมดิจิทัลและการเติบโตทางเศรษฐกิจ นายกรัฐมนตรีกล่าว
นายจิรายุ กล่าวต่อไป ว่า ”ผู้บริหารระดับสูงของบริษัท Microsoft  ได้กล่าวถึงวิสัยทัศน์และศักยภาพของไทย ในการเป็นศูนย์กลางเศรษฐกิจดิจิทัลในภูมิภาค ทั้งนี้ บริษัทฯ ยังพร้อมที่จะร่วมมือกับสถาบันการศึกษาในประเทศไทย ในการฝึกอบรมทักษะดิจิทัลให้กำลังแรงงานไทย ซึ่งจะเพิ่มความประสิทธิภาพและความสามารถการแข่งขันของประเทศไทยให้สูงขึ้นอีกด้วย “

ที่มา : https://www.thaigov.go.th/news/contents/details/90250