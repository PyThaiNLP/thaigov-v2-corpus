รัฐบาลไทย-ข่าวทำเนียบรัฐบาล-ปลัดดีอี เปิดงาน “SEC Capital Market Symposium 2024” เวทีสัมมนาพัฒนาความรู้ตลาดทุนไทย


วันศุกร์ที่ 15 พฤศจิกายน 2567
ปลัดดีอี เปิดงาน “SEC Capital Market Symposium 2024” เวทีสัมมนาพัฒนาความรู้ตลาดทุนไทย
ปลัดดีอี เปิดงาน “SEC Capital Market Symposium 2024” เวทีสัมมนาพัฒนาความรู้ตลาดทุนไทย
วันที่ 15 พฤศจิกายน 2567 ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอี) ในฐานะประธานกรรมการ สำนักงานคณะกรรมการกำกับหลักทรัพย์และตลาดหลักทรัพย์ (ก.ล.ต.) กล่าวเปิดสัมมนาวิชาการ SEC Capital Market Symposium 2024 เวทีแห่งการพัฒนาความรู้ แลกเปลี่ยนความคิดเห็นระหว่าง สำนักงาน ก.ล.ต. นักวิจัย หน่วยงานภาครัฐ สถาบันการศึกษา ผู้ประกอบธุรกิจในตลาดทุน ผู้ลงทุน และผู้มีส่วนเกี่ยวข้อง ณ ห้อง World Ballroom ชั้น 23 โรงแรม Centara Grand & Bangkok Convention Centre at Central World กรุงเทพฯ
ทั้งนี้ภายในงานมีการเสวนาโดยผู้เชี่ยวชาญนำเสนอมุมมองเกี่ยวกับการพัฒนาศักยภาพในการแข่งขันและการปรับตัวของตลาดทุนไทย พร้อมนำเสนอผลงานวิจัยด้านตลาดทุนจากสำนักงาน ก.ล.ต. และนักวิจัยจากสถาบันการศึกษา รวมถึงรับฟังข้อคิดเห็นจากผู้ปฏิบัติงานจริง เพื่อร่วมกันพัฒนาตลาดทุนไทยให้ตอบสนองความต้องการของทุกภาคส่วนอย่างมีประสิทธิภาพ

ที่มา : https://www.thaigov.go.th/news/contents/details/90267