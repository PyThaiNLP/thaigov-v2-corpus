รัฐบาลไทย-ข่าวทำเนียบรัฐบาล-​นายกฯ “แพทองธาร” เชิญชวนคนไทยร่วมลอยกระทง อวยพรให้ทุกคนมีความสุข พร้อมร่วมลอยกระทงอย่างปลอดภัย


วันศุกร์ที่ 15 พฤศจิกายน 2567
15/11/2567
พิมพ์
​นายกฯ “แพทองธาร” เชิญชวนคนไทยร่วมลอยกระทง อวยพรให้ทุกคนมีความสุข พร้อมร่วมลอยกระทงอย่างปลอดภัย
​นายกฯ “แพทองธาร” เชิญชวนคนไทยร่วมลอยกระทง อวยพรให้ทุกคนมีความสุข พร้อมร่วมลอยกระทงอย่างปลอดภัย
วันนี้ (15 พฤศจิกายน 2567) นางสาวแพทองธาร ชินวัตร นายกรัฐมนตรี ส่งคำอวยพร และเชิญชวนคนไทยร่วมลอยกระทงว่า
“สวัสดีพี่น้องประชาชนคนไทยทุกท่าน สวัสดีจากประเทศเปรู ตอนนี้มาประชุมเอเปค อยากจะส่งกำลังใจ ส่งความสุขมาให้ทุกคนในวันลอยกระทง “สุขสันต์วันลอยกระทง ปี 2567” ในปีนี้ขอให้ทุกคนมีความสุขและสนุกสนานกับเทศกาลลอยกระทงให้มาก ๆ ลอยกระทงเป็นหนึ่งในเทศกาล ที่ทุก ๆ คนรักและชอบ และรู้สึกว่าเป็นเทศกาลที่สวยงาม มาช่วยกันผลักดันให้เทศกาลนี้เป็นเทศกาลระดับโลก เมื่อคนต่างชาติเห็นก็อยากจะมาร่วมกับคนไทย ขอส่งความห่วงใยไปเที่ยวที่ไหนก็ขอให้ปลอดภัย ฝากเจ้าหน้าที่ตำรวจและหน่วยงานที่เกี่ยวข้องดูแลประชาชนทุกคนให้ลอยกระทงอย่างสนุกสนานและปลอดภัย เดินทางไปไหนมาไหนก็ขอให้ปลอดภัย วันนี้ส่งความรักและความหวังดีมาไกลหน่อย แต่ใจยังอยู่ที่ประเทศไทยเสมอ “สุขสันต์วันลอยกระทง ทุก ๆ คนค่ะ”

ที่มา : https://www.thaigov.go.th/news/contents/details/90251