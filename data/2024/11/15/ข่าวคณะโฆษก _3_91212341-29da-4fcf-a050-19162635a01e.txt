รัฐบาลไทย-ข่าวทำเนียบรัฐบาล-ทั่วไทยยังมีฝน แนะพกร่มก่อนไปลอยกระทง เตือนประชาชนริมเจ้าพระยา ท่าจีน แม่กลอง เฝ้าระวังน้ำหนุน 16 – 23 พ.ย. นี้  ส่วนกรณีน้ำผุดบ้านรินหลวง จ.เชียงใหม่ เกิดจากปรากฏการณ์กาลักน้ำ


วันศุกร์ที่ 15 พฤศจิกายน 2567
15/11/2567
พิมพ์
ทั่วไทยยังมีฝน แนะพกร่มก่อนไปลอยกระทง เตือนประชาชนริมเจ้าพระยา ท่าจีน แม่กลอง เฝ้าระวังน้ำหนุน 16 – 23 พ.ย. นี้  ส่วนกรณีน้ำผุดบ้านรินหลวง จ.เชียงใหม่ เกิดจากปรากฏการณ์กาลักน้ำ
ทั่วไทยยังมีฝน แนะพกร่มก่อนไปลอยกระทง เตือนประชาชนริมเจ้าพระยา ท่าจีน แม่กลอง เฝ้าระวังน้ำหนุน 16 – 23 พ.ย. นี้  ส่วนกรณีน้ำผุดบ้านรินหลวง จ.เชียงใหม่ เกิดจากปรากฏการณ์กาลักน้ำ
วันศุกร์ที่ 15 พฤศจิกายน พ.ศ. 2567 เวลา 14.00 น. นางสาวศศิกานต์ วัฒนะจันทร์  รองโฆษกประจำสำนักนายกรัฐมนตรี  เปิดเผยว่า ที่ประชุมศูนย์ปฏิบัติการช่วยเหลือผู้ประสบอุทกภัย วาตภัย และดินโคลนถล่ม หรือ ศปช. โดยกรมอุตุนิยมวิทยาคาดการณ์สภาพอากาศวันนี้ (15 พ.ย. 67) ที่ภาคตะวันออกเฉียงเหนือตอนล่าง ภาคตะวันออก ภาคกลาง รวมทั้งกรุงเทพมหานครและปริมณฑล และภาคใต้ตอนบนมีฝน/ฝนฟ้าคะนอง โดยภาคเหนือ และภาคตะวันออกเฉียงเหนือตอนบนยังคงมีอากาศเย็น กับมีหมอกในตอนเช้า ทั้งนี้เนื่องจากลมตะวันออกและลมตะวันออกเฉียงใต้พัดนำความชื้นจากทะเลจีนใต้ และอ่าวไทยเข้ามาปกคลุมภาคตะวันออกเฉียงเหนือตอนล่าง ภาคตะวันออก ภาคกลาง รวมทั้งกรุงเทพมหานครและปริมณฑล และภาคใต้ตอนบน ในขณะที่บริเวณความกดอากาศสูงหรือมวลอากาศเย็นที่ปกคลุมภาคเหนือและภาคตะวันออกเฉียงเหนือตอนบนมีกำลังอ่อน
“ขอให้ประชาชนที่จะออกเดินทางไปท่องเที่ยวเนื่องในเทศกาลลอยกระทงวันนี้ควรพกร่มหรือเสื้อกันฝนติดตัวไว้ด้วย เนื่องจากหลายพื้นที่ในประเทศไทยยังคงมีฝนตกหนัก รวมทั้งดูแลสุขภาพของตนเองจากสภาพอากาศที่เปลี่ยนแปลงในช่วงนี้”

ที่มา : https://www.thaigov.go.th/news/contents/details/90268