รัฐบาลไทย-ข่าวทำเนียบรัฐบาล-รมว.สุดาวรรณ เผย วธ. ร่วมหารือ - รับฟังข้อเสนอแนะ กมธ. ศาสนาฯ วุฒิสภา ผลักดัน กม.เกี่ยวข้องด้านศาสนาและวัฒนธรรม หารือแนวทางส่งเสริมศาสนิกสัมพันธ์ของประเทศไทย


วันศุกร์ที่ 15 พฤศจิกายน 2567
รมว.สุดาวรรณ เผย วธ. ร่วมหารือ - รับฟังข้อเสนอแนะ กมธ. ศาสนาฯ วุฒิสภา ผลักดัน กม.เกี่ยวข้องด้านศาสนาและวัฒนธรรม หารือแนวทางส่งเสริมศาสนิกสัมพันธ์ของประเทศไทย
รมว.สุดาวรรณ เผย วธ. ร่วมหารือ - รับฟังข้อเสนอแนะ กมธ. ศาสนาฯ วุฒิสภา ผลักดัน กม.เกี่ยวข้องด้านศาสนาและวัฒนธรรม หารือแนวทางส่งเสริมศาสนิกสัมพันธ์ของประเทศไทยและการพัฒนาพิพิธภัณฑ์ให้เป็นแห่งเรียนรู้ให้เด็กและเยาวชน
รมว.สุดาวรรณ เผย วธ. ร่วมหารือ - รับฟังข้อเสนอแนะ กมธ. ศาสนาฯ วุฒิสภา ผลักดัน กม.เกี่ยวข้องด้านศาสนาและวัฒนธรรม หารือแนวทางส่งเสริมศาสนิกสัมพันธ์ของประเทศไทยและการพัฒนาพิพิธภัณฑ์ให้เป็นแห่งเรียนรู้ให้เด็กและเยาวชน กมธ.แนะ วธ. เดินหน้ายกระดับเทศกาลประเพณี - นำซอฟต์พาวเวอร์ด้านศาสนา มาต่อยอดสร้างรายได้สู่ชุมชน ชู 4 แนวทางส่งเสริมความร่วมมือ - บูรณาการการทำงานระหว่าง กมธ. กับ วธ.
นางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม (รมว.วธ.) เปิดเผยว่าจากการประชุมแลกเปลี่ยนความคิดเห็นและข้อเสนอแนะระหว่างผู้บริหารระดับสูงกระทรวงวัฒนธรรม ร่วมกับนางเอมอร ศรีกงพาน ประธานคณะกรรมาธิการการศาสนา คุณธรรม จริยธรรม ศิลปะและวัฒนธรรม วุฒิสภาและคณะกรรมาธิการฯ  โดยมี นางยุพา ทวีวัฒนะกิจบวร ปลัดกระทรวงวัฒนธรรม ผู้บริหารระดับสูงกระทรวงวัฒนธรรม หัวหน้าส่วนราชการและองค์การมหาชนในสังกัด เข้าร่วม ณ ศูนย์ประชุมกระทรวงวัฒนธรรม ชั้น ๘ อาคารวัฒนธรรมวิศิษฐ์ กระทรวงวัฒนธรรม เมื่อเร็วๆ นี้ ซึ่งในการประชุมได้มีการแลกเปลี่ยนความคิดเห็นและข้อเสนอแนะระหว่างผู้บริหาร วธ.กับคณะกรรมาธิการฯ ในประเด็นต่างๆ ดังนี้ ได้มีการแลกเปลี่ยนความคิดเห็นและข้อเสนอในการการพัฒนาและขับเคลื่อนกฎหมายที่เกี่ยวข้องกับงานด้านศาสนา คุณธรรม จริยธรรม ศิลปะและวัฒนธรรม ซึ่งในส่วน วธ. มีกฎหมาย ที่กำลังดำเนินการขับเคลื่อนและผลักดัน อาทิ ร่าง พ.ร.บ.ภาพยนตร์ พ.ศ. .... ร่าง พ.ร.บ.เกม พ.ศ. .... ร่าง พ.ร.บ. วัฒนธรรมแห่งชาติ พ.ศ. .... ร่าง พ.รบ.ส่งเสริมและรักษามรดกภูมิปัญญาทางวัฒนธรรม พ.ศ. .... ร่าง พ.ร.บ.โบราณสถาน โบราณวัตถุ ศิลปวัตถุและพิพิธภัณฑสถานแห่งชาติ พ.ศ. .... รวมถึงร่าง พ.ร.บ.คุ้มครองและส่งเสริมวิถีชีวิตกลุ่มชาติพันธุ์ พ.ศ. ....ซึ่งคณะรัฐมนตรี (ครม.) และสภาผู้แทนราษฎรได้รับหลักการแล้ว ขณะนี้อยู่ระหว่างการพิจารณาของคณะกรรมาธิการวิสามัญพิจารณา ร่าง พ.ร.บ.คุ้มครองและส่งเสริมวิถีชีวิตกลุ่มชาติพันธุ์ พ.ศ. ....
นางสาวสุดาวรรณ กล่าวว่า ได้หารือและแลกเปลี่ยนแนวทางการส่งเสริมศาสนิกสัมพันธ์ของประเทศไทย ซึ่งกรมการศาสนา (ศน.) ได้นำเสนอแผนงานการส่งเสริมศาสนิกสัมพันธ์ อาทิ การดำเนินการแต่งตั้งคณะกรรมการศาสนิกสัมพันธ์ในส่วนกลางและจังหวัด 76 จังหวัด การจัดกิจกรรมเชื่อมความสัมพันธ์แลกเปลี่ยนเรียนรู้เกี่ยวกับหลักธรรมคำสอน หลักปฏิบัติวัฒนธรรม ประเพณีของแต่ละศาสนาระหว่างคณะกรรมการศาสนิกสัมพันธ์ส่วนกลางและจังหวัด นอกจากนี้จัดกิจกรรมค่ายเยาวชนศาสนิกสัมพันธ์โดยนำเยาวชน 5 ศาสนาทำกิจกรรมร่วมกันเพื่อสร้างให้เกิดความสัมพันธ์อันดีและการส่งเสริมการจัดกิจกรรมเยาวชนศาสนิกสัมพันธ์ร่วมกับเยาวชนในพื้นที่จังหวัดชายแดนภาคใต้
รัฐมนตรีว่าการกระทรวงวัฒนธรรม กล่าวว่า ยังหารือถึงแนวทางการส่งเสริมและพัฒนาพิพิธภัณฑ์ของประเทศไทยและส่งเสริมให้พิพิธภัณฑ์เป็นแห่งเรียนรู้แก่เด็กและเยาวชน ซึ่งหน่วยงานสังกัด วธ.ที่มีภารกิจส่งเสริมพิพิธภัณฑ์  มีกรมศิลปากร โดยนำเสนอแผนปรับปรุงพิพิธภัณฑสถานแห่งชาติ 42 แห่งไห้ได้มาตรฐาน 5 ด้าน ได้แก่ 1.พัฒนาระบบการดูแลรักษาความปลอดภัยให้ได้มาตรฐาน 2.พัฒนาระบบปรับอากาศภายใน 3.การพัฒนาการจัดแสดงนิทรรศการอย่างสม่ำเสมอ 4.ปรับปรุงพัฒนาพิพิธภัณฑ์เพื่อความเท่าเทียม เอื้อต่อการเรียนรู้ทุกระดับ และ5.นำเทคโนโลยีมาใช้อย่างเหมาะสม นอกจากนี้จัดกิจกรรมเสริมสร้างพิพิธภัณฑสถานแห่งชาติทั้ง 42 แห่งเป็นแหล่งเรียนรู้และแหล่งท่องเที่ยวส่งเสริมเศรษฐกิจสร้างสรรค์ อาทิ การจัดกิจกรรม Night at the Museum เป็นต้น ขณะที่หอภาพยนตร์ (องค์การมหาชน) ได้แลกเปลี่ยนและนำเสนอแผนงานในการส่งเสริมและพัฒนาพิพิธภัณฑ์ ได้แก่ พัฒนาพิพิธภัณฑ์ภาพยนตร์ไทยและนิทรรศการเมืองมายาให้เป็นแหล่งก่องเที่ยวอย่างสมบูรณ์ การจัดสร้างเมืองจำลองในรูปแบบการสร้างฉากถ่ายทำภาพยนตร์กลางแจ้งในโรงถ่ายภาพยนตร์ให้เป็นแหล่งก่องเที่ยวเพื่อการเรียนรู้ จัดทำเป็นนิทรรศการประวัติศาสตร์ภาพยนตร์โลกและภาพยนตร์ไทยและการนำเทคโนโลยีและนวัตกรรมการจัดแสดงมาใช้เพื่อช่วยส่งเสริมการบริการกระตุ้นการเรียนรู้ และสร้างปฏิสัมพันธ์ระหว่างผู้ชมกับชุดนิทรรศการ รวมถึงนำรถโรงหนังเดินทางไปฉายให้กับเด็ก เยาวชน และประชาชนที่อยู่ในพื้นที่ห่างไกล ได้เรียนรู้วัฒนธรรมวิถีชีวิตผ่านสื่อภาพยนตร์ เป็นต้น
ทั้งนี้ หารือถึงแนวทางการส่งเสริมความร่วมมือและการบูรณาการการดำเนินงานร่วมกันระหว่างคณะกรรมาธิการกับ วธ. ในมิติต่างๆ ดังนี้ 1. การติดตาม เสนอแนะการดำเนินงานด้านศาสนา คุณธรรม จริยธรรม ศิลปะและวัฒนธรรรมของ วธ. 2. ติดตาม เสนอแนะการดำเนินงานด้านศาสนา คุณธรรม จริยธรรม ศิลปะและวัฒนธรรรมของหน่วยงานในพื้นที่จังหวัดและองค์กรปกครองส่วนท้องถิ่น 3.จัดทำข้อเสนอแนะเชิงวิชาการในการดำเนินงานด้านศาสนา คุณธรรม จริยธรรม ศิลปะและวัฒนธรรรมในระดับประเทศ และ 4.เป็นแกนกลางบูรณาการการดำเนินงานด้านศาสนา คุณธรรม จริยธรรม ศิลปะและวัฒนธรรมระหว่างหน่วยงานภาครัฐและภาคเอกชน
“วธ.ขอขอบคุณข้อเสนอแนะ ข้อคิดเห็นของคณะกรรมาธิการฯ ทุกท่านในประเด็นต่างๆ อาทิ ข้อเสนอแนะเกี่ยวกับการยกระดับเทศกาลประเพณีเพื่อสร้างรายได้สู่ชุมชน ซึ่งคณะกรรมาธิการฯ พร้อมที่จะร่วมมือกับ วธ. ในการยกระดับเทศกาลประเพณี รวมถึงข้อเสนอแนะในการส่งเสริมศาสนิกสัมพันธ์ในมิติต่างๆ รวมถึงการนำซอฟต์พาวเวอร์ด้านศาสนามาต่อยอดในการสร้างรายได้ การส่งเสริมคุณธรรมและจริยธรรมในกับคนในชาติทุกระดับ การพัฒนาพิพิธภัณฑ์ให้เป็นแห่งเรียนรู้และแหล่งท่องเที่ยวทางวัฒนธรรม ข้อคิดเห็นเกี่ยวกับอนุรักษ์และส่งเสริมการท่องเที่ยวโบราณสถานและการท่องเที่ยวทางวัฒนธรรม เป็นต้น ซึ่งถือว่าเป็นประโยชน์ต่อการทำงานของกระทรวงได้อย่างดี  จึงได้มอบหมายให้หน่วยงานในสังกัด วธ. นำข้อเสนอแนะที่ได้มาไปใช้เป็นแนวทางและปรับปรุงการแผนงานของ วธ.  ในงบประมาณประจำปี 2568 เพื่อเป็นแนวทางบูรณาการในการขับเคลื่อนงานด้านศาสนา คุณธรรม จริยธรรม ศิลปะและวัฒนธรรรมร่วมกับคณะกรรมาธิการฯ ให้บรรลุเป้าหมายในการผลักดันงานวัฒนธรรม เพื่อขับเคลื่อนเศรษฐกิจวัฒนธรรมและพัฒนาชุมชน สังคม และประเทศชาติอย่างยั่งยืนและเกิดเป็นรูปธรรมชัดเจนมากยิ่งขึ้นต่อไป” นางสาวสุดาวรรณ กล่าว

ที่มา : https://www.thaigov.go.th/news/contents/details/90257