รัฐบาลไทย-ข่าวทำเนียบรัฐบาล-ธ.ก.ส. มอบโค้ดส่วนลดพิเศษเกือบ 60 % สำหรับซื้อสินค้าเกษตร ผ่านเว็บไซต์ thailandpostmart.com ในโอกาสครบรอบวันสถาปนา ธ.ก.ส. ปีที่ 59


วันจันทร์ที่ 4 พฤศจิกายน 2567
04/11/2567
พิมพ์
ธ.ก.ส. มอบโค้ดส่วนลดพิเศษเกือบ 60 % สำหรับซื้อสินค้าเกษตร ผ่านเว็บไซต์ thailandpostmart.com ในโอกาสครบรอบวันสถาปนา ธ.ก.ส. ปีที่ 59
ธ.ก.ส.จัดกิจกรรมพิเศษโอกาสครบรอบวันสถาปนา ธ.ก.ส. ปีที่ 59 เพื่อเพิ่มโอกาสให้ประชาชนทั่วไปสามารถซื้อสินค้าเกษตรกรมากขึ้น พร้อมกับร่วมเป็นกำลังใจให้แก่เกษตรกร วิสาหกิจชุมชน และผู้ประกอบการ SME ผลิตสินค้าคุณภาพต่อยอดโอกาสทางธุรกิจของภาคเกษตรไทยสู่สากล
ธนาคารเพื่อการเกษตรและสหกรณ์การเกษตร (ธ.ก.ส.) จัดกิจกรรมพิเศษ ในโอกาสครบรอบวันสถาปนา ธ.ก.ส. ปีที่ 59 เพื่อเพิ่มโอกาสให้ประชาชนทั่วไปสามารถซื้อสินค้าเกษตรกรได้มากขึ้น พร้อมกับร่วมเป็นกำลังใจให้แก่เกษตรกร วิสาหกิจชุมชน และผู้ประกอบการ SME ในการผลิตสินค้าคุณภาพเพื่อต่อยอดโอกาสทางธุรกิจของภาคเกษตรไทยไปสู่สากล โดยมอบโค้ด “BAAC59” สำหรับเป็นส่วนลดพิเศษจำนวน 590 บาท เมื่อสั่งซื้อสินค้า ผลิตภัณฑ์จากเกษตรกรลูกค้าของ ธ.ก.ส. บนเว็บไซต์ thailandpostmart.com รวมขั้นต่ำ 1,000 บาท โดย 1 บัญชี ผู้ซื้อที่ลงทะเบียนเข้าใช้บริการทางเว็บไซต์ดังกล่าว สามารถใช้โค้ดส่วนลดได้ 1 ครั้ง จำกัดสำหรับ 59 สิทธิ์ท่านแรกที่ใช้ ส่วนลด ระหว่าง 1-30 พฤศจิกายนนี้เท่านั้น ติดต่อสอบถามรายละเอียดเพิ่มเติมได้ที่ Call Center 02 555 0555

ที่มา : https://www.thaigov.go.th/news/contents/details/89853