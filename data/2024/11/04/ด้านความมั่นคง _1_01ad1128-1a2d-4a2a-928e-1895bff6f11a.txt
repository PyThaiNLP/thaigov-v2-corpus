รัฐบาลไทย-ข่าวทำเนียบรัฐบาล-"อนุทิน" สักการะพระธาตุแช่แห้ง ในโอกาสนำคณะลงพื้นที่จังหวัดน่าน หนุนเศรษฐกิจท่องเที่ยวสร้างรายได้ชุมชน


วันอาทิตย์ที่ 3 พฤศจิกายน 2567
03/11/2567
พิมพ์
"อนุทิน" สักการะพระธาตุแช่แห้ง ในโอกาสนำคณะลงพื้นที่จังหวัดน่าน หนุนเศรษฐกิจท่องเที่ยวสร้างรายได้ชุมชน
"อนุทิน" สักการะพระธาตุแช่แห้ง ในโอกาสนำคณะลงพื้นที่จังหวัดน่าน หนุนเศรษฐกิจท่องเที่ยวสร้างรายได้ชุมชน
น.ส.ไตรศุลี ไตรสรณกุล เลขานุการ รมว.มหาดไทย และโฆษกกระทรวงมหาดไทย กล่าวว่า วันนี้ (3 พ.ย. 67) เวลา 11.30 น. นายอนุทิน ชาญวีรกูล รองนายกรัฐมนตรีและ รมว.มหาดไทย นำคณะผู้บริหารระดับสูงของกระทรวงมหาดไทย เข้าสักการะพระแช่แห้ง และพระเจ้าอุ่นเมือง พระประธานประจำพระวิหารวัดพระธาตุแช่แห้ง สิ่งศักดิ์สิทธิ์คู่บ้านคู่เมือง จ.น่าน ในโอกาสนำผู้บริหารกระทรวงมหาดไทยลงพื้นที่ติดตามการก่อสร้าง โครงการหอศิลปวัฒนธรรมเมืองน่านและแหล่งเรียนรู้ศิลปวัฒนธรรมล้านนาตะวันออก
ทั้งนี้ วัดพระธาตุแช่แห้ง ตั้งอยู่ที่ อ.ภูเพียง จ.น่าน อายุกว่า 600 ปี เป็นหนึ่งในจุดหมายปลายทางของนักท่องเที่ยวที่มาเยือน จ.น่าน นายอนุทิน ได้มอบแนวทางให้ผู้ว่าราชการจังหวัดน่าน ให้หยิบจุดแข็งด้วยทุนทางวัฒนธรรม สร้างมูลค่าเพิ่มด้านการท่องเที่ยว เน้นการให้ประสบการณ์​ในมิติต่าง ๆ ทั้งศิลปวัฒนธรรม อาหาร ธรรมชาติ ดึงคนในท้องถิ่นเข้ามามีส่วนร่วม ให้เม็ดเงินกระจายลงไปถึงชุมชนมากที่สุด
การเข้าสักการะฯ ในครั้งนี้มี นายอรรษิษฐ์ สัมพันธรัตน์ ปลัดกระทรวงมหาดไทย นายพงษ์นรา เย็นยิ่ง ผู้ตรวจราชการกระทรวงมหาดไทย นายชัยนรงค์ วงศ์ใหญ่ ผู้ว่าราชการจังหวัดน่าน นางวจิราพร อมาตยกุล นายบรรจง ขุนเพชร รองผู้ว่าราชการจังหวัดน่าน พลตรี วรเทพ บุญญะ ผู้บัญชาการมณฑลทหารบกที่ 38 พล.ต.ต.ดเรศ กัลยา ผู้บังคับการตำรวจภูธรจังหวัดน่าน และหัวหน้าส่วนราชการ ร่วมสักการะ

ที่มา : https://www.thaigov.go.th/news/contents/details/89816