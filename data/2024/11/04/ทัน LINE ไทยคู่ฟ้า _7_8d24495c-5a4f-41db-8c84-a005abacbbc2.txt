รัฐบาลไทย-ข่าวทำเนียบรัฐบาล-คลัง ประมาณการเศรษฐกิจไทยปี 67 เติบโต 2.7% และปี 68 คาดขยายตัวที่ 3%


วันจันทร์ที่ 4 พฤศจิกายน 2567
04/11/2567
พิมพ์
คลัง ประมาณการเศรษฐกิจไทยปี 67 เติบโต 2.7% และปี 68 คาดขยายตัวที่ 3%
คลัง ประมาณการเศรษฐกิจไทยปี 67 เติบโต 2.7% และปี 68 คาดขยายตัวที่ 3%
คลัง ประมาณการเศรษฐกิจไทยปี 67 เติบโต 2.7% และปี 68 คาดขยายตัวที่ 3%
.
กระทรวงการคลัง คงประมาณการเศรษฐกิจปี 67 ไว้ที่ 2.7% (ช่วงคาดการณ์ที่ 2.2-3.2%) คงเดิมจากประมาณการครั้งก่อนและขยายตัวต่อเนื่องจากปี 66 ที่ขยายตัว 1.9% นำโดยการฟื้นตัวของภาคการท่องเที่ยว และการส่งออก ซึ่งจำนวนนักท่องเที่ยวต่างชาติที่เดินทางเข้าไทยในปี 67 คาดว่ามีจำนวน 36 ล้านคน ขณะที่การบริโภคภาคเอกชนที่ฟื้นตัวอย่างต่อเนื่อง โดยคาดว่าจะขยายตัวได้ต่อเนื่องที่ 4.6%
.
สำหรับปี 68 คาดว่าเศรษฐกิจไทยจะขยายตัวที่ 3% (ช่วงคาดการณ์ที่ 2.5 - 3.5%) จากปัจจัยบวก 4 ด้านหลัก คือ การบริโภคภาคเอกชน การส่งออกสินค้า การท่องเที่ยว และการลงทุนทั้งภาครัฐและเอกชน
.
ซึ่งการลงทุนจะเป็นอีกหนึ่งเครื่องยนต์สำคัญในการขับเคลื่อนเศรษฐกิจไทย ทั้งการลงทุนภาคเอกชนจากโครงการลงทุนขนาดใหญ่ที่ได้รับการส่งเสริมการลงทุนผ่านมาตรการของบีโอไอ โดยเฉพาะอุตสาหกรรมเป้าหมายที่ใช้เทคโนโลยีขั้นสูงและเป็นมิตรต่อสิ่งแวดล้อม และการลงทุนภาครัฐจากการเร่งรัดการเบิกจ่ายรายจ่ายลงทุนและโครงการบิ๊กโปรเจกต์ อาทิ โครงการรถไฟความเร็วสูงเชื่อม 3 สนามบิน โครงการพัฒนาท่าเรือแหลมฉบังเฟส 3 และโครงการรถไฟทางคู่ในเส้นทางต่าง ๆ ซึ่งจะช่วยยกระดับศักยภาพการแข่งขันและกระตุ้นการลงทุนต่อเนื่องในภาคเอกชน
.
อ่านเพิ่มเติม คลิก https://www.thaigov.go.th/news/contents/details/89723
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/89824