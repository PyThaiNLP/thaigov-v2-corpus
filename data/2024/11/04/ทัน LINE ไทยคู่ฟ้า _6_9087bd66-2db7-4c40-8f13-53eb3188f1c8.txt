รัฐบาลไทย-ข่าวทำเนียบรัฐบาล-อก. ถก Tiktok ปราบสินค้าไม่ได้มาตรฐาน หนุนสินค้า SME ไทย สร้างโอกาสตลาดดิจิทัล


วันจันทร์ที่ 4 พฤศจิกายน 2567
04/11/2567
พิมพ์
อก. ถก Tiktok ปราบสินค้าไม่ได้มาตรฐาน หนุนสินค้า SME ไทย สร้างโอกาสตลาดดิจิทัล
อก. ถก Tiktok ปราบสินค้าไม่ได้มาตรฐาน หนุนสินค้า SME ไทย สร้างโอกาสตลาดดิจิทัล
อก. ถก Tiktok ปราบสินค้าไม่ได้มาตรฐาน หนุนสินค้า SME ไทย สร้างโอกาสตลาดดิจิทัล
.
กระทรวงอุตสาหกรรม (อก.) หารือร่วมกับคณะผู้บริหารบริษัท TikTok ถึงความร่วมมือในการสร้างมาตรการคุ้มครองผู้บริโภคบนแพลตฟอร์มออนไลน์ มุ่งเน้นป้องกันการจำหน่ายสินค้าที่ไม่ได้มาตรฐาน ซึ่งอาจเป็นอันตรายต่อผู้บริโภค เพื่อสร้างมาตรการคุ้มครองผู้บริโภคให้มีประสิทธิภาพสูงสุด
.
ซึ่ง TikTok ได้นำเสนอการสร้างโอกาสทางการตลาดดิจิทัล โดยเฉพาะผู้ประกอบการรายย่อยและ SME ผ่าน TikTok Shop ให้สามารถเข้าถึงกลุ่มลูกค้าได้อย่างกว้างขวางยิ่งขึ้น รวมถึงการอบรมสร้างคอนเทนต์ที่ดึงดูดใจแก่ผู้ประกอบการ พร้อมสนับสนุนที่จะทำงานร่วมกับภาครัฐพัฒนาระบบตรวจสอบและควบคุมสินค้าที่มีคุณภาพและความปลอดภัย ขณะเดียวกันสำนักงานมาตรฐานผลิตภัณฑ์อุตสาหกรรม (สมอ.) จะร่วมมือกับ TikTok แลกเปลี่ยนข้อมูล คัดกรองสินค้าให้มีประสิทธิภาพยิ่งขึ้น ให้ประชาชนมั่นใจได้ว่าสินค้าที่ซื้อผ่านช่องทางออนไลน์มีความปลอดภัย
.
การหารือครั้งนี้ สะท้อนถึงความตั้งใจของภาครัฐและเอกชนเพื่อยกระดับมาตรฐานสินค้าและสร้างความปลอดภัย ตอกย้ำนโยบาย "Save อุตสาหกรรมไทย" ที่มุ่งเน้นการคุ้มครองผู้บริโภค พร้อมช่วยเพิ่มขีดความสามารถทางการตลาดดิจิทัลให้กับผู้ประกอบการไทย
.
อ่านเพิ่มเติม คลิก https://www.thaigov.go.th/news/contents/details/89610
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/89823