รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม เฝ้าฯ รับเสด็จฯ  พระบาทสมเด็จพระเจ้าอยู่หัวและสมเด็จพระนางเจ้าฯ พระบรมราชินี เสด็จพระราชดำเนินไปทอดพระเนตรการแสดงโขน ตอน พระจักราวตาร


วันจันทร์ที่ 4 พฤศจิกายน 2567
04/11/2567
พิมพ์
รัฐมนตรีว่าการกระทรวงยุติธรรม เฝ้าฯ รับเสด็จฯ  พระบาทสมเด็จพระเจ้าอยู่หัวและสมเด็จพระนางเจ้าฯ พระบรมราชินี เสด็จพระราชดำเนินไปทอดพระเนตรการแสดงโขน ตอน พระจักราวตาร
รัฐมนตรีว่าการกระทรวงยุติธรรม เฝ้าฯ รับเสด็จฯ  พระบาทสมเด็จพระเจ้าอยู่หัวและสมเด็จพระนางเจ้าฯ พระบรมราชินี เสด็จพระราชดำเนินไปทอดพระเนตรการแสดงโขน ตอน พระจักราวตาร
ในวันอาทิตย์​ที่ ๓ พฤศจิกายน ๒๕๖๗ เวลา ๑๙.๐๐ น. พันตำรวจเอก ทวี สอดส่อง รัฐมนตรีว่าการกระทรวงยุติธรรม พร้อมด้วย​ นางพงษ์สวาท นีละโยธิน ปลัดกระทรวงยุติธรรม เฝ้าฯ รับเสด็จฯ พระบาทสมเด็จพระเจ้าอยู่หัวและสมเด็จพระนางเจ้าฯ พระบรมราชินี เสด็จพระราชดำเนินไปทอดพระเนตรการแสดงโขน ตอน พระจักราวตาร​ โดยมี​ นางจิรภา สินธุนาวา รองปลัดกระทรวงยุติธรรม พันตำรวจโท ประวุธ วงศ์สีนิล อธิบดีกรมพินิจและคุ้มครองเด็กและเยาวชน และนายสหการณ์ เพ็ชรนรินทร์ อธิบดีกรมราชทัณฑ์ ร่วมเฝ้าฯ รับเสด็จ​ฯ ณ ศูนย์วัฒนธรรมแห่งประเทศไทย เขตห้วยขวาง กรุงเทพ​มหานคร​
สำหรับปี ๒๕๖๗ นี้ นับเป็นปีมหามงคลของ ปวงชนชาวไทยอีกวาระหนึ่ง เพื่อเฉลิมฉลอง ๒ โอกาสมหามงคลของปวงชนชาวไทย ได้แก่ เฉลิมพระเกียรติสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง เนื่องในโอกาสมหามงคลเฉลิมพระชนมพรรษา ๙๒ พรรษา ๑๒ สิงหาคม ๒๕๖๗ และเฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา ๗๒ พรรษา ๒๘ กรกฎาคม ๒๕๖๗ มูลนิธิส่งเสริมศิลปาชีพฯ จึงร่วมเฉลิมฉลองโอกาสมหามงคลนี้ ด้วยการจัดการแสดงโขนตอน “พระจักราวตาร” โดยยึดแนวบทละครเรื่อง รามเกียรติ์ จับตอนตั้งแต่ที่ ทศกัณฐ์สั่งให้มารีศแปลงกายเป็นกวางทองเข้าไปล่อลวงพระรามให้ตามกวาง แล้วลักพาตัวนางสีดาขึ้นราชรถเหาะไปยังกรุงลงกา เป็นเหตุให้เกิดสงครามระหว่าง กองทัพพระรามและทศกัณฐ์ เรื่องราวความสนุกจะเป็นอย่างไรต่อไปนั้น ติดตามรับชมได้ในการแสดงโขนมูลนิธิส่งเสริมศิลปาชีพฯ ตอนพระจักราวตาร มีกำหนดจัดแสดงขึ้นในระหว่างวันที่ ๗ พฤศจิกายน – วันที่ ๘ ธันวาคม ๒๕๖๗ ณ หอประชุมใหญ่ ศูนย์วัฒนธรรมแห่งประเทศไทย
ขอบคุณ​ข้อมูล : เว็บไซต์​หน่วยราชการ​ในพระองค์​

ที่มา : https://www.thaigov.go.th/news/contents/details/89858