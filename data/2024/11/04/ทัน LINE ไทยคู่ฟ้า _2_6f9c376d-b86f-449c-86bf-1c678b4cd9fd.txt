รัฐบาลไทย-ข่าวทำเนียบรัฐบาล-เตือน “ขายบัญชีม้า” โทษหนัก ! คุก 3 ปี จับแล้ว 2,900 ราย


วันจันทร์ที่ 4 พฤศจิกายน 2567
04/11/2567
พิมพ์
เตือน “ขายบัญชีม้า” โทษหนัก ! คุก 3 ปี จับแล้ว 2,900 ราย
เตือน “ขายบัญชีม้า” โทษหนัก ! คุก 3 ปี จับแล้ว 2,900 ราย
เตือน “ขายบัญชีม้า” โทษหนัก ! คุก 3 ปี จับแล้ว 2,900 ราย
.
กระทรวงดิจิทัลเพื่อเศรษฐกิจและสังคม (ดีอี) ร่วมกับสำนักงานตำรวจแห่งชาติ (ตร.) สำนักงานป้องกันและปราบปรามการฟอกเงิน (ปปง.) สมาคมธนาคารไทย และหน่วยงานที่เกี่ยวข้อง เร่งดำเนินการระงับบัญชีม้า ตัดเส้นทางการเงินของกลุ่มมิจฉาชีพ แก๊งคอลเซ็นเตอร์ โดยมีสถิติการระงับบัญชีม้า ถึง ต.ค. 67 รวมกว่า 1,100,000 บัญชี พร้อมกับการขยายผลดำเนินการจับกุมเจ้าของบัญชีม้าอย่างต่อเนื่อง
.
สถิติผลการจับกุม บัญชีม้า ซิมม้า ที่เป็นความผิดตาม พ.ร.ก.มาตรการป้องกันและปราบปรามอาชญากรรมทางเทคโนโลยี พ.ศ.2566 พบว่า ตั้งแต่เดือน ต.ค. 66 ถึง ก.ย.67 (12 เดือน) มีจำนวนบัญชีม้าถูกจับกุมรวม 2,897 ราย เฉพาะในเดือน ก.ย.67 มีจำนวนสูงถึง 497 ราย
.
เตือน ประชาชน การขายบัญชีธนาคารทุกรูปแบบ มีโทษจำคุก 3 ปี หากหลงเชื่อขายบัญชีธนาคารให้กับบุคคลอื่นไปแล้ว ให้รีบติดต่อกับธนาคารเพื่อขอปิดบัญชีธนาคารดังกล่าวโดยเร็ว เพื่อไม่ให้ถูกดำเนินคดีตามกฎหมาย ซึ่งจะถูกระงับทุกบัญชีธนาคารที่มีไปด้วย
​.
หากประชาชนโดนหลอกออนไลน์ โทรแจ้งดำเนินการ ระงับ อายัดบัญชี ได้ที่ AOC 1441
แจ้งเบาะแส ข่าวปลอม อาชญากรรมออนไลน์ทุกรูปแบบ โทรสายด่วน 1111 (24 ชม.)
.
อ่านเพิ่มเติม คลิก >> https://www.thaigov.go.th/news/contents/details/89666
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/89819