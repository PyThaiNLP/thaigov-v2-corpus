รัฐบาลไทย-ข่าวทำเนียบรัฐบาล-รอง ลธน.ม “สมคิด” รับหนังสือจากตัวแทนชุมนุมสหกรณ์โคนมแห่งประเทศไทย จำกัด ขอบคุณรัฐบาลอนุมัติการปรับราคากลางโครงการอาหารเสริม (นม)โรงเรียนแก้ไขปัญหาความเดือดร้อนเกษตรกรผู้เลี้ยงโคนม


วันจันทร์ที่ 4 พฤศจิกายน 2567
04/11/2567
พิมพ์
รอง ลธน.ม “สมคิด” รับหนังสือจากตัวแทนชุมนุมสหกรณ์โคนมแห่งประเทศไทย จำกัด ขอบคุณรัฐบาลอนุมัติการปรับราคากลางโครงการอาหารเสริม (นม)โรงเรียนแก้ไขปัญหาความเดือดร้อนเกษตรกรผู้เลี้ยงโคนม
รอง ลธน.ม “สมคิด” รับหนังสือจากตัวแทนชุมนุมสหกรณ์โคนมแห่งประเทศไทย จำกัด ขอบคุณรัฐบาลอนุมัติการปรับราคากลางโครงการอาหารเสริม (นม) โรงเรียน แก้ไขปัญหาความเดือดร้อนเกษตรกรผู้เลี้ยงโคนม
วันนี้ (4 พฤศจิกายน 2567) นายจิรายุ ห่วงทรัพย์โฆษกประจำสำนักนายกรัฐมนตรีเปิดเผยว่า วันนี้กลุ่มชุมนุมสหกรณ์โคนมแห่งประเทศไทย จำกัด จำนวน 20 คน  นำโดยนายสมพงษ์  ภูพานเพชร ประธานกรรมการชุมนุมสหกรณ์โคนมแห่งประเทศไทย จำกัด ได้ยื่นหนังสือเพื่อขอแสดงความขอบคุณนายกรัฐมนตรี และคณะรัฐมนตรี/รัฐบาลที่จะมีการเสนอเรื่องเพื่อพิจารณาอนุมัติการปรับราคากลางโครงการอาหารเสริม (นม) โรงเรียน เพิ่มขึ้น 0.46 บาท/กล่อง/ถุง เพิ่มจากราคากล่องเดิม 8.13 บาท เป็น 8.59 บาท และราคาถุง จาก 6.89 บาท เป็น 7.35 บาท เพื่อแก้ไขปัญหาความเดือดร้อน เพื่อให้เกษตรกรผู้เลี้ยงโคนม องค์กรเกษตรกร ระบบสหกรณ์ โรงงานแปรรูปสหกรณ์ เอกชน SME SML ได้ทำหน้าที่สนับสนุนการสืบสานอาชีพโคนม รวมทั้งได้มีการจัดซื้อจ้าง อาหารเสริม (นม) โรงเรียนได้ทันในภาคการศึกษานี้ต่อไป โดยกลุ่มฯ ยื่นหนังสือกราบเรียนนายกรัฐมนตรี ผ่านนายสมคิด  เชื้อคง (รอง ลธน.ม.) และเจ้าหน้าที่สำนักงานปลัดสำนักนายกรัฐมนตรี ทั้งนี้ รองเลขาธิการนายกรัฐมนตรีฝ่ายการเมือง (นายสมคิด เชื้อคง) รับนำกราบเรียนนายกรัฐมนตรีและหน่วยงานที่เกี่ยวข้องต่อไป

ที่มา : https://www.thaigov.go.th/news/contents/details/89839