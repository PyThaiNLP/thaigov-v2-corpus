รัฐบาลไทย-ข่าวทำเนียบรัฐบาล-ปลัดดีอี ให้การต้อนรับผู้แทนจีน หารือความร่วมมือด้านดิจิทัล


วันพฤหัสบดีที่ 28 พฤศจิกายน 2567
ปลัดดีอี ให้การต้อนรับผู้แทนจีน หารือความร่วมมือด้านดิจิทัล
ปลัดดีอี ให้การต้อนรับผู้แทนจีน หารือความร่วมมือด้านดิจิทัล
วันที่ 28 พฤศจิกายน 2567 ศาสตราจารย์พิเศษ วิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอี) ให้การต้อนรับ Mr. ShenZhu Lin ตำแหน่ง Vice Administrator of the National Data Administration, Director – General Department, Innovation and High-Tech Development, National Development and Reform Commission (NDRC) และคณะผู้แทนจากฝ่ายจีนและสมาคมการค้าไทย-จีนและเศรษฐกิจเอเชีย เพื่อหารือเกี่ยวกับนโยบายด้านดิจิทัลเพื่อเศรษฐกิจและสังคมและความเป็นไปได้ในการดำเนินความร่วมมือระหว่างกัน โดยมีที่ปรึกษาด้านต่างประเทศกระทรวงดีอี นางสาวกัลยา ชินาธิวร และผู้แทนจากสำนักงานคณะกรรมการดิจิทัลเพื่อเศรษฐกิจและสังคมแห่งชาติ สำนักงานส่งเสริมเศรษฐกิจดิจิทัล และสถาบันข้อมูลขนาดใหญ่เข้าร่วมการหารือ ณ ห้องประชุม MDES 1 ชั้น 9 กระทรวงดิจิทัลเพื่อเศรษฐกิจและสังคม
โดยทั้งสองฝ่ายได้หารือและแลกเปลี่ยนนโยบายด้านเทคโนโลยีดิจิทัลและเศรษฐกิจดิจิทัลของรัฐบาลทั้งสองประเทศ และการส่งเสริมกรอบความร่วมมือด้านการต่อต้านอาชญากรรมออนไลน์ การผลักดันเศรษฐกิจดิจิทัลของภาคอุตสาหกรรม การพัฒนาเทคโนโลยีดิจิทัลกับชีวิตประจำวัน ธุรกรรมอิเล็กทรอนิกส์ รวมถึงให้ความสำคัญกับการพัฒนาทักษะดิจิทัลและการส่งเสริมการแลกเปลี่ยนความรู้และบุคลากรด้านดิจิทัลร่วมกัน
--------------------------------------------------------------

ที่มา : https://www.thaigov.go.th/news/contents/details/90763