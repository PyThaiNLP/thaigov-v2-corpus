รัฐบาลไทย-ข่าวทำเนียบรัฐบาล-ครม.เห็นชอบ 39  โครงการฟื้นฟูพื้นที่อุทกภัย เชียงใหม่-เชียงราย 641 ล้านบาท


วันศุกร์ที่ 29 พฤศจิกายน 2567
29/11/2567
พิมพ์
ครม.เห็นชอบ 39  โครงการฟื้นฟูพื้นที่อุทกภัย เชียงใหม่-เชียงราย 641 ล้านบาท
ครม.เห็นชอบ 39  โครงการฟื้นฟูพื้นที่อุทกภัย เชียงใหม่-เชียงราย 641 ล้านบาท
วันนี้ (29 พฤศจิกายน 2567) เวลา 12.40 น. ณ มหาวิทยาลัยราชภัฏเชียงใหม่ ศูนย์แม่ริม จังหวัดเชียงใหม่ นางสาวแพทองธาร ชินวัตร นายกรัฐมนตรี แถลงผลการประชุมคณะรัฐมนตรีอย่างเป็นทางการนอกสถานที่ (ครม.สัญจร ) ว่า ครม. เห็นชอบหลักการโครงการฟื้นฟูพื้นที่ที่ได้รับผลกระทบจากอุทกภัยของจังหวัดเชียงใหม่และเชียงราย ระยะเร่งด่วน  39 โครงการ วงเงิน 641.13 ล้านบาท โดยให้จังหวัดเชียงใหม่และจังหวัดเชียงราย ขอรับการจัดสรรงบประมาฯ จากปีงบประมาณ 2568 งบกลาง ตามรายการของกฎหมายและระเบียบที่เกี่ยวข้องอย่างเคร่งครัด โดยเป็นโครงการซ่อมแซมคมนาคม เขื่อนป้องกันตลิ่งและระบบการระบาย น้ำรวมถึงโครงการฟื้นฟูและกระตุ้นเศรษฐกิจผ่านการท่องเที่ยว
ส่วนจะมีการขยายมาตรการเพิ่มเติมเรื่องการท่องเที่ยวหรือไม่ นายกฯ กล่าวว่า ยังมีอีกหลายมาตรการ เพื่อเป็นการอำนวยความสะดวกให้ทั้งชาวไทย และชาวต่างชาติ โดยจะให้กระทรวงการท่องเที่ยวและกีฬา เป็นผู้เสนอรายละเอียดต่อไป

ที่มา : https://www.thaigov.go.th/news/contents/details/90799