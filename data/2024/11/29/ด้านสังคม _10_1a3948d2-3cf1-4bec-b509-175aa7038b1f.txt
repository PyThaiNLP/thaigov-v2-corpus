รัฐบาลไทย-ข่าวทำเนียบรัฐบาล-ปลัดดีอี ร่วมปาฐกถาพิเศษ งาน Facebook IRL เปิดประสบการณ์การเชื่อมต่อในชีวิตจริง


วันศุกร์ที่ 29 พฤศจิกายน 2567
ปลัดดีอี ร่วมปาฐกถาพิเศษ งาน Facebook IRL เปิดประสบการณ์การเชื่อมต่อในชีวิตจริง
ปลัดดีอี ร่วมปาฐกถาพิเศษ งาน Facebook IRL เปิดประสบการณ์การเชื่อมต่อในชีวิตจริง
วันที่ 29 พฤศจิกายน 2567 ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงดิจิทัลเพื่อเศรษฐกิจและสังคม (ดีอี) กล่าวปาฐกถาพิเศษและร่วมเป็นเกียรติในงาน Facebook IRL (Facebook in Real Life) Meta เปิดประสบการณ์การเชื่อมต่อบน Facebook ให้ผู้คนได้สัมผัสในชีวิตจริง ร่วมกับพันธมิตรภาครัฐ ผู้ที่เกี่ยวข้อง และประชาชนทั่วไปที่สนใจเข้าร่วมงาน ณ เอ็มควอเทียร์ อเวนิว ชั้น G สุขุมวิท กรุงเทพฯ
สำหรับงาน Facebook IRL (Facebook in Real Life) Meta จัดขึ้นในระหว่างวันที่ 30 พฤศจิกายน – 1 ธันวาคม 2567 โดยมีวัตถุประสงค์เพื่อแสดงให้เห็นความสําเร็จของความร่วมมือระหว่างภาครัฐ ภาคเอกชน เพื่อ ใช้แพลตฟอร์มในการสื่อสาร เสริมสร้างนวัตกรรม และธุรกิจในไทย ภายใต้บรรยากาศของความสุขและเทศกาลคาร์นิวัล ภายในงานมีการจัดกิจกรรมนำเสนอประสบการณ์ที่ดีที่สุดของ Facebook มาให้ผู้คนได้สัมผัสในชีวิตจริง พร้อมนิทรรศการที่เกี่ยวข้อง และกิจกรรมเวิร์กช็อปที่เปิดโอกาสให้บุคคลทั่วไปสามารถเข้าร่วมสนุก โดยไม่มีค่าใช้จ่าย นอกจากนี้จะได้พบกับบรรดาครีเอเตอร์ ที่จะมาแชร์เคล็ดลับความสำเร็จในเส้นทางอาชีพ เพื่อค้นพบและสร้างแรงบันดาลใจใหม่ๆ

ที่มา : https://www.thaigov.go.th/news/contents/details/90809