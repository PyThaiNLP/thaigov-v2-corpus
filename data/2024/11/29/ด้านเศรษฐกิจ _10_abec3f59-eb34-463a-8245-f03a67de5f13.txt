รัฐบาลไทย-ข่าวทำเนียบรัฐบาล-ก.อุตฯ เตรียมจัดงานกาชาด จัดเต็มส่งท้ายปี 2567 ลุ้นโชคสลากรางวัลใหญ่ทั้งรถยนต์ รถจักรยานยนต์ ทองคำ และเกมส์จับรางวัลลุ้นเครื่องใช้ไฟฟ้า ที่ร้านกระทรวงอุตสาหกรรม


วันศุกร์ที่ 29 พฤศจิกายน 2567
29/11/2567
พิมพ์
ก.อุตฯ เตรียมจัดงานกาชาด จัดเต็มส่งท้ายปี 2567 ลุ้นโชคสลากรางวัลใหญ่ทั้งรถยนต์ รถจักรยานยนต์ ทองคำ และเกมส์จับรางวัลลุ้นเครื่องใช้ไฟฟ้า ที่ร้านกระทรวงอุตสาหกรรม
ก.อุตฯ เตรียมจัดงานกาชาด จัดเต็มส่งท้ายปี 2567 ลุ้นโชคสลากรางวัลใหญ่ทั้งรถยนต์ รถจักรยานยนต์ ทองคำ และเกมส์จับรางวัลลุ้นเครื่องใช้ไฟฟ้า ที่ร้านกระทรวงอุตสาหกรรม
วันที่ 28 พฤศจิกายน 2567 นายณัฐพล รังสิตพล ปลัดกระทรวงอุตสาหกรรม เป็นประธานการประชุมคณะกรรมการจัดงานร้านกระทรวงอุตสาหกรรมในงานกาชาด ประจำปี 2567 ครั้งที่ 3/2567 เพื่อเตรียมการจัดงานกาชาด ร้านกระทรวงอุตสาหกรรม ประจำปี 2567 โดยมี นายเดชา จาตุธนานันท์ ผู้ตรวจราชการกระทรวงอุตสาหกรรม นายพิชิต มิทราวงศ์ กรรมการผู้จัดการธนาคารพัฒนาวิสาหกิจขนาดกลางและขนาดย่อมแห่งประเทศไทย นายชาตรี เวทสรณสุธี รองกรรมการผู้จัดการธนาคารพัฒนาวิสาหกิจขนาดกลางและขนาดย่อมแห่งประเทศไทย นายธีรทัศน์ อิศรางกูร ณ อยุธยา รองอธิบดีกรมโรงงานอุตสาหกรรม นางพงษ์ศิริ วรรณศรี รองเลขาธิการสำนักงานมาตรฐานผลิตภัณฑ์อุตสาหกรรม และผู้บริหารกระทรวงอุตสาหกรรม เข้าร่วม ณ ห้องประชุม อก. 1 ชั้น 2 อาคารสำนักงานปลัดกระทรวงอุตสาหกรรม
การประชุมครั้งนี้ เพื่อติดตามความคืบหน้า การเตรียมความพร้อมวันเปิดงานกาชาดและการรับเสด็จฯและของทูลเกล้าฯ การสนับสนุนของรางวัลสลากกาชาดและคูปองเกม ประมาณการรายได้และค่าใช้จ่ายการจัดงานร้านกระทรวงอุตสาหกรรมในงานกาชาด ประจำปี 2567 กิจกรรมร้านกระทรวงอุตสาหกรรมในงานกาชาด ประจำปี 2567 การขอสนับสนุนคูปอง และการหมุนวงล้อสลากกาชาด ประจำปี 2567
กระทรวงอุตสาหกรรม ขอเชิญประชาชนทุกท่าน ร่วมเป็นส่วนหนึ่งในงานมหากุศล ร่วมสนุกกับกิจกรรมและความบันเทิงสุดสนุกมากมาย จัดเต็ม 12 วัน 12 คืน ตั้งแต่วันที่ 11 ธันวาคม ถึงวันที่ 22 ธันวาคม 2567  ภายใต้แนวคิด “ทศมราชา 72 พรรษา ถวายพระพร” เนื่องในโอกาสมหามงคลเฉลิมพระชนมพรรษา พระบาทสมเด็จพระเจ้าอยู่หัว ทรงเจริญพระชนมพรรษา 6 รอบ 28 กรกฎาคม 2567  โดยกระทรวงอุตสาหกรรมได้เข้าร่วมออกร้านกระทรวงอุตสาหกรรมในงานกาชาด ประจำปี 2567 ในแนวคิด "อุตสาหกรรม รวมใจภักดิ์ 72 พรรษา ทศมราชา" เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ แบ่งการจัดกิจกรรมเป็น 2 โซน ได้แก่ โซนนิทรรศการเฉลิมพระเกียรติ พระบาทสมเด็จพระปรเมนทรรามาธิบดีศรีสินทรมหาวชิราลงกรณ พระวชิรเกล้าเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ โดยจะมีการเพิ่มเติมการจัดทำบอร์ดนิทรรศการประวัติความเป็นมาของส่วนราชการในสังกัด และโซนกิจกรรม เกมส์จับฉลากแทงหลอด ลุ้นรับรางวัลมากมายพร้อมกิจกรรมบนเวทีและความบันเทิงในรูปแบบต่างๆ ตลอดจนการจัดหารายได้โดยเสด็จพระราชกุศลบำรุงสภากาชาดไทย แล้วพบกันที่ร้านกระทรวงอุตสาหกรรม

ที่มา : https://www.thaigov.go.th/news/contents/details/90784