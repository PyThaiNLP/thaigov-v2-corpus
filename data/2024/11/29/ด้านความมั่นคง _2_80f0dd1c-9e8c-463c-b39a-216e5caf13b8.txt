รัฐบาลไทย-ข่าวทำเนียบรัฐบาล-มท.2 ลงพื้นที่ติดตามการดำเนินการให้ความช่วยเหลือผู้ประสบอุทกภัยในพื้นที่อำเภอสันป่าตอง


วันพฤหัสบดีที่ 28 พฤศจิกายน 2567
28/11/2567
พิมพ์
มท.2 ลงพื้นที่ติดตามการดำเนินการให้ความช่วยเหลือผู้ประสบอุทกภัยในพื้นที่อำเภอสันป่าตอง
มท.2 ลงพื้นที่ติดตามการดำเนินการให้ความช่วยเหลือผู้ประสบอุทกภัยในพื้นที่อำเภอสันป่าตอง จังหวัดเชียงใหม่
วันนี้ (28 พ.ย.67) เวลา 14.00 น.นายทรงศักดิ์ ทองศรี รัฐมนตรีช่วยว่าการกระทรวงมหาดไทย พร้อมด้วย นายสมเกียรติ กิจเจริญ คณะทำงานรัฐมนตรีช่วยว่าการกระทรวงมหาดไทย นายเธียรชัย ชูกิติวิบูลย์ รองอธิบดีกรมป้องกันและบรรเทาสาธารณภัย คุณศรีนวล บุญลือ อดีตสมาชิกผู้แทนราษฎร พรรคภูมิใจไทย ลงพื้นที่ติดตามการดำเนินการให้ความช่วยเหลือผู้ประสบอุทกภัยในพื้นที่อำเภอสันป่าตอง และ รับฟังปัญหาความเดือดร้อนประชาชนในพื้นที่อำเภอสันป่าตอง ณ ลานหน้าวัดอินทรวิชัย (วัดแม่ข่อง) ตำบลแม่ก๊า อำเภอสันป่าตอง จังหวัดเชียงใหม่ โดยมี นางวาสนา บุญธรรมช่วย นายอำเภอสันป่าตอง นายดุสิต พงศาพิพัฒน์ หัวหน้าสำนักงานป้องกันและบรรเทาสาธารณภัยจังหวัดเชียงใหม่ ผู้บริหารองค์กรปกครองส่วนท้องถิ่น กำนัน ผู้ใหญ่บ้าน ในอำเภอสันป่าตอง ให้การต้อนรับ
ต่อมาเวลา 15.30 น. รมช.มท. พร้อมคณะ ได้กล่าวพบปะและให้กำลังใจประชาชนผู้ประสบอุทกภัยน้ำท่วมในพื้นที่อำเภอสันป่าตอง และมอบถุงยังชีพ เครื่องอุปโภคบริโภค และเวชภัณฑ์ ให้แก่ประชาชน ที่ได้รับผลกระทบจากอุทกภัย จากนั้น เดินทางไปเยี่ยม นายแก้ว ศรีคำหน้อย อายุ 84 ปี และนายทอง อินทะนนท์ อายุ 79 ปี 2ครอบครัวที่ได้รับผลกระทบจากน้ำท่วม พร้อมมอบสิ่งของถุงยังชีพ และให้กำลังใจทั้ง 2 ครอบครัว
และเวลา 16.00 น.เดินทางไปติดตามความคืบหน้าโครงการก่อสร้างสถานีสูบน้ำด้วยไฟฟ้า บริเวณลำเหมืองกุ้ง บ้านทรายมูล อำเภอสันป่าตอง จังหวัดเชียงใหม่ โดยมี นายกองค์การบริหารส่วนตำบลแม่ก๊า รายงานความคืบหน้าในการซ่อมแซมประตูระบายน้ำเพื่อเป็นการบรรเทาความเดือดร้อนให้กับเกษตรกรที่ได้ความเสียหายจากน้ำท่วมบ้านเรือนที่อยู่อาศัยและพื้นที่ทำการเกษตร ทั้ง 4 ตำบล ต่อไป
#พูดแล้วทำ #บำบัดทุข์บำรุงสุข #กรมป้องกันและบรรเทาสาธารณภัย

ที่มา : https://www.thaigov.go.th/news/contents/details/90765