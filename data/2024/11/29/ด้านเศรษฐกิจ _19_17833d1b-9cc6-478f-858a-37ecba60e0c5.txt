รัฐบาลไทย-ข่าวทำเนียบรัฐบาล-กรมธนารักษ์นำรถรับแลกคืนเหรียญกษาปณ์เคลื่อนที่ (Mobile Coin Unit) ออกให้บริการรับแลกคืนเหรียญกษาปณ์ให้บริการแก่ประชาชน ประจำเดือนธันวาคม 2567 


วันศุกร์ที่ 29 พฤศจิกายน 2567
29/11/2567
พิมพ์
กรมธนารักษ์นำรถรับแลกคืนเหรียญกษาปณ์เคลื่อนที่ (Mobile Coin Unit) ออกให้บริการรับแลกคืนเหรียญกษาปณ์ให้บริการแก่ประชาชน ประจำเดือนธันวาคม 2567
กรมธนารักษ์นำรถรับแลกคืนเหรียญกษาปณ์เคลื่อนที่ (Mobile Coin Unit) ออกให้บริการรับแลกคืนเหรียญกษาปณ์ให้บริการแก่ประชาชน ประจำเดือนธันวาคม 2567 เพื่อกระตุ้นให้เหรียญกษาปณ์เกิดการหมุนเวียนเพิ่มมากขึ้น
วันนี้ (29 พฤศจิกายน 2567) กรมธนารักษ์โดยกองบริหารเงินตราจะนำรถรับแลกคืนเหรียญกษาปณ์เคลื่อนที่ (Mobile Coin Unit) ออกให้บริการรับแลกคืนเหรียญกษาปณ์ เพื่ออำนวยความสะดวกให้กับประชาชนที่มีเหรียญกษาปณ์ และมีความต้องการแลกคืนแต่ยังไม่สามารถเข้าถึงในการรับแลกคืนเหรียญได้ ประกอบด้วย เหรียญกษาปณ์หมุนเวียน ทุกชนิดราคา เหรียญกษาปณ์สภาพดี หรือเหรียญกษาปณ์ชำรุด เช่น เหรียญกษาปณ์ดำ ถูกตัด ถูกตอก ถูกตี เจาะรู บิดงอ ซึ่งภายในเดือนธันวาคม 2567 จะออกให้บริการตามสถานที่ ดังนี้
วันที่ 3 ธันวาคม  - สำนักงานธนารักษ์พื้นที่สระบุรี เวลา 09.30 น. – 15.00 น.
วันที่ 12 ธันวาคม  - ศาลหลักเมืองปราจีนบุรี เวลา 09.30 น. – 14.30 น.
วันที่ 18-19 ธันวาคม - ปตท.หน้าศาลเจ้าพ่อหลักเมือง จังหวัดสุพรรณบุรี เวลา 09.30 น. - 14.30 น.
วันที่ 23 ธันวาคม - ศาลาจตุรมุข จังหวัดฉะเชิงเทรา เวลา 09.30 น. -14.30 น.
วันที่ 25-26 ธันวาคม - องค์พระปฐมเจดีย์ บริเวณพระพุทธรูปศิลาขาว จังหวัดนครปฐม เวลา 09.30 น. – 14.30 น.
สำหรับรถรับแลกคืนเหรียญกษาปณ์เคลื่อนที่เป็นอีกหนึ่งช่องทางที่กระตุ้นให้ประชาชนที่เก็บเหรียญกษาปณ์ไว้   นำออกมาแลกคืน เพื่อให้เกิดการหมุนเวียนเพิ่มมากขึ้น อีกทั้ง เพื่อเป็นการอำนวยความสะดวกให้กับประชาชนที่มีเหรียญกษาปณ์อยู่ ซึ่งไม่สามารถเข้าถึงในการรับแลกคืนเหรียญได้ ทั้งนี้ ประชาชน สามารถนำเหรียญกษาปณ์มาแลกคืนได้ รายละไม่เกิน 10,000 บาท รวมทุกชนิดราคา ต่อราย/ต่อวัน

ที่มา : https://www.thaigov.go.th/news/contents/details/90803