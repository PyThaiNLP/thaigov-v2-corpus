รัฐบาลไทย-ข่าวทำเนียบรัฐบาล-นายกฯ แพทองธาร นำคณะรัฐมนตรีใส่เสื้อผ้าฝ้ายทอมือปักลายพระราชทาน “ลายสิริวชิราภรณ์”และ “ลายดอกรักราชกัญญา” ประชุม ครม. สัญจรนัดแรกที่เชียงใหม่ พาครอบครัวเยี่ยมชมบูธนิทรรศการ


วันศุกร์ที่ 29 พฤศจิกายน 2567
29/11/2567
พิมพ์
นายกฯ แพทองธาร นำคณะรัฐมนตรีใส่เสื้อผ้าฝ้ายทอมือปักลายพระราชทาน “ลายสิริวชิราภรณ์”และ “ลายดอกรักราชกัญญา” ประชุม ครม. สัญจรนัดแรกที่เชียงใหม่ พาครอบครัวเยี่ยมชมบูธนิทรรศการ
นายกฯ แพทองธาร นำคณะรัฐมนตรีใส่เสื้อผ้าฝ้ายทอมือปักลายพระราชทาน “ลายสิริวชิราภรณ์”และ “ลายดอกรักราชกัญญา” ประชุม ครม. สัญจรนัดแรกที่เชียงใหม่ พาครอบครัวเยี่ยมชมบูธนิทรรศการ
วันนี้ 29 พฤศจิกายน 2567  เวลา 09.00 น. ณ หอประชุมทีปังกรรัศมีโชติ มหาวิทยาลัยราชภัฏเชียงใหม่ ศูนย์แม่ริม นางสาวแพทองธาร ชินวัตร นายกรัฐมนตรี เป็นประธานการประชุมคณะรัฐมนตรีอย่างเป็นทางการนอกสถานที่ ครั้งที่ 1/2567 “From Flood to Flourish ฟื้นคืนสู่ความเฟื่องฟู”  โดยสวมใส่เสื้อผ้าฝ้ายทอมือย้อมสีธรรมชาติด้วยครั่งย้อมออกมาเป็นสีชมพูบานเย็น เป็นสีประจำมณฑลพายัพ บนเสื้อมีการปักลายพระราชทาน “ลายสิริวชิราภรณ์”และ “ลายดอกรักราชกัญญา” เพื่อแสดงออกถึงความจงรักภักดี มีลายหงส์ในโคม ซึ่งเป็นอัตลักษณ์ของจังหวัดเชียงใหม่ ทำการทอและย้อมโดยผู้ผลิต ผู้ประกอบการ  OTOP 5 ดาวกลุ่มอาชีพผ้าฝ้ายอำพัน อำเภอฮอด จังหวัดเชียงใหม่
ก่อนการประชุม นางสาวแพทองธาร ชินวัตร นายกรัฐมนตรี เยี่ยมชมบูธนิทรรศการต่างๆ ประกอบด้วย
1.บูธนิทรรศการกระทรวงการท่องเที่ยวและกีฬา จัดแสดงบูธนิทรรศการ 5 Mush Do in Chiang Mai Chiang Rai และนิทรรศการ 365 Day of coffee at North โดยนายกฯ ได้ทดลองดื่ม ชา The flower  garden Tea และกล่าวชมว่าชามีกลิ่นที่หอมและรสชาติดี แนะให้นำไปต่อยอดเรื่องการตลาดเพื่อสร้างรายได้ต่อไป
2.บูธนิทรรศการ Chiang OTOP PREMIUM โดยนายกฯ ได้สนับสนุนสินค้าภายในโครงการ อาทิ กระเป๋าสานเงิน และกระติ๊บข้าวสานเงิน จากบูธนิทรรศการเครื่องเงิน และร่วมถ่ายภาพเป็นที่ระลึก พร้อมรับมอบกระเช้าของที่ระลึก จากตัวแทนกลุ่ม Chiang OTOP PREMIUM
จากนั้น นายกรัฐมนตรีได้พบปะให้กำลังใจ กลุ่มนักศึกษามหาลัยราชภัฏเชียงใหม่ โดยนักศึกษาได้มอบดอกกุหลาบสีแดงให้กำลังใจนายกฯ ขณะที่เยาวชนชุมชนบ้านแม่สูนน้อย จากโรงเรียนฝางชนูปถัมภ์ ได้แสดงการเต้นมูเซอให้การต้อนรับ  และถ่ายภาพร่วมกับคณะรัฐมนตรี ผู้ว่าราชการจังหวัด และผู้แทนภาครัฐบริเวณด้านหน้าหอประชุมทีปังกรรัศมีโชติ มหาวิทยาลัยราชภัฏเชียงใหม่ ก่อนจะเป็นประธานการประชุมคณะรัฐมนตรีต่อไป
โอกาสนี้ นายกรัฐมนตรี เปิดเผยกับสื่อมวลชนว่า เช้านี้ได้พาครอบครัวมาด้วย เพราะว่าไม่ได้กลับบ้านที่เชียงใหม่มานานแล้ว จึงพาลูก ๆ และครอบครัวมาบ้านที่เชียงใหม่ และอยากให้ลูก ๆ เห็นว่าการทำงานของแม่ด้วย ////

ที่มา : https://www.thaigov.go.th/news/contents/details/90794