รัฐบาลไทย-ข่าวทำเนียบรัฐบาล-แรงงาน 4.45 แสนคนยังได้ไปต่อ “เอกนัฏ” เซฟฐานการผลิตรถญี่ปุ่นในไทย หลังบินคุย 6 บริษัทใหญ่สำเร็จ ดึงลงทุนเพิ่ม 1.2 แสนล้าน


วันศุกร์ที่ 29 พฤศจิกายน 2567
29/11/2567
พิมพ์
แรงงาน 4.45 แสนคนยังได้ไปต่อ “เอกนัฏ” เซฟฐานการผลิตรถญี่ปุ่นในไทย หลังบินคุย 6 บริษัทใหญ่สำเร็จ ดึงลงทุนเพิ่ม 1.2 แสนล้าน
แรงงาน 4.45 แสนคนยังได้ไปต่อ “เอกนัฏ” เซฟฐานการผลิตรถญี่ปุ่นในไทย หลังบินคุย 6 บริษัทใหญ่สำเร็จ ดึงลงทุนเพิ่ม 1.2 แสนล้าน
นายพงศ์พล ยอดเมืองเจริญ เลขานุการรัฐมนตรีว่าการกระทรวงอุตสาหกรรม และโฆษกกระทรวงอุตสาหกรรม กล่าวว่า จากสภาวการณ์ของอุตสาหกรรมยานยนต์ไทยที่กำลังเผชิญกับความท้าทาย ประกอบกับการย้ายฐานการผลิตออกจากประเทศไทย โดยเฉพาะกลุ่มรถยนต์ญี่ปุ่น โดยสภาอุตสาหกรรมแห่งประเทศไทย (ส.อ.ท.) รายงานการผลิตรถยนต์เดือน ต.ค.2567 พบว่าการผลิตรถยนต์ในช่วง 10 เดือนแรกของปี 2567 (ม.ค.-ต.ค.) มียอดผลิต 1.24 ล้านคัน เทียบช่วงเดียวกันกับปีที่แล้วลดลง 19.28%
ทางรัฐมนตรีมนตรีว่าการกระทรวงอุตสาหกรรม (นายเอกนัฏ พร้อมพันธุ์) ให้ความสำคัญกับการฟื้นความเชื่อมั่น จึงได้เดินทางโรดโชว์คุยระดับทวิภาคีกับ 6 บริษัทผู้ผลิตรถยนต์ชั้นนำในญี่ปุ่น และได้รับสัญญานบวกในการรักษาฐานการผลิตยานยนต์ในประเทศไทยและการลงทุนเพิ่ม ต่อยอด ด้วยเม็ดเงินกว่า 1.2 แสนล้าน กระทรวงอุตสาหกรรม ยืนยันจะสนับสนุนมาตรการส่งเสริมที่เป็นธรรมทั้งทางภาษี และสิทธิประโยชน์ทั้งค่ายรถยนต์สันดาป ICE รถยนต์ไฟฟ้า EV และ XEV พร้อมส่งเสริมให้ใช้ Part Localization ชิ้นส่วนสำคัญให้ผลิตในประเทศไทย เพื่อรักษา Supplier และแรงงานคนไทยในระบบ กว่า 4.45 แสนคน ให้มีงานมีรายได้ต่อไป ซึ่งเป็นวาระสำคัญ จึงมั่นใจได้ว่าตลาดรถยนต์ในประเทศในปีหน้า 2568 จะมีการฟื้นตัวอย่างมีสมดุลยภาพขึ้นอย่างแน่นอน

ที่มา : https://www.thaigov.go.th/news/contents/details/90787