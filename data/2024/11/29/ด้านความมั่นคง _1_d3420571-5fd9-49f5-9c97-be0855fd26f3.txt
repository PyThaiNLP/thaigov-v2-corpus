รัฐบาลไทย-ข่าวทำเนียบรัฐบาล-มท.2 ลงพื้นที่ติดตามการดำเนินงานของสำนักงานที่ดินจังหวัดเชียงใหม่


วันพฤหัสบดีที่ 28 พฤศจิกายน 2567
28/11/2567
พิมพ์
มท.2 ลงพื้นที่ติดตามการดำเนินงานของสำนักงานที่ดินจังหวัดเชียงใหม่
มท.2 ลงพื้นที่ติดตามการดำเนินงานของสำนักงานที่ดินจังหวัดเชียงใหม่
วันนี้ (28 พ.ย. 67) นายทรงศักดิ์ ทองศรี รัฐมนตรีช่วยว่าการกระทรวงมหาดไทย พร้อมคณะ ลงพื้นที่ไปยังสำนักงานที่ดินจังหวัดเชียงใหม่ ตรวจติดตามการดำเนินงานของสำนักงานที่ดินจังหวัดเชียงใหม่ โอกาสนี้ นายนิรัตน์ พงษ์สิทธิถาวร ผู้ว่าราชการจังหวัดเชียงใหม่ มอบหมายให้ นายศิวะ ธมิกานนท์ รองผู้ว่าราชการจังหวัดเชียงใหม่ พร้อมด้วยส่วนราชการ หน่วยงานที่เกี่ยวข้องร่วมให้การต้อนรับ
โอกาสนี้ นายทรงศักดิ์ ทองศรี รัฐมนตรีช่วยว่าการกระทรวงมหาดไทย ได้เดินตรวจเยี่ยมสำนักงานที่ดินจังหวัดเชียงใหม่ พร้อมทั้งได้ทักทายพี่น้องประชาชนที่ได้เดินทางมารอใช้บริการธุรกรรมต่าง ๆ ที่สำนักงานที่ดินจังหวัดเชียงใหม่ จากนั้น ได้ประชุมติดตามผลการดำเนินงานของสำนักงานที่ดินจังหวัดเชียงใหม่ ร่วมกับเจ้าหน้าที่ของสำนักงานที่ดินจังหวัดเชียงใหม่
ทั้งนี้ นายทรงศักดิ์ ทองศรี รัฐมนตรีช่วยว่าการกระทรวงมหาดไทย ได้กล่าวชื่นชมสำนักงานที่ดินจังหวัดเชียงใหม่ และสาขาอื่นในพื้นที่ว่าได้ดำเนินการบริการประชาชนได้เป็นระบบ ทันสมัย ทำให้การดำเนินงานเป็นไปด้วยความเรียบร้อยและรวดเร็ว
#พูดแล้วทำ #บำบัดทุกข์บำรุงสุข #กรมที่ดิน

ที่มา : https://www.thaigov.go.th/news/contents/details/90764