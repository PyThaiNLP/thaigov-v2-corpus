รัฐบาลไทย-ข่าวทำเนียบรัฐบาล-กระทรวงยุติธรรม ร่วมกับ มหาวิทยาลัยเชียงใหม่ เตรียมยกระดับการป้องกันและแก้ไขปัญหายาเสพติด ในด้านงานวิชาการ และการลดอันตรายจากยาเสพติด 


วันศุกร์ที่ 29 พฤศจิกายน 2567
29/11/2567
พิมพ์
กระทรวงยุติธรรม ร่วมกับ มหาวิทยาลัยเชียงใหม่ เตรียมยกระดับการป้องกันและแก้ไขปัญหายาเสพติด ในด้านงานวิชาการ และการลดอันตรายจากยาเสพติด
กระทรวงยุติธรรม ร่วมกับ มหาวิทยาลัยเชียงใหม่ เตรียมยกระดับการป้องกันและแก้ไขปัญหายาเสพติด ในด้านงานวิชาการ และการลดอันตรายจากยาเสพติด
ในวันพฤหัสบ​ดี​ที่ ๒๘ พฤศจิกายน​ ๒๕๖๗ พันตำรวจเอก ทวี สอดส่อง รัฐมนตรีว่าการกระทรวงยุติธรรม และคณะ เข้าร่วมประชุมหารือแนวทางการดำเนินงานวิชาการยาเสพติด และการลดอันตรายจากยาเสพติด (Harm Reduction) ร่วมกับศาสตราจารย์ ดร.นพ.พงษ์รักษ์ ศรีบัณฑิตมงคล อธิการบดีมหาวิทยาลัยเชียงใหม่ ผศ.ดร.นพ.อภินันท์ อร่ามรัตน์ ผู้อำนวยการศูนย์วิชาการสารเสพติดภาคเหนือ มหาวิทยาลัยเชียงใหม่ และนายแพทย์อภิศักดิ์ วิทยานุกูลลักษณ์ ผู้อำนวยการโรงพยาบาลธัญญารักษ์เชียงใหม่ ที่สำนักงานมหาวิทยาลัย มหาวิทยาลัยเชียงใหม่ โดยได้วางแนวทางที่จะดำเนินการเรื่องความร่วมมือวิชาการและบันทึกความเข้าใจทางวิชาการ ระหว่างสำนักงาน ป.ป.ส. และ มหาวิทยาลัยเชียงใหม่ ภายใต้ประเด็นความร่วมมือการแก้ไขปัญหายาเสพติดใน ๗ ด้าน ประกอบด้วย งานวิชาการที่จะช่วยเหลือสนับสนุนการเฝ้าระวังปัญหายาเสพติด งานวิชาการสนับสนุนการแก้ไขปัญหาพืชเสพติด งานวิชาการสนับสนุนการป้องกันและแก้ไขปัญหายาเสพติดในระดับชุมชน งานพัฒนาบุคลากรสาธารณสุข งานพัฒนาคลินิกจิตสังคมในศาล งานพัฒนาระบบการเตรียมผู้พ้นโทษและการดูแลหลังพ้นโทษ และการพัฒนาเครือข่ายวิชาการ
โอกาส​นี้​ รัฐมนตรีว่าการกระทรวงยุติธรรม กล่าวว่า ความร่วมมือดังกล่าวส่งผลต่อการพัฒนางานวิชาการ เพื่อตอบสนองต่อการป้องกัน ปราบปราม และแก้ไขปัญหายาเสพติดในภาพรวมของประเทศ และได้มอบหมายให้สำนักงาน ป.ป.ส.  พัฒนางานวิชาการและศึกษาวิจัย ส่งเสริม สนับสนุนการศึกษาวิจัยและนวัตกรรมที่เกี่ยวกับยาเสพติด ทั้งสารเสพติด พืชเสพติด และพืชในกำกับควบคุมดูแลพิเศษของรัฐ ตลอดจนการตรวจพิสูจน์ยาเสพติด ร่วมกับหน่วยงานทางวิชาการ สถาบันการศึกษา ภาคประชาสังคม ภาคเอกชน และภาคประชาชน ทั้งด้านการป้องกัน ด้านการปราบปราม และด้านบำบัดรักษาต่อไป

ที่มา : https://www.thaigov.go.th/news/contents/details/90774