รัฐบาลไทย-ข่าวทำเนียบรัฐบาล-​ที่ปรึกษาคณะทำงานฯ อรรถวิชช์ ร่วมเสวนาในงาน "เมรัย ไทยแลนด์" ในหัวข้อ "การประกวดสุดยอดเหล้าขาว ครั้งแรกของโลกสร้างมาตรฐาน Flavor Wheel"  


วันศุกร์ที่ 29 พฤศจิกายน 2567
29/11/2567
พิมพ์
​ที่ปรึกษาคณะทำงานฯ อรรถวิชช์ ร่วมเสวนาในงาน "เมรัย ไทยแลนด์" ในหัวข้อ "การประกวดสุดยอดเหล้าขาว ครั้งแรกของโลกสร้างมาตรฐาน Flavor Wheel"
​ที่ปรึกษาคณะทำงานฯ อรรถวิชช์ ร่วมเสวนาในงาน "เมรัย ไทยแลนด์" ในหัวข้อ "การประกวดสุดยอดเหล้าขาว ครั้งแรกของโลกสร้างมาตรฐาน Flavor Wheel"
28 พฤศจิกายน 2567 นายอรรถวิชช์ สุวรรณภักดี ประธานที่ปรึกษาคณะทำงานของรัฐมนตรีว่าการกระทรวงอุตสาหกรรม ด้านยุทธศาสตร์ ร่วมเสวนา โดยมีประเด็นเบียร์, ไวน์, บรั่นดี สุราเหล่านี้ล้วนมีการประกวดจริงจัง แต่ทำไม 'เหล้าขาว' สุราชุมชน ที่อยู่คู่คนไทยจะมีการประกวดกับเขาบ้างไม่ได้ เมรัยไทยแลนด์จัดประกวดสุราชุมชนอย่างเป็นมาตรฐานครั้งแรกในไทย สร้างมาตรฐานของคุณภาพและรสชาติ เพื่อยกระดับสุราไทย โดยมีการแลกเปลี่ยนวิสัยทัศน์ และร่วมกันหาวิธีการพัฒนาผลิตภัณฑ์สุราชุมชนและคราฟต์เบียร์ไทยให้มีขีดความสามารถเพิ่มขึ้น โดยมีนายนิติพัฒน์ แต้มไพโรจน์ กรรมการบริษัทส้มจี๊ด เอ็นเตอร์ไพรส์ จำกัด นายอานนท์ มั่นคง นักชิมวิสกี้ที่อายุน้อยที่สุดในเอเชีย ร่วมเสวนา ณ ศูนย์การค้า Emsphere
เมรัยไทยแลนด์ คือมหกรรมเมรัยของดีของไทยที่รวมอัตลักษณ์สำคัญของน้ำหมักและน้ำกลั่นพื้นบ้านที่มาพร้อมเรื่องราวของดีประจำแต่ละท้องถิ่น เป็นการส่งเสริมสุราชุมชนและคราฟท์เบียร์ จะช่วยสร้างรายได้ให้ชุมชน กระตุ้นเศรษฐกิจฐานราก และยังมีศักยภาพเพียงพอ ที่จะดึงดูดนักท่องเที่ยวทั้งไทยและต่างประเทศให้เดินทางมาสัมผัสความคราฟท์ของแต่ละชุมชนได้ ซึ่งจัดขึ้นระหว่างวันที่ 27 พฤศจิกายน - 3 ธันวาคม 2567 ณ ศูนย์การค้า Emsphere (เอ็มสเฟียร์)

ที่มา : https://www.thaigov.go.th/news/contents/details/90786