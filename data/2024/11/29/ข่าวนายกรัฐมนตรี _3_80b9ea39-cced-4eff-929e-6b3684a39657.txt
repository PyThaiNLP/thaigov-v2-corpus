รัฐบาลไทย-ข่าวทำเนียบรัฐบาล-นายกฯ “แพทองธาร” เชิญชวน ประชาชนรับชมขบวนอัญเชิญพระเขี้ยวแก้วและเข้าสักการะ ระหว่าง 5 ธ.ค.67 -14 ก.พ.68 


วันศุกร์ที่ 29 พฤศจิกายน 2567
29/11/2567
พิมพ์
นายกฯ “แพทองธาร” เชิญชวน ประชาชนรับชมขบวนอัญเชิญพระเขี้ยวแก้วและเข้าสักการะ ระหว่าง 5 ธ.ค.67 -14 ก.พ.68
นายกฯ “แพทองธาร” เชิญชวน ประชาชนรับชมขบวนอัญเชิญพระเขี้ยวแก้วและเข้าสักการะ ระหว่าง 5 ธ.ค.67 -14 ก.พ.68
วันนี้ (29 พฤศจิกายน 2567) เวลา 12.40 น. ณ มหาวิทยาลัยราชภัฏเชียงใหม่ ศูนย์แม่ริม จังหวัดเชียงใหม่ นางสาวแพทองธาร ชินวัตร นายกรัฐมนตรีแถลงผลการประชุมคณะรัฐมนตรีอย่างเป็นทางการนอกสถานที่ (ครม.สัญจร )ว่า  รัฐบาลขอประชาสัมพันธ์การอัญเชิญพระบรมสารีริกธาตุ (พระเขี้ยวแก้ว) มาประดิษฐานในประเทศไทย เป็นการชั่วคราวเนื่องในโอกาสปีมหามงคลเฉลิมพระชนมพรรษา 6 รอบ72 พรรษา และเนื่องในโอกาสครบรอบ 50 ปี ความสัมพันธ์ทางการทูตระหว่างไทยและจีน
โดยประชาชนผู้สนใจสามารถเยี่ยมชมขบวนอัญเชิญพระเขี้ยวแก้ว ได้ในวันที่ 4 ธ.ค.2567 ตลอดเส้นทาง และประชาชนสามารถเข้าสักการะพระเขี้ยวแก้ว ในระหว่างวันที่ 5 ธ.ค.67-14 ก.พ. 2568

ที่มา : https://www.thaigov.go.th/news/contents/details/90798