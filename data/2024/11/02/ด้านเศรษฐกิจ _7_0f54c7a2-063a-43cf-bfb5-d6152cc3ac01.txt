รัฐบาลไทย-ข่าวทำเนียบรัฐบาล-“ณัฏฐิญาฯ นำดีพร้อม“ จัดหนักกลั่นแผนบูรณาการซอฟต์พาวเวอร์ “ขายฝัน นพ.สุรพงษ์ - ดร.พันศักดิ์“ ซื้อแผนฯ ยันให้ดีพร้อมเดินหน้า 5 pillars รับโจทย์ "รมต.เอกนัฏ" 


วันเสาร์ที่ 2 พฤศจิกายน 2567
02/11/2567
พิมพ์
“ณัฏฐิญาฯ นำดีพร้อม“ จัดหนักกลั่นแผนบูรณาการซอฟต์พาวเวอร์ “ขายฝัน นพ.สุรพงษ์ - ดร.พันศักดิ์“ ซื้อแผนฯ ยันให้ดีพร้อมเดินหน้า 5 pillars รับโจทย์ "รมต.เอกนัฏ"
“ณัฏฐิญาฯ นำดีพร้อม“ จัดหนักกลั่นแผนบูรณาการซอฟต์พาวเวอร์ “ขายฝัน นพ.สุรพงษ์ - ดร.พันศักดิ์“ ซื้อแผนฯ ยันให้ดีพร้อมเดินหน้า 5 pillars รับโจทย์ "รมต.เอกนัฏ" เป็นเจ้าภาพแฟชั่นและอาหาร หนุนเศรษฐกิจไทยไปสู่โลก
กรุงเทพฯ 31 ตุลาคม 2567 – นางสาวณัฏฐิญา เนตยสุภา รองปลัดกระทรวงอุตสาหกรรม รักษาราชการแทน อธิบดีกรมส่งเสริมอุตสาหกรรม ให้เกียรติเข้าร่วมประชุมคณะกรรมการพัฒนาซอฟต์พาวเวอร์แห่งชาติครั้งที่ 1/2567 (ครั้งที่ 8) ร่วมด้วย นายวัชรุน จุ้ยจำลอง นางดวงดาว ขาวเจริญ รองอธิบดีกรมส่งเสริมอุตสาหกรรม คณะผู้บริหาร และเจ้าหน้าที่ดีพร้อม (DIPROM) โดยมี นายแพทย์สุรพงษ์ สืบวงศ์ลี รองประธานคณะที่ปรึกษาด้านนโยบายของนายกรัฐมนตรี และประธานกรรมการพัฒนาซอฟต์พาวเวอร์แห่งชาติ เป็นประธานการประชุม และนายพันศักดิ์ วิญญรัตน์ เป็นที่ปรึกษาและกรรมการในคณะกรรมการยุทธศาสตร์ซอฟต์พาวเวอร์แห่งชาติ ณ วิเทศสโมสร กระทรวงการต่างประเทศ
กรมส่งเสริมอุตสาหกรรม หรือ ดีพร้อม ได้รับมอบหมายให้ขับเคลื่อนแผนบูรณาการพัฒนาซอฟต์พาวเวอร์ด้านแฟชั่นและอาหาร ได้รับนโยบายจาก นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม ในการพัฒนาเศรษฐกิจเชิงรุก "ปฏิรูปอุตสาหกรรม" เซฟพี่น้องอุตสาหกรรมไทย สร้างความเท่าเทียม สร้างรายได้ สร้างโอกาสในการแข่งขันทางธุรกิจ โดยมีเป้าหมายในการส่งเสริมวัฒนธรรม ธุรกิจ และความเป็นไทยให้ก้าวสู่ Soft Power ในระดับสากลเพื่อการสร้างมูลค่าเพิ่มของสินค้าและบริการของประเทศไทย โดยแนวทางการสร้างซอฟต์พาวเวอร์ของกรมส่งเสริมอุตสาหกรรม มุ่ง “สร้างสรรค์ และต่อยอด” ให้เกิดเสน่ห์คุณค่าและเพิ่มมูลค่า แตกต่างด้วยอัตลักษณ์และทุนทางวัฒนธรรม เพิ่มทักษะ เทคนิคเชิงสร้างสรรค์ เพื่อต่อยอดสร้างคุณค่าให้กับสินค้าและบริการ พัฒนาคุณภาพสินค้าและบริการเพื่อเพิ่มมูลค่า “โน้มน้าว” ให้เกิดการยอมรับเปิดใจ สร้างการยอมรับผ่านการรับรองมาตรฐานทั้งไทยและสากล ชักจูงให้เปิดใจผ่านการสร้างการรับรู้และส่งเสริมภาพลักษณ์ให้เข้าถึงกลุ่มเป้าหมาย กระตุ้นความต้องการผ่านการถ่ายทอดของผู้ที่มีชื่อเสียง และ “เผยแพร่” ให้เป็นที่รู้จักผ่านการจัดอีเวนท์ทั้งในประเทศและต่างประเทศ งานเทศกาลประจำปีของไทย ตลอดจนสื่อประชาสัมพันธ์อื่น ๆ เช่น Social Media
ทั้งนี้ รปอ.รก.อสอ. ณัฏฐิญา ได้รายงานความคืบหน้าในการดำเนินงานโครงการต่าง ๆ ที่ดีพร้อมได้รับการจัดสรรทั้งหมด ทั้งในส่วนของ Soft Power สาขาอาหารและแฟชั่น งบกลางรายการเงินสำรองจ่ายเพื่อกรณีฉุกเฉินหรือจำเป็นสำหรับดำเนินงานในการขับเคลื่อนอุตสาหกรรมซอฟต์พาวเวอร์ไทยและประจำปีงบประมาณ พ.ศ. 2567 และงบประมาณรายจ่ายประจำปี พ.ศ. 2568 ตลอดจนกล่าวถึงแนวทางการสร้างและส่งเสริมซอฟต์พาวเวอร์ภายใต้แผนยุทธศาสตร์การพัฒนาซอฟต์พาวเวอร์สาขาอาหารและแฟชั่นของดีพร้อม อันประกอบด้วย 5 เสาหลัก คือ 1) ศึกษาและพัฒนาทรัพยากร และทุนทางวัฒนธรรม อย่างสร้างสรรค์ 2) พัฒนาบุคลากรเพื่อขับเคลื่อน Soft Power ไทย 3) พัฒนาธุรกิจ เพื่อยกระดับขีดความสามารถ ของ Soft Power ไทย 4) ส่งเสริม Soft Power ไทย สู่ระดับประเทศและระดับสากล 5) สนับสนุนปัจจัยเอื้อ ในการส่งเสริม Soft Power ไทย โดยมีเป้าประสงค์ให้เกิดภาพการบูรณาการทุกภาคส่วนในการพัฒนาซอฟต์พาวเวอร์ทุกสาขาของประเทศไทยให้เป็นไปในทิศทางเดียวกันอย่างมีประสิทธิภาพและเกิดประสิทธิผลสอดรับกับนโยบายรัฐบาลและตรงตามความต้องการในการแก้ไขปัญหาชีวิตความเป็นอยู่ของพี่น้องประชาชนยกระดับคุณภาพชีวิต เศรษฐกิจ สังคม และวัฒนธรรมไทยให้เติบโตอย่างยั่งยืนโดยแท้จริง

ที่มา : https://www.thaigov.go.th/news/contents/details/89801