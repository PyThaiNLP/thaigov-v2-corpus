รัฐบาลไทย-ข่าวทำเนียบรัฐบาล-ก.อุต จัดฝึกซ้อมแผนระงับเหตุฉุกเฉินสารเคมีชนิดบนโต๊ะ (Table-Top Exercise: TTX) เตรียมความพร้อมเจ้าหน้าที่รับมือเหตุฉุกเฉิน


วันเสาร์ที่ 2 พฤศจิกายน 2567
02/11/2567
พิมพ์
ก.อุต จัดฝึกซ้อมแผนระงับเหตุฉุกเฉินสารเคมีชนิดบนโต๊ะ (Table-Top Exercise: TTX) เตรียมความพร้อมเจ้าหน้าที่รับมือเหตุฉุกเฉิน
ก.อุต จัดฝึกซ้อมแผนระงับเหตุฉุกเฉินสารเคมีชนิดบนโต๊ะ (Table-Top Exercise: TTX) เตรียมความพร้อมเจ้าหน้าที่รับมือเหตุฉุกเฉิน
31 ตุลาคม 2567 - นายเอกภัทร วังสุวรรณ รองปลัดกระทรวงอุตสาหกรรม เป็นประธานเปิดการประชุมฝึกซ้อมแผนระงับเหตุฉุกเฉินสารเคมีชนิดบนโต๊ะ (Table-Top Exercise: TTX) ภาวะฉุกเฉินเกี่ยวกับสารเคมีอันตราย แผนการสนับสนุนการปฏิบัติงานในภาวะฉุกเฉิน : สปฉ. 10 ส่วนงานสารเคมีและวัตถุอันตราย (ภายใต้โครงการระบบการบริหารจัดการความปลอดภัย เพื่อป้องกันเหตุฉุกเฉินจากสารเคมีในโรงงานในพื้นที่เขตเศรษฐกิจพิเศษภาคตะวันออกฯ) โดยมีนายพงศ์พล ยอดเมืองเจริญ เลขานุการรัฐมนตรีว่าการกระทรวงอุตสาหกรรมและโฆษกกระทรวงอุตสาหกรรม นางสาวฐิติภัสร์ โชติเดชาชัยนันต์ หัวหน้าคณะทำงานรัฐมนตรีว่าการกระทรวงอุตสาหกรรม และนางสาวชนกนันท์ ศุภศิริ คณะทำงานรัฐมนตรีว่าการกระทรวงอุตสาหกรรม นายเอกนิติ รมยานนท์ ผู้ตรวจราชการกระทรวงอุตสาหกรรม  ร่วมสังเกตการณ์ และมีนายเดชา จาตุธนานันท์ ผู้ตรวจราชการกระทรวงอุตสาหกรรม นายบวร สัตยาวุฒิพงศ์ ผู้อำนวยการกองส่งเสริมเทคโนโลยีความปลอดภัยโรงงาน กรมโรงงานอุตสาหกรรม เข้าร่วมการฝึกซ้อม ณ ห้องประชุม อก.3 ชั้น 3 สำนักงานปลัดกระทรวงอุตสาหกรรม และ ห้องประชุม 505 ชั้น 5 กรมโรงงานอุตสาหกรรม และโรงแรมรัตนชล จังหวัดชลบุรี และผ่านระบบออนไลน์
การประชุมฝึกซ้อมแผนฯ ในครั้งนี้ เพื่อให้เจ้าหน้าที่มีความรู้และพร้อมรับมือเมื่อเกิดภาวะฉุกเฉินเกี่ยวกับสารเคมีและวัตถุอันตราย และได้ซักซ้อมความเข้าใจถึงบทบาทหน้าที่ความรับผิดชอบของแต่ละหน่วยงาน เตรียมความพร้อมในประสานความร่วมมือ ข้อมูล และทรัพยากร เพื่อให้สามารถปฏิบัติตามแผนการสนับสนุนการปฏิบัติงานในภาวะฉุกเฉิน : สปฉ. 10 ตามแผนการป้องกันและบรรเทาสาธารณภัยแห่งชาติ ได้อย่างมีประสิทธิภาพ โดยมีทีมที่ปรึกษา บริษัท เอ็นพีซี เซฟตี้ แอนด์ เอ็นไวรอนเมนทอล เซอร์วิส จำกัด ให้คำแนะนำในการฝึกซ้อม และมีผู้แทนจากกรมโรงงานอุตสาหกรรม การนิคมอุตสาหกรรมแห่งประเทศไทย กรมป้องกันและบรรเทาสาธารณภัย สำนักปรมาณูเพื่อสันติ กรมควบคุมมลพิษ สำนักนโยบายและแผนกลาโหม กรมควบคุมโรค กรมอนามัย กองสาธารณสุขฉุกเฉิน กรมวิทยาศาสตร์บริการ สำนักงานพัฒนาเทคโนโลยีอวกาศและภูมิสารสนเทศ (องค์การมหาชน) กรมสวัสดิการและคุ้มครองแรงงาน สำนักอนามัย กรุงเทพมหานคร และหน่วยงานที่เกี่ยวข้อง เข้าร่วมซักซ้อมด้วย

ที่มา : https://www.thaigov.go.th/news/contents/details/89803