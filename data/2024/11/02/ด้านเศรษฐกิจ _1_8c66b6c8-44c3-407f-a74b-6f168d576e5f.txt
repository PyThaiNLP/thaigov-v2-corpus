รัฐบาลไทย-ข่าวทำเนียบรัฐบาล-​รองปลัดฯ บรรจง มอบประกาศนียบัตรและปิดการฝึกอบรมทุนสำหรับการเตรียมและพัฒนากำลังคนภาครัฐในระดับยุทธศาสตร์ ปี 66 ของ อก.


วันเสาร์ที่ 2 พฤศจิกายน 2567
02/11/2567
พิมพ์
​รองปลัดฯ บรรจง มอบประกาศนียบัตรและปิดการฝึกอบรมทุนสำหรับการเตรียมและพัฒนากำลังคนภาครัฐในระดับยุทธศาสตร์ ปี 66 ของ อก.
​รองปลัดฯ บรรจง มอบประกาศนียบัตรและปิดการฝึกอบรมทุนสำหรับการเตรียมและพัฒนากำลังคนภาครัฐในระดับยุทธศาสตร์ ปี 66 ของ อก.
31 ตุลาคม 2567 นายบรรจง สุกรีฑา รองปลัดกระทรวงอุตสาหกรรม ปิดโครงการและมอบประกาศนียบัตรแก่ผู้สำเร็จการฝึกอบรม พร้อมร่วมรับฟังข้อเสนอการปรับเปลี่ยนหรือพัฒนางานเชิงนวัตกรรมทุนสำหรับการเตรียมและพัฒนากำลังคนภาครัฐในระดับยุทธศาสตร์ (Strategy-based) ประจำปีงบประมาณ พ.ศ.2566 ของกระทรวงอุตสาหกรรม (อก.) ภายใต้โครงการพัฒนาศักยภาพบุคลากรสู่การเป็นนักส่งเสริมอุตสาหกรรมอย่างมืออาชีพ และโดยมีข้าราชการ อก. ได้รับทุน จำนวน 20 คน และคณะพาณิชยศาสตร์และการบัญชี มหาวิทยาลัยธรรมศาสตร์ ดำเนินการฝึกอบรมตั้งแต่วันที่ 1 กรกฏาคม - 31 ตุลาคม 2567 และ ณ โรงแรมเซ็นจูรี่ พาร์ค ถนนราชปรารถ กรุงเทพฯ
รองปลัดกระทรวงอุตสาหกรรม กล่าวว่า ขอขอบคุณสำนักงาน ก.พ. ที่ได้จัดสรรทุนสำหรับการเตรียมและพัฒนากำลังคนภาครัฐระดับยุทธศาสตร์ (Strategy-based) ประจำปีงบประมาณ พ.ศ. 2566 ให้กับกระทรวงอุตสาหกรรม ในโครงการพัฒนาศักยภาพบุคลากรสู่การเป็นนักส่งเสริมอุตสาหกรรมอย่างมืออาชีพ เป็นโครงการที่ดำเนินการจัดทำคำขอโดยกรมส่งเสริมอุตสาหกรรม เพื่อเสริมสร้างและพัฒนาศักยภาพบุคลากรของกรมส่งเสริมอุตสาหกรรมให้มีทักษะ องค์ความรู้และความเชี่ยวชาญในการส่งเสริม สนับสนุน และพัฒนาวิสาหกิจไทยให้มีศักยภาพ และขีดความสามารถในการแข่งขัน สอดคล้อง กับประเด็นยุทธศาสตร์ชาติด้านการสร้างความสามารถในการแข่งขัน และขอแสดงความยินดีกับผู้ผ่านการอบรมทั้ง 20 คน ท่านคือกำลังคนคุณภาพของกระทรวงอุตสาหกรรม เป็นผู้ได้รับการเพิ่มพูนความรู้ และประสบการณ์จากวิทยากรผู้ทรงคุณวุฒิจากหน่วยงานทั้งภาครัฐและเอกชนที่เป็นที่ยอมรับและมีชื่อเสียงระดับประเทศ ผมขอให้ทุกท่านนำความรู้ที่ได้รับจากการฝึกอบรมในโครงการนี้ไปใช้ในการพัฒนาอุตสาหกรรมตามนโยบาย การปฏิรูปอุตสาหกรรม สู่เศรษฐกิจใหม่ ทันสมัย สะอาด สะดวก โปร่งใส ผ่านการทำงานด้วย “หัวและ ใจ” สร้างผลกระทบเชิงบวกในวงกว้างทั้งในมิติสังคมคุณภาพชีวิตของประชาชนผ่านการประกอบการที่ดี ผู้ประกอบการไทยมีขีดความสามารถในการแข่งขันได้อย่างเท่าเทียม และร่วมสร้างอุตสาหกรรมเศรษฐกิจที่เป็นมิตรกับสิ่งแวดล้อม ให้เกิดผลเป็นรูปธรรมด้านการนำนโยบายของกระทรวงอุตสาหกรรมไปปฏิบัติอย่างแท้จริง

ที่มา : https://www.thaigov.go.th/news/contents/details/89795