รัฐบาลไทย-ข่าวทำเนียบรัฐบาล-"รมต. เอกนัฏ" หนุน คพอ.ดีพร้อม เปิดหลักสูตร 5 Module ใหม่ ขยายรุ่น ครอบคลุมทั่วไทย ยึดโยงเครือข่าย Smart SMEs 13,000 ราย บริหารจัดการทุกมิติ เสริมพลังผู้นำดีพร้อม


วันศุกร์ที่ 8 พฤศจิกายน 2567
08/11/2567
พิมพ์
"รมต. เอกนัฏ" หนุน คพอ.ดีพร้อม เปิดหลักสูตร 5 Module ใหม่ ขยายรุ่น ครอบคลุมทั่วไทย ยึดโยงเครือข่าย Smart SMEs 13,000 ราย บริหารจัดการทุกมิติ เสริมพลังผู้นำดีพร้อม
"รมต. เอกนัฏ" หนุน คพอ.ดีพร้อม เปิดหลักสูตร 5 Module ใหม่ ขยายรุ่น ครอบคลุมทั่วไทย ยึดโยงเครือข่าย Smart SMEs 13,000 ราย บริหารจัดการทุกมิติ เสริมพลังผู้นำดีพร้อม
กรุงเทพฯ 6 พฤศจิกายน 2567 นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม ให้ผู้ประกอบการที่ผ่านหลักสูตรการพัฒนาผู้ประกอบการธุรกิจอุตสาหกรรม (คพอ.) เข้าพบ นำโดยนายณัฐพล แสงฟ้า ประธาน คพอ. เพื่อหารือแนวทางการพัฒนาผู้ประกอบการธุรกิจอุตสาหกรรม ตามนโยบาย “การปฏิรูปอุตสาหกรรม” โดยมีนายณัฐพล รังสิตพล ปลัดกระทรวงอุตสาหกรรม นายพงศ์พล ยอดเมืองเจริญ เลขานุการรัฐมนตรีว่าการกระทรวงอุตสาหกรรม และโฆษกกระทรวงอุตสาหกรรม  นางสาวฐิติภัสร์ โชติเดชาชัยนันต์ หัวหน้าคณะทำงานรัฐมนตรีว่าการกระทรวงอุตสาหกรรม นางสาวณัฏฐิญา เนตยสุภา รองปลัดกระทรวงอุตสาหกรรม รักษาราชการแทน อธิบดีกรมส่งเสริมอุตสาหกรรม นางดวงดาว ขาวเจริญ รองอธิบดีกรมส่งเสริมอุตสาหกรรม นายอาทิตย์ พัฒนพงศ์ชัย ผู้อำนวยการกองพัฒนาขีดความสามารถธุรกิจอุตสาหกรรม เข้าร่วมหารือการขับเคลื่อนเครือข่าย คพอ.ดีพร้อม ณ อาคารการนิคมอุตสาหกรรมแห่งประเทศไทย สำนักงานใหญ่ ถนนวิภาวดีรังสิต
หลักสูตรการพัฒนาผู้ประกอบการธุรกิจอุตสาหกรรมของดีพร้อม เริ่มตั้งปี 2523 เป็นระยะเวลากว่า 44 ปี จำนวน 412 รุ่น มีผู้ประกอบการ เจ้าของธุรกิจ ทายาทธุรกิจ กว่า 13,000 ราย ที่ผ่านการพัฒนาและยกระดับผู้ประกอบการทั่วประเทศให้มีศักยภาพในการดำเนินธุรกิจได้อย่างมีประสิทธิภาพครอบคลุมทุกด้าน พร้อมเชื่อมโยงเครือข่าย แลกเปลี่ยนและช่วยเหลือซึ่งกันและกัน ทั้งนี้ ทางผู้ประกอบการมีความต้องการให้เพิ่มหลักสูตรมากขึ้นจาก 12 รุ่นเป็น 20 รุ่น เพื่อพัฒนา SME ให้เป็น Smart SME และยกระดับธุรกิจให้เติบโต เกิดการเชื่อมโยงเครือข่าย มากยิ่งขึ้น โดยดีพร้อมจะเพิ่มหลักสูตรให้รองรับความต้องการของผู้ประกอบการและปรับหลักสูตรตามนโยบาย “การปฏิรูปอุตสาหกรรม” เน้นการบริหารจัดการในทุกมิติเพื่อรองรับการเปลี่ยนแปลงของบริบทโลก และปรับรูปแบบการเรียนการสอนจาก Class room เป็น Sharing และ Coaching พร้อมดึงผู้ประกอบการใหม่เข้ามามีส่วนร่วมผ่าน 5 Module ประกอบด้วย 1) การเสริมสร้างแรงจูงใจใฝ่สัมฤทธิ์ 2) การบริหารจัดการในมิติต่าง ๆ  3) การเสริมสร้างพลังความเป็นผู้นำ 4) การแลกเปลี่ยนเรียนรู้ประสบการณ์ และ 5) การจัดทำแผนกลยุทธ์ธุรกิจ

ที่มา : https://www.thaigov.go.th/news/contents/details/90014