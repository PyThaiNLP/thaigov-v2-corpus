รัฐบาลไทย-ข่าวทำเนียบรัฐบาล-​ผศอ.ภาสกร หารือปรับโครงสร้างอุตสาหกรรมยานยนต์ รับนโยบาย รมต.เอกนัฏ เน้น “ปฏิรูปอุตสาหกรรม”


วันศุกร์ที่ 8 พฤศจิกายน 2567
08/11/2567
พิมพ์
​ผศอ.ภาสกร หารือปรับโครงสร้างอุตสาหกรรมยานยนต์ รับนโยบาย รมต.เอกนัฏ เน้น “ปฏิรูปอุตสาหกรรม”
​ผศอ.ภาสกร หารือปรับโครงสร้างอุตสาหกรรมยานยนต์ รับนโยบาย รมต.เอกนัฏ เน้น “ปฏิรูปอุตสาหกรรม”
เมื่อวันที่  7 พฤศจิกายน 2567 นายภาสกร ชัยรัตน์ อธิบดีกรมส่งเสริมอุตสาหกรรม รักษาราชการแทนผู้อำนวยการสำนักงานเศรษฐกิจอุตสาหกรรม เป็นประธานการประชุมหารือปรับโครงสร้างอุตสาหกรรมยานยนต์ เพื่อดำเนินการตามนโยบายนายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม เน้น “ปฏิรูปอุตสาหกรรม” โดยมี นายกฤศ จันทร์สุวรรณ รองผู้อำนวยการสำนักงานเศรษฐกิจอุตสาหกรรม นายดุสิต อนันตรักษ์ ผู้อำนวยการศูนย์เทคโนโลยีสารสนเทศและการสื่อสาร สำนักงานปลัดกระทรวงอุตสาหกรรม  นายเกรียงศักดิ์  วงศ์พร้อมรัตน์  ผู้อำนวยการสถาบันยานยนต์ นางสาวพธู ทองจุล ผู้อำนวยการกองนโยบายอุตสาหกรรมรายสาขา 1 และเจ้าหน้าที่ สศอ. เข้าร่วมหารือกับผู้ประกอบรถยนต์ และชิ้นส่วนยานยนต์ โดยมีผู้แทนค่ายรถยนต์และสมาคมเข้าร่วมกว่า 50 คน ณ ห้องประชุม 301 ชั้น 3 สถาบันยานยนต์
ที่ประชุมได้มีการระดมความคิดเห็นในเรื่องนโยบาย ทิศทางและความต้องการสนับสนุนจากภาครัฐ เพื่อรักษาการเป็นฐานการผลิต และส่งออกยานยนต์และชิ้นส่วน ทั้งนี้ สศอ. จะรวบรวมความเห็นจากการประชุมครั้งนี้ เพื่อกำหนดเป็นกรอบนโยบายและมาตรการ นำเสนอต่อหน่วยงานภาครัฐ และภาคเอกชน ในงานสัมมนาระดมความคิดเห็นในการกำหนดทิศทางการปฏิรูปอุตสาหกรรมยานยนต์ ภายใต้งาน Thailand Industrial Conference 2024: Find Industry Vision 2025 ในวันที่ 20 พฤศจิกายน 2567 ณ ศูนย์นิทรรศการและการประชุมไบเทค บางนา

ที่มา : https://www.thaigov.go.th/news/contents/details/90006