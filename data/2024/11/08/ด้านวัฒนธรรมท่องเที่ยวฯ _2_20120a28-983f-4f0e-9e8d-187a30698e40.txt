รัฐบาลไทย-ข่าวทำเนียบรัฐบาล-รัฐบาล โดย THACCA - กระทรวงวัฒนธรรม พร้อมพันธมิตรอุตสาหกรรมภาพยนตร์ไทย ขนภาพยนตร์คุณภาพกว่า 80 เรื่องทั่วโลก จัดฉายเทศกาลภาพยนตร์โลกแห่งกรุงเทพมหานคร ครั้งที่ 16 


วันศุกร์ที่ 8 พฤศจิกายน 2567
รัฐบาล โดย THACCA - กระทรวงวัฒนธรรม พร้อมพันธมิตรอุตสาหกรรมภาพยนตร์ไทย ขนภาพยนตร์คุณภาพกว่า 80 เรื่องทั่วโลก จัดฉายเทศกาลภาพยนตร์โลกแห่งกรุงเทพมหานคร ครั้งที่ 16
รัฐบาล โดย THACCA - กระทรวงวัฒนธรรม พร้อมพันธมิตรอุตสาหกรรมภาพยนตร์ไทย ขนภาพยนตร์คุณภาพกว่า 80 เรื่องทั่วโลก จัดฉายเทศกาลภาพยนตร์โลกแห่งกรุงเทพมหานคร ครั้งที่ 16 เดินหน้าผลักดัน “ซอฟท์พาวเวอร์” ด้านภาพยนตร์
รัฐบาล โดย THACCA - กระทรวงวัฒนธรรม พร้อมพันธมิตรอุตสาหกรรมภาพยนตร์ไทย ขนภาพยนตร์คุณภาพกว่า 80 เรื่องทั่วโลก จัดฉายเทศกาลภาพยนตร์โลกแห่งกรุงเทพมหานคร ครั้งที่ 16 เดินหน้าผลักดัน “ซอฟท์พาวเวอร์” ด้านภาพยนตร์ ยกกระดับเศรษฐกิจสร้างสรรค์ไทย และเพิ่มขีดความสามารถการแข่งขันในตลาดภาพยนตร์นานาชาติ พร้อมเชิญชวนคนรักหนังสัมผัสภาพยนตร์คุณภาพ 7-17 พ.ย.นี้
กองทัพภาพยนตร์คุณภาพจากทั่วโลกพร้อมให้ชมแล้ว ในงานเทศกาลภาพยนตร์โลกแห่งกรุงเทพฯ ครั้งที่ 16  “World Film Festival of Bangkok” ระหว่างวันที่ 7-17 พฤศจิกายน 2567 ณ โรงภาพยนตร์เอสเอฟ เวิลด์ซีเนม่า เซ็นทรัลเวิลด์ พบกับที่สุดของภาพยนตร์ที่ในเอเชียตะวันออกเฉียงใต้ เพื่อผลักดันอุตสาหกรรมภาพยนตร์ของประเทศไทย ได้ขยายเครือข่ายเพิ่มขีดความสามารถการแข่งขันในการตลาดภาพยนตร์นานาชาติ และให้ผู้ชมได้แลกเปลี่ยนความรู้ทางวัฒนธรรม ผ่านเนื้อหาของภาพยนตร์จากนานาประเทศ และกิจกรรมเพื่อส่งเสริมการท่องเที่ยวสร้างภาพลักษณ์ที่ดีให้ประเทศ โดยพิธีเปิดเทศกาลภาพยนตร์โลกแห่งกรุงเทพฯ ครั้งที่ 16 โดยมีนางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม (วธ.) เป็นประธานเปิดงานฯ และมี นพ.สุรพงษ์ สืบวงศ์ลี รองประธานคณะที่ปรึกษาด้านนโยบายของนายกรัฐมนตรี และประธานคณะกรรมการพัฒนาซอฟต์พาวเวอร์แห่งชาติ นางยุถิกา อิศรางกูร ณ อยุธยา รองปลัดกระทรวงวัฒนธรรม นายประสพ เรียงเงิน อธิบดีกรมส่งเสริมวัฒนธรรม พร้อมคณะผู้จัดงาน นายฉาย บุญนาค ประธานกรรมบริหาร บริษัท เนชั่น กรุ๊ป ม.ร.ว.เฉลิมชาตรี ยุคล ประธานคณะอนุกรรมการขับเคลื่อนและพัฒนาซอฟต์พาวเวอร์ด้านภาพยนตร์ นายดรสะรณ โกวิทวณิชชา ผู้อำนวยการเทศกาลภาพยนตร์ ผู้บริหารของหน่วยงานภาครัฐและเอกชนร่วมงาน ณ โรงภาพยนตร์เอสเอฟ เวิลด์ ซีเนม่า ศูนย์การค้าเซ็นทรัลเวิลด์ เมื่อวันที่ 7 พฤศจิกายน ที่ผ่านมา
นางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม (รมว.วธ.) กล่าวว่า รัฐบาลมุ่งผลักดัน “ซอฟท์พาวเวอร์” ด้านภาพยนตร์ โดยนำความคิดสร้างสรรค์ นวัตกรรมและเทคโนโลยี มาประยุกต์กับทุนทางวัฒนธรรมของประเทศไทย เพื่อสร้างมูลค่าเพิ่มให้กับสินค้าและบริการของประเทศ ซึ่งอุตสาหกรรมภาพยนตร์เป็นหนึ่งในนโยบายขับเคลื่อน Soft Power ของรัฐบาล ซึ่งกระทรวงวัฒนธรรม โดยกรมส่งเสริมวัฒนธรรม จึงร่วมกับคณะอนุกรรมการขับเคลื่อนอุตสาหกรรมด้านภาพยนตร์ สนับสนุนภาพยนตร์ไทยเข้าร่วมเทศกาลภาพยนตร์ในต่างประเทศ เพื่อส่งเสริมอุตสาหกรรมภาพยนตร์ไทยให้เป็นที่รู้จักในระดับสากล ตลอดปี 2567 ภาพยนตร์ไทยได้รับความสนใจจากเทศกาลภาพยนตร์นานาชาติทั่วโลก เช่น เทศกาลภาพยนตร์เอเชียนิวยอร์ก เทศกาลภาพยนตร์โลคาร์โน สวิตเซอร์แลนด์ เทศกาลภาพยนตร์นานาชาติเวนิส อิตาลี เทศกาลภาพยนตร์นานาชาติโทรอนโต แคนาดา และเมื่อต้นเดือนตุลาคมที่ผ่านมา ภาพยนตร์เรื่องหลานม่า และอรุณกาล ภาพยนตร์จากประเทศไทย ได้รับความชื่นชมอย่างมากในเทศกาลภาพยนตร์นานาชาติปูซาน สาธารณรัฐเกาหลี และน่ายินดีกับภาพยนตร์เรื่อง อรุณกาล จะถูกฉายเป็นภาพยนตร์เปิดเทศกาลในครั้งนี้ด้วย ถือเป็นภาพยนตร์ไทยคุณภาพที่ได้รับการฉายในเทศกาลภาพยนตร์นานาชาติในหลายๆประเทศ
นางสาวสุดาวรรณ กล่าวอีกว่า รัฐบาลและกระทรวงวัฒนธรรม มีแผนสนับสนุนอุตสาหกรรมภาพยนตร์ไทยในอีกหลายมิติ เช่น การสนับสนุนการผลิตภาพยนตร์ไทย การพัฒนาบุคลากรในอุตสาหกรรมภาพยนตร์และการสนับสนุนให้เกิดเทศกาลภาพยนตร์ในประเทศและต่างประเทศ เพื่อส่งเสริมศักยภาพและความสามารถของผู้สร้างภาพยนตร์ไทยในการแข่งขันในตลาดโลก เพราะการส่งเสริมภาพยนตร์ไทยไม่เพียง แต่เป็นการโปรโมทวัฒนธรรมไทยให้เป็นที่รู้จักในระดับสากล แต่ยังเป็นการเสริมสร้างเศรษฐกิจสร้างสรรค์ของประเทศ ซึ่งงานเทศกาลภาพยนตร์นี้ขึ้น จะช่วยให้เกิดการขับเคลื่อนอุตสาหกรรมด้านภาพยนตร์ ให้แก่บุคลากรด้านภาพยนตร์ ไปจนถึงผู้รักภาพยนตร์ทั้งคนไทยและชาวต่างชาติ ให้กลับมาสนใจภาพยนตร์ไทยมากขึ้น ตลอดถึงการกระตุ้นเศรษฐกิจการค้า และการลงทุนในอุตสาหกรรมภาพยนตร์ ไปจนถึงการส่งเสริมการท่องเที่ยวและการผลักดันอุตสาหกรรม Soft Power ของประเทศไทยให้ประสบความสำเร็จต่อไป
ทั้งนี้ งาน “เทศกาลภาพยนตร์โลกแห่งกรุงเทพมหานคร” ครั้งที่ 16 “World Film Festival of Bangkok 2024” จัดฉายภาพยนตร์คุณภาพกว่า 80 เรื่องทั่วโลก ระหว่างวันที่ 7 - 17 พฤศจิกายน 2567 ณ เอส เอฟ เวิลด์ ซีเนม่า เซ็นทรัลเวิลด์  ผู้ที่สนใจติดตามรายละเอียดที่ www.worldfilmbangkok.com หรือ Facebook Page: World Film Festival of Bangkok | Instagram: WorldFilmBangkok

ที่มา : https://www.thaigov.go.th/news/contents/details/90019