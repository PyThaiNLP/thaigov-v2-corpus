รัฐบาลไทย-ข่าวทำเนียบรัฐบาล-ปลัดกระทรวงกลาโหมตรวจเยี่ยมหน่วยฝึกทหารใหม่ พัน.รวป.สป.พร้อมร่วมรับประทานอาหารกับน้องๆ พลทหารใหม่ กำชับครูฝึกดูแลอย่างใกล้ชิดทั้งร่างกายและจิตใจ


วันศุกร์ที่ 8 พฤศจิกายน 2567
ปลัดกระทรวงกลาโหมตรวจเยี่ยมหน่วยฝึกทหารใหม่ พัน.รวป.สป.พร้อมร่วมรับประทานอาหารกับน้องๆ พลทหารใหม่ กำชับครูฝึกดูแลอย่างใกล้ชิดทั้งร่างกายและจิตใจ
เมื่อวันพฤหัสบดีที่ ๗ พฤศจิกายน ๒๕๖๗ พลเอก สนิธชนก สังขจันทร์ ปลัดกระทรวงกลาโหม เดินทางไปตรวจเยี่ยมพัน.รวป.สป. หน่วยฝึกทหารใหม่ ผลัด ๒/๒๕๖๗ ณ พัน.รวป.ส
ทั้งนี้ ปลัดกระทรวงกลาโหม ได้เน้นย้ำให้ครูฝึกทหารใหม่ และผู้บังคับบัญชาหน่วยฝึกทหารใหม่ สร้างมาตรฐานการฝึกที่ดี มีคุณภาพ พร้อมกันนี้ปลัดกระทรวงกลาโหมและคณะนายทหารชั้นผู้ใหญ่ได้ตรวจเยี่ยมโรงเลี้ยง และร่วมรับประทานอาหารกับน้องๆ พลทหารใหม่ อย่างเป็นกันเองโดยไม่ถือชั้นยศ พลเอก พลทหารแต่อย่างใด นอกจากนี้ยังได้แสดงความยินดีกับบุตรพลทหารใหม่แรกเกิดพร้อมมอบเงินรับขวัญทางออนไลน์ เพื่อสร้างขวัญและกำลังใจให้กับน้องๆ พลทหารใหม่อีกด้วย
ในช่วงท้ายการตรวจเยี่ยมได้กำชับให้ครูฝึกดูแลรักษาความปลอดภัยในการฝึกอย่างเข้มงวด เน้นย้ำการดูแลทหารใหม่อย่างใกล้ชิดทั้งสภาพจิตใจ และร่างกาย ควบคู่กับการส่งเสริมความรู้ ความสามารถ โดยให้ระลึกเสมอว่าทหารใหม่ทุกนายถือเป็นส่วนหนึ่งในการขับเคลื่อนการทำงานด้านความมั่นคงให้แก่ประเทศชาติ

ที่มา : https://www.thaigov.go.th/news/contents/details/89999