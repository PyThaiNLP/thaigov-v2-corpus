รัฐบาลไทย-ข่าวทำเนียบรัฐบาล-โครงการฟื้นฟูเกษตรกรผู้ประสบอุทกภัย ปี 2567


วันศุกร์ที่ 8 พฤศจิกายน 2567
โครงการฟื้นฟูเกษตรกรผู้ประสบอุทกภัย ปี 2567
วันศุกร์ ที่ 8 พ.ย.67
ต่อจากนี้ไป ขอเชิญรับฟังไทยคู่ฟ้า
รัฐบาลอนุมัติกรอบวงเงิน 2,553 ล้านบาท สำหรับโครงการฟื้นฟูเกษตรกรผู้ประสบอุทกภัย ปี 2567
จำนวน 8 โครงการ ครอบคลุมการฟื้นฟูอาชีพหลังน้ำลด ประกอบด้วย โครงการเพิ่มประสิทธิภาพการผลิตข้าว
การสกัดการระบาดของโรคพืช การฟื้นฟูผู้ปลูกหม่อนเลี้ยงไหม การส่งเสริมอาชีพทางเลือกด้านประมง
การปรับระดับและฟื้นฟูพื้นที่หลังน้ำลด การฟื้นฟูพื้นที่เกษตรและซ่อมแซมเครื่องจักรกลเกษตร
และการลดภาระหนี้สินของสมาชิกสถาบันเกษตรกร กลุ่มเกษตรกร ได้แก่
การลดดอกเบี้ยเงินกู้โดยรัฐบาลชดเชยดอกเบี้ยให้ ขยายเวลาการชำระหนี้
ตลอดจนชดเชยความเสียหายทรัพย์สิน
เพื่อให้เกษตรกรผู้ประสบอุทกภัยสามารถกลับมาประกอบอาชีพได้ทันทีหลังน้ำลด
สร้างรายได้เพื่อเป็นค่าใช้จ่ายในครัวเรือนในระยะเวลาอันสั้น
“สื่อสารภารกิจรัฐบาล” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/90004