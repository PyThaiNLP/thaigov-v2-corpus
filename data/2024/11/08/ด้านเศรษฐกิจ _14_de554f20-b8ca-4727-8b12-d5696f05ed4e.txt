รัฐบาลไทย-ข่าวทำเนียบรัฐบาล-บสย. ร่วมงาน Money Expo 2024 เชียงใหม่ ครั้งที่ 19 จัดมาตรการช่วยเหลือ-ให้คำปรึกษา SMEs ต่อยอด ฟื้นฟูกิจการ  


วันศุกร์ที่ 8 พฤศจิกายน 2567
08/11/2567
พิมพ์
บสย. ร่วมงาน Money Expo 2024 เชียงใหม่ ครั้งที่ 19 จัดมาตรการช่วยเหลือ-ให้คำปรึกษา SMEs ต่อยอด ฟื้นฟูกิจการ
บสย. ร่วมงาน Money Expo 2024 เชียงใหม่ ตั้งแต่ 8-10 พ.ย. 67 ณ เชียงใหม่ ฮอลล์ ศูนย์การค้าเซ็นทรัล เชียงใหม่ แอร์พอร์ต
บสย. ร่วมงาน Money Expo 2024 เชียงใหม่ จัดโครงการค้ำประกันสินเชื่อดอกเบี้ยถูก “SMEs ฟื้นฟู No One Left Behind” ช่วย SMEs ประสบอุทกภัยฟื้นฟูกิจการ หนุน SMEs เข้าถึงสินเชื่อผ่านโครงการ PGS 11 “บสย. SMEs ยั่งยืน” พร้อมขนทีมที่ปรึกษาทางการเงิน แนะการเข้าถึงสินเชื่อ แก้หนี้ ฟรี ไม่มีค่าใช้จ่าย ตั้งแต่ 8-10 พ.ย. 67 ณ เชียงใหม่ ฮอลล์ ศูนย์การค้าเซ็นทรัล เชียงใหม่ แอร์พอร์ต
นายวุฒิพันธุ์ ปริดิพันธ์ รองผู้จัดการทั่วไป สายงานปฏิบัติการ บรรษัทประกันสินเชื่ออุตสาหกรรมขนาดย่อม (บสย.) นายประจบ ประทีปสว่างวงศ์ ผู้อำนวยการอาวุโส ฝ่ายกิจการสาขา 2 ให้การต้อนรับ นายจุลพันธ์ อมรวิวัฒน์ รัฐมนตรีช่วยว่าการกระทรวงการคลัง ให้เกียรติร่วมเปิดบูธ บสย. ในงานมหกรรมการเงินเชียงใหม่ ครั้งที่ 19 MONEY EXPO 2024 CHIANGMAI ร่วมด้วย นายสันติ วิริยะรังสฤษฎ์ ประธานจัดงาน และนางสาวภาคนี วิริยะรังสฤษฎ์ ประธานจัดงานร่วม ณ เชียงใหม่ฮอลล์ ศูนย์การค้าเซ็นทรัล เชียงใหม่ แอร์พอร์ต เมื่อวันที่ 8 พฤศจิกายน 2567
นายจุลพันธ์ อมรวิวัฒน์ รัฐมนตรีช่วยว่าการกระทรวงการคลัง ประธานในพิธีเปิดงาน กล่าวว่า งานในปีนี้จัดขึ้นภายใต้แนวคิด “Digital Finance for All การเงินดิจิทัลเพื่อทุกคน” ตรงกับแนวนโยบายของรัฐ และทิศทางของโลก โดยรัฐบาลยังให้ความสำคัญกับคำว่า “for All” การเงินที่เข้าถึงทุกคน ปัญหาที่เห็นชัดในขณะนี้คือ หนี้ครัวเรือนที่อยู่ในระดับสูง โดยเฉพาะกลุ่มสินเชื่อรถ-บ้าน ที่เริ่มเห็นปัญหาในการผ่อนชำระ รัฐบาลขณะนี้พยายามหากลไกในการแก้ปัญหาหนี้ เพื่อแก้ไขปัญหาให้ประชาชนนับล้านคนในการเข้าถึงสินเชื่อ
จากนโยบายดังกล่าว สอดคล้องกับเป้าหมายของ บสย. ที่มุ่งให้ความช่วยเหลือผู้ประกอบการ SMEs ทุกกลุ่มเข้าถึงสินเชื่อในระบบได้ง่ายขึ้น ผ่านกลไกการค้ำประกันของ บสย. สะท้อนผ่านแนวคิดการออกแบบโครงการค้ำประกันสินเชื่อ PGS 11 “บสย. SMEs ยั่งยืน” ที่ครอบคลุมความต้องการของผู้ประกอบการ SMEs ทุกกลุ่ม ตั้งแต่ “กลุ่มเปราะบาง” ผู้ประกอบการรายย่อย พ่อค้า แม่ค้า อาชีพอิสระ และผู้ประกอบการใหม่ รวมถึงกลุ่มอุตสาหกรรมตามภายใต้ยุทธศาสตร์ IGNITE THAILAND, ธุรกิจที่ดำเนินการในรูปแบบที่เป็นมิตรต่อสิ่งแวดล้อม (ESG/BCG) และผู้ประกอบการ SMEs กลุ่มอสังหาริมทรัพย์ ฟรี! ค่าธรรมเนียมค้ำประกัน 2 - 4 ปีแรก วงเงินค้ำประกัน เริ่มต้นตั้งแต่ 1 หมื่นบาท สูงสุด  40 ล้านบาท
ภายใต้แนวคิดการจัดงานในครั้งนี้ “SMEs for All โอกาสธุรกิจ เป็นของทุกคน” บสย. จัดเต็มความช่วยเหลือผู้ประกอบการ SMEs โดยเฉพาะผู้ประสบภัยน้ำท่วมในจังหวัดเชียงใหม่ และพื้นที่ภาคเหนือ ผ่านมาตรการเร่งด่วน โครงการค้ำประกันสินเชื่อดอกเบี้ยถูก “SMEs ฟื้นฟู No One Left Behind” วงเงิน 1,000 ล้านบาท ค้ำประกันตั้งแต่ 1 หมื่น – 2 ล้านบาทต่อราย นานสูงสุด 10 ปี อัตราค่าธรรมเนียม 1.25% ต่อปี ฟรี! ค่าธรรมเนียม 3 ปีแรก พร้อมยกเว้นค่าดำเนินการค้ำประกันตลอดโครงการ เพื่อช่วยลดภาระทางการเงินให้กับ SMEs ผู้ประสบภัยอุทกภัย
นอกจากนี้ เพื่อตอบสนองนโยบายภาครัฐในการแก้หนี้ ลดภาระหนี้ให้กับรายย่อย ผู้ประสบปัญหาการชำระหนี้ตามเกณฑ์ ในงานนี้ บสย. ได้เตรียมมาตรการ “บสย. พร้อมช่วย” ช่วยเหลือลูกหนี้ค้ำประกันสินเชื่อที่ บสย. จ่ายค่าประกันชดเชย (Claim) ร่วมลด ปลด หนี้ แก้หนี้ยั่งยืน ช่วยรักษาสภาพคล่องให้กับผู้ประกอบการ SMEs ในระหว่างที่เข้ากระบวนการปรับโครงสร้างหนี้กับ บสย. โดยสามารถลงทะเบียนเข้าร่วมโครงการได้ที่ ช่องทาง LINE OA TCG First: @tcgfirst หรือสอบถามเพิ่มเติมที่ บสย. Call Center โทร. 02-890-9999
เชิญชวนชาวเชียงใหม่ และพื้นที่ใกล้เคียง ที่ต้องการเข้าถึงสินเชื่อในระบบ ผ่านกลไกการค้ำประกันของ บสย. ต่อยอด เสริมศักยภาพธุรกิจ ฟื้นฟูกิจการ สามารถเข้าร่วมงาน โดย บสย. ได้จัดเตรียมทีมงานศูนย์ที่ปรึกษาทางการเงิน SMEs สำนักงานเขตภาคเหนือตอนบน พร้อมให้คำปรึกษาผู้ประกอบการ SMEs ในการเข้าถึงสินเชื่อ การแก้ปัญหาหนี้ และให้ความรู้ทางการเงิน ฟรี! ไม่มีค่าใช้จ่าย นอกจากนี้ ได้จัดโปรโมชันพิเศษให้กับผู้ประกอบการ SMEs ฟรี! ค่าดำเนินการค้ำประกัน เมื่อลงทะเบียนที่บูธ บสย.
ผู้ประกอบการ SMEs ที่สนใจเข้าร่วมโครงการค้ำประกันสินเชื่อ และมาตรการช่วยเหลือต่างๆ ของ บสย. พบกันที่บูธ บสย. ในงาน Money Expo 2024 เชียงใหม่ ครั้งที่ 19 ระหว่างวันที่ 8-10 พฤศจิกายน 2567 ณ เชียงใหม่ ฮอลล์ ศูนย์การค้าเซ็นทรัล เชียงใหม่ แอร์พอร์ต หรือลงทะเบียนได้ที่ LINE OA : @tcgfirst บริการตรวจสุขภาพทางการเงิน พร้อมจองคิวขอรับคำปรึกษาทางการเงิน ฟรี! และสามารถสอบถามข้อมูลเพิ่มเติมได้ที่สำนักงานเขตในพื้นที่ หรือ บสย. Call Center โทร. 02-890-9999

ที่มา : https://www.thaigov.go.th/news/contents/details/90031