รัฐบาลไทย-ข่าวทำเนียบรัฐบาล-​วธ.รุกพัฒนาศักยภาพบุคลากรด้านภาพยนตร์และวีดิทัศน์ไทย ขับเคลื่อน Soft Power ด้านภาพยนตร์สู่นานาชาติ  เปิดคอร์สแนะนำผลิตคอนเทนต์ส่งเสริม Soft Power แนะนำกลยุทธ์ลงทุน 


วันศุกร์ที่ 8 พฤศจิกายน 2567
​วธ.รุกพัฒนาศักยภาพบุคลากรด้านภาพยนตร์และวีดิทัศน์ไทย ขับเคลื่อน Soft Power ด้านภาพยนตร์สู่นานาชาติ  เปิดคอร์สแนะนำผลิตคอนเทนต์ส่งเสริม Soft Power แนะนำกลยุทธ์ลงทุน
​วธ.รุกพัฒนาศักยภาพบุคลากรด้านภาพยนตร์และวีดิทัศน์ไทย ขับเคลื่อน Soft Power ด้านภาพยนตร์สู่นานาชาติ  เปิดคอร์สแนะนำผลิตคอนเทนต์ส่งเสริม Soft Power แนะนำกลยุทธ์ลงทุน นำเสนอผลงาน ขยายตลาดภาพยนตร์ไทยในต่างประเทศ ระดมทีมผู้เชี่ยวชาญเติมเต็มความรู้
วธ.รุกพัฒนาศักยภาพบุคลากรด้านภาพยนตร์และวีดิทัศน์ไทย ขับเคลื่อน Soft Power ด้านภาพยนตร์สู่นานาชาติ  เปิดคอร์สแนะนำผลิตคอนเทนต์ส่งเสริม Soft Power แนะนำกลยุทธ์ลงทุน นำเสนอผลงาน ขยายตลาดภาพยนตร์ไทยในต่างประเทศ ระดมทีมผู้เชี่ยวชาญเติมเต็มความรู้ 11-15 พ.ย.นี้ ณ โรงแรม ไอบิส สไตล์ กรุงเทพ รัชดา
นางสาวสุดาวรรณ หวังศุภกิจโกศล รัฐมนตรีว่าการกระทรวงวัฒนธรรม เปิดเผยว่า กระทรวงวัฒนธรรม(วธ.) มีนโยบายส่งเสริม สร้างสรรค์ ผลักดันทุนทางวัฒนธรรมให้เป็นทุนทางเศรษฐกิจ เสริมพลังสร้างสรรค์ให้ “คน”เป็นปัจจัยสำคัญในการขับเคลื่อนเศรษฐกิจวัฒนธรรมและสังคมและพัฒนาและผลักดันสินค้าและบริการทางวัฒนธรรมให้มีส่วนแบ่งเพิ่มขึ้นในตลาดโลก รวมทั้งขับเคลื่อน Soft Power ด้านภาพยนตร์ ละคร ซีรีส์ สารคดี และแอนิเมชันและเผยแพร่ Soft Power ด้านอื่นๆ เช่น แหล่งท่องเที่ยว เทศกาลประเพณี อาหารของประเทศไทยไปสู่ระดับนานาชาติ กระทรวงวัฒนธรรมโดยสำนักงานปลัดกระทรวงวัฒนธรรม จึงจัดโครงการสถาบันพัฒนาบุคลากรด้านภาพยนตร์และวีดิทัศน์ (Content Thailand Academy) : การผลิตคอนเทนต์เพื่อส่งเสริม Soft Power ขึ้น  ซึ่งมีการจัดเสวนา และการอบรมเชิงลึกในหัวข้อที่เกี่ยวข้องในอุตสาหกรรมภาพยนตร์และวีดิทัศน์ให้แก่บุคลากรในอุตสาหกรรมภาพยนตร์และวีดิทัศน์ โดยวิทยากรและผู้ทรงคุณวุฒิที่มีความเชี่ยวชาญด้านภาพยนตร์และวีดิทัศน์ทั้งในและต่างประเทศ ระหว่างวันที่ 11 - 15 พฤศจิกายน 2567 ณ โรงแรม ไอบิส สไตล์ กรุงเทพ รัชดา
รัฐมนตรีว่าการกระทรวงวัฒนธรรม กล่าวอีกว่า กิจกรรมในโครงการสถาบันพัฒนาบุคลากรด้านภาพยนตร์และวีดิทัศน์ (Content Thailand Academy) : การผลิตคอนเทนต์เพื่อส่งเสริม Soft Power มีการจัดเสวนา และการอบรมเชิงลึกในหัวข้อที่เกี่ยวข้องในอุตสาหกรรมภาพยนตร์ตลอดระยะเวลา 5 วัน  ได้แก่ วันที่ 11 พฤศจิกายน 2567 การเสวนา “อนาคตคอนเทนต์ไทย” ซึ่งการเสวนาย่อย 2 หัวข้อ ประกอบด้วย 1) จากทีวีสู่แพลตฟอร์ม กลยุทธ์ทางรอดของสถานีโทรทัศน์ไทย (Adapting to Survive)  ความท้าทาย 2) โอกาสในการส่งออกภาพยนตร์ไทยสู่ตลาดต่างประเทศ (Local to Global) และกิจกรรมส่งเสริมการสร้างเครือข่าย  วันที่  12 พฤศจิกายน 2567  จัดอบรมเรื่อง “เทคนิคการ Tie - in สินค้าและบริการ” และจัดอบรมเรื่อง “การรีเมกซีรีส์จากประเทศเกาหลี สู่เวอร์ชั่นประเทศไทย” วันที่ 13 พฤศจิกายน 2567 จัดอบรมเรื่อง “เทคนิคการทำงานกับ Studio ต่างประเทศในซีรีส์เรื่อง Alien” และอบรมเรื่อง “กฎหมายที่เกี่ยวข้องกับการผลิตคอนเทนต์” วันที่ 14 พฤศจิกายน 2567 จัดอบรมเรื่อง “พลิกโฉมการสร้างสรรค์คอนเทนต์ แนวทางสู่ความสำเร็จของภาพยนตร์และซีรีส์บน Meta Platform” และอบรมเรื่อง “การนำคอนเทนต์ไทยสู่การประกวดต่างประเทศ” และวันที่ 15 พฤศจิกายน 2567 อบรมเรื่อง “เทคนิคการนำเสนอขายผลงานให้กับนักลงทุน” และอบรมและ Workshop เรื่อง “การทำ Finance Model เบื้องต้น และเทคนิคการคัดเลือกโปรเจ็กต์ให้เหมาะสมกับนักลงทุน”  ทั้งนี้ สามารถดูรายละเอียดเพิ่มเติมได้ที่เพจเฟซบุ๊กกองภาพยนตร์และวีดิทัศน์
“โครงการนี้มุ่งขับเคลื่อน Soft Power ด้านภาพยนตร์ ละคร ซีรีส์ สารคดี และแอนิเมชันของไทยให้ไปสู่ระดับนานาชาติด้วยการส่งเสริม สนับสนุนและพัฒนาบุคลากรด้านภาพยนตร์ให้มีความรู้ ความเข้าใจในอุตสาหกรรมภาพยนตร์และวีดิทัศน์ในยุคปัจจุบัน และเพื่อให้ผู้เข้ารับการอบรมได้แลกเปลี่ยนมุมมองทางด้านภาพยนตร์และวีดิทัศน์ และมีโอกาสแลกเปลี่ยนประสบการณ์ร่วมกับผู้มีความรู้ ความเชี่ยวชาญในอุตสาหกรรมภาพยนตร์และวีดิทัศน์ รวมทั้งเพื่อส่งเสริมการผลิตภาพยนตร์และสื่อออนไลน์ที่ช่วยเผยแพร่ศิลปวัฒนธรรม  การท่องเที่ยวและอัตลักษณ์ของประเทศไทย เพื่อสร้างมูลค่าเพิ่มทางเศรษฐกิจและสร้างรายได้ให้แก่ประเทศ” นางสาวสุดาวรรณ กล่าว

ที่มา : https://www.thaigov.go.th/news/contents/details/90003