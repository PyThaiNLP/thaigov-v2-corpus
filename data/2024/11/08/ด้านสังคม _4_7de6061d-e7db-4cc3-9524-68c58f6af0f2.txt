รัฐบาลไทย-ข่าวทำเนียบรัฐบาล-พม. ลด ดอกเบี้ยโรงรับจำนำ ! โปรฯ ขยายสาขา ย่าน บางขุนเทียน   


วันศุกร์ที่ 8 พฤศจิกายน 2567
พม. ลด ดอกเบี้ยโรงรับจำนำ ! โปรฯ ขยายสาขา ย่าน บางขุนเทียน
พม. ลด ดอกเบี้ยโรงรับจำนำ ! โปรฯ ขยายสาขา ย่าน บางขุนเทียน
วันที่ 8 พฤศจิกายน 2567 ที่กระทรวงการพัฒนาสังคมและความมั่นคงของมนุษย์ นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) เปิดเผยว่า สำนักงานธนานุเคราะห์ กระทรวงการพัฒนาสังคมและความมั่นคงของมนุษย์(พม.) ได้เปิดสาขาที่ 46 ลาดกระบัง เป็นสาขาล่าสุดของโรงรับจำนำของรัฐ หรือ "สถานธนานุเคราะห์" เมื่อต้นเดือน ต.ค. ที่ผ่านมา ซึ่งตั้งอยู่ในซอยเคหะร่มเกล้า 29 เขตลาดกระบัง กรุงเทพฯ และยังมีแผนว่า ในวันที่ 12 พ.ย. 67 นี้จะเปิดสาขาใหม่อีกแห่งหนึ่ง เป็นสาขาที่ 47 บางขุนเทียน ตั้งอยู่ในซอยเทียนทะเล 7 ถนนบางขุนเทียน-ชายทะเล กรุงเทพฯ โดยในวันดังกล่าวจะเปิดอย่างไม่เป็นทางการ และมีพิธีเปิดอย่างเป็นทางการในวันที่ 26 พ.ย. 67 ซึ่งทั้งสองวันดังกล่าวนั้นได้จัดโปรโมชั่น ลดดอกเบี้ย 1 เดือน สำหรับประชาชนที่มาใช้บริการ
นายวราวุธ กล่าวว่า  สำหรับการขยายสาขาใหม่ของสถานธนานุเคราะห์ เป็นส่วนหนึ่งของแผนการขยายบริการของสถานธนานุเคราะห์ เป็นโรงรับจำนำเพื่อสังคม เพื่อให้ผู้มีรายได้น้อยและผู้ที่ประสบปัญหาทางการเงินเฉพาะหน้าในพื้นที่ต่างๆ ของกรุงเทพฯ สามารถเข้าถึงแหล่งเงินกู้ที่เป็นธรรม สะดวก และรวดเร็วมากขึ้น ซึ่งสถานธนานุเคราะห์ เป็นโรงรับจำนำของรัฐ ที่ให้บริการด้วยอัตราดอกเบี้ยต่ำ เริ่มต้นที่ 25 สตางค์ต่อเดือน ซึ่งถือว่าเป็นอัตราที่ต่ำมาก เมื่อเทียบกับแหล่งเงินกู้อื่นๆ ในตลาด นอกจากนี้ กระบวนการจำนำนั้น มีความรวดเร็วและไม่ซับซ้อน โดยผู้จำนำเพียงนำทรัพย์สินมาจำนำ สามารถได้รับเงินสดทันที เพื่อนำไปใช้จ่ายในกรณีที่มีความจำเป็นเร่งด่วน เช่น ค่ารักษาพยาบาล ค่าเล่าเรียน ค่าซ่อมแซมที่อยู่อาศัย
#ข่าวพม #พม #ศรส #esshelpme #1300 #วราวุธศิลปอาชา #วราวุธรับฟังทำจริง #พมพอใจให้ทุกวัยพึงพอใจในพม #พมหนึ่งเดียว #สถานธนานุเคราะห์แห่งใหม่ #ลาดกระบัง #บางขุนเทียน

ที่มา : https://www.thaigov.go.th/news/contents/details/90028