รัฐบาลไทย-ข่าวทำเนียบรัฐบาล-เลขาฯ ลอรี่ ร่วมงาน “Savor the Future of Food” อิสราเอลผนึกไทย ร่วมสร้างนวัตกรรมอาหารแห่งอนาคต


วันเสาร์ที่ 23 พฤศจิกายน 2567
23/11/2567
พิมพ์
เลขาฯ ลอรี่ ร่วมงาน “Savor the Future of Food” อิสราเอลผนึกไทย ร่วมสร้างนวัตกรรมอาหารแห่งอนาคต
เลขาฯ ลอรี่ ร่วมงาน “Savor the Future of Food” อิสราเอลผนึกไทย ร่วมสร้างนวัตกรรมอาหารแห่งอนาคต
วันที่ 22 พฤศจิกายน 2567 นายพงศ์พล ยอดเมืองเจริญ เลขานุการรัฐมนตรีว่าการกระทรวงอุตสาหกรรมและโฆษกกระทรวงอุตสาหกรรม ได้รับมอบหมายจาก นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม เป็นผู้แทนเข้าร่วมงานสัมมนา “Savor the Future of Food” จัดโดย สถานเอกอัครราชทูตอิสราเอลประจำประเทศไทย โดยมี นางสาวออร์นา ซากิฟ เอกอัครราชทูตอิสราเอลประจําประเทศไทย นายโทเมอร์    ชปิลแมน หัวหน้าฝ่ายเศรษฐกิจและการพาณิชย์ หน่วยงานภาครัฐและเอกชน และผู้ประกอบการ เข้าร่วม ณ ห้องคาเมลเลีย โรงแรม วอลดอร์ฟ เอสโตเรีย กรุงเทพฯ
ทั้งนี้ สถานเอกอัครราชทูตอิสราเอลประจำประเทศไทย ร่วมกับสถาบันส่งออกอิสราเอล จัดงาน “Savor the Future of Food” รสชาติอาหารแห่งอนาคต อิ่มท้องด้วยนวัตกรรมอิสราเอล โดยภายในงาน มีทั้งงานเสวนา และลองลิ้มชิมรสนวัตกรรมอาหารแห่งอนาคตจาก Start up จากประเทศอิสราเอล พร้อมเจรจาจับคู่ธุรกิจต่อยอดความร่วมมือระหว่างสองประเทศ ด้วยอิสราเอลนั้น ขึ้นชื่อเรื่องนวัตกรรมเทคโนโลยีอาหาร มีบริษัทเปิดใหม่หลายร้อยแห่งค้นพบนวัตกรรมยิ่งใหญ่ ไม่ว่าจะเป็นเนื้อสัตว์เพาะเลี้ยง ผลิตภัณฑ์อาหารจากพืช เทคโนโลยีใหม่ที่ลดการใช้น้ำตาล เทคโนโลยีการหมักอันล้ำสมัย ขณะเดียวกัน ประเทศไทย เป็นประเทศอุตสาหกรรมรายใหญ่ที่พัฒนา ผลิต และจำหน่ายผลิตภัณฑ์อาหารไปทั่วโลก เมื่อทั้งสองประเทศร่วมมือกัน ย่อมนำมาซึ่งการจำกัดความใหม่ และการปฏิวัติตลาดอาหารของโลก และทำให้อุตสาหกรรมอาหารแข็งแกร่งมากยิ่งขึ้น

ที่มา : https://www.thaigov.go.th/news/contents/details/90538