รัฐบาลไทย-ข่าวทำเนียบรัฐบาล-“คารม” เผย สำนักงานประกันสังคมเพิ่มสิทธิผู้ประกันตน ม.33 ม.39 


วันอาทิตย์ที่ 24 พฤศจิกายน 2567
24/11/2567
พิมพ์
“คารม” เผย สำนักงานประกันสังคมเพิ่มสิทธิผู้ประกันตน ม.33 ม.39
สามารถล้างไตทางช่องท้องด้วยเครื่องล้างไตอัตโนมัติ (APD)
วันอาทิตย์ที่ 24 พ.ย. 2567 เวลา  10.30 น.
นายคารม พลพรกลาง รองโฆษกประจำสำนักนายกรัฐมนตรี เปิดเผยว่า รัฐบาลขับเคลื่อนมาตรการส่งเสริมสุขภาพอย่างคลอบคลุม โดยเฉพาะกลุ่มผู้ใช้แรงงาน เพื่อให้เข้าถึงการรักษาพยาบาลอย่างเท่าเทียม  สำนักงานประกันสังคมได้ให้สิทธิประโยชน์  ผู้ประกันตนมาตรา 33 และมาตรา 39 ในระบบประกันสังคมที่ป่วย ให้ได้รับสิทธิประโยชน์ การให้บริการตรวจสุขภาพเชิงรุกบริการ สิทธิการตรวจสุขภาพ 14 รายการ  ดังนี้
ตรวจร่างการตามระบบ
1) การคัดกรองทางการได้ยิน Finger Rub Test
2) การตรวจเต้านมโดยแพทย์หรือบุคลากรสาธารณสุข
3) การตรวจตาโดยความดูแลของจักษุแพทย์
4) การตรวจสายตาด้วย Snellen Eye Chart
ตรวจทางห้องปฏิบัติการ
1) ความสมบูรณ์ของเม็ดเลือด CBC
2) ปัสสาวะ UA
การตรวจสารเคมีในเลือด
1) น้ำตาลในเลือด FBS
2) การทำงานของไต Cr
3) ไขมันในเส้นเลือด Total & HEL Cholesterol
การตรวจอื่นๆ
1) เชื้อไว้รัสตับอักเสบ HBsAg
2) มะเร็งปากมดลูกวิธี Pap Smear
3)มะเร็งปากมดลูกวิธี Via
4) เลือดในอุจจาระ FOBT
5)Chest X-ray
ผ่านสถานที่ให้บริการผู้ประกันตนเข้ารับบริการในสถานพยาบาลที่สำนักงานประกันสังคมกำหนด ได้แก่ โรงพยาบาลตามสิทธิการรักษา 237 แห่งโรงพยาบาล เครือข่าย 469 แห่ง และ โรงพยาบาล MOU 43 แห่ง
พร้อมทั้งได้มอบสิทธิแก่ผู้ ประกันตนมาตรา 33 และมาตรา 39 ในระบบประกันสังคมที่ป่วย สามารถล้างไตทางช่องท้องด้วยเครื่องล้างไตอัตโนมัติ (Automated Peritoneal Dialysis : APD) ให้สามารถใช้ชีวิตประจำวันได้ปกติแม้เวลากลางคืนขณะหลับ ได้รับสิทธิประโยชน์ ดังนี้
1. ค่าวางท่อสำหรับการล้างไตทางช่องท้องด้วยเครื่องล้างไตอัตโนมัติโดยจ่ายค่าวางท่อ รับส่งน้ำยาเข้า-ออกช่องท้อง พร้อมอุปกรณ์ให้แก่ผู้ประกันตนหรือสถานพยาบาลไม่เกิน 20,000 บาท/ราย/2 ปี
2. ค่าบริการสำหรับบริการทำ APD โดยจะจ่ายค่าบริการทางการแพทย์จากการบำบัดทดแทนไต กรณีการล้างช่องท้องด้วยเครื่องอัตโนมัติแก่สถานพยาบาลที่ให้การรักษา ซึ่งเป็นสถานพยาบาลที่ขึ้นทะเบียนเป็นหน่วยบริการล้างช่องท้องด้วยเครื่องล้างไตอัตโนมัติโดยผู้ประกันตนไม่ต้องสำรองจ่ายในอัตราเท่าที่จ่ายจริงไม่เกิน 32,700 บาท/เดือน ครอบคลุมค่าตรวจรักษา ค่าเครื่องล้างไตอัตโนมัติค่าน้ำยาและอุปกรณ์ที่ใช้งานร่วม พร้อมมีเจ้าหน้าที่สถานพยาบาลไปติดตั้งที่บ้าน ผู้ป่วยเพื่อให้พร้อมใช้งาน ค่าซ่อมหรือเปลี่ยนเครื่องเมื่อมีปัญหา ค่าสอนผู้ป่วยและญาติโดยพยาบาล รวมถึงมีบริการ Call Center ตลอด 24 ชั่วโมง
//////

ที่มา : https://www.thaigov.go.th/news/contents/details/90543