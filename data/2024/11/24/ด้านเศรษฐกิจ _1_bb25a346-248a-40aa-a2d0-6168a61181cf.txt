รัฐบาลไทย-ข่าวทำเนียบรัฐบาล-​รองปลัดฯ วิฤทธิ์ นั่งหัวโต๊ะประชุม คกก.เทคโนโลยีสารสนเทศ อก. พัฒนาระบบสารสนเทศสู่ภาครัฐดิจิทัล


วันเสาร์ที่ 23 พฤศจิกายน 2567
23/11/2567
พิมพ์
​รองปลัดฯ วิฤทธิ์ นั่งหัวโต๊ะประชุม คกก.เทคโนโลยีสารสนเทศ อก. พัฒนาระบบสารสนเทศสู่ภาครัฐดิจิทัล
​รองปลัดฯ วิฤทธิ์ นั่งหัวโต๊ะประชุม คกก.เทคโนโลยีสารสนเทศ อก. พัฒนาระบบสารสนเทศสู่ภาครัฐดิจิทัล
20 พฤศจิกายน 2567 นายวิฤทธิ์ วิเศษสินธุ์ รองปลัดกระทรวงอุตสาหกรรม ประชุมคณะกรรมการเทคโนโลยีสารสนเทศกระทรวงอุตสาหกรรม ครั้งที่ 4/2567 โดยมีรองอธิบดี (cio) และ ผอ.ที่รับผิดชอบด้านเทคโนโลยีสารสนเทศและการสื่อสาร เข้าร่วมประชุม ณ ห้องประชุม อก.1 ชั้น 2 อาคารสำนักงานปลัดกระทรวงอุตสาหกรรม และผ่านสื่ออิเล็กทรอนิกส์ (Zoom Meeting)
ที่ประชุมได้มีการนำเสนอและพิจารณาคำของบประมาณด้านเทคโนโลยีดิจิทัลของหน่วยงานในสังกัดกระทรวงอุตสาหกรรม ประจำปีงบประมาณ พ.ศ.2569 ซึ่งรัฐมนตรีว่าการกระทรวงอุตสาหกรรม (นายเอกนัฏ พร้อมพันธุ์) ได้มอบนโยบาย ”การปฏิรูปอุตสาหกรรม สู่เศรษฐกิจยุคใหม่ ทันสมัย สะอาด สะดวก โปร่งใส 3 ปฏิรูป 3 แนวทาง“ และควรให้หน่วยงานมีการดำเนินงานผ่านการปฏิรูปภายในองค์กร เพิ่มประสิทธิภาพให้กับบุคลากรและองค์กร โดยภาพรวมคำของบประมาณ ปี 69 มีความสอดคล้องกับแนวทางการพัฒนาการดำเนินงานของกระทรวงฯ เพื่อเข้าสู่ภาครัฐดิจิทัล คือ การให้บริการผู้ประกอบการและประชาชน การดำเนินงานภายในหน่วยงาน ด้วยระบบดิจิทัล การพัฒนาโครงสร้างพื้นฐานและความมั่นคงปลอดภัยสารสนเทศ ตลอดจนการพัฒนาทักษะบุคลากร

ที่มา : https://www.thaigov.go.th/news/contents/details/90537