รัฐบาลไทย-ข่าวทำเนียบรัฐบาล-ผู้ว่าฯ กระบี่ เปิดงาน “ตากลม ชมเลเสน่ห์ท่าพร้าว” เพื่อพัฒนาพื้นที่สุขภาพ และส่งเสริมการท่องเที่ยวของตำบลคลองพน อ.คลองท่อม


วันเสาร์ที่ 23 พฤศจิกายน 2567
23/11/2567
พิมพ์
ผู้ว่าฯ กระบี่ เปิดงาน “ตากลม ชมเลเสน่ห์ท่าพร้าว” เพื่อพัฒนาพื้นที่สุขภาพ และส่งเสริมการท่องเที่ยวของตำบลคลองพน อ.คลองท่อม
ผู้ว่าฯ กระบี่ เปิดงาน “ตากลม ชมเลเสน่ห์ท่าพร้าว” เพื่อพัฒนาพื้นที่สุขภาพ และส่งเสริมการท่องเที่ยวของตำบลคลองพน อ.คลองท่อม
วันนี้ (23 พฤศจิกายน 2567) นายอังกูร ศีลาเทวากูล ผู้ว่าราชการจังหวัดกระบี่ เป็นประธานเปิดโครงการส่งเสริมด้านการท่องเที่ยวภายในตำบลคลองพน กิจกรรมงาน “ตากลม ชมเลเสน่ห์ท่าพร้าว” ณ บริเวณหัวสะพานท่ามะพร้าว หมู่ที่ 9 ต.คลองพน อ.คลองท่อม ซึ่งเทศบาลตำบลคลองพนพัฒนา ร่วมกับสำนักงานสนับสนุนการสร้างเสริมสุขภาพ(สสส.) จัดขึ้นเพื่อเป็นการยกระดับสู่ตำบลต้นแบบของโครงการพัฒนาพื้นที่สุขภาพและลดปัจจัยเสี่ยงทางสุขภาพ
สำหรับกิจกรรมในงาน จัดให้มีซุ้มนิทรรศการด้านการส่งเสริมสุขภาพ การแข่งขันการวิ่งเทรลระยะทาง 3 กม. การแสดงรำมวยไทย เต้นแอโรบิกเพื่อสุขภาพ การแข่งขันเรือพลีส การแข่งขันชกมวยทะเล ปีนเสาน้ำมัน เป็นต้น
นายอังกูร ศีลาเทวากูล ผู้ว่าราชการจังหวัดกระบี่ กล่าวว่า ขอชื่นชมทุกหน่วยงานในพื้นที่ และชื่นชม สสส. ที่ได้เข้ามาช่วยส่งเสริมสนับสนุนชุมชน และความเข้มแข็งบรรดาผู้นำท้องถิ่นผู้นำท้องที่ผู้นำทางศาสนาทุกคนมีความกระตือรือร้นมีความตื่นตัวที่จะให้พื้นที่แห่งนี้เป็นพื้นที่ที่มีสุขภาวะ คือพื้นที่ที่พี่น้องประชาชน มีสุขภาพกาย สุขภาพจิตที่ดี มีสิ่งแวดล้อมที่ดี ไม่มีอบายมุขต่างๆ เช่น ยาเสพติด เหล้า บุหรี่ เป็นต้น โดยเฉพาะในปัจจุบันมีการเปลี่ยนแปลงอย่างรวดเร็วเพราะฉะนั้นดีใจที่ สสส. ได้เลือกจังหวัดกระบี่ พื้นที่บ้านท่ามะพร้าว ตำบลคลองพล แห่งนี้เป็นพื้นที่ดำเนินโครงการโดยผู้ก่อการดี วันนี้ถือว่าเป็นงานแรกของตนที่มาเป็นผู้ว่าราชการจังหวัดกระบี่ ขอย้ำว่า ตนมาที่กระบี่ไม่ได้มาเป็นเจ้านาย แต่มาเพื่อช่วยพัฒนาจังหวัดกระบี่ ให้มีความก้าวหน้า ส่วนจะไปในทิศทางใด ซึ่งขึ้นอยู่กับคนในพื้นที่กระบี่ทุกภาคส่วน ผู้ว่าฯมีหน้าที่ในการสนับสนุนส่งเสริม ส่วนทิศทางการพัฒนาของจังหวัดกระบี่ จะขับเคลื่อนไปในทิศทางใดขึ้นอยู่กับคนในพื้นที่ ที่ทุกท่านช่วยกันร่วมวางแผนและขับเคลื่อนไปด้วยกัน ผู้ว่าฯจะเป็นศูนย์กลางในการบูรณาการทุกภาคส่วน ในการเชื่อมข้อมูลเข้าด้วยกันของทุกกระทรวง กรม รวมทั้งงบประมาณต่าง ๆ เพื่อนำมาพัฒนา

ที่มา : https://www.thaigov.go.th/news/contents/details/90534