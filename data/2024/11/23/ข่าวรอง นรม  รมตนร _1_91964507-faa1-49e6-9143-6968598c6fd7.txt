รัฐบาลไทย-ข่าวทำเนียบรัฐบาล-รอง นรม. และ รมว. คค.  “สุริยะ” นั่งหัวโต๊ะ ถกความคืบหน้าแผนแก้ไขปัญหาน้ำท่วมและดินโคลนถล่ม ในพื้นที่จังหวัดเชียงใหม่และจังหวัดเชียงราย เตรียมเสนอแผนฯ ครม.พิจารณา


วันศุกร์ที่ 22 พฤศจิกายน 2567
22/11/2567
พิมพ์
รอง นรม. และ รมว. คค.  “สุริยะ” นั่งหัวโต๊ะ ถกความคืบหน้าแผนแก้ไขปัญหาน้ำท่วมและดินโคลนถล่ม ในพื้นที่จังหวัดเชียงใหม่และจังหวัดเชียงราย เตรียมเสนอแผนฯ ครม.พิจารณา
รอง นรม. และ รมว. คค.  “สุริยะ” นั่งหัวโต๊ะ ถกความคืบหน้าแผนแก้ไขปัญหาน้ำท่วมและดินโคลนถล่ม ในพื้นที่จังหวัดเชียงใหม่และจังหวัดเชียงราย เตรียมเสนอแผนฯ ครม.พิจารณา
วันนี้ (22 พฤศจิกายน 2567) เวลา 16.00 น. ณ ห้องประชุม 301 ตึกบัญชาการ 1 ทำเนียบรัฐบาล  นายสุริยะ จึงรุ่งเรืองกิจ รองนายกรัฐมนตรีและรัฐมนตรีว่าการกระทรวงคมนาคม เป็นประธานการประชุมคณะกรรมการอำนวยการและบริหารสถานการณ์อุทกภัย วาตภัย และดินโคลนถล่ม ครั้งที่ 2/2567 โดยมี นางสาวธีรรัตน์ สำเร็จวาณิชย์ รัฐมนตรีช่วยว่าการกระทรวงมหาดไทย ประธาน ศปช. ส่วนหน้า และพลเอก ณัฐพล นาคพาณิชย์ รัฐมนตรีช่วยว่าการกระทรวงกลาโหม  ที่ปรึกษา ศปช. ส่วนหน้าร่วมประชุมผ่านระบบออนไลน์ พร้อมด้วยหน่วยงานที่เกี่ยวข้องเข้าร่วมประชุมด้วย
นายจิรายุ ห่วงทรัพย์ ที่ปรึกษาของนายกรัฐมนตรีและโฆษกศูนย์ปฏิบัติการช่วยเหลือผู้ประสบอุทกภัย วาตภัย และดินโคลนถล่ม (ศปช.) เปิดเผยว่า  นายสุริยะ ฯ แจ้งต่อที่ประชุมว่า วันนี้ เป็นการประชุมคณะทํางานศึกษาวางแผนการแก้ไขปัญหาน้ำท่วม และดินโคลนถล่มในพื้นที่ภาคเหนือ ครั้งที่ 2/2567  ซึ่งจากการประชุมคณะทำงาน ฯ ที่ผ่านมา ได้แต่งตั้งคณะทํางานเร่งรัดจัดทําแผนการแก้ไขปัญหาน้ำท่วมและดินโคลนถล่มในพื้นที่จังหวัดเชียงใหม่และจังหวัดเชียงราย เพื่อรวบรวมรายละเอียด บูรณาการแผนงาน รวมทั้งทรัพยากรของหน่วยงานต่าง ๆ ในการแก้ไขปัญหาน้ำท่วมและดินโคลนถล่มในพื้นที่ทั้งสองจังหวัด ให้ประสานสอดคล้องกันเพื่อความเป็นเอกภาพในการแก้ไขปัญหา ที่ผ่านมา มีการประชุมคณะทำงาน แล้ว 2 ครั้งและได้จัดทำแผนเร่งรัดแล้วเสร็จ ซึ่งจะมืการนำเสนอในที่ประชุมวันนี้ ก่อนที่จะนำเข้าที่ประชุม ศปช. วันจันทร์ที่ 25 พฤศจิกายน ที่จะมีนายภูมิธรรม เวชยชัย รองนายกรัฐมนตรี เป็นประธานการประชุม เพื่อเร่งรัดขับเคลื่อนแผนก่อนจะนำเสนอนายกรัฐมนตรีในช่วงที่มีการประชุม ครม.สัญจร ในวันที่ 29 พฤศจิกายน 2567  ต่อไป
ที่ประชุมได้พิจารณาและเห็นชอบในประเด็นสำคัญ ถึงแนวทางแก้ไขปัญหา เพื่อปกป้องและลดผลกระทบจากอุทกภัย และดินโคลนถล่ม ที่มีผลกระทบต่อชุมชน บ้านเรือนของประชาชนเป็นหลัก ดังนี้
1. รับทราบคําสั่งคณะทํางานศึกษาวางแผนการแก้ไขปัญหาน้ำท่วม และดินโคลนถล่ม ในพื้นที่ภาคเหนือ ที่ 1/ 2567 เรื่อง แต่งตั้งคณะทํางานเร่งรัดจัดทําแผนการแก้ไขปัญหาน้ำท่วมและดินโคลนถล่ม ในพื้นที่จังหวัดเชียงใหม่และจังหวัดเชียงราย รวมถึงผลการดำเนินงานของคณะทำงานเร่งรัดจัดทำแผนการแก้ไขปัญหาน้ำท่วม และดินโคลนถล่มในพื้นพื้นที่จังหวัดเชียงใหม่และจังหวัดเชียงราย
2. เห็นชอบแผนการดำเนินการแก้ไขปัญหาน้ำท่วม และดินโคลนถล่ม แม่น้ำปิง จังหวัดเชียงใหม่
3. เห็นชอบแผนการดำเนินการแก้ไขปัญหาน้ำท่วม และดินโคลนถล่ม แม่น้ำกก จังหวัดเชียงราย

ที่มา : https://www.thaigov.go.th/news/contents/details/90520