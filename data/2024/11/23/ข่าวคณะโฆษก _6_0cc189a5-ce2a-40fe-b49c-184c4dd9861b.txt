รัฐบาลไทย-ข่าวทำเนียบรัฐบาล-“อนุกูล” รองโฆษกรัฐบาล  เผย การประชุม นบข. 25 พ.ย.นี้ เตรียมเคาะมาตรการช่วยเหลือเกษตรไร่ละ 1,000 บาท ก่อนชง ครม.อนุมัติงบช่วยเหลือต่อไป


วันเสาร์ที่ 23 พฤศจิกายน 2567
23/11/2567
พิมพ์
“อนุกูล” รองโฆษกรัฐบาล  เผย การประชุม นบข. 25 พ.ย.นี้ เตรียมเคาะมาตรการช่วยเหลือเกษตรไร่ละ 1,000 บาท ก่อนชง ครม.อนุมัติงบช่วยเหลือต่อไป
“อนุกูล” รองโฆษกรัฐบาล  เผย การประชุม นบข. 25 พ.ย.นี้ เตรียมเคาะมาตรการช่วยเหลือเกษตรไร่ละ 1,000 บาท ก่อนชง ครม.อนุมัติงบช่วยเหลือต่อไป
วันนี้ (23 พ.ย. 67) นายอนุกูล พฤกษานุศักดิ์ รองโฆษกประจำสำนักนายกรัฐมนตรี เปิดเผยว่า ในวันที่ 25 พฤศจิกายนนี้ นายพิชัย ชุณหวชิร รองนายกรัฐมนตรึและรัฐมนตรีว่าการกระทรวงการคลังจะนั่งเป็นประธานการประชุม
คณะกรรมการนโยบายและบริหารจัดการข้าว (นบข.) เพื่อพิจารณาตามที่ ศ.ดร นฤมล ภิญโญสินวัฒน์  รมว.กระทรวงเกษตรและสหกรณ์ เสนอโครงการสนับสนุนค่าบริหารจัดการและพัฒนาคุณภาพผลผลิตเกษตรกรผู้ปลูกข้าวไร่ละ 1,000 บาท ครัวเรือนละไม่เกิน 10 ไร่ จากนั้น มติดังกล่าวจะถูกนำเสนอที่ประชุม ครม. เพื่อดำเนินการช่วยเหลือเกษตรกรต่อไป
“ทุกนโยบายที่กระทรวงเกษตรกรและสหกรณ์ดำเนินการได้พิจารณาอย่างรอบคอบ คำนึงถึงเกษตรกรเป็นหลัก เพื่อบรรเทาถึงความเดือดร้อน โดยเฉพาะการลดภารค่าใช้จ่ายและการสนับสนุนการทำเกษตร
เพื่อสร้างรายให้กับเกษตรกรต่อไป”นายอนุกูล กล่าว
นายอนุกูล ยังกล่าวอีกว่า สำหรับเงินในโครงการฟื้นฟูเกษตรกรผู้ประสบอุทกภัย ปี 2567 ที่ ครม.อนุมัติวงเงินไป 2,553 ล้านบาท ขณะนี้กระทรวงเกษตรได้มอบหมายทุกหน่วยงานที่เกี่ยวข้องเร่งสำรวจความเสียหายและรวบรวมข้อมูลเกษตรกรผู้ได้รับผลกระทบจากสถานการณ์อุทกภัยในช่วงวันที่ 14 ก.ค. 67 – 31 ต.ค. 67 จำนวน 59 จังหวัด แล้ว ทั้งนี้ จังหวัดที่ได้รับผลกระทบอุกทกภัยอย่างจังหวัดเชียงรายและเชียงใหม่ ล่าสุดได้รับรายงานว่าเงินฟื้นฟูเกษตรได้ถึงมือเกษตรกรแล้ว ซึ่งเกษตรกรพอใจเป็นอย่างมาก
////

ที่มา : https://www.thaigov.go.th/news/contents/details/90531