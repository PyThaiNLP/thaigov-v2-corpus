รัฐบาลไทย-ข่าวทำเนียบรัฐบาล-“รองนายกฯ ประเสริฐ” ติดตาม “โคราช มหานครดิจิทัลฯ” ชู “ปากช่อง สมาร์ทซิตี้” ยกระดับงานบริการ ด้วย e-Document เยี่ยมชม @ View Share Farm ส่งเสริมการใช้งานดิจิทัลเพื่อผู้พิการ อย่างเท


วันศุกร์ที่ 22 พฤศจิกายน 2567
“รองนายกฯ ประเสริฐ” ติดตาม “โคราช มหานครดิจิทัลฯ” ชู “ปากช่อง สมาร์ทซิตี้” ยกระดับงานบริการ ด้วย e-Document เยี่ยมชม @ View Share Farm ส่งเสริมการใช้งานดิจิทัลเพื่อผู้พิการ อย่างเท
“รองนายกฯ ประเสริฐ” ติดตาม “โคราช มหานครดิจิทัลฯ” ชู “ปากช่อง สมาร์ทซิตี้” ยกระดับงานบริการ ด้วย e-Document เยี่ยมชม @ View Share Farm ส่งเสริมการใช้งานดิจิทัลเพื่อผู้พิการ อย่างเท่าเทียม ทั่วถึง
นายประเสริฐ จันทรรวงทอง รองนายกรัฐมนตรีและรัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เป็นประธานการติดตามความคืบหน้าโครงการ “Digital Korat: The Future Starts now - โคราช มหานครดิจิทัลแห่งอนาคต” โดยมี ศาสตราจารย์พิเศษ วิศิษฏ์ วิศิษฏ์สรอรรถ ปลัดกระทรวงดีอี นายอัฐฐเสฏฐ จุลเสฏฐพานิช เลขานุการรัฐมนตรีว่าการกระทรวงดีอี พร้อมด้วยผู้บริหารหน่วยงานในสังกัดกระทรวง ดีอี และผู้ที่เกี่ยวข้อง เข้าร่วม ณ จังหวัดนครราชสีมา
สำหรับเทศบาลเมืองปากช่อง เป็นอีกหนึ่งในหน่วยงานของจังหวัดนครราชสีมา ที่นำระบบ e-Document มาใช้ในหน่วยงานรัฐ เพื่อลดการใช้เอกสารกระดาษ ปรับปรุงประสิทธิภาพและความโปร่งใสกระบวนการทำงาน รวมทั้งยกระดับการให้บริการแก่ประชาชน
พร้อมทั้งเยี่ยมชมโครงการการยกระดับชุมชนด้วยเทคโนโลยีดิจิทัล ณ วิสาหกิจชุมชน @ View Share Farm ตำบลวังหมี อำเภอวังน้ำเขียว จังหวัดนครราชสีมา ซึ่งเป็นการส่งเสริมการใช้งานดิจิทัลให้กับกลุ่มผู้พิการที่ประกอบอาชีพเกษตรแบบผสมผสาน ของ สำนักงานส่งเสริมเศรษฐกิจดิจิทัล (ดีป้า)

ที่มา : https://www.thaigov.go.th/news/contents/details/90521