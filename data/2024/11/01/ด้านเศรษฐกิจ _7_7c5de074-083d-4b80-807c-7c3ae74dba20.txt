รัฐบาลไทย-ข่าวทำเนียบรัฐบาล-นายถาวรฯ เป็นประธานเปิดพิธีเปิดการนำเสนอข้อมูลเกี่ยวกับการจัดการการดื้อยาต้านจุลชีพ


วันศุกร์ที่ 1 พฤศจิกายน 2567
นายถาวรฯ เป็นประธานเปิดพิธีเปิดการนำเสนอข้อมูลเกี่ยวกับการจัดการการดื้อยาต้านจุลชีพ
นายถาวรฯ เป็นประธานเปิดพิธีเปิดการนำเสนอข้อมูลเกี่ยวกับการจัดการการดื้อยาต้านจุลชีพ
เมื่อวันที่ 31 ตุลาคม 2567 นายถาวร ทันใจ ผู้ตรวจราชการกระทรวงเกษตรและสหกรณ์ เป็นประธานเปิดพิธีเปิดการนำเสนอข้อมูลเกี่ยวกับการจัดการการดื้อยาต้านจุลชีพ โดยมี Dr.Jorge Marthin Almagro, Deputy Chief Veterinary Officer กระทรวงสิ่งแวดล้อม อาหารและการชนบทแห่งสหราชอาณาจักร (DEFRA) และผู้แทนจากสถานเอกอัครราชทูตสหราชอาณาจักรประจำประเทศไทย พร้อมด้วย ผู้แทนจากหน่วยงานสังกัดกระทรวงเกษตรและสหกรณ์ เข้าร่วม ณ ห้องประชุมกระทรวงเกษตรและสหกรณ์
สำหรับการดำเนินงานด้านการจัดการการดื้อยาต้านจุลชีพ (Antimicrobial Resistance : AMR) ในภาคเกษตร ตามแนวทาง “สุขภาพหนึ่งเดียว (One Health)”ของ DEFRA ในการแก้ไขปัญหาสุขภาพคน สัตว์ และสิ่งแวดล้อม เพื่อนำสู่การมีสุขภาพที่ดีของทุกชีวิตบนโลกแบบองค์รวม ซึ่งประเทศไทยให้ความสำคัญกับ“สุขภาพหนึ่งเดียว (One Health)” และได้มีการดำเนินงานด้าน AMR เพื่อลดการใช้ยาต้านจุลชีพ โดยเฉพาะในภาคปศุสัตว์และประมง โดยประเทศไทยพร้อมที่จะมีความร่วมมือกับสหราชอาณาจักรในประเด็นดังกล่าวต่อไป

ที่มา : https://www.thaigov.go.th/news/contents/details/89749