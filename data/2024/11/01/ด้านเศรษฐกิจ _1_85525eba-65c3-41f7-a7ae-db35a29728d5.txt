รัฐบาลไทย-ข่าวทำเนียบรัฐบาล-​"ซอฟต์พาวเวอร์อย่างไร ให้ดีพร้อม" รับโจทย์ "รมต.เอกนัฏ" ตีแผ่แผนบูรณาการพัฒนาซอฟต์พาวเวอร์ด้านแฟชั่นและอาหารไทย ปั้นกระแส เผยแพร่ โน้มน้าว


วันพฤหัสบดีที่ 31 ตุลาคม 2567
31/10/2567
พิมพ์
​"ซอฟต์พาวเวอร์อย่างไร ให้ดีพร้อม" รับโจทย์ "รมต.เอกนัฏ" ตีแผ่แผนบูรณาการพัฒนาซอฟต์พาวเวอร์ด้านแฟชั่นและอาหารไทย ปั้นกระแส เผยแพร่ โน้มน้าว
​"ซอฟต์พาวเวอร์อย่างไร ให้ดีพร้อม" รับโจทย์ "รมต.เอกนัฏ" ตีแผ่แผนบูรณาการพัฒนาซอฟต์พาวเวอร์ด้านแฟชั่นและอาหารไทย ปั้นกระแส เผยแพร่ โน้มน้าว
กรุงเทพฯ 29 ตุลาคม 2567 – นางสาวณัฏฐิญา เนตยสุภา รองปลัดกระทรวงอุตสาหกรรม รักษาราชการแทน อธิบดีกรมส่งเสริมอุตสาหกรรม ให้เกียรติเป็นประธานในการประชุมชี้แจงแนวทางการดำเนินงานโครงการ Soft Power ของกรมส่งเสริมอุตสาหกรรม ประจำปีงบประมาณ พ.ศ. 2568 ร่วมด้วย นายวัชรุน จุ้ยจำลอง นางดวงดาว ขาวเจริญ รองอธิบดีกรมส่งเสริมอุตสาหกรรม คณะผู้บริหาร และเจ้าหน้าที่ดีพร้อม (DIPROM) เข้าร่วม ณ ห้องประชุม 1 ชั้น 6 อาคารกรมส่งเสริมอุตสาหกรรม (DIPROM Headquarter) และในรูปแบบออนไลน์ผ่านแอปพลิเคชั่น Zoom Meeting
การประชุมดังกล่าว จัดขึ้นเพื่อกำหนดแนวทางการดำเนินโครงการส่งเสริมซอฟต์พาวเวอร์สาขาอาหาร และสาขาแฟชั่น เป็นไปในทิศทางเดียวกันอย่างมีประสิทธิภาพและเกิดประสิทธิผลสอดคล้องกับนโยบายของ นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม ในการพัฒนาเศรษฐกิจเชิงรุก "ปฏิรูปอุตสาหกรรม" เซฟพี่น้องอุตสาหกรรมไทย สร้างความเท่าเทียม สร้างรายได้ สร้างโอกาสในการแข่งขันทางธุรกิจ โดยมีเป้าหมายในการส่งเสริมวัฒนธรรม ธุรกิจ และความเป็นไทยให้ก้าวสู่ Soft Power ในระดับสากล เพื่อการสร้างมูลค่าเพิ่มของสินค้าและบริการของประเทศไทย โดยแนวทางการสร้างซอฟต์พาวเวอร์ของกรมส่งเสริมอุตสาหกรรม มุ่ง “สร้างสรรค์ และต่อยอด” ให้เกิดเสน่ห์คุณค่าและเพิ่มมูลค่า แตกต่างด้วยอัตลักษณ์และทุนทางวัฒนธรรม เพิ่มทักษะ เทคนิคเชิงสร้างสรรค์ เพื่อต่อยอดสร้างคุณค่าให้กับสินค้าและบริการ พัฒนาคุณภาพสินค้าและบริการเพื่อเพิ่มมูลค่า “โน้มน้าว” ให้เกิดการยอมรับเปิดใจ สร้างการยอมรับผ่านการรับรองมาตรฐานทั้งไทยและสากล ชักจูงให้เปิดใจผ่านการสร้างการรับรู้และส่งเสริมภาพลักษณ์ให้เข้าถึงกลุ่มเป้าหมาย กระตุ้นความต้องการผ่านการถ่ายทอดของผู้ที่มีชื่อเสียง และ “เผยแพร่” ให้เป็นที่รู้จักผ่านการจัดอีเวนท์ทั้งในประเทศและต่างประเทศ งานเทศกาลประจำปีของไทย ตลอดจนสื่อประชาสัมพันธ์อื่น ๆ เช่น Social Media
ในปีงบประมาณ 2568 ดีพร้อมได้วางแผนการดำเนินการทั้งสิ้น 7 โครงการ โดยโครงการส่งเสริมซอฟต์พาวเวอร์ สาขาอาหาร ประกอบด้วย 1) การยกระดับหนึ่งหมู่บ้านหนึ่งเชฟอาหารไทย 2) การพัฒนาร้านอาหารเชฟชุมชน อาหารถิ่นอาหารไทย 3) การยกระดับศูนย์นวัตกรรมอาหารชุมชน 4) การส่งเสริมการใช้นวัตกรรมเพื่อยกระดับอุตสาหกรรมอาหารและเครื่องดื่มไทยสู่ตลาดโลกอย่างยั่งยืน ส่วนโครงการส่งเสริมซอฟต์พาวเวอร์ สาขาแฟชั่น ประกอบด้วย 1) การพัฒนาและเชื่อมโยงเครือข่ายบุคลากรอุตสาหกรรมแฟชั่น 2) การส่งเสริมภาพลักษณ์สินค้าแฟชั่นจากทุนทางวัฒนธรรมไทยสู่สากล และ 3) การเชื่อมโยงและแลกเปลี่ยนองค์ความรู้แฟชั่นและหัตถกรรมสิ่งทอระหว่างประเทศ

ที่มา : https://www.thaigov.go.th/news/contents/details/89741