รัฐบาลไทย-ข่าวทำเนียบรัฐบาล-ไอแบงก์ ร่วมงานวันออมแห่งชาติ


วันศุกร์ที่ 1 พฤศจิกายน 2567
01/11/2567
พิมพ์
ไอแบงก์ ร่วมงานวันออมแห่งชาติ
ไอแบงก์ร่วมออกบูธในงานวันออมแห่งชาติ ประจำปี 2567 จัดโดยกองทุนการออมแห่งชาติ (กอช.) โดยมี ดร.เผ่าภูมิ โรจนสกุล รมช.คลัง เป็นประธานวเปิดงานพร้อมปาฐกถาพิเศษ หัวข้อ "วินัยการออม เสาหลักสู่ความยั่งยืนในสังคมไทย" ณ ชั้น 5 โซนพารากอนฮอลล์ สยามพารากอน
วันที่ 31 ตุลาคม 2567 ธนาคารอิสามแห่งประเทศไทย (ไอแบงก์) ร่วมออกบูธในงานวันออมแห่งชาติ ประจำปี 2567 ที่จัดโดย กองทุนการออมแห่งชาติ (กอช.)  โดยในงานได้รับเกียรติจาก ดร.เผ่าภูมิ โรจนสกุล รัฐมนตรีช่วยว่าการกระทรวงการคลัง เป็นประธานกล่าวเปิดงานพร้อมกล่าวปาฐกถาพิเศษ ในหัวข้อ "วินัยการออม เสาหลักสู่ความยั่งยืนในสังคมไทย" ณ ชั้น 5 โซนพารากอนฮอลล์ สยามพารากอน และในโอกาสนี้ รัฐมนตรีช่วยว่าการกระทรวงการคลัง พร้อมด้วย นางสาวจารุลักษณ์ เรืองสุวรรณ เลขาธิการคณะกรรมการกองทุนการออมแห่งชาติ  ได้ให้เกียรติเยี่ยมชมบูธ ไอแบงก์ ซึ่งมีนางนุจรี ภักดีเจริญ ผู้ช่วยกรรมการผู้จัดการ ผู้บริหารกลุ่มงานธุรกิจรายย่อย และนายจักรี บุณยเกียรติ ผู้ช่วยกรรมการผู้จัดการ ผู้บริหารกลุ่มงานยุทธศาสตร์องค์กร พร้อมด้วยพนักงานธนาคารร่วมให้การต้อนรับ
ภายในงาน ไอแบงก์ ได้นำผลิตภัณฑ์เงินฝากที่ตอบโจทย์คนรักการออม ด้วยผลิตภัณฑ์เงินฝากประจำ ไอแบงก์ พร้อมบวก ซึ่งเป็นเงินฝากประจำที่ให้ผลตอบแทนที่คุ้มค่าและเชิญชวนมาเปิดบัญชีก็จะได้รับค่าตอบแทนเพิ่มอีกด้วย โดยเปิดบัญชีขั้นต่ำเพียง 10,000 บาท ฝากครบกำหนด 11 เดือน รับผลตอบแทนที่คาดว่าจะได้รับสูงถึง 2.10% ต่อปี นอกจากได้รับผลตอบแทนจากการฝากเงินแล้ว ยังได้รับค่าตอบแทนในการเป็นผู้แนะนำหรือบอกต่อเงินฝากนี้ให้กับลูกค้ารายใหม่ที่มาเปิดบัญชีพร้อมสมัครใช้ ibank Application โดยจะได้รับค่าตอบแทนเพิ่มอีก 0.05% ของยอดเงินฝากที่แนะนำ ยิ่งบอกต่อมากหรือชวนกันมาฝากมากผู้แนะนำก็จะยิ่งได้รับค่าตอบแทนเพิ่มขึ้นอีก 0.05% ตามจำนวนเงินฝากของลูกค้าที่ได้รับการแนะนำมาเปิดบัญชี
ผู้สนใจสามารถเปิดบัญชีได้ที่ ไอแบงก์ ทุกสาขา ตั้งแต่วันนี้ - 31 ธันวาคม 2567 หรือสอบถามข้อมูลเพิ่มเติมที่ ibank Contact Center 1302 หรือ แชตทาง Messenger : Islamic Bank of Thailand - ibank (@ibank.th) และ Line : iBank 4 all (@ibank)

ที่มา : https://www.thaigov.go.th/news/contents/details/89760