รัฐบาลไทย-ข่าวทำเนียบรัฐบาล-​"ดีพร้อม" ปั้นทีม Agent ดีพร้อม Upskill / Reskill เสริมทักษะเติมทุนมนุษย์ในสถานประกอบการ SMEs ปั้นนักส่งเสริมมาตรฐานองค์กรผลิตภาพ สร้างความเสมอภาคให้ SMEs ตามที่ รมต.เอกนัฏ สั่ง


วันพฤหัสบดีที่ 31 ตุลาคม 2567
31/10/2567
พิมพ์
​"ดีพร้อม" ปั้นทีม Agent ดีพร้อม Upskill / Reskill เสริมทักษะเติมทุนมนุษย์ในสถานประกอบการ SMEs ปั้นนักส่งเสริมมาตรฐานองค์กรผลิตภาพ สร้างความเสมอภาคให้ SMEs ตามที่ รมต.เอกนัฏ สั่ง
​"ดีพร้อม" ปั้นทีม Agent ดีพร้อม Upskill / Reskill เสริมทักษะเติมทุนมนุษย์ในสถานประกอบการ SMEs ปั้นนักส่งเสริมมาตรฐานองค์กรผลิตภาพ สร้างความเสมอภาคให้ SMEs ตามที่ รมต.เอกนัฏ สั่งเซฟอุตสาหกรรม
กรุงเทพฯ 29 ตุลาคม 2567 - นางสาวณัฏฐิญา เนตยสุภา รองปลัดกระทรวงอุตสาหกรรม รักษาราชการแทนอธิบดีกรมส่งเสริมอุตสาหกรรม ให้เกียรติเป็นประธานเปิด “การส่งเสริมมาตรฐานองค์กรแห่งผลิตภาพ สร้างความสุขในสถานประกอบการให้ดีพร้อม (DIPROM)” ภายใต้การส่งเสริมสุขภาวะองค์กรในวิสาหกิจขนาดกลางและขนาดย่อมตามแนวทางมาตรฐานองค์กรแห่งความสุข (SMEs Happy and Productive Workplace) โดยมี นายวัชรุน จุ้ยจำลอง รองอธิบดีกรมส่งเสริมอุตสาหกรรมกล่าวรายงาน พร้อมด้วยคณะผู้บริหารและเจ้าหน้าที่ดีพร้อม เข้าร่วม ณ ห้องประชุม 1 ชั้น 3 อาคารกรมส่งเสริมอุตสาหกรรม (DIPROM Headquarter) และผ่านระบบออนไลน์ Zoom Meeting
ตามนโยบาย "ปฏิรูปอุตสาหกรรม" ของนายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม เซฟอุตสาหกรรมไทย โดย ดีพร้อม ได้บูรณาการกับสำนักงานกองทุนสนับสนุนการสร้างเสริมสุขภาพ (สสส.) ในการส่งเสริมมาตรฐานองค์กรแห่งผลิตภาพ สร้างความสุขในสถานประกอบการให้ดีพร้อม (DIPROM) ซึ่งขณะนี้ดำเนินการมาจนถึงระยะที่ 4 ซึ่งมีระยะเวลาดำเนินการระหว่าง เดือนสิงหาคม 2566 ถึงเดือนสิงหาคม 2569 งบประมาณสนับสนุนจาก สสส. จำนวน 16.4 ล้านบาท เพื่อส่งเสริมให้ผู้บริหารของสถานประกอบการมีความตระหนักถึงความสำคัญของการพัฒนาเพิ่มผลิตภาพในองค์กร โดยเน้นการส่งเสริมคุณภาพชีวิตบุคลากรในองค์กรด้วยแนวคิดองค์กรสุขภาวะ (Happy Workplace) และเพื่อผลักดันให้มาตรฐานองค์กรแห่งผลิตภาพถูกนำไปใช้ในงานส่งเสริมพัฒนาศักยภาพผู้ประกอบการ
นอกจากนี้ รปอ.รก.อสอ. ณัฏฐิญา ยังมีความยินดี และเชื่อมั่นในหน่วยงานของดีพร้อมว่ามีบุคลากรที่มีความพร้อมในการเรียนรู้ Upskill / Reskill เสริมทักษะเติมทุนมนุษย์ในสถานประกอบการ SMEs สามารถประเมิน และรับรองสถานประกอบการสู่การรับรองมาตรฐานองค์กรผลิตภาพได้ พร้อมเน้นย้ำให้เจ้าหน้าที่ดีพร้อมมีความตระหนักในประโยชน์ของการนำแนวทางการดำเนินงานให้เป็นองค์กรผลิตภาพสร้างความเสมอภาคให้ SMEs และต่อยอดสู่ระดับนโยบายของดีพร้อม เพื่อให้เกิดความยั่งยืนในการพัฒนาคุณภาพชีวิต สุขภาพ และความสุขของคนทำงานในสถานประกอบการอย่างต่อเนื่องและยั่งยืน
ทั้งนี้ รูปแบบการฝึกอบรมเป็นการบรรยายและ Workshop ผ่านระบบออนไลน์ Zoom Meeting โดยได้รับเกียรติจาก รองศาสตราจารย์ ดร.อธิวัฒน์ เจี่ยวิวรรธน์กุล รองผู้อำนวยการฝ่ายบริหาร สถาบันแห่งชาติเพื่อการพัฒนาเด็กและครอบครัว มหาวิทยาลัยมหิดล โดยจัดขึ้นระหว่างวันที่ 29 – 30 ตุลาคม 2567 และมีเจ้าหน้าที่ดีพร้อมจากทั้งในหน่วยงานส่วนกลางและส่วนภูมิภาคเข้าร่วมกว่า 200 คน

ที่มา : https://www.thaigov.go.th/news/contents/details/89743