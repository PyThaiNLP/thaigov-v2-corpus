รัฐบาลไทย-ข่าวทำเนียบรัฐบาล-รักษาราชการแทนรองปลัดฯ ศุภกิจ เป็นประธานการประชุมโครงการเหมืองแร่ดีคู่ชุมชน และโครงการงบประมาณเบิกแทนกัน ปี 2568 ของ สปอ. ครั้งที่ 1/2567


วันพฤหัสบดีที่ 31 ตุลาคม 2567
31/10/2567
พิมพ์
รักษาราชการแทนรองปลัดฯ ศุภกิจ เป็นประธานการประชุมโครงการเหมืองแร่ดีคู่ชุมชน และโครงการงบประมาณเบิกแทนกัน ปี 2568 ของ สปอ. ครั้งที่ 1/2567
รักษาราชการแทนรองปลัดฯ ศุภกิจ เป็นประธานการประชุมโครงการเหมืองแร่ดีคู่ชุมชน และโครงการงบประมาณเบิกแทนกัน ปี 2568 ของ สปอ. ครั้งที่ 1/2567
30 ตุลาคม 2567 นายศุภกิจ บุญศิริ ผู้ตรวจราชการกระทรวงอุตสาหกรรม รักษาราชการแทน
รองปลัดกระทรวงอุตสาหกรรม เป็นประธานการประชุมโครงการเหมืองแร่ดีคู่ชุมชน และโครงการงบประมาณเบิกแทนกัน ปี พ.ศ. 2568 ของสำนักงานปลัดกระทรวงอุตสาหกรรม (สปอ.) ครั้งที่ 1/2567 โดยมี นายเดชา จาตุธนานันท์ ผู้ตรวจราชการกระทรวงอุตสาหกรรม นายเตมีย์ พันธุวงศ์ราช ผู้อำนวยการกองตรวจราชการ สำนักงานปลัดกระทรวงอุตสาหกรรม พร้อมทั้งเจ้าหน้าที่ที่เกี่ยวข้อง และผู้แทนอุตสาหกรรมจังหวัด 64 จังหวัดซึ่งได้รับงบประมาณดังกล่าวเข้าร่วมประชุม ณ ห้องประชุมชุณหะวัณ ชั้น 3 อาคารสำนักงานปลัดกระทรวงอุตสาหกรรม และผ่านสื่ออิเล็กทรอนิกส์ (Zoom Meeting)
การประชุมดังกล่าวมีวัตถุประสงค์เพื่อชี้แจงและหารือแนวทางขับเคลื่อนโครงการที่เกี่ยวกับเหมืองแร่ของ สปอ. ในปีงบประมาณ พ.ศ.2568 เพื่อให้เกิดประสิทธิภาพสูงสุด และบรรลุเป้าหมายโครงการฯ โดยแล้วเสร็จภายในกรอบระยะเวลาที่กำหนด (30 กันยายน 2568)

ที่มา : https://www.thaigov.go.th/news/contents/details/89744