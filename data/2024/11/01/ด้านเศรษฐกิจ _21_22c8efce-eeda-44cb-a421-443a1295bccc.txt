รัฐบาลไทย-ข่าวทำเนียบรัฐบาล-เครือข่าย 6 รัฐวิสาหกิจกลุ่มสาธารณูปการร่วมแชร์ไอเดียบริหารทุนมนุษย์ต่อเนื่องปีที่ 3


วันศุกร์ที่ 1 พฤศจิกายน 2567
01/11/2567
พิมพ์
เครือข่าย 6 รัฐวิสาหกิจกลุ่มสาธารณูปการร่วมแชร์ไอเดียบริหารทุนมนุษย์ต่อเนื่องปีที่ 3
DAD เปิดเวที 6 รัฐวิสาหกิจกลุ่มสาธารณูปการ ร่วมแลกเปลี่ยนความรู้และสร้างเครือข่ายพันธมิตรด้านการบริหารทุนมนุษย์ ต่อเนื่องเป็นปีที่ 3 ยกระดับระบบประเมินผลการปฏิบัติงานและระบบการพัฒนาทรัพยากรมนุษย์สู่ความยั่งยืน
ในงานสัมมนาสร้างเครือข่ายความร่วมมือด้าน HR รัฐวิสาหกิจในกลุ่มสาธารณูปการ ครั้งที่ 3 โครงการทบทวนและพัฒนาระบบการบริหารทุนมนุษย์ของ ธพส. ประจำปี 2567 มี 6 รัฐวิสาหกิจกลุ่มสาธารณูปการเข้าร่วม ได้แก่ การประปานครหลวง การประปาส่วนภูมิภาค องค์การจัดการน้ำเสีย การนิคมอุตสาหกรรมแห่งประเทศไทย การเคหะแห่งชาติ และบริษัท ธนารักษ์พัฒนาสินทรัพย์ จำกัด เพื่อเป็นเวทีให้แต่ละรัฐวิสาหกิจได้นำเสนอข้อมูลการทำงานด้านการบริหารทุนมนุษย์ ภายในงาน DAD ยังได้รับเกียรติจากนางสุวิมล  บัวเลิศ ผู้เชี่ยวชาญด้านการประเมินผลการดำเนินงานรัฐวิสาหกิจ (SE-AM) สาขาขนส่งทางบกและสาขาพลังงาน หมวด HCM ปี 2566 เป็นวิทยากรบรรยายให้ความรู้เกี่ยวกับแนวทางการประเมินผลในหมวด HCM แนวคิด วิธีการ และการเชื่อมโยงข้อมูล เพื่อนำความรู้มาใช้ในการพัฒนาองค์กรในทิศทางที่สอดคล้องกัน
ดร.นาฬิกอติภัค แสงสนิท กรรมการผู้จัดการ บริษัท ธนารักษ์พัฒนาสินทรัพย์ จำกัด หรือ DAD Asset Development เปิดเผยว่า DAD ได้ริเริ่มเป็นเจ้าภาพการจัดสัมมนา ครั้งนี้เป็นปีที่ 3  เพื่อแลกเปลี่ยนความรู้และสร้างเครือข่ายพันธมิตรด้านการบริหารทุนมนุษย์ในรัฐวิสาหกิจกลุ่มสาธารณูปการ ซึ่งปีนี้จัดขึ้นในหัวข้อ “การจัดการวัฒนธรรมองค์กร แนวทางการเปลี่ยนแปลง (Corporate Culture Change) และการเสริมสร้างค่านิยมผ่านกิจกรรมต่าง ๆ ตามเกณฑ์การประเมิน Core Business Enablers หมวด 6 การบริหารทุนมนุษย์” ที่แต่ละรัฐวิสาหกิจที่ได้ดำเนินการ
ความรู้ที่ได้จากการสัมมนาคือการได้เรียนรู้ถึงการจัดการวัฒนธรรมองค์กร แนวทางการเปลี่ยนแปลง (Corporate Culture Change) และการเสริมสร้างค่านิยมผ่านกิจกรรมต่าง ๆ ที่แต่ละหน่วยงานได้ดำเนินงาน รวมถึงผลสำเร็จที่ได้รับ เพื่อใช้เป็นแนวทางในการนำไปปรับใช้ รวมถึงสามารถนำความรู้ไปต่อยอดในการพัฒนาองค์กร และเป็นแบบอย่างที่ดีให้กับรัฐวิสาหกิจในกลุ่มอื่น ๆ ต่อไป
นางสาววิชชุดา  สีมาขจร ผู้ช่วยผู้ว่าการ (บริหาร) การนิคมอุตสาหกรรมแห่งประเทศไทย กล่าวว่า  หลายกิจกรรมที่ได้รับฟังในวันนี้ สามารถนำไปต่อยอดการทำงานให้กับหน่วยงานได้ เช่น การให้พนักงานใช้ Chat GPT การใช้ TikTok เป็นเครื่องมือในการสื่อสาร ซึ่งได้เก็บข้อมูลมาต่อยอดพัฒนาการดำเนินการด้าน HR ได้ตรงจุด  และได้ความรู้จากผู้เชี่ยวชาญในการประเมินผล มาแชร์ประสบการณ์ถึงการเชื่อมโยงงาน ซึ่งทำให้ได้ข้อมูลนำไปปรับปรุงกระบวนการทำงานต่อไป
นายปุณณวัฒน์  เศาจพันธ์ รองผู้อำนวยการฝ่ายทรัพยากรบุคคล การเคหะแห่งชาติ กล่าวว่า ข้อมูลที่ได้รับจากการสัมมนาครั้งนี้ จะเป็นประโยชน์ ให้องค์กรได้นำไปปรับใช้ และได้เห็นมีมุมมองด้าน HCM ในรูปแบบและแนวทางเดียวกัน ซึ่งขึ้นอยู่กับความสามารถในการขับเคลื่อนนโยบายและงบประมาณ ให้สามารถบรรลุเป้าหมายได้ และในช่วงบ่ายได้รับฟังการบรรยายจากผู้เชี่ยวชาญ ทำให้มีความรู้มากยิ่งขึ้นสามารถนำมาต่อยอดในการพัฒนาองค์กรต่อไปได้อย่างมีประสิทธิภาพ
นายสมเกียรติ  แสงชัยสุคนธ์กิจ หัวหน้ากองทรัพยากรบุคคล องค์การจัดการน้ำเสีย กล่าวว่า จะนำความรู้และประสบการณ์ที่ได้รับการแลกเปลี่ยนจากงานสัมมนาครั้งนี้ ไปปรับใช้ เพื่อพัฒนาและยกระดับให้กับงาน HR ของหน่วยงาน อีกทั้งยังได้รับทราบเทคนิคใหม่ๆ เพื่อพัฒนาและแก้ไขอุปสรรคต่างๆของงานด้าน HR จากวิทยากร ซึ่งจะช่วยสนับสนุนให้การทำงานด้าน HR ได้รับคะแนนการประเมินที่สูงขึ้นอีกด้วย

ที่มา : https://www.thaigov.go.th/news/contents/details/89782