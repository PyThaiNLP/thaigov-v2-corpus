รัฐบาลไทย-ข่าวทำเนียบรัฐบาล-รมว.ขิง "เอกนัฏ" ถก ช้อปปี้ วางแนวทางเชื่อมโยงระบบสินค้าไม่ได้มาตรฐาน เน้นผลักดันสินค้าไทยสู่การแข่งขันตลาดโลก


วันอังคารที่ 19 พฤศจิกายน 2567
19/11/2567
พิมพ์
รมว.ขิง "เอกนัฏ" ถก ช้อปปี้ วางแนวทางเชื่อมโยงระบบสินค้าไม่ได้มาตรฐาน เน้นผลักดันสินค้าไทยสู่การแข่งขันตลาดโลก
รมว.ขิง "เอกนัฏ" ถก ช้อปปี้ วางแนวทางเชื่อมโยงระบบสินค้าไม่ได้มาตรฐาน เน้นผลักดันสินค้าไทยสู่การแข่งขันตลาดโลก
18 พฤศจิกายน 2567 นายเอกนัฏ พร้อมพันธุ์ รัฐมนตรีว่าการกระทรวงอุตสาหกรรม ให้นายศรุต วานิชพันธุ์ ผู้อำนวยการอาวุโส Sea (ประเทศไทย) นำคณะผู้บริหาร บริษัท ช้อปปี้ (ประเทศไทย) จำกัด เข้าพบ เพื่อหารือแนวทางความร่วมมือในด้านมาตรฐานผลิตภัณฑ์อุตสาหกรรม ที่สามารถส่งเสริมและสนับสนุนนโยบายของรัฐบาล และนำเสนอการบริหารจัดการผู้ขายสินค้าที่ไม่ได้มาตรฐานบน Platform รวมถึงการสร้างระบบเพื่อเชื่อมโยงฐานข้อมูลผู้ขายให้หน่วยงานที่เกี่ยวข้อง โดยมี นายอรรถวิชช์ สุวรรณภักดี ประธานที่ปรึกษาคณะทำงานของรัฐมนตรีว่าการกระทรวงอุตสาหกรรม ด้านยุทธศาสตร์ นางสาวฐิติภัสร์ โชติเดชาชัยนันต์ หัวหน้าคณะทำงานรัฐมนตรีว่าการกระทรวงอุตสาหกรรม นายพงศ์พล ยอดเมืองเจริญ เลขานุการรัฐมนตรีว่าการกระทรวงอุตสาหกรรมและโฆษกกระทรวงอุตสาหกรรม นายเอกนิติ รมยานนท์ ผู้ตรวจราชการกระทรวงอุตสาหกรรม นายสุรพล ปลื้มใจ รองอธิบดีกรมส่งเสริมอุตสาหกรรม เข้าร่วมหารือ ณ ห้องประชุม อก. 1 ชั้น 2 อาคารสำนักงานปลัดกระทรวงอุตสาหกรรม
รัฐมนตรีฯ เอกนัฏ กล่าวว่า กระทรวงอุตสาหกรรม ได้มีนโยบาย "การปฏิรูปอุตสาหกรรม" สร้างความยั่งยืนด้านสิ่งแวดล้อมควบคู่ไปกับความเป็นอยู่ของพี่น้องประชาชน ผ่านโดยเฉพาะการ Save อุตสาหกรรมไทยสร้างความเท่าเทียมในการแข่งขันของ SMEs รวมถึงการบังคับใช้กฎหมายกับสินค้าต่างชาติที่ไม่ได้มาตรฐานที่ทะลักเข้าประเทศไทย พร้อมยกระดับขีดความสามารถให้ผู้ประกอบการไทยแข่งขันได้ ทั้งนี้จากการหารือจึงได้มอบหมายให้สำนักงานมาตรฐานผลิตภัณฑ์อุตสาหกรรม (สมอ.) ไปหาแนวทางในการเชื่อมโยงระบบฐานข้อมูลผู้ประกอบการที่จำหน่ายสินค้าไม่ได้มาตรฐานบน Platform กับทางบริษัทฯ เพื่อจะได้นำข้อมูลไปตรวจสอบและขยายผล พร้อมเป็นการป้องกันไม่ให้มีสินค้าที่ไม่ได้มาตรฐานถึงมือผู้บริโภคในประเทศไทย ทั้งนี้ได้เน้นย้ำให้สินค้าไทยที่ขายในออนไลน์ต้องมีมาตรฐาน พร้อมยกระดับสินค้าไทยเพิ่มขีดความสามารถในการแข่งขัน ส่งเสริมอุตสาหกรรมให้ก้าวทันโลกได้

ที่มา : https://www.thaigov.go.th/news/contents/details/90390