รัฐบาลไทย-ข่าวทำเนียบรัฐบาล-ครูอุ้มเปิดงาน "แสดงช้าง" เมืองสุรินทร์  ขนพัง-พลาย 150 เชือก โชว์การแสดงสุดตระการตา


วันอังคารที่ 19 พฤศจิกายน 2567
19/11/2567
พิมพ์
ครูอุ้มเปิดงาน "แสดงช้าง" เมืองสุรินทร์  ขนพัง-พลาย 150 เชือก โชว์การแสดงสุดตระการตา
นายอนุทิน ชาญวีรกูล รองนายกรัฐมนตรี มอบหมายให้ พลตำรวจเอก เพิ่มพูน ชิดชอบ รัฐมนตรีว่าการกระทรวงศึกษาธิการ  (รมว.ศธ.) เป็นประธาน
ในพิธีเปิดงานแสดงช้าง ณ สนามแสดงช้างสุรินทร์ อำเภอเมือง จังหวัดสุรินทร์
รมว.ศธ. กล่าวตอนหนึ่งว่า ในนามตัวแทนของประชาชนชาวจังหวัดสุรินทร์ ขอต้อนรับนักท่องเที่ยวทุกท่านสู่ "เมืองช้าง" ด้วยความยินดีอย่างยิ่ง ซึ่งจังหวัดสุรินทร์ถือเป็นจังหวัดแก่ ที่มีประวัติควานเป็นมา ยาวนาน บรรพบุรุษของชาวสุรินทร์ ที่เรียกตนเองว่า "กูย" หรือ"กวย" นาม "เชียงปุม" กับพวก ซึ่งมีความชำนาญในการจับข้าง ได้ใช้ภูมิปัญญาวิชาคชศาสตร์ จับช้างผือกแตกโรง จากกรุงศรีอยุธยา นำน้อมเกล้าน้อมกระหม่อม ถวายคืนสมเด็จพระที่นั่งสุริยาศน์อมรินทร์ จนได้รับการโปรดเกล้าเป็น พระยาสุรินทรภักดีศรีณรงค์จางวาง ปกครองเมืองสุรินทร์ และชื่อเมือง "สุรินทร์" ก็ได้เรียกตามนามของเจ้าเมืองดังกล่าว
สุรินทร์ เป็นจังหวัดที่คนทั่วไป ทั้งชาวไทยและชาวต่างประเทศ ต่างรู้จักกันดีว่าเป็น "เมืองช้าง" กิตติศัพท์ชื่อเสียงความยิ่งใหญ่ ความน่ารัก ความแสนรู้ของช้างจังหวัดสุรินทร์ ซึ่งเลี้ยงไว้เสมือนเป็นสมาชิกของครอบครัว มีความเป็นเอกลักษณ์เฉพาะตัวที่โดดเด่น ไม่มีใครเหมือน
ในปี 2505 คณะรัฐมนตรี มีมติให้การจัดงานแสดงช้าง เป็นงานประจำปีของชาติ จังหวัดสุรินทร์จึงได้จัดงานแสดงช้างขึ้น เพื่อเป็นการอนุรักษ์วัฒนธรรมประเพณีอันดี ระหว่าง "คนกับช้าง" มาเป็นเวลายาวนาน เป็นปีที่ 64 แล้ว และนับตั้งแต่บัดนี้ ท่านจะได้สัมผัสถึงวิถีชีวิตของขาวสุรินทร์ ที่มีต่อข้างในทุก ๆ ด้าน รวมทั้งชมความน่ารักของช้างผ่านการแสดงที่สวยงามตระการตา ตื่นตาตื่นใจกับช้างกว่า 150 เชือก โดยถ่ายทอดเรื่องราวผ่านการแสดงที่จะใต้น้ำเสนอให้ทุกท่านได้รับชม

ที่มา : https://www.thaigov.go.th/news/contents/details/90368