รัฐบาลไทย-ข่าวทำเนียบรัฐบาล-นายกฯ แพทองธาร สนทนาทางโทรศัพท์ กับ “โดนัลด์ ทรัมป์ ”เช้านี้ แสดงความยินดีชนะเลือกตั้งยืนยันประเทศไทยพร้อมทำงานกับสหรัฐฯ ด้าน “ทรัมป์”กล่าวชื่นชม นายกรัฐมนตรี


วันอังคารที่ 19 พฤศจิกายน 2567
19/11/2567
พิมพ์
นายกฯ แพทองธาร สนทนาทางโทรศัพท์ กับ “โดนัลด์ ทรัมป์ ”เช้านี้ แสดงความยินดีชนะเลือกตั้งยืนยันประเทศไทยพร้อมทำงานกับสหรัฐฯ ด้าน “ทรัมป์”กล่าวชื่นชม นายกรัฐมนตรี
นายกฯ แพทองธาร สนทนาทางโทรศัพท์ กับ “โดนัลด์ ทรัมป์ ”เช้านี้ แสดงความยินดีชนะเลือกตั้งยืนยันประเทศไทยพร้อมทำงานกับสหรัฐฯ ด้าน “ทรัมป์”กล่าวชื่นชม นายกรัฐมนตรี
วันที่ 19 พฤศจิกายน 2567 นายจิรายุ ห่วงทรัพย์ โฆษกประจำสำนักนายกรัฐมนตรี เปิดเผยว่า เมื่อเวลา 09.50 น. ที่ทำเนียบรัฐบาล นางสาวแพทองธาร ชินวัตร นายกรัฐมนตรี  ได้สนทนาทางโทรศัพท์กับ นายโดนัลด์ เจ ทรัมป์ ว่าที่ประธานาธิบดีสหรัฐอเมริกาที่ได้รับการเลือกตั้ง โดยนายกรัฐมนตรีได้กล่าวแสดงความยินดีที่ นายโดนัลด์ เจ ทรัมป์ได้รับชัยชนะในการเลือกตั้งที่ผ่านมาและจะเข้ารับตำแหน่งประธานาธิบดีอีกสมัยในเร็ววันนี้
ในโอกาสนี้ นายกรัฐมนตรีย้ำถึงความพร้อมของไทยที่จะทำงานร่วมกับสหรัฐฯอย่างใกล้ชิด นอกจากนี้ยังได้กล่าวว่า ประเทศไทยและสหรัฐฯ หวังว่าจะได้มีโอกาสในการแลกเปลี่ยนในการเยือนระดับสูงระหว่างกัน ทั้งนี้ประเทศไทยพร้อมให้การต้อนรับประธานาธิบดีทรัมป์ที่ประเทศไทย
“ทั้งนี้ นายโดนัลด์ เจ ทรัมป์ กล่าวขอบคุณ พร้อมชื่นชมประเทศไทยว่าเป็นประเทศที่สวยงาม รวมทั้งสนใจสอบถามสถานการณ์ประเทศไทย  และกล่าวชี่นชมการทำงานของนายกรัฐมนตรี ซึ่งพร้อมให้การสนับสนุน”

ที่มา : https://www.thaigov.go.th/news/contents/details/90376