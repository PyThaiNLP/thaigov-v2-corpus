รัฐบาลไทย-ข่าวทำเนียบรัฐบาล-ธอส. รับมอบโล่ประกาศเกียรติคุณผู้สนับสนุนโครงการเดิน วิ่ง ปั่น ป้องกันอัมพาต ครั้งที่ 10 เฉลิมพระเกียรติพระบาทสมเด็จพระเจ้าอยู่หัว 


วันอังคารที่ 19 พฤศจิกายน 2567
19/11/2567
พิมพ์
ธอส. รับมอบโล่ประกาศเกียรติคุณผู้สนับสนุนโครงการเดิน วิ่ง ปั่น ป้องกันอัมพาต ครั้งที่ 10 เฉลิมพระเกียรติพระบาทสมเด็จพระเจ้าอยู่หัว
ธอส. รับมอบโล่ประกาศเกียรติคุณผู้สนับสนุนโครงการเดิน วิ่ง ปั่น ป้องกันอัมพาต ครั้งที่ 10 เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 6 รอบ 28 กรกฎาคม 2567
ธนาคารอาคารสงเคราะห์ (ธอส.) รับมอบโล่ประกาศเกียรติคุณผู้สนับสนุนการจัดงานโครงการเดิน วิ่ง ปั่น ป้องกันอัมพาต ครั้งที่ 10 เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคล เฉลิมพระชนมพรรษา 6 รอบ 28 กรกฎาคม 2567 จากคณะแพทยศาสตร์ศิริราชพยาบาล มหาวิทยาลัยมหิดล ศูนย์โรคหลอดเลือดสมองศิริราช
นายกมลภพ วีระพละ กรรมการผู้จัดการ ธนาคารอาคารสงเคราะห์ (ธอส.) เปิดเผยว่า ธอส. ในฐานะสถาบันการเงินของรัฐ ที่มีพันธกิจ “ทำให้คนไทยมีบ้าน” โดยตลอดระยะเวลากว่า 71 ปี ได้สนับสนุนให้คนไทยมีที่อยู่อาศัยเป็นของตนเองมาแล้วมากกว่า 4.6 ล้านครอบครัว ขณะเดียวกัน ธอส. ยังได้ดำเนินการตามนโยบายที่คำนึงถึงความรับผิดชอบต่อสังคมและสิ่งแวดล้อมควบคู่ไปด้วย และเนื่องในโอกาสที่ ธอส. ร่วมสนับสนุน “โครงการเดิน วิ่ง ปั่น ป้องกันอัมพาต ครั้งที่ 10 เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคล เฉลิมพระชนมพรรษา 6 รอบ 28 กรกฎาคม 2567” จัดโดย คณะแพทยศาสตร์ศิริราชพยาบาล มหาวิทยาลัยมหิดล ศูนย์โรคหลอดเลือดสมองศิริราช เมื่อวันที่ 2 พฤศจิกายน 2567 ผู้จัดงานจึงมอบโล่เกียรติคุณให้แก่ ธอส. ในฐานะผู้สนับสนุน เพื่อเป็นการตอบแทนคำขอบคุณที่เป็นส่วนหนึ่งในการช่วยให้การจัดงานดังกล่าวสำเร็จลุล่วงเป็นอย่างดี
สำหรับโครงการเดิน วิ่ง ปั่น ป้องกันอัมพาต ครั้งที่ 10 เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคล เฉลิมพระชนมพรรษา 6 รอบ 28 กรกฎาคม 2567 จัดขึ้นเพื่อเฉลิมพระเกียรติ พระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินี ที่ทรงเป็นแบบอย่างแก่พสกนิกรในการรักษาสุขภาพและออกกำลังกาย นอกจากนี้ ภายในงานยังมีการจัดกิจกรรมสร้างความตระหนักรู้โรคหลอดเลือดสมอง และรณรงค์เชิญชวนคนไทยหันมาออกกำลังกาย ซึ่งโครงการดังกล่าว ได้รับการสนับสนุนจากกระทรวงภาครัฐร่วมขับเคลื่อน พันธมิตรภาคีเครือข่ายร่วมดำเนินการ ตลอดจนภาคเอกชนร่วมให้การสนับสนุนเป็นอย่างดี โดยการดำเนินการดังกล่าวสอดคล้องกับนโยบายด้านการแสดงความรับผิดชอบต่อสังคม ชุมชน และสภาพแวดล้อม หรือ CSR  ของ ธอส. ทั้งนี้ พิธีรับมอบโล่ประกาศเกียรติคุณผู้สนับสนุนการจัดโครงการเดิน วิ่ง ปั่น ป้องกันอัมพาต ครั้งที่ 10 เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคล เฉลิมพระชนมพรรษา 6 รอบ 28 กรกฎาคม 2567 จัดขึ้น ณ หอประชุมราชแพทยาลัย คณะแพทยศาสตร์ศิริราชพยาบาล เมื่อวันที่ 18 พฤศจิกายน 2567

ที่มา : https://www.thaigov.go.th/news/contents/details/90382