รัฐบาลไทย-ข่าวทำเนียบรัฐบาล-นายกฯ เผย  GDP ไตรมาส 3 เพิ่มขึ้น สั่งการกระทรวงการคลัง กระทรวงพาณิชย์ และ สศช. เร่งเพิ่มมาตรการลงทุนภาคเอกชน


วันอังคารที่ 19 พฤศจิกายน 2567
19/11/2567
พิมพ์
นายกฯ เผย  GDP ไตรมาส 3 เพิ่มขึ้น สั่งการกระทรวงการคลัง กระทรวงพาณิชย์ และ สศช. เร่งเพิ่มมาตรการลงทุนภาคเอกชน
นายกฯ เผย  GDP ไตรมาส 3 เพิ่มขึ้น สั่งการกระทรวงการคลัง กระทรวงพาณิชย์ และ สศช. เร่งเพิ่มมาตรการลงทุนภาคเอกชน
วันนี้ (19 พฤศจิกายน 2567) เวลา 12.10 น. ณ บริเวณโถงกลาง ตึกบัญชาการ 1 ทำเนียบรัฐบาล  นางสาวแพทองธาร ชินวัตร นายกรัฐมนตรี เปิดเผย ภายหลังการประชุมภายหลังการประชุมคณะรัฐมนตรีว่า สำนักงานสภาพัฒนาการเศรษฐกิจและสังคมแห่งชาติ (สภาพัฒน์) แถลงตัวเลข GDP ไตรมาส 3 ที่มีการขยับตัวเพิ่มมากขึ้น ร้อยละ 3 โดยที่ประเมินไว้ 9 เดือน เศรษฐกิจของประเทศไทยขยายตัว 2.3 เปอร์เซ็นต์ ซึ่งคาดว่าในปี 67 เศรษฐกิจของประเทศไทยจะขยายตัวได้ 2.6 เปอร์เซ็นต์ ถือว่าเป็นสัญญานที่ดีของเศรษฐกิจไทย ซึ่งอัตราการเติบโตส่วนใหญ่เป็นในด้านการลงทุนของภาครัฐและภาคการท่องเที่ยว แต่ส่วนในด้านการลงทุนจากภาคเอกชนยังสามารถเติบโตเพิ่มได้อีก
ทั้งนี้ นายกฯ ได้มีการสั่งการให้กระทรวงการคลัง กระทรวงพาณิชย์ สำนักงานสภาพัฒนาการเศรษฐกิจและสังคมแห่งชาติ (สภาพัฒน์) และหน่วยงานภาครัฐอื่น ๆ ที่เกี่ยวข้องหามาตรการเพื่อช่วยในเรื่องการลงทุนของภาคเอกชนให้เพิ่มมากยิ่งขึ้น เพื่อจะทำให้ GDP ของประเทศให้ขยับมากขึ้น

ที่มา : https://www.thaigov.go.th/news/contents/details/90383