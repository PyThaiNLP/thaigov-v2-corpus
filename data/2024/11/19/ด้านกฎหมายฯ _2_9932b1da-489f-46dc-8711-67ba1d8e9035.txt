รัฐบาลไทย-ข่าวทำเนียบรัฐบาล-รัฐมนตรีว่าการกระทรวงยุติธรรม รับโล่เกียรติคุณแทนคำขอบคุณ และร่วมเป็นเกียรติในงานประกาศความสำเร็จโครงการเดิน วิ่ง ปั่น ป้องกันอัมพาต ครั้งที่ ๑๐


วันจันทร์ที่ 18 พฤศจิกายน 2567
18/11/2567
พิมพ์
รัฐมนตรีว่าการกระทรวงยุติธรรม รับโล่เกียรติคุณแทนคำขอบคุณ และร่วมเป็นเกียรติในงานประกาศความสำเร็จโครงการเดิน วิ่ง ปั่น ป้องกันอัมพาต ครั้งที่ ๑๐
รัฐมนตรีว่าการกระทรวงยุติธรรม รับโล่เกียรติคุณแทนคำขอบคุณ และร่วมเป็นเกียรติในงานประกาศความสำเร็จโครงการเดิน วิ่ง ปั่น ป้องกันอัมพาต ครั้งที่ ๑๐ เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา ๖ รอบ
ในวันจันทร์ที่ ๑๘ พฤศจิกายน ๒๕๖๗ เวลา ๑๓.๓๐ น. พันตำรวจเอก ทวี สอดส่อง รัฐมนตรีว่าการกระทรวงยุติธรรม รับโล่เกียรติคุณแทนคำขอบคุณ และร่วมเป็นเกียรติในงานประกาศความสำเร็จโครงการเดิน วิ่ง ปั่น ป้องกันอัมพาต ครั้งที่ ๑๐ เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา ๖ รอบ ๒๘ กรกฎาคม ๒๕๖๗ หัวข้อ คนไทยสมองดี (Healthy Thais, Healthy Brains) โดยมี นายสำรวม บุญเสริม ผู้ช่วยปลัดกระทรวงยุติธรรม เข้าร่วมเป็นเกียรติในงานดังกล่าว ณ หอประชุมราชแพทยาลัย คณะแพทยศาสตร์ศิริราชพยาบาล เขตบางกอกน้อย กรุงเทพมหานคร
ทั้งนี้ คณะแพทยศาสตร์ศิริราชพยาบาล โดยศูนย์โรคหลอดเลือดสมองศิริราช ร่วมกับศิริราชมูลนิธิ จัดโครงการดังกล่าวขึ้นเนื่องในโอกาสพระราชพิธีมหามงคลเฉลิมพระชนมพรรษา ๖ รอบ ๒๘ กรกฎาคม ๒๕๖๗ เพื่อเฉลิมพระเกียรติพระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินี รวมทั้งได้จัดกิจกรรมสร้างความตระหนักรู้โรคหลอดเลือดสมอง ตลอดจนรณรงค์เชิญชวนคนไทยหันมาออกกำลังกาย ซึ่งโครงการฯ ดังกล่าวได้รับการสนับสนุนจากส่วนราชการ และหน่วยงานภาครัฐร่วมขับเคลื่อน โดยมีพันธมิตร และภาคีเครือข่าย เข้าร่วมสนับสนุนการจัดโครงการฯ ดังกล่าว

ที่มา : https://www.thaigov.go.th/news/contents/details/90362