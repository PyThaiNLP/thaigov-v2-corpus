รัฐบาลไทย-ข่าวทำเนียบรัฐบาล-“วราวุธ“ เผย พม. จับมือ พศ.- กรมการศาสนา ตั้งศูนย์คุ้มครองเด็กและสามเณร  สร้างพื้นที่ปลอดภัยแก่เด็กและเยาวชนหากถูกละเมิด


วันจันทร์ที่ 25 พฤศจิกายน 2567
“วราวุธ“ เผย พม. จับมือ พศ.- กรมการศาสนา ตั้งศูนย์คุ้มครองเด็กและสามเณร  สร้างพื้นที่ปลอดภัยแก่เด็กและเยาวชนหากถูกละเมิด
“วราวุธ“ เผย พม. จับมือ พศ.- กรมการศาสนา ตั้งศูนย์คุ้มครองเด็กและสามเณร สร้างพื้นที่ปลอดภัยแก่เด็กและเยาวชนหากถูกละเมิด
วันที่ 23 พฤศจิกายน 2567 นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) ให้สัมภาษณ์ถึงกรณีเด็ก สามเณร ถูกล่วงละเมิดในศาสนสถานตามที่ปรากฎในสื่อต่างๆ นั้น กระทรวง พม. มีแนวคิดในการขับเคลื่อนในเรื่องดังกล่าว โดยแบ่งออกเป็น 2 ส่วน ส่วนแรกในศาสนสถานของศาสนาพุทธ ซึ่งเราได้ร่วมกับมหาเถระสมาคม กำหนดพื้นที่ศูนย์ต้นแบบในการคุ้มครองเด็ก ที่วัดถ้ำตะโก อ.เมือง จ.ลพบุรี  ซึ่งมีเด็กแรกเกิด - 25 ปี จำนวน 350 คน ซึ่งในพื้นที่แห่งนี้จะรับดูแลเณรซึ่งถือว่ายังอยู่ในวัยที่เป็นเด็ก นอกจากนั้น จะมีการประสานไปยังวัดต่างๆ เพื่อให้เกิดพื้นที่ปลอดภัยสำหรับเด็กและสามเณร ในส่วนของศาสนาอื่น กระทรวง พม. จะประสานไปยังกรมการศาสนา กระทรวงวัฒนธรรม ซึ่งตนเชื่อคงมีปัญหาลักษะคล้ายๆกัน แตกต่างกันไป และการทำงานร่วมกับกรมการศาสนา เพื่อให้มีพื้นที่ศูนย์ต้นแบบที่ จ.ลพบุรี เพื่อให้เป็นต้นแบบพื้นที่ความปลอดภัยสำหรับเด็กๆ ในศาสนานั้นๆ อย่างไรก็ตาม สำหรับเด็กที่ถูกกระทำนั้น กระทรวง พม. ได้เข้าไปช่วยเหลือเยียวยาสภาพจิตใจ รวมถึงพูดคุยกับครอบครัว หากจำเป็นต้องดำเนินคดี จะต้องให้เจ้าของสถานที่คือมหาเถรสมาคม หรือผู้ที่เป็นผู้ควบคุม หรือผู้นำศาสนา เป็นคนดำเนินคดีตามกฎหมาย
#ข่าวพม #พม #ศรส #esshelpme #1300 #วราวุธศิลปอาชา #วราวุธรับฟังทำจริง #พมพอใจให้ทุกวัยพึงพอใจในพม #พมหนึ่งเดียว #เด็ก

ที่มา : https://www.thaigov.go.th/news/contents/details/90573