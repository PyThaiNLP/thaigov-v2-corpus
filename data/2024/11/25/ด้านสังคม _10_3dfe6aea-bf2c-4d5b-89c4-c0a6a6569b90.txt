รัฐบาลไทย-ข่าวทำเนียบรัฐบาล-ดีอี เปิดงาน DronTech Asia 2024 “มหกรรมโดรนนานาชาติครั้งแรกในไทย”


วันจันทร์ที่ 25 พฤศจิกายน 2567
ดีอี เปิดงาน DronTech Asia 2024 “มหกรรมโดรนนานาชาติครั้งแรกในไทย”
ดีอี เปิดงาน DronTech Asia 2024 “มหกรรมโดรนนานาชาติครั้งแรกในไทย”
วันที่ 25 พฤศจิกายน 2567 นายณัฐพล ณัฏฐสมบูรณ์ รองปลัดกระทรวงดิจิทัลเพื่อเศรษฐกิจและสังคม (ดีอี) เป็นประธานเปิดงาน DronTech Asia 2024 พร้อมกล่าวปาฐกถาพิเศษในหัวข้อ "Drone Innovation for Economic Growth" (นวัตกรรมโดรนเพื่อการเติบโตทางเศรษฐกิจ) ซึ่งถือเป็นงานนิทรรศการ และการประชุมระดับนานาชาติครั้งแรกที่เกี่ยวข้องกับโดรน (อากาศยานไร้คนขับ) และเทคโนโลยีที่เกี่ยวข้องในประเทศไทย จัดขึ้นในระหว่างวันที่ 25-27 พฤศจิกายน 2567 ณ อาคาร 12 ศูนย์แสดงสินค้าและการประชุมอิมแพ็ค เมืองทองธานี
โดยงานนี้ ได้มีการจัดแสดงผลิตภัณฑ์ บริการ และเทคโนโลยีที่เกี่ยวข้องกับโดรนในหลากหลายมิติ ทั้งการทหาร รวมถึงสำหรับภาคธุรกิจและอุตสาหกรรมต่างๆ อีกทั้งจัดให้มีการประชุมสัมมนา เพื่อแบ่งปันวิสัยทัศน์และความรู้เกี่ยวกับโดรนให้กับผู้ที่เกี่ยวข้อง โดยมีผู้เชี่ยวชาญจากหน่วยงาน และบริษัทชั้นนำในอุตสาหกรรมโดรน และอุตสาหกรรมที่เกี่ยวข้องมากกว่า 60 บริษัท จากไทยและต่างประเทศ ทั้งภาครัฐและภาคเอกชน เข้าร่วมงาน และนำเสนอเทคโนโลยีโดรนมากกว่า 100 แบรนด์ พร้อมทั้งยังมีการบรรยายเชิงเทคนิคที่น่าสนใจ เจาะลึกด้านเทคโนโลยีและแอปพลิเคชันที่มีใช้อยู่ในปัจจุบัน และการประกวด Drone Swarming Challenge 2024 และ Flight Simulator Championship 20

ที่มา : https://www.thaigov.go.th/news/contents/details/90599