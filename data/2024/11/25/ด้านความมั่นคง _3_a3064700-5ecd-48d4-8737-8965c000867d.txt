รัฐบาลไทย-ข่าวทำเนียบรัฐบาล-กองทัพไทย แจ้งปิดเส้นทางการจราจรระหว่างการซักซ้อมพิธีสวนสนามและถวายสัตย์ปฏิญาณตนของทหารรักษาพระองค์


วันจันทร์ที่ 25 พฤศจิกายน 2567
กองทัพไทย แจ้งปิดเส้นทางการจราจรระหว่างการซักซ้อมพิธีสวนสนามและถวายสัตย์ปฏิญาณตนของทหารรักษาพระองค์
พลตรี วิทัย  ลายถมยา โฆษกกองบัญชาการกองทัพไทย กล่าวขออภัยในความไม่สะดวกด้านการจราจร ที่อาจส่งผลกระทบต่อการเดินทางของประชาชนบริเวณโดยรอบพื้นที่ พระลานพระราชวังดุสิต เนื่องจากมีการซักซ้อมพิธีสวนสนามและถวายสัตย์ปฏิญาณตนของทหารรักษาพระองค์ ประจำปี 2567
โดยมีกำหนดการปิดการจราจรเพื่อการซักซ้อม ในวันที่ 24 และ 30 พฤศจิกายน พ.ศ. 2567 ช่วงเวลา 15.30 - 16.40 นาฬิกา และห้วงเวลา 18.30 -19.00 นาฬิกา
ซึ่งมีพื้นที่ที่อาจได้รับผลกระทบจากการปิดการจราจร 4 ช่องทาง ถนนพิษณุโลก (แยกวังแดง - แยกสวนมิสกวัน) และถนนราชดำเนินนอก เฉพาะช่วงกลาง (แยกมิสกวัน - ถนนศรีอยุธยา)
จึงขอความร่วมมือประชาชนหลีกเลี่ยงการใช้เส้นทางในช่วงเวลาดังกล่าว และวางแผนการเดินทางล่วงหน้าเพื่อความสะดวกในการเดินทาง และขออภัยมา ณ โอกาสนี้

ที่มา : https://www.thaigov.go.th/news/contents/details/90553