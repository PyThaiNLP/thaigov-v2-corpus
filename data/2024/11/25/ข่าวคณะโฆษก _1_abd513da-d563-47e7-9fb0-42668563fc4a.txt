รัฐบาลไทย-ข่าวทำเนียบรัฐบาล-“อนุกูล” เผย กระทรวงเกษตรกรและสหกรณ์ เตรียม(ร่าง) แนวทางการป้องกันและบรรเทาสาธารณภัยด้านการเกษตรในช่วงฤดูแล้งปี 2567/68 เป็นกรอบป้องกันและลดความเสี่ยงจากภัยพิบัติ


วันจันทร์ที่ 25 พฤศจิกายน 2567
25/11/2567
พิมพ์
“อนุกูล” เผย กระทรวงเกษตรกรและสหกรณ์ เตรียม(ร่าง) แนวทางการป้องกันและบรรเทาสาธารณภัยด้านการเกษตรในช่วงฤดูแล้งปี 2567/68 เป็นกรอบป้องกันและลดความเสี่ยงจากภัยพิบัติ
“อนุกูล” เผย กระทรวงเกษตรกรและสหกรณ์ เตรียม(ร่าง) แนวทางการป้องกันและบรรเทาสาธารณภัยด้านการเกษตรในช่วงฤดูแล้งปี 2567/68 เป็นกรอบป้องกันและลดความเสี่ยงจากภัยพิบัติ
วันที่ 25 พ.ย. 2567 เวลา 15.30 น. นายอนุกูล พฤกษานุศักดิ์  รองโฆษกประจำสำนักนายกรัฐมนตรี เปิดเผยว่า ขณะนี้ กระทรวงเกษตรและสหกรณ์ ที่นำโดยนางนฤมล ภิญโญสินวัฒน์ รัฐมนตรีว่าการกระทรวงเกษตรและสหกรณ์ มีการจัดทำ (ร่าง) แนวทางการป้องกันและบรรเทาสาธารณภัยด้านการเกษตรในช่วงฤดูแล้งปี 2567/68 (ในช่วงเดือนพ.ย. 2567 - เม.ย. 2568) เพื่อใช้เป็นกรอบแนวทางการดำเนินงานป้องกันและลดความเสี่ยงจากภัยพิบัติด้านการเกษตรของหน่วยงานที่เกี่ยวข้องรวมถึงเพื่อเตรียมความพร้อมในการให้ความช่วยเหลือเพื่อบรรเทาความเดือดร้อนแก่เกษตรกรผู้ประสบภัยพิบัติด้านการเกษตรอย่างเป็นระบบรวดเร็วและมีประสิทธิภาพซึ่งกระทรวงเกษตรฯ โดยกรมชลประทานได้ดำเนินการวิเคราะห์และวางแผนการจัดสรรน้ำฤดูน้ำแล้งปี 2566/67 ทั้งประเทศ (ช่วงวันที่ 1 พ.ย. 2567 - 30 เม.ย. 68) ไว้ทั้งหมด 29,175 ล้านลบ.ม. เพื่อตอบสนองความต้องการใช้น้ำในช่วงฤดูแล้ง สำหรับการอุปโภค-บริโภค และกิจกรรมภาคการเกษตร
“กระทรวงเกษตรฯ ยังได้ดำเนินการวางแผนการเพาะปลูกพืชฤดูแล้งปี 2567/68 ทั้งประเทศ จำนวน 15.38 ล้านไร่ แบ่งเป็น 1) ข้าวรอบที่ 2 จำนวน 12.83 ล้านไร่ (ในเขตชลประทาน 10.02 ล้านไร่ นอกเขตชลประทาน 2.03 ล้านไร่) และ 2) พืชไร่พืชผัก จำนวน 2.65 ล้านไร่ (ในเขตชลประทาน 0.62 ล้านไร่ นอกเขตชลประทาน 2.03 ล้านไร่) อีกด้วย” นายอนุกูล ระบุ

ที่มา : https://www.thaigov.go.th/news/contents/details/90591