รัฐบาลไทย-ข่าวทำเนียบรัฐบาล-“วราวุธ“ เผย คืบ พม.เตรียมขอ ครม. งบฯ 69 เงินอุดหนุนเด็กแรกเกิดแบบถ้วนหน้า 600 บาท


วันจันทร์ที่ 25 พฤศจิกายน 2567
“วราวุธ“ เผย คืบ พม.เตรียมขอ ครม. งบฯ 69 เงินอุดหนุนเด็กแรกเกิดแบบถ้วนหน้า 600 บาท
“วราวุธ“ เผย คืบ พม.เตรียมขอ ครม. งบฯ 69 เงินอุดหนุนเด็กแรกเกิดแบบถ้วนหน้า 600 บาท
วันที่ 23 พฤศจิกายน 2567 นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) ให้สัมภาษณ์ถึงความคืบหน้าเงินอุดหนุนเพื่อการเลี้ยงดูเด็กแรกเกิดแบบถ้วนหน้า ว่า ขณะนี้ทางกระทรวง พม. โดยกรมกิจการเด็กและเยาวชน (ดย.) ได้ส่งเรื่องมายังสำนักงานรัฐมนตรี ซึ่งตนจะเซ็นและนำเสนอต่อคณะรัฐมนตรีพิจารณาเพื่อทำงบประมาณประจำปี พ.ศ. 2569 โดยจะเสนอในลักษณะถ้วนหน้า คนละ 600 บาท โดยขั้นตอนจะต้องขอความเห็นชอบจากหน่วยงานที่เกี่ยวข้อง ซึ่งคาดว่าจะใช้งบประมาณเพิ่มขึ้นอีกจำนวนไม่มาก เพราะว่าอัตราเด็กเกิดใหม่ในประเทศไทยลดน้อยลงทุกวัน จึงจำเป็นที่จะต้องดูแลเด็กจำนวนน้อยให้มีคุณภาพ โดยกระทรวง พม. จะเสนอเรื่องเข้าไปให้พิจารณา แต่จะผ่านความเห็นชอบหรือไม่ เราไม่สามารถให้คำตอบได้ แต่เราจะเสนอเข้าไปให้ทันปีงบฯ 2569 ซึ่งเงินที่เพิ่มขึ้นประมาณ 6.7 พันล้านบาท เมื่อเทียบกับหลายๆโครงการตนคิดว่าเป็นสิ่งที่น่าจะดำเนินการ ปัจจุบันเรามีเด็กที่ได้เงิน 600 บาท ประมาณ 55% เราต้องการให้ได้แบบถ้วนหน้าโดยมีฐานของเด็กที่ได้รับเท่าเดิม ซึ่งกระทรวง พม. จะรีบดำเนินการและเสนอให้คณะรัฐมนตรีเห็นชอบต่อไปโดยเร็วที่สุด
#ข่าวพม #พม #ศรส #esshelpme #1300 #วราวุธศิลปอาชา #วราวุธรับฟังทำจริง #พมพอใจให้ทุกวัยพึงพอใจในพม #พมหนึ่งเดียว #เด็ก

ที่มา : https://www.thaigov.go.th/news/contents/details/90575