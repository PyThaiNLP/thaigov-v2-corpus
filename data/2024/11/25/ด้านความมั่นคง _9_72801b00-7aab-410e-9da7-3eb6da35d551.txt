รัฐบาลไทย-ข่าวทำเนียบรัฐบาล-รมช.มหาดไทย กล่าวถ้อยแถลงในกิจกรรมเปิดตัว Global Alliance to End Statelessness


วันจันทร์ที่ 25 พฤศจิกายน 2567
25/11/2567
พิมพ์
รมช.มหาดไทย กล่าวถ้อยแถลงในกิจกรรมเปิดตัว Global Alliance to End Statelessness
รมช.มหาดไทย กล่าวถ้อยแถลงในกิจกรรมเปิดตัว Global Alliance to End Statelessness
วันนี้ (25 พ.ย. 67) น.ส.ซาบีดา ไทยเศรษฐ์ รัฐมนตรีช่วยว่าการกระทรวงมหาดไทย ได้รับมอบหมายจากนายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงมหาดไทย เป็นผู้แทนประเทศไทยในการกล่าวถ้อยแถลงในกิจกรรมเปิดตัวพันธมิตรสากลเพื่อยุติภาวะไร้รัฐไร้สัญชาติ (Global Alliance to End Statelessness) ภายใต้หัวข้อ "Making History/It Starts Here" ซึ่งจัดขึ้น ณ โรงแรม Pullman Bangkok King Power
น.ส.ซาบีดา กล่าวเน้นย้ำว่า "คณะรัฐมนตรีได้อนุมัติแนวทางใหม่ในการพัฒนากระบวนการแก้ไขปัญหาสถานะทางกฎหมายของบุคคลไร้รัฐไร้สัญชาติ แนวทางใหม่นี้จะช่วยให้การทำงานมีประสิทธิภาพมากยิ่งขึ้น พร้อมตอบสนองความต้องการของกลุ่มบุคคลที่ยังไม่มีสถานะในสังคมไทย"
นอกจากนี้ น.ส.ซาบีดา ยังกล่าวว่า "ในวาระที่โครงการ #IBelong ซึ่งเริ่มต้นโดย UNHCR ในปี พ.ศ. 2557 กำลังสิ้นสุดลง เราตระหนักดีว่ายังมีอีกหลายสิ่งที่ต้องทำ กระทรวงมหาดไทยพร้อมขับเคลื่อนงานร่วมกับพันธมิตรภายใต้โครงการ Global Alliance to End Statelessness เพื่อสร้างอนาคตที่ทุกคนสามารถมีบ้านและความมั่นคงในสถานะทางกฎหมายได้ และให้ภาวะไร้รัฐไร้สัญชาติกลายเป็นอดีตไปโดยเร็วที่สุด"
กิจกรรมนี้ได้รับความสนใจจากผู้แทนระดับสูงจากหน่วยงานภาครัฐ สถานเอกอัครราชทูต องค์การระหว่างประเทศ และภาคประชาสังคม โดยกระทรวงมหาดไทยมีผู้แทนสำคัญร่วมงาน อาทิ นายสมชัย เลิศประสิทธิพันธ์ รองอธิบดีกรมการปกครอง นายสุภณ สยามบุญนัญ ผู้อำนวยการสำนักบริหารการทะเบียน นายรอมดอน หะยีอาแว ผอ.สำนักกิจการความมั่นคงภายใน ปค. นางสาวอรอุมา วรแสน รกท.ผอ.กองการต่างประเทศ สป.มท. และเจ้าหน้าที่ที่เกี่ยวข้อง
#กระทรวงมหาดไทย #EndStatelessness #GlobalAllianceToEndStatelessness #IBelong

ที่มา : https://www.thaigov.go.th/news/contents/details/90579