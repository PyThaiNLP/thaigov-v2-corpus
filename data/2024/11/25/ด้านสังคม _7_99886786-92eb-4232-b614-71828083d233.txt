รัฐบาลไทย-ข่าวทำเนียบรัฐบาล-“วราวุธ” ส่ง ทีม พม.พัทลุง ร่วมมือ ปภ.-จว. ช่วยย้ายกลุ่มเปราะบาง จากพื้นที่เสี่ยงภัย-น้ำท่วม หลัง ปภ. ประกาศพื้นที่ภัยพิบัติในอำเภอศรีนครินทร์-ศรีบรรพต


วันจันทร์ที่ 25 พฤศจิกายน 2567
“วราวุธ” ส่ง ทีม พม.พัทลุง ร่วมมือ ปภ.-จว. ช่วยย้ายกลุ่มเปราะบาง จากพื้นที่เสี่ยงภัย-น้ำท่วม หลัง ปภ. ประกาศพื้นที่ภัยพิบัติในอำเภอศรีนครินทร์-ศรีบรรพต
“วราวุธ” ส่ง ทีม พม.พัทลุง ร่วมมือ ปภ.-จว. ช่วยย้ายกลุ่มเปราะบาง จากพื้นที่เสี่ยงภัย-น้ำท่วม หลัง ปภ. ประกาศพื้นที่ภัยพิบัติในอำเภอศรีนครินทร์-ศรีบรรพต
วันที่ 23 พฤศจิกายน 2567 นายวราวุธ ศิลปอาชา รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) เปิดเผยว่า จากสถานการณ์ฝนตกหนักในพื้นที่จังหวัดพัทลุง ระหว่างวันที่ 21-22 พ.ย. 67 ส่งผลให้เกิดอุทกภัยและวาตภัยในพื้นที่ 4 อำเภอ 18 ตำบล 78 หมู่บ้าน 12 ชุมชน มีประชานผู้ประสบภัยได้รับความเดือดร้อน 258 คน 203 ครัวเรือน โดยสำนักงานป้องกันและบรรเทาสาธารณภัยจังหวัดพัทลุง ได้ประกาศพื้นที่ภัยพิบัติในอำเภอศรีนครินทร์และอำเภอศรีบรรพต แต่สำหรับสถานการณ์ ในขณะนี้ ฝนหยุดตก น้ำเริ่มลดระดับและเข้าสู่ภาวะปกติในหลายพื้นที่ แต่ยังมีการเฝ้าระวังอย่างต่อเนื่องซึ่งทางจังหวัดพัทลุงโดยสำนักงานพัฒนาสังคมและความมั่นคงของมนุษย์จังหวัดพัทลุงได้เข้าไปมีส่วนช่วยเหลือเคลื่อนย้ายผู้สูงอายุ ผู้ป่วยติดเตียง ซึ่งเป็นกลุ่มเปราะบางที่มีความเสี่ยง และเตรียมเร่งระบายน้ำในพื้นที่เทศบาลเมืองพัทลุง เนื่องจากปัญหาการจราจรติดขัด อีกทั้งประกาศเตือนภัยให้ประชาชนเคลื่อนย้ายสิ่งของขึ้นที่สูง
นายวราวุธ กล่าวว่า ในส่วนของสำนักงานพัฒนาสังคมและความมั่นคงของมนุษย์จังหวัดพัทลุงได้ประสานข้อมูลครัวเรือนเปราะบางในพื้นที่เกิดภัยพิบัติกับสำนักงานป้องกันและบรรเทาสาธารณภัยจังหวัดพัทลุง และองค์กรปกครองส่วนท้องถิ่น อีกทั้งจัดทำแผนการช่วยเหลือกลุ่มเปราะบางในระยะวิกฤติและระยะสั้น เพื่อรองรับสถานการณ์อุทกภัยและวาตภัย อีกทั้งเฝ้าระวังฝนตกหนักและน้ำท่วมระหว่างวันที่ 22 พ.ย. - 5 ธ.ค. 67 ส่วนการเปิดศูนย์พักพิงชั่วคราวเพื่อช่วยเหลือผู้ประสบ ตอนนี้ จะยังไม่เปิดศูนย์ฯ เนื่องจากน้ำเริ่มลดระดับอย่างต่อเนื่อง สถานการณ์เริ่มเข้าสู่ภาวะปกติ และประชาชนยังคงอยู่ในพื้นที่ได้อย่างปลอดภัย สำนักงานพัฒนาสังคมและความมั่นคงของมนุษย์จังหวัดพัทลุง ได้ส่งชุดปฏิบัติการเคลื่อนที่เร็วซักซ้อม กรณีเกิดภาวะภัยพิบัติ ร่วมกับทางจังหวัดพัทลุงในการช่วยเหลือผู้ประสบภัย และดูแลกลุ่มเปราะบางในพื้นที่เสี่ยง
#ข่าวพม #พม #ศรส #esshelpme #1300 #วราวุธศิลปอาชา #วราวุธรับฟังทำจริง #พมพอใจให้ทุกวัยพึงพอใจในพม #พมหนึ่งเดียว #น้ำท่วม #พัทลุง

ที่มา : https://www.thaigov.go.th/news/contents/details/90576