รัฐบาลไทย-ข่าวทำเนียบรัฐบาล-ลุยกวาดล้างอาชญากรรมออนไลน์ 30 วัน ปิดเว็บผิด กม. ระงับบัญชีม้า-ซิมม้า รวมกว่าล้านรายการ


วันพฤหัสบดีที่ 21 พฤศจิกายน 2567
21/11/2567
พิมพ์
ลุยกวาดล้างอาชญากรรมออนไลน์ 30 วัน ปิดเว็บผิด กม. ระงับบัญชีม้า-ซิมม้า รวมกว่าล้านรายการ
ลุยกวาดล้างอาชญากรรมออนไลน์ 30 วัน ปิดเว็บผิด กม. ระงับบัญชีม้า-ซิมม้า รวมกว่าล้านรายการ
ลุยกวาดล้างอาชญากรรมออนไลน์ 30 วัน ปิดเว็บผิด กม. ระงับบัญชีม้า-ซิมม้า รวมกว่าล้านรายการ
.
ที่ประชุม ครม. (19 พ.ย. 67) รับทราบ ผลการดำเนินการปราบปรามอาชญากรรมทางเทคโนโลยี ตามข้อสั่งการนายกรัฐมนตรี ครั้งที่ 5/2567 โดยกระทรวงดิจิทัลเพื่อเศรษฐกิจและสังคม คณะกรรมการป้องกันและปราบปรามอาชญากรรมทางเทคโนโลยี ซึ่งมีผลการดำเนินงานที่สำคัญในระยะ 30 วัน ดังนี้
.
1.1 การแก้กฎหมายเร่งด่วนเพื่อช่วยผู้เสียหายและป้องกันอาชญากรรมทางเทคโนโลยี
- ดำเนินการปรับเป็นพินัยผู้ให้บริการโทรคมนาคม หรือ ISP ที่ไม่ดำเนินการตามกฎหมาย จำนวน 4 ราย รวมมูลค่าทั้งสิ้น 677,500 บาท
1.2 การปราบปรามจับกุมอาชญากรรมออนไลน์
- ภาพรวมการจับกุมลดลงเมื่อเทียบกับก่อนดำเนินการตามมาตรการปราบปรามฯ โดยเฉพาะการจับกุมบัญชีม้า ชิมม้า ลดลงถึงร้อยละ 49.17
1.3 การปิดกั้นโซเชียลมีเดีย เว็บผิดกฎหมาย และเว็บพนัน
- ปิดกั้นโซเชียลมีเดีย เพจ เว็บไซต์ผิดกฎหมาย และเว็บไซต์ประเภทพนันออนไลน์ รวมกว่า 190,000 ราย
1.4 มาตรการแก้ไขปัญหาบัญชีม้า เร่งอายัด และตัดตอนการโอนเงิน
- ระงับบัญชีม้า รวมกว่า 1,000,000 บัญชี พร้อมยกระดับการป้องกันการเปิดบัญชีและการจัดการบัญชีม้า
1.5 มาตรการแก้ไขปัญหาชิมม้า และชิมที่ผูกกับโมบายแบงก์กิ้ง
- ระงับหมายเลขโทรศัพท์ที่มีการโทรออกเกิน 100 ครั้งต่อวัน กว่า 80,000 หมายเลข
- กวาดล้างชิมม้าและชิมต้องสงสัย กว่า 2.8 ล้านหมายเลข
- ยกระดับมาตรการคัดกรองผู้ใช้งานโมบายแบงก์กิ้ง หมายเลขบัตรประชาชนตรงกับหมายเลขโทรศัพท์ที่ลงทะเบียนโมบายแบงก์กิ้งกับธนาคาร
1.6 การดำเนินการเรื่องเสาโทรคมนาคม สายสัญญาณอินเทอร์เน็ต และสายโทรศัพท์ ที่ผิดกฎหมายตามแนวชายแดนประเทศเพื่อนบ้าน
- ดำเนินยุทธการ "ระเบิดสะพานโจร" ตรวจสอบการลักลอบลากสายสัญญาณข้ามแดนโดยไม่ได้รับอนุญาต ณ ตำบลบางทรายใหญ่ อำเภอเมืองมุกดาหาร จังหวัดมุกดาหาร และสะพานมิตรภาพไทย - ลาว แห่งที่ 2
- จัดทำบันทึกข้อตกลงความร่วมมือด้านการป้องกันการให้บริการระบบโทรคมนาคมข้ามพรมแดนเพื่อการก่อการร้ายทางเศรษฐกิจและสนับสนุนการค้ามนุษย์กับกองทัพไทย
1.7 การแก้ปัญหาหลอกลวงขายสินค้าออนไลน์
- ออกประกาศคณะกรรมการว่าด้วยสัญญา เรื่อง ให้ธุรกิจการบริการขนส่งสินค้าโดยเรียกเก็บเงินปลายทางเป็นธุรกิจที่ควบคุมรายการในหลักฐานการรับเงิน พ.ศ. 2567 ซึ่งมีผลบังคับใช้ในวันที่ 3 ตุลาคม 2567 เป็นต้นไป แก้ไขปัญหาการซื้อขายสินค้าหรือบริการออนไลน์แบบใช้บริการเก็บเงินปลายทาง (COD)
1.8 การบูรณาการข้อมูล และอื่น ๆ
- เพิ่มประสิทธิภาพการทำงานให้ศูนย์ AOC 1441 ยกระดับการจัดการบัญชีม้า ชิมม้า และคนร้ายได้รวดเร็วมากยิ่งขึ้น
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/90447