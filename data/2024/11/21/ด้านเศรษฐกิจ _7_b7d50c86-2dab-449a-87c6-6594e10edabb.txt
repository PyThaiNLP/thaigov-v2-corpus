รัฐบาลไทย-ข่าวทำเนียบรัฐบาล-รองปลัดฯ ศุภกิจ ร่วมประชุมคณะกรรมการโฆษกกระทรวง กำหนดทิศทางการประชาสัมพันธ์ตามนโยบายของนายกรัฐมนตรี


วันพฤหัสบดีที่ 21 พฤศจิกายน 2567
21/11/2567
พิมพ์
รองปลัดฯ ศุภกิจ ร่วมประชุมคณะกรรมการโฆษกกระทรวง กำหนดทิศทางการประชาสัมพันธ์ตามนโยบายของนายกรัฐมนตรี
รองปลัดฯ ศุภกิจ ร่วมประชุมคณะกรรมการโฆษกกระทรวง กำหนดทิศทางการประชาสัมพันธ์ตามนโยบายของนายกรัฐมนตรี
20 พฤศจิกายน 2567 นายศุภกิจ บุญศิริ รองปลัดกระทรวงอุตสาหกรรม เข้าร่วมประชุมคณะกรรมการโฆษกกระทรวง ครั้งที่ 1/2567 โดยมี นายจิรายุ ห่วงทรัพย์ โฆษกประจำสำนักนายกรัฐมนตรี เป็นประธาน และคณะกรรมการ เข้าร่วมณ ตึกบัญชาการ 2 ทำเนียบรัฐบาล
ที่ประชุมได้แนะนำคณะโฆษกรัฐบาล 1) นายจิรายุ ห่วงทรัพย์ โฆษกประจำสำนักนายกรัฐมนตรี  2) นายคารม พลพรกลาง รองโฆษกประจำสำนักนายกรัฐมนตรี 3) นางสาวศศิกานต์ วัฒนะจันทร์ รองโฆษกประจำสำนักนายกรัฐมนตรี และ 4) นายอนุกูล พฤกษานุศักดิ์ รองโฆษกประจำสำนักนายกรัฐมนตรี และกำหนดทิศทางการประชาสัมพันธ์ตามนโยบายของนายกรัฐมนตรี โดยมอบหมายให้แต่ละหน่วยงานจัดส่งข่าวประจำสัปดาห์มายังสำนักโฆษกฯ และขอให้ตรวจสอบข้อมูล โดยเฉพาะตัวเลขให้มีความถูกต้อง และจัดส่งผลงานเด่นหรือของขวัญปีใหม่ของกระทรวง เพื่อมอบให้กับประชาชน ทั้งนี้ทางรัฐบาลมีข่าวดีประเทศไทย และมีรายการ “เสียงจากใจ...ไทยคู่ฟ้า ดำเนินรายการโดยโฆษกประจำสำนักนายกรัฐมนตรี ทุกวันเสาร์ เวลา 08.00 น. หลังเคารพธงชาติ – 08.30 น. โดยสามารถส่งข้อมูลของกระทรวงมาเผยแพร่ประชาสัมพันธ์ให้ประชาชนผ่านช่องทางดังกล่าวได้

ที่มา : https://www.thaigov.go.th/news/contents/details/90471