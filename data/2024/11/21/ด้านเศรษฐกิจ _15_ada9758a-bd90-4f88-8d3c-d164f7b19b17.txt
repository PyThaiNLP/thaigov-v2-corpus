รัฐบาลไทย-ข่าวทำเนียบรัฐบาล-รองปลัดเกษตรฯ ประชุมคณะทำงานโครงการพัฒนาชุมชนฯ ชูแนวคิด “ยกระดับผลผลิตเกษตรพื้นถิ่น สู่สินค้าเกษตรมูลค่าสูง” เพื่อส่งเสริมอาชีพและพัฒนารายได้เกษตรกร


วันพฤหัสบดีที่ 21 พฤศจิกายน 2567
รองปลัดเกษตรฯ ประชุมคณะทำงานโครงการพัฒนาชุมชนฯ ชูแนวคิด “ยกระดับผลผลิตเกษตรพื้นถิ่น สู่สินค้าเกษตรมูลค่าสูง” เพื่อส่งเสริมอาชีพและพัฒนารายได้เกษตรกร
รองปลัดเกษตรฯ ประชุมคณะทำงานโครงการพัฒนาชุมชนฯ ชูแนวคิด “ยกระดับผลผลิตเกษตรพื้นถิ่น สู่สินค้าเกษตรมูลค่าสูง” เพื่อส่งเสริมอาชีพและพัฒนารายได้เกษตรกร
นายอภัย สุทธิสังข์ รองปลัดกระทรวงเกษตรและสหกรณ์ เปิดเผยว่าการประชุมคณะทำงานขับเคลื่อนโครงการพัฒนาชุมชนในเขตรักษาพันธุ์สัตว์ป่าและอุทยานแห่งชาติ จังหวัดกาญจนบุรี ครั้งที่ 2/2567 ที่ประชุมมีมติเห็นชอบแผนการดำเนินงานประจำปี 2568 ของมูลนิธิภูบดินทร์ ในพระบรมราชูปถัมภ์ (ด้านเศรษฐกิจ) โดยกระทรวงเกษตรฯ ร่วมบูรณาการกับหน่วยงานที่เกี่ยวข้องดำเนินการส่งเสริมองค์ความรู้และพัฒนาศักยภาพเกษตรกรในด้านกระบวนการผลิต ด้านการแปรรูปผลิตภัณฑ์ และด้านการตลาด โดยมีแนวคิดสำคัญในการชูเอกลักษณ์ผลผลิตภาคการเกษตรพื้นถิ่น เพื่อการต่อยอดสู่สินค้าเกษตรมูลค่าสูง ซึ่งมีเป้าหมายเพื่อส่งเสริมอาชีพ ยกระดับรายได้ และลดรายจ่ายของเกษตรกร ซึ่งแบ่งพื้นที่ดำเนินการเป็น 2 ระยะ ได้แก่ ระยะที่ 1 (บ้านสาละวะ และบ้านไล่โว่) และระยะที่ 2 (บ้านทิไล่ป้า บ้านปางสนุก และบ้านจะแก) ทั้งนี้ ได้มอบหมายหน่วยงานที่เกี่ยวข้องดำเนินการศึกษาและรวบรวมข้อมูลผลผลิตภาคการเกษตรพื้นถิ่นทั้งด้านพืช ด้านปศุสัตว์ ด้านประมง และด้านหัตถกรรม เพื่อประกอบการทบทวนแผนการดำเนินงานที่เหมาะสมกับศักยภาพของพื้นที่ ส่งเสริมความเป็นอัตลักษณ์เฉพาะของพื้นถิ่น อันจะส่งผลให้เกิดประโยชน์แก่เกษตรกรอย่างสูงสุดต่อไป

ที่มา : https://www.thaigov.go.th/news/contents/details/90481