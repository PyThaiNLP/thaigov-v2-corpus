รัฐบาลไทย-ข่าวทำเนียบรัฐบาล-ปลัดเกษตรฯ ลงพื้นที่ตรวจติดตามความคืบหน้าการจัดงานมหกรรมพืชสวนโลกจังหวัดอุดรธานี พ.ศ. 2569


วันพฤหัสบดีที่ 21 พฤศจิกายน 2567
ปลัดเกษตรฯ ลงพื้นที่ตรวจติดตามความคืบหน้าการจัดงานมหกรรมพืชสวนโลกจังหวัดอุดรธานี พ.ศ. 2569
ปลัดเกษตรฯ ลงพื้นที่ตรวจติดตามความคืบหน้าการจัดงานมหกรรมพืชสวนโลกจังหวัดอุดรธานี พ.ศ. 2569
เมื่อวันที่ 21 พฤศจิกายน 2567 เวลา 10.00 น. นายประยูร อินสกุล ปลัดกระทรวงเกษตรและสหกรณ์ พร้อมด้วย นายณฐพล วิถี รองผู้ว่าราชการจังหวัดอุดรธานี ลงพื้นที่ตรวจติดตามความคืบหน้าการจัดงานมหกรรมพืชสวนโลกจังหวัดอุดรธานี พ.ศ. 2569 โดยมี นายสมชาย จงบัญญัติ เกษตรและสหกรณ์จังหวัดอุดรธานี ว่าที่ร้อยตรี จตุรภัทร รัตนวิสาลนนท์ ผู้อำนวยการศูนย์วิจัยและพัฒนาการเกษตรอุดรธานี นายพรเทพ ศรีวรานันท์ โยธาธิการและผังเมืองจังหวัดอุดรธานี พร้อมด้วยเจ้าหน้าที่ที่เกี่ยวข้อง ให้การต้อนรับและร่วมสำรวจพื้นที่ ณ บริเวณพื้นที่ชุ่มน้ำหนองแด ตำบลกุดสระ อำเภอเมืองอุดรธานี จังหวัดอุดรธานี โดยได้รับฟังบรรยายสรุปความก้าวหน้าการดำเนินงานปรับสภาพพื้นที่สวนสาธารณะหนองแด ตำบลกุดสระอำเภอเมืองอุดรธานี จังหวัดอุดรธานี สำหรับโครงการจัดงานมหกรรมพืชสวนโลกจังหวัดอุดรธานี พ.ศ. 2569 ครอบคลุมพื้นที่ 1,030 ไร่ และตรวจจุดก่อสร้างอาคารต่าง ๆ ซึ่งมีความคืบหน้ากว่า 96.34% เร็วกว่าแผนงานที่ได้กำหนดไว้ ทั้งนี้ จังหวัดอุดรธานีได้ดำเนินการถมที่เสร็จเรียบร้อยแล้ว พร้อมที่จะส่งมอบให้กับกรมวิชาการเกษตร ในวันที่ 25 พฤศจิกายน 2567 นี้

ที่มา : https://www.thaigov.go.th/news/contents/details/90464