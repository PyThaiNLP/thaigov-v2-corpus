รัฐบาลไทย-ข่าวทำเนียบรัฐบาล-ทปษ.บุญสิงห์" เป็นประธานการประชุมหารือการขับเคลื่อนการส่งออกข้าว


วันพฤหัสบดีที่ 21 พฤศจิกายน 2567
ทปษ.บุญสิงห์" เป็นประธานการประชุมหารือการขับเคลื่อนการส่งออกข้าว
ทปษ.บุญสิงห์" เป็นประธานการประชุมหารือการขับเคลื่อนการส่งออกข้าว
วันพุธที่ 20 พฤศจิกายน 2567 เวลา 11.00  นายบุญสิงห์ วรินทร์รักษ์ ที่ปรึกษารัฐมนตรีว่าการกระทรวงเกษตรและสหกรณ์ เป็นประธานการประชุมหารือการขับเคลื่อนการส่งออกข้าว พร้อมด้วย นางสาวทัศนีย์ เมืองแก้ว หัวหน้าผู้ตรวจราชการกระทรวงเกษตรและสหกรณ์ และนายกฤษ อุตตมะเวทิน ผู้ตรวจราชการกระทรวงเกษตรและสหกรณ์ พร้อมด้วยผู้แทนกรมส่งเสริมสหกรณ์ กรมการข้าว กรมส่งเสริมการเกษตร สำนักงานเศรษฐกิจการเกษตร องค์การตลาดเพื่อเกษตรกร และเจ้าหน้าที่ที่เกี่ยวข้องเข้าร่วมประชุมโดยที่ประชุมพิจารณาแนวทางการพัฒนาและส่งเสริมการผลิตข้าวไทยคุณภาพเพื่อการส่งออก ทั้งนี้ ที่ประชุมมีมติให้จัดทำคำสั่งแต่งตั้งคณะทำงานเพื่อใช้เป็นกลไกขับเคลื่อนการผลิตสินค้าเกษตรเพื่อการส่งออก โดยใช้นโยบายตลาดนำการผลิตเป็นแนวทางการพัฒนา

ที่มา : https://www.thaigov.go.th/news/contents/details/90482