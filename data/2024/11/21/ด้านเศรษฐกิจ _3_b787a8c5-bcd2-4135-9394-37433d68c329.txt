รัฐบาลไทย-ข่าวทำเนียบรัฐบาล-ธ.ก.ส. จัดแคมเปญ New Gen Smart พร้อม Start


วันพฤหัสบดีที่ 21 พฤศจิกายน 2567
21/11/2567
พิมพ์
ธ.ก.ส. จัดแคมเปญ New Gen Smart พร้อม Start
ธ.ก.ส. จัดแคมเปญ New Gen Smart พร้อม Start เพื่อเสริมสร้างภูมิคุ้มกันทางการเงินให้กับเกษตรกร New Gen ที่เป็นลูกค้า ธ.ก.ส. ภายใต้โครงการสินเชื่อเพื่อเกษตรกรรุ่นใหม่ (New Gen & Young Smart Farmer) ที่ได้รับอนุมัติวงเงินและเมื่อใช้สินเชื่อในโครงการ
ธนาคารเพื่อการเกษตรและสหกรณ์การเกษตร (ธ.ก.ส.) จัดแคมเปญ New Gen Smart พร้อม Start เพื่อเสริมสร้างภูมิคุ้มกันทางการเงินให้กับเกษตรกร New Gen ที่เป็นลูกค้า ธ.ก.ส. ภายใต้โครงการสินเชื่อเพื่อเกษตรกรรุ่นใหม่ (New Gen & Young Smart Farmer) ที่ได้รับอนุมัติวงเงินและเมื่อใช้สินเชื่อในโครงการดังกล่าว ตั้งแต่ 200,000 บาทขึ้นไป รับสิทธิประโยชน์พิเศษ Cash Back รวมจำนวน 1,000 สิทธิ์ สำหรับเป็นส่วนลดอัตราค่าส่งชำระผลิตภัณฑ์เงินฝากสงเคราะห์ชีวิต ธกส มอบรัก ๑/๑ แบบคุ้มครองสินเชื่อ ที่ให้ความคุ้มครองเช่นเดียวกับการประกันชีวิต ทั้งการเสียชีวิตและทุพพลภาพถาวรสิ้นเชิง วงเงินคุ้มครองสูงสุด 5,000,000 บาทต่อราย ระยะเวลาคุ้มครอง 1 ปี และสามารถต่ออายุเป็นรายปี จนถึงอายุ 70 ปีบริบูรณ์
สำหรับเงื่อนไขการได้รับ Cash Back แบ่งเป็น กรณีเงินทุนสงเคราะห์ตั้งแต่ 200,000 แต่ไม่เกิน 500,000 บาท รับเงินคืน สูงสุด 1,000 บาท และตั้งแต่ 500,001 แต่ไม่เกิน 1,000,000 บาท รับเงินคืนสูงสุด 2,200 บาท ผู้ที่สนใจสามารถแจ้งความประสงค์ขอสินเชื่อเพื่อเกษตรกรรุ่นใหม่และหลังจากได้รับการอนุมัติวงเงิน สามารถติดต่อสาขา เพื่อสมัครผลิตภัณฑ์เงินฝากสงเคราะห์ ธกส มอบรัก ๑/๑ ได้ตั้งแต่วันนี้จนถึง 28 กุมภาพันธ์ 2568 เงื่อนไขอื่น ๆ เป็นไปตามที่ธนาคารกำหนด

ที่มา : https://www.thaigov.go.th/news/contents/details/90454