รัฐบาลไทย-ข่าวทำเนียบรัฐบาล-รองปลัดฯ ศุภกิจ นั่งหัวโต๊ะชี้แจงแนวทางการดำเนินงานโครงการ ประจำปีงบประมาณ พ.ศ. 2568 พร้อมเร่งรัด  การเบิกจ่ายงบประมาณและการใช้จ่ายภาครัฐ 


วันพฤหัสบดีที่ 21 พฤศจิกายน 2567
21/11/2567
พิมพ์
รองปลัดฯ ศุภกิจ นั่งหัวโต๊ะชี้แจงแนวทางการดำเนินงานโครงการ ประจำปีงบประมาณ พ.ศ. 2568 พร้อมเร่งรัด  การเบิกจ่ายงบประมาณและการใช้จ่ายภาครัฐ
รองปลัดฯ ศุภกิจ นั่งหัวโต๊ะชี้แจงแนวทางการดำเนินงานโครงการ ประจำปีงบประมาณ พ.ศ. 2568 พร้อมเร่งรัด  การเบิกจ่ายงบประมาณและการใช้จ่ายภาครัฐ
วันที่ 18 พฤศจิกายน 2567 นายศุภกิจ บุญศิริ รองปลัดกระทรวงอุตสาหกรรม เป็นประธานชี้แจงแนวทางการดำเนินงานโครงการและมาตรการเร่งรัดการเบิกจ่ายงบประมาณและการใช้จ่ายภาครัฐ เพื่อให้เกิดการใช้งบประมาณอย่างมีประสิทธิภาพ โดยมีนายทินวัฒน์ แก้วสวี ผู้อำนวยการกองยุทธศาสตร์และแผนงาน ผู้แทนอุตสาหกรรมจังหวัด 76 จังหวัด และเจ้าหน้าที่ที่เกี่ยวข้อง ณ ห้องประชุมกองยุทธศาสตร์และแผนงาน ชั้น 6 อาคารสำนักงานปลัดกระทรวงอุตสาหกรรมและผ่านสื่ออิเล็กทรอนิกส์ ( ZOOM Meeting )
โดยมีวัตถุประสงค์เพื่อชี้แจงแนวทางการดำเนินงานให้กับ สอจ. ที่ดำเนินการในพื้นที่ งบประมาณรวม 33,405,000 บาท จาก 4 โครงการ ได้แก่ 1) การพัฒนาและผลักดันแผนระดับที่ 3 ของกระทรวงอุตสาหกรรม และบูรณาการนโยบายเชิงพื้นที่ เพื่อจัดทำแผนปฏิบัติการพัฒนาอุตสาหกรรมระดับจังหวัด 76 แผน และระดับกลุ่มจังหวัด 18 แผน 2) การเตรียมพร้อมสถานประกอบการเพื่อเปลี่ยนผ่านภาคอุตสาหกรรมสู่การปล่อยก๊าซเรือนกระจกสุทธิเป็นศูนย์ (Net Zero Emissions) เพื่อยกระดับและพัฒนาผู้ประกอบการในการมุ่งสู่การประกอบการที่ปล่อยก๊าซเรือนกระจกสุทธิเป็นศูนย์ 900 ราย 72 กิจการ 3) การพัฒนาสถานประกอบการและเครือข่ายความร่วมมือด้านสิ่งแวดล้อมตามหลักธรรมาภิบาล เพื่อถ่ายทอดองค์ความรู้แก่เครือข่ายความร่วมมือด้านสิ่งแวดล้อม 3,800 คน ส่งเสริมสถานประกอบการตามหลักธรรมาภิบาล 76 กิจการ 4) การปั้นนักธุรกิจอุตสาหกรรมคู่ชุมชน (MIND STAR) เพื่อพัฒนาผู้ประกอบการในการดำเนินธุรกิจคู่ชุมชน 1,520 คน และพัฒนาสู่การเป็นนักธุรกิจชุมชนต้นแบบ 90 กิจการ การดำเนินโครงการต้องมีการเบิกจ่ายในแต่ละไตรมาสตามที่กรมบัญชีกลางกำหนดไว้ ซึ่งไตรมาสที่ 1 กำหนดให้มีการใช้จ่าย 37% และการเบิกจ่าย 27% และรองปลัดฯ ได้สั่งการให้การจัดซื้อจัดจ้างเป็นไปตามระเบียบและกฎหมายที่เกี่ยวข้อง

ที่มา : https://www.thaigov.go.th/news/contents/details/90473