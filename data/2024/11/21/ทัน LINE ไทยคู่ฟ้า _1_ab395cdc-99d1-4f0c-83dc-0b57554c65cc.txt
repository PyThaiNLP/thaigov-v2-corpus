รัฐบาลไทย-ข่าวทำเนียบรัฐบาล-คุมเข้ม “โฆษณาเครื่องสำอาง” ห้ามสร้างความเข้าใจผิด ว่าใช้ภายใน-รุกล้ำเข้าในร่างกาย


วันพฤหัสบดีที่ 21 พฤศจิกายน 2567
21/11/2567
พิมพ์
คุมเข้ม “โฆษณาเครื่องสำอาง” ห้ามสร้างความเข้าใจผิด ว่าใช้ภายใน-รุกล้ำเข้าในร่างกาย
คุมเข้ม “โฆษณาเครื่องสำอาง” ห้ามสร้างความเข้าใจผิด ว่าใช้ภายใน-รุกล้ำเข้าในร่างกาย
คุมเข้ม “โฆษณาเครื่องสำอาง” ห้ามสร้างความเข้าใจผิด ว่าใช้ภายใน-รุกล้ำเข้าในร่างกาย
.
ครม. เห็นชอบ ร่างกฎกระทรวงกำหนดข้อความโฆษณาเครื่องสำอางที่ไม่เป็นธรรมต่อผู้บริโภค หรือ ที่อาจก่อให้เกิดผลเสียต่อสังคมเป็นส่วนรวม พ.ศ. ... ซึ่งมีสาระสำคัญ คือ เพิ่มเติมข้อความที่ห้ามใช้ในการโฆษณาเครื่องสำอาง ได้แก่
1. ข้อความที่ทำให้เข้าใจว่า ใช้กับบริเวณภายในร่างกายมนุษย์ (โดยไม่รวมถึงการโฆษณาผ้าอนามัยแบบสอด หรือ ที่ทำให้เข้าใจว่าใช้กับ ฟัน และเยี่อบุในช่องปาก)
2. ข้อความที่ทำให้เข้าใจว่านำไปใช้ ฉีด หรือ ใช้ร่วมกับเครื่องมือหรืออุปกรณ์ที่รุกล้ำเข้าไปในร่างกาย หรือ ผลักดันสารเข้าสู่ร่างกายลึกกว่าชั้นหนังกำพร้า
.
ทั้งนี้ ครม.เมื่อวันที่ 3 ก.ย.67 ได้อนุมัติหลักการร่างกฎหมายและ สำนักงานคณะกรรมการกฤษฎีกาตรวจพิจารณาแล้ว มีการแก้ถ้อยคำเพียงเล็กน้อย มิได้แก้ไขเพิ่มเติมในสาระสำคัญ ยังคงหลักการตามที่กระทรวงสาธารณสุขเสนอ
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/90445