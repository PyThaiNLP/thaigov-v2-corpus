รัฐบาลไทย-ข่าวทำเนียบรัฐบาล-แรงงาน เฮ ! ครม. ผ่านร่าง กม. ดูแลสุขภาพแรงงานไทยนอกระบบ 


วันพฤหัสบดีที่ 21 พฤศจิกายน 2567
21/11/2567
พิมพ์
แรงงาน เฮ ! ครม. ผ่านร่าง กม. ดูแลสุขภาพแรงงานไทยนอกระบบ
แรงงาน เฮ ! ครม. ผ่านร่าง กม. ดูแลสุขภาพแรงงานไทยนอกระบบ
แรงงาน เฮ ! ครม. ผ่านร่าง กม. ดูแลสุขภาพแรงงานไทยนอกระบบ
.
ที่ประชุม ครม. (19 พ.ย. 67) เห็นชอบร่างกฎกระทรวงการตรวจสุขภาพของแรงงานนอกระบบ พ.ศ. .... ตามที่กระทรวงสาธารณสุขเสนอ ซึ่งเป็นการกําหนดสิทธิการตรวจสุขภาพของแรงงานนอกระบบเฉพาะที่เป็นแรงงานไทย กับหน่วยบริการอาชีวเวชกรรมโดยนายจ้าง เพื่อช่วยเฝ้าระวัง ป้องกัน และควบคุมโรคจากการประกอบอาชีพ
.
ประกอบด้วย
ก่อนเข้าทํางาน : ตรวจสุขภาพภายใน 30 วันนับแต่วันที่เริ่มทํางาน และตรวจสุขภาพให้เหมาะสมกับงานอย่างน้อยปีละ 1 ครั้ง
ก่อนกลับเข้าทำงาน : ตรวจสุขภาพภายหลังจากเจ็บป่วยหรือประสบอันตราย ซึ่งหากกลับเข้าทํางานอาจทำให้อาการเจ็บป่วยรุนแรงมากขึ้น หรือเป็นอันตรายต่อตนเองหรือบุคคลอื่น
กรณีฉุกเฉิน : ตรวจสุขภาพกรณีเร่งด่วนที่หากปล่อยไว้จะก่อหรืออาจจะก่อให้เกิดอันตรายอย่างร้ายแรง
.
ทั้งนี้ ต้องแจ้งผลการตรวจสุขภาพของแรงงานนอกระบบเป็นหนังสือภายใน 7 วันนับแต่วันที่ได้ผลการตรวจสุขภาพ ซึ่งสามารถแจ้งด้วยวาจา วิธีการทางอิเล็กทรอนิกส์ หรือวิธีการอื่นใดตามที่อธิบดีกรมควบคุมโรคกําหนด เพื่อความสะดวกของแรงงานนอกระบบ
.
#ไทยคู่ฟ้า #สื่อสารรัฐบาลไทย

ที่มา : https://www.thaigov.go.th/news/contents/details/90446