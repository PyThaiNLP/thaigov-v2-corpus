รัฐบาลไทย-ข่าวทำเนียบรัฐบาล-มท.4 “นางสาวธีรรัตน์ สำเร็จวาณิชย์” รัฐมนตรีช่วยว่าการกระทรวงมหาดไทย เข้าร่วมประชุมคณะกรรมการบริหารกองทุนพัฒนาบทบาทสตรี (คกส.) ครั้งที่ 11/2567 และคณะอนุกรรมการบริหารกองทุนพัฒนาบทบ


วันพุธที่ 20 พฤศจิกายน 2567
20/11/2567
พิมพ์
มท.4 “นางสาวธีรรัตน์ สำเร็จวาณิชย์” รัฐมนตรีช่วยว่าการกระทรวงมหาดไทย เข้าร่วมประชุมคณะกรรมการบริหารกองทุนพัฒนาบทบาทสตรี (คกส.) ครั้งที่ 11/2567 และคณะอนุกรรมการบริหารกองทุนพัฒนาบทบ
มท.4 “นางสาวธีรรัตน์ สำเร็จวาณิชย์” รัฐมนตรีช่วยว่าการกระทรวงมหาดไทย เข้าร่วมประชุมคณะกรรมการบริหารกองทุนพัฒนาบทบาทสตรี (คกส.) ครั้งที่ 11/2567 และคณะอนุกรรมการบริหารกองทุนพัฒนาบทบาทสตรีกรุงเทพมหานคร (อกส.กทม.)
วันที่ 20 พฤศจิกายน 2567 เวลา 13.30 น. นางสาวธีรรัตน์ สำเร็จวาณิชย์ รัฐมนตรีช่วยว่าการกระทรวงมหาดไทย มอบนโยบายและแนวทางการขับเคลื่อนงานกองทุนพัฒนาบทบาทสตรี โดยมีนายสยาม ศิริมงคล อธิบดีกรมการพัฒนาชุมชน กล่าวต้อนรับและกล่าวรายงานผลการดำเนินงานกองทุนพัฒนาบทบาทสตรี ณ ห้องประชุม 5001 ชั้น 5 กรมการพัฒนาชุมชน
นางสาวธีรรัตน์ สำเร็จวาณิชย์ รัฐมนตรีช่วยว่าการกระทรวงมหาดไทย กล่าวว่า ยินดีที่ได้มามีส่วนร่วมสานต่อนโยบายพัฒนาและเสริมสร้างความเข้มแข็งของสตรี โดย กองทุนพัฒนาบทบาทสตรี โดยรัฐบาลมีนโยบายเพิ่มเงินทุนหมุนเวียนให้สมาชิกสตรีที่ตั้งใจพัฒนาอาชีพได้เข้าถึงแหล่งทุนเพื่อนำไปพัฒนาต่อยอดกิจการของกลุ่ม พร้อม ๆ กับการเสริมสร้างวินัยทางการเงินของกลุ่มสมาชิกสตรี จะทำงานร่วมกับคณะกรรมการบริหารกองทุนพัฒนาบทบาทสตรี และกรมการพัฒนาชุมชน ในการแก้ไขปัญหาและอุปสรรคในการบริหารจัดการกองทุนพัฒนาบทบาทสตรี ทั้งปัญหาด้านโครงสร้างบุคลากร ปัญหาการไม่ได้รับสนับสนุนงบประมาณเงินอุดหนุนในปีงบประมาณ พ.ศ. 2568 รัฐบาลมีความตั้งใจพัฒนากองทุนพัฒนาบทบาทสตรีให้เป็นกองทุนที่ดีกว่าเดิม มุ่งหวังที่จะเพิ่มเงินทุนให้กับลูกหนี้ชั้นดี ร่วมกับการเสริมสร้างวินัยทางการเงินแก่สมาชิก เพิ่มโอกาสให้กลุ่มสมาชิกสตรีรายใหม่ ๆ สามารถเข้าถึงแหล่งเงินทุนเพิ่มมากขึ้น สะดวกขึ้น โดยอาศัยเทคโนโลยีสมัยใหม่ เช่น การเชื่อมโยงข้อมูลสมาชิก/การยื่นความประสงค์กู้ยืมเงินกองทุนกับแอปพลิเคชั่นทางรัฐ เป็นต้น
นายสยาม ศิริมงคล อธิบดีกรมการพัฒนาชุมชน ประธานที่ประชุมฯ เริ่มการประชุม โดยมีวาระประชุมที่สำคัญ ดังนี้
1. แนะนำคณะกรรมการบริหารกองทุนพัฒนาบทบาทสตรี และ คณะอนุกรรมการบริหารกองทุนพัฒนาบทบาทสตรีกรุงเทพมหานคร
2. รายงานผลการดำเนินงานตามตัวชี้วัดที่ 5.1 บทบาทคณะกรรมการบริหารเงินทุนหมุนเวียน เรื่อง สรุปผลการดำเนินงานกองทุนพัฒนาบทบาทสตรี ประจำปี 2567 สิ้นสุดไตรมาส 4 (กรกฎาคม - กันยายน 2567)
3. หลักเกณฑ์การจัดสรรเงินทุนหมุนเวียน (เงินให้กู้ยืม) ตามกรอบการใช้จ่ายงบประมาณที่กระทรวงการคลังอนุมัติ และหลักเกณฑ์การจัดสรรเงินอุดหนุน
4. แผนการดำเนินงานและแผนการใช้จ่ายงบประมาณ กองทุนพัฒนาบทบาทสตรี ประจำปีงบประมาณ พ.ศ.2568 แบ่งเป็น งบบริหารจำนวน 106,609,000 บาท และงบเงินทุนหมุนเวียน จำนวน 1,000,000,000 บาท
5. แนวทางการบริหารจัดการหนี้กองทุนพัฒนาบทบาทสตรี ในปีงบประมาณ 2568 โดยจัดทำตัวชี้วัดและค่าเป้าหมายการประเมินผลการปฏิบัติราชการของตำแหน่งพัฒนาการจังหวัดให้พิจารณาจากการวัดระดับความสำเร็จในเรื่องของการชำระคืนเงินกู้ยืมและระดับความสำเร็จ ในการบริหารจัดการหนี้เกินกำหนดชำระต่ำกว่าร้อยละ 5
6. การบริหารจัดการหนี้ของกองทุนพัฒนาบทบาทสตรีกรุงเทพมหานคร โดยในปีงบประมาณ 2567 ได้รับชำระเป็นเงินจำนวน 4,806,685.77 บาท
7. รายงานผลข้อมูลการดำเนินการทางกฎหมายเกี่ยวกับการดำเนินคดีแพ่ง และคดีอาญาของกองทุนพัฒนาบทบาทสตรี
8. รายงานผลการดำเนินงานตามประกาศคณะกรรมการบริหารกองทุนพัฒนาบทบาทสตรี ให้ความช่วยเหลือและบรรเทาความเดือดร้อนให้แก่ลูกหนี้ ดังนี้
• มาตรการยกเลิกสัญญาค้ำประกันเงินกู้รายบุคคล และการปลดหนี้รายบุคคลของกองทุนพัฒนาบทบาทสตรี มีลูกหนี้เข้าร่วมมาตรการทั้งสิ้น 1,640 ราย เป็นจำนวนเงินทั้งสิ้น 44,360,122.14 บาท (ข้อมูล ณ วันที่ 15 ตุลาคม 2567)
• หลักเกณฑ์ วิธีการ และเงื่อนไขการพิจารณา ลดหรืองดเบี้ยปรับ/ดอกเบี้ยผิดนัดตามสัญญากู้ยืมเงินของกองทุนพัฒนาบทบาทสตรี มีลูกหนี้ขอเข้าร่วมมาตรการ 2,279 โครงการ จำนวนเงินที่ได้รับชำระคืน 42,336,530.25 บาท (ข้อมูล ณ วันที่ 15 พฤศจิกายน 2567)
9. แผนการดำเนินงานและแผนการใช้จ่ายงบประมาณกองทุนพัฒนาบทบาทสตรี ประจำปีงบประมาณ พ.ศ.2568 (เพิ่มเติม)
ทั้งนี้ การประชุมดังกล่าวมี นายสุรพล แก้วอินธิ ผู้ตรวจราชการกรม ปฏิบัติหน้าที่ ผู้อำนวยการสำนักงานกองทุนพัฒนาบทบาทสตรี ในฐานะกรรมการและเลขานุการคณะกรรมการบริหารกองทุนพัฒนาบทบาทสตรี, นางสาวสุวรรณา รอดเรือง ผู้อำนวยการกลุ่มอำนวยการ, นางพัชรินทร์ พานำมา ผู้อำนวยการกลุ่มพัฒนาศักยภาพกองทุน, นายสมชาย สุเทศ ผู้อำนวยการกลุ่มนโยบายและยุทธศาสตร์ และนายธีรพล คู่คิด ผู้อำนวยการกลุ่มกฎหมาย ร่วมด้วยข้าราชการและเจ้าหน้าที่ สำนักงานกองทุนพัฒนาบทบาทสตรี เข้าร่วมประชุมฯ โดยพร้อมเพรียงกัน
ภาพ/ข่าว : งานเครือข่ายสัมพันธ์ กลุ่มพัฒนาศักยภาพกองทุน สำนักงานกองทุนพัฒนาบทบาทสตรี
#MOI #กระทรวงมหาดไทย #SDGTH #บำบัดทุกข์บำรุงสุข #cdd #changeforgood #กรมการพัฒนาชุมชน #กองทุนพัฒนาบทบาทสตรี

ที่มา : https://www.thaigov.go.th/news/contents/details/90441