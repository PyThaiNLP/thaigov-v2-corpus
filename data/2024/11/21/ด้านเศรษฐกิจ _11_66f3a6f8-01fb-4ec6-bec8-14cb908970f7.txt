รัฐบาลไทย-ข่าวทำเนียบรัฐบาล-ปลัดฯ ณัฐพล เป็นประธานฉลองครบรอบ 50 ปี บริษัท ไดน่า เมททอล จำกัด


วันพฤหัสบดีที่ 21 พฤศจิกายน 2567
21/11/2567
พิมพ์
ปลัดฯ ณัฐพล เป็นประธานฉลองครบรอบ 50 ปี บริษัท ไดน่า เมททอล จำกัด
ปลัดฯ ณัฐพล เป็นประธานฉลองครบรอบ 50 ปี บริษัท ไดน่า เมททอล จำกัด
18 พฤศจิกายน 2567 ดร.ณัฐพล รังสิตพล ปลัดกระทรวงอุตสาหกรรม ร่วมแสดงความยินดีและเป็นประธานกล่าวอวยพรในโอกาสที่ บริษัท ไดน่า เมททอล จำกัด ผู้ผลิตตลับลูกปืนในชิ้นส่วนยานยนต์ ฉลองครบรอบ 50 ปี ณ ห้องแมกโนเลีย บอลรูม โรงแรม วอลดอร์ฟ แอสโทเรีย กรุงทพฯ
ปลัดกระทรวงอุตสาหกรรม กล่าวว่า ขอแสดงความยินดีกับ บริษัท ไดน่า เมททอล จำกัด ซึ่งมีการดำเนินงานมา กว่า 50 ปี นับว่าเคียงคู่กับการเติบโตของอุตสาหกรรมยานยนต์ของไทยอย่างยาวนาน เป็นบริษัทที่ประสบความสำเร็จในการดำเนินธุรกิจและมีบทบาทโดดเด่นในวงการอุตสาหกรรมไทย ด้วยเทคโนโลยีขั้นสูงจาก บริษัท ไดโด เมทัล  จำกัด ประเทศญี่ปุ่น เพื่อนำมาผ่านกระบวนการผลิตตลับลูกปืนที่ใช้ในอุตสาหกรรมรถยนต์ ซึ่งชิ้นส่วนยานยนต์เหล่านี้ยังจำเป็นอย่างยิ่งในรถสันดาป ขอเชื่อมั่นได้ว่าประเทศไทยยังให้ความสำคัญพร้อมดูแลอุตสาหกรรมรถยนต์สันดาป ควบคู่ไปกับการสนับสนุนยานยนต์ไฟฟ้าสมัยใหม่ เพื่อให้ทุกอุตสาหกรรมยังคงดำเนินไปได้ควบคู่กัน

ที่มา : https://www.thaigov.go.th/news/contents/details/90475