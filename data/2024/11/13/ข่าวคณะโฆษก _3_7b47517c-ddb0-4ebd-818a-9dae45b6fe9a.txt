รัฐบาลไทย-ข่าวทำเนียบรัฐบาล-เริ่มแล้ววันนี้ รัฐบาลเชิญชวนเที่ยวงานลอยกระทง “สีสันแห่งสายน้ำ มหกรรมลอยกระทง ปี 2567” ณคลองผดุงกรุงเกษม (ย่านหัวลำโพง) จัดเต็มกิจกรรมมากมาย ภายใต้แนวคิด มหัศจรรย์สีสันแห่งศรัทธา 


วันพุธที่ 13 พฤศจิกายน 2567
13/11/2567
พิมพ์
เริ่มแล้ววันนี้ รัฐบาลเชิญชวนเที่ยวงานลอยกระทง “สีสันแห่งสายน้ำ มหกรรมลอยกระทง ปี 2567” ณคลองผดุงกรุงเกษม (ย่านหัวลำโพง) จัดเต็มกิจกรรมมากมาย ภายใต้แนวคิด มหัศจรรย์สีสันแห่งศรัทธา
เริ่มแล้ววันนี้ รัฐบาลเชิญชวนเที่ยวงานลอยกระทง “สีสันแห่งสายน้ำ มหกรรมลอยกระทง ปี 2567” ณคลองผดุงกรุงเกษม (ย่านหัวลำโพง) จัดเต็มกิจกรรมมากมาย ภายใต้แนวคิด มหัศจรรย์สีสันแห่งศรัทธา Amazing Nights of Lights
วันนี้ (13 พ.ย. 67) เวลา 13.30 น. นายคารม กล่าวว่า รัฐบาล โดยการท่องเที่ยวแห่งประเทศไทย (ททท.) จัดงาน “สีสันแห่งสายน้ำ มหกรรมลอยกระทง ปี 2567” ภายใต้แนวคิด มหัศจรรย์สีสันแห่งศรัทธา Amazing Night of Lights: Loi Krathong Festival เนรมิตคลองผดุงกรุงเกษมให้เต็มไปด้วยบรรยากาศแห่งความสุขจากแสงสีตระการตา ชูแนวทาง Responsible Tourism มุ่งเน้นกิจกรรมการท่องเที่ยวที่รับผิดชอบต่อสิ่งแวดล้อม ชวนลอยกระทงรักษ์โลก 1 ครอบครัว 1 กระทง
เชิญชวนนักท่องเที่ยวร่วมรับประสบการณ์ ความประทับใจ ความสุขและคุณค่าอย่าง “วิถีไทย” เกิดการท่องเที่ยวเชิงคุณภาพอย่างยั่งยืน ร่วมผลักดันประเพณีลอยกระทงสู่การขึ้นทะเบียนเป็นมรดกภูมิปัญญาทางวัฒนธรรมที่จับต้องไม่ได้ของมนุษยชาติ ซึ่งเป็นการยกระดับประเพณี ลอยกระทงให้เป็นที่รู้จักในระดับสากล
“งานลอยกระทง “สีสันแห่งสายน้ำ มหกรรมลอยกระทง ปี 2567” จัดระหว่างวันที่ 13-16 พฤศจิกายน 2567 ณ คลองผดุงกรุงเกษม (ย่านหัวลำโพง) ตั้งแต่เวลา 16.00-22.00 น. จัดเต็มกิจกรรมน่าสนใจภายใต้บรรยากาศการตกแต่งแบบมหัศจรรย์แห่งแสงไฟ Lights Installation โดยทาง ททท. ได้เชิญ ญาญ่า - อุรัสยา เสปอร์บันด์ นักแสดงชื่อดังเป็นนางนพมาศ ร่วมขบวนแห่ประเพณีลอยกระทงทางน้ำในวันที่ 15 พฤศจิกายน 2567” นายคารม กล่าว

ที่มา : https://www.thaigov.go.th/news/contents/details/90187