รัฐบาลไทย-ข่าวทำเนียบรัฐบาล-นายกรัฐมนตรีวางพานพุ่มดอกไม้ เนื่องในวันพระบาทสมเด็จพระพุทธยอดฟ้าจุฬาโลกมหาราช และวันที่ระลึกมหาจักรีบรมราชวงศ์ 


วันอังคารที่ 6 เมษายน 2564
พิมพ์
นายกรัฐมนตรีวางพานพุ่มดอกไม้ เนื่องในวันพระบาทสมเด็จพระพุทธยอดฟ้าจุฬาโลกมหาราช และวันที่ระลึกมหาจักรีบรมราชวงศ์
นายกรัฐมนตรีวางพานพุ่มดอกไม้ เนื่องในวันพระบาทสมเด็จพระพุทธยอดฟ้าจุฬาโลกมหาราช และวันที่ระลึกมหาจักรีบรมราชวงศ์
วันนี้ (6 เม.ย.) 64 เวลา 17.15 น. ณ บริเวณปฐมบรมราชานุสรณ์ สะพานพระพุทธยอดฟ้า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม วางพานพุ่มดอกไม้ถวายราชสักการะปฐมบรมราชานุสรณ์ เนื่องในวันพระบาทสมเด็จพระพุทธยอดฟ้าจุฬาโลกมหาราช และวันที่ระลึกมหาจักรีบรมราชวงศ์ โดยมีคณะรัฐมนตรีเข้าร่วมในพิธี
เมื่อนายกรัฐมนตรีเดินทางถึง ได้ถวายความเคารพ ก่อนวางพานพุ่มดอกไม้ถวายราชสักการะปฐมบรมราชานุสรณ์ จำนวน 2 พาน ในนามนายกรัฐมนตรีและคณะรัฐมนตรี แล้วนายกรัฐมนตรีถวายความเคารพ เป็นอันเสร็จพิธี

ที่มา : https://www.thaigov.go.th/news/contents/details/40729