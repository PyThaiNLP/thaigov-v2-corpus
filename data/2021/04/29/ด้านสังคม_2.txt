รัฐบาลไทย-ข่าวทำเนียบรัฐบาล-กทพ. แจ้งปิดและเบี่ยงการจราจรทางพิเศษกาญจนาภิเษก (บางพลี-สุขสวัสดิ์) เพื่อปรับปรุงผิวจราจรบริเวณช่องเก็บค่าผ่านทางของ ด่านฯ ปากน้ำ 3 (ทางออก)


วันพุธที่ 28 เมษายน 2564
กทพ. แจ้งปิดและเบี่ยงการจราจรทางพิเศษกาญจนาภิเษก (บางพลี-สุขสวัสดิ์) เพื่อปรับปรุงผิวจราจรบริเวณช่องเก็บค่าผ่านทางของ ด่านฯ ปากน้ำ 3 (ทางออก)
...
การทางพิเศษแห่งประเทศไทย (กทพ.) กระทรวงคมนาคม ได้ว่าจ้าง ห้างหุ้นส่วนจำกัด ประโยชน์การโยธา ให้ดำเนินการปรับปรุงผิวจราจรบริเวณช่องเก็บค่าผ่านทางฯ ของด่านเก็บค่าผ่านทางพิเศษ ปากน้ำ 3 (ทางออกสมุทรปราการ) ทางพิเศษกาญจนาภิเษก (บางพลี-สุขสวัสดิ์) ระหว่างวันที่ 28 เมษายน 2564 - วันที่ 7 พฤษภาคม 2564 ช่วงเวลา 22.00 น. - 04.00น. โดยผู้ใช้ทางพิเศษสามารถหลีกเลี่ยงไปใช้ทางลงสำโรงได้
ทั้งนี้ กทพ. ได้ติดตั้งป้ายเตือนก่อนถึงพื้นที่ดำเนินการ ป้ายประชาสัมพันธ์การเบี่ยงการจราจรและติดตั้งไฟสัญญาณวับวาบ เพื่อให้สัญญาณแก่ผู้ใช้ทางพิเศษทราบล่วงหน้า
​กทพ. ต้องขออภัยในความไม่สะดวกมา ณ โอกาสนี้และขอความร่วมมือผู้ที่ใช้เส้นทางบริเวณดังกล่าวโปรดสังเกตป้ายเตือน สัญญาณจราจรต่างๆ และปฏิบัติตามเครื่องหมายจราจรอย่างเคร่งครัดเพื่อความปลอดภัยของผู้ใช้ทาง สอบถามรายละเอียดเพิ่มเติมได้ที่คุณวีรภัทรา ม่วงศิริธรรม (ผู้ควบคุมงาน) โทร.061-385-2292

ที่มา : https://www.thaigov.go.th/news/contents/details/41266