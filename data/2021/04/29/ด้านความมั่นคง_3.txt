รัฐบาลไทย-ข่าวทำเนียบรัฐบาล-รมช.แรงงาน ร่วม ไมโครซอฟ เตรียมถกประเด็น สังคมและอนาคตของการทำงาน


วันพุธที่ 28 เมษายน 2564
พิมพ์
รมช.แรงงาน ร่วม ไมโครซอฟ เตรียมถกประเด็น สังคมและอนาคตของการทำงาน
- -
วันที่ 28 เมษายน 2564 ศาสตราจารย์ นฤมล ภิญโญสินวัฒน์ รัฐมนตรีช่วยว่าการกระทรวงแรงงาน เปิดเผยว่า บริษัท ไมโครซอฟท์ (ประเทศไทย) จำกัด มีกำหนดจัดงาน Microsoft APAC Public Sector Digital Summit-Empowering nations for a digital society ขึ้นในวันที่ 7 พฤษภาคม 2564 โดยประชุมผ่านระบบ Microsoft Teams Live โดยอภิปรายในประเด็น “สังคมและอนาคตของการทำงาน” ซึ่งมีผู้ร่วมอภิปรายจากหลายประเทศมาให้ข้อมูลและนำเสนอแนวคิดเกี่ยวกับการทำงานในอนาคต และทิศทางการทำงานรองรับดิจิทัล ประกอบด้วย Mr.Midas Marquea, Head of the Office of the Court Administrator Supreme Court ประเทศฟิลิปปินส์ และMr. Roger Jone, Executive General Manager Technology Auckland Transport ประเทศนิวซีแลนด์ ดำเนินรายการโดย Mrs. Andrea Della Mattea, Corporate Vice President, Microsoft Asia Pacific ภาคพื้นเอเชียแปซิกฟิค
ศาสตราจารย์ นฤมล กล่าวเพิ่มเติมว่า การอภิปรายในงานดังกล่าว จะมีการนำเสนอมุมมองเกี่ยวกับการปรับเปลี่ยนการดำเนินงานของกระทรวงแรงงานให้สอดคล้องสถานการณ์การแพร่ระบาดของโรคติดเชื้อไวรัสโคโรนา 2019 (Covid-19) เพื่อช่วยให้ประชาชนที่เป็นแรงงานในระบบและนอกระบบได้รับความช่วยเหลือ เยียวยา และได้รับการพัฒนาทักษะฝีมือแรงงานทั้งการ Up-skill Re-skill หรือ New-skill เพื่อให้ตรงกับความต้องการของตลาดในยุค New Normal โดยเฉพาะทักษะด้านดิจิทัลซึ่งเป็นที่ต้องการสูงในปัจจุบัน
“การรับฟังแนวทางการทำงานในอนาคตจากประเทศที่เข้าร่วมอภิปราย จะเป็นประโยชน์ต่อการนำมาประยุกต์ใช้และเตรียมความพร้อมรองรับสถานการณ์ที่จะเกิดขึ้น โดยเฉพาะการทำงานในปัจจุบันที่ต้องมีทักษะที่หลากหลาย และต้องมีทักษะด้านดิจิทัลเป็นพื้นฐาน” รมช.กล่าวในท้ายสุด

ที่มา : https://www.thaigov.go.th/news/contents/details/41284