รัฐบาลไทย-ข่าวทำเนียบรัฐบาล-กรมการขนส่งทางราง เผยข้อมูลปริมาณผู้โดยสารในช่วงสถานการณ์การแพร่ระบาดเชื้อไวรัส COVID - 19


วันพุธที่ 28 เมษายน 2564
กรมการขนส่งทางราง เผยข้อมูลปริมาณผู้โดยสารในช่วงสถานการณ์การแพร่ระบาดเชื้อไวรัส COVID - 19
ประกอบด้วย การรถไฟแห่งประเทศไทย (SRT) การรถไฟฟ้าขนส่งมวลชนแห่งประเทศไทย (MRT) บริษัท รถไฟฟ้า ร.ฟ.ท. จำกัด (ARL) และรถไฟฟ้า BTS
นายกิตติพันธ์ ปานจันทร์ อธิบดีกรมการขนส่งทางราง (ขร.) เปิดเผยข้อมูลปริมาณเฉลี่ยผู้โดยสารรายเดือนในระบบขนส่งทางราง ประกอบด้วย การรถไฟแห่งประเทศไทย (SRT) การรถไฟฟ้าขนส่งมวลชนแห่งประเทศไทย (MRT) บริษัท รถไฟฟ้า ร.ฟ.ท. จำกัด (ARL) และรถไฟฟ้า BTS ในสถานการณ์ของการแพร่ระบาดของเชื้อไวรัสโคโรนา 2019 (COVID - 19)
โดยเริ่มเข้ามาระบาดประเทศไทยตั้งแต่ช่วงเดือนมกราคม 2563 ซึ่งส่งผลให้การใช้บริการระบบขนส่งทางรางมีปริมาณน้อยลงอย่างเห็นได้ชัด จากตัวเลขที่มีค่าเฉลี่ยเกิน 1 ล้านคนต่อเดือน โดยเฉพาะในเดือนเมษายน 2563 ที่ตัวเลขผู้โดยสารลดลงเหลือเพียงเฉลี่ย 2 แสนกว่าคนต่อเดือน
ทั้งนี้ ขร. ยังได้กำชับให้หน่วยงานผู้ให้บริการระบบขนส่งทางรางปฏิบัติตามประกาศของ ขร. เพื่อสร้างความเชื่อมั่นในการเดินระบบรางให้กับผู้โดยสารต่อไป

ที่มา : https://www.thaigov.go.th/news/contents/details/41283