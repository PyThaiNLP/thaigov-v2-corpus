รัฐบาลไทย-ข่าวทำเนียบรัฐบาล-ดีอีเอส แจงอัพเดทแอปหมอชนะเวอร์ชั่นใหม่หลังระบบล่ม


วันพุธที่ 28 เมษายน 2564
ดีอีเอส แจงอัพเดทแอปหมอชนะเวอร์ชั่นใหม่หลังระบบล่ม
ดีอีเอส แจงอัพเดทแอปหมอชนะเวอร์ชั่นใหม่หลังระบบล่ม
เมื่อวันที่ 28 เมษายน 2564 นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอีเอส) เป็นประธานการประชุมหารือเรื่องแอปพลิเคชันหมอชนะ หลังจากประสบปัญหาเกิดข้อขัดข้องของระบบบริการในแอป โดยล่าสุดกระทรวงฯ และทีมผู้พัฒนาได้ตรวจสอบและดำเนินการแก้ไขอย่างเร่งด่วน โดยมีการ Update Version หมอชนะ (เป็น version 2.0.5) และทำการอนุมัติจากระบบ iOS ใน App Store และ Android ใน Play Store ล่าสุดระบบ Android Playstore อนุมัติเรียบร้อยแล้ว ผู้ใช้สามารถทำการอัพเดทและติดตั้งหมอชนะระบบ Android update version และก็เข้าใช้งานแอปพลิเคชันหมอชนะได้ตามปกติ ส่วนระบบ iOS App Store ยังอยู่ระหว่างการรออนุมัติ เมื่อระบบสามารถใช้งานได้ทางกระทรวงดิจิทัลฯ จะดำเนินการแจ้งความคืบหน้าโดยด่วน โดยมีนางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม ร่วมประชุม ณ ห้องประชุม MDES 1
************

ที่มา : https://www.thaigov.go.th/news/contents/details/41308