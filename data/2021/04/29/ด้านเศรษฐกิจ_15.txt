รัฐบาลไทย-ข่าวทำเนียบรัฐบาล-สมอ. งัดมาตรการสู้โควิด! งดให้บริการติดต่อด้วยตนเอง แจงช่องทางติดต่อออนไลน์ 100% มั่นใจไม่กระทบผู้ประกอบการและประชาชน


วันพฤหัสบดีที่ 29 เมษายน 2564
พิมพ์
สมอ. งัดมาตรการสู้โควิด! งดให้บริการติดต่อด้วยตนเอง แจงช่องทางติดต่อออนไลน์ 100% มั่นใจไม่กระทบผู้ประกอบการและประชาชน
สมอ. เพิ่มมาตรการควบคุมการแพร่ระบาดไวรัสโควิด -19 งดให้บริการติดต่อด้วยตนเอง เน้นช่องทางออนไลน์ ทั้งการออกใบอนุญาตและการตรวจจับสินค้าไม่ได้มาตรฐาน  มั่นใจสามารถให้บริการแก่ผู้ประกอบการและประชาชนได้เต็มประสิทธิภาพ
นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม  เปิดเผยว่า จากสถานการณ์การแพร่ระบาดของเชื้อไวรัสโควิด-19 ในพื้นที่กรุงเทพมหานครและหลายจังหวัดทั่วประเทศ ทำให้มีจำนวนผู้ติดเชื้อเพิ่มขึ้นอย่างต่อเนื่อง กระทรวงอุตสาหกรรมได้ดำเนินการตามนโยบายของนายกรัฐมนตรี ในการป้องกันและควบคุมการแพร่ระบาดของโควิด -19 โดยให้ข้าราชการและเจ้าหน้าที่ในสังกัดกระทรวงอุตสาหกรรมทุกหน่วยงานปฏิบัติงานนอกสถานที่ตั้ง (Work From Home : WFH) อย่างเต็มขีดความสามารถ จนกว่าสถานการณ์การแพร่ระบาดจะคลี่คลาย โดยให้นำระบบเทคโนโลยีสารสนเทศมาปรับใช้ อาทิ การประชุมผ่านระบบวิดีโอคอนเฟอเรนซ์ วิดีโอคอล แอพพลิเคชั่นไลน์ หรืออีเมล์ มาเป็นเครื่องมือในการปฏิบัติงานเพื่อไม่ให้มีข้อติดขัดในการให้บริการแก่ผู้ประกอบการและประชาชน
“ผมได้สั่งการให้ทุกหน่วยงานในสังกัดกระทรวงอุตสาหกรรม ใช้เทคโนโลยีการสื่อสารออนไลน์ทุกรูปแบบอย่างเต็มศักยภาพในการปฏิบัติงาน โดยให้ตั้งอยู่บนแนวคิดที่ต้องไม่กระทบกับการดำเนินธุรกิจของผู้ประกอบการ และอำนวยความสะดวกให้แก่ผู้ประกอบการและประชาชนให้ได้มากที่สุด”
ด้าน นายวันชัย พนมชัย เลขาธิการสำนักงานมาตรฐานผลิตภัณฑ์อุตสาหกรรม (สมอ.) กล่าวเพิ่มเติมว่าสมอ. ได้ปฏิบัติตามแนวทางของกระทรวงอุตสาหกรรม และรัฐบาลอย่างเข้มงวด เพื่อลดความเสี่ยงในการแพร่ระบาดของโควิด -19  โดยให้เจ้าหน้าที่ปฏิบัติงานนอกสถานที่ตั้ง (Work From Home : WFH) อย่างเต็มขีดความสามารถ โดยมีจำนวนกว่า 80% จนถึงวันที่ 31 พฤษภาคม 2564 รวมทั้ง กำชับให้ปฏิบัติตามแนวทางการป้องกันการแพร่ระบาดของศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 (ศบค.) อย่างเคร่งครัดอีกด้วย
ล่าสุด สมอ. ได้เพิ่มความเข้มงวดของมาตรการดังกล่าว โดยประกาศงดให้บริการติดต่อกับ สมอ. ด้วยตนเอง ตั้งแต่วันที่ 26 เมษายน – 7 พฤษภาคม 2564 เพื่อลดความเสี่ยงของประชาชนที่อาจได้รับเชื้อจากการเดินทางมา สมอ. โดยให้ใช้วิธีการติดต่อประสานงานทางโทรศัพท์ ทางไปรษณีย์ และทางออนไลน์เช่น อีเมล์ และเฟซบุ๊ค สมอ. แทน
ทั้งนี้ ผู้ประกอบการสามารถใช้บริการด้านมาตรฐานของ สมอ. ที่ได้เปิดให้บริการทางออนไลน์อยู่แล้ว ทั้งการออกใบอนุญาตผ่านระบบ e-License  ซึ่งผู้ประกอบการสามารถยื่นขอ มอก. ได้ทุกมาตรฐาน ตลอด24 ชั่วโมง ได้ที่ https://itisi.go.th/e-license/  และ สมอ. จะจัดส่งใบอนุญาตให้ทางไปรษณีย์ เพื่ออำนวยความสะดวกให้กับผู้ประกอบการไม่ต้องเดินทางมาที่ สมอ. นอกจากนี้ ยังมีระบบการตรวจติดตามออนไลน์ผ่านทางระบบ e-Surveillance  ได้ที่ https://appdb.tisi.go.th/bigdata/itisi-trader/public/login ระบบการชำระค่าบริการทางอิเล็กทรอนิกส์ e-Payment  และระบบการรับรองระบบงาน ISO  หรือระบบ e-Accreditation เช่น การรับรองห้องแล็ป เพื่อให้ห้องแล็ปได้รับการยอมรับและมีความน่าเชื่อถือ เป็นต้น
“ผมได้กำชับให้เจ้าหน้าที่ สมอ. ทุกคนปฏิบัติตามมาตรการ เพื่อลดความเสี่ยงในการแพร่กระจายของเชื้อโควิด-19 จึงขอให้เชื่อมั่นว่ามาตรการดังกล่าวของ สมอ. จะไม่กระทบต่อการให้บริการผู้ประกอบการและประชาชน โดยท่านยังสามารถติดต่อกับหน่วยงานต่างๆ ภายใน สมอ. ได้ ผ่านทางโทรศัพท์ไปรษณีย์ และทางออนไลน์ เช่น เฟซบุ๊ค และอีเมล์ ดังนี้
งานบริการ    หน่วยงานที่รับผิดชอบ    โทร. / E-mail
ออกใบอนุญาต มอก.    กองควบคุมมาตรฐาน    0 2202 3386
ตรวจติดตามการจำหน่ายสินค้ากลุ่มเหล็ก และวัสดุก่อสร้าง กองตรวจการมาตรฐาน 1
0 2202 3328-9 surve1@tisi.mail.go.th
ตรวจติดตามการจำหน่ายสินค้ากลุ่มเครื่องใช้ไฟฟ้า และอิเล็กทรอนิกส์    กองตรวจการมาตรฐาน 2
0 2202 3331-2 , 0 2202 3326
0 2202 3475
ตรวจติดตามการจำหน่ายสินค้าอุปโภคบริโภค กองตรวจการมาตรฐาน 3
0 2202 3351 , 0 2202 3353  surve3@tisi.mail.go.th
รับรองมาตรฐาน ISO และรับรองห้องแล็ป    สำนักงานคณะกรรมการการมาตรฐานแห่งชาติ
0 2202 3486-7, 0 2202 3413
รับรองสินค้าชุมชน มผช. กองบริหารมาตรฐานผลิตภัณฑ์ชุมชน
0 2202 3352 , 0 2202 3343-4  tcps@tisi.mail.go.th
จำหน่ายหนังสือ มอก.    กองส่งเสริมและพัฒนาด้านการมาตรฐาน
0 2202 3426 , 0 2202 3324 officialtisi@gmail.com
เปรียบเทียบปรับและดำเนินคดี กองกฏหมาย
0 2202 3621 , 0 2202 3322
โทรสาร 0 2354 3281  Legal.tisi@gmail.com
สั่งซื้อมาตรฐานต่างประเทศและแปลเอกสาร    กองบริหารมาตรฐานระหว่างประเทศ
0 2202 3505  Intrelat@tisi.go.th
นำเข้าสินค้าควบคุม/ตรวจสอบพิกัดศุลกากร    ศูนย์บริการ NSW
0 2202 3304 , 0 2202 3266  nsw@tisi.mail.go.th
สืบค้นข้อมูลด้านการมาตฐาน สืบค้นผ่านระบบเครือข่าย ห้องสมุด สมอ.
0 2202 3310 , 0 2202 3515 library@tisi.mail.go.th
http://164.115.25.115/elib
จดทะเบียนองค์กรกำหนดมาตรฐาน หรือ SDOs กองกำกับองค์กรด้านการมาตรฐาน
0 2202 3374
sod@tisi.mail.go.th
นอกจากนี้ หากท่านต้องการแจ้งเบาะแสหรือร้องเรียนเกี่ยวกับสินค้าไม่ได้มาตรฐาน สามารถแจ้งได้ที่เฟซบุ๊ค แฟนเพจของ สมอ. https://www.facebook.com/tisiofficial” เลขาธิการ สมอ.กล่าว

ที่มา : https://www.thaigov.go.th/news/contents/details/41310