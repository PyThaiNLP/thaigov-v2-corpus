รัฐบาลไทย-ข่าวทำเนียบรัฐบาล-การทางพิเศษแห่งประเทศไทย แจ้งปิดเบี่ยงจราจรบริเวณหน้าด่านเก็บค่าผ่านทางพระราม3 (ขาเข้า) 


วันพุธที่ 28 เมษายน 2564
การทางพิเศษแห่งประเทศไทย แจ้งปิดเบี่ยงจราจรบริเวณหน้าด่านเก็บค่าผ่านทางพระราม3 (ขาเข้า)
---------------------------------------------------------
การทางพิเศษแห่งประเทศไทย (กทพ.) กระทรวงคมนาคม ได้ว่าจ้างบริษัท ช.การช่าง จํากัด (มหาชน) ผู้ดําเนินการก่อสร้าง โครงการทางพิเศษสายพระราม 3 - ดาวคะนอง - วงแหวนรอบนอกกรุงเทพมหานคร ด้านตะวันตก สัญญาที่ 4 จะดำเนินการปิดเบี่ยงจราจรบริเวณหน้าด่านเก็บค่าผ่านทางพระราม 3 (ขาเข้า) เพื่อทำการยกติดตั้งคานรูปตัวไอ ในวันที่ 28-29 เมษายน 2564 ตั้งแต่เวลา 22.00 น. – 04.00 น.
ทั้งนี้ กทพ. ได้มีการติดตั้งป้ายเตือนก่อนถึงพื้นที่ดําเนินการ และติดตั้งไฟสัญญาณต่าง ๆ ป้ายประชาสัมพันธ์การเบี่ยงการจราจรพร้อมไฟวับวาบ เพื่อให้สัญญาณแก่ผู้ใช้ทางพิเศษทราบ
กทพ. ต้องขออภัยในความไม่สะดวกมา ณ โอกาสนี้ และขอความร่วมมือผู้ที่ใช้เส้นทางบริเวณดังกล่าวโปรดสังเกตป้ายเตือน สัญญาณจราจรต่าง ๆ และปฏิบัติตามเครื่องหมายจราจรอย่างเคร่งครัด เพื่อความปลอดภัยของผู้ใช้บริการทางพิเศษ หากมีข้อเสนอแนะสามารถติดต่อสอบถามได้ที่ โทร. 02-405-4896 ตั้งแต่ 08.00-19.00 น. และ 062-912-6211 ตลอด 24 ชั่วโมง

ที่มา : https://www.thaigov.go.th/news/contents/details/41295