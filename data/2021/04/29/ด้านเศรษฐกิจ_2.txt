รัฐบาลไทย-ข่าวทำเนียบรัฐบาล-สำนักงานการบินพลเรือนแห่งประเทศไทย (CAAT) ชี้แจงเพิ่มเติมประเด็นเที่ยวบินอินเดียเข้าไทย


วันพุธที่ 28 เมษายน 2564
สำนักงานการบินพลเรือนแห่งประเทศไทย (CAAT) ชี้แจงเพิ่มเติมประเด็นเที่ยวบินอินเดียเข้าไทย
สำนักงานการบินพลเรือนแห่งประเทศไทย (CAAT) ชี้แจงเพิ่มเติมประเด็นเที่ยวบินอินเดียเข้าไทยด้วยมาตรการคัดกรองบุคคลที่เดินทางเข้าประเทศตามที่กระทรวงสาธารณสุขเสนอที่จะต้องให้บุคคลที่เดินทางเข้าไทยจะต้องมีการกักตัว 14 วันโดยจะมีผลในวันที่ 1 พฤษภาคม 2564
ตามที่มีการเผยแพร่เรื่อง ศบค. สั่งชะลอการอนุญาตบุคคลจาก 3 ประเทศเดินทางเข้าไทย ได้แก่ อินเดีย ปากีสถาน บังกลาเทศ รวมทั้งเพิ่มมาตรการกักตัวเป็น 21 วัน
ที่ประชุมล่าสุดของ ศบค. ชุดเล็กวันนี้ (27 เมษายน 2564) ได้ให้ความเห็นชอบมาตรการคัดกรองบุคคลที่เดินทางเข้าประเทศตามที่กระทรวงสาธารณสุขเสนอที่จะต้องให้บุคคลที่เดินทางเข้าไทยจะต้องมีการกักตัว 14 วันโดยจะมีผลในวันที่ 1 พฤษภาคม 2564
สำหรับการเดินทางเข้าประเทศจากประเทศอินเดียนั้นจะมีเพียงคนไทยในอินเดียที่ได้ผ่านขั้นตอนการขอเดินทางกลับประเทศตามที่กระทรวงการต่างประเทศกำหนดที่จะสามารถเดินทางเข้าประเทศได้ในช่วงเวลานี้ และจะต้องผ่านขั้นตอนการคัดกรองตามมาตรการของกระทรวงสาธาณสุข โดยในเดือนเมษายนนี้ไม่มีเที่ยวบินจากอินเดียเพิ่มเติมแล้ว เที่ยวบินจากอินเดียที่จะบินเข้าไทยจะบินเข้ามาในวันที่ 1 พฤษภาคมนี้ จึงจะต้องมีการกักตัวเป็นเวลา 14 วันตามมาตรการสาธารณสุขที่จะมีผลในวันดังกล่าว
ส่วนการเดินทางจากประเทศปากีสถาน บังกลาเทศ และประเทศอื่น ๆ ทั้งคนไทยและต่างชาติ ขอให้สอบถามข้อมูลเพิ่มเติมจากสถานทูตไทย หรือ สถานกงสุลไทยประจำประเทศต้นทาง เพื่อให้ทราบถึงมาตรการที่เป็นปัจจุบันต่อไป

ที่มา : https://www.thaigov.go.th/news/contents/details/41264