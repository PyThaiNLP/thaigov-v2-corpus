รัฐบาลไทย-ข่าวทำเนียบรัฐบาล-เร่งนำผู้ติดเชื้อโควิดในพื้นที่ กทม. เข้าสู่การรักษา


วันอังคารที่ 20 เมษายน 2564
เร่งนำผู้ติดเชื้อโควิดในพื้นที่ กทม. เข้าสู่การรักษา
...
การระบาดระลอกนี้ พบว่าพื้นที่ กทม. มีจำนวนผู้ติดเชื้อโควิด-19 ค่อนข้างสูง แต่ไม่ว่าจะมีจำนวนเท่าใด ผู้ป่วยทุกคนจะต้องได้รับการดูแลรักษาในโรงพยาบาล หรือ โรงพยาบาลสนาม
.
ปัจจุบันโรงพยาบาลสนามในพื้นที่กทม. มีความพร้อมเป็นอย่างมาก (ข้อมูล ณ วันที่ 19 เม.ย. 64) ดังนี้
- รพ.กลาง 110 เตียง
- โรงพยาบาลผู้สูงอายุบางขุนเทียน รองรับได้ 500 เตียง ใช้ไปแล้ว 480 เตียง ว่างอยู่ 20 เตียง (เพิ่มเติมได้อีก 500 เตียง)
- โรงพยาบาลราชพิพัฒน์ เขตทวีวัฒนา รองรับได้ 250 เตียง ใช้ไปแล้ว 164 เตียง ว่าง 36 เตียง
- โรงพยาบาลสนามศูนย์กีฬาเฉลิมพระเกียรติ 84 พรรษา เขตบางบอน (เอราวัณ 1) รองรับได้ 100 เตียง
- โรงพยาบาลสนามศูนย์กีฬาบางกอกอารีนา เขตหนองจอก (เอราวัณ 2) รองรับได้ 400 เตียง แบ่งเป็น ชาย 150 เตียง หญิง 250 เตียง พร้อมเปิดให้บริการแล้ววันนี้
.
ผู้ติดเชื้อโควิด-19 ที่มีความประสงค์จะพักรักษาตัวที่โรงพยาบาลสนามของกทม. และต้องการเดินทางมาด้วยตนเอง สามารถแจ้งได้ที่ศูนย์เอราวัณ โทร. 1669
.
หากไม่สะดวกเดินทางมาเอง ทางกทม. จะมีรถไปรับ กรณีเป็นของกระทรวงสาธารณสุขให้ โทร. 1330 หรือ 1668 ครับ
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/41022