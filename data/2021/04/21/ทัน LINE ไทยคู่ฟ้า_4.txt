รัฐบาลไทย-ข่าวทำเนียบรัฐบาล-ยกระดับแผงเนื้อ - ไข่ ในตลาดสด ให้ปลอดภัย ไร้โควิด-19


วันอังคารที่ 20 เมษายน 2564
ยกระดับแผงเนื้อ - ไข่ ในตลาดสด ให้ปลอดภัย ไร้โควิด-19
...
ช่วงนี้โรคโควิด-19 ยังระบาดในหลายพื้นที่ ประชาชนต้องใช้ความระมัดระวังในการเลือกซื้ออาหารมากขึ้น รัฐบาลโดยกรมปศุสัตว์ จึงลงพื้นที่ตลาดสดทั่วประเทศ เพื่อดูแลสุขลักษณะแผงขายเนื้อสัตว์และไข่สด ให้ปลอดภัยจากโควิด-19 ตามมาตรฐานปศุสัตว์ OK และหลักการ DMHTT
.
ได้แก่ การให้ผู้ค้ามี Distancing เว้นระยะห่างกับผู้ซื้อ Mask สวมหน้ากากอนามัยตลอดเวลา Hand ล้างมือบ่อยๆด้วยน้ำสบู่และเจลแอลกอฮอล์ ไม่ใช้มือจับเนื้อสัตว์โดยตรง ต้องใส่ถุงมือ หรือใช้ที่คีบ Testing หากมีอาการต้องสงสัยต้องรีบตรวจโดยเร็ว และ Thai cha na ใช้แอปพลิเคชันไทยชนะอย่างเคร่งครัด ซึ่งร้านค้าที่ทำคุณภาพและสุขลักษณะได้ตามมาตรฐาน จะมีสัญลักษณ์ “ปศุสัตว์ OK” ติดอยู่ เพื่อสร้างความมั่นใจให้แก่ผู้ซื้อ
.
จากการเก็บตัวอย่างเนื้อสัตว์กว่า 1,820 ตัวอย่าง จากกว่า 200 สถานที่จำหน่าย เช่น ตลาดสดในพื้นที่สีแดง ร้านสะดวกซื้อ ห้างร้านโมเดิร์นเทรด รวมถึงโรงฆ่าสัตว์และสถานที่ตัดแต่งอีกกว่า 1,600 ตัวอย่าง พบว่าทุกตัวอย่างเนื้อสัตว์ปลอดภัยไร้เชื้อโควิด-19
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/41023