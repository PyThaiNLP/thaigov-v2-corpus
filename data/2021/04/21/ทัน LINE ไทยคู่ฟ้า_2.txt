รัฐบาลไทย-ข่าวทำเนียบรัฐบาล-แอบถ่ายภาพคนอื่น....ผิดกฎหมายนะ!


วันอังคารที่ 20 เมษายน 2564
แอบถ่ายภาพคนอื่น....ผิดกฎหมายนะ!
...
การระบาดของโรคโควิด-19 จำเป็นต้องนำผู้ติดเชื้อโควิด-19 ที่ไม่มีอาการ หรือมีอาการน้อย ไปกักรักษาตัวในโรงพยาบาลสนามที่ตั้งขึ้น สำหรับรองรับผู้ติดเชื้อที่มีจำนวนมาก
.
เมื่อมีคนจำนวนมาก อาจมีบุคคลบางส่วนกระทำพฤติกรรมที่ไม่เหมาะสม ละเมิดสิทธิส่วนบุคคลอย่าง "แอบถ่ายภาพ"
.
กองปราบปราม ได้แจ้งว่าการแอบถ่ายและเผยแพร่ภาพผู้ป่วยในโรงพยาบาลสนามอาจเข้าข่ายมีความผิด ดังนี้
.
ตามกฎหมายอาญามาตรา 397 หากเป็นเหตุให้ผู้อื่นได้รับความอับอายหรือเดือดร้อนรำคาญ มีโทษปรับไม่เกิน 5,000 บาท
.
หรืออาจเข้าข่ายมีความผิดฐานหมิ่นประมาทโดยการโฆษณา ตามมาตรา 328 มีโทษจำคุกไม่เกิน 2 ปี หรือ ปรับไม่เกิน 200,000 บาท
.
ทางกฎหมายแพ่งและพาณิชย์ มาตรา 420 ก็ได้ให้สิทธิผู้ถูกแอบถ่ายสามารถฟ้องร้องเรียกค่าเสียหายได้ตามกฎหมาย
.
กรณีนำเข้าสู่ระบบคอมพิวเตอร์ จนทำให้ผู้นั้นเสียชื่อเสียง ถูกดูหมิ่น ถูกเกลียดชังหรือได้รับความอับอาย มีโทษจำคุกไม่เกิน 3 ปี ปรับ ไม่เกิน 200,000 บาท ตาม พ.ร.บ.คอมพิวเตอร์ มาตรา 16
.
แม้ผู้ติดเชื้อโควิด-19 ที่เป็นผู้ได้รับความเสียหาย จะยังรักษาตัวในโรงพยาบาลสนาม ก็สามารถให้ที่ผู้ได้รับมอบอำนาจ ดำเนินการแจ้งความร้องทุกข์เพื่อดำเนินคดีกับผู้กระทำความผิดต่อพนักงานสอบสวนได้เลย
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/41021