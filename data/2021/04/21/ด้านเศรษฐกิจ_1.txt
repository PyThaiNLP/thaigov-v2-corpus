รัฐบาลไทย-ข่าวทำเนียบรัฐบาล-บขส. เพิกถอนใบอนุญาตรถทัวร์ก่อเหตุไฟไหม้


วันอังคารที่ 20 เมษายน 2564
บขส. เพิกถอนใบอนุญาตรถทัวร์ก่อเหตุไฟไหม้
ของบริษัท 407 พัฒนา จำกัด คันหมายเลข ม.4 (ข) 22-34  หมายเลขทะเบียน 10-7387 อุดรธานี
นายสัญลักข์ ปัญวัฒนลิขิต กรรมการผู้จัดการใหญ่ บริษัท ขนส่ง จำกัด (บขส.) เปิดเผยว่า จากกรณีไฟไหม้รถทัวร์โดยสาร 2 ชั้นของบริษัท 407 พัฒนา จำกัด คันหมายเลข ม.4 (ข) 22-34  หมายเลขทะเบียน 10-7387 อุดรธานี บริเวณถนนมิตรภาพ (ขาเข้า) กิโลเมตรที่ 13-14 อำเภอบ้านแฮด จ.ขอนแก่น
เมื่อวันที่ 19 เม.ย.64 บขส. ในฐานะที่กำกับดูแลรถร่วมฯ ได้พิจารณาโทษขั้นสูงสุด โดยสั่งเพิกถอนใบอนุญาตรถคันดังกล่าว เนื่องจากตรวจสอบแล้วพบว่า ผู้ประกอบการได้มีการนำรถโดยสารออกวิ่งนอกเส้นทางโดย ไม่ได้รับอนุญาต จนเป็นเหตุให้รถเกิดอุบัติเหตุ ส่วนสาเหตุที่แท้จริงอยู่ระหว่างการสืบสวนของเจ้าหน้าที่ตำรวจ
อย่างไรก็ดี บขส. ขอแสดงความเสียใจต่อเหตุการณ์ที่เกิดขึ้น และได้ช่วยประสานการจ่ายค่าสินไหมทดแทนให้กับญาติผู้เสียชีวิตและผู้ที่ได้รับบาดเจ็บจากเหตุการณ์ดังกล่าวเป็นที่เรียบร้อยแล้ว

ที่มา : https://www.thaigov.go.th/news/contents/details/41027