รัฐบาลไทย-ข่าวทำเนียบรัฐบาล-อนุทิน ยืนยัน “ฟาวิพิราเวียร์” เพียงพอรักษาผู้ติดเชื้อโควิด 19 มอบ อภ.จัดหาเพิ่ม


วันอังคารที่ 20 เมษายน 2564
อนุทิน ยืนยัน “ฟาวิพิราเวียร์” เพียงพอรักษาผู้ติดเชื้อโควิด 19 มอบ อภ.จัดหาเพิ่ม
รองนายกรัฐมนตรีและรัฐมนตรีว่าการกระทรวงสาธารณสุข ยืนยัน “ยาฟาวิพิราเวียร์” เพียงพอต่อการรักษาผู้ป่วยโควิด 19 มอบองค์การเภสัชกรรมจัดซื้อเพิ่มเติม เพื่อให้เกิดการหมุนเวียน ส่วนความคืบหน้าวัคซีนแอสตร้าเซเนก้า เป็นไปตามมาตรฐานและแผนที่วางไว้
รองนายกรัฐมนตรีและรัฐมนตรีว่าการกระทรวงสาธารณสุข ยืนยัน “ยาฟาวิพิราเวียร์” เพียงพอต่อการรักษาผู้ป่วยโควิด 19 มอบองค์การเภสัชกรรมจัดซื้อเพิ่มเติม เพื่อให้เกิดการหมุนเวียน ส่วนความคืบหน้าวัคซีนแอสตร้าเซเนก้า เป็นไปตามมาตรฐานและแผนที่วางไว้
วันนี้ (20 เมษายน 2564) ที่ กระทรวงสาธารณสุข จ.นนทบุรี นายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงสาธารณสุข ให้สัมภาษณ์ว่า สถานการณ์โควิด 19 ขณะนี้กระทรวงสาธารณสุขขอยืนยันว่า ยาฟาวิพิราเวียร์ที่ใช้รักษาผู้ติดเชื้อโรคโควิด 19 มีเพียงพอ สามารถบริหารจัดการได้ แม้ระหว่างนี้จะมีผู้ติดเชื้อและมีความต้องการใช้ยาเพิ่มขึ้น อัตราการใช้อยู่ที่ 1 หมื่นกว่าเม็ดต่อวัน ก็มีการจัดหาเพิ่มขึ้น ซึ่งขณะนี้มีประมาณ 5 แสนเม็ด เพื่อให้มีสำรองตลอดเวลาและให้เกิดการหมุนเวียน จึงได้สั่งการมอบนโยบายให้ทางองค์การเภสัชกรรม จัดหามาเพิ่มอีก 1 ล้านเม็ด คาดว่าจะส่งมอบในเดือนเมษายน
นายอนุทิน กล่าวต่อว่า สำหรับความคืบหน้าด้านการจัดหาวัคซีน กระทรวงสาธารณสุขได้เจรจากับผู้ผลิตวัคซีนทุกราย หากเป็นไปตามเงื่อนไขที่กำหนดก็พร้อมที่จะซื้อ เพื่อจัดหาวัคซีนทางเลือกสำรอง เพิ่มจากแอสตร้าเซเนก้าซึ่งเป็นวัคซีนหลัก ส่วนความคืบหน้ามาตรฐานการผลิตหรือคุณภาพของผลิตภัณฑ์ยังเป็นไปตามมาตรฐานที่กำหนดและเป็นไปตามแผนที่วางไว้ ภายในสัปดาห์นี้จะมีการส่งเอกสารต่างๆ ให้สำนักงานคณะกรรมอาหารและยา (อย.) เพื่ออนุมัติให้บริษัทสยามไบโอไซน์เป็นสถานที่ผลิตวัคซีนแอสตร้าเซเนก้าที่ถูกต้องตามขั้นตอนมีความปลอดภัยและเป็นไปตามมาตรฐาน
********************************** 20 เมษายน 2564

ที่มา : https://www.thaigov.go.th/news/contents/details/41026