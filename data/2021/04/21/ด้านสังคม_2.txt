รัฐบาลไทย-ข่าวทำเนียบรัฐบาล-ข่าวบิดเบือน เหตุการณ์รถยนต์สีดำย้อนศรบนทางด่วน


วันอังคารที่ 20 เมษายน 2564
ข่าวบิดเบือน เหตุการณ์รถยนต์สีดำย้อนศรบนทางด่วน
ตามที่มีการเผยแพร่วิดีโอผ่านโซเชียลมีเดีย ในประเด็นเรื่อง เหตุการณ์รถยนต์สีดำย้อนศรบนทางด่วน ทางศูนย์ต่อต้านข่าวปลอมได้ตรวจสอบข้อเท็จจริงโดย การทางพิเศษแห่งประเทศไทย กระทรวงคมนาคม พบว่าข้อมูลที่ปรากฏดังกล่าว เป็นข้อมูลบิดเบือน
กรณีคลิปวิดีโอรถยนต์สีดำขับย้อนศร โดยระบุว่าเหตุการณ์ดังกล่าวเกิดขึ้นบนทางด่วนนั้น ทางการทางพิเศษแห่งประเทศไทย กระทรวงคมนาคม ได้ตรวจสอบและชี้แจงว่า เหตุการณ์ดังกล่าวเกิดขึ้นจริง บริเวณสะพานข้ามแยกรังสิต จังหวัดปทุมธานี ไม่ได้เกิดขึ้นบนทางพิเศษของการทางพิเศษ และไม่อยู่ในพื้นที่ความรับผิดชอบของ กทพ. แต่อย่างใด โดยการวิ่งรถสวนทางบนทางด่วนหรือบนสะพานใดๆ ก็แล้วแต่ เป็นการกระทำที่ผิดกฎหมาย และเป็นอันตรายต่อชีวิตและทรัพย์สินทั้งสิน
.
ดังนั้นขอให้ประชาชนอย่าหลงเชื่อข้อมูลดังกล่าว และขอความร่วมมือไม่ส่ง หรือแชร์ข้อมูลดังกล่าวต่อในช่องทางสื่อสังคมออนไลน์ต่าง ๆ เพื่อให้ประชาชนได้รับข้อมูลข่าวสารจาก การทางพิเศษแห่งประเทศไทย กระทรวงคมนาคม สามารถติดตามข้อมูลได้ที่เว็บไซต์ www.mot.go.th หรือโทร. 0 2283 3000
.
บทสรุปของเรื่องนี้คือ : เหตุการณ์ดังกล่าวเกิดขึ้นที่บริเวณสะพานข้ามแยกรังสิต จังหวัดปทุมธานี ไม่ได้เกิดขึ้นบนทางพิเศษของการทางพิเศษ และไม่อยู่ในพื้นที่ความรับผิดชอบของ กทพ. แต่อย่างใด
.

ที่มา : https://www.thaigov.go.th/news/contents/details/41029