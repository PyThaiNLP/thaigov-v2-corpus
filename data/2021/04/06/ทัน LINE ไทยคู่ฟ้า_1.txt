รัฐบาลไทย-ข่าวทำเนียบรัฐบาล-เปิดเมืองปลอดภัย จัดงานไมซ์มั่นใจ ด้วยมาตรฐาน


วันจันทร์ที่ 5 เมษายน 2564
เปิดเมืองปลอดภัย จัดงานไมซ์มั่นใจ ด้วยมาตรฐาน
...
สถานการณ์การแพร่ระบาดโรคโควิด-19 ในประเทศสามารถควบคุมได้ ถึงเวลาแล้วที่กิจการและกิจกรรมต่าง ๆ ที่เป็นกลไกสำคัญในการขับเคลื่อนเศรษฐกิจ จะเดินหน้าต่อ
.
ล่าสุด รัฐบาล กระทรวงสาธารณสุข และสำนักงานส่งเสริมการจัดประชุมและนิทรรศการ (องค์กรมหาชน) หรือ ทีเส็บ ร่วมกับ 23 หน่วยงานภาคีเครือข่าย ร่วมกันจัดโครงการ “เปิดเมืองปลอดภัย จัดงานไมซ์มั่นใจ ด้วยมาตรฐาน”
.
ที่ผ่านมา สถานประกอบกิจการต่าง ๆ ได้ประเมินตนเองผ่านแพลตฟอร์ม Thai Stop COVID Plus พบว่า สถานประกอบกิจการที่ผ่านการประเมินสูงสุด ได้แก่ ศูนย์แสดงสินค้า ศูนย์ประชุม ร้อยละ 100, โรงแรม ร้อยละ 99.1 และห้างสรรพสินค้า ร้อยละ 97.8 ตามลำดับ
.
แสดงให้เห็นว่า ประเทศไทยมีความพร้อมในการดำเนินกิจการและจัดกิจกรรมที่เกี่ยวข้องกับการจัดประชุมและนิทรรศการภายในประเทศ
.
สำหรับ 10 เมืองไมซ์ ที่จะเป็นเมืองนำร่อง ได้แก่ กรุงเทพมหานคร ขอนแก่น เชียงใหม่ นครราชสีมา พิษณุโลก ภูเก็ต สงขลา สุราษฎร์ธานี อุดรธานี และเมืองพัทยา
.
สำหรับการจัดกิจกรรมต่าง ๆ นั้น จะใช้มาตรฐาน Thailand MICE Venue Standards (TMVS) ร่วมกับแนวปฏิบัติด้านสุขอนามัย
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/40671