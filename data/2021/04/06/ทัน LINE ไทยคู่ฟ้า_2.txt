รัฐบาลไทย-ข่าวทำเนียบรัฐบาล-เตือน!...ฝนฟ้ามาอย่าไปอยู่กลางแจ้ง


วันจันทร์ที่ 5 เมษายน 2564
เตือน!...ฝนฟ้ามาอย่าไปอยู่กลางแจ้ง
...
จากข้อมูลกรมอุตุนิยมวิทยา รายงานว่า ช่วง 3 - 6 เม.ย. นี้ เกือบทุกภาคของประเทศไทยจะมีพายุฝนฟ้าคะนอง และลมกระโชกแรง แม้จะช่วยคลายร้อนไปได้บ้าง แต่ต้องระวัง “ฟ้าผ่า”
.
โดยเฉพาะเด็กที่มักจะชอบเล่นหรือทำกิจกรรมในที่โล่งแจ้ง พ่อแม่ผู้ปกครองจึงต้องดูแลอย่างใกล้ชิดในช่วงที่เกิดฝนฟ้าคะนอง ให้เด็ก ๆ รีบเข้าบ้าน หลีกเลี่ยงต้นไม้ใหญ่ หรือไปหลบอยู่ใต้ต้นไม้
.
หากประชาชนพบเห็นผู้ประสบภัยจากฟ้าผ่า อย่างแรก ให้สังเกตบริเวณที่เกิดเหตุว่ายังมีความเสี่ยงต่อการถูกฟ้าผ่าหรือไม่ ถ้าปลอดภัยให้รีบเคลื่อนย้ายผู้ถูกฟ้าผ่าไปยังตำแหน่งที่ปลอดภัย
.
โดยสามารถแตะต้องตัวผู้ถูกฟ้าผ่าได้ทันที เนื่องจากคนที่ถูกฟ้าผ่า จะไม่มีกระแสไฟฟ้าอยู่ในร่างกายเหมือนผู้ที่ถูกไฟดูด
.
ลำดับต่อไป รีบโทรแจ้งสายด่วนช่วยชีวิต 1669 จากนั้นปฏิบัติตามคำแนะนำเบื้องต้น จากศูนย์รับแจ้งเหตุในการดูแลผู้ป่วย ระหว่างรอรถฉุกเฉินมารับผู้ป่วยครับ
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/40711