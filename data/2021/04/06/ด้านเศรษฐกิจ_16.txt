รัฐบาลไทย-ข่าวทำเนียบรัฐบาล-การประชุมหารือคณะกรรมาธิการการแก้ปัญหาความยากจนและความเหลื่อมล้ำ วุฒิสภา 


วันจันทร์ที่ 5 เมษายน 2564
พิมพ์
การประชุมหารือคณะกรรมาธิการการแก้ปัญหาความยากจนและความเหลื่อมล้ำ วุฒิสภา
รมว.สุริยะ ร่วมหารือคณะกรรมาธิการการแก้ปัญหาความยากจนและความเหลื่อมล้ำ วุฒิสภา
วันนี้ (5 เมษายน 2564) นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม และนายกอบชัย สังสิทธิสวัสดิ์ ปลัดกระทรวงอุตสาหกรรม ให้การต้อนรับ นายสังศิต พิริยะรังสรรค์ ประธานคณะกรรมาธิการการแก้ปัญหาความยากจนและความเหลื่อมล้ำ วุฒิสภา และ นายสมชาย หาญหิรัญ สมาชิกวุฒิสภา พร้อมคณะ เนื่องในโอกาสเข้าร่วมหารือและแลกเปลี่ยนข้อคิดเห็นเกี่ยวกับประเด็นการพิจารณาศึกษาแนวทางการพัฒนาเศรษฐกิจและคุณภาพชีวิตในจังหวัดชายแดนภาคใต้ ในประเด็นเกี่ยวกับแนวทางการส่งเสริมการใช้ประโยชน์จากยางพาราและผลิตภัณฑ์ยางพาราในเชิงธุรกิจ และการส่งเสริมกลุ่มอาชีพต่างๆ ที่เกี่ยวข้อง ในจังหวัดชายแดนภาคใต้ รวมถึงแนวทางการส่งเสริมและยกระดับตลาดฮาลาลไทย เพื่อการเป็นศูนย์กลางตลาดฮาลาลโลก  โดยมี นายสุชาติ ไตรแสงรุจิระ ที่ปรึกษารัฐมนตรีว่าการกระทรวงอุตสาหกรรม และคณะผู้บริหารกระทรวงอุตสาหกรรม ร่วมต้อนรับและหารือ ณ ห้องประชุม อก.1 ชั้น 2 สปอ.

ที่มา : https://www.thaigov.go.th/news/contents/details/40721