รัฐบาลไทย-ข่าวทำเนียบรัฐบาล-“สันติ” เร่งแผนสวนป่าเบญจกิติ ระยะ2-3 เช็คความพร้อมเปิดทันวันเฉลิมฯ 12ส.ค.นี้


วันจันทร์ที่ 5 เมษายน 2564
พิมพ์
“สันติ” เร่งแผนสวนป่าเบญจกิติ ระยะ2-3 เช็คความพร้อมเปิดทันวันเฉลิมฯ 12ส.ค.นี้
“สันติ” ลงพื้นที่พัฒนาโครงการสวนป่า “เบญจกิติ” ระยะ 2-3 ติดตามขั้นตอนการก่อสร้าง มั่นใจพร้อมเปิดระยะที่ 2 เนื่องในวโรกาสเฉลิมพระเกียรติสมเด็จพระนางเจ้าสิริกิติ์พระบรมราชินีนาถ พระบรมราชชนนีพันปีหลวง 12 สิงหาคม 64
“สันติ” ลงพื้นที่พัฒนาโครงการสวนป่า “เบญจกิติ” ระยะ 2-3 ติดตามขั้นตอนการก่อสร้าง มั่นใจพร้อมเปิดระยะที่ 2 เนื่องในวโรกาสเฉลิมพระเกียรติสมเด็จพระนางเจ้าสิริกิติ์พระบรมราชินีนาถ พระบรมราชชนนีพันปีหลวง 12 สิงหาคม 64 เชิญชวนประชาชนเข้าใช้บริการสวนสาธารณะใจกลางกรุงเทพฯ แห่งใหม่
นายสันติ พร้อมพัฒน์ รัฐมนตรีช่วยว่าการกระทรวงการคลัง กล่าวว่า ในวันนี้ (5 เม.ย.64) ได้ลงพื้นที่ติดตามความคืบหน้าการก่อสร้างสวนป่า “เบญจกิติ” ระยะ 2-3 เพื่อเตรียมความพร้อมที่จะเปิดเนื่องในวโรกาสเฉลิมพระเกียรติสมเด็จพระนางเจ้าสิริกิติ์พระบรมราชินีนาถ พระบรมราชชนนีพันปีหลวง ในวันที่ 12 สิงหาคม 2564 ซึ่งความคืบหน้าในการก่อสร้างเป็นไปตามแผนงานที่วางไว้ โดยคาดว่าจะสามารถเปิดให้บริการประชาชนได้ภายในปีนี้
สำหรับเป้าหมายการพัฒนาสร้างสวนป่า “เบญจกิติ” ระยะที่ 2-3 เป็นไปตามนโยบายรัฐบาลในการนำที่ดินราชพัสดุแปลงหมายเลขทะเบียนที่ กท.4431 มาพัฒนาเป็นสวนสาธารณะที่สำคัญอีกแห่งหนึ่งของกรุงเทพฯ โดยมีการออกแบบสวนสาธารณะ เป็น 2 ส่วน ภายหลังจากที่การยาสูบแห่งประเทศไทย (ยสท.) ซึ่งเป็นอีกหนึ่งแลนด์มาร์คที่เป็นสวนสาธารณะที่อยู่ใจกลางกรุงเทพฯ เพื่อให้ประชาชนทุกคนสามารถเข้ามาใช้เป็นสาธารณประโยชน์ ทั้งในด้านการพักผ่อนหย่อนใจ ออกกำลังกาย
ทั้งนี้แนวทางการพัฒนาและออกแบบสวนป่าแห่งนี้ นอกเหนือจากเป็นแหล่งเรียนรู้พันธุ์ไม้ชนิดต่างๆ ที่หาได้ยาก โดยเฉพาะพันธุ์ไม้ประจำพระองค์ ยังมีการออกแบบทางวิ่ง ทางจักรยานและทางเดินรอบๆ โครงการอย่างเหมาะสม พร้อมกับยังได้มีการนำเทคโนโลยีด้านพลังงานสะอาด (โซลาร์เซลล์) และมีการติดตั้งกังหันน้ำชัยพัฒนา เป็นระบบบำบัดน้ำที่มีประสิทธิภาพ มีการปรับปรุงอาคารเดิมทั้งอาคารโกดังเดิม อาคารพิพิธภัณฑ์และอาคารแสดงสินค้า ให้สามารถใช้งานได้อย่างสมบูรณ์แบบและตรงกับวัตถุประสงค์ในการจัดสร้างโครงการดังกล่าวด้วย

ที่มา : https://www.thaigov.go.th/news/contents/details/40696