รัฐบาลไทย-ข่าวทำเนียบรัฐบาล-[ข่าวจริง] วันจักรี 6 เม.ย. ประชาชนใช้บริการทางด่วนได้ฟรี 3 เส้นทาง


วันจันทร์ที่ 5 เมษายน 2564
[ข่าวจริง] วันจักรี 6 เม.ย. ประชาชนใช้บริการทางด่วนได้ฟรี 3 เส้นทาง
ตามที่มีการเผยแพร่ข้อมูลในสื่อต่างๆ เกี่ยวกับประเด็นเรื่อง วันจักรี 6 เม.ย. ประชาชนใช้บริการทางด่วนได้ฟรี 3 เส้นทาง ทางศูนย์ต่อต้านข่าวปลอมได้ดำเนินการตรวจสอบข้อเท็จจริงโดย การทางพิเศษแห่งประเทศไทย กระทรวงคมนาคม พบว่าประเด็นดังกล่าวนั้นเป็นข้อมูลจริง
การทางพิเศษแห่งประเทศไทย กระทรวงคมนาคม ได้ยกเว้นค่าธรรมเนียมผ่านทางพิเศษ 3 สายในวันจักรี ที่ 6 เม.ย. 2564 ตั้งแต่เวลา 00.01 น. – 24.00 น. เพื่อเป็นการอำนวยความสะดวกในการเดินทางให้กับประชาชน ช่วยลดภาระค่าใช้จ่าย ลดปัญหาการจราจรติดขัด รวมไปถึงกระตุ้นเศรษฐกิจด้วยการท่องเที่ยวของประชาชน โดยเส้นทางที่งดเก็บค่าธรรมเนียม มีดังนี้
– ทางพิเศษเฉลิมมหานคร (ทางด่วนขั้นที่ 1)
– ทางพิเศษศรีรัช (ทางด่วนขั้นที่ 2)
– ทางพิเศษอุดรรัถยา (บางปะอิน – ปากเกร็ด)
เพื่อให้ประชาชนได้รับข้อมูลข่าวสารที่ถูกต้องจากการทางพิเศษแห่งประเทศไทย กระทรวงคมนาคม สามารถติดตามได้ที่ www.mot.go.th หรือโทร. 0 2283 3000
หน่วยงานที่ตรวจสอบ : การทางพิเศษแห่งประเทศไทย กระทรวงคมนาคม

ที่มา : https://www.thaigov.go.th/news/contents/details/40700