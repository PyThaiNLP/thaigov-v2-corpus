รัฐบาลไทย-ข่าวทำเนียบรัฐบาล-​การยาสูบแห่งประเทศไทยยืนยันไม่มีนโยบายและกลยุทธทางการตลาดออกบุหรี่ราคาต่ำ พร้อมสนับสนุนนโยบายที่ก่อให้เกิดประโยชน์แก่รัฐและประชาชน


วันจันทร์ที่ 5 เมษายน 2564
พิมพ์
​การยาสูบแห่งประเทศไทยยืนยันไม่มีนโยบายและกลยุทธทางการตลาดออกบุหรี่ราคาต่ำ พร้อมสนับสนุนนโยบายที่ก่อให้เกิดประโยชน์แก่รัฐและประชาชน
​การยาสูบแห่งประเทศไทยยืนยันไม่มีนโยบายและกลยุทธทางการตลาดออกบุหรี่ราคาต่ำ พร้อมสนับสนุนนโยบายที่ก่อให้เกิดประโยชน์แก่รัฐและประชาชน
2 เมษายน พ.ศ. 2564  นายนพดล หาญธนสาร  รองผู้ว่าการด้านบริหาร การยาสูบแห่งประเทศไทยชี้แจงการยาสูบแห่งประเทศไทย เตรียมออกบุหรี่ใหม่มาจำหน่ายในราคาถูก จากการจำหน่ายบุหรี่ลดน้อยลง ผลจากการปรับภาษีสรรพสามิต ส่งผลทั้งรายได้ ยสท.ภาษีส่งรัฐ และหนักที่สุด คือการรับซื้อใบยาจากเกษตรกรที่ลดน้อยลงกว่า50% ทำให้รายได้เกษตรกรหายไปอย่างมาก  การยาสูบแห่งประเทศไทยต้องปรับตัวทุกอย่างเพื่อให้องค์กรมั่นคงอยู่รอด  เป็นรัฐวิสาหกิจที่มั่นคงมีวินัยและคำนึงผลประโยชน์สังคม รวมถึงผลกระทบต่อผู้เกี่ยวข้องกับอุตสาหกรรมบุหรี่ทั้งหมด สุขภาพคนไทย รายได้ภาษี รวมถึงกองทุนต่างๆ ที่สนับสนุน เกษตรกรชาวไร่ ตัวแทนจำหน่าย รวมทั้งการยาสูบแห่งประเทศไทย ยังกังวลเรื่องบุหรี่เถื่อนที่ทั้งปลอมการผลิต ลักลอบนำเข้ามาในประเทศ ซึ่งมีอัตราเติบโตถึง 20% ขึ้นไป รวมถึงการบริโภคสูบยาเส้นที่มีอัตราเติบโตถึง 3 เท่าในรอบ 3 ปี ปัจจุบันมีผู้สูบ 34,500 ล้านมวน ซึ่งไม่มีทั้งก้นกรองและมีค่าทาร์ นิโคตินที่สูงจากใบยาที่ไม่มีคุณภาพเพียงพอ
อย่างไรก็ตาม การยาสูบแห่งประเทศไทย ไม่มีนโยบายและกลยุทธทางการตลาดที่ออกบุหรี่ราคาต่ำ เพื่อให้คนไทยสูบบุหรี่เพิ่มขึ้น ซึ่งจะมีผลกระทบอย่างมากในทางสาธารณสุข แต่ต้องการให้มีการปราบปรามบุหรี่ปลอม บุหรี่เถื่อนที่มีผลทั้งด้านสุขภาพและไม่ได้นำส่งรายได้ให้กับรัฐ อีกทั้งไม่ได้ใช้ใบยาสูบในประเทศ ทำให้เกษตรกรชาวไร่ยาสูบ และซัพพลายเชนใบยาสูบได้รับผลกระทบทั้งระบบ รวมถึงหามาตรการให้ความรู้ความเข้าใจกับการบริโภคสูบยาเส้นอย่างจริงจัง ยืนยันการยาสูบแห่งประเทศไทย คือกลไกของรัฐที่พร้อมร่วมมือสนับสนุนนโยบายที่ก่อให้เกิดประโยชน์แก่รัฐและประชาชน
....................................

ที่มา : https://www.thaigov.go.th/news/contents/details/40701