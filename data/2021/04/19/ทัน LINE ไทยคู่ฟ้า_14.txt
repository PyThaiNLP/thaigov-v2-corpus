รัฐบาลไทย-ข่าวทำเนียบรัฐบาล-ขยายเวลา แรงงานต่างด้าว ตรวจโควิด-19 ทำประวัติ


วันอาทิตย์ที่ 18 เมษายน 2564
ขยายเวลา แรงงานต่างด้าว ตรวจโควิด-19 ทำประวัติ
...
ปัจจุบันแรงงานจากประเทศเพื่อนบ้าน ถือเป็นส่วนสำคัญในการประกอบกิจการของสถานประกอบการไทยหลายแห่ง และแม้จะอยู่ในภาวการณ์แพร่ระบาดโรคโควิด-19 แต่กระบวนการผลิตเครื่องอุปโภคบริโภค ก็ยังต้องเดินหน้าต่อไป รัฐบาลจึงผ่อนผันให้คนต่างด้าว 3 สัญชาติ ได้แก่ กัมพูชา ลาว เมียนมา ยังคงอยู่ทำงานต่อไปได้เป็นกรณีพิเศษ แต่จะต้องดำเนินการอย่างถูกกฎหมาย คือ ผ่านการตรวจโรคโควิด-19 จัดเก็บอัตลักษณ์บุคคล ภายใน 16 เม.ย. 64 และทำทะเบียนประวัติคนซึ่งไม่มีสัญชาติไทยที่มีใบอนุญาตทำงานอยู่ด้านหลังบัตร (บัตรสีชมพู) ภายในปี 2564 นี้
.
แต่ด้วยมาตรการควบคุมและป้องกันการแพร่ระบาดของโรคโควิด-19 รวมถึงสถานการณ์การแพร่ระบาดในปัจจุบัน ที่ประชุม ครม. จึงมีมติเห็นชอบขยายเวลา การตรวจโควิด-19 และเก็บอัตลักษณ์บุคคล ให้ถึง 16 มิ.ย.64
ส่วนการทำทะเบียนประวัติคนซึ่งไม่มีสัญชาติไทยที่มีใบอนุญาตทำงานอยู่ด้านหลังบัตร ให้ถึง 31 มี.ค. 65
.
เพื่อให้สถานประกอบการดำเนินการได้อย่างต่อเนื่องต่อไป และแรงงานมีเวลาดำเนินการตามกฎหมายเพิ่มมากขึ้น
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/40990