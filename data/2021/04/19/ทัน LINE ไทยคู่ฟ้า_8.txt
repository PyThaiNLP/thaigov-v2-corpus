รัฐบาลไทย-ข่าวทำเนียบรัฐบาล-เอาจริง! ติดกล้องจับ - ปรับรถยนต์วิ่งไหล่ทางซ้ายบนทางด่วน


วันอาทิตย์ที่ 18 เมษายน 2564
เอาจริง! ติดกล้องจับ - ปรับรถยนต์วิ่งไหล่ทางซ้ายบนทางด่วน
...
จากสถิติในปี 2563 ที่ผ่านมา พบว่าอุบัติเหตุบนทางพิเศษหรือทางด่วนกว่า 50% เกิดจากการขับรถเร็ว การเปลี่ยนช่องทางกะทันหัน และการวิ่งบนไหล่ทาง ส่งผลให้ขณะนี้ได้มีการออก 2 มาตรการความปลอดภัยบนทางพิเศษ รวมถึงการเตรียมออกกฎหมายความเร็วบนทางด่วนใหม่ในอนาคต
.
มาตรการความปลอดภัยบนทางพิเศษที่รัฐบาลตั้งเป้าดำเนินการให้แล้วเสร็จภายในปี 2565 ประกอบด้วย
1.การติดตั้งป้ายแจ้งเตือนความเร็ว (Your Speed Sign) ที่ทำงานควบคู่กับกล้องตรวจจับความเร็ว โดยจะติดตั้งให้ครอบคลุมทั้ง 4 เส้นทางพิเศษ รวมทั้งสิ้น 17 จุด ซึ่งขณะนี้ดำเนินการเสร็จแล้ว 2 เส้นทาง คือ ทางพิเศษบูรพาวิถี เเละทางพิเศษเฉลิมมหานคร
2.การติดตั้งกล้องตรวจจับรถยนต์วิ่งไหล่ทางซ้าย (ช่องทางฉุกเฉิน) เพื่อป้องกันไม่ให้เกิดอุบัติเหตุบนไหล่ทาง มีทั้งสิ้น 32 จุด บน 4 เส้นทางพิเศษ โดยขณะนี้ได้ติดตั้งบนทางพิเศษกาญจนาภิเษก (บางพลี - สุขสวัสดิ์) เรียบร้อยแล้ว
.
จึงขอความร่วมมือประชาชนไม่ฝ่าฝืนขับรถในช่องไหล่ทางบนทางด่วน เพื่อลดการเกิดอุบัติเหตุ มิเช่นนั้นรถของท่านจะถูกบันทึกข้อมูลจากกล้องวงจรปิดและส่งไปยังเจ้าหน้าที่ตำรวจเพื่อดำเนินการออกใบสั่งต่อไป ซึ่งมีโทษปรับ 1,000 บาท เช่นเดียวกับกรณีขับรถแร็วเกิน 120 กม./ชม. ที่มีโทษปรับ 500 บาท ตาม พ.ร.บ.จราจรทางบก พ.ศ. 2522 นะครับ
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/40984