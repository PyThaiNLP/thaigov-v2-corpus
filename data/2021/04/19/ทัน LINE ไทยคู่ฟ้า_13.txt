รัฐบาลไทย-ข่าวทำเนียบรัฐบาล-3 ล้านตัว! ปล่อยพันธุ์ปลา ฟื้นฟูประมงน้ำจืดใน กทม.


วันอาทิตย์ที่ 18 เมษายน 2564
3 ล้านตัว! ปล่อยพันธุ์ปลา ฟื้นฟูประมงน้ำจืดใน กทม.
...
“ในน้ำมีปลา ในนามีข้าว” ไทยเราขึ้นชื่อเรื่องความอุดมสมบูรณ์ วันนี้ทรัพยากรธรรมชาติมีพื้นที่น้อยลง เนื่องจากการขยายตัวของเมือง รัฐบาลโดยกระทรวงเกษตรและสหกรณ์จึงทำโครงการฟื้นฟูทรัพยากรพันธุ์ปลาน้ำจืด โดยปล่อยพันธุ์ปลาน้ำจืดจำนวน 3 ล้านตัว ในแหล่งน้ำสาธารณะของพื้นที่ กทม. ฝั่งตะวันออก จำนวน 6 จุด ครอบคลุม 3 เขต ได้แก่ หนองจอก มีนบุรี และลาดกระบัง
.
พันธุ์ปลาดังกล่าว ประกอบด้วย ปลาตะเพียนขาว ปลาตะเพียนทอง ปลากระแห ปลากาดำ และปลาหมอไทย พร้อมทั้งสร้างความตระหนักรู้แก่ประชาชนในชุมชนโดยรอบ ให้เห็นคุณค่าและมีส่วนร่วมในการอนุรักษ์และฟื้นฟูทรัพยากรสัตว์น้ำ
.
โดยมุ่งหวังว่าพันธุ์ปลาที่ปล่อยนี้ จะเป็นแหล่งอาหาร แหล่งอาชีพและรายได้ให้แก่เกษตรกรและประชาชน ได้อย่างยั่งยืน
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/40989