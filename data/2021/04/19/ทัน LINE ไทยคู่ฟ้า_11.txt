รัฐบาลไทย-ข่าวทำเนียบรัฐบาล-เริ่มวันนี้...แบงก์ปรับเวลาปิดให้บริการ ยกระดับมาตรการคุมโควิด


วันอาทิตย์ที่ 18 เมษายน 2564
เริ่มวันนี้...แบงก์ปรับเวลาปิดให้บริการ ยกระดับมาตรการคุมโควิด
...
ผู้ทำธุรกรรมทางการเงินที่ต้องไปติดต่อกับสาขาของธนาคารทุกแห่งดูทางนี้ สมาคมธนาคารไทย ประกาศแนวทางเพื่อลดความเสี่ยงของการแพร่ระบาดของเชื้อไวรัสโควิด-19 ระลอกใหม่ รวมถึงมาตรการป้องกันโรคสำหรับงานบริการสาขา ตามแนวทางของกระทรวงสาธารณสุข
.
โดยกำหนดให้ธนาคารอาจพิจารณาปิดสาขาบางแห่งชั่วคราว สำหรับพื้นที่ที่มีความเสี่ยงสูงต่อการแพร่ระบาดของโรค ซึ่งลูกค้าสามารถใช้บริการที่ตู้ ATM หรือผ่านช่องทาง online ได้ตามปกติ และสามารถตรวจสอบรายชื่อสาขาที่ปิดการบริการทาง website ของแต่ละธนาคาร
.
สำหรับการปรับเวลาปิดสาขาทั่วประเทศ จะเริ่มวันที่ 16 เม.ย. 64 เป็นต้นไป ดังนี้
• สาขาในห้าง / สาขาที่เปิดให้บริการ 7 วัน ปิดไม่เกินเวลา 17.00 น.
• สาขาภายนอก ปิดไม่เกินเวลา 15.30 น.
.
นอกจากนี้ จะจำกัดช่องให้บริการและจำนวนลูกค้าในสาขา เพื่อเว้นระยะห่างที่เหมาะสม กรณีสาขาใดมีพนักงานหรือลูกค้าติดเชื้อเข้าใช้บริการจะปิดเพื่อพ่นฆ่าเชื้อทันที และเปิดทำการเมื่อเสร็จสิ้น ส่วนพนักงานที่สัมผัสใกล้ชิดผู้ป่วย ให้ตรวจเชื้อ/และทำการกักตัวเองในที่พักทันที และจัดให้มีพนักงานเข้าปฏิบัติหน้าที่แทน
.
ซึ่งแนวทางดังกล่าว คำนึงถึงความปลอดภัยของพนักงานและลูกค้าเป็นสำคัญ โดยจะกลับมาให้บริการตามปกติเมื่อสถานการณ์เริ่มคลี่คลายลง
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/40987