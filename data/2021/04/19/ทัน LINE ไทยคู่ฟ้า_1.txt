รัฐบาลไทย-ข่าวทำเนียบรัฐบาล-ลุ้นขยับขึ้น “Tier 1” แก้ไขปัญหาค้ามนุษย์


วันอาทิตย์ที่ 18 เมษายน 2564
ลุ้นขยับขึ้น “Tier 1” แก้ไขปัญหาค้ามนุษย์
...
ความทุ่มเทในการแก้ไขปัญหาการค้ามนุษย์ของรัฐบาล ให้ประเทศไทยรักษาระดับอยู่ที่ Tier 2 ติดต่อกันมา 3 ปีแล้ว และเรากำหนดเป้าหมายเพื่อก้าวขึ้นสู่ Tier 1 ให้ได้ในเร็ววัน
.
ล่าสุด เราได้ส่ง Trafficking in Persons Report (TIP Report) หรือรายงานความก้าวหน้าการแก้ไขปัญหาค้ามนุษย์ ประจำปี 2563 ไปยังสหรัฐอเมริกาเรียบร้อยแล้ว
.
สาระสำคัญของ TIP Report ฉบับนี้ จะแสดงให้เห็นถึงมาตรการแก้ไขปัญหาการค้ามนุษย์ในทุกมิติ เช่น
สถิติการจับกุมและการลงโทษทางกฎหมาย การขับเคลื่อนแผนปฏิบัติการระดับชาติว่าด้วยธุรกิจกับสิทธิมนุษยชน ความรวดเร็วในการพิจารณาคดีค้ามนุษย์ทั้งในชั้นพนักงานสอบสวน อัยการ และศาล โดยลดลง จาก 118 วัน ในปี 2558 เหลือ 70 วัน ในปี 2563
.
นอกจากนี้ ยังมีการเตรียมการดูแลกลุ่มผู้เสียหายที่มีความหลากหลายทางเพศ และการจัดตั้งศูนย์ช่วยเหลือแรงงานต่างด้าวที่ประสบปัญหาจากการทำงาน ร่วมกับเครือข่ายภาคประชาสังคม เป็นต้น
.
ประชาชนทุกสามารถเข้าร่วมเป็นส่วนหนึ่งในการป้องกันและแก้ไขปัญหาการค้ามนุษย์ได้ เพียงดาวน์โหลด แอปพลิเคชัน ‘PROTECT-U’ เพื่อแจ้งเหตุและขอรับความช่วยเหลือคุ้มครอง ซึ่งมีทั้งภาษาไทย จีน อังกฤษ เมียนมา เขมร ลาว และเวียดนาม
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/40977