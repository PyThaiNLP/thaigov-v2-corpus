รัฐบาลไทย-ข่าวทำเนียบรัฐบาล-ระวัง! มิจฉาชีพหลอกให้รับพัสดุเก็บเงินปลายทาง


วันอาทิตย์ที่ 18 เมษายน 2564
ระวัง! มิจฉาชีพหลอกให้รับพัสดุเก็บเงินปลายทาง
...
กระแสการซื้อของออนไลน์ยังแรงดีไม่มีตก ทำให้เราเกิดความเคยชินเมื่อมีพัสดุมาส่งที่บ้าน แต่ก็ต้องระวังนะครับ! เพราะขณะนี้กำลังมีกลุ่มมิจฉาชีพออกอุบายทำทีมาส่งพัสดุ แล้วบอกว่าเป็นพัสดุเก็บเงินปลายทาง ทำให้เราต้องจ่ายค่าพัสดุนั้นไป
.
ดังนั้น เมื่อเจอเหตุการณ์ดังกล่าวขอให้
1.ตรวจสอบกับบุคคลในบ้านก่อนว่า ได้มีการสั่งสินค้าหรือพัสดุใด ๆ ให้มาส่งหรือไม่
2.สังเกตชื่อผู้รับ – ผู้ส่ง ว่ามีพิรุธน่าสงสัยหรือไม่
3.ตรวจสอบกับเจ้าของพัสดุก่อนเปิดพัสดุหรือชำระเงินปลายทางทุกครั้ง
.
และหากเข้าข่ายต้องสงสัย ให้ปฏิเสธการรับพัสดุหรือการชำระเงิน จากนั้นรวบรวมหลักฐาน ได้แก่
- ภาพถ่ายกล่องพัสดุทุกด้าน
- รายละเอียดของผู้ส่ง (ถ้ามี)
- เลขพัสดุ
เพื่อร้องทุกข์ดำเนินคดีกับผู้กระทำผิดตามกฎหมาย
.
ซึ่งถือเป็นการกระทำ “ฉ้อโกง” และต้องได้รับโทษตามกฎหมายอาญา ม.341 จำคุกไม่เกิน 3 ปี ปรับไม่เกิน 60,000 บาท หรือทั้งจำทั้งปรับ
Cr. กองปราบปราม
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/40982