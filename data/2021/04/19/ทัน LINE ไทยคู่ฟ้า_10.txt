รัฐบาลไทย-ข่าวทำเนียบรัฐบาล-ยัน Hospitel ได้มาตรฐาน...ทุกแห่งผ่านการตรวจประเมิน


วันอาทิตย์ที่ 18 เมษายน 2564
ยัน Hospitel ได้มาตรฐาน...ทุกแห่งผ่านการตรวจประเมิน
...
สถานที่รักษาผู้ป่วยโควิด-19 นอกจากในโรงพยาบาล และโรงพยาบาลสนามแล้ว ก็ยังปรับโรงแรมมาเป็นสถานพยาบาลชั่วคราว หรือ Hospitel
.
Hospitel จะรองรับผู้ติดเชื้อโควิด-19 ที่ไม่มีอาการ หรือรักษาในโรงพยาบาลหลักมา 3 - 5 วัน แล้วมีอาการดีขึ้น โดยทีมแพทย์จะดำเนินการตรวจและบันทึกอาการผู้ป่วยทุกวันผ่านเทเลเมดิซีนหรือไลน์กลุ่ม
.
โดยมีแพทย์ประจำ 1 คน พยาบาล 1 คนต่อ 20 เตียง เครื่องวัดอุณหภูมิแบบดิจิทัล เครื่องวัดความเข้มข้นของออกซิเจนในเลือด และเครื่องเอกซเรย์เคลื่อนที่ หากอาการเปลี่ยนแปลงจะย้ายกลับโรงพยาบาลหลักทันที
.
ปัจจุบันมี Hospitel ที่ขึ้นทะเบียนแล้ว 23 แห่ง จำนวน 4,900 เตียง ดูแลผู้ติดเชื้อแล้วเกือบ 2 พันเตียง และเตรียมเพิ่มให้ได้ 5 - 7 พันเตียง ซึ่งจะช่วยลดความแออัดในโรงพยาบาล
.
ประชาชนใกล้เคียง Hospitel อย่าได้เป็นกังวล เพราะการจัดการระบบต่าง ๆ ไม่ว่าจะเป็นสิ่งแวดล้อม การกำจัดขยะ น้ำเสีย เป็นการจัดบริการทางการแพทย์ตามมาตรฐาน
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/40986