รัฐบาลไทย-ข่าวทำเนียบรัฐบาล-ยังไม่เก็บ! ค่าใช้น้ำสาธารณะในภาคเกษตรกรรม


วันอาทิตย์ที่ 18 เมษายน 2564
ยังไม่เก็บ! ค่าใช้น้ำสาธารณะในภาคเกษตรกรรม
...
จากกระแสความกังวล เรื่องการเก็บค่าใช้น้ำสาธารณะในภาคการเกษตร ตาม พ.ร.บ.ทรัพยากรน้ำ พ.ศ. 2561 ว่าจะเป็นภาระซ้ำเติมเกษตรกรที่มีรายได้น้อยนั้น รัฐบาล ยืนยัน ว่าภายใน 2 ปีนี้ ยังไม่มีการเก็บค่าใช้น้ำอย่างแน่นอน เนื่องจากยังต้องผ่านการพิจารณาจากคณะกรรมการลุ่มน้ำ และรับฟังความเห็นของประชาชนในพื้นที่ เพื่อให้ได้ข้อสรุปถึงอัตราและรูปแบบการเก็บค่าใช้น้ำสาธารณะที่เหมาะสม และเป็นธรรม
.
หลักการสำคัญ คือ เพื่อให้ผู้ใช้น้ำ วางแผนการใช้น้ำอย่างเหมาะสม โดยแบ่งการใช้น้ำสาธารณะออกเป็น 3 ประเภท ได้แก่
1. เพื่อดำรงชีพ เช่น กินใช้ในครัวเรือน ทำเกษตร ปศุสัตว์เลี้ยงชีพ รักษาระบบนิเวศ บรรเทาสาธารณภัย คมนาคม เป็นต้น
2. เพื่ออุตสาหกรรม เช่น การท่องเที่ยว การผลิตไฟฟ้า ประปา เป็นต้น
3. เพื่อกิจการขนาดใหญ่ เช่น การท่องเที่ยว หรือใช้น้ำมากจนอาจส่งผลกระทบข้ามลุ่มน้ำ หรือครอบคลุมพื้นที่กว้างขวาง เป็นต้น
.
แนวทางเบื้องต้น คือ การใช้ประเภทที่ 1 กินใช้ในครัวเรือน
และ ทำเกษตรหรือเลี้ยงสัตว์เพื่อยังชีพในรอบแรกของปี นั้น “ไม่มีการเก็บค่าใช้น้ำ”
แต่หากทำรอบที่ 2 ในพื้นที่มากกว่า 66 ไร่ จะต้องเก็บค่าใช้น้ำ เพื่อสร้างความตระหนักให้ลดการใช้น้ำช่วงหน้าแล้ง ซึ่งจะส่งผลกระทบต่อการรักษาระบบนิเวศ การผลักดันน้ำเค็ม และทำให้เกิดการขาดแคลนน้ำได้
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/40983