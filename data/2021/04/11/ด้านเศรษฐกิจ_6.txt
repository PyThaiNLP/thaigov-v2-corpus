รัฐบาลไทย-ข่าวทำเนียบรัฐบาล-“กรุงไทย” แจ้งพนักงาน สนญ.พนักงานบริษัทในเครือ พนักงาน Outsource และนศ.ฝึกงาน ติดโควิด-19


วันอาทิตย์ที่ 11 เมษายน 2564
พิมพ์
“กรุงไทย” แจ้งพนักงาน สนญ.พนักงานบริษัทในเครือ พนักงาน Outsource และนศ.ฝึกงาน ติดโควิด-19
ธนาคารกรุงไทยได้รับแจ้งข้อมูลว่า พนักงานธนาคาร พนักงานบริษัทในเครือพนักงาน Outsource และนักศึกษาฝึกงาน ที่ปฏิบัติงานอาคารสำนักงานใหญ่นานาเหนือ อาคารสุขุมวิท อาคารสามย่านมิตรทาวน์ อาคารไสวบราวน์ 2 และอาคารสาขาท่าดินแดง ติดโควิด-19 รวมจำนวน 9 ราย
ธนาคารกรุงไทย แจ้งว่า ธนาคารได้รับแจ้งข้อมูลว่า พนักงานธนาคาร พนักงานบริษัทในเครือพนักงาน Outsource และนักศึกษาฝึกงาน ที่ปฏิบัติงานอาคารสำนักงานใหญ่นานาเหนือ อาคารสุขุมวิท อาคารสามย่านมิตรทาวน์ อาคารไสวบราวน์ 2 และอาคารสาขาท่าดินแดง ติดโควิด-19 รวมจำนวน 9 ราย ปัจจุบันรักษาตัวอยู่ที่โรงพยาบาลทั้งนี้ พนักงานธนาคาร ติดโควิด-19 จำนวน  5 ราย  ดังนี้
รายที่ 1  ปฏิบัติงานที่ชั้น 26 อาคารสุขุมวิท มีประวัติไปร้านอาหารที่มีผู้ติดเชื้อ
รายที่ 2  ปฎิบัติงานที่ชั้น 10 อาคารนานาเหนือ บุคคลใกล้ชิดมีประวัติไปเที่ยวผับ
รายที่ 3  ปฎิบัติงานที่ชั้น 7 อาคารสุขุมวิท  มีประวัติไปรับประทานอาหารที่ย่านทองหล่อ
รายที่ 4  ปฏิบัติงานที่ชั้น 8 อาคารนานาเหนือ มีประวัติพบปะเพื่อนที่ไปสังสรรค์ในย่านทองหล่อ
รายที่ 5  ปฏิบัติงานที่ชั้น 25 อาคารสุขุมวิท เพื่อนที่อยู่ร่วมกันติดโควิด-19
พนักงานบริษัทในเครือ พนักงาน Outsource และนักศึกษาฝึกงานของธนาคาร ติดโควิด-19 จำนวน 4 ราย ดังนี้
รายที่1  พนักงาน Outsource  ปฏิบัติงานที่อาคารสุขุมวิทชั้น 3-4 และอาคารสามย่านมิตรทาวน์ มีประวัติไปสถานที่เดียวกันกับไทม์ไลน์ของผู้ติดเชื้อจากย่านทองหล่อ
รายที่ 2 พนักงาน Outsource  ปฏิบัติงานที่อาคารสุขุมวิทชั้น 3-4และอาคารสามย่านมิตรทาวน์ มีประวัติรับประทานอาหารที่ย่านทองหล่อ
รายที่ 3พนักงาน บริษัท กรุงไทยคอมพิวเตอร์เซอร์วิสเซส จำกัด (KTBCS) ปฏิบัติงานที่อาคารไสวบราวน์ 2 มีประวัติรับประทานอาหารที่ย่านทองหล่อ
รายที่ 4นักศึกษาฝึกงาน สาขาท่าดินแดง มีประวัติพบปะผู้ติดเชื้อโควิด-19
ธนาคารจึงได้ดำเนินการดังนี้ 1.ให้พนักงานที่มีปฏิสัมพันธ์ใกล้ชิดกับพนักงานกลุ่มกล่าว เข้ารับการตรวจหาเชื้อ และกักตัวเป็นเวลา 14 วันแล้ว โดยธนาคารจะติดตามอาการของพนักงานอย่างใกล้ชิดต่อไป2. แจ้งไปยังกระทรวงสาธารณสุข เพื่อเข้ามาดำเนินการฉีดฆ่าเชื้อ ณ อาคารสำนักงานใหญ่นานาเหนือ  อาคารสุขุมวิท อาคารสามย่านมิตรทาวน์  อาคารไสวบราวน์ 2  และอาคารสาขาท่าดินแดง
ธนาคารตระหนักถึงความปลอดภัยของพนักงานและลูกค้าเป็นสำคัญ และดำเนินการตามมาตรการป้องกันและควบคุมการแพร่ระบาดของโควิด-19 ของกระทรวงสาธารณสุขอย่างเคร่งครัด

ที่มา : https://www.thaigov.go.th/news/contents/details/40880