รัฐบาลไทย-ข่าวทำเนียบรัฐบาล-กรมทางหลวงชนบทแนะนำ 6 เส้นทางเลี่ยงช่วงเทศกาลสงกรานต์ แบ่งเบาการจราจรบนสายหลัก


วันศุกร์ที่ 2 เมษายน 2564
กรมทางหลวงชนบทแนะนำ 6 เส้นทางเลี่ยงช่วงเทศกาลสงกรานต์ แบ่งเบาการจราจรบนสายหลัก
กรมทางหลวงชนบท (ทช.) กระทรวงคมนาคม แนะนำเส้นทางลัดเส้นทางเลี่ยงให้กับประชาชนที่จะเดินทางในช่วงเทศกาลสงกรานต์ 2564 เพื่อให้ประชาชนสามารถสัญจรได้อย่างสะดวก รวดเร็ว ปลอดภัย และช่วยแบ่งเบาปริมาณการจราจรบนสายทางหลัก โดยมีเส้นทางเลี่ยงแนะนำ จำนวน 6 สายทาง
กรมทางหลวงชนบท (ทช.) กระทรวงคมนาคม แนะนำเส้นทางลัดเส้นทางเลี่ยงให้กับประชาชนที่จะเดินทางในช่วงเทศกาลสงกรานต์ 2564 เพื่อให้ประชาชนสามารถสัญจรได้อย่างสะดวก รวดเร็ว ปลอดภัย และช่วยแบ่งเบาปริมาณการจราจรบนสายทางหลัก โดยมีเส้นทางเลี่ยงแนะนำ จำนวน 6 สายทาง ดังนี้
1. เส้นทางเลี่ยงการจราจร (ถนนกัลปพฤกษ์ ถนนราชพฤกษ์ และถนนนครอินทร์) เส้นทางเลี่ยงถนนทางหลวงแผ่นดินหมายเลข 9
เริ่มจากถนนทางหลวงแผ่นดินหมายเลข 9 กม. ที่ 20+600 (จุดที่ 1) เลี้ยวขวาเข้าถนนทางหลวงชนบทสาย กท. 1001 (ถนนกัลปพฤกษ์) เดินทางต่อไปเป็นระยะทาง 7.65 กิโลเมตร จนถึง กม.ที่ 4+000 (จุดที่ 2) เลี้ยวซ้ายเข้าสู่ถนนทางหลวงชนบทสาย นบ.3021 (ถนนราชพฤกษ์) เดินทางต่อไปเป็นระยะทาง 9.5 กิโลเมตร จนถึง กม.ที่ 16+500 (จุดที่ 3) เลี้ยวขวาเข้าสู่ถนนทางหลวงชนบทสาย นบ.1020 (ถนนนครอินทร์) กม. ที่ 7+600 เดินทางต่อไปเป็นระยะทาง 8 กิโลเมตร (จุดที่ 6) บรรจบกับถนนทางหลวงแผ่นดินหมายเลข 306 เพื่อเดินทางเข้าสู่ถนนติวานนท์ ต่อไป
- เส้นทางเลี่ยงการจราจร (ถนนกัลปพฤกษ์ ถนนราชพฤกษ์ และถนนชัยพฤกษ์) เส้นทางเลี่ยงถนนทางหลวงแผ่นดินหมายเลข 9 และ 306
เริ่มจากถนนทางหลวงแผ่นดินหมายเลข 9 กม. ที่ 20+600 (จุดที่ 1) เลี้ยวขวาเข้าถนนทางหลวงชนบทสาย กท.1001 (ถนนกัลปพฤกษ์) เดินทางต่อไปเป็นระยะทาง 7.65 กิโลเมตร จนถึง กม. ที่ 4+650 (จุดที่ 2) เลี้ยวซ้ายเข้าสู่ถนนทางหลวงชนบทสาย นบ.3021 (ถนนราชพฤกษ์) เดินทางต่อไปเป็นระยะทาง 18 กิโลเมตร จนถึง กม. ที่ 28+000 (จุดที่ 4) เลี้ยวขวาเข้าสู่ถนนทางหลวงชนบทสาย นบ.3030 (ถนนชัยพฤกษ์) เดินทางต่อไปเป็นระยะทาง 7 กิโลเมตร (จุดที่ 7) บรรจบกับถนนทางหลวงแผ่นดินหมายเลข 304 เพื่อเดินทางเข้าสู่ถนนแจ้งวัฒนะ ต่อไป
- เส้นทางเลี่ยงการจราจร (ถนนกัลปพฤกษ์และถนนราชพฤกษ์) เส้นทางเลี่ยงถนนทางหลวงแผ่นดินหมายเลข 9 และ 345
เริ่มจากถนนทางหลวงแผ่นดินหมายเลข 9 กม. ที่ 20+600 (จุดที่ 1) เลี้ยวขวาเข้าถนนทางหลวงชนบทสาย กท. 1001 (ถนนกัลปพฤกษ์) เดินทางต่อไปเป็นระยะทาง 7.65 กิโลเมตร จนถึง กม. ที่ 4+650 (จุดที่ 2) เลี้ยวซ้ายเข้าสู่ถนนทางหลวงชนบทสาย นบ.3021 (ถนนราชพฤกษ์) เดินทางต่อไปเป็นระยะทาง 37 กิโลเมตร บรรจบกับถนนทางหลวงแผ่นดินหมายเลข 346 กม. ที่ 14+120 (จุดที่ 5) เลี้ยวขวา เพื่อเดินทางเข้าสู่จังหวัดปทุมธานี ต่อไป
2. จังหวัดสระบุรีไปจังหวัดปราจีนบุรี เส้นทางเลี่ยงถนนทางหลวงแผ่นดินหมายเลข 2 และ 304
เริ่มจากถนนทางหลวงแผ่นดินหมายเลข 2 กม. ที่ 36+000 (จุดที่ 1) เลี้ยวขวาเข้าสู่ถนนทางหลวงชนบทสาย นม.1016 เดินทางต่อไปเป็นระยะทาง 27 กิโลเมตร เลี้ยวขวาเข้าสู่ถนนทางหลวงแผ่นดินหมายเลข 2090 กม. ที่ 20+340 (จุดที่ 2) เดินทางต่อไปเป็นระยะทาง 2.9 กิโลเมตร จนถึง กม. ที่ 23+240 (จุดที่ 3) เลี้ยวซ้ายเข้าสู่ถนนทางหลวงชนบทสาย นม.3052 เดินทางต่อไปเป็นระยะทาง 70 กิโลเมตร เพื่อบรรจบกับถนนทางหลวงแผ่นดินหมายเลข 304 กม. ที่ 55+000 (จุดที่ 4) แล้วเลี้ยวขวาเพื่อมุ่งสู่ อำเภอนาดี จังหวัดปราจีนบุรี
3. เส้นทางเลี่ยงการจราจรจังหวัดสระบุรี เส้นทางเลี่ยงถนนทางหลวงแผ่นดินหมายเลข 1
เริ่มจากถนนทางหลวงแผ่นดินหมายเลข 1 กม. ที่ 80+000 (จุดที่ 1) ใช้เส้นทางคู่ขนานไปบรรจบถนนทางหลวงแผ่นดินหมายเลข 3226 กม. ที่ 83+800 (จุดที่ 2) เดินทางต่อไปเป็นระยะทาง 1.5 กิโลเมตร บรรจบกับถนนทางหลวงชนบทสาย สบ.4051 (จุดที่3) เดินทางต่อไปเป็นระยะทาง 3 กิโลเมตร บรรจบกับถนนทางหลวงชนบทสาย สบ.3021 (จุดที่ 4) เดินทางต่อไปเป็นระยะทาง 19 กิโลเมตร วิ่งตรงผ่านไฟแดงจุดที่ 5 และ 6 เพื่อบรรจบกับถนนทางหลวงแผ่นดินหมายเลข 362 กม. ที่ 3+290 (จุดที่ 7) แล้วเลี้ยวซ้ายมุ่งสู่จังหวัดลพบุรี จังหวัดเพชรบูรณ์ ต่อไป
4. จังหวัดสิงห์บุรีไปจังหวัดชัยนาท เส้นทางเลี่ยงถนนทางหลวงแผ่นดินหมายเลข 32
เริ่มจากถนนทางหลวงแผ่นดินหมายเลข 32 กม. ที่ 87+800 (จุดที่ 1) เลี้ยวซ้ายเข้าสู่ถนนทางหลวงแผ่นดินหมายเลข 369 เดินทางต่อเป็นระยะทาง 4 กิโลเมตร เลี้ยวขวาเข้าสู่ทางหลวงแผ่นดินหมายเลข 3030 กม. ที่ 1+000 (จุดที่ 2) เดินทางต่อไปเป็นระยะทาง 9.8 กิโลเมตร บรรจบกับถนนทางหลวงชนบทสาย สห.4035 (จุดที่ 3) เดินทางต่อไปเป็นระยะทาง 7.3 กิโลเมตร บรรจบกับถนนทางหลวงชนบทสาย สห.5040 (จุดที่ 4) เดินทางต่อไปเป็นระยะทาง 4.6 กิโลเมตร บรรจบกับถนนทางหลวงชนบทสาย ชน.4050 (จุดที่ 5) เลี้ยวซ้ายเข้าสู่ถนนทางหลวงแผ่นดินหมายเลข 3183 กม. ที่ 3+730 (จุดที่ 6) เดินทางต่อไปเป็นระยะทาง 1.6 กิโลเมตร เลี้ยวขวาเข้าสู่ถนนทางหลวงแผ่นดินหมายเลข 340 กม. ที่ 160+610 (จุดที่ 7) เพื่อเดินทางเข้าสู่จังหวัดชัยนาท
5. เส้นทางเลี่ยงการจราจรจังหวัดนครราชสีมา เส้นทางเลี่ยงถนนทางหลวงแผ่นดินหมายเลข 2 (ถนนมิตรภาพ)
เริ่มจากถนนทางหลวงแผ่นดินหมายเลข 2 กม. ที่ 102+135 (จุดที่ 1) เลี้ยวซ้ายเข้าสู่ถนนทางหลวงแผ่นดินหมายเลข 201 เดินทางต่อไปเป็นระยะทาง 41 กิโลเมตร จนถึง กม. ที่ 41+000 (จุดที่ 2) เลี้ยวขวาเข้าสู่ถนนทางหลวงแผ่นดินหมายเลข 2148 เดินทางต่อไปเป็นระยะทาง 3.4 กิโลเมตร จนถึง กม. ที่ 3+400 (จุดที่ 3) เลี้ยวซ้ายเข้าสู่ถนนทางหลวงชนบทสาย นม.4008 เดินทางต่อไปเป็นระยะทาง 23.1 กิโลเมตร บรรจบกับถนนทางหลวงแผ่นดินหมายเลข 2369 (จุดที่ 4) เดินทางต่อไปเป็นระยะทาง 30.8 กิโลเมตร จนถึง กม. ที่ 30+800 (จุดที่ 5) เลี้ยวขวาเข้าสู่ถนนทางหลวงแผ่นดินหมายเลข 2246 เดินทางต่อไปเป็นระยะทาง 65.5 กิโลเมตร บรรจบกับถนนทางหลวงแผ่นดินหมายเลข 2 กม. ที่ 257+650 (จุดที่ 6) เลี้ยวซ้ายเพื่อเดินทางมุ่งสู่จังหวัดขอนแก่น
6. เส้นทางเลี่ยงจังหวัดสมุทรสงครามและจังหวัดเพชรบุรี เส้นทางเลี่ยงถนนทางหลวงหมายเลข 4
เริ่มจากถนนทางหลวงแผ่นดินหมายเลข 35 กม. ที่ 73+070 (จุดที่ 1) เลี้ยวซ้ายเข้าสู่ถนนทางหลวงชนบทสาย สส.2021 เดินทางต่อไปเป็นระยะทาง 23.7 กิโลเมตร จนถึง กม. ที่ 23+700 เลี้ยวขวาเข้าสู่ถนนทางหลวงแผ่นดินหมายเลข 3176 (จุดที่ 2) เดินทางต่อไปเป็นระยะทาง 12.6 กิโลเมตร เพื่อเข้าสู่จังหวัดเพชรบุรี (จุดที่ 3)
- เส้นทางเลี่ยงการจราจรจากจังหวัดเพชรบุรี ไปอำเภอชะอำ
เริ่มจากถนนทางหลวงชนบทสาย สส.2021 (จุดที่ 2) เดินทางต่อไปเป็นระยะทาง 36.3 กิโลเมตร จนถึง กม. ที่ 60+000 เลี้ยวขวาเข้าสู่ถนนทางหลวงแผ่นดินหมายเลข 3187 (จุดที่ 4) เดินทางต่อไปเป็นระยะทาง 18.5 กิโลเมตร เลี้ยวซ้ายเข้าสู่ถนนทางหลวงแผ่นดินหมายเลข 4 กม. ที่ 169+070 (จุดที่ 5) เพื่อมุ่งสู่อำเภอชะอำ
ทั้งนี้ ในช่วงเทศกาลสงกรานต์ 2564 ประชาชนสามารถติดต่อสอบถามเส้นทางเลี่ยงของ ทช.ได้ที่สายด่วน 1146 หรือติดตามได้ที่ www.drr.go.th, Facebook กรมทางหลวงชนบท กระทรวงคมนาคม และ Twitter กรมทางหลวงชนบท

ที่มา : https://www.thaigov.go.th/news/contents/details/40616