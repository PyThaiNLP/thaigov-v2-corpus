รัฐบาลไทย-ข่าวทำเนียบรัฐบาล-กยศ. เปิดให้กู้ยืมเงินเพื่อการศึกษาผ่านแอปฯ “กยศ. Connect”


วันศุกร์ที่ 2 เมษายน 2564
พิมพ์
กยศ. เปิดให้กู้ยืมเงินเพื่อการศึกษาผ่านแอปฯ “กยศ. Connect”
วันศุกร์ที่ 2 เมษายน 2564
ต่อจากนี้ไป ขอเชิญรับฟังไทยคู่ฟ้า ครับ
กองทุนเงินให้กู้ยืมเพื่อการศึกษา หรือ กยศ. เตรียมงบประมาณ 38,000 ล้านบาท สำหรับให้กู้ยืมปีการศึกษา 2564 เพื่อสร้างโอกาสทางการศึกษาให้นักเรียน นักศึกษาจำนวนกว่า 624,000 ราย สามารถกู้ยืมได้สูงสุดถึง 200,000 บาทต่อปี ขึ้นอยู่กับหลักสูตรสาขาวิชาที่เลือกเรียน พร้อมเพิ่มช่องทางให้ยื่นขอกู้ยืมผ่านแอปพลิเคชัน “กยศ. Connect” ได้ตั้งแต่วันที่ 1 เม.ย. 64 เป็นต้นไป โดยกำหนดเงื่อนไขการกู้ยืม เช่น เป็นผู้ขาดแคลนทุนทรัพย์ ศึกษาในสาขาที่เป็นความต้องการหลักของประเทศ หรือสาขาวิชาที่ขาดแคลน และทุนสำหรับปริญญาโท ผู้ที่เรียนดีเพื่อสร้างความเป็นเลิศ ผู้สนใจสามารถดูรายละเอียดเพิ่มเติมได้ที่เว็บไซต์ กองทุนเงินให้กู้ยืมเพื่อการศึกษา หรือสอบถามเพิ่มเติมได้ที่ หมายเลขโทรศัพท์ 0-2016-4888
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/40605