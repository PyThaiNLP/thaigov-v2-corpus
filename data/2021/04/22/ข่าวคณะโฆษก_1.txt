รัฐบาลไทย-ข่าวทำเนียบรัฐบาล-ช่วยแก้หนี้ครู ครม.เห็นชอบลดเงินส่งคืนคลังของกองทุนหมุนเวียนเพื่อแก้ไขหนี้สินข้าราชการครู 240 ล้านบาท


วันพุธที่ 21 เมษายน 2564
พิมพ์
ช่วยแก้หนี้ครู ครม.เห็นชอบลดเงินส่งคืนคลังของกองทุนหมุนเวียนเพื่อแก้ไขหนี้สินข้าราชการครู 240 ล้านบาท
ช่วยแก้หนี้ครู ครม.เห็นชอบลดเงินส่งคืนคลังของกองทุนหมุนเวียนเพื่อแก้ไขหนี้สินข้าราชการครู 240 ล้านบาท
นางสาวรัชดา ธนาดิเรก รองโฆษกประจำสำนักนายกรัฐมนตรี เปิดเผยว่า เมื่อวันนี้ (20 เม.ย.) ที่ประชุมคณะรัฐมนตรีมีมติเห็นชอบ เรียกให้ทุนหมุนเวียนนําทุนหรือผลกําไรส่วนเกินของทุนหมุนเวียนส่งคลัง เป็นรายได้แผ่นดินโดยเร็ว ได้แก่ 1) เงินทุนหมุนเวียนเพื่อแก้ไขหนี้สินข้าราชการครู สําหรับ ปีบัญชี 62 จํานวน 350 ล้านบาท และ (2) กองทุนสิ่งแวดล้อม สําหรับปีบัญชี 63 จํานวน 81.41 ล้านบาท และรับทราบผลการเรียกให้ทุนหมุนเวียนนําทุนหรือผลกําไรส่วนเกินของทุนหมุนเวียน ส่งคลังเป็นรายได้แผ่นดิน ปีบัญชี 62 จํานวน 1,309.17 ล้านบาท และปีบัญชี 63 จํานวน 1,081.33 ล้านบาท ที่ทุนหมุนเวียนต่าง ๆ ได้นําส่งคลังเป็นรายได้แผ่นดินเรียบร้อยแล้ว
ในส่วนของกองทุนหมุนเวียนเพื่อแก้ไขหนี้สินข้าราชการครู เพื่อเป็นไปตามนโยบายรัฐบาลในการเร่งแก้ไขหนี้สินข้าราชการครู จำนวนเงินที่ต้องส่งคลังฯ 350 ล้านบาทนั้น ครม.เห็นชอบ ตามที่คณะกรรมการนโยบายการบริหารทุนหมุนเวียนเสนอ ลดจากที่ต้อง
ส่ง จำนวน 590.67 ล้านบาท เพราะหากส่งเต็มจำนวน จะทําให้ทุนหมุนเวียนฯ ขาดสภาพคล่อง ครม.จึงเห็นชอบกําหนดจํานวนเงินสะสมสูงสุดในปีบัญชี 62 ให้กองทุนฯอีก 240.67 ล้านบาท จะได้ช่วยเหลือครูได้เพิ่มขึ้นอีก ส่งผลให้เงินทุนหมุนเวียนเพื่อแก้ไขหนี้สินข้าราชการครู นําทุนหมุนเวียนส่งคลังเป็นรายได้แผ่นดิน จํานวน 350 ลบ. (590.67 – 240.67 = 350 ลบ.)
..............

ที่มา : https://www.thaigov.go.th/news/contents/details/41065