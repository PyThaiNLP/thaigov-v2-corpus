รัฐบาลไทย-ข่าวทำเนียบรัฐบาล-เปิด 'สายด่วน 1506' ช่วยผู้ประกันตนตรวจ - รักษาโควิด


วันพุธที่ 21 เมษายน 2564
เปิด 'สายด่วน 1506' ช่วยผู้ประกันตนตรวจ - รักษาโควิด
...
อีกหนึ่งแนวทางเพื่อสร้างความอุ่นใจต่อชีวิตและสุขภาพของผู้ประกันตน ให้ได้รับการดูแลอย่างดีที่สุด ล่าสุด รัฐบาลเปิดศูนย์บริหารสถานการณ์การแพร่ระบาดของโรคโควิด-19 สำนักงานประกันสังคม สายด่วน 1506 กด 6 ภายใต้โครงการ “แรงงานเราสู้ด้วยกัน” ให้บริการทุกวันจันทร์ – อาทิตย์ ตั้งแต่ เวลา 08.00 – 17.00 น. จำนวน 10 คู่สาย
.
เพื่อเป็นช่องทางการติดต่อให้ผู้ประกันตนมาตรา 33 39 และ 40 ที่อยู่ในกลุ่มเสี่ยง ได้รับคำแนะนำหลักเกณฑ์การตรวจหาเชื้อ หากตรวจพบเชื้อโควิด-19 จะประสานหาสถานพยาบาลในเครือประกันสังคม และส่งตัวผู้ประกันตนเข้ารับการรักษาในโรงพยาบาลต่อไป
.
ขณะเดียวกัน ผู้ประกันตนที่มีความเสี่ยงหรือผู้สัมผัสเชื้อ สามารถลงทะเบียนออนไลน์เพื่อจองคิวตรวจหาเชื้อฟรีได้ที่เว็บไซต์ https://sso.icntracking.com/icntracking/self_register.php และรับการตรวจที่อาคารกีฬาเวสน์ 1 ศูนย์เยาวชนกรุงเทพมหานคร (ไทย – ญี่ปุ่น) เขตดินแดง
.
นอกจากนี้ จะขยายจุดตรวจไปยังพื้นที่สีแดงอื่น ๆ ที่มีผู้ประกันตนในเขตนิคมอุตสาหกรรมจำนวนมาก เช่น ปทุมธานี นนทบุรี สมุทรปราการ ชลบุรี เชียงใหม่ เป็นต้น
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/41061