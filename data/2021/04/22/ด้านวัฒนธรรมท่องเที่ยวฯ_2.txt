รัฐบาลไทย-ข่าวทำเนียบรัฐบาล-รมว.วธ เป็นประธานในพิธีบำเพ็ญกุศลอุทิศถวายสมเด็จพระบูรพมหากษัตริยาธิราช


วันพุธที่ 21 เมษายน 2564
รมว.วธ เป็นประธานในพิธีบำเพ็ญกุศลอุทิศถวายสมเด็จพระบูรพมหากษัตริยาธิราช
พิธีบำเพ็ญกุศลอุทิศถวายสมเด็จพระบูรพมหากษัตริยาธิราช พิธีเจริญพระพุทธมนต์ และตักบาตรพระสงฆ์ เนื่องในกิจกรรม งาน “ใต้ร่มพระบารมี ๒๓๙ ปี กรุงรัตนโกสินทร์”
วันที่ ๒๑ เมษายน ๒๕๖๔ เวลา ๐๗.๐๐ น. นายอิทธิพล คุณปลื้ม รัฐมนตรีว่าการกระทรวงวัฒนธรรม เป็นประธานในพิธีบำเพ็ญกุศลอุทิศถวายสมเด็จพระบูรพมหากษัตริยาธิราช พิธีเจริญพระพุทธมนต์ และตักบาตรพระสงฆ์ เนื่องในกิจกรรม งาน “ใต้ร่มพระบารมี ๒๓๙ ปี กรุงรัตนโกสินทร์” โดยมี ดร.ยุพา ทวีวัฒนะกิจบวร ปลัดกระทรวงวัฒนธรรม นายเกรียงศักดิ์ บุญประสิทธิ์ อธิบดีกรมการศาสนา
นายกิตติพันธ์ พานสุวรรณ รองปลัดกระทรวงวัฒนธรรม นายกฤษฎา คงคะจันทร์ หัวหน้าผู้ตรวจราชการกระทรวงวัฒนธรรม ผู้บริหาร และข้าราชการกระทรวงวัฒนธรรม เข้าร่วม ณ วัดพระเชตุพนวิมลมังคลารามราชวรมหาวิหาร

ที่มา : https://www.thaigov.go.th/news/contents/details/41074