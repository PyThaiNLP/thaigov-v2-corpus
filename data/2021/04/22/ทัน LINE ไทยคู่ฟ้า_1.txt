รัฐบาลไทย-ข่าวทำเนียบรัฐบาล-ขอคืนตั๋วรถไฟได้เต็มราคา หากต้องการงดเดินทาง 19 - 30 เม.ย. 64


วันพุธที่ 21 เมษายน 2564
ขอคืนตั๋วรถไฟได้เต็มราคา หากต้องการงดเดินทาง 19 - 30 เม.ย. 64
...
สำหรับใครที่ซื้อตั๋วรถไฟเพื่อเดินทางในช่วงวันที่ 19 - 30 เม.ย. 64 แล้วต้องการงดเดินทางเนื่องจากสถานการณ์โรคโควิด-19 ในขณะนี้ สามารถขอคืนค่าตั๋วได้ 100% เลยนะครับ
.
โดยการรถไฟแห่งประเทศไทยได้ออกมาตรการรับคืนตั๋วโดยสารเต็มราคา ดังนี้
.
1.ผู้ที่ซื้อตั๋วโดยสาร (รายบุคคล หมู่คณะ) ตั๋วสำหรับเช่าขบวนรถพิเศษโดยสาร และเช่ารถไว้ล่วงหน้า สามารถขอคืนเงินค่าตั๋วก่อนวันเดินทาง ไม่น้อยกว่า 1 วัน
.
2.กรณีจังหวัดของสถานีต้นทาง – ปลายทาง ได้ประกาศมาตรการเป็นพื้นที่ควบคุมสูงสุด สามารถขอคืนเงินค่าตั๋วก่อนวันและเวลาเดินทาง ไม่น้อยกว่า 1 ชั่วโมง
.
3.สำหรับตั๋วอินเทอร์เน็ต หากผู้โดยสารไม่ประสงค์เดินทางและต้องการคืนเงินเต็มจำนวน สามารถยื่นคำร้องขอคืนเงินได้เช่นกัน
.
ทำเรื่องขอคืนเงินได้ที่ช่องจำหน่ายตั๋วของสถานีทุกแห่งทั่วประเทศ หรือสอบถามข้อมูลเพิ่มเติมได้ที่ 1690 ตลอด 24 ชั่วโมง
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/41060