รัฐบาลไทย-ข่าวทำเนียบรัฐบาล-ปลัด วธ. ชมนิทรรศการเทิดพระเกียรติพระมหากษัตริย์แห่งราชวงศ์จักรี ๑๐ รัชกาล


วันพุธที่ 21 เมษายน 2564
ปลัด วธ. ชมนิทรรศการเทิดพระเกียรติพระมหากษัตริย์แห่งราชวงศ์จักรี ๑๐ รัชกาล
ดร.ยุพา ทวีวัฒนะกิจบวร ปลัดกระทรวงวัฒนธรรม พร้อมด้วยผู้บริหาร ข้าราชการชมนิทรรศการเทิดพระเกียรติพระมหากษัตริย์แห่งราชวงศ์จักรี ๑๐ รัชกาล เนื่องในโอกาสครบรอบ ๒๓๙ ปี แห่งการสถาปนากรุงรัตนโกสินทร์ ณ ไลฟ์สไตล์ ฮอลล์ ชั้น ๒ ศูนย์การค้าสยามพารากอน กรุงเทพฯ
วันที่ ๒๑ เมษายน ๒๕๖๔ เวลา ๑๑.๐๐ น. ดร.ยุพา ทวีวัฒนะกิจบวร ปลัดกระทรวงวัฒนธรรม พร้อมด้วยผู้บริหาร ข้าราชการ และเจ้าหน้าที่กระทรวงวัฒนธรรม ชมนิทรรศการเทิดพระเกียรติพระมหากษัตริย์แห่งราชวงศ์จักรี ๑๐ รัชกาล เนื่องในโอกาสครบรอบ ๒๓๙ ปี แห่งการสถาปนากรุงรัตนโกสินทร์ ณ ไลฟ์สไตล์ ฮอลล์ ชั้น ๒ ศูนย์การค้าสยามพารากอน กรุงเทพฯ
นิทรรศการดังกล่าว กระทรวงวัฒนธรรมจัดขึ้นเพื่อน้อมรำลึกในพระมหากรุณาธิคุณของพระบาทสมเด็จพระพุทธยอดฟ้าจุฬาโลกมหาราช ปฐมกษัตริย์แห่งราชวงศ์จักรีที่ทรงสถาปนากรุงรัตนโกสินทร์ และเทิดพระเกียรติพระมหากษัตริย์ไทยทุกพระองค์แห่งราชวงศ์จักรี รวมทั้งร่วมฉลองเนื่องในวาระครบรอบวันคล้ายวันสถาปนากรุงรัตนโกสินทร์ ๒๓๙ ปี เข้าชมได้ตั้งแต่วันที่ ๒๑-๓๐ เมษายน ๒๕๖๔

ที่มา : https://www.thaigov.go.th/news/contents/details/41083