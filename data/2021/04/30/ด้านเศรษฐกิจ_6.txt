รัฐบาลไทย-ข่าวทำเนียบรัฐบาล-ธอส.เปิดให้ลูกค้าชำระค่าเบี้ยประกันอัคคีภัยผ่านแอป GHB ALL


วันพฤหัสบดีที่ 29 เมษายน 2564
พิมพ์
ธอส.เปิดให้ลูกค้าชำระค่าเบี้ยประกันอัคคีภัยผ่านแอป GHB ALL
ธอส.อำนวยความสะดวกให้ลูกค้าทำธุรกรรมกับ ธอส. ได้ง่ายๆ บน Mobile Application : GHB ALL พิ่มบริการใหม่ล่าสุดด้วยการเปิดให้ลูกค้าที่ครบกำหนดต่ออายุกรมธรรม์ประกันอัคคีภัย สามารถชำระค่าเบี้ยประกันอัคคีภัย ได้ในระหว่างวันที่ 1-31 พฤษภาคม 2564
ธนาคารอาคารสงเคราะห์ (ธอส.) อำนวยความสะดวกให้ลูกค้าทำธุรกรรมกับ ธอส. ได้ง่ายๆ บน Mobile Application : GHB ALL สะดวก รวดเร็ว ปลอดภัย ไม่ต้องเดินทางมาที่สาขา ลดโอกาสการแพร่กระจายเชื้อของ COVID-19 เพิ่มบริการใหม่ล่าสุดด้วยการเปิดให้ลูกค้าที่ครบกำหนดต่ออายุกรมธรรม์ประกันอัคคีภัย สามารถชำระค่าเบี้ยประกันอัคคีภัย ได้ในระหว่างวันที่ 1-31 พฤษภาคม 2564 เพียงเข้าไปที่ Application : GHB ALL เลือกฟังก์ชั่น “ชำระเงินกู้/ค่าบริการอื่น ๆ” จากนั้นเลือก “ชำระค่าประกันอัคคีภัย” โดยลูกค้าสามารถเลือกชำระค่าเบี้ยประกันอัคคีภัย ได้ 2 รูปแบบ ดังนี้ แบบที่ 1 ชำระผ่าน GHB ALL แบบที่ 2 ชำระค่าเบี้ยประกันจากการสร้าง QR Code เพื่อนำไปชำระผ่าน Application ของธนาคารอื่น โดยกรอกเลขบัตรประชาชนหรือหมายเลขบัญชีเงินกู้ จากนั้นเลือกบัญชีที่ต้องการชำระค่าเบี้ยได้ทันที สอบถามรายละเอียดเพิ่มเติม หรือติดตามข้อมูลข่าวสารของธนาคารได้ที่ ศูนย์ลูกค้าสัมพันธ์ (Call Center) โทร 0-2645-9000 หรือ www.ghbank.co.th, Facebook Fanpage ธนาคารอาคารสงเคราะห์ และ Application : GHB ALL

ที่มา : https://www.thaigov.go.th/news/contents/details/41324