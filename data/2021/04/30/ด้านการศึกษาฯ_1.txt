รัฐบาลไทย-ข่าวทำเนียบรัฐบาล-สถาบันการบินพลเรือน จัดการฝึกอบรมหลักสูตร Managing Compliance with ICAO SARPs (MCIS) ในรูปแบบห้องเรียนเสมือนจริง (Virtual Classroom)	


วันพฤหัสบดีที่ 29 เมษายน 2564
สถาบันการบินพลเรือน จัดการฝึกอบรมหลักสูตร Managing Compliance with ICAO SARPs (MCIS) ในรูปแบบห้องเรียนเสมือนจริง (Virtual Classroom)
สถาบันการบินพลเรือน (สบพ.) กระทรวงคมนาคม เปิดการฝึกอบรมหลักสูตร Managing Compliance with ICAO SARPs (MCIS) ในรูปแบบห้องเรียนเสมือนจริง (Virtual Classroom) สำหรับผู้บริหารในอุตสาหกรรมการบิน ตั้งแต่ระดับต้นถึงระดับกลาง ฝึกอบรม วันที่ 24 – 28 พ.ค. 2564
หลักสูตร Managing Compliance with ICAO SARPs (MCIS) มีวัตถุประสงค์เพื่อเพิ่มทักษะในการวางแผน การเฝ้าสังเกตการณ์ต่อการปฏิบัติตามมาตรฐาน และแนวทางปฏิบัติที่แนะนำ (Standard and Recommended Practices : SARPs) ในกิจการการบินทุกประเภท ให้เป็นไปตามที่องค์การการบินพลเรือนระหว่างประเทศ (International Civil Aviation Organization: ICAO) กำหนด พร้อมนำผลลัพธ์ที่ได้มาต่อยอดพัฒนาองค์กรของตนเอง โดยเปิดรับสมัครตั้งแต่บัดนี้ เป็นต้นไป ผู้สนใจสามารถกรอกใบสมัครได้ที่  https://itrain.catc.or.th  และสอบถามรายละเอียดเพิ่มเติม โทร 0 2272 5741 ต่อ 8571, 08 6628 1611 หรือ E-mail: itrain@catc.or.th

ที่มา : https://www.thaigov.go.th/news/contents/details/41318