รัฐบาลไทย-ข่าวทำเนียบรัฐบาล-เปิดตัว 4 ทีม รัฐ – เอกชน ผนึกกำลังกระจายวัคซีนโควิด 100 ล้านโดส ในปี 64


วันพฤหัสบดีที่ 29 เมษายน 2564
เปิดตัว 4 ทีม รัฐ – เอกชน ผนึกกำลังกระจายวัคซีนโควิด 100 ล้านโดส ในปี 64
...
จากที่ประชุมหารือแนวทางความร่วมมือการจัดหาวัคซีนระหว่างภาครัฐและเอกชน วันนี้ (28 เม.ย. 64) ได้ข้อสรุปว่า ภาครัฐและเอกชนจะร่วมมือกันจัดตั้ง 4 ทีม เพื่อเร่งจัดหาและกระจายวัคซีนให้เข้าถึงประชาชนกว่า 50 ล้านคน หรือคิดเป็น 70% ของจำนวนประชากรในประเทศ ภายในปี 2564
.
ประกอบด้วย 4 ทีม ดังนี้
1.”ทีมสนับสนุนการกระจายและฉีดวัคซีน” ที่จะเข้ามาล็อตใหญ่ในช่วงเดือน มิ.ย. 64 เป็นต้นไป โดยเพิ่มสถานที่ฉีดวัคซีน และหน่วยฉีดวัคซีนเคลื่อนที่ทั่วประเทศ
.
2.”ทีมประชาสัมพันธ์” สร้างการรับรู้และความเชื่อมั่นให้กับประชาชนเรื่องการฉีดวัคซีนโควิด เชื่อมโยง “หมอพร้อม”
.
3.”ทีมสนับสนุน/อำนวยความสะดวก” ระบบ “หมอพร้อม” ให้รวดเร็วและมีประสิทธิภาพ
.
4.”ทีมจัดหาวัคซีนเพิ่มเติม” ตั้งเป้า 100 ล้านโดส ภายในปี 64 หรือคิดเป็น 70% ของประชากร
.
เพื่อยกระดับความปลอดภัยด้านสุขภาพของคนไทย และคาดว่าจะสามารถเปิดประเทศได้ในช่วงต้นปี 2565 เพื่อเดินหน้าฟื้นฟูเศรษฐกิจ การท่องเที่ยว ฯลฯ ต่อไป
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/41319