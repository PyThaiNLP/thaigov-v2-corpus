รัฐบาลไทย-ข่าวทำเนียบรัฐบาล-สำเร็จ! กทม. เคลียร์ผู้ป่วยตกค้างเป็นศูนย์ พร้อมนำส่งผู้ป่วยแบบเรียลไทม์


วันพฤหัสบดีที่ 29 เมษายน 2564
สำเร็จ! กทม. เคลียร์ผู้ป่วยตกค้างเป็นศูนย์ พร้อมนำส่งผู้ป่วยแบบเรียลไทม์
...
จากการรายงานล่าสุด (28 เม.ย. 64) กทม. โดยศูนย์เอราวัณและเครือข่าย ได้ดำเนินการนำส่งผู้ป่วยโควิดเข้าสู่การรักษาของโรงพยาบาลได้ครบ 100% ทำให้ขณะนี้ไม่มีผู้ป่วยตกค้างแล้ว และจากนี้ไปจะสามารถนำส่งผู้ป่วยได้แบบ “เรียลไทม์”
.
เช่น หากได้รับแจ้งการขอนำส่งโรงพยาบาล แล้วสามารถติดต่อผู้ป่วยเพื่อสอบถามข้อมูลและคัดกรองเบื้องต้นได้ก่อนเที่ยง ในช่วงบ่ายก็จะสามารถส่งรถไปรับเพื่อเข้าสู่กระบวนการคัดกรองและการรักษาของโรงพยาบาลได้ทันที
.
ขณะนี้ กทม. ได้เตรียมพร้อมโรงพยาบาลสนามในหลายแห่ง รวมกว่า 1,700 เตียง โดยมีเตียงว่างอยู่ราว 700 เตียง สำหรับ Hospitel มีเตียงคงเหลือกว่า 700 เตียง เช่นกัน
.
หากประชาชนทราบว่าตนติดเชื้อโควิดแล้วยังหาเตียงไม่ได้ สามารถโทรขอความช่วยเหลือได้ที่ สายด่วนศูนย์เอราวัณ 1669 เพื่อประสานการนำส่งผู้ป่วยเข้าสู่ระบบการรักษาต่อไป
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/41335