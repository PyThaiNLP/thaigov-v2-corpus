รัฐบาลไทย-ข่าวทำเนียบรัฐบาล-เคาะเลื่อนเปิดภาคเรียนที่ 1/2564 เป็นวันที่ 1 มิ.ย. 64


วันพฤหัสบดีที่ 29 เมษายน 2564
เคาะเลื่อนเปิดภาคเรียนที่ 1/2564 เป็นวันที่ 1 มิ.ย. 64
...
ยืนยันเป็นที่แน่ชัดแล้ว สำหรับความชัดเจนเรื่องการเปิดเทอมใหญ่ ปีการศึกษา 2564 ที่ล่าสุด กระทรวงศึกษาธิการ มีมติให้เลื่อนการเปิดภาคเรียนที่ 1/2564 จากเดิมวันที่ 17 พ.ค. 64 เป็นวันที่ 1 มิ.ย. 64
.
เนื่องจากสถานการณ์การแพร่ระบาดของโรคโควิด-19 อาจจะมีความรุนแรงมากขึ้น และจะกระทบต่อการจัดกิจกรรมการเรียนการสอนส่วนใหญ่ของสถานศึกษา โดยกำหนดแนวทางการดำเนินงาน เพื่อไม่ให้กระทบต่อโอกาสในการเรียนรู้และสิทธิของผู้เรียน ดังนี้
.
• ให้สถานศึกษา ครู และบุคลากร เตรียมความพร้อมในด้านอาคารสถานที่ การจัดการเรียนการสอน และอื่น ๆ เพื่อรองรับการเปิดภาคเรียน
• สื่อสารและทำความเข้าใจกับผู้ปกครองในการเลื่อนวันเปิดภาคเรียน
• ครู อาจไปเยี่ยมนักเรียน นักศึกษาที่บ้าน
• จัดกิจกรรมเสริมให้แก่ผู้เรียน ซึ่งอาจใช้ระบบออนไลน์ หรือระบบอื่น ๆ ที่เหมาะสม
.
ขณะเดียวกัน จะประเมินสถานการณ์เป็นระยะ โดยจะให้การเลื่อนวันเปิดภาคเรียนกระทบต่อนักเรียน นักศึกษาน้อยที่สุด สำหรับโรงเรียนที่อยู่นอกเขตเมือง และได้รับผลกระทบ ไม่มาก สามารถเตรียมการจัดการเรียนการสอนในรูปแบบปกติได้
#ไทยคู่ฟ้า #รวมไทยสร้างชาติ #ร่วมต้านโควิด19
-------------------
Website : www.thaigov.go.th
Facebook/Twitter : ไทยคู่ฟ้า
YouTube : ไทยคู่ฟ้า ทำเนียบรัฐบาล
LINE : ไทยคู่ฟ้า (@thaigov)
TikTok : ไทยคู่ฟ้า (@thaigov)

ที่มา : https://www.thaigov.go.th/news/contents/details/41327