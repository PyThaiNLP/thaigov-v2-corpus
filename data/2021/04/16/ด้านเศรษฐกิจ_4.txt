รัฐบาลไทย-ข่าวทำเนียบรัฐบาล-การเปิด-ปิดสาขาธนาคารของรัฐเพื่อลดความเสี่ยงของการแพร่กระจายเชื้อไวรัส COVID-19 ระลอกใหม่


วันพฤหัสบดีที่ 15 เมษายน 2564
พิมพ์
การเปิด-ปิดสาขาธนาคารของรัฐเพื่อลดความเสี่ยงของการแพร่กระจายเชื้อไวรัส COVID-19 ระลอกใหม่
เพื่อความต่อเนื่องให้บริการสาขาและลดความเสี่ยงของการแพร่กระจายเชื้อไวรัส COVID-19 ระลอกใหม่นั้น ทางสมาคมสถาบันการเงินของรัฐ และธนาคารสมาชิก มีมาตรการป้องกันเชื้อไวรัส COVID-19 สำหรับงานบริการสาขา ตามแนวทางของ ก.สาธารณสุข และหน่วยราชการที่เกี่ยวข้อง
เพื่อความต่อเนื่องของการให้บริการสาขาและลดความเสี่ยงของการแพร่กระจายเชื้อไวรัส COVID-19 ระลอกใหม่นั้น ทางสมาคมสถาบันการเงินของรัฐ และธนาคารสมาชิก ธนาคารอาคารสงเคราะห์ (ธอส.) ธนาคารออมสิน ธนาคารเพื่อการเกษตรและสหกรณ์การเกษตร (ธ.ก.ส.) ธนาคารเพื่อการส่งออกและนำเข้าแห่งประเทศไทย (ธสน.) ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) และธนาคารอิสลามแห่งประเทศไทย (ธอท.) ได้มีมาตรการป้องกันเชื้อไวรัส COVID-19 สำหรับงานบริการสาขา ตามแนวทางของกระทรวงสาธารณสุข และหน่วยราชการที่เกี่ยวข้องดังนี้
1.ธนาคารอาจพิจารณาปิดสาขาบางแห่งชั่วคราว สำหรับพื้นที่ที่มีความเสี่ยงสูงต่อการแพร่ระบาด ตามประกาศของจังหวัดหรือรัฐบาล ซึ่งลูกค้ายังคงสามารถใช้บริการที่เครื่อง ATM หรือทำธุรกรรมผ่านช่องทางอิเล็กทรอนิกส์ หรือ ออนไลน์ได้ตามปกติ ทั้งนี้ ลูกค้าสามารถตรวจสอบรายชื่อสาขาที่ปิดการบริการทางเว็บไซต์ของแต่ละธนาคาร
2.ปรับเวลาปิดสาขาทั่วประเทศ เริ่มวันที่ 16 เมษายน 2564 นี้
* สาขาในห้าง / สาขาที่เปิดให้บริการ 7 วัน ปิดไม่เกินเวลา 17.00 น.
* สาขาภายนอก ปิดไม่เกินเวลา 15.30 น.
3.จำกัดช่องให้บริการ และจำกัดจำนวนลูกค้าในสาขา เพื่อเว้นระยะห่างที่เหมาะสม
4.กรณีสาขาใดมีพนักงานหรือลูกค้าติดเชื้อเข้าใช้บริการ
* ให้แต่ละธนาคารปิดเพื่อทำการ Cleaning ฆ่าเชื้อทันที และเปิดทำการเมื่อเสร็จสิ้น
* พนักงานที่สัมผัสใกล้ชิดผู้ป่วย ให้ตรวจเชื้อ / และทำการกักตัวเอง ในที่พักทันที (Self – Quarantine at Home) ในระยะเวลาตามมาตรฐานกระทรวงสาธารณสุข
* จัดให้มีพนักงานปฏิบัติงานทดแทน ซึ่งเป็นพนักงานที่ไม่เกี่ยวข้องสัมผัสเชื้อ เข้าปฏิบัติหน้าที่แทน
มาตรการดังกล่าวเป็นไปเพื่อความปลอดภัยของพนักงานและลูกค้าเป็นสำคัญ รวมทั้งเป็นการร่วมมือกับภาครัฐ ในการป้องกันการแพร่ระบาดของเชื้อ COVID-19 ด้วย โดยธนาคารจะกลับมาให้บริการตามปกติโดยเร็วที่สุดเมื่อสถานการณ์คลี่คลายลง
สำหรับบรรษัทประกันสินเชื่ออุตสาหกรรมขนาดย่อม (บสย.) ลูกค้า คู่ค้า และผู้เกี่ยวข้อง สามารถติดต่อ บสย. สำนักงานเขตต่าง ๆ และศูนย์ปรึกษาทางการเงิน SMEs (บสย. FA Center) ผ่าน Call Center ที่โทร. 0-2890-9999 ได้ในเวลาทำการตั้งแต่เวลา 8.30-16.30 น.
หมายเลข Call Center และเว็บไซต์ของสมาชิกสมาคมสถาบันการเงินของรัฐ
- ธอส. โทร. 0-2645-9000 // www.ghbank.co.th
- ธ.ออมสิน โทร. 0-2299-8000 // www.gsb.or.th
- ธ.ก.ส. โทร.0-2555-0555 // www.baac.or.th
- EXIM Bank โทร.0-2271-3700 // www.exim.go.th
- SME Bank โทร. 1357 // www.smebank.co.th
- Ibank โทร.1302 // www.ibank.co.th
- บสย. โทร.0-2890-9999 // www.tcg.or.th
ประกาศ ณ วันที่ 15 เมษายน 2564 เวลา 11.30 น.
สมาคมสถาบันการเงินของรัฐ
โทร.  0-2202-1868 และ 0-2202-1961

ที่มา : https://www.thaigov.go.th/news/contents/details/40946