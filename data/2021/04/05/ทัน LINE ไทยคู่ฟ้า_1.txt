รัฐบาลไทย-ข่าวทำเนียบรัฐบาล-เตรียมความพร้อมฉีดวัคซีนโควิด-19 ทุกจังหวัด


วันอาทิตย์ที่ 4 เมษายน 2564
เตรียมความพร้อมฉีดวัคซีนโควิด-19 ทุกจังหวัด
...
“สามเหลี่ยมขับเคลื่อนวัคซีน” เป็นแนวทางการกระจายวัคซีนและฉีดวัคซีนโควิด-19 ไปยังทุกจังหวัดทั่วประเทศ ซึ่งจะส่งผลให้เกิดภูมิคุ้มกันหมู่ในแต่ละจังหวัดอยู่ที่ร้อยละ 50 – 60 ของประชากร
.
สำหรับการกระจายวัคซีนโควิด-19 ของซิโนแวค 800,000 โดสนั้น จะเริ่มดำเนินการตั้งแต่วันที่ 1 เม.ย. เป็นต้นไป ใน 22 จังหวัด แบ่งเป็น
- พื้นที่เพื่อควบคุมการระบาดของโรค 6 จังหวัด 3.5 แสนโดส
- พื้นที่ท่องเที่ยวเพื่อฟื้นฟูเศรษฐกิจ 8 จังหวัด 2.4 แสนโดส
- พื้นที่ชายแดนเพื่อฟื้นฟูเศรษฐกิจ 8 จังหวัด 5 หมื่นโดส
- จังหวัดอื่น ๆ ที่เหลือจำนวน 1.6 แสนโดส
.
โดยเป็นการซักซ้อมความพร้อมก่อนเริ่มฉีดวัคซีนโควิด-19 ล็อตใหญ่ในเดือน มิ.ย. นี้ เน้นบุคลากรทางการแพทย์ เจ้าหน้าที่ด่านหน้า โดยจะกระจายวัคซีนโควิด-19 ในจังหวัดขนาดเล็ก 800 โดส จังหวัดขนาดใหญ่ 1,000 โดส และจังหวัดใหญ่พิเศษ 1,200 โดส รวม อสม. จังหวัดละ 1,000 โดส
.
สำหรับการฉีดวัคซีนโควิด-19 ขอให้ประชาชนไม่ต้องกังวลใจในเรื่องความปลอดภัย เนื่องจากวัคซีนโควิด-19 ที่รัฐบาลนำมาฉีดกับคนไทย เป็นวัคซีนที่ดี มีคุณภาพ และมีความปลอดภัยสูง
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/40650