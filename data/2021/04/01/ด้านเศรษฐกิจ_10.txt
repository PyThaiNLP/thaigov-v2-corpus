รัฐบาลไทย-ข่าวทำเนียบรัฐบาล-รมว.สุริยะ ให้ คณะผู้บริหาร บริษัท พานาโซนิค แมเนจเม้นท์ (ประเทศไทย) เข้าพบ 


วันพุธที่ 31 มีนาคม 2564
พิมพ์
รมว.สุริยะ ให้ คณะผู้บริหาร บริษัท พานาโซนิค แมเนจเม้นท์ (ประเทศไทย) เข้าพบ
นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม   ให้ คณะผู้บริหาร บริษัท พานาโซนิค แมเนจเม้นท์ (ประเทศไทย) เข้าพบ ณ ห้องประชุมชุณหะวัณ ชั้น 3 สปอ.
วันนี้ (31 มีนาคม 2564) นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม ให้นายอิโตะ ฮิเดคาสึ ประธานเจ้าหน้าที่บริหาร กลุ่มบริษัทพานาโซนิคในประเทศไทย และกรรมการผู้จัดการ บริษัท พานาโซนิค แมเนจเม้นท์ (ประเทศไทย) จำกัด และคณะเข้าพบ เพื่อหารือเกี่ยวกับทิศทางการปรับกลยุทธ์การดำเนินธุรกิจใหม่ของพานาโซนิคในประเทศไทยให้สอดรับกับการเปลี่ยนแปลงทางเศรษฐกิจและอุตสาหกรรมแห่งอนาคต โดยมีนายกฤชนนท์ อัยยปัญญา เลขานุการรัฐมนตรีว่าการกระทรวงอุตสาหกรรม นางสาวสุชาดา แทนทรัพย์ โฆษกกระทรวงอุตสาหกรรม และนายณัฐพล รังสิตพล อธิบดีกรมส่งเสริมอุตสาหกรรม เข้าร่วมด้วย ณ ห้องประชุมชุณหะวัณ ชั้น 3 สปอ.

ที่มา : https://www.thaigov.go.th/news/contents/details/40518