รัฐบาลไทย-ข่าวทำเนียบรัฐบาล-นายกฯ พอใจ เจรจานำเข้าวัคซีน สปุ๊ตนิค วี (Sputnik V) คืบหน้า รัสเซียตอบรับแล้ว


วันพฤหัสบดีที่ 22 เมษายน 2564
พิมพ์
นายกฯ พอใจ เจรจานำเข้าวัคซีน สปุ๊ตนิค วี (Sputnik V) คืบหน้า รัสเซียตอบรับแล้ว
นายกฯ พอใจ เจรจานำเข้าวัคซีน สปุ๊ตนิค วี (Sputnik V) คืบหน้า รัสเซียตอบรับแล้ว
นายอนุชา บูรพชัยศรี โฆษกประจำสำนักนายกรัฐมนตรี เปิดเผยว่า  ตามที่พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ได้สั่งการให้กระทรวงการต่างประเทศของไทย เจรจาหารือกับรัฐบาลสหพันธรัฐรัสเซียโดยตรง เรื่องการจัดหาวัคซีน สปุ๊ตนิค วี (Sputnik V) เพิ่มมาอย่างต่อเนื่องในช่วงเวลาที่ผ่านมาในรูปแบบรัฐต่อรัฐนั้น
นายกรัฐมนตรีได้รับทราบรายงานว่า ขณะนี้กระทรวงการต่างประเทศได้รับคำตอบจากสหพันธรัฐรัสเซียเป็นที่เรียบร้อยแล้วว่า ประธานาธิบดี วลาดีมีร์ ปูติน ยินดีให้การสนับสนุนรัฐบาลไทยในเรื่องดังกล่าว เนื่องด้วยไทยและรัสเซียมีความสัมพันธ์ที่ดีมาอย่างยาวนาน และมีความสัมพันธ์ที่ดีขึ้นอย่างต่อเนื่องกับรัฐบาลไทยในปัจจุบัน
......................

ที่มา : https://www.thaigov.go.th/news/contents/details/41116