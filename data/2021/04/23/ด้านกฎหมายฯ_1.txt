รัฐบาลไทย-ข่าวทำเนียบรัฐบาล-ปลัดกระทรวงยุติธรรม มอบแนวทางการบริหารทรัพยากรบุคคล เพื่อป้องกันการทุจริต สำนักงานปลัดกระทรวงยุติธรรม ผ่านระบบการประชุมทางไกล (Video Conference)


วันพฤหัสบดีที่ 22 เมษายน 2564
ปลัดกระทรวงยุติธรรม มอบแนวทางการบริหารทรัพยากรบุคคล เพื่อป้องกันการทุจริต สำนักงานปลัดกระทรวงยุติธรรม ผ่านระบบการประชุมทางไกล (Video Conference)
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม บรรยายพิเศษ เรื่อง “ทิศทางการบริหารทรัพยากรบุคคล” ภายใต้โครงการประชุมเชิงปฏิบัติการเพื่อจัดทำแนวทางการบริหารทรัพยากรบุคคล เพื่อป้องกันการทุจริต สำนักงานปลัดกระทรวงยุติธรรม ผ่านระบบการประชุมทาง
ในวันจันทร์ที่ ๑๙ เมษายน ๒๕๖๔ เวลา ๑๕.๓๐ น. ณ ห้องประชุม ชั้น ๑๑ อาคารกระทรวงยุติธรรม ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
บรรยายพิเศษ เรื่อง “ทิศทางการบริหารทรัพยากรบุคคล” ภายใต้โครงการประชุมเชิงปฏิบัติการเพื่อจัดทำแนวทางการบริหารทรัพยากรบุคคล เพื่อป้องกันการทุจริต สำนักงานปลัดกระทรวงยุติธรรม ผ่านระบบการประชุมทางไกล (Video Conference) โดยมีผู้อำนวยการกอง/สำนัก ผู้ปฏิบัติงานด้านการบริหารและพัฒนาทรัพยากรบุคคล ของสำนักงานรัฐมนตรีและสำนักงานปลัดกระทรวงยุติธรรม รวมทั้งผู้ที่เกี่ยวข้องเข้าร่วมฯ
โอกาสนี้ ปลัดกระทรวงยุติธรรม กล่าวใจความสำคัญตอนหนึ่งว่า จากสถานการณ์การแพร่ระบาดของไวรัสโควิด - 19 ทำให้เกิดการปรับตัวและเปลี่ยนรูปแบบการทำงาน ยกตัวอย่างการฝึกอบรมผ่านระบบออนไลน์ และการใช้ชีวิตประจำวันโดยการนำเทคโนโลยีมาปรับใช้เพื่อให้ทันต่อสถานการณ์และรูปแบบการดำเนินชีวิตที่เปลี่ยนไป เราจึงจำเป็นต้องมีการปรับตัวเพื่อให้ทันการเปลี่ยนแปลง นอกจากนี้ กระทรวงยุติธรรมได้นำระบบการจัดเก็บเอกสารอิเล็กทรอนิกส์ (E-Document) มาใช้ ซึ่งจะทำให้เป็นฐานข้อมูลในการปฏิบัติงานได้
สำหรับด้านการป้องกันและปราบปรามการทุจริตนั้น ต้องการให้ทุกคนเปลี่ยนวิธีคิด ปรับ Mind Set โดยมองที่ประโยชน์ของทางราชการเป็นหลัก เช่น การดำเนินการด้านการจัดซื้อจัดจ้าง เราต้องตั้งเป้าหมายเพื่อให้ได้ของที่มีคุณภาพดี คุ้มค่าราคา จะทำให้ได้สิ่งของตามมาตรฐาน และเป็นประโยชน์ต่อทางราชการ

ที่มา : https://www.thaigov.go.th/news/contents/details/41121