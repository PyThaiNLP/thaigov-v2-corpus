รัฐบาลไทย-ข่าวทำเนียบรัฐบาล-ดับเบิ้ล โปรโมชั่น... ธอส. ขนทรัพย์ประมูลขายออนไลน์ ราคาต่ำสุดไม่เกินแสน


วันพฤหัสบดีที่ 22 เมษายน 2564
พิมพ์
ดับเบิ้ล โปรโมชั่น... ธอส. ขนทรัพย์ประมูลขายออนไลน์ ราคาต่ำสุดไม่เกินแสน
ดับเบิ้ล โปรโมชั่น... ธอส. ขนทรัพย์ประมูลขายออนไลน์ ราคาต่ำสุดไม่เกินแสน พิเศษ!! ให้ผ่อนดาวน์ดอกเบี้ย 0% ได้นานสูงสุด 48 เดือน จากปกติ 24 เดือน ศุกร์ที่ 23 เม.ย.นี้ เวลา 12.00-13.00 น. พร้อมกันทั่วประเทศ
ธนาคารอาคารสงเคราะห์ คัดบ้านมือสอง สภาพดี คุ้มราคา ทั่วประเทศ รวม 993 รายการ มาเปิดประมูลแบบออนไลน์ครั้งพิเศษส่งท้ายเดือนเมษายน 2564 ผ่าน Application : G H Bank Smart NPA ลดสูงสุดถึง 54% จากราคาปกติ ราคาเริ่มต้นประมูลต่ำสุดเพียง 90,000 บาทเท่านั้น พิเศษ!! มอบส่วนลดเพิ่มอีก10% จากราคาที่ปิดประมูลหากทำสัญญา และทำนิติกรรมภายในวันที่ 30 มิถุนายน 2564พร้อมโปรโมชั่นพิเศษผ่อนดาวน์ดอกเบี้ย 0% นานสูงสุด 48 เดือน(จากปกติ 24 เดือน) หรือเลือกเทดาวน์แล้วยื่นกู้เลย รับสินเชื่อดอกเบี้ย 0% นานสูงสุด 48 เดือน เริ่มประมูลวันศุกร์ที่ 23 เมษายน 2564 รอบเดียวพร้อมกันทั่วประเทศ เวลา 12.00-13.00 น. เท่านั้น
นายฉัตรชัย ศิริไล กรรมการผู้จัดการ ธนาคารอาคารสงเคราะห์ (ธอส.) เปิดเผยว่า หลังจากธนาคารได้จัดงานประมูลขายบ้านมือสอง หรือ ทรัพย์ NPA ในรูปแบบออนไลน์ เมื่อวันศุกร์ที่ 16 เมษายน 2564 ที่ผ่านมา และมีผู้ที่สนใจเข้าร่วมประมูลเป็นจำนวนมาก ทำให้ธนาคารขายทรัพย์ได้เป็นจำนวนเงินสูงถึง 145.18 ล้านบาท ดังนั้น เพื่อเป็นการเปิดโอกาสให้ประชาชนที่พลาดโอกาสในการมีบ้านเป็นของตนเองในงานประมูลดังกล่าว ธอส. จึงได้กำหนดจัดงานประมูลบ้านมือสองออนไลน์ผ่าน Application : G H Bank Smart NPA ประจำเดือนเมษายนขึ้นอีกครั้ง ในวันศุกร์ที่ 23 เมษายน 2564 เวลา 12.00-13.00 น. โดยนำทรัพย์ NPA สภาพดี คุ้มราคา ทั่วประเทศรวม 993 รายการ มาให้ประชาชนที่ต้องการมีบ้านได้ประมูลซื้อผ่าน  Application : G H Bank Smart NPA โดยไม่ต้องเดินทางไปประมูลที่สาขาเพื่อความปลอดภัย และลดโอกาสการแพร่ระบาดของโรค COVID-19      โดยมีราคาเริ่มต้นประมูลที่ให้ส่วนลดพิเศษสูงสุดถึง 54% จากราคาปกติ และผู้ชนะการประมูลยังมีสิทธิ์ได้รับส่วนลดเพิ่มอีก 10% จากราคาที่ปิดประมูล เพียงทำสัญญาและทำนิติกรรมภายในวันที่ 30 มิถุนายน 2564 สำหรับทรัพย์ที่นำมาเปิดประมูลในครั้งนี้ แบ่งเป็น
ทรัพย์ที่ตั้งอยู่ในพื้นที่กรุงเทพฯ และปริมณฑล จำนวน 499 รายการ  มีรายการที่เป็นทรัพย์เด่นทำเลดี อาทิ ทาวน์เฮ้าส์ 3 ชั้น เนื้อที่ 33.3 ตารางวา ในโครงการหมู่บ้าน  ศุภลัยวิลล์ เขตสายไหม กรุงเทพฯ ซึ่งเป็นทรัพย์ที่ใกล้กับห้างสรรพสินค้า โรงเรียน และรถไฟฟ้า BTS สายสีเขียว ราคาเริ่มต้นประมูลเพียง 3,200,000 บาท และ บ้านเดี่ยว เนื้อที่ 85 ตารางวา ในโครงการหมู่บ้านปาริชาติ อ.เมืองปทุมธานี จ.ปทุมธานี สามารถเดินทางไปยังโรงเรียนที่ใกล้ที่สุดโดยใช้เวลาเพียง 6 นาที และยังสามารถเดินทางไปยังโรงพยาบาลหรือศูนย์แสดงสินค้าและการประชุม อิมแพ็ค เมืองทองธานี โดยใช้เวลาไม่เกิน 17 นาทีเท่านั้น โดยมีราคาเริ่มต้นประมูล 4,050,000 บาท ส่วนรายการที่ราคาเริ่มต้นลดสูงสุด  20% จากราคาปกติมีจำนวนถึง 34 รายการ อาทิ ทาวน์เฮ้าส์ 2 ชั้น ขนาด 20.7 ตารางวา ในโครงการหมู่บ้านเพ็ญศิริ 4 เขตหนองจอก กรุงเทพฯ ราคาเริ่มต้นประมูล 1,760,000 บาท และห้องชุด ขนาด 34.96 ตารางเมตร ในโครงการซันชายน์คอนโดมิเนียม เขตพระโขนง กรุงเทพฯ ราคาเริ่มต้นประมูลเพียง 1,000,000 บาทเท่านั้น
ส่วนทรัพย์ที่ตั้งอยู่ในส่วนในภูมิภาค นำออกประมูลจำนวน 494 รายการ โดยทรัพย์ที่มีราคาเริ่มต้นประมูลต่ำสุด คือทรัพย์ประเภทที่ดินเปล่า เนื้อที่ 60 ตารางวา โครงการหนองกุง อ.หนองนาคำ จ.ขอนแก่น ราคาเริ่มต้นประมูล 90,000 บาท และรายการทรัพย์ที่ราคาเริ่มต้นประมูลให้ส่วนลดสูงสุด 54% จากราคาปกติ ได้แก่ ที่ดินเปล่า เนื้อที่ 776 ตารางวา อ.สะบ้าย้อย จ.สงขลา ราคาเริ่มต้นประมูล 250,000 บาท ส่วนทรัพย์เด่นทำเลดี อาทิ บ้านเดี่ยว 2 ชั้น พื้นที่ 119.80 ตารางวา ในโครงการเป็นสุขเลคไซค์  อ.เมืองขอนแก่น จ.ขอนแก่น ราคาเริ่มต้นประมูลเพียง 4,100,000 บาท โดยผู้ชนะการประมูลต้องวางเงินประกันการซื้อทรัพย์สินตามจำนวน  ที่ธนาคารกำหนดเริ่มต้นเพียง 5,000 บาท (สำหรับทรัพย์ราคาไม่เกิน 5 แสนบาท) และทำสัญญาจะซื้อจะขายภายใน 3 วันทำการ นับถัดจากวันที่ประมูล Online นอกจากนี้ ผู้ชนะการประมูลยังสามารถเลือกใช้โปรโมชั่นพิเศษ!! ผ่อนดาวน์ดอกเบี้ย 0% นานสูงสุด 48 เดือน (จากปกติ 24 เดือน) หรือเลือกเทดาวน์แล้วยื่นกู้เลยมีสิทธิ์ใช้ผลิตภัณฑ์สินเชื่ออัตราดอกเบี้ย 0% ได้นาน 12-48 เดือน (ระยะเวลาดอกเบี้ย 0% กำหนดตามระยะเวลาการถือครองทรัพย์ของธนาคาร)
ทั้งนี้ ผู้ที่สนใจเข้าร่วมประมูลสามารถดาวน์โหลด Application : G H Bank Smart NPA และลงทะเบียนได้จนถึงวันที่ 23 เมษายน 2564 (เฉพาะลูกค้าที่ยังไม่เคยลงทะเบียน) และเข้าร่วมประมูลออนไลน์พร้อมกันทั่วประเทศ ได้ตั้งแต่เวลา 12.00-13.00 น. เท่านั้น สนใจติดตามข้อมูลข่าวสารของธนาคารเพิ่มเติมได้ที่ www.ghbhomecenter.com และ www.ghbank.co.th หรือติดต่อสอบถามรายละเอียดเพิ่มเติมที่ฝ่ายบริหาร NPA โทร. 0-2202-1582-3 และ 0-2202-1016 และฝ่ายบริหารหนี้ภูมิภาค โทร.0-2202-1170 และ 0-2202-2036 และ Facebook Fanpage ธนาคารอาคารสงเคราะห์

ที่มา : https://www.thaigov.go.th/news/contents/details/41126