รัฐบาลไทย-ข่าวทำเนียบรัฐบาล-สรรพากรแจงมีผู้ยื่นแบบภาษีบุคคลธรรมดา ภงด.90 และ ภ.ง.ด.91 แล้วมากกว่า 7.42 ล้านฉบับ ซึ่งมากกว่าร้อยละ 90 ยื่นผ่านอินเทอร์เน็ตเพราะง่าย สะดวก ปลอดภัยห่างไกล COVID-19


วันศุกร์ที่ 23 เมษายน 2564
พิมพ์
สรรพากรแจงมีผู้ยื่นแบบภาษีบุคคลธรรมดา ภงด.90 และ ภ.ง.ด.91 แล้วมากกว่า 7.42 ล้านฉบับ ซึ่งมากกว่าร้อยละ 90 ยื่นผ่านอินเทอร์เน็ตเพราะง่าย สะดวก ปลอดภัยห่างไกล COVID-19
กรมสรรพากรเปิดเผยยอดการยื่นแบบฯ ภาษีเงินได้บุคคลธรรมดาภ.ง.ด.90 และภ.ง.ด.91ประจำปีภาษี 2563 ตั้งแต่ 1 มกราคม –18 เมษายน 2564 มีผู้ยื่นแบบฯ แล้ว 7,428,132 ฉบับมากกว่าร้อยละ 90 ใช้บริการยื่นผ่านอินเทอร์เน็ต เนื่องจากใช้งานง่าย สะดวกรวดเร็ว ยื่นได้ทุกที่
กรมสรรพากรเปิดเผยยอดการยื่นแบบฯ ภาษีเงินได้บุคคลธรรมดาภ.ง.ด.90 และภ.ง.ด.91ประจำปีภาษี 2563 ตั้งแต่ 1 มกราคม –18 เมษายน 2564 มีผู้ยื่นแบบฯ แล้ว 7,428,132 ฉบับมากกว่าร้อยละ 90 ใช้บริการยื่นผ่านอินเทอร์เน็ต เนื่องจากใช้งานง่าย สะดวกรวดเร็ว ยื่นได้ทุกที่ทุกเวลาโดยปีนี้ได้ขยายเวลายื่นแบบฯ ให้เฉพาะการยื่นผ่านอินเตอร์เน็ตถึงวันที่ 30 มิถุนายน 2564และสามารถทำธุรกรรมภาษีที่บ้าน(TAX from Home) เพื่อความปลอดภัย และลดการแพร่ระบาดของโรคติดเชื้อไวรัสโคโรนา2019(COVID - 19)
นางสมหมายศิริอุดมเศรษฐที่ปรึกษาด้านยุทธศาสตร์การจัดเก็บภาษี(กลุ่มธุรกิจพลังงาน) ในฐานะโฆษกกรมสรรพากรเปิดเผยว่า“ตั้งแต่วันที่ 1 มกราคม - 18 เมษายน 2564 มีผู้เสียภาษียื่นแบบแสดงรายการภาษีเงินได้บุคคลธรรมดา ภ.ง.ด.90 และ ภ.ง.ด.91 ประจำปีภาษี 2563 แล้ว รวมจำนวน 7,428,132 ฉบับแยกเป็นการยื่นผ่านอินเตอร์เน็ตจำนวน 6,707,208 ฉบับ (ร้อยละ 90.29 )ยื่นด้วยแบบกระดาษจำนวน 720,924 ฉบับ(ร้อยละ 9.71)โดยแบ่งเป็น
การยื่นแบบฯ ภงด.90 รวมจำนวน 1,782,516 ฉบับ เป็นการยื่นผ่านอินเตอร์เน็ตจำนวน 1,351,756 ฉบับ และยื่นด้วยแบบกระดาษจำนวน 430,760 ฉบับ
การยื่นแบบฯ ภงด.91 รวมจำนวน 5,645,616 ฉบับ เป็นการยื่นผ่านอินเตอร์เน็ตจำนวน 5,355,452 ฉบับ และยื่นด้วยแบบกระดาษจำนวน 290,164 ฉบับ
โดยผู้เสียภาษีร้อยละ 90.29 ใช้บริการยื่นแบบผ่านอินเทอร์เน็ตเนื่องจากกรมสรรพากรได้พัฒนาเว็บไซด์และปรับปรุงช่องทางการยื่นแบบฯ ใหม่ ช่วยให้ผู้เสียภาษียื่นแบบฯได้ง่าย สะดวก รวดเร็วยิ่งขึ้น และปีนี้กรมสรรพากรได้ขยายเวลาการยื่นแบบ ภ.ง.ด.90 และ ภ.ง.ด.91 ออกไปจนถึงวันที่ 30 มิถุนายน 2564 โดยให้เฉพาะการยื่นแบบผ่านอินเทอร์เน็ต จึงขอเชิญชวนผู้ที่ยังไม่ได้ยื่นแบบฯ ใช้บริการได้ที่เว็บไซต์กรมสรรพากรwww.rd.go.thซึ่งเป็นส่วนหนึ่งของการส่งเสริมให้เข้าถึงการทำธุรกรรมภาษีที่บ้าน (TAX from Home) ในทุกมิติได้ง่ายที่สุดไม่ว่าจะอยู่ที่บ้านหรือที่ใด ทั้งการลงทะเบียน การยื่นแบบฯการชำระภาษี รวมทั้งการสอบถามการขอคืนภาษี”
โฆษกกรมสรรพากรกล่าวเพิ่มเติมว่า“ในช่วงที่ยังมีการแพร่ระบาดของโรคติดเชื้อไวรัสโคโรนา 2019 (COVID - 19)การทำธุรกรรมภาษีที่บ้าน(TAX from Home) เป็นตัวช่วยที่ดีสำหรับผู้เสียภาษีทุกท่านให้ได้รับความสะดวกปลอดภัยไม่ต้องเดินทางช่วยให้มีการเว้นระยะห่างทางสังคม (Social Distancing)ซึ่งเป็นส่วนหนึ่งที่ช่วยลดการแพร่ระบาดของ COVID - 19ในขณะนี้ได้เป็นอย่างดี”
หากมีข้อสงสัยสามารถสอบถามรายละเอียดได้ที่สำนักงานสรรพากรทุกแห่งทั่วประเทศ หรือศูนย์สารนิเทศสรรพากร (RD Intelligence Center) โทร. 1161
กรมสรรพากร  สำนักงานเลขานุการกรม โทร. 0 2272 9529-30 โทรสาร 0 2617 3324 หรือศูนย์สารนิเทศสรรพากร 1161 (RD Intelligence Center)

ที่มา : https://www.thaigov.go.th/news/contents/details/41146