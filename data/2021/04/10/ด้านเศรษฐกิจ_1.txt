รัฐบาลไทย-ข่าวทำเนียบรัฐบาล-คณะทำงานฝ่ายฝึกซ้อมเกษตรกรผู้เข้ารับพระราชทานรางวัลและนำเกษตรกรเข้าร่วมงานพระราชพิธีพืชมงคลจรดพระนังคัลแรกนาขวัญ


วันศุกร์ที่ 9 เมษายน 2564
คณะทำงานฝ่ายฝึกซ้อมเกษตรกรผู้เข้ารับพระราชทานรางวัลและนำเกษตรกรเข้าร่วมงานพระราชพิธีพืชมงคลจรดพระนังคัลแรกนาขวัญ
รองปลัดฯ อำพันธุ์ ประชุมคณะทำงานฝ่ายฝึกซ้อมเกษตรกรผู้เข้ารับพระราชทานรางวัลและนำเกษตรกรเข้าร่วมงานพระราชพิธีพืชมงคลจรดพระนังคัลแรกนาขวัญ
วันพฤหัสบดีที่ 8 เมษายน 2564 นายอำพันธุ์ เวฬุตันติ รองปลัดกระทรวงเกษตรและสหกรณ์ เป็นประธานการประชุมคณะทำงานฝ่ายฝึกซ้อมเกษตรกรผู้เข้ารับพระราชทานรางวัลและนำเกษตรกรเข้าร่วมงานพระราชพิธีพืชมงคลจรดพระนังคัลแรกนาขวัญ ในฐานะประธานคณะทำงานฯ โดยมีคณะทำงานจากกรมส่งเสริมสหกรณ์ และกรมส่งเสริมการเกษตร เข้าร่วม ณ ห้องประชุมกรมส่งเสริมสหกรณ์ เทเวศร์ กรุงเทพมหานคร
ซึ่งที่ประชุมได้ร่วมกันพิจารณา หารือโครงการประชุมเชิงปฏิบัติการฝึกซ้อมเกษตรกรฯ การมอบหมายหน้าที่การปฏิบัติงาน กิจกรรมการฝึกซ้อมเกษตรกรผู้เข้าเฝ้ารับพระราชทานรางวัล วิธีการฝึกซ้อมเกษตรกรผู้เข้าเฝ้าฯ ขั้นตอนเข้ารับพระราชทานรางวัล รวมถึงมาตรการป้องกันและการตรวจหาเชื้อโรคโควิด-19 เพื่อให้การดำเนินการดำเนินงานพระราชพิธีเป็นไปด้วยความเรียบร้อย คล่องตัวและประสบความสำเร็จ รวมถึงเป็นไปตามมาตรการป้องกันโรคโควิด-19

ที่มา : https://www.thaigov.go.th/news/contents/details/40832