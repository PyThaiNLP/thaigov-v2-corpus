รัฐบาลไทย-ข่าวทำเนียบรัฐบาล-ทส. ร่วมสืบสานประเพณีไทย “สงกรานต์ วิถีใหม่” พร้อมกันทั่วประเทศ


วันศุกร์ที่ 9 เมษายน 2564
ทส. ร่วมสืบสานประเพณีไทย “สงกรานต์ วิถีใหม่” พร้อมกันทั่วประเทศ
ทส. ร่วมสืบสานประเพณีไทย “สงกรานต์ วิถีใหม่” พร้อมกันทั่วประเทศ
ทส. ร่วมสืบสานประเพณีไทย “สงกรานต์ วิถีใหม่” พร้อมกันทั่วประเทศ
วันนี้ (9 เมษายน 2564)  นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม พร้อมด้วยนายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม นำเจ้าหน้าที่กระทรวงฯ ทั่วประเทศ สรงน้ำพระและขอพรเนื่องในวันสงกรานต์ ประจำปี 2564 พร้อมกันทั่วประเทศ ผ่านระบบ Video Conference เพื่อความเป็นสิริมงคลและสร้างขวัญกำลังใจแก่เจ้าหน้าที่ อีกทั้งร่วมสืบสานวัฒนธรรมประเพณีอันดีงามของไทย
โอกาสนี้ นายวราวุธ ได้กล่าวอวยพรเนื่องในวันสงกรานต์แก่เจ้าหน้าที่กระทรวงฯ ทั่วประเทศ “ขออำนาจคุณพระศรีรัตนตรัยและบารมีแห่งพระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินี โปรดดลบันดาลประทานพรให้ข้าราชการ พนักงาน และเจ้าหน้าที่ของกระทรวงฯ และครอบครัว ทุกท่าน มีสุขภาพพลานามัยแข็งแรง ประสบแต่ความสุข ความสำเร็จ และความเจริญก้าวหน้าในหน้าการงาน อีกทั้งขอฝากให้ทุกท่านปฏิบัติตนตามมาตรการป้องกันโควิด -19 และขอให้ดูแลระมัดระวัง ดูแลรักษาสุขภาพ เพราะกำลังของเพื่อนๆ ข้าราชการ พนักงาน และเจ้าหน้าที่ทุกท่าน เป็นกำลังสำคัญในการปกป้องทรัพยากรธรรมชาติและสิ่งแวดล้อมของประเทศสู่ลูกหลานในอนาคตต่อไป”

ที่มา : https://www.thaigov.go.th/news/contents/details/40849