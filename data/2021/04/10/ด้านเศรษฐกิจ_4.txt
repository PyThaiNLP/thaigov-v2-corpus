รัฐบาลไทย-ข่าวทำเนียบรัฐบาล-กรมทางหลวง กระทรวงคมนาคม เผย 10 เส้นทางที่รถหนาแน่นช่วงเทศกาลสงกรานต์ 2564 คาดปริมาณจราจรกว่า 7.3 ล้านคัน สอบถามสภาพจราจร โทร. 1586 


วันศุกร์ที่ 9 เมษายน 2564
กรมทางหลวง กระทรวงคมนาคม เผย 10 เส้นทางที่รถหนาแน่นช่วงเทศกาลสงกรานต์ 2564 คาดปริมาณจราจรกว่า 7.3 ล้านคัน สอบถามสภาพจราจร โทร. 1586
กรมทางหลวง (ทล.) กระทรวงคมนาคม โดยสำนักอำนวยความปลอดภัย แจ้งว่า ในช่วงเทศกาลสงกรานต์ ระหว่างวันที่ 9 - 15 เมษายน 2564 เพื่อเป็นการอำนวยความสะดวกแก่ผู้เดินทางและหลีกเลี่ยงปัญหาการจราจรติดขัดในช่วงเทศกาลสงกรานต์
ทล. พร้อมดำเนินการอำนวยความสะดวกและปลอดภัยใน 10 เส้นทาง ที่มีการจราจรหนาแน่น ดังนี้
1. ดอนเมือง - รังสิต - ต่างระดับบางปะอิน (ทล.1) - อยุธยา - บางปะหัน - อ่างทอง - สิงห์บุรี - ชัยนาท - อุทัยธานี - นครสวรรค์ (ทล.32) ระยะทาง 172 กิโลเมตร
2. ลาดบัวหลวง - สุพรรณบุรี - ชัยนาท (ทล.340) ระยะทาง 164 กิโลเมตร
3. ต่างระดับบางปะอิน - วังน้อย - หนองแค - สระบุรี (ทล.1) - แก่งคอย - ปากช่อง - ลำตะคอง - สีคิ้ว - แยกปักธงชัย - นครราชสีมา (ทล.2) ระยะทาง 195 กิโลเมตร
4. รามอินทรา - มีนบุรี - หนองจอก - แยกฉะเชิงเทรา/พนัสนิคม - ฉะเชิงเทรา - ปราจีนบุรี -กบินทร์บุรี - แยกปักธงชัย (ทล.304) ระยะทาง 278 กิโลเมตร
5. รังสิต - ธัญบุรี - องครักษ์ - บ้านนา (ทล.305) - กบินทร์บุรี (ทล.33) ระยะทาง 135 กิโลเมตร
6. ต่างระดับบางขุนเทียน - สมุทรสาคร - บ้านบ่อ - สมุทรสงคราม - ต่างระดับวังมะนาว (ทล.35) ระยะทาง 75 กิโลเมตร
7. ตลิ่งชัน - ศาลายา - นครชัยศรี (ทล. 338) - นครปฐม - บางแพ - ราชบุรี - ต่างระดับวังมะนาว (ทล.4) ระยะทาง 120 กิโลเมตร
8. ทับช้าง - สุวรรณภูมิ - ลาดกระบัง - บางปะกง - หนองขาม - หนองปรือ - พัทยา (ทล.7) ระยะทาง 119 กิโลเมตร
9. บางนา - บางพลี - บางวัว - บางปะกง (ทล.34) ระยะทาง 38 กม.
10. วงแหวนกาญจนาภิเษกฝั่งตะวันออก และฝั่งตะวันตก (ทล.9) ระยะทาง 148 กิโลเมตร
ทั้งนี้ ระหว่างวันที่ 10 - 16 เมษายน 2564 รวม 7 วัน คาดว่าจะมีประชาชนเดินทางบนทางหลวงสายหลักและมอเตอร์เวย์ จำนวน 7,369,351 คัน แบ่งเป็นฝั่งขาเข้า 3,594196 คัน และฝั่งขาออก 3,775,155 คัน เพิ่มขึ้นจากเทศกาลสงกรานต์ 2563 กว่า 2.5 ล้านคัน นอกจากนี้ ทล. ขอความร่วมมือประชาชนเดินทางเหลื่อมเวลากระจายการเดินทางโดยบ้านใกล้กรุงเทพฯ ให้เดินทางออกทีหลัง และเดินทางกลับเข้ากรุงเทพฯ ก่อน เพื่อเพิ่มความสะดวกรวดเร็วในการเดินทางซึ่งเป็นไปตามนโยบายของรัฐมนตรีว่าการกระทรวงคมนาคม
หากประชาชนต้องการสอบถามข้อมูลการเดินทางเพิ่มเติมหรือแจ้งเหตุด่วนเหตุร้ายระหว่างเดินทาง สามารถติดต่อได้ที่สายด่วนกรมทางหลวง โทร. 1586 (โทรฟรีทุกเครือข่ายตลอด 24 ชั่วโมง) สายด่วนมอเตอร์เวย์ 1586 กด 7 และตำรวจทางหลวง โทร. 1193

ที่มา : https://www.thaigov.go.th/news/contents/details/40837