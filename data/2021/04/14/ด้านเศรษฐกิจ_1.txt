รัฐบาลไทย-ข่าวทำเนียบรัฐบาล-บขส. รุดเยี่ยมผู้ได้รับบาดเจ็บจากอุบัติเหตุรถร่วมฯ บขส. ไฟไหม้ที่ จ.ขอนแก่น


วันอังคารที่ 13 เมษายน 2564
บขส. รุดเยี่ยมผู้ได้รับบาดเจ็บจากอุบัติเหตุรถร่วมฯ บขส. ไฟไหม้ที่ จ.ขอนแก่น
นายสัญลักข์ ปัญวัฒนลิขิต กรรมการผู้จัดการใหญ่  บริษัท ขนส่ง จำกัด (บขส.) ได้สั่งการให้นายสถานีเดินรถและเจ้าหน้าที่ของ บขส.ที่อยู่ในพื้นที่ เข้าเยี่ยมผู้โดยสารที่ได้รับบาดเจ็บ
จากอุบัติเหตุเพลิงไหม้รถโดยสาร ของบริษัท 407 พัฒนา คันหมายเลข ม.4 (ข) / 22 – 34 ทะเบียน 10-7387 อุดรธานี วิ่งระหว่าง กรุงเทพฯ - อุดรธานี (แทนวินบึงกาฬ) เหตเกิดที่บริเวณถนนมิตรภาพ (ขาเข้า) กม.ที่ 13-14 อ.บ้านแฮด จ.ขอนแก่น แล้ว
บขส. ขอแสดงความเสียใจต่อครอบครัวของผู้เสียชีวิตจากอุบัติเหตุในครั้งนี้ และจะช่วยประสาน ดูแลค่ารักษาพยาบาล และค่าสินไหมทดแทนระหว่างผู้ประกอบการ และครอบครัวผู้โดยสารต่อไป

ที่มา : https://www.thaigov.go.th/news/contents/details/40922