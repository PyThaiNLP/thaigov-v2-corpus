รัฐบาลไทย-ข่าวทำเนียบรัฐบาล-​'วราวุธ'​ ติดตามโครงการพัฒนาป่าไม้​ และโครงการพัฒนาระบบน้ำบาดาล​ สนับสนุนการสร้างศูนย์เรียนรู้เฉลิมพระเกียรติเชื่อมโยงการอนุรักษ์ ฟื้นฟูทรัพยากร ป่าไม้ และนํ้า วัดเทพนิมิตรสุดเขตสยาม​ เชียงราย


วันอังคารที่ 13 เมษายน 2564
​'วราวุธ'​ ติดตามโครงการพัฒนาป่าไม้​ และโครงการพัฒนาระบบน้ำบาดาล​ สนับสนุนการสร้างศูนย์เรียนรู้เฉลิมพระเกียรติเชื่อมโยงการอนุรักษ์ ฟื้นฟูทรัพยากร ป่าไม้ และนํ้า วัดเทพนิมิตรสุดเขตสยาม​ เชียงราย
​'วราวุธ'​ ติดตามโครงการพัฒนาป่าไม้​ และโครงการพัฒนาระบบน้ำบาดาล​ สนับสนุนการสร้างศูนย์เรียนรู้เฉลิมพระเกียรติเชื่อมโยงการอนุรักษ์ ฟื้นฟูทรัพยากร ป่าไม้ และนํ้า วัดเทพนิมิตรสุดเขตสยาม​ เชียงราย
'วราวุธ'​ ติดตามโครงการพัฒนาป่าไม้​ และโครงการพัฒนาระบบน้ำบาดาล​ สนับสนุนการสร้างศูนย์เรียนรู้เฉลิมพระเกียรติเชื่อมโยงการอนุรักษ์ ฟื้นฟูทรัพยากร ป่าไม้ และนํ้า วัดเทพนิมิตรสุดเขตสยาม​ เชียงราย
วันนี้​ (13​ เมษายน​ 2564) เวลา​ 15.30 น.​ นายวราวุธ​ ศิลปอาชา​ รัฐมนตรีว่าการกระทรวงทรัพยากรธรรมชาติและสิ่งแวดล้อม​​ (รมว.ทส.) พร้อมด้วย​​ นายจตุพร​ บุรุษพัฒน์​ ปลัดกระทรวงทรัพยากรธรรมชาติและสิ่งแวดล้อม​ (ปกท.ทส.)​  ลงพื้นที่วัดเทพนิมิตรสุดเขตสยาม​ อำเภอเชียงของ​ จังหวัดเชียงราย​ เพื่อรับฟังรายงานความคืบหน้าผลการปฏิบัติงาน​ โครงการพัฒนาป่าไม้​ และโครงการพัฒนาระบบน้ำบาดาล​ รวมทั้ง​ รับฟัง​รายงานผลการดำเนินโครงการศูนย์ศึกษาพัฒนาและส่งเสริมการเรียนรู้อนุรักษ์​ ดิน​ น้ำ​ ป่า​ เฉลิมพระเกียรติ วัดเทพนิมิตรสุดเขตสยาม​ ซึ่งเป็นโครงการที่มีแนวคิดในการขับเคลื่อน เพื่อเฉลิมพระเกียรติพระบาทสมเด็จพระเจ้าอยู่หัว พระวชิรเกล้าเจ้าอยู่หัว รัชกาลที่ 10 ในการต่อยอดสืบสานโครงการตามพระราชปณิธานของพระบาทสมเด็จ พระบรมชนกาธิเบศร มหาภูมิพลอดุลยเดชมหาราช บรมนาถบพิตร และสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง โดยการสร้างศูนย์เรียนรู้เฉลิมพระเกียรติเชื่อมโยงการอนุรักษ์ ฟื้นฟูทรัพยากร ป่าไม้ และนํ้า ด้วยการใช้กลไกศูนย์อํานวยการจิตอาสาพระราชทานในการดำเนินงาน ซึ่งมีการดําเนินงานครอบคลุมทุกพื้นที่ในอําเภอเชียงของ อย่างต่อเนื่องและส่งเสริมการพัฒนาอาชีพให้แก่ประชาชนในพื้นที่ตามหลักเศรษฐกิจพอเพียง​ โดยมี​ นายประจญ​ ปรัชญ์สกุล​ ผู้ว่าราชการจังหวัดเชียงราย​ และหน่วยงานที่เกี่ยว​ข้องในพื้นที่ ให้การต้อนรับ​ และรายงานผลการดำเนินโครงการดังกล่าว​
รมว.ทส.​ กล่าวว่า​ ทุกหน่วยงานที่เกี่ยวข้องต้องร่วมมือกันต่อยอดขยายผลการดำเนินงาน​ โดยในส่วนของกระทรวงฯ​ กรมทรัพยากรน้ำบาดาลได้ดำเนินการขุดเจาะน้ำบาดาลสำเร็จ​ ซึ่งจากนี้​ จะต้องประสานดำเนินการกันอย่างไร​ เพื่อให้ทรัพยากรน้ำทั้งน้ำผิวดินและน้ำใต้ดินมีการใช้ประโยชน์อย่างคุ้มค่าและเกิดความยั่งยืน​ ทั้งนี้​ พื้นที่แห่งนี้เมื่อพัฒนาเสร็จสิ้นแล้วก็จะกลายเป็นแหล่งท่องเที่ยวที่สำคัญ​ ซึ่งจะมีคนเข้ามาท่องเที่ยวเป็นจำนวนมาก​ ดังนั้น​ ขอฝากท่านผู้ว่าราชการจังหวัด​ ให้คิดต่อยอดวางแผนป้องกันในการดูแลรักษาทรัพยากรธรรมชาติและสิ่งแวดล้อม​ เพื่อไม่ให้เกิดปัญหา​ ทั้งเรื่อง​ระบบการจัดการน้ำเสีย​ การจัดการขยะ​ การดูแลป่าไม้​ รวมไปถึง​ การเตรียมความพร้อมในการรองรับนักท่องเที่ยวที่จะเข้ามา​ ว่าสามารถรองรับได้จำนวนเท่าไหร่​ โดยไม่ส่งผลกระทบต่อทรัพยากรธรรมชาติ​ และไม่เกิดปัญหาด้านสิ่งแวดล้อม​
รมว.ทส.​ ยังได้กล่าวเน้นย้ำว่า​ "หัวใจสำคัญคือการป้องกันไม่ให้เกิดปัญหา​ ไม่ใช่การแก้ปัญหา​ การก่อสร้างการริเริ่มโครงการต่าง ๆ​ ทำได้ไม่ยาก​ แต่สิ่งที่ยากยิ่งกว่าคือการดูแลรักษา​ จะดูแลรักษาอย่างไร​ ใครเป็นผู้รับผิดชอบ​ หลังจากโครงการสำเร็จ  ดังนั้น​ ทุกภาคส่วนที่เกี่ยวข้อง และประชาชนในพื้นที่ต้องร่วมมือกันเพื่อดูแลรักษาพื้นที่ที่สำคัญแห่งนี้​ ให้เกิดความยั่งยืนต่อไป"
โอกาสนี้​ รมว.ทส.​ ได้กราบนมัสการพระเทพวิสุทธิญาณ​ (หลวงพ่อไพบูลย์​ สุมังคโล) เพื่อมอบหนังสือโครงการพระสงฆ์ช่วยงานป่าไม้​ จำนวน​ 134 ไร่​ และหนังสืออนุญาตเจาะน้ำบาดาล​ และอนุญาตใช้น้ำบาดาล​ อีกทั้ง​ ได้ตรวจเยี่ยมให้ขวัญกำลังใจแก่เจ้าหน้าที่ขุดเจาะน้ำบาดาล​ ในพื้นที่ดังกล่าวด้วย

ที่มา : https://www.thaigov.go.th/news/contents/details/40924