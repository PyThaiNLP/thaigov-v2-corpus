รัฐบาลไทย-ข่าวทำเนียบรัฐบาล- “วันผู้สูงอายุแห่งชาติ” พลังผู้สูงวัย รวมใจลูกหลาน นำไทยพ้นภัยโควิด-19


วันอังคารที่ 13 เมษายน 2564
พิมพ์
“วันผู้สูงอายุแห่งชาติ” พลังผู้สูงวัย รวมใจลูกหลาน นำไทยพ้นภัยโควิด-19
วันอังคารที่ 13 เมษายน 2564
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
วันที่ 13 เมษายนของทุกปี เป็น“วันผู้สูงอายุแห่งชาติ” สำหรับปีนี้รัฐบาลรณรงค์ส่งเสริมและสนับสนุนให้ครอบครัว ชุมชน สังคม แสดงความรัก ความผูกพันและตระหนักถึงคุณค่าและศักดิ์ศรีของผู้สูงอายุ ภายใต้แนวคิด “พลังผู้สูงวัย รวมใจลูกหลาน นำไทยพ้นภัยโควิด-19” ขณะเดียวกันรัฐบาลได้กำหนดให้ “การดูแลสูงอายุ” เป็นวาระแห่งชาติ และสานต่อแผนปฏิบัติการด้านผู้สูงอายุ (ปี 2563-2565) เตรียมพร้อมสังคมไทยเข้าสู่ “สังคมสูงอายุอย่างสมบูรณ์” มุ่งเน้นส่งเสริมและพัฒนาผู้สูงอายุ และคุ้มครองทางสังคมเพื่อให้ประเทศไทยมีผู้สูงอายุที่มีคุณภาพ และมีคุณภาพชีวิตที่ดีเป็นหลักชัยของสังคมต่อไป
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/40914