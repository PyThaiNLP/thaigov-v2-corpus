รัฐบาลไทย-ข่าวทำเนียบรัฐบาล-เด็กทุกคนต้องได้เรียน! ปี’63 ช่วยนักเรียนด้อยโอกาสแล้ว 1.07 ล้านคน


วันจันทร์ที่ 19 เมษายน 2564
เด็กทุกคนต้องได้เรียน! ปี’63 ช่วยนักเรียนด้อยโอกาสแล้ว 1.07 ล้านคน
...
“เพราะการศึกษา คือ ประตูสู่โอกาส” กองทุนเพื่อความเสมอภาคทางการศึกษา หรือ กสศ. จึงเป็นหน่วยงานที่มุ่งสร้างความเสมอภาคทางการศึกษา ช่วยเหลือผู้ขาดแคลนทุนทรัพย์ ลดความเหลื่อมล้ำทางการศึกษา รวมทั้งเสริมสร้างและพัฒนาคุณภาพและประสิทธิภาพครู
.
ในปี 2563 ที่ผ่านมา รัฐบาลได้จัดสรรงบประมาณผ่าน กสศ. กว่า 5 พันล้านบาท เพื่อช่วยเหลือนักเรียนด้อยโอกาส รวมถึงกลุ่มที่ได้รับผลกระทบจากสถานการณ์โรคโควิด-19 ทั่วประเทศ จำนวน 1.07 ล้านคน ให้ได้รับการศึกษาที่มีคุณภาพ ผ่าน 9 โครงการ ดังนี้
.
1.โครงการจัดการศึกษาเชิงพื้นที่เพื่อความเสมอภาคทางการศึกษา ช่วยเหลือเด็กและเยาวชนนอกระบบการศึกษาแบบบูรณาการ ใน 20 จังหวัดนำร่อง จำนวน 26,055 คน
.
2 โครงการจัดสรรเงินอุดหนุนนักเรียนยากจนพิเศษแบบมีเงื่อนไข (ทุนเสมอภาค) ตั้งแต่ระดับอนุบาล - ม.3 ปีละ 3,000 บาทต่อคน รวม 994,428 คน และช่วยเหลือกลุ่มที่ได้รับผลกระทบจากโรคโควิด-19 อีก 753,996 คน
.
3.โครงการทุนนวัตกรรมสายอาชีพชั้นสูง สนับสนุนทุนช่วยเหลือเยาวชนผู้ขาดแคลนทุนทรัพย์หรือด้อยโอกาส ให้ได้รับการศึกษาและประกอบอาชีพตามความถนัด จำนวน 4,588 คน
.
4.โครงการทุนพัฒนาเต็มศักยภาพสายอาชีพ “ทุนพระกนิษฐาสัมมาอาชีพ” สนับสนุนทุนการศึกษาแก่เยาวชนที่เรียนดี มีความสามารถพิเศษ และมีเจตคติที่ดีต่อสายอาชีพ แต่ขาดแคลนทุนทรัพย์และด้อยโอกาส ให้ศึกษาต่อในระดับ ป.ตรี – เอก จำนวน 38 คน
.
5.โครงการสร้างโอกาสทางการศึกษา สำหรับนักเรียนในพื้นที่ห่างไกลเป็นครูรุ่นใหม่ เพื่อพัฒนาคุณภาพโรงเรียนของชุมชน (ครูรัก(ษ์)ถิ่น) ให้ศึกษาต่อในคณะครุศาสตร์และศึกษาศาสตร์ จำนวน 328 คน ครอบคลุม 45 จังหวัด
.
6.โครงการพัฒนาทักษะแรงงานที่ขาดแคลนทุนทรัพย์และด้อยโอกาสที่ใช้ชุมชนเป็นฐาน พัฒนากลุ่มวัยแรงงานให้มีความรู้ความสามารถในการประกอบอาชีพตามความถนัดและศักยภาพ จำนวน 9,056 คน ใน 51 จังหวัด
.
7.โครงการสนับสนุนการพัฒนาครูและเด็กนอกระบบการศึกษา ให้สามารถจัดกระบวนการเรียนรู้ที่มีประสิทธิภาพเหมาะสมกับผู้เรียนนอกระบบการศึกษาและให้ผู้เรียนมีทักษะในการดำเนินชีวิต ซึ่งช่วยเหลือกลุ่มเป้าหมายได้ถึง 35,140 คน
.
8.โครงการพัฒนาครูและโรงเรียน เพื่อยกระดับคุณภาพการศึกษาอย่างต่อเนื่อง โดยมี 834 โรงเรียน เข้าร่วมโครงการ มีครูและบุคลากรทางการศึกษาได้รับการพัฒนาจำนวน 19,660 คน และนักเรียนได้รับโอกาสพัฒนาศักยภาพ 194,600 คน
.
9.โครงการวิจัยและนวัตกรรมด้านการศึกษา มีการวิจัยนวัตกรรมด้านการศึกษาและพัฒนาองค์ความรู้ รวม 23 โครงการ
.
ผู้สนใจสามารถดูประกาศและรายละเอียดของทุนประเภทต่าง ๆ ได้ที่ https://www.eef.or.th/notice_category/fund/
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/40996