รัฐบาลไทย-ข่าวทำเนียบรัฐบาล-สธ.แจงรัฐจัดสรรให้ ส.ส. ได้รับวัคซีนโควิด-19 เป็นไปตามกลุ่มเป้าหมายที่กำหนดไว้


วันจันทร์ที่ 19 เมษายน 2564
พิมพ์
สธ.แจงรัฐจัดสรรให้ ส.ส. ได้รับวัคซีนโควิด-19 เป็นไปตามกลุ่มเป้าหมายที่กำหนดไว้
กระทรวงสาธารณสุข ชี้แจงรัฐจัดสรรให้ ส.ส. ได้รับวัคซีนโควิด-19 เป็นไปตามกลุ่มเป้าหมายที่กำหนดไว้
เมื่อวันที่ 18 เมษายน 2564 นายแพทย์ณรงค์ สายวงศ์ รองปลัดกระทรวงสาธารณสุข และโฆษกกระทรวงสาธารณสุขชี้แจงข้อสงสัยกรณีรัฐจัดสรรให้ ส.ส. ได้รับวัคซีนโควิด-19 ว่า กระทรวงสาธารณสุข (สธ.) ฉีดวัคซีนฯ ให้กับกลุ่มเป้าหมายตั้งแต่ 28 ก.พ.ถึง 17 เม.ย. 64 แล้ว 608,521 โดส และขณะนี้กระจายวัคซีนซิโนแวคอีก 1 ล้านโดสไปจังหวัดต่างๆ เพื่อฉีดให้กับกลุ่มเป้าหมายตามแผน 5 กลุ่ม ได้แก่ 1.บุคลากรทางการแพทย์ฯ ด่านหน้า 599,800 โดส และต้องฉีดกลุ่มนี้ให้ได้ 100% ภายใน 2 สัปดาห์ 2.ควบคุมโรคระบาดพื้นที่สีแดง 100,000 โดส 3.ผู้มีโรคประจำตัว 157,200 โดส 4.เจ้าหน้าที่ บุคลากรอื่นๆ 54,320 โดส ซึ่งกรณี ส.ส.ที่จะมีการฉีดวัคซีนจะอยู่ในกลุ่มนี้ด้วย เนื่องจากเป็นเจ้าหน้าที่ของรัฐ ลงพื้นที่พบประชาชน และเป็นกลุ่มเสี่ยงติดเชื้อจากการทำงาน หากมีการติดเชื้ออาจมีผู้สัมผัสเสี่ยงสูงที่ต้องกักตัวจำนวนมาก การให้วัคซีนจึงเป็นประโยชน์ในการควบคุมโรค และ 5.สำรองไว้กรณีฉุกเฉิน 98,680 โดส
__________

ที่มา : https://www.thaigov.go.th/news/contents/details/40999