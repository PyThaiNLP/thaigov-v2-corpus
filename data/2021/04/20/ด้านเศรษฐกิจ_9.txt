รัฐบาลไทย-ข่าวทำเนียบรัฐบาล-ธอส. เปิดตัว GHB Buddy : เพื่อนดีๆ มีกันทุกคน บริการใหม่บน Application : Line แจ้งทันทีทุกครั้งที่ ฝาก ถอน โอน ชำระเงินกู้ หรือถูกสลาก และอื่นๆ อีกเพียบ!!  


วันจันทร์ที่ 19 เมษายน 2564
พิมพ์
ธอส. เปิดตัว GHB Buddy : เพื่อนดีๆ มีกันทุกคน บริการใหม่บน Application : Line แจ้งทันทีทุกครั้งที่ ฝาก ถอน โอน ชำระเงินกู้ หรือถูกสลาก และอื่นๆ อีกเพียบ!!
ธนาคารอาคารสงเคราะห์ เปิดตัว “GHB Buddy : เพื่อนดีๆ มีกันทุกคน” บริการใหม่บน Application : Line ไลน์แจ้งทันทีทุกความเคลื่อนไหวที่มีการฝาก ถอน โอน ชำระเงินกู้ และถูกรางวัลสลากออมทรัพย์ ธอส. เป็นต้น รวมถึงเช็คข้อมูลสำคัญ
ธนาคารอาคารสงเคราะห์ เปิดตัว “GHB Buddy : เพื่อนดีๆ มีกันทุกคน” บริการใหม่บน Application : Line ไลน์แจ้งทันทีทุกความเคลื่อนไหวที่มีการฝาก ถอน โอน ชำระเงินกู้ และถูกรางวัลสลากออมทรัพย์ ธอส. เป็นต้น รวมถึงเช็คข้อมูลสำคัญ อาทิ สถานะการขอสินเชื่อ ยอดเงินกู้คงเหลือ ยอดเงินคงเหลือในบัญชีเงินฝาก เช็คจำนวนหน่วย/มูลค่า/จำนวนเงินที่ถูกรางวัลสลากออมทรัพย์ ธอส. ตรวจรางวัลสลากออมทรัพย์งวดล่าสุด บริการฟรี!! โดยไม่คิดค่าธรรมเนียม ปลอดภัยและเป็นส่วนตัวช่วยสนับสนุนให้เกิดการเว้นระยะห่างทางสังคม Social Distancing ลดความเสี่ยงการแพร่ระบาดของ COVID-19 เริ่มให้บริการตั้งแต่วันที่ 19 เมษายน 2564
นายฉัตรชัย ศิริไล กรรมการผู้จัดการ ธนาคารอาคารสงเคราะห์(ธอส.) เปิดเผยว่า เพื่อเป็นการเพิ่มช่องทางใหม่ในการให้บริการลูกค้าผ่านทางดิจิทัล ที่สอดคล้องกับไลฟ์สไตล์ของคนไทยในยุดิจิทัลและเป็นไปตามวิถีชีวิตใหม่ หรือ New Normal ล่าสุด ธอส. จึงได้เปิดตัวบริการใหม่บน Application : Line โดยใช้ชื่อว่า “GHB Buddy : เพื่อนดีๆ มีกันทุกคน” ซึ่งใน Phase 1 ที่จะเริ่มให้บริการตั้งแต่วันที่ 19 เมษายน 2564 เป็นต้นไป GHB Buddy จะทำหน้าที่ไลน์แจ้งลูกค้าทันทีในทุกครั้งที่มีความเคลื่อนไหวดังนี้ 1.ฝากเงิน 2.ถอนเงิน 3.โอนเงิน 4.ชำระเงินกู้ 5.ชำระค่าเบี้ยประกันอัคคีภัย 6.ถูกรางวัลสลากออมทรัพย์ 7.ผลการขอสินเชื่อ และ 8.แจ้งยอดชำระเงินกู้ล่วงหน้า นอกจากนี้ลูกค้ายังสามารถเช็คข้อมูลสำคัญ อาทิ สถานะการขอสินเชื่อ ยอดเงินกู้คงเหลือ ยอดเงินคงเหลือในบัญชีเงินฝาก จำนวนหน่วย/มูลค่า/จำนวนเงินรวมที่ถูกรางวัลสลากออมทรัพย์ ธอส. และตรวจรางวัลสลากออมทรัพย์งวดล่าสุด รวมถึงเชื่อมไปยังระบบข้อมูลด้านสินเชื่อ เงินฝาก และยังจะได้รับคะแนนสะสมในโครงการ GHB Reward ทันที 50 คะแนน เมื่อลงทะเบียนเข้าใช้งาน GHB Buddy ครั้งแรก และบัญชียังมีความเคลื่อนไหว เพื่อแลกรับของรางวัลได้อีกด้วย ซึ่งถือเป็นบริการใหม่ที่ธนาคารอำนวยความสะดวกให้กับลูกค้าเพิ่มขึ้นฟรี!! โดยไม่คิดค่าธรรมเนียม มีความปลอดภัยและความเป็นส่วนตัว เนื่องจาก GHB Buddy แจ้งไปยัง Application : Line ในโทรศัพท์ของลูกค้าโดยตรง ซึ่งถือเป็นบริการที่สนับสนุนให้เกิดการเว้นระยะห่างทางสังคม Social Distancing หลีกเลี่ยงการเดินทางไปยังพื้นที่สาธารณะเพื่อลดความเสี่ยงการแพร่ระบาดของเชื้อไวรัสโคโรนา 2019 (COVID-19) ได้อีกด้วย
“GHB Buddy เป็นอีกหนึ่งโครงการสำคัญตามแผนยุทธศาสตร์ธนาคารเช่นเดียวกับโครงการ GH Bank New Normal Services ซึ่ง ธอส. ได้พัฒนาบริการใหม่ ๆ บน Application : GHB ALL อย่างต่อเนื่อง เพื่อสนับสนุนเป้าหมายการยกระดับสู่การเป็น Digital Service Bank ในปี 2564 และก้าวเป็น Digital Bank เต็มรูปแบบในปี 2566 และภายในเดือนมิถุนายนนี้ GHB Buddy จะมีบริการใหม่ ๆ ใน Phase 2 เพื่อให้บริการแก่ลูกค้าเพิ่มเติม อาทิ การขอรายการเดินบัญชี (e-Statement) การชำระเงินกู้ด้วย QR Code การค้นหาสาขา และจองคิวเข้าใช้บริการ เป็นต้น”นายฉัตรชัย กล่าว
ทั้งนี้ ลูกค้าที่ต้องการใช้งาน “GHB Buddy : เพื่อนดีๆ มีกันทุกคน” เพื่อไม่ให้พลาดบริการดี ๆ ที่ GHB Buddy จะแจ้งทาง Line สามารถสมัครใช้บริการได้ง่าย ๆ ด้วยตัวเองได้ทันที โดยไม่ต้องเดินทางไปที่สาขา เพียงเข้าไปที่ Application : Line จากนั้นไปที่เพิ่มเพื่อนแล้วกดค้นหาเพื่อนโดยพิมพ์คำว่า “@ghbbuddy” หรือ เพิ่มเพื่อนด้วยการสแกน QR Code สอบถามรายละเอียดเพิ่มเติมหรือติดตามข้อมูลข่าวสารของธนาคารได้ที่ ศูนย์ลูกค้าสัมพันธ์ (Call Center) โทร 0-2645-9000 หรือ www.ghbank.co.th, Facebook Fanpage ธนาคารอาคารสงเคราะห์ และ  Application : GHB ALL

ที่มา : https://www.thaigov.go.th/news/contents/details/41016