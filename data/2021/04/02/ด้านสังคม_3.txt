รัฐบาลไทย-ข่าวทำเนียบรัฐบาล-รองปลัดฯ ดีอีเอส ติดตามความคืบหน้า “เน็ตประชารัฐ – อาสาสมัครดิจิทัล” ในเขตพื้นที่ จ.เชียงใหม่ จ.เชียงราย


วันพฤหัสบดีที่ 1 เมษายน 2564
รองปลัดฯ ดีอีเอส ติดตามความคืบหน้า “เน็ตประชารัฐ – อาสาสมัครดิจิทัล” ในเขตพื้นที่ จ.เชียงใหม่ จ.เชียงราย
รองปลัดฯ ดีอีเอส ติดตามความคืบหน้า “เน็ตประชารัฐ – อาสาสมัครดิจิทัล” ในเขตพื้นที่ จ.เชียงใหม่ จ.เชียงราย
เมื่อวันที่ 29 – 31 มีนาคม 2564 นายภูเวียง ประคำมินทร์ รองปลัดกระทรวงดิจิทัลฯ ลงพื้นที่เพื่อติดตามผลการดำเนินการโครงการเน็ตประชารัฐ การให้บริการโครงข่ายแบบเปิด (Open Access Network) และโครงการการพัฒนาเครือข่ายอาสาสมัครดิจิทัล (อสด.) ในเขตพื้นที่ภาคเหนือ ณ จังหวัดเชียงราย และจังหวัดเชียงใหม่ โดยได้มีการประชุมร่วมกับ บริษัท โทรคมนาคมแห่งชาติ จำกัด (มหาชน) กรมอุตุนิยมวิทยา สำนักงานสถิติ สำนักงานส่งเสริมเศรษฐกิจดิจิทัล (DEPA) และสำนักงานไปรษณีย์ เพื่อรับทราบผลการดำเนินงานพร้อมข้อเสนอแนะ ปัญหา/อุปสรรคในการปฏิบัติงานในโครงการเน็ตประชารัฐ การให้บริการโครงข่ายแบบเปิด (Open Access Network) เพื่อนำไปปรับปรุงแก้ไขให้มีประสิทธิภาพยิ่งขึ้น และรับทราบผลการดำเนินงานโครงการการพัฒนาเครือข่ายอาสาสมัครดิจิทัล (อสด.) ปัญหา/อุปสรรคในการปฏิบัติงานในพื้นที่ พร้อมทั้งหารือแนวทางการแก้ไขปัญหาร่วมกัน และตรวจสอบวัสดุ/อุปกรณ์คงคลังของโครงการเน็ตประชารัฐ ที่คลังพัสดุจังหวัดเชียงรายและจังหวัดเชียงใหม่ และตรวจเยี่ยมติดตามการใช้งานเน็ตประชารัฐ เพื่อรับฟังข้อเสนอแนะในการใช้งานเน็ตประชารัฐจากชาวบ้านในพื้นที่จังหวัดเชียงราย และจังหวัดเชียงใหม่
**********************

ที่มา : https://www.thaigov.go.th/news/contents/details/40581