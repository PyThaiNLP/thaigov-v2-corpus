รัฐบาลไทย-ข่าวทำเนียบรัฐบาล-รองปลัดฯ ดีอีเอส บรรยาย “หลักสูตรนักบริหารงานป้องกันและบรรเทาสาธารณภัย” สร้างภาวะผู้นำ รู้เท่าทันกระแสความก้าวหน้าทางเทคโนโลยีสารสนเทศในยุคดิจิทัล รับมือภัยพิบัติ


วันพฤหัสบดีที่ 1 เมษายน 2564
รองปลัดฯ ดีอีเอส บรรยาย “หลักสูตรนักบริหารงานป้องกันและบรรเทาสาธารณภัย” สร้างภาวะผู้นำ รู้เท่าทันกระแสความก้าวหน้าทางเทคโนโลยีสารสนเทศในยุคดิจิทัล รับมือภัยพิบัติ
รองปลัดฯ ดีอีเอส บรรยาย “หลักสูตรนักบริหารงานป้องกันและบรรเทาสาธารณภัย” สร้างภาวะผู้นำ รู้เท่าทันกระแสความก้าวหน้าทางเทคโนโลยีสารสนเทศในยุคดิจิทัล รับมือภัยพิบัติ
เมื่อวันที่ 31 มีนาคม 2564 นายภุชพงค์ โนดไธสง รองปลัดกระทรวงดิจิทัลเพื่อเศรษฐกิจและสังคม ร่วมเป็นวิทยากรบรรยายพิเศษ “หลักสูตรนักบริหารงานป้องกันและบรรเทาสาธารณภัย” (นบ.ปภ.) ของสถาบันพัฒนาบุคลากรด้านการป้องกันและบรรเทาสาธารณภัย กรมป้องกันและบรรเทาสาธารณภัย กระทรวงมหาดไทย ระบบการอบรมออนไลน์ ผ่านวีดิโอสด ( Zoom) ซึ่งเป็นหลักสูตรที่จัดทำขึ้นเพื่อพัฒนานักบริหารระดับกลาง และข้าราชการ และผู้ปฏิบัติงานในหน่วยงานภาคีเครือข่ายของกรมฯ ให้เป็นผู้บริหารที่มีศักยภาพทั้งการบริหารงานและบริหารจัดการความเสี่ยงจากสาธารณภัยตามกรอบการดำเนินงานของโลก รวมทั้งมีภาวะผู้นำ ความพร้อมทั้งความรอบรู้ ที่ทันสมัย ความคิดริเริ่ม ทัศนคติ และความรับผิดชอบต่อสังคม ทั้งนี้ผู้เข้าอบรมเกิดความรู้และเข้าใจต่อกระแสการเปลี่ยนแปลงอย่างรวดเร็วของโลก จากความก้าวหน้าทางเทคโนโลยีสารสนเทศ และการสื่อสารในโลกยุคดิจิทัลในปัจจุบัน ทำให้ทุกภาคส่วนต้องมีการปรับตัวเพื่อให้ทันต่อการเปลี่ยนแปลงในปัจจุบัน ทั้งสภาพภูมิอากาศ การเพิ่มของประชากร การขยายของตัวเมือง การทำลายทรัพยกรธรรมชาติและสิ่งแวดล้อมที่เกิดผลกระทบมากมาย ทำให้โลกต้องเผชิญกับการเกิดภัยพิบัติเพิ่มขึ้น
*********************

ที่มา : https://www.thaigov.go.th/news/contents/details/40579