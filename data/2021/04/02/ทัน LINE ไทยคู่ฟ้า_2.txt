รัฐบาลไทย-ข่าวทำเนียบรัฐบาล-จ่ายค่าตอบแทน อสม. ต่อ 3 เดือน


วันพฤหัสบดีที่ 1 เมษายน 2564
จ่ายค่าตอบแทน อสม. ต่อ 3 เดือน
...
ยินดีกับพี่น้องชาว อสม. ผู้ที่เป็นกำลังสำคัญในการเฝ้าระวังป้องกันการแพร่ระบาดโรคโควิด-19 ล่าสุด ครม. เห็นชอบโครงการค่าตอบแทน เยียวยา ชดเชยและเสี่ยงภัย สำหรับการปฏิบัติงานของอาสาสมัครสาธารณสุขประจำหมู่บ้าน (อสม.) ในการเฝ้าระวัง ป้องกันและควบคุมโรคติดเชื้อไวรัสโคโรนา 2019 ในชุมชน ซึ่งจะทำให้ชาว อสม. จำนวน 1,039,729 คน และ อสส. 10,577 คน รวมทั้งสิ้น 1,050,306 คน ได้รับเงินค่าป่วยการในการปฏิบัติหน้าที่อีก 3 เดือน (เม.ย. – มิ.ย. 2564) วงเงินรวมไม่เกิน 1,575.4590 ล้านบาท
.
ซึ่งเงินจำนวนดังกล่าว จะช่วยสนับสนุนบทบาทของชาว อสม. และ อสส. ในการสื่อสาร ให้ความรู้ สร้างความเข้าใจเกี่ยวกับวัคซีนป้องกันโรคโควิด-19 รวมถึงสำรวจ และติดตามอาการประชาชนกลุ่มเป้าหมายที่ได้รับวัคซีนในชุมชน นอกจากนี้ จะเร่งฉีดวัคซีนโควิด -19 แก่ชาวอสม. และ อสส. ทุกราย เพื่อลดความเสี่ยงในการปฏิบัติหน้าที่
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/40553