รัฐบาลไทย-ข่าวทำเนียบรัฐบาล-ผู้ช่วยรัฐมนตรีประจำกระทรวงวัฒนธรรม เป็นประธาน "งานประกาศผลรางวัล คมชัดลึก อวอร์ด ครั้งที่ ๑๗"


วันพฤหัสบดีที่ 1 เมษายน 2564
ผู้ช่วยรัฐมนตรีประจำกระทรวงวัฒนธรรม เป็นประธาน "งานประกาศผลรางวัล คมชัดลึก อวอร์ด ครั้งที่ ๑๗"
ผู้ช่วยรัฐมนตรีประจำกระทรวงวัฒนธรรม เป็นประธาน "งานประกาศผลรางวัล คมชัดลึก อวอร์ด ครั้งที่ ๑๗"
วันที่ ๓๐ มีนาคม ๒๕๖๔ เวลา ๑๙.๓๐ น. นายอิทธิพล คุณปลื้ม รัฐมนตรีว่าการกระทรวงวัฒนธรรม มอบหมายให้ นายปรเมศวร์ งามพิเชษฐ์ ผู้ช่วยรัฐมนตรีประจำกระทรวงวัฒนธรรม เป็นประธาน "งานประกาศผลรางวัล คมชัดลึก อวอร์ด ครั้งที่ ๑๗" โดยมี นายฉาย บุนนาค ประธานกรรมการบริหาร บริษัทเนชั่น มัลติมีเดีย กรุ๊ป จำกัด (มหาชน) นางสาวเพชรรัตน์ สายทอง ผู้ช่วยปลัดกระทรวงวัฒนธรรม ผู้บริหารกระทรวงวัฒนธรรม ศิลปิน ดารา ผู้แทนหน่วยงานภาครัฐ-ภาคเอกชน สื่อมวลชน และแขกผู้มีเกียรติ เข้าร่วมงาน ณ หอประชุมใหญ่ ศูนย์วัฒนธรรมแห่งประเทศไทย กรุงเทพฯ
ทั้งนี้ มีผู้ได้รับรางวัล อาทิ รางวัลนักแสดงนำชายยอดเยี่ยม ได้แก่ ณเดชน์ คูกิมิยะ จากเรื่อง อ้ายคนหล่อลวง
รางวัลนักแสดงสมทบหญิงยอดเยี่ยม ได้แก่ คัทลียา แมคอินทอช จากเรื่อง อ้ายคนหล่อลวง
รางวัลนักแสดงสมทบชายยอดเยี่ยม ได้แก่ พีรวิชญ์ อรรถชิตสถาพร จากเรื่อง วอน (เธอ)
รางวัลบทภาพยนตร์ไทยยอดเยี่ยม ได้แก่ กัณฑ์ปวิตร ภูวดลวิศิษฎ์ จากเรื่อง คืนยุติธรรม
รางวัลส่งเสริมการแต่งกายผ้าไทยดีเด่น ได้แก่ เขมนิจ จามิกรณ์
รางวัลเพลงละครประภาพยนตร์ส่งเสริมวัฒนธรรมดีเด่น ได้แก่ เพลงจากภาพยนตร์เรื่อง “รักนะ ซุปซุป” โดย เกรียงไกร มณวิจิตร

ที่มา : https://www.thaigov.go.th/news/contents/details/40562