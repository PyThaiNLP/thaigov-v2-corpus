รัฐบาลไทย-ข่าวทำเนียบรัฐบาล-การประชุมคณะกรรมการบริษัท อ้อยและน้ำตาลไทย จำกัด  ครั้งที่ 3/2564


วันพฤหัสบดีที่ 1 เมษายน 2564
การประชุมคณะกรรมการบริษัท อ้อยและน้ำตาลไทย จำกัด  ครั้งที่ 3/2564
กระทรวงเกษตรฯ เข้าร่วมการประชุมคณะกรรมการบริษัท อ้อยและน้ำตาลไทย จำกัด
วันพุธที่ 31 มีนาคม 2564 นายอำพันธุ์ เวฬุตันติ รองปลัดกระทรวงเกษตรและสหกรณ์ เข้าร่วมการประชุมคณะกรรมการบริษัทอ้อยและน้ำตาลไทย จำกัด ครั้งที่ 3/2564 ในฐานะกรรมการ (ผู้แทนกระทรวงเกษตรและสหกรณ์) โดยมี นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธาน ณ ห้องประชุม ชั้น 2 อาคารสำนักงานปลัดกระทรวงอุตสาหกรรม  กระทรวงอุตสาหกรรม
ทั้งนี้ ที่ประชุมได้หารือและพิจารณาเห็นชอบในประเด็นต่าง ๆ ที่สำคัญ คือ
1) เห็นชอบงบการเงินประจำปี  2563  สิ้นสุด ณ วันที่ 31 ธันวาคม 2563
2) เห็นชอบการแต่งตั้งผู้สอบบัญชี และกำหนดค่าตอบแทน ประจำปี 2564
3) การจ่ายเงินประจำปี 2563
4) การให้สัตยาบันการขายน้ำตาลทรายดิบเพื่อการส่งออกตามโควตาสหรัฐอเมริกา ประจำปี 2564
5) การอนุมัติงบประมาณในการแก้ต่างกรณีเวียดนามประกาศเปิดการไต่สวนตอบโต้การทุ่มตลาดและการอุดหนุน(AD/CVD) และอนุมัติให้ อนท.ทดรองจ่ายค่าใช้จ่ายในการดำเนินการดังกล่าวไปก่อน

ที่มา : https://www.thaigov.go.th/news/contents/details/40555