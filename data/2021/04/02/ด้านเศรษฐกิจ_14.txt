รัฐบาลไทย-ข่าวทำเนียบรัฐบาล-แอร์พอร์ต เรล ลิงก์ เฉลิมฉลองปีใหม่ไทยเทศกาลสงกรานต์อย่างยิ่งใหญ่ ด้วยกิจกรรมการตลาดสุดพิเศษในวันที่ 9 เมษายน 2564


วันพฤหัสบดีที่ 1 เมษายน 2564
แอร์พอร์ต เรล ลิงก์ เฉลิมฉลองปีใหม่ไทยเทศกาลสงกรานต์อย่างยิ่งใหญ่ ด้วยกิจกรรมการตลาดสุดพิเศษในวันที่ 9 เมษายน 2564
แอร์พอร์ต เรล ลิงก์ เฉลิมฉลองปีใหม่ไทยเทศกาลสงกรานต์อย่างยิ่งใหญ่ ด้วยกิจกรรมการตลาดสุดพิเศษในวันที่ 9 เมษายน 2564 จัดคาราวานคนดังยิ่งใหญ่ที่สุดตั้งแต่เคยจัดมา และให้ผู้สูงอายุเกิน 60 ปี เดินทางฟรีในวันที่ 13 เมษายน 2564
รถไฟฟ้าแอร์พอร์ต เรล ลิงก์ เฉลิมฉลองปีใหม่ไทยเทศกาลสงกรานต์อย่างยิ่งใหญ่ ด้วยกิจกรรมการตลาดสุดพิเศษ 2 กิจกรรม เริ่มต้นด้วยการจัดคาราวานคนดัง 13 คน ยิ่งใหญ่ที่สุดตั้งแต่เคยจัดมา นำโดย เกรซ นรินทร มิสไทยแลนด์เวิลด์ , โบว์ สุรัตนาวี , ซูกัส บัณฑวิช ตระกูลพานิชย์, จุ๊บแจง วิมลพันธ์ , ปุ้ย อรัญญา และเน็ตไอดอลหนุ่มสุดหล่อที่มียอดติดตามสูงสุด ออกส่งความสุขให้แก่ผู้โดยสารด้วยของขวัญสุดพิเศษ  ที่สถานีพญาไท , มักกะสัน และสุวรรณภูมิ ในวันที่ 9 เมษายน 2564 ตั้งแต่ 12.00 เป็นต้นไป และพิเศษสุดให้ผู้สูงอายุเกิน 60 ปี เดินทางฟรีในวันที่ 13 เมษายน 2564
นายสุเทพ พันธุ์เพ็ง กรรมการผู้อำนวยการใหญ่ บริษัท รถไฟฟ้า ร.ฟ.ท. จำกัด  เปิดเผยว่า เนื่องในโอกาสวันขึ้นปีใหม่ไทยเทศกาลสงกรานต์ 2564 ดังนั้นเพื่อเป็นการส่งมอบความสุขให้แก่ผู้โดยสาร ภายใต้คอนเซ็ปต์ “ สุขสันต์วันสงกรานต์ปีใหม่ไทยไม่สาดน้ำ ” เพื่อป้องกันการแพร่ระบาดโควิด -19 บริษัทจึงได้จัดกิจกรรมการตลาดสุดพิเศษ 2 กิจกรรม เริ่มต้นด้วยการจัดคาราวานคนดัง 13 คน ยิ่งใหญ่ที่สุดตั้งแต่เคยจัดมา นำโดย เกรซ นรินทร มิสไทยแลนด์เวิลด์ 2019 – 2020 , โบว์ TK  , ซูกัส บัณฑวิช ตระกูลพานิชย์,  จุ๊บแจง วิมลพันธ์ , ปุ้ย อรัญญา และเน็ตไอดอลหนุ่มสุดหล่อ สาวหล่อที่มียอดติดตามสูงสุด ออกส่งความสุขให้แก่ผู้โดยสารด้วยของขวัญสุดพิเศษ ได้แก่ โมอิ คอลลาเจน พีซ , หน้ากากอนามัย , เจลแอลกอฮอล์ และกระดาษทำความสะอาด Urban Mint Refreshing Wipe พร้อมด้วยวงดนตรี Percussion Trio Band ร่วมบรรเลงเพลงเฉลิมฉลองตลอดทั้งกิจกรรม ที่สถานีพญาไท , มักกะสัน และสุวรรณภูมิ ในวันที่ 9 เมษายน 2564 ตั้งแต่ 12.00 น. เป็นต้นไป นอกจากนั้นสำหรับผู้โดยสารที่ไม่ได้เดินทางในวันดังกล่าวสามารถร่วมสนุกกับกิจกรรมในรูปแบบออนไลน์ได้โดยถ่ายภาพของท่านในช่วงเทศกาลสงกรานต์ ส่งมาร่วมสนุกผ่านทางเฟซบุ๊ค Official Page Airport Rail Link ลุ้นรับบัตรกำนัลร้านกาแฟชื่อดังจำนวน 50 รางวัล รายละเอียดการร่วมสนุกติดตามทาง เฟซบุ๊ค Official Page Airport Rail Link
นอกจากนั้นในวันที่ 13 เมษายน 2564 ซึ่งเป็นวันผู้สูงอายุ บริษัทได้เปิดโอกาสให้ผู้สูงอายุที่มีอายุเกิน 60 ปีขึ้นไป ใช้บริการฟรี ไม่จำกัดจำนวนเที่ยวตลอดวัน ตั้งแต่เวลา 06.00 - 24.00 น. เพียงแค่ผู้สูงอายุแสดงบัตรประจำตัวประชาชนแก่เจ้าหน้าที่จำหน่ายตั๋วโดยสารประจำสถานี
ส่วนงานบริการลูกค้าสัมพันธ์ Call Center 1690 หรือ www.srtet.co.th , www.facebook.com/AirportRailLink และ Twitter : Airport Rail Link

ที่มา : https://www.thaigov.go.th/news/contents/details/40574