รัฐบาลไทย-ข่าวทำเนียบรัฐบาล-คณะผู้บริหารกระทรวงอุตสาหกรรม เยี่ยมชมศูนย์ทดสอบยานยนต์และยางล้อแห่งชาติ (ATTRIC)


วันพฤหัสบดีที่ 1 เมษายน 2564
พิมพ์
คณะผู้บริหารกระทรวงอุตสาหกรรม เยี่ยมชมศูนย์ทดสอบยานยนต์และยางล้อแห่งชาติ (ATTRIC)
นายธีระยุทธ  วานิชชัง  ผู้ช่วยรัฐมนตรีประจำกระทรวงอุตสาหกรรม เยี่ยมชมศูนย์ทดสอบยานยนต์และยางล้อแห่งชาติ (ATTRIC)  ณ  ศูนย์ทดสอบยานยนต์และยางล้อแห่งชาติ ตั้งอยู่ที่อำเภอสนามชัยเขต จังหวัดฉะเชิงเทรา
จังหวัดฉะเชิงเทรา  :  วันนี้ (1 เมษายน 2564)   นายธีระยุทธ  วานิชชัง  ผู้ช่วยรัฐมนตรีประจำกระทรวงอุตสาหกรรม  พร้อมด้วยนายสุชาติ ไตรแสงรุจิระ ที่ปรึกษารัฐมนตรีว่าการกระทรวงอุตสาหกรรม นางสาวพะเยาว์  คำมุข  รองผู้อำนวยการสำนักงานเศรษฐกิจอุตสาหกรรม พร้อมคณะลงพื้นที่เยี่ยมชมติดตามความก้าวหน้าการดำเนินงานของศูนย์ทดสอบยานยนต์และยางล้อแห่งชาติ หรือ Automotive and Tyre Testing, Research and Innovation Center :  ATTRIC   เยี่ยมชมการทดสอบยางล้อ การทดสอบแบตเตอรี่ยานยนต์ไฟฟ้า พร้อมทั้งเยี่ยมชมสนามทดสอบยางล้อ  และสนามทดสอบยานยนต์และชิ้นส่วนยานยนต์  โดยมีนายธนะ อัลภาชน์ รองเลขาธิการสำนักงานมาตรฐานผลิตภัณฑ์อุตสาหกรรม นายพิสิฐ รังสฤษฎ์วุฒิกุล ผู้อำนวยการสถาบันยานยนต์  ให้การต้อนรับ  ศูนย์ทดสอบยานยนต์และยางล้อแห่งชาติ ตั้งอยู่ที่อำเภอสนามชัยเขต จังหวัดฉะเชิงเทรา  #ศูนย์ทดสอบยานยนต์และยางล้อแห่งชาติ #กระทรวงอุตสาหกรรม

ที่มา : https://www.thaigov.go.th/news/contents/details/40584