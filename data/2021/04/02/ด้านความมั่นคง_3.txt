รัฐบาลไทย-ข่าวทำเนียบรัฐบาล-ปลัดกระทรวงกลาโหม กล่าวแสดงความยินดีแก่นายทหารสัญญาบัตรที่ได้รับพระราชทานยศทหารชั้นนายพล ประจำปีงบประมาณ พ. ศ. 2564 ครั้งที่ 2


วันพฤหัสบดีที่ 1 เมษายน 2564
ปลัดกระทรวงกลาโหม กล่าวแสดงความยินดีแก่นายทหารสัญญาบัตรที่ได้รับพระราชทานยศทหารชั้นนายพล ประจำปีงบประมาณ พ. ศ. 2564 ครั้งที่ 2
และพิธีรายงานตัวของนายทหารสัญญาบัตรที่ได้รับพระกรุณาโปรดเกล้าโปรดกระหม่อมย้ายเข้ามารับราชการในสำนักงานปลัดกระทรวงกลาโหม
พลเอก ณัฐ อินทรเจริญ ปลัดกระทรวงกลาโหม เป็นประธานในพิธีแสดงความยินดีแก่นายทหารสัญญาบัตรที่ได้รับพระราชทานยศทหารชั้นนายพล ประจำปีงบประมาณ พ. ศ. 2564 ครั้งที่ 2 และพิธีรายงานตัวของนายทหารสัญญาบัตรที่ได้รับพระกรุณาโปรดเกล้าโปรดกระหม่อมย้ายเข้ามารับราชการในสำนักงานปลัดกระทรวงกลาโหม ซึ่งมีนายทหารสัญญาบัตร สำนักงานปลัดกระทรวงกลาโหม ได้รับพระราชทานยศทหารชั้นนายพล ประจำปีงบประมาณ พ. ศ. 2564 ครั้งที่ 2 รวม 50 นาย รวมทั้งนายทหารสัญญาบัตรที่ได้รับพระกรุณาโปรดเกล้าโปรดกระหม่อมย้ายเข้ามารับราชการในสำนักงานปลัดกระทรวงกลาโหม จำนวน 11 นาย
โอกาสนี้ปลัดกระทรวงกลาโหม ได้กล่าวแสดงความยินดี พร้อมทั้งให้โอกาสแก่นายทหารสัญญาบัตรที่ได้รับพระราชทานยศทหารชั้นนายพลทุกนายว่าท่านทั้งหลายได้รับพระราชทานยศสูงขึ้นก็ยิ่งต้องมีความรับผิดชอบมากขึ้น ขอให้ทุกท่านได้ใช้ความรู้ ความสามารถนำมาปฏิบัติหน้าที่ราชการสนองเบื้องพระยุคลบาทและนโยบายของกระทรวงกลาโหม โดยร่วมมือร่วมใจกันพัฒนาสำนักงานปลัดกระทรวงกลาโหมให้เป็นหน่วยงานที่มีศักยภาพและสามารถตอบสนองภารกิจได้อย่างมีประสิทธิภาพ และขอให้ทุกท่านปฏิบัติหน้าที่ราชการด้วยความซื่อสัตย์ มีความรับผิดชอบต่อหน้าที่ และเชื่อมั่นว่าสิ่งเหล่านี้จะนำพาให้ทุกท่านประสบความสำเร็จ มีความเจริญในหน้าที่ราชการต่อไป

ที่มา : https://www.thaigov.go.th/news/contents/details/40573