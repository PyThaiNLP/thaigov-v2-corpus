รัฐบาลไทย-ข่าวทำเนียบรัฐบาล-พิธีมอบเกียรติบัตร และเข็มเชิดชูเกียรติให้แก่ข้าราชการพลเรือนดีเด่นของกระทรวงอุตสาหกรรม ประจำปี 2563


วันพฤหัสบดีที่ 1 เมษายน 2564
พิมพ์
พิธีมอบเกียรติบัตร และเข็มเชิดชูเกียรติให้แก่ข้าราชการพลเรือนดีเด่นของกระทรวงอุตสาหกรรม ประจำปี 2563
นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานในพิธีมอบเกียรติบัตร และเข็มเชิดชูเกียรติให้แก่ข้าราชการพลเรือนดีเด่นของกระทรวงอุตสาหกรรม ประจำปี 2563   ณ ห้องประชุม อก.1 ชั้น 2 สปอ.
วันนี้ (1 เมษายน 2564) นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานในพิธีมอบเกียรติบัตร และเข็มเชิดชูเกียรติให้แก่ข้าราชการพลเรือนดีเด่นของกระทรวงอุตสาหกรรม ประจำปี 2563 เพื่อเป็นการยกย่องเชิดชูเกียรติ พร้อมทั้งเป็นการสร้างขวัญและกำลังใจแก่ข้าราชการพลเรือนดีเด่น รวมถึงเพื่อเป็นการยกย่องส่งเสริมข้าราชการกระทรวงอุตสาหกรรม โดยมี นางวรวรรณ ชิตอรุณ นายจุลพงษ์ ทวีศรี และนายภานุวัฒน์ ตริยางกูรศรี รองปลัดกระทรวงอุตสาหกรรม พร้อมด้วยผู้บริหารระดับสูงกระทรวงอุตสาหกรรม ร่วมเป็นเกียรติ ณ ห้องประชุม อก.1 ชั้น 2 สปอ.
ซึ่งผู้ได้รับรางวัลข้าราชการพลเรือนดีเด่นของกระทรวงอุตสาหกรรม ประจำปี 2563 มีจำนวน 11 คน โดยผู้ที่ได้รับรางวัลข้าราชการพลเรือนดีเด่นของสำนักงานปลัดกระทรวงอุตสาหกรรม ประจำปี 2563 คือ นายจุฬานนท์ จันหลง นักวิเคราะห์นโยบายและแผนชำนาญการ สำนักงานรัฐมนตรี และผู้ที่ได้รับรางวัลคนดีศรี สปอ. ปี 2563 คือนายวริทธิ์ สมทรง นิติกรชำนาญการ กองกฎหมาย และนางสาวประไพศรี คงสินรัตนชัย นักวิเคราะห์นโยบายและแผนชำนาญการ กองตรวจราชการ

ที่มา : https://www.thaigov.go.th/news/contents/details/40569