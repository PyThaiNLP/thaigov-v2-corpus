รัฐบาลไทย-ข่าวทำเนียบรัฐบาล-นายกรัฐมนตรีห่วงใยประชาชน เตือนเดินทางช่วงสงกรานต์อย่างระมัดระวัง พร้อมขอความร่วมมือปฏิบัติตามมาตรการป้องกันโรค


วันพุธที่ 7 เมษายน 2564
พิมพ์
นายกรัฐมนตรีห่วงใยประชาชน เตือนเดินทางช่วงสงกรานต์อย่างระมัดระวัง พร้อมขอความร่วมมือปฏิบัติตามมาตรการป้องกันโรค
นายกรัฐมนตรีห่วงใยประชาชน เตือนเดินทางช่วงสงกรานต์อย่างระมัดระวัง พร้อมขอความร่วมมือปฏิบัติตามมาตรการป้องกันโรค
วันนี้ (7 เมษายน 2564) เวลา 13.00 น. ณ โถงตึกบัญชาการ 1 ทำเนียบรัฐบาล ภายหลังการประชุมคณะรัฐมนตรี พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ขอความร่วมมือประชาชนหลีกเลี่ยงการจัดกิจกรรมช่วงเทศกาลสงกรานต์ที่มีความเสี่ยงต่อการแพร่ระบาด อาทิ การรดน้ำดำหัวที่มีการรวมกลุ่มของคนหมู่มาก รวมถึงการทำบุญที่จะต้องมีการเว้นระยะห่าง และสวมใส่หน้ากากอนามัยอยู่เสมอ พร้อมแนะให้จัดกิจกรรมสรงน้ำพระพุทธรูปในที่พักอาศัยของตนเอง จัดงานรดน้ำดำหัวเฉพาะภายในครอบครัว
ในโอกาสนี้ นายกรัฐมนตรีขอความร่วมมือประชาชนเดินทางไปต่างจังหวัดช่วงวันหยุดเทศกาลสงกรานต์อย่างปลอดภัย ระมัดระวังเรื่องการใช้ยานพาหนะ ไม่ดื่มสุรา พักผ่อนให้เพียงพอก่อนออกเดินทาง คำนึงถึงตนเอง ครอบครัว และสังคม มีสติสัมปชัญญะในการดำรงชีวิตด้วย
...................
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/40764