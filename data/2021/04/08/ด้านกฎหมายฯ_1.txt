รัฐบาลไทย-ข่าวทำเนียบรัฐบาล-สมเด็จเจ้าฟ้าฯ กรมหลวงราชสาริณีสิริพัชร ทรงพระกรุณาพระราชทานความช่วยเหลือภายใต้โครงการราชทัณฑ์ปันสุข ทำความ ดี เพื่อชาติ ศาสน์ กษัตริย์  แก่เจ้าหน้าที่และผู้ต้องขัง กรมราชทัณฑ์ เพื


วันพฤหัสบดีที่ 8 เมษายน 2564
สมเด็จเจ้าฟ้าฯ กรมหลวงราชสาริณีสิริพัชร ทรงพระกรุณาพระราชทานความช่วยเหลือภายใต้โครงการราชทัณฑ์ปันสุข ทำความ ดี เพื่อชาติ ศาสน์ กษัตริย์  แก่เจ้าหน้าที่และผู้ต้องขัง กรมราชทัณฑ์ เพื
สมเด็จเจ้าฟ้าฯ กรมหลวงราชสาริณีสิริพัชร ทรงพระกรุณาพระราชทานความช่วยเหลือภายใต้โครงการราชทัณฑ์ปันสุข ทำความ ดี เพื่อชาติ ศาสน์ กษัตริย์ แก่เจ้าหน้าที่และผู้ต้องขัง กรมราชทัณฑ์ เพื่อใช้ในงานด้านการป้องกันโควิด-19 ในเรือนจำพื้นที่ภาคใต้
จากสถานการณ์การแพร่ระบาดของโรคติดเชื้อไวรัสโคโรนา 2019 หรือโควิด - 19 ในพื้นที่เรือนจำเขตภาคใต้ ทำให้ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดาในฐานะองค์ประธานคณะกรรมการโครงการราชทัณฑ์ปันสุข ฯ ทรงห่วงใยเจ้าหน้าที่ผู้ปฏิบัติงานของกรมราชทัณฑ์ รวมทั้งผู้ต้องขังในเรือนจำ จึงได้นำความกราบบังคมทูลพระบาทสมเด็จพระเจ้าอยู่หัว ในฐานะองค์ที่ปรึกษาคณะกรรมการโครงการราชทัณฑ์ปันสุข ฯ และพระบาทสมเด็จพระเจ้าอยู่หัวได้มีพระราชกระแสรับสั่งให้ช่วยเหลือเจ้าหน้าที่และผู้ต้องขังของกรมราชทัณฑ์ โดยพระราชทานรถชีวะนิรภัยลงไปช่วยวิเคราะห์  ผลการตรวจ พระราชทานให้แพทย์ทหารจิตอาสา ๙๐๔ ลงไปช่วยเหลือร่วมกับแพทย์ในพื้นที่ พระราชทานเจลทำความสะอาดแบบปั๊มและแบบขวด รวมทั้งพระราชทานเงิน จำนวน ๓๐๐,๐๐๐ บาท ภายใต้โครงการราชทัณฑ์ปันสุข ทำความ ดี เพื่อชาติ กษัตริย์
ในการนี้ กรมราชทัณฑ์ กระทรวงยุติธรรม โดยนายอายุตม์ สินธพพันธุ์ อธิบดีกรมราชทัณฑ์ เข้ารับพระราชทานเงินจำนวน ๓๐๐,๐๐๐ บาท  เจลแอลกอฮอล์  ภายใต้โครงการราชทัณฑ์ปันสุข ทำความ ดี เพื่อชาติ ศาสน์ กษัตริย์ เบื้องหน้าพระฉายาลักษณ์ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ในฐานะองค์ประธานคณะกรรมการโครงการราชทัณฑ์ปันสุข ฯ ซึ่งนับเป็นพระกรุณาธิคุณอย่างหาที่สุดมิได้แก่ชาวราชทัณฑ์ที่ทรงเล็งเห็นถึงปัญหาและความเดือดร้อนไม่เว้นแม้แต่ผู้ต้องขังที่อยู่ในเรือนจำและทัณฑสถาน ให้ได้รับการบรรเทาความเดือดร้อนโดยเร็วที่สุด
โดยกรมราชทัณฑ์จะนำเงินจำนวน ๓๐๐,๐๐๐ บาท ภายใต้โครงการราชทัณฑ์ปันสุข ทำความ ดี เพื่อชาติ ศาสน์ กษัตริย์ ที่ได้รับพระราชทานไปจัดสรรให้แก่ เรือนจำจังหวัดนราธิวาส จำนวน ๑๐๐,๐๐๐ บาท และเรือนจำอื่นในเขตภาคใต้ที่ได้รับผลกระทบอีก ๒๐๐,๐๐๐ บาท พร้อมทั้งเจลแอลกอฮอล์ เพื่อใช้ในงานด้านการป้องกันการแพร่ระบาดของเชื้อไวรัสโคโรนา 2019 หรือโควิด-19 ให้เกิดประโยชน์สูงสุดต่อไป

ที่มา : https://www.thaigov.go.th/news/contents/details/40772