รัฐบาลไทย-ข่าวทำเนียบรัฐบาล-เคาะ! ร่างแผนพัฒนารัฐบาลดิจิทัล ยกระดับการบริการประชาชน


วันพุธที่ 7 เมษายน 2564
เคาะ! ร่างแผนพัฒนารัฐบาลดิจิทัล ยกระดับการบริการประชาชน
...
งานราชการยุคใหม่กำลังมา...ล่าสุด ครม. ได้เคาะ (ร่าง) แผนพัฒนารัฐบาลดิจิทัลของประเทศไทย พ.ศ. 2563 - 2565 เพื่อลดความเหลื่อมล้ำในการเข้าถึงบริการและสวัสดิการของประชาชน เพิ่มขีดความสามารถในการแข่งขันของผู้ประกอบการ SMEs ให้การทำงานของภาครัฐมีความโปร่งใส ตรวจสอบได้ และประชาชนมีส่วนร่วมในการพัฒนาและกำหนดนโยบายประเทศ
.
แผนพัฒนารัฐบาลดิจิทัลฯ ฉบับนี้ ประกอบด้วย 4 ยุทธศาสตร์สำคัญ ได้แก่
1) ยกระดับคุณภาพการให้บริการแก่ประชาชนด้วยเทคโนโลยีดิจิทัล
2) อำนวยความสะดวกภาคธุรกิจไทยด้วยเทคโนโลยีดิจิทัล
3) ผลักดันให้เกิดธรรมาภิบาลข้อมูลภาครัฐในทุกกระบวนการทำงานของภาครัฐ
4) พัฒนากลไกการมีส่วนร่วมของทุกภาคส่วนร่วมขับเคลื่อนรัฐบาลดิจิทัล
.
ที่ผ่านมา แม้บ้านเราจะยังไม่มีแผนพัฒนารัฐบาลดิจิทัลฯ อย่างจริงจัง แต่รัฐบาลก็ได้นำเทคโนยีดิจิทัลมายกระดับระบบงานราชการ ทั้งการลดจำนวนเอกสารเมื่อติดต่อราชการ ปรับรูปแบบการให้บริการเป็น e-Service รวมทั้งพัฒนาแพลตฟอร์ม e-Government ซึ่งเป็นส่วนหนึ่งของการขับเคลื่อนสู่การเป็นรัฐบาลดิจิทัลอย่างเต็มรูปแบบในอนาคต
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/40747