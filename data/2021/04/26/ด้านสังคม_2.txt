รัฐบาลไทย-ข่าวทำเนียบรัฐบาล-ดีอีเอส เผยหมอชนะแจ้งเตือนโควิดแล้ว 46,272 ราย กระทรวงดิจิทัลฯ เผยแอปหมอชนะส่งแจ้งเตือนจำนวนกลุ่มเสี่ยงโควิดแล้ว 46,272  ราย ล่าสุดดาวน์โหลดทะลุ 9.84 ล้านครั้ง มีผู้ใช้งานเกือบ 7 ล้านคนต่อวัน


วันอาทิตย์ที่ 25 เมษายน 2564
ดีอีเอส เผยหมอชนะแจ้งเตือนโควิดแล้ว 46,272 ราย กระทรวงดิจิทัลฯ เผยแอปหมอชนะส่งแจ้งเตือนจำนวนกลุ่มเสี่ยงโควิดแล้ว 46,272  ราย ล่าสุดดาวน์โหลดทะลุ 9.84 ล้านครั้ง มีผู้ใช้งานเกือบ 7 ล้านคนต่อวัน
ดีอีเอส เผยหมอชนะแจ้งเตือนโควิดแล้ว 46,272 ราย
กระทรวงดิจิทัลฯ เผยแอปหมอชนะส่งแจ้งเตือนจำนวนกลุ่มเสี่ยงโควิดแล้ว 46,272  ราย ล่าสุดดาวน์โหลดทะลุ 9.84 ล้านครั้ง มีผู้ใช้งานเกือบ 7 ล้านคนต่อวัน
นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม (ดีอีเอส) กล่าวว่า หลังจากรัฐบาลมอบหมายให้ดีอีเอส รับผิดชอบการบริหารจัดการแอปหมอชนะ ซึ่งเป็นแพลตฟอร์มเพื่อการติดตาม และประเมินผู้ที่มีความเสี่ยงต่อโรคติดเชื้อไวรัสโคโรนา 2019 เข้ามาเป็นภารกิจหนึ่งของกระทรวงฯ เมื่อช่วงต้นปีนี้ ปัจจุบันมีการส่งแจ้งเตือนกลุ่มเสี่ยงรวม 46,272   ราย (ข้อมูล ณ วันที่ 25 เม.ย. 64)
ทั้งนี้ ภารกิจในการบริหารจัดการแอปหมอชนะ สอดคล้องกับยุทธศาสตร์ที่ 4 ของดีอีเอส ในด้านส่งเสริมการให้บริการแก่ประชาชน ภาครัฐ และภาคเอกชนในรูปแบบดิจิทัล นำมาใช้ในการช่วยติดตามและสอบสวนโรคให้ครอบคลุมและแม่นยำได้มากขึ้น โดยบันทึกข้อมูลด้วยเทคโนโลยี GPS และ Bluetooth เพื่อช่วยแจ้งประชาชนเมื่ออยู่ในบริเวณใกล้ชิด หรือสัมผัสกับผู้ป่วยโควิด-19 ให้เฝ้าระวังและเข้าพบกับเจ้าหน้าที่สอบสวนโรคได้ทันท่วงที
“อยากให้ประชาชนช่วยกันดาวน์โหลดแอปหมอชนะ มาใช้งานกันมากๆ เพื่อช่วยกันลดความเสี่ยงในการแพร่กระจายของโควิด-19 เพราะเป็นแอปที่ใช้มาช่วยติดตามกลุ่มเสี่ยง เพิ่มความรวดเร็วของกระบวนการสอบสวนโรคเราพร้อมขยายพื้นที่การจัดเก็บข้อมูลบนระบบคลาวด์ รองรับจำนวนผู้ใช้งานที่เพิ่มขึ้น เนื่องจากมีระบบคลาวด์กลางภาครัฐอยู่แล้ว ส่วนข้อมูลผู้ใช้งาน มีแต่กรมควบคุมโรคเรียกใช้ได้ จึงไม่ต้องกังวลเรื่องความปลอดภัยของข้อมูลส่วนบุคคล” นางสาวอัจฉรินทร์กล่าว
ปัจจุบัน แอปหมอชนะ มียอดการดาวน์โหลดแล้ว 9.84 ล้านครั้ง และมีจำนวนผู้ใช้งานเกือบ 7 ล้านคนต่อวันโดยจังหวัดที่มีการใช้งานสูงสุด 5 อันดับแรก ได้แก่ กรุงเทพ ชลบุรี สมุทรปราการ  นนทบุรี และปทุมธานี ตามลำดับ
***********

ที่มา : https://www.thaigov.go.th/news/contents/details/41189