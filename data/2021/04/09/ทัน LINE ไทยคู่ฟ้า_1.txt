รัฐบาลไทย-ข่าวทำเนียบรัฐบาล-เปิดทาง แก้กฏหมายปรับปรุงสิทธิกองทุนชราภาพเพื่อผู้ประกันตน


วันพฤหัสบดีที่ 8 เมษายน 2564
เปิดทาง แก้กฏหมายปรับปรุงสิทธิกองทุนชราภาพเพื่อผู้ประกันตน
...
ในช่วงที่ผ่านมา กลุ่มผู้ใช้แรงงาน และ ผู้ประกันตนในระบบประกันสังคม ได้ยื่นข้อเรียกร้องให้ปรับปรุงแก้ไขกฎหมายที่เกี่ยวข้องกับสิทธิประโยชน์ทดแทนในกรณีชราภาพ ตาม พ.ร.บ. ประกันสังคม พ.ศ. 2533 ให้มีความสอดคล้องกับสภาพเศรษฐกิจและสังคมในปัจจุบัน
.
รัฐบาลไม่ได้นิ่งนอนใจแต่อย่างใด ล่าสุดสำนักงานประกันสังคม สังกัดกระทรวงแรงงาน จึงจัดให้มีการรับฟังความคิดเห็นของนายจ้าง ผู้ประกันตน ประชาชน และผู้ที่เกี่ยวข้อง ที่ได้รับผลกระทบจากการแก้ไขกฏหมายดังกล่าว เพื่อหาทางออกร่วมกันให้เป็นไปอย่างมีประสิทธิภาพ และเกิดประโยชน์สูงสุดแก่ผู้ประกันตน
.
พร้อมจัดทำวีดิทัศน์ ให้รับชมก่อนตอบแบบสอบถาม ประกอบการตัดสินใจ
เช่น การเลือกรับประโยชน์ทดแทนบำเหน็จชราภาพหรือบำนาญชราภาพ
การคืนเงินสมทบกรณีชราภาพบางส่วน เมื่อผู้ประกันตนออกจากงาน
หรือการนำเงินสมทบกรณีชราภาพบางส่วน มาใช้เป็นหลักประกันเงินกู้กับธนาคาร หรือสถาบันการเงินได้ เป็นต้น
.
นายจ้างหรือผู้ประกันตนที่สนใจ สามารถแสดงความคิดเห็นได้ที่เว็บไซต์ของสำนักงานประกันสังคม www.sso.go.th หรือ แสดงความคิดเห็นผ่าน QR code ได้ที่สำนักงานประกันสังคมกรุงเทพมหานครพื้นที่/ สำนักงานประกันสังคมจังหวัด/ สาขาทั่วประเทศ ได้ตั้งแต่บัดนี้ - 30 เม.ย. 64 เพื่อเป็นข้อมูลในการดำเนินการต่อไป
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/40780