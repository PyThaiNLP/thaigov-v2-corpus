รัฐบาลไทย-ข่าวทำเนียบรัฐบาล-สธ.แจงเนื่องจากพบการแพร่กระจายเชื้อโควิด-19 หลายจังหวัด จุดเสี่ยงสถานบันเทิง ผับ บาร์ คาราโอเกะ จึงกำหนดพื้นที่ให้สอดคล้องกับสถานการณ์ปัจจุบัน  


วันพฤหัสบดีที่ 8 เมษายน 2564
พิมพ์
สธ.แจงเนื่องจากพบการแพร่กระจายเชื้อโควิด-19 หลายจังหวัด จุดเสี่ยงสถานบันเทิง ผับ บาร์ คาราโอเกะ จึงกำหนดพื้นที่ให้สอดคล้องกับสถานการณ์ปัจจุบัน
สธ.แจงเนื่องจากพบการแพร่กระจายเชื้อโควิด-19 หลายจังหวัด จุดเสี่ยงสถานบันเทิง ผับ บาร์ คาราโอเกะ จึงกำหนดพื้นที่ให้สอดคล้องกับสถานการณ์ปัจจุบัน พื้นที่ควบคุมสูงสุด (สีแดง) 5 จ. ใช้อำนาจตาม ม. 9 พ.ร.ก.ฉุกเฉินฯ
เมื่อวันที่ 7 เมษายน 2564 นายแพทย์ณรงค์ สายวงศ์ รองปลัดกระทรวงสาธารณสุข และโฆษกกระทรวงสาธารณสุข ได้ชี้แจงกรณีสมาคมภัตตาคารไทยเรียกร้องให้ทบทวนมาตรการปิดร้านอาหารไม่เกิน 21.00 น. รวมถึงการที่จะปรับมาตรการควบคุมโรคใน 5 พื้นที่เสี่ยง ว่า รอบสัปดาห์ที่ผ่านมา พบผู้ติดเชื้อโควิด 19 เป็นกลุ่มก้อน กทม. ทำให้เกิดการแพร่กระจายเชื้อไปหลายจังหวัด จุดเสี่ยงที่มีการแพร่ระบาดฯ คือสถานบันเทิง ผับ บาร์ คาราโอเกะ ดังนั้นคณะกรรมการด้านวิชาการ ภายใต้คณะกรรมการโรคติดต่อแห่งชาติ จึงแนะนำให้กรมควบคุมโรคกำหนดพื้นที่ให้สอดคล้องกับสถานการณ์ปัจจุบัน เพื่อให้สามารถวางแผนเฝ้าระวังกลุ่มเสี่ยง เน้นสถานบันเทิง ผับบาร์ โดยเฉพาะใน กทม.และปริมณฑล ทั้งนี้ ข้อเสนอการปรับพื้นที่ควบคุมสูงสุด (สีแดง) 5 จังหวัด ศบค.ชุดเล็กไม่ได้ไม่เห็นชอบ แต่ให้ใช้อำนาจตามมาตรา 9 พ.ร.ก.ฉุกเฉินฯ โดยให้ศูนย์ปฏิบัติการฉุกเฉินด้านการแพทย์และสาธารณสุข และศูนย์บริหารสถานการณ์โควิด 19 กระทรวงมหาดไทย  ร่วมกันพิจารณาประเมินกำหนดพื้นที่ใหม่ตามสถานการณ์เพิ่มเติม โดยเตรียมเสนอ ศบค.ชุดเล็กพิจารณา ภายใน 1-2 วันนี้
----------------------

ที่มา : https://www.thaigov.go.th/news/contents/details/40806