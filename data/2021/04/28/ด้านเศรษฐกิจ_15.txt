รัฐบาลไทย-ข่าวทำเนียบรัฐบาล-รมช.มนัญญา ส่งมอบผลิตภัณฑ์นมไทย-เดนมาร์ค ให้โรงพยาบาลสนามศูนย์พัฒนาเด็กเล็กจังหวัดเชียงใหม่ 


วันอังคารที่ 27 เมษายน 2564
รมช.มนัญญา ส่งมอบผลิตภัณฑ์นมไทย-เดนมาร์ค ให้โรงพยาบาลสนามศูนย์พัฒนาเด็กเล็กจังหวัดเชียงใหม่
รมช.มนัญญา ส่งมอบผลิตภัณฑ์นมไทย-เดนมาร์ค ให้โรงพยาบาลสนามศูนย์พัฒนาเด็กเล็กจังหวัดเชียงใหม่ เพื่อส่งมอบกำลังใจให้ผู้ป่วย บุคลากรทางการแพทย์ และเจ้าหน้าที่ ในช่วงสถานการณ์การแพร่ระบาดของโควิด-19 ระลอก 3
นางสาวมนัญญา ไทยเศรษฐ์ รัฐมนตรีช่วยว่าการกระทรวงเกษตรและสหกรณ์ มอบหมายให้ องค์การส่งเสริมกิจการโคนมแห่งประเทศไทย (อ.ส.ค.) ส่งมอบผลิตภัณฑ์นมไทย-เดนมาร์ค อาทิ นมยูเอชที โยเกิร์ต  ให้กับโรงพยาบาลสนามศูนย์พัฒนาเด็กเล็กเทศบาลตำบลแม่คือ อำเภอดอยสะเก็ด จังหวัดเชียงใหม่ โดยโรงพยาบาลสนามดังกล่าว ได้มีกลุ่มผู้ป่วยเด็กเล็ก 'คลัสเตอร์ศูนย์เด็กเล็ก' จังหวัดเชียงใหม่ มีเด็กติดโควิด 16 ราย อายุน้อยสุด 2 ขวบ รักษาตัวอยู่ในโรงพยาบาลสนามแห่งนี้ เพื่อเป็นส่วนหนึ่งในการส่งมอบกำลังใจให้แก่ผู้ป่วย รวมถึงคุณครู บุคลากรทางการแพทย์ และเจ้าหน้าที่ ในช่วงสถานการณ์การแพร่ระบาดของโรคติดเชื้อไวรัสโควิด-19 ระลอก 3  ซึ่งการส่งมอบผลิตภัณฑ์นมไทย-เดนมาร์ค ครั้งนี้ ได้ปฏิบัติตามมาตรการป้องกันการแพร่ระบาดของเชื้อโควิด 19 อย่างเคร่งครัด

ที่มา : https://www.thaigov.go.th/news/contents/details/41251