รัฐบาลไทย-ข่าวทำเนียบรัฐบาล-อนุทิน เร่งกระจายยาฟาวิพิราเวียร์ 2 ล้านเม็ดให้สถานพยาบาลวันนี้ และให้อภ.จัดหาเพิ่ม


วันจันทร์ที่ 26 เมษายน 2564
อนุทิน เร่งกระจายยาฟาวิพิราเวียร์ 2 ล้านเม็ดให้สถานพยาบาลวันนี้ และให้อภ.จัดหาเพิ่ม
รองนายกรัฐมนตรีและรัฐมนตรีว่าการกระทรวงสาธารณสุข  ให้องค์การเภสัชกรรมเร่งกระจายยาฟาวิพิราเวียร์ 2 ล้านเม็ดที่มาถึงไทยเมื่อคืน (01.00 น. 26 เม.ย.) ให้กับสถานพยาบาลทั่วประเทศภายในวันนี้ และจัดหาเพิ่มอีก 2-3 ล้านเม็ด
รองนายกรัฐมนตรีและรัฐมนตรีว่าการกระทรวงสาธารณสุข  ให้องค์การเภสัชกรรมเร่งกระจายยาฟาวิพิราเวียร์ 2 ล้านเม็ดที่มาถึงไทยเมื่อคืน (01.00 น. 26 เม.ย.) ให้กับสถานพยาบาลทั่วประเทศภายในวันนี้ และจัดหาเพิ่มอีก 2-3 ล้านเม็ด มั่นใจมียาเพียงพอสำหรับการรักษาผู้ป่วยโรคโควิด 19
นายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงสาธารณสุข  เปิดเผยว่า ยาฟาวิพิราเวียร์สำหรับรักษาผู้ป่วยติดเชื้อโควิด 19 จำนวน 2 ล้านเม็ด ที่จัดส่งจากสนามบินนาริตะ ประเทศญี่ปุ่น โดยเที่ยวบิน NH 8545 มาถึงประเทศไทยแล้วเมื่อเวลา 01.00 น. วันนี้ (26 เมษายน 2564) ได้สั่งการให้องค์การเภสัชกรรม (อภ.) เร่งกระจายจัดส่งให้สถานพยาบาลเครือข่ายต่าง ๆ ทั่วประเทศภายในบ่ายวันนี้ ตามการจัดสรรของศูนย์ปฏิบัติการฉุกเฉินด้านการแพทย์และสาธารณสุข  (PHEOC) และภายในเดือนพฤษภาคมนี้ จะได้รับเพิ่มอีกจำนวน 1 ล้านเม็ด รวมเป็น 3 ล้านเม็ด เป็นไปตามแผนการจัดหายาฟาวิพิราเวียร์ที่กำหนดไว้ รวมทั้งให้ อภ. จัดหาเพิ่มอีก 2-3 ล้านเม็ดโดยเร็ว
********************************** 26 เมษายน 2564

ที่มา : https://www.thaigov.go.th/news/contents/details/41205