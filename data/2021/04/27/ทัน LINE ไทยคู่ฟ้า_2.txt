รัฐบาลไทย-ข่าวทำเนียบรัฐบาล-เดินหน้า! นวัตกรรมต้านโควิด-19


วันจันทร์ที่ 26 เมษายน 2564
เดินหน้า! นวัตกรรมต้านโควิด-19
...
ท่ามกลางการแพร่ระบาดของโรคโควิด-19 นอกจากการบริหารด้านสาธารณสุขและการแก้ไขปัญหาด่านหน้าอย่างเข้มข้นแล้ว รัฐบาลโดยกระทรวง อว. ยังคงพัฒนานวัตกรรมเพื่ออนาคตที่ดีขึ้นอย่างต่อเนื่อง เช่น การสร้างนวัตกรรมหน้ากากอนามัยรูปแบบใหม่ประสิทธิภาพสูง โดยใช้แสงซินโครตรอนออกแบบโครงสร้าง 3 มิติ ถักทอผ้าไหมปักธงชัย จนสามารถป้องกันฝุ่นละออง PM 2.5 และ 0.3 ได้มากกว่า 80% ป้องกันละอองน้ำลายได้ดีจนสามารถใช้แทนหน้ากากอนามัยทางการแพทย์ได้ มีความแข็งแรงทนทาน ไม่เปื่อยขาดง่าย
.
นอกจากนี้ยังมี กล้องทดสอบการซึมผ่านของอนุภาค ซึ่งถ่ายภาพได้ด้วยความเร็วสูงถึง 1,300 เฟรมต่อวินาที จึงถ่ายเห็นละอองไอจามได้อย่างชัดเจน ชุด PPE ที่มีประสิทธิภาพเทียบเท่าชุดนำเข้าจากต่างประเทศ นวัตกรรมตู้ความดันบวกสำหรับตรวจผู้ติดเชื้อ และแคปซูลความดันลบสำหรับเคลื่อนย้ายผู้ป่วยโควิด-19 เป็นต้น
.
ซึ่งเบื้องต้น ได้มอบนวัตกรรมบางชิ้นให้โรงพยาบาลใน จ.นครราชสีมา ได้แก่ ร.พ.ปักธงชัย ร.พ.ขามทะเลสอ และ ร.พ.เทพรัตน์นครราชสีมา ไว้ใช้งานแล้ว คาดหวังว่าในอนาคตอันใกล้นวัตกรรมเหล่านี้จะได้รับการต่อยอดจนออกมาเสริมกำลังให้แก่บุคลากรทางการแพทย์ได้อย่างรวดเร็ว
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/41208