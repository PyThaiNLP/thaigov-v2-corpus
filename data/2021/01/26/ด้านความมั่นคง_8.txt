รัฐบาลไทย-ข่าวทำเนียบรัฐบาล-​"วราวุธ รมว.ทส."​ เดินหน้ามอบเงินอุดหนุนฯ เครือข่ายป่าชุมชน ร่วมพิทักษ์ป่า จ.ตาก 


วันจันทร์ที่ 25 มกราคม 2564
​"วราวุธ รมว.ทส."​ เดินหน้ามอบเงินอุดหนุนฯ เครือข่ายป่าชุมชน ร่วมพิทักษ์ป่า จ.ตาก
​"วราวุธ รมว.ทส."​ เดินหน้ามอบเงินอุดหนุนฯ เครือข่ายป่าชุมชน ร่วมพิทักษ์ป่า จ.ตาก
วันนี้  (22 มกราคม 2564) เวลาประมาณ  14.00 น.  นายวราวุธ ศิลปอาชา รัฐมนตรีว่าการกระทรวงธรรมชาติและสิ่งแวดล้อม ลงพื้นที่จังหวัดตาก พบปะพี่น้องเครือข่ายป่าชุมชน  ณบริเวณป่าชุมชนบ้านเด่นมะขาม ต.ตลุกกลางทุ่ง อ.เมือง จ.ตาก โดยได้มอบโล่รางวัลป่าชุมชนดีเด่นระดับจังหวัด การประกวดป่าชุมชนโครงการ คนรักษ์ป่า ป่ารักชุมชน ประจำปี 2563 แก่ป่าชุมชนบ้านคลองสัก และมอบหนังสือแสดงป่าชุมชน 5 โครงการ พร้อมมอบเงินอุดหนุน (เงินกู้) โครงการสร้างเศรษฐกิจชุมชนจากป่าชุมชน จำนวน 10 ป่าชุมชน อีกทั้งเยี่ยมชมนิทรรศการและแสดงผลผลืตสินค้าจากป่าชุมชน ร่วมทำแนวกันไฟ และลดปริมาณเชื่อเพลิง ชิงเก็บเขื้อเพลิงในพื้นที่  และปลูกต้นแดง ในพื้นที่ โดยมีนายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม และนายพงศ์รัตน๋ ภิรมย์รัตน์ ผู้ว่าราชการจังหวัดตาก ผู้บริหารระดับสูงกระทรวงฯ ร่วมเป็นสักขีพยาน
โอกาสนี้  รมว.ทส. ได้กล่าวขอขอบคุณเครือข่ายป่าชุมชนจังหวัดตาก ทั้งสิ้น 235 ป่าชุมชน ที่ได้ร่วมกันเฝ้าระวัง ดูแล รักษาป่า อีกทั้งปฏิบัติตามกฎระเบียบ ทำให้สามารถดูแลรักษาป่าจนป่ากลับฟื้นคืนสภาพชนิดพรรณไม้ ได้แก่ เต็ง รัง เหียง พลวง แดง ประดู่ สมุนไพรต่างๆ เห็ดชนิดต่างๆ จนเป็นแหล่งอาหารของชุมชน ซึ่งสะท้อนให้เห็นถึงความร่วมมือ ความตั้งใจ ความเสียสละ ระหว่างเจ้าหน้าที่และประชาชนทุกภาคส่วน ที่มีเป้าหมายร่วมกันในการรักและหวงแหนป่าต้นน้ำเพื่อส่งต่อให้ลูกหลาน อย่างแท้จริง

ที่มา : https://www.thaigov.go.th/news/contents/details/38587