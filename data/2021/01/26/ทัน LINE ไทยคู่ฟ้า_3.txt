รัฐบาลไทย-ข่าวทำเนียบรัฐบาล-ไม่ทิ้งกัน! ส่งรถด่วนปันสุข – รับทุกข์ สู่ชุมชน


วันจันทร์ที่ 25 มกราคม 2564
ไม่ทิ้งกัน! ส่งรถด่วนปันสุข – รับทุกข์ สู่ชุมชน
...
รถด่วน “ปันสุขสู่ชุมชน” เป็นหน่วยบรรเทาทุกข์
นำเครื่องอุปโภคบริโภคที่จำเป็น
เช่น หน้ากากอนามัย และเจลแอลกอฮอล์ล้างมือ
ออกไปช่วยผู้เดือดร้อนในชุมชนจากการระบาดของโควิด-19
ตั้งเป้าให้บริการ 54 จุด ครอบคลุมพื้นที่ 25 จังหวัด
.
มีแผนปล่อยรถขบวนแรก วันที่ 27 ม.ค. 64 นี้
จำนวน 15 คัน นำร่อง 5 จังหวัดพื้นที่สีแดง
ได้แก่ จ.นนทบุรี ปทุมธานี สมุทรสาคร
สมุทรปราการ และ กทม.
.
รถด่วนคันนี้ ไม่ได้มีหน้าที่แค่ “ปันสุข”
แต่ยัง “รับทุกข์” ได้ด้วย
ผู้ที่ต้องการความช่วยเหลือด้านการดำรงชีพ
สามารถเขียนสิ่งที่ต้องการ ส่งให้ “รถปันสุข”
หรือใส่ใน “ตู้รับทุกข์” ที่ตั้งอยู่ในชุมชนก็ได้
.
จากนั้นเจ้าหน้าที่จะรวบรวมเรื่อง
และลงพื้นที่ไปเยี่ยมเยียนอย่างเร่งด่วน
เพื่อหาแนวทางดูแลช่วยเหลือต่อไป
.
นอกจากนี้ ยังสามารถขอความช่วยเหลือ
ผ่านทางสายด่วน พม. 1300 ได้ฟรี ตลอด 24 ชั่วโมง
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/38564