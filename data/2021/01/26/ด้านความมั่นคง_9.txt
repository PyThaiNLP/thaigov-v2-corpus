รัฐบาลไทย-ข่าวทำเนียบรัฐบาล-"วราวุธ" มอบอุปกรณ์ยังชีพพร้อมให้ขวัญกำลังใจแก่เจ้าหน้าที่ อช.ดอยสอยมาลัย -​ไม้กลายเป็นหิน จ.ตาก


วันจันทร์ที่ 25 มกราคม 2564
"วราวุธ" มอบอุปกรณ์ยังชีพพร้อมให้ขวัญกำลังใจแก่เจ้าหน้าที่ อช.ดอยสอยมาลัย -​ไม้กลายเป็นหิน จ.ตาก
"วราวุธ" มอบอุปกรณ์ยังชีพพร้อมให้ขวัญกำลังใจแก่เจ้าหน้าที่ อช.ดอยสอยมาลัย -​ไม้กลายเป็นหิน จ.ตาก
วันนี้ (22 มกราคม 2564) เวลาประมาณ 15.30 น. นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.)​ พร้อมด้วยนายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม และคณะผู้บริหารระดับสูงของกระทรวงฯ ลงพื้นที่มอบอุปกรณ์ยังชีพ และตรวจเยี่ยมให้ขวัญกำลังใจแก่ผู้พิทักษ์ป่า พนักงานดับไฟป่า และเจ้าหน้าที่ อุทยานแห่งชาติดอยสอยมาลัย -​ไม้กลายเป็นหิน (เตรียมการ)​ อ.บ้านตาก จ.ตาก โดย รมว.ทส. ได้ให้แนวทางการดำเนินงานแก่อุทยานแห่งชาติฯ ซึ่งนอกจากจะต้องปฏิบัติงานด้วยความมีวินัย อดทน ซื่อสัตย์สุจริต ตลอดจนปฏิบัติตามกฎ ระเบียบ และนโยบายในการปฏิบัติงานอย่างเคร่งครัดแล้ว สิ่งสำคัญอย่างยิ่ง คือ ขอให้เจ้าหน้าที่ทุกท่าน ทำความเข้าใจทั้งในเรื่องขนบธรรมเนียม ประเพณี วัฒนธรรม และวิถีชีวิตของประชาชนในพื้นที่ ทั้งนี้ เพื่อสร้างความประทับใจ ความปลอดภัย ให้แก่นักท่องเที่ยวและประชาชน เพื่อให้เข้ามามีส่วนร่วมในการปกป้องรักษาทรัพยากรธรรมชาติในพื้นที่ให้คงความอุดมสมบูรณ์อย่างยั่งยืนสืบไป
จากนั้น รมว.ทส. พร้อมคณะ ได้ตรวจติดตามสถานการณ์ทรัพยากรธรรมชาติและสิ่งแวดล้อม และการอนุรักษ์คุ้มครองซากดึกดำบรรพ์ ไม้กลายเป็นหิน ซึ่งยาวที่สุดในโลก ความยาว 72.2 เมตร กว้าง 1.8 เมตร อายุราว 120,000 ปี และชมการสาธิตการบริหารจัดการเชื้อเพลิงในพื้นที่ในรูปแบบ การชิงเก็บ ตามนโยบายของ รมว.ทส. และปลูกต้นแดง เพิ่มพื้นที่ป่าในโอกาสนี้ด้วย

ที่มา : https://www.thaigov.go.th/news/contents/details/38588