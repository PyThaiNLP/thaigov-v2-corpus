รัฐบาลไทย-ข่าวทำเนียบรัฐบาล-วราวุธ นำทีมประชุมคณะอนุกรรมการบริหารจัดการขยะพลาสติกและขยะอิเล็กทรอนิกส์ ครั้งที่ 1/2564 


วันจันทร์ที่ 25 มกราคม 2564
วราวุธ นำทีมประชุมคณะอนุกรรมการบริหารจัดการขยะพลาสติกและขยะอิเล็กทรอนิกส์ ครั้งที่ 1/2564
วราวุธ นำทีมประชุมคณะอนุกรรมการบริหารจัดการขยะพลาสติกและขยะอิเล็กทรอนิกส์ ครั้งที่ 1/2564
วันนี้ (25 ม.ค. 64) เวลา 14.00 น. นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม เป็นประธานการประชุมคณะอนุกรรมการบริหารจัดการขยะพลาสติกและขยะอิเล็กทรอนิกส์ ครั้งที่ 1/2564 โดยมีนายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม และคณะอนุกรรมการฯ เข้าร่วม ณ ห้องประชุม ชั้น 17 และผ่านสื่ออิเล็กทรอนิกส์ทาง Cisco Jabber
ที่ประชุมฯ ได้พิจารณาเกี่ยวกับการรายงานผลการติดตามตรวจสอบการดำเนินกิจการที่เกี่ยวข้องกับพลาสติก เพื่อพิจารณารายละเอียดของข้อมูลกำลังการผลิตของโรงงานพลาสติกและปริมาณความต้องการนำเข้าเศษพลาสติกจากต่างประเทศ จากโรงงาน 157 แห่ง การกำหนดคำจำกัดความ คำว่า ขยะพลาสติก เพื่อให้เกิดความชัดเจนในการนำเข้าขยะพลาสติก และเสนอต่อคณะกรรมการสิ่งแวดล้อมแห่งชาติ เพื่อพิจารณามอบหมายกระทรวงพาณิชย์จัดทำประกาศห้ามนำเข้าขยะพลาสติก ตามพระราชบัญญัติการส่งออกไปนอกและนำเข้ามาในราชอาณาจักรซึ่งสินค้า พ.ศ. 2522 ตั้งแต่วันที่ 1 มกราคม 2565 เป็นต้นไป รวมถึงพิจารณามาตรการกำกับการนำเข้าเศษพลาสติก เพื่อนำเสนอต่อคณะกรรมการสิ่งแวดล้อมแห่งชาติ และคณะรัฐมนตรีพิจารณาต่อไป

ที่มา : https://www.thaigov.go.th/news/contents/details/38606