รัฐบาลไทย-ข่าวทำเนียบรัฐบาล-ทส. ร่วมประชุมคณะกรรมการระดับชาติผ่าน Video Conference เตรียมการจัดการประชุมผู้นำเขตเศรษฐกิจเอเปค ช่วงที่ไทยเป็นเจ้าภาพจัดประชุม ปี 65


วันจันทร์ที่ 25 มกราคม 2564
ทส. ร่วมประชุมคณะกรรมการระดับชาติผ่าน Video Conference เตรียมการจัดการประชุมผู้นำเขตเศรษฐกิจเอเปค ช่วงที่ไทยเป็นเจ้าภาพจัดประชุม ปี 65
ทส. ร่วมประชุมคณะกรรมการระดับชาติผ่าน Video Conference เตรียมการจัดการประชุมผู้นำเขตเศรษฐกิจเอเปค ช่วงที่ไทยเป็นเจ้าภาพจัดประชุม ปี 65
นายวราวุธ  ศิลปอาชา  รัฐมนตรีว่าการกระทรวงทรัพยากรธรมชาติและสิ่งแวดล้อม  พร้อมด้วย นายจตุพร  บุรุษพัฒน์  ปลัดกระทรวงทรัพยากรธรรมชาติและสิ่งแวดล้อม ผู้บริหารระดับสูง และข้าราชการที่เกี่ยวข้อง  ร่วมประชุมคณะกรรมการระดับชาติเพื่อเตรียมการจัดการประชุมผู้นำเขตเศรษฐกิจเอเปคและการประชุมที่เกี่ยวข้อง ในช่วงที่ประเทศไทยเป็นเจ้าภาพจัดการประชุมเอเปค ปี พ.ศ. 2565 ผ่านระบบประชุมทางไกล (Video Conference) เมื่อวันที่ 18 มกราคม 2564 ณ ห้องประชุมชั้น 17 อาคารกระทรวงทรัพยากรธรรมชาติและสิ่งแวดล้อม โดยมี พลเอก ประยุทธ์ จันทร์โอชา นายกรัฐมนตรี ประธานการประชุมฯ โดยที่ประชุมได้รับทราบแนวนโยบายการเตรียมการ การดำเนินการ กรอบระยะเวลาในการจัดประชุม  ความคืบหน้า รวมถึงการพิจารณาหารือขอความเห็นชอบแผนการจัดการประชุมระดับผู้นำรัฐมนตรี และเจ้าหน้าที่อาวุโส ในช่วงที่ไทยเป็นเจ้าภาพจัดการประชุมเอเปค ปี พ.ศ. 2565 ตลอดจนการแต่งตั้งคณะอนุกรรมการด้านต่าง ๆ เพื่อให้การดำเนินงานเป็นไปด้วยความเรียบร้อย ทั้งนี้ เพื่อให้เกิดการส่งเสริมการค้าและการลงทุนอย่างเสรี  ก้าวไปสู่สังคมดิจิทัล ส่งเสริมสุขภาวะ (well-being) เกิดความมั่นคงทางอาหารและการเกษตรการเจริญเติบโตอย่างครอบคลุม ยั่งยืน และมีความรับผิดชอบ

ที่มา : https://www.thaigov.go.th/news/contents/details/38575