รัฐบาลไทย-ข่าวทำเนียบรัฐบาล-ก.เกษตร รับหนังสือจากตัวแทนกลุ่มเกษตรกรของพระราชา


วันจันทร์ที่ 25 มกราคม 2564
ก.เกษตร รับหนังสือจากตัวแทนกลุ่มเกษตรกรของพระราชา
ก.เกษตร รับหนังสือจากตัวแทนกลุ่มเกษตรกรของพระราชา ณ ห้องประชุม 135 กระทรวงเกษตรและสหกรณ์ วันที่ 25 มกราคม 2564 กรณีปรับโครงสร้างหนี้ 4 สถาบันการเงินของรัฐ
นายธนา ชีรวินิจ เลขานุการรัฐมนตรีว่าการกระทรวงเกษตรและสหกรณ์ ได้รับมอบหมายจากรัฐมนตรีว่าการกระทรวงเกษตรและสหกรณ์ (ดร.เฉลิมชัย ศรีอ่อน) เป็นประธานการประชุม พร้อมทั้งรับหนังสือจากตัวแทนกลุ่มเกษตรกรของพระราชา ณ ห้องประชุม 135 กระทรวงเกษตรและสหกรณ์ วันที่ 25 มกราคม 2564 กรณีปรับโครงสร้างหนี้ 4 สถาบันการเงินของรัฐ โดยกลุ่มตัวแทนเกษตรกรดังกล่าวได้ขอเสนอชื่อเกษตรกรที่ได้รับผลกระทบปัญหาสินค้าเกษตรตกต่ำเพิ่มเติม ซึ่งธนาคารเพื่อการเกษตรและสหกรณ์การเกษตร จะมีการนัดประชุมหลักเกณฑ์การผ่อนชำระหนี้ NPL ครั้งสุดท้าย ในวันที่ 28 มกราคม 2564 เพื่อหาข้อสรุปการกำหนดเงื่อนไขและหลักเกณฑ์ในการชำระเงินต้นและดอกเบี้ยในโครงการแก้ไขปัญหาหนี้สินเกษตรกรสมาชิกของกองทุนฟื้นฟูและพัฒนาเกษตรกร เมื่อได้ข้อสรุปจึงดำเนินการเข้าสู่การประชุมในคณะรัฐมนตรี ต่อไป

ที่มา : https://www.thaigov.go.th/news/contents/details/38571