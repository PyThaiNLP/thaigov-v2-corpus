รัฐบาลไทย-ข่าวทำเนียบรัฐบาล-​รมว.ทส. ลงพื้นที่พิษณุโลก “กำชับเข้มต้องเป็นไปตามมาตรการของศูนย์บริหารสถานการณ์โควิด-19 (ศบค.) ควบคู่กับการเร่งแก้ไขปัญหาด้านทรัพยากรธรรมชาติและสิ่งแวดล้อมให้กับประชาชน”


วันศุกร์ที่ 8 มกราคม 2564
​รมว.ทส. ลงพื้นที่พิษณุโลก “กำชับเข้มต้องเป็นไปตามมาตรการของศูนย์บริหารสถานการณ์โควิด-19 (ศบค.) ควบคู่กับการเร่งแก้ไขปัญหาด้านทรัพยากรธรรมชาติและสิ่งแวดล้อมให้กับประชาชน”
​รมว.ทส. ลงพื้นที่พิษณุโลก “กำชับเข้มต้องเป็นไปตามมาตรการของศูนย์บริหารสถานการณ์โควิด-19 (ศบค.) ควบคู่กับการเร่งแก้ไขปัญหาด้านทรัพยากรธรรมชาติและสิ่งแวดล้อมให้กับประชาชน”
รมว.ทส. ลงพื้นที่พิษณุโลก “กำชับเข้มต้องเป็นไปตามมาตรการของศูนย์บริหารสถานการณ์โควิด-19 (ศบค.) ควบคู่กับการเร่งแก้ไขปัญหาด้านทรัพยากรธรรมชาติและสิ่งแวดล้อมให้กับประชาชน”
วันนี้ (8 ม.ค.64) เวลา 09.00 น. นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) พร้อมด้วย นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม (ปกท.ทส.) ลงพื้นที่ตรวจเยี่ยมการทำงานของเจ้าหน้าที่สำนักงานทรัพยากรธรรมชาติและสิ่งแวดล้อมจังหวัดพิษณุโลก เพื่อให้ขวัญกำลังใจ พร้อมรับฟังบรรยายสรุปการดำเนินงานและมอบแนวทางในการดำเนินงาน ภายใต้สถานการณ์การป้องกันและเฝ้าระวังการแพร่ระบาดโควิด-19 ตามมาตรการของศูนย์บริหารสถานการณ์โควิด-19 (ศบค.) ในแต่ละจังหวัดอย่างเคร่งครัด
โดย รมว.ทส. ได้เน้นย้ำให้ เจ้าหน้าที่ทุกคนปฏิบัติตามมาตรการของศูนย์บริหารสถานการณ์โควิด-19 (ศบค.) ของแต่ละจังหวัด รวมถึงประกาศของกระทรวงทรัพยากรธรรมชาติและสิ่งแวดล้อม และขอให้กำหนดแนวทางการปฏิบัติงานที่บ้าน (Work from Home) หรือการเหลื่อมเวลาการปฏิบัติงานให้ชัดเจน เพื่อรักษาสมรรถนะและเป้าหมายการทำงานให้ได้ตามแผนงานอย่างมีประสิทธิภาพเช่นเดิม และเร่งป้องกัน แก้ไขปัญหาความเดือดร้อนของประชาชน โดยมี นายธีรัชสิทธิ์ วงศ์วาน ผู้อำนวยการสำนักงานฯ ให้การต้อนรับและรายงานผลการดำเนินงาน พร้อมด้วย ข้าราชการ พนักงาน และเจ้าหน้าที่ ทสจ.พล. นอกจากนี้ รมว.ทส. และ ปกท.ทส. ได้ปลูกต้นรวงผึ้งบริเวณหน้าสำนักงานฯ ในโอกาสนี้ด้วย

ที่มา : https://www.thaigov.go.th/news/contents/details/38158