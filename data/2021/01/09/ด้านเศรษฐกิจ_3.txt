รัฐบาลไทย-ข่าวทำเนียบรัฐบาล-รมช.มนัญญา ประชุมหารือแนวทางแก้ไขปัญหาสมาชิกสหกรณ์โคนมภาคใต้-ตะวันตก น้ำนมดิบล้น ให้ อ.ส.ค. รับซื้อ 40 ตัน ผลิตนมยูเอชที


วันศุกร์ที่ 8 มกราคม 2564
รมช.มนัญญา ประชุมหารือแนวทางแก้ไขปัญหาสมาชิกสหกรณ์โคนมภาคใต้-ตะวันตก น้ำนมดิบล้น ให้ อ.ส.ค. รับซื้อ 40 ตัน ผลิตนมยูเอชที
รมช.มนัญญา ประชุมหารือแนวทางแก้ไขปัญหาสมาชิกสหกรณ์โคนมภาคใต้-ตะวันตก น้ำนมดิบล้น ให้ อ.ส.ค. รับซื้อ 40 ตัน ผลิตนมยูเอชที
นางสาวมนัญญา ไทยเศรษฐ์ รัฐมนตรีช่วยว่าการกระทรวงเกษตรและสหกรณ์ เปิดเผยภายหลังลงพื้นที่ติดตามการดำเนินงานของโรงงานผลิตภัณฑ์นมไทย-เดนมาร์ค ยูเอชที และเป็นประธานการประชุมร่วมกับผู้บริหารกระทรวงเกษตรและสหกรณ์ รองผู้ว่าราชการจังหวัดประจวบคีรีขันธ์ และตัวแทนสหกรณ์โคนมภาคใต้และภาคตะวันตก ว่าเป็นการร่วมกันหารือแนวทางแก้ไขปัญหาการรับซื้อน้ำนมดิบของสมาชิกสหกรณ์โคนมภาคใต้และภาคตะวันตก สืบเนื่องจากสถานการณ์ COVID -19  ทำให้เกษตรกรโคนมได้รับผลกระทบ น้ำนมดิบล้นกว่าวันละ 40 ตัน โดยเบื้องต้น องค์การส่งเสริมกิจการโคนมแห่งประเทศไทย (อ.ส.ค.) จะรับซื้อน้ำนมดิบ 40 ตัน นำไปผลิตเป็นนมยูเอชที และบริหารจัดการต่อไป
รมช.มนัญญา กล่าวว่า กระทรวงเกษตรและสหกรณ์ มีนโยบายขยายการรับน้ำนมดิบของเกษตรกรโคนมภาคใต้มากขึ้น โดยจะมีการสร้างโรงงานใหม่ สามารถรองรับน้ำนมดิบได้มากถึงวันละ 200 ตัน ซึ่งปัจจุบัน อ.ส.ค. มีข้อจำกัดในปริมาณการสำรองน้ำนมดิบของเกษตรกร และปริมาณการผลิตนมยูเอชที รวมถึงปริมาณกล่อมนมที่มีจำกัด  จึงต้องร่วมกันหารือ ต้องประสานกับหลายหน่วยงาน เพื่อให้ได้แนวทางที่ดีต่อทุกฝ่าย

ที่มา : https://www.thaigov.go.th/news/contents/details/38166