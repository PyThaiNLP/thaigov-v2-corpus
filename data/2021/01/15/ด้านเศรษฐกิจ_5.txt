รัฐบาลไทย-ข่าวทำเนียบรัฐบาล-พุทธิพงษ์”ชง 2 คณะอนุกรรมการ “เพิ่มขีดความสามารถ - สร้างความเป็นธรรม” ขับเคลื่อนเศรษฐกิจดิจิทัลและสร้างความเป็นธรรมให้แก่ผู้ให้บริการทางอิเล็กทรอนิกส์


วันพฤหัสบดีที่ 14 มกราคม 2564
พุทธิพงษ์”ชง 2 คณะอนุกรรมการ “เพิ่มขีดความสามารถ - สร้างความเป็นธรรม” ขับเคลื่อนเศรษฐกิจดิจิทัลและสร้างความเป็นธรรมให้แก่ผู้ให้บริการทางอิเล็กทรอนิกส์
พุทธิพงษ์”ชง 2 คณะอนุกรรมการ “เพิ่มขีดความสามารถ - สร้างความเป็นธรรม” ขับเคลื่อนเศรษฐกิจดิจิทัลและสร้างความเป็นธรรมให้แก่ผู้ให้บริการทางอิเล็กทรอนิกส์
เมื่อวันที่ 14 มกราคม 2564 นายพุทธิพงษ์ ปุณณกันต์ รัฐมนตรีว่าการกระทรวงดิจิทัลเพื่อเศรษฐกิจและสังคม เป็นประธานการประชุมคณะกรรมการเสนอแนะนโยบายและกำหนดมาตรการทางเศรษฐกิจ สังคม และกฎหมายสำหรับการขับเคลื่อนเศรษฐกิจดิจิทัลและสร้างความเป็นธรรมให้แก่ผู้ให้บริการทาง อิเล็กทรอนิกส์ ครั้งที่ 1/2564 ณ ห้องประชุม MDES1 ชั้น 9 โดยที่ประชุมมีมติแต่งตั้งคณะอนุกรรมการและมอบหมายงาน จำนวน 2 คณะฯ ประกอบด้วย
คณะอนุฯ เพิ่มขีดความสามารถในการแข่งขัน ให้แก่ผู้ให้บริการทางอิเล็กทรอนิกส์  โดยมี นางสาวอัจฉรินทร์พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม เป็นประธาน ซึ่ง ขอบเขตหน้าที่ ของคณะอนุฯ  คือ
1. วิเคราะห์ปัญหาและอุปสรรคในการประกอบธุรกิจให้บริการทางอิเล็กทรอนิกส์
2. เสนอแนะมาตรการส่งเสริมและสร้างบรรยากาศการลงทุนของธุรกิจบริการทางอิเล็กทรอนิกส์
3. เสนอแก้ไขกฎหมายเพื่อส่งเสริมการประกอบธุรกิจให้บริการทางอิเล็กทรอนิกส์ของผู้ประกอบการไทย และ ขจัดข้อจำกัดในการกำกับดูแลธุรกิจบริการทางอิเล็กทรอนิกส์ของผู้ประกอบการต่างประเทศ
ส่วนคณะอนุฯ สร้างความเป็นธรรมให้แก่ผู้ให้บริการทางอิเล็กทรอนิกส์  มีอธิบดีกรมสรรพากร เป็นประธานขอบเขตหน้าที่หลัก คือ
1. รวบรวมข้อมูลข้อเท็จจริงของธุรกิจบริการทางอิเล็กทรอนิกส์ไทยและต่างประเทศ
2. ศึกษาความแตกต่างที่ทำให้เกิดความไม่เป็นธรรมหรือได้เปรียบเสียเปรียบในการประกอบธุรกิจของผู้ประกอบการไทยและต่างประเทศ
3. ระบุปัญหาและข้อจำกัดของการบังคับใช้กฎหมาย กฎ และระเบียบที่เกี่ยวข้องกับธุรกิจ และเสนอแนวทางสร้างความเป็นธรรมให้ผู้ประกอบการ
*************

ที่มา : https://www.thaigov.go.th/news/contents/details/38323