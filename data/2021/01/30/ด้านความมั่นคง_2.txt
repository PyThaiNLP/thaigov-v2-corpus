รัฐบาลไทย-ข่าวทำเนียบรัฐบาล-ทส. ร่วมประชุมคณะกรรมการนโยบายป่าไม้แห่งชาติ ครั้งที่ 1/2564 


วันศุกร์ที่ 29 มกราคม 2564
ทส. ร่วมประชุมคณะกรรมการนโยบายป่าไม้แห่งชาติ ครั้งที่ 1/2564
ทส. ร่วมประชุมคณะกรรมการนโยบายป่าไม้แห่งชาติ ครั้งที่ 1/2564
ทส. ร่วมประชุมคณะกรรมการนโยบายป่าไม้แห่งชาติ ครั้งที่ 1/2564
วันนี้ (29  มกราตม 2564)​ นายวราวุธ  ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม พร้อมด้วยนายจตุพร  บุรุษพฒน์ ปลัดกระทรวงฯ  และผู้บริหารระดับสูงในสังกัดกระทรวงฯ  ที่เกี่ยวข้อง  ร่วมประชุมคณะกรรมการนโยบายป่าไม้แห่งชาติ ครั้งที่ 1/2564
โดยมี พลเอก ประวิตร วงษ์สุวรรณ รองนายกรัฐมนตรี  เป็นประธานการประชุมฯ ผ่านระบบ Video Conference ณ ห้องประชุมิ 301 ตึกบัญชาการ 1 ทำเนียบรัฐบาล โดยที่ประชุมได้รับทราบรายงานผลการศึกษาของคณะอนุกรรมการศึกษารายละเอียดและผลกระทบเกี่ยวกับการส่งออกไม้สักสวนป่าและไม้พะยูง และได้ให้ข้อสังเกตของคณะกรรมการฯเพื่อให้หน่วยงานดำเนินการต่อไป นอกจากนี้ ที่ประชุมฯ ยังได้พิจารณาเกี่ยวกับร่างแผนแม่บทพัฒนาการป่าไม้แห่งชาติ ซึ่งถ่ายทอดเชื่อมโยงจากบทบัญญัติของนโยบายป่าไม้แห่งชาติ โดยผ่านการรับฟังความคิดเห็นจากทุกภาคส่วนแล้ว เพื่อใช้เป็นแผนแม่บทของหน่วยงานต่างๆ เป็นแนวทางปฏิบัติให้บรรลุเป้าหมายตามที่นโยบายป่าไม้แห่งชาติกำหนดไว้ รวมทั้งได้เห็นชอบร่างพระราชกฤษฎีกากำหนดไม้หวงห้าม (ฉบับ..) พ.ศ. … ซึ่งกำหนดให้ไม้กฤษณาเป็นไม้หวงห้าม ประเภท ก. ไม้หวงห้ามธรรมดา และกำหนดให้ไม้เทียนทะเลเป็นไม้หวงห้าม ประเภท ข. ไม้หวงห้ามพิเศษ อันเป็นการแก้ไขปัญหาการลักลอบตัดไม้กฤษณาและไม้เทียนทะเลที่ขึ้นตามป่าธรรมชาติ และปกปักษ์รักษาไม้กฤษณาและไม้เทียนทะเลให้คงอยู่ ทั้งนี้ ในการประชุมยังมีการนำเสนอให้ที่ประชุมทราบเกี่ยวกับประกาศของกระทรวงทรัพยากร ธรรมชาติและสิ่งแวดล้อม เรื่อง กำหนดที่ดินที่ได้รับอนุญาตให้ทำประโยชน์ตามประเภทหนังสือแสดงสิทธิเพื่อให้ไม้ที่ปลูกขึ้นในที่ดินดังกล่าวไม่เป็นไม้หวงห้าม พ.ศ. 2563 โดยในการพิจารณาที่ประชุมได้ให้ข้อสังเกต ของคณะกรรมการฯเพื่อให้หน่วยงานดำเนินการต่อไป

ที่มา : https://www.thaigov.go.th/news/contents/details/38733