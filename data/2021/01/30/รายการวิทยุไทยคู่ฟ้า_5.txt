รัฐบาลไทย-ข่าวทำเนียบรัฐบาล-โมเดลเศรษฐกิจ BCG เป็นวาระแห่งชาติ


วันศุกร์ที่ 29 มกราคม 2564
พิมพ์
โมเดลเศรษฐกิจ BCG เป็นวาระแห่งชาติ
วันพุธที่ 27 มกราคม 2564
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลยกโมเดลเศรษฐกิจ BCG หรือ เศรษฐกิจชีวภาพ เศรษฐกิจหมุนเวียน และเศรษฐกิจสีเขียว เป็นวาระแห่งชาติในการขับเคลื่อนประเทศ โดยพัฒนาเศรษฐกิจจากจุดแข็งคือความอุดมสมบูรณ์ที่ประเทศไทยมี ได้แก่ อนุรักษ์ฟื้นฟูทรัพยากรธรรมชาติ ใช้ประโยชน์อย่างสมดุล ลดของเสียจากกระบวนการผลิต สร้างมูลค่าเพิ่มตั้งแต่ต้นน้ำถึงปลายน้ำ และสร้างภูมิคุ้มให้ชุมชนพึ่งพาตนเองได้พร้อมรับกับการเปลี่ยนแปลง สำหรับการขับเคลื่อนในระยะ 5 ปีจากนี้ จะเน้นใน 4 สาขา ได้แก่ เกษตรและอาหาร สุขภาพและการแพทย์ พลังงาน และการท่องเที่ยว ครอบคลุมการจ้างงานร้อยละ 50 ของการจ้างงานทั้งประเทศ และคาดว่าโมเดลเศรษฐกิจ BCG จะทำให้ผลิตภัณฑ์มวลรวมในประเทศเพิ่มขึ้นได้ถึง 4.4 ล้านล้านบาท ในอีก 6 ปีข้างหน้า
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/38721