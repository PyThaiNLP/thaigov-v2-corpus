รัฐบาลไทย-ข่าวทำเนียบรัฐบาล-“พุทธิพงษ์” กระตุ้นประชาชนใช้แอปพลิเคชัน  ผ่านบริการโทรศัพท์เคลื่อนที่ของ NT 


วันจันทร์ที่ 11 มกราคม 2564
“พุทธิพงษ์” กระตุ้นประชาชนใช้แอปพลิเคชัน  ผ่านบริการโทรศัพท์เคลื่อนที่ของ NT
“พุทธิพงษ์” กระตุ้นประชาชนใช้แอปพลิเคชัน  ผ่านบริการโทรศัพท์เคลื่อนที่ของ NT
เมื่อวันที่ 11 มกราคม 2564 นายพุทธิพงษ์ ปุณณกันต์ รัฐมนตรีว่าการกระทรวงดิจิทัลเพื่อเศรษฐกิจและสังคม เป็นประธานในการแถลงข่าวมาตรการสนับสนุน การใช้แอปพลิเคชัน หมอชนะและผลการหารือมาตรการช่วยเหลือประชาชนช่วงโควิด-19 ระบาดรอบใหม่ โดยมีนายไตรรัตน์ วิริยะศิริกุลรองเลขาธิการ กสทช.รักษาการแทนเลขาธิการ กสทช. พร้อมด้วยนาวาเอกสมศักดิ์ ขาวสุวรรณ กรรมการและรักษาการกรรมการผู้จัดการใหญ่ บริษัทโทรคมนาคมแห่งชาติ จำกัด (มหาชน)  NT ร่วมแถลงข่าว ณ อาคารหอประชุม สำนักงาน กสทช. โดยกระทรวงดิจิทัลฯ พร้อมสนับสนุนคนไทยเฝ้าระวังการแพร่ระบาดของโควิด-19   ได้มอบหมายให้ NT รณรงค์เชิญชวนให้คนไทยใช้งานแอปพลิเคชัน “หมอชนะ” ผ่านบริการโทรศัพท์เคลื่อนที่ของ NT โดยไม่คิดค่าบริการดาต้า ในการนี้ ทางNT นำ Mobile 3 แบรนด์ ได้แก่ NT Mobile ,my และ TOT mobile  พร้อมให้บริการประชาชน  ทั้งนี้แอปพลิเคชันได้พัฒนาจากความร่วมมือของหน่วยงานต่างๆทั้งภาครัฐและเอกชน และมีคุณสมบัติสำคัญหลายประการที่จะรับมือกับสถานการณ์ที่เกิดขึ้นได้  เช่นการถ่ายรูปของผู้ใช้งานเพื่อยืนยันว่าบุคคลนั้นใช้งานจริง การติดตามเส้นทางของผู้ใช้งาน การค้นหาว่าผู้ใช้แอปฯรายใดอยู่ในสถานที่เสี่ยงในช่วงวันเวลาร่วมกับผู้ติดเชื้อ ซึ่งเป็นเครื่องมือสำคัญให้กรมควบคุมโรคใช้ประกอบในการสืบสวนโรค รวมทั้งเพื่อส่งข้อความแจ้งเตือน ปัจจุบันมียอดผู้ใช้งานผ่าน “หมอชนะ” จำนวน 6.34 ล้านคน
**********

ที่มา : https://www.thaigov.go.th/news/contents/details/38224