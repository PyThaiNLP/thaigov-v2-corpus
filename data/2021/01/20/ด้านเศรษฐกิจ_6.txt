รัฐบาลไทย-ข่าวทำเนียบรัฐบาล-บีโอไอเยี่ยมชมกิจการโรงพยาบาลเมดพาร์ค


วันอังคารที่ 19 มกราคม 2564
บีโอไอเยี่ยมชมกิจการโรงพยาบาลเมดพาร์ค
นายนฤตม์ เทอดสถีรศักดิ์ รองเลขาธิการคณะกรรมการส่งเสริมการลงทุน หรือ บีโอไอ (ที่ 5 จากซ้าย) พร้อมด้วยเจ้าหน้าที่บีโอไอเยี่ยมชมกิจการโรงพยาบาลเมดพาร์ค ซึ่งได้รับการส่งเสริมการลงทุนจากบีโอไอ
ในกิจการศูนย์การแพทย์เฉพาะทางด้านหัวใจ ด้านไต และด้านมะเร็ง กิจการบริการตรวจวิเคราะห์            ทางการแพทย์ และศูนย์ฝึกอบรมบุคลากรทางการแพทย์ โดยโรงพยาบาลมีเป้าหมายยกระดับเป็นสถาบันการแพทย์ที่มีความเป็นเลิศด้านการบริการทางการแพทย์ การเรียนการสอน และการวิจัย เพื่อมุ่งสู่การเป็นศูนย์กลางทางการแพทย์ของภูมิภาคเอเชียตะวันออกเฉียงใต้ โดยมี ศ.น.พ.สิน อนุราษฎร์ ประธานกรรมการบริหาร และทีมแพทย์ให้การต้อนรับ ณ โรงพยาบาลเมดพาร์ค เมื่อเร็วๆ นี้

ที่มา : https://www.thaigov.go.th/news/contents/details/38432