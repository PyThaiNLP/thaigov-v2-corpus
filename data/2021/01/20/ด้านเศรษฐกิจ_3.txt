รัฐบาลไทย-ข่าวทำเนียบรัฐบาล-SME D Bank ดูแลลูกค้าเดิมต่อเนื่อง ออกสินเชื่อใหม่ ‘จ่ายดี มีเติม’ ช่วยเสริมสภาพคล่อง เดินหน้ากิจการก้าวข้ามวิกฤตโควิด-19


วันอังคารที่ 19 มกราคม 2564
พิมพ์
SME D Bank ดูแลลูกค้าเดิมต่อเนื่อง ออกสินเชื่อใหม่ ‘จ่ายดี มีเติม’ ช่วยเสริมสภาพคล่อง เดินหน้ากิจการก้าวข้ามวิกฤตโควิด-19
ME D Bank เคียงข้างดูแลลูกค้าเดิมต่อเนื่องให้ก้าวผ่านวิกฤตโควิด-19 ออกผลิตภัณฑ์สินเชื่อใหม่ “จ่ายดี มีเติม” เพื่อให้ลูกค้านำไปใช้ลงทุน ขยาย ปรับปรุง หมุนเวียนในธุรกิจเดิมที่เคยขอสินเชื่อไปแล้ว
ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) หรือ SME D Bank เคียงข้างดูแลลูกค้าเดิมต่อเนื่องให้ก้าวผ่านวิกฤตโควิด-19 ออกผลิตภัณฑ์สินเชื่อใหม่ “จ่ายดี มีเติม” เพื่อให้ลูกค้านำไปใช้ลงทุน ขยาย ปรับปรุง หมุนเวียนในธุรกิจเดิมที่เคยขอสินเชื่อไปแล้ว กำหนดคุณสมบัติสำหรับลูกค้าที่มีวงเงินสินเชื่อประเภทเงินกู้แบบมีระยะเวลา (Term Loan) และมีประวัติชำระหนี้ดี   วงเงินกู้สูงสุดเท่ากับวงเงินเดิมทุกประเภทที่มีอยู่กับธนาคาร แต่ไม่เกิน 15 ล้านบาท คิดอัตราดอกเบี้ย กรณีหลักประกันตามที่ธนาคารกำหนด MLR+0.5 ตลอดอายุสัญญา ระยะเวลากู้ยืมนานสูงสุด 10 ปี กรณีที่ใช้ บสย. คิดอัตราดอกเบี้ย MLR+1.5 ตลอดอายุสัญญา ระยะเวลากู้ยืมนานสูงสุด 7 ปี สนใจติดต่อได้ที่สาขา SME D Bank ทั่วประเทศ หรือสอบถามข้อมูลเพิ่มเติมได้ที่ Call Center 1357

ที่มา : https://www.thaigov.go.th/news/contents/details/38419