รัฐบาลไทย-ข่าวทำเนียบรัฐบาล-รมว.ดีอีเอส มอบหมายผู้ช่วยรัฐมนตรีฯ ยื่นแจ้งความนายธนาธร จึงรุ่งเรืองกิจ ประธานคณะก้าวหน้า คดี ม.112


วันพุธที่ 20 มกราคม 2564
รมว.ดีอีเอส มอบหมายผู้ช่วยรัฐมนตรีฯ ยื่นแจ้งความนายธนาธร จึงรุ่งเรืองกิจ ประธานคณะก้าวหน้า คดี ม.112
รมว.ดีอีเอส มอบหมายผู้ช่วยรัฐมนตรีฯ ยื่นแจ้งความนายธนาธร จึงรุ่งเรืองกิจ ประธานคณะก้าวหน้า คดี ม.112
เมื่อวันที่ 20 มกราคม 2564 นายพุทธิพงษ์ ปุณณกันต์ รัฐมนตรีว่าการกระทรวงดิจิทัลเพื่อเศรษฐกิจและสังคม มอบหมายนายเนวินธุ์ ช่อชัยทิพฐ์ ผู้ช่วยรัฐมนตรีประจำกระทรวงดิจิทัลเพื่อเศรษฐกิจและสังคม ร่วมกับ นายทศพล เพ็งส้ม ผู้ช่วยรัฐมนตรีประจำสำนักนายกรัฐมนตรี และ นายสุภรณ์ อัตถาวงศ์ ผู้ช่วยรัฐมนตรีประจำนายกรัฐมนตรี ยื่นแจ้งความที่ กองบังคับการปราบปรามการกระทำความผิดเกี่ยวกับอาชญากรรมทางเทคโนโลยี (บก.ปอท.) เพื่อร้องทุกข์กล่าวโทษเอาผิด นายธนาธร จึงรุ่งเรืองกิจ ประธานคณะก้าวหน้า ฐานความผิดต่อองค์พระมหากษัตริย์ไทยอยู่ในประมวลกฎหมายอาญา มาตรา 112 บัญญัติไว้ว่า “ผู้ใดหมิ่นประมาท ดูหมิ่น หรือแสดงความอาฆาตมาดร้ายพระมหากษัตริย์ พระราชินี รัชทายาท หรือผู้สำเร็จราชการแทนพระองค์ ต้องระวางโทษจำคุกตั้งแต่ 3 ปีถึง 15 ปี” และด้วยการกระทําความผิดเกี่ยวกับคอมพิวเตอร์ ปี 2560 ที่ระบุว่า ผู้ใดกระทําความผิดที่ระบุไว้ดังต่อไปนี้ ต้องระวางโทษจําคุกไม่เกิน 5 ปี หรือปรับไม่เกิน 100,000 บาท หรือทั้งจําทั้งปรับ ณ ชั้น 4 ศูนย์ราชการ อาคาร B แจ้งวัฒนะ
****************

ที่มา : https://www.thaigov.go.th/news/contents/details/38466