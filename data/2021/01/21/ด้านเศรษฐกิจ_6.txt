รัฐบาลไทย-ข่าวทำเนียบรัฐบาล-กรุงไทยฟรีค่าธรรมเนียม Krungthai e-Withholding Tax Plus ถึงสิ้นปี 65


วันพุธที่ 20 มกราคม 2564
พิมพ์
กรุงไทยฟรีค่าธรรมเนียม Krungthai e-Withholding Tax Plus ถึงสิ้นปี 65
กรุงไทยขานรับนโยบายภาครัฐ หนุนใช้ระบบหักภาษี ณ ที่จ่ายอิเล็กทรอนิกส์  ซึ่งลดอัตราภาษีเหลือ 2% เปิดฟรีค่าธรรมเนียมบริการ  Krungthai e-Withholding Tax Plus ถึงสิ้นปี 65
ตามที่คณะรัฐมนตรี (ครม.) มีมติเห็นชอบมาตรการภาษีเพื่อส่งเสริมการใช้ระบบภาษีหัก ณ ที่จ่าย อิเล็กทรอนิกส์ หรือ e-Withholding Tax โดยลดอัตราภาษีหัก ณ ที่มีอัตรา 5% และ 3% เหลือ 2% สำหรับการจ่ายเงินได้พึงประเมินผ่านระบบ e-Withholding Tax ตั้งแต่วันที่ 1 ตุลาคม 2563 – 31 ธันวาคม 2565  โดยบริษัทหรือห้างหุ้นส่วนนิติบุคคลสามารถนำรายจ่ายจากการลงทุน และการใช้บริการระบบ e-Withholding Tax หรือระบบใบกำกับภาษีอิเล็กทรอนิกส์และใบรับอิเล็กทรอนิกส์ (e-Tax Invoice & e-Receipt) มาหักเป็นรายจ่ายได้ 2 เท่า ตั้งแต่วันที่ 1 มกราคม 2563 –  31 ธันวาคม 2565 นั้น
ธนาคารกรุงไทย พร้อมดำเนินงานตามนโยบายภาครัฐ เปิดให้บริการ Krungthai e-Withholding Tax Plus ซึ่งเป็นบริการใหม่ของธนาคารภายใต้ความร่วมมือกับกรมสรรพากร โดยเป็นตัวแทนในการหักภาษี ณ ที่จ่าย และนำส่งข้อมูลการหักภาษี ณ ที่จ่ายแบบอิเล็กทรอนิกส์ไปยังกรมสรรพากร  โดยที่ผู้ประกอบการไม่ต้องออกและจัดส่งหนังสือรับรองการหักภาษี ณ ที่จ่าย (50 ทวิ) ไปยังคู่ค้า พร้อมสร้างความมั่นใจในการใช้บริการ  ด้วยระบบข้อความแจ้งเตือนยืนยันการหักเงินและการนำส่งข้อมูล อีกทั้งยังสามารถเรียกดูรายงานการนำส่งข้อมูล หรือดาวน์โหลดเอกสารหลักฐานการนำส่งภาษีหัก ณ ที่จ่าย  ผ่านช่องทาง Krungthai Corporate online ได้ตลอด 24 ชั่วโมง
นอกจากนี้  ยังมีสิทธิพิเศษสำหรับผู้ประกอบการที่สมัครใช้บริการ Krungthai e-Withholding Tax Plus ระหว่างวันที่ 1 ตุลาคม 2563 – 30 มิถุนายน 2564 ฟรีค่าธรรมเนียมการจัดการข้อมูลและนำส่งภาษีหัก ณ ที่จ่าย ตั้งแต่วันที่สมัคร จนถึง 31 ธันวาคม 2565 สำหรับผู้ประกอบการที่สนใจสามารถสมัครใช้บริการ ได้ที่ตัวแทนธนาคารผู้ดูแลลูกค้า หรือติดต่อผ่านทางช่องทางธุรกิจ Krungthai Corporate Call Center 02-111-9999 อีเมล cash.management@krungthai.com
ทีม Marketing Strategy / โทร 0-2208-4174-8

ที่มา : https://www.thaigov.go.th/news/contents/details/38464