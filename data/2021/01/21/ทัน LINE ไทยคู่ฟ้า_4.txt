รัฐบาลไทย-ข่าวทำเนียบรัฐบาล-ปรับเกณฑ์ใหม่! ช่วย SME เข้าถึงเงินทุนได้มากขึ้น


วันพุธที่ 20 มกราคม 2564
ปรับเกณฑ์ใหม่! ช่วย SME เข้าถึงเงินทุนได้มากขึ้น
...
ข่าวดีสำหรับผู้ประกอบการ SME ครับ
เพราะรัฐบาลได้ขยายเวลาโครงการสินเชื่อ
เพื่อยกระดับเศรษฐกิจชุมชน (Local Economy Loan)
ออกไปอีก 1 ปี เป็นสิ้นสุดวันที่ 18 ธ.ค. 64
พร้อมปรับหลักเกณฑ์ใหม่ให้เข้าถึงเงินทุนได้มากขึ้น
.
เพื่อให้ผู้ประกอบการ SME มีเงินทุนหมุนเวียน
สำหรับนำไปลงทุนหรือปรับปรุงกิจการ
โดยรัฐจะชดเชยส่วนต่างดอกเบี้ยให้ 2% ใน 3 ปีแรก
และมีกำหนดระยะเวลากู้ยืมไม่เกิน 7 ปี
.
หลักเกณฑ์ผู้ร่วมโครงการที่ปรับใหม่
1. เป็นผู้ประกอบการ SME ที่ดำเนินธุรกิจเกี่ยวกับ
ธุรกิจเกษตรแปรรูป การท่องเที่ยว
ธุรกิจที่ตั้งอยู่ในหมู่บ้านอุตสาหกรรมสร้างสรรค์ (CIV)
หรือเป็นผู้ประกอบการใหม่ที่มีนวัตกรรม
ธุรกิจผลิตหรือบริการอื่น ๆ รวมถึงธุรกิจค้าปลีก – ส่ง
.
2. เป็นสินเชื่อใหม่ ทั้งลูกค้าเดิมหรือลูกค้าใหม่
และไม่ใช่ลูกหนี้ที่ Re-finance มาจากสถาบันการเงินอื่น
.
โครงการดี ๆ แบบนี้ นอกจากจะช่วยเหลือผู้ประกอบการ
ในช่วงที่ได้รับผลกระทบจากโรคโควิด-19 แล้ว
ยังช่วยรักษาการจ้างงานและสร้างเงินทุนหมุนเวียน
ในระบบเศรษฐกิจได้มากกว่า 40,000 ล้านบาท
.
สอบถามเพิ่มเติมได้ที่
ธนาคารพัฒนาวิสาหกิจขนาดกลางและขนาดย่อมแห่งประเทศไทย
Call Center 1357
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/38470