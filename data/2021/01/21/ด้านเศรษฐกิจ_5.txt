รัฐบาลไทย-ข่าวทำเนียบรัฐบาล-กรุงไทยแนะนักลงทุนจองซื้อหลักทรัพย์ออนไลน์ ลดเสี่ยง เลี่ยงโควิด


วันพุธที่ 20 มกราคม 2564
พิมพ์
กรุงไทยแนะนักลงทุนจองซื้อหลักทรัพย์ออนไลน์ ลดเสี่ยง เลี่ยงโควิด
ในช่วงสถานการณ์โควิด-19 แพร่ระบาดเป็นวงกว้าง ธนาคารแนะนำนักลงทุนจองซื้อหุ้นกู้หุ้นสามัญ ทรัสต์เพื่อการลงทุนในอสังหาริมทรัพย์ (REIT) กองทุนรวมโครงสร้างพื้นฐาน (Infrastructure Fund) หรือหลักทรัพย์อื่นๆ ผ่านบริการ Money Connect by Krungthai
ธนาคารกรุงไทย เปิดเผยว่า ในช่วงสถานการณ์โควิด-19 แพร่ระบาดเป็นวงกว้าง ธนาคารได้แนะนำและอำนวยความสะดวกให้กับลูกค้า นักลงทุน เพื่อลดความเสี่ยงการติดเชื้อ โดยนักลงทุนที่สนใจจองซื้อหุ้นกู้หุ้นสามัญ ทรัสต์เพื่อการลงทุนในอสังหาริมทรัพย์ (REIT) กองทุนรวมโครงสร้างพื้นฐาน (Infrastructure Fund) หรือ หลักทรัพย์อื่นๆ สามารถลงทุนได้ผ่านบริการ Money Connect by Krungthai  ซึ่งเป็นระบบจองซื้อหลักทรัพย์ออนไลน์ ที่ช่วยให้ทุกการลงทุนเป็นไปด้วยความสะดวก รวดเร็ว ง่าย และประหยัดเวลาในการเดินทาง โดยลูกค้าของธนาคารสามารถทำธุรกรรมได้ทุกที่ทุกเวลา ผ่านแอปพลิเคชั่น Krungthai NEXT หรือเว็บไซต์ https://moneyconnect.krungthai.com/ ได้ตลอด 24 ชั่วโมง โดยไม่ต้องเดินทางไปที่สาขา
ผู้ที่สนใจลงทุนสามารถเตรียมความพร้อมก่อนการลงทุนได้ โดยผู้ลงทุนที่ยังไม่มีบัญชีเงินฝากกับธนาคารกรุงไทย ติดต่อใช้บริการได้ทุกสาขาทั่วประเทศ  สำหรับลูกค้านักลงทุนที่มีบัญชี KTB netbank และ Krungthai NEXT สามารถ Log in เข้าไปจองซื้อด้วย Username และ Password  ซึ่งหากลืม Password สามารถ Reset Password ได้ด้วยตนเองที่หน้า Log in ของ Money Connect by Krungthai โดยการยืนยันตัวตนด้วย เลขที่บัตรประชาชน เลขที่บัตร ATM  รหัสบัตร ATM ก็สามารถรับ Username และ Password เพื่อเข้าจองซื้อได้ทันที
ทั้งนี้ ผู้สนใจลงทุนสามารถจองซื้อหลักทรัพย์ผ่านช่องทางออนไลน์ และชำระเงินโดยการตัดบัญชีผ่านทาง Money Connect by Krungthai ได้ทันที เพื่อความสะดวก ปลอดภัยในช่วงสถานการณ์แพร่ระบาดของโควิด-19 และเลี่ยงการสัมผัสเงินสด สอบถามเพิ่มเติมติดต่อ Krungthai Contact Center โทร. 02-111-1111
ทีม Marketing Strategy
โทร.0-2208-4174-8

ที่มา : https://www.thaigov.go.th/news/contents/details/38463