รัฐบาลไทย-ข่าวทำเนียบรัฐบาล-รมต.อนุชา หารือ มส. การดำเนินงานทำนุบำรุงพระพุทธศาสนา กิจการพระพุทธศาสนาในพื้นที่ 3 จังหวัดชายแดนภาคใต้ 


วันพุธที่ 20 มกราคม 2564
พิมพ์
รมต.อนุชา หารือ มส. การดำเนินงานทำนุบำรุงพระพุทธศาสนา กิจการพระพุทธศาสนาในพื้นที่ 3 จังหวัดชายแดนภาคใต้
รมต.อนุชา หารือ มส. การดำเนินงานทำนุบำรุงพระพุทธศาสนา กิจการพระพุทธศาสนาในพื้นที่ 3 จังหวัดชายแดนภาคใต้
วันนี้ (20 มกราคม 2563) เวลา 14.00 น. นายอนุชา นาคาศัย รัฐมนตรีประจำสำนักนายกรัฐมนตรี นำคณะ ประกอบด้วย นางสาว ณัฐธ์ภัสส์ ยงใจยุทธ ที่ปรึกษารัฐมนตรีประจำสำนักนายกรัฐมนตรี และนายชาญกฤช เดชวิทักษ์ ผู้ช่วยรัฐมนตรีประจำสำนักนายกรัฐมนตรี เข้ากราบถวายสักการะ กรรมการมหาเถรสมาคม โดยสมเด็จพระวันรัต กรรมการมหาเถรสมาคมเจ้าอาวาสวัดบวรนิเวศราชวรวิหารปฏิบัติหน้าที่ ประธานที่ประชุมมหาเถรสมาคม รัฐมนตรีประจำสำนักนายกรัฐมนตรี ได้นำเรียนถวาย ข้อหารือมหาเถรสมาคม เกี่ยวกับการดำเนินงานของสำนักงานพระพุทธศาสนาแห่งชาติ ซึ่งเป็นหน่วยงานในกำกับดูแล
และ กล่าวว่า รัฐบาลได้ดำเนินงานร่วมกับมหาเถรสมาคมในการทำนุบำรุงศาสนาทุกด้าน ในส่วนของคณะสงฆ์ที่ได้รับผลกระทบจากสถานการณ์แพร่ระบาดของเชื้อไวรัสโควิด-19 รัฐบาลไม่ได้นิ่งเฉย แต่อยู่ในระหว่างการหารือมาตรการเยียวยา ซึ่งต้องพิจารณาความเหมาะสมและการให้ความช่วยเหลืออย่างเท่าเทียม นอกจากนี้ยังได้มีการหารือกิจการพระพุทธศาสนาในพื้นที่ 3 จังหวัดชายแดนภาคใต้ เพื่อให้เกิดการดำเนินการที่เป็นธรรมในการให้ความช่วยเหลือ ซึ่งที่ประชุม มส. ขอให้พี่น้องประชาชนใน 3 จังหวัดชายแดนภาคใต้ ใช้หลัก "รู้รัก สามัคคี" ให้เกียรติซึ่งกันและกัน  ยอมรับในวิถีชีวิตของกันและกัน เพื่อการอยู่ร่วมกันได้อย่างสงบสุข
สำหรับกรณีที่พบว่ามีพระสงฆ์ออกมาเคลื่อนไหวทางการเมือง รัฐมนตรีประจำสำนักนายกรัฐมนตรี ย้ำว่าเป็นเรื่องของคณะที่จะพอจารณาดำเนินการปกครองและการโทษทางพระวินัยให้เป็นไปตามกฎ ระเบียบ ประกาศ คำสั่ง และมติที่มหาเถรสมาคมกำหนด
-----------------

ที่มา : https://www.thaigov.go.th/news/contents/details/38477