รัฐบาลไทย-ข่าวทำเนียบรัฐบาล-ออมสินเลื่อนจัดงานวันเด็กแห่งชาติ


วันพุธที่ 6 มกราคม 2564
พิมพ์
ออมสินเลื่อนจัดงานวันเด็กแห่งชาติ
ธนาคารออมสิน มีความห่วงใยและให้ความสำคัญต่อความปลอดภัยด้านสุขภาพของเด็กและผู้ปกครอง จึงขอเลื่อนการจัดกิจกรรมและการจัดงานวันเด็กแห่งชาติ ประจำปี 2564 ที่จะจัดขึ้นในวันเสาร์ที่ 9 มกราคม 2564 ณ ธนาคารออมสิน สำนักงานใหญ่ ออกไปก่อน
รายงานข่าวจากธนาคารออมสิน เปิดเผยว่า ตามที่กระทรวงศึกษาธิการ โดยคณะกรรมการจัดงานฉลองวันเด็กแห่งชาติ ประจำปี 2564 ได้มีมติเลื่อนการจัดงานวันเด็กแห่งชาติ เนื่องจากในปัจจุบันเกิดสถานการณ์การแพร่ระบาดของเชื้อไวรัสโควิด-19 กระจายอย่างรวดเร็วในหลายพื้นที่นั้น ธนาคารออมสิน มีความห่วงใยและให้ความสำคัญต่อความปลอดภัยด้านสุขภาพของเด็กและผู้ปกครอง จึงขอเลื่อนการจัดกิจกรรมและการจัดงานวันเด็กแห่งชาติ ประจำปี 2564 ที่จะจัดขึ้นในวันเสาร์ที่ 9 มกราคม 2564 ณ ธนาคารออมสิน สำนักงานใหญ่ ออกไปก่อนด้วยเช่นกัน รวมถึงเลื่อนการเปิดรับฝากเงินและแจกของที่ระลึกในโอกาสนี้ให้กับเด็ก ณ ธนาคารออมสินทุกสาขา โดยจะกำหนดวันจัดงานและเปิดให้เด็กฝากเงินเป็นกรณีพิเศษเนื่องในวันเด็กแห่งชาติ ประจำปี 2564 อีกครั้ง เมื่อสถานการณ์การแพร่ระบาดของโควิด-19 คลี่คลาย ซึ่งจะประกาศให้ทราบในโอกาสต่อไป.

ที่มา : https://www.thaigov.go.th/news/contents/details/38116