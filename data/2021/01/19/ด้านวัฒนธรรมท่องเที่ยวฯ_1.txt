รัฐบาลไทย-ข่าวทำเนียบรัฐบาล-ปลัดวธ. นำข้าราชการประกาศเจตจำนงสุจริตและแสดงสัญลักษณ์ต่อต้านการทุจริตทั่วประเทศ 


วันจันทร์ที่ 18 มกราคม 2564
ปลัดวธ. นำข้าราชการประกาศเจตจำนงสุจริตและแสดงสัญลักษณ์ต่อต้านการทุจริตทั่วประเทศ
ปลัดวธ. นำข้าราชการประกาศเจตจำนงสุจริตและแสดงสัญลักษณ์ต่อต้านการทุจริตทั่วประเทศ
เมื่อเร็วๆนี้ นางยุพา ทวีวัฒนะกิจบวร ปลัดกระทรวงวัฒนธรรม ได้นำผู้บริหารสำนักงานปลัดกระทรวงวัฒนธรรม และวัฒนธรรมจังหวัด ร่วมการประกาศเจตจำนงสุจริตและแสดงสัญลักษณ์ต่อต้านการทุจริตของกระทรวงวัฒนธรรม ผ่านระบบ video conference ไปยังสำนักงานวัฒนธรรมจังหวัดทั่วประเทศ โดยปลัดกระทรวงวัฒนธรรม ได้กล่าวนำแสดงเจตจำนงสุจริต และร่วมทำสัญลักษณ์ต่อต้านการทุจริตของสำนักงานปลัดกระทรวงวัฒนธรรมโดยพร้อมเพรียงกัน มีนายกิตติพันธ์ พานสุวรรณ รองปลัดกระทรวงวัฒนธรรม นายประสพ เรียงเงิน รองปลัดกระทรวงวัฒนธรรม นายกฤษฎา คงคะจันทร์ หัวหน้าผู้ตรวจราชการกระทรวงวัฒนธรรม ผู้ตรวจราชการกระทรวงวัฒนธรรม ผู้บริหาร วัฒนธรรมจังหวัด และเจ้าหน้าที่ที่เกี่ยวข้องเข้าร่วม ณ ศูนย์ประชุม ชั้น ๘ กระทรวงวัฒนธรรม และสำนักงานวัฒนธรรมจังหวัดทั่วประเทศ
ปลัดกระทรวงวัฒนธรรม ได้ร่วมประกาศเจตจำนงว่า จะน้อมนำพระบรมราโชวาทของพระบาทสมเด็จพระปรเมนทรรามาธิบดีศรีสินทรมหาวชิราลงกรณ พระวชิรเกล้าเจ้าอยู่หัว ที่ทรงพระราชทานแก่ข้าราชการพลเรือนมาเป็นหลักยึดในการปฏิบัติหน้าที่ราชการ โดยจะใฝ่หาความรู้ในการปฏิบัติงานทั้งความรู้ในหลักวิชาการ ความรู้ในการบริหารงานตามภาระหน้าที่ และความรู้คิดวินิจฉัยที่ถูกต้องด้วยเหตุผล หลักวิชาและหลักธรรม พร้อมทั้งนำมาใช้ในการบริหาร ปฏิบัติงานของแผ่นดินให้สำเร็จตรงตามเป้าหมายด้วยความถูกต้องเป็นธรรม โปร่งใสและเป็นไปตามหลักธรรมาภิบาล พร้อมทั้งไม่ให้และไม่รับของขวัญ ของกำนัลทุกชนิดจากการปฏิบัติหน้าที่ ยึดมั่นในผลประโยชน์ของประเทศชาติและประชาชน เพื่อความมั่นคง มั่งคั่ง และยั่งยืนของราชอาณาจักรไทยสืบไป

ที่มา : https://www.thaigov.go.th/news/contents/details/38394