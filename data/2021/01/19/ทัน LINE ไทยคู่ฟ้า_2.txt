รัฐบาลไทย-ข่าวทำเนียบรัฐบาล-ยก 2 เกาะ เป็นพื้นที่คุ้มครองทรัพยากรทางทะเล


วันจันทร์ที่ 18 มกราคม 2564
ยก 2 เกาะ เป็นพื้นที่คุ้มครองทรัพยากรทางทะเล
...
หากจะพูดถึง จ.นครศรีธรรมราช และ จ.ปัตตานี
หลายคนอาจจะนึกถึงวัดที่ศักดิ์สิทธิ์
หรือศิลปวัฒนธรรมที่มีเอกลักษณ์ของภาคใต้
แต่รู้หรือไม่ว่า? ทั้ง 2 จังหวัดก็มี “เกาะ” ที่สวยงาม
.
“เกาะกระ” ตั้งอยู่ใน อ.ปากพนัง จ.นครศรีธรรมราช
เป็นพื้นที่ที่มีแนวปะการังสวยงาม สภาพสมบูรณ์
เป็นแหล่งวางไข่ของเต่าตนุ และเต่ากระ
สัตว์น้ำที่ต้องอนุรักษ์ เพื่อป้องกันการสูญพันธุ์
.
“เกาะโลซิน” ตั้งอยู่ในพื้นที่ จ.ปัตตานี
เป็นเกาะที่เล็กที่สุดในประเทศไทย
มีภูเขาหินปูนอยู่ใต้น้ำ แต่มีส่วนที่โผล่พ้นน้ำเพียงเล็กน้อย
มีแนวปะการังที่อุดมสมบูรณ์
และยังเป็นแหล่งก๊าซธรรมชาติที่สำคัญอีกด้วย
.
ดังนั้น เพื่อคุ้มครองทรัพยากรทางทะเลและชายฝั่ง
สงวนรักษาไว้ซึ่งสภาพธรรมชาติเดิม
ให้เป็นแหล่งที่อยู่อาศัยและขยายพันธุ์ของปะการัง
และสัตว์ทะเลหายาก
.
รัฐบาลจึงได้เห็นชอบร่างกฎกระทรวง
กำหนดให้บริเวณหมู่เกาะกระ อ.ปากพนัง จ.นครศรีธรรมราช
และบริเวณเกาะโลซิน อ.ปะนาเระ จ.ปัตตานี
เป็นพื้นที่คุ้มครองทรัพยากรทางทะเลชายฝั่ง
.
ห้ามทำกิจกรรมต่าง ๆ เช่น ทิ้งขยะมูลฝอย สิ่งปฏิกูล
ปล่อยน้ำเสีย สารแขวนลอย ตะกอนแขวนลอย
ทำเหมืองแร่ในทะเล สำรวจ ขุด ถมทะเล
ทิ้งสมอเรือ และให้ควบคุมเรือเข้าออก เป็นต้น
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/38380