รัฐบาลไทย-ข่าวทำเนียบรัฐบาล-รมว.ยุติธรรม ให้การต้อนรับเอกอัครราชทูตสาธารณรัฐอิสลามอิหร่านประจำประเทศไทย  ส่งเสริมความร่วมมือในบริบทด้านยุติธรรม


วันจันทร์ที่ 18 มกราคม 2564
รมว.ยุติธรรม ให้การต้อนรับเอกอัครราชทูตสาธารณรัฐอิสลามอิหร่านประจำประเทศไทย  ส่งเสริมความร่วมมือในบริบทด้านยุติธรรม
รมว.ยุติธรรม ให้การต้อนรับเอกอัครราชทูตสาธารณรัฐอิสลามอิหร่านประจำประเทศไทย ส่งเสริมความร่วมมือในบริบทด้านยุติธรรม
ในวันจันทร์ที่ ๑๘ มกราคม ๒๕๖๔ เวลา ๑๐.๐๐ น.
ณ ห้องรับรอง ๓ - ๐๒ อาคารกระทรวงยุติธรรม ถนนแจ้งวัฒนะ เขตหลักสี่ กรุงเทพฯ
นายสมศักดิ์ เทพสุทิน รัฐมนตรีว่าการกระทรวงยุติธรรม
พร้อมด้วย ว่าที่ร้อยตรี ธนกฤต จิตรอารีย์รัตน์ เลขานุการรัฐมนตรีว่าการกระทรวงยุติธรรม
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม และคณะ
ให้การต้อนรับ นายซัยยิด เรซา โนบัคตี (H.E. Mr. Seyed Reza Nobakhti)
เอกอัครราชทูตสาธารณรัฐอิสลามอิหร่านประจำประเทศไทย
ในโอกาสเข้าเยี่ยมคารวะและหารือข้อราชการร่วมกัน
โดยติดตามร่างความตกลงว่าด้วยความร่วมมือทางอาญาในการส่งผู้ร้ายข้ามแดน
ระหว่างราชอาณาจักรไทยและสาธารณรัฐอิสลามอิหร่าน
นอกจากนี้ เอกอัครราชทูตฯ ได้แจ้งความประสงค์ที่จะพัฒนาความร่วมมือ
ด้านการป้องกันและปราบปรามยาเสพติดกับฝ่ายไทย
โดยการหารือข้อราชการระหว่างกันในครั้งนี้นับเป็นการกระชับความสัมพันธ์
ระหว่างประเทศไทยและอิหร่านให้แน่นแฟ้นยิ่งขึ้น
อีกทั้งยังเป็นการส่งเสริมความร่วมมือในบริบทด้านยุติธรรมให้มีความก้าวหน้ามากขึ้นอีกด้วย

ที่มา : https://www.thaigov.go.th/news/contents/details/38408