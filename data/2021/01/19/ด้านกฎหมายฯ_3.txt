รัฐบาลไทย-ข่าวทำเนียบรัฐบาล-รมว.ยุติธรรม ให้การต้อนรับเอกอัครราชทูตมองโกเลียประจำประเทศไทย สานต่อความสัมพันธ์พร้อมให้ความร่วมมือด้านกฎหมายและด้านยาเสพติด


วันจันทร์ที่ 18 มกราคม 2564
รมว.ยุติธรรม ให้การต้อนรับเอกอัครราชทูตมองโกเลียประจำประเทศไทย สานต่อความสัมพันธ์พร้อมให้ความร่วมมือด้านกฎหมายและด้านยาเสพติด
รมว.ยุติธรรม ให้การต้อนรับเอกอัครราชทูตมองโกเลียประจำประเทศไทย สานต่อความสัมพันธ์พร้อมให้ความร่วมมือด้านกฎหมายและด้านยาเสพติด
ในวันจันทร์ที่ ๑๘ มกราคม ๒๕๖๔ เวลา ๑๕.๓๐ น.
ณ ห้องรับรองประจำกระทรวงยุติธรรม (ห้อง ๓-๐๒) ชั้น ๓
อาคารกระทรวงยุติธรรม นายสมศักดิ์ เทพสุทิน รัฐมนตรีว่าการกระทรวงยุติธรรม
พร้อมด้วย นายนิยม เติมศรีสุข รองปลัดกระทรวงยุติธรรม ให้การต้อนรับ
นายทูมูร์ อามาร์ซานา (Mr. Tumur Amarsanaa) เอกอัครราชทูตมองโกเลียประจำประเทศไทย
ในโอกาสเข้าเยี่ยมคารวะและหารือข้อราชการร่วมกัน โดยเอกอัครราชทูตมองโกเลียประจำประเทศไทย
ประสงค์ที่จะสานต่อความสัมพันธ์และความร่วมมืออันดีกับไทย
โดยเฉพาะความร่วมมือด้านกฎหมายและด้านยาเสพติด รวมทั้งสนใจการใช้น้ำมันกัญชาในทางการแพทย์
นอกจากนี้ ทั้งสองฝ่ายยังได้หารือเกี่ยวกับประเด็นความร่วมมือทวิภาคี
โดยเฉพาะการเร่งรัดจัดทำความตกลงที่ยังอยู่ระหว่างการเจรจาให้มีผลเป็นรูปธรรม โดยฝ่ายมองโกเลียหวังเป็นอย่างยิ่งว่าการพัฒนาความร่วมมือกับประเทศไทยในครั้งนี้
จะเป็นประตูสู่ความสัมพันธ์กับประเทศในอาเซียนต่อไปในอนาคต

ที่มา : https://www.thaigov.go.th/news/contents/details/38409