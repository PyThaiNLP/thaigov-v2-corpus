รัฐบาลไทย-ข่าวทำเนียบรัฐบาล-รองปลัดฯ ดีอีเอส เผยขั้นตอนตรวจสอบข่าวปลอม กระตุ้นประชาชนให้รู้ทันข่าวก่อนแชร์ ผ่านรายการสถานีประชาชน ทางช่องไทยพีบีเอส  


วันอังคารที่ 19 มกราคม 2564
รองปลัดฯ ดีอีเอส เผยขั้นตอนตรวจสอบข่าวปลอม กระตุ้นประชาชนให้รู้ทันข่าวก่อนแชร์ ผ่านรายการสถานีประชาชน ทางช่องไทยพีบีเอส
รองปลัดฯ ดีอีเอส เผยขั้นตอนตรวจสอบข่าวปลอม กระตุ้นประชาชนให้รู้ทันข่าวก่อนแชร์ ผ่านรายการสถานีประชาชน ทางช่องไทยพีบีเอส
เมื่อวันที่ 18 มกราคม 2564 นายภุชพงค์ โนดไธสง รองปลัดกระทรวงดิจิทัลเพื่อเศรษฐกิจและสังคม ในฐานะ ผอ.ศูนย์ต่อต้านข่าวปลอม (Anti-Fake Center) ให้สัมภาษณ์ผ่านรายการสถานีประชาชน ของสถานีโทรทัศน์ไทยพีบีเอส (Thai PBS) เพื่อสร้างความมั่นใจและความน่าเชื่อถือให้แก่ประชาชน ถึงขั้นตอน กระบวนการตรวจสอบข่าวต่างๆของหน่วยงาน ก่อนมีการประชาสัมพันธ์ และส่งต่อเพื่อให้พี่น้องประชาชนได้รับทราบ โดยที่ผ่านมาศูนย์ต่อต้านข่าวปลอม ได้มีการเปิดอบรมประชาชนให้รู้ทันข่าว ก่อนแชร์ เพื่อรับทราบข้อมูลข่าวสารที่ถูกต้อง ในพื้นที่ 4 ภาคทั่วประเทศ  ได้แก่เชียงใหม่ อุดรธานี พังงา และอยุธยา  ณ ห้องประชุม  ชั้น 8 สำนักงานปลัดกระทรวงดิจิทัลเพื่อเศรษฐกิจและสังคมศูนย์ราชการฯแจ้งวัฒนะ พร้อมกันนี้ รองปลัดฯ จะเข้าร่วมสนทนาเพื่อพูดคุยถึงการตรวจข่าวสารที่ถูกต้องกับทางรายการฯ อีกครั้ง ในวันที่ 26 มกราคม 2564 ช่วงเวลา 14.05 – 15.00 น.
*********

ที่มา : https://www.thaigov.go.th/news/contents/details/38410