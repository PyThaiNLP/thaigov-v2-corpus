รัฐบาลไทย-ข่าวทำเนียบรัฐบาล-นายกฯ ห่วงใยประชาชนในช่วงอากาศเปลี่ยนแปลง หลายพื้นที่มีอากาศหนาวเย็น อุณหภูมิลดลง


วันอาทิตย์ที่ 17 มกราคม 2564
พิมพ์
นายกฯ ห่วงใยประชาชนในช่วงอากาศเปลี่ยนแปลง หลายพื้นที่มีอากาศหนาวเย็น อุณหภูมิลดลง
นายกฯ ห่วงใยประชาชนในช่วงอากาศเปลี่ยนแปลง หลายพื้นที่มีอากาศหนาวเย็น อุณหภูมิลดลง
เนื่องด้วยพยากรณ์อากาศในช่วงวันที่ 17 - 19 ม.ค. 64 บริเวณความกดอากาศสูงกำลังค่อนข้างแรงระลอกใหม่จากประเทศจีนจะลงมาปกคลุมประเทศไทยตอนบน ทำให้บริเวณดังกล่าวมีอากาศหนาวเย็นลง และมีลมแรง โดยอุณหภูมิจะลดลงตั้งแต่ 2 ถึง 3 องศาเซลเซียส ในภาคเหนือ ภาคกลาง ภาคตะวันออก กรุงเทพฯและปริมณฑล ส่วนภาคตะวันออกเฉียงเหนืออุณหภูมิจะลดลง 4 ถึง 6 องศาเซลเซียส
นายอนุชา บูรพชัยศรี โฆษกประจำสำนักนายกรัฐมนตรี เปิดเผยว่าพลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ได้แสดงความห่วงใย โดยขอให้ประชาชนดูแลรักษาสุขภาพเนื่องจากสภาพอากาศที่หนาวเย็นลง และหากพื้นที่ใดมีความจำเป็นที่จะต้องก่อไฟเพื่อช่วยให้อุ่นขึ้น ก็ขอให้ดูแลระมัดระวังในเรื่องอัคคีภัยด้วย
--------------------

ที่มา : https://www.thaigov.go.th/news/contents/details/38368