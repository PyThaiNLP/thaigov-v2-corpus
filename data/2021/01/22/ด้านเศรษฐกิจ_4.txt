รัฐบาลไทย-ข่าวทำเนียบรัฐบาล-ประชุมคณะอนุกรรมการขับเคลื่อนโครงการหนึ่งตำบล หนึ่งผลิตภัณฑ์ 1/2564


วันพฤหัสบดีที่ 21 มกราคม 2564
ประชุมคณะอนุกรรมการขับเคลื่อนโครงการหนึ่งตำบล หนึ่งผลิตภัณฑ์ 1/2564
กระทรวงเกษตรฯ ร่วมประชุมคณะอนุกรรมการขับเคลื่อนโครงการหนึ่งตำบล หนึ่งผลิตภัณฑ์ 1/2564
นายอำพันธุ์ เวฬุตันติ รองปลัดกระทรวงเกษตรและสหกรณ์ ได้รับมอบหมายจากปลัดกระทรวงเกษตรและสหกรณ์ (นายทองเปลว กองจันทร์) ให้เข้าร่วมประชุมคณะอนุกรรมการขับเคลื่อนโครงการหนึ่งตำบล หนึ่งผลิตภัณฑ์ 1/2564 ในฐานะผู้แทนกระทรวงเกษตรและสหกรณ์ ณ ห้องประชุมสำนักงานปลัดสำนักนายกรัฐมนตรี ทำเนียบรัฐบาล พร้อมด้วยผู้แทนสำนักงานเศรษฐกิจการเกษตร โดยมีนายธีรภัทร ประยูรสิทธิ ปลัดสำนักนายกรัฐมนตรี เป็นประธาน
โดยที่ประชุมได้รับทราบและพิจารณาในประเด็นต่าง ๆ ดังนี้ 1) รายงานผลการดำเนินงานโครงการขับเคลื่อนโครงการหนึ่งตำบล หนึ่งผลิตภัณฑ์ ประจำปีงบประมาณ พ.ศ. 2563 2) แนวทางการจัดทำงบประมาณรายจ่ายประจำปีงบประมาณ พ.ศ. 2565 โครงการหนึ่งตำบล หนึ่งผลิตภัณฑ์ และ 3) โครงการโอทอปไทย สู้ภัยโควิด-19 กำหนดจัดงานเบื้องต้น ระหว่างวันที่ 5-13 มีนาคม 2564 ณ ศูนย์แสดงสินค้าและการประชุม อิมแพคเมืองทองธานี
กลุ่มโฆษกและวิเคราะห์ข่าว
กองเกษตรสารนิเทศ
สำนักงานปลัดกระทรวงเกษตรและสหกรณ์
โทร 02 281 0859 ต่อ 137
แฟกส์ 02 2822871

ที่มา : https://www.thaigov.go.th/news/contents/details/38485