รัฐบาลไทย-ข่าวทำเนียบรัฐบาล-ตอบข้อสงสัย เกษตรกร ต้องลงทะเบียน “เราชนะ” หรือไม่?


วันศุกร์ที่ 22 มกราคม 2564
ตอบข้อสงสัย เกษตรกร ต้องลงทะเบียน “เราชนะ” หรือไม่?
...
กรณีมีข้อสงสัยเกี่ยวกับผู้ประกอบอาชีพเกษตรกร
ว่าจะต้องลงทะเบียนเข้าร่วมโครงการ “เราชนะ”
เพื่อรับเงินช่วยเหลือ 3,500 บาท/เดือน เป็นเวลา 2 เดือนหรือไม่?
.
เรื่องนี้กระทรวงการคลังได้ออกมาเคลียร์ชัดว่า
เกษตรกรถือเป็นหนึ่งในผู้ประกอบอาชีพอิสระ
ดังนั้น จึงอยู่ในข่ายที่จะได้รับเงินเยียวยา
.
สำหรับเกษตรกรที่ถือบัตรสวัสดิการฯ
หรือเข้าร่วมโครงการคนละครึ่ง
หรือ โครงการเราเที่ยวด้วยกัน มาแล้ว
กลุ่มนี้ไม่จำเป็นต้องลงทะเบียนใหม่
โดยเงินจะโอนเข้าตามช่องทางและวันที่กำหนด
.
แต่ถ้าเป็นเกษตรกรที่ไม่เคยลงทะเบียน
โครงการใด ๆ ของรัฐมาก่อน
หรือไม่มีชื่อในระบบฐานข้อมูลของรัฐ
จะต้องลงทะเบียนเข้าร่วมโครงการผ่าน www.เราชนะ .com
.
เหตุผลที่ต้องให้เกษตรกรที่ไม่อยู่ในฐานข้อมูลภาครัฐ
ลงทะเบียน "เราชนะ" ในครั้งนี้
ทั้งที่การเยียวยาในโครงการเราไม่ทิ้งกัน ที่ผ่านมา
ไม่ต้องมาลงทะเบียน เพราะใช้ข้อมูลการขึ้นทะเบียนเกษตรกร
ของกระทรวงเกษตรและสหกรณ์
.
ก็เพราะว่า ฐานข้อมูลของกระทรวงเกษตรฯ นั้น
เป็นฐานข้อมูลครัวเรือน ไม่ใช่รายบุคคล
ดังนั้น เพื่ออัพเดทข้อมูลรายตัวเกษตรกรที่ได้รับผลกระทบ
จึงต้องลงทะเบียนใหม่อีกครั้ง
เพื่อให้สามารถเยียวยาเกษตรกรได้อย่างตรงจุด
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/38514