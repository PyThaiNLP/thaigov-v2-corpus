รัฐบาลไทย-ข่าวทำเนียบรัฐบาล-กระทรวงยุติธรรมร่วมลงนามบันทึกข้อตกลงความร่วมมือ (MOU) กับสำนักงานศาลยุติธรรม เพื่อเชื่อมโยงแลกเปลี่ยนข้อมูลระหว่างหน่วยงานในกระบวนการยุติธรรม


วันศุกร์ที่ 22 มกราคม 2564
กระทรวงยุติธรรมร่วมลงนามบันทึกข้อตกลงความร่วมมือ (MOU) กับสำนักงานศาลยุติธรรม เพื่อเชื่อมโยงแลกเปลี่ยนข้อมูลระหว่างหน่วยงานในกระบวนการยุติธรรม
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม ร่วมลงนามบันทึกข้อตกลงความร่วมมือ (MOU) การดำเนินงานของศูนย์แลกเปลี่ยนข้อมูลกระบวนการยุติธรรม (Data Exchange Center : DXC) ระหว่างสำนักงานศาลยุติธรรมและกระทรวงยุติธรรม
ในวันพฤหัสบดีที่ ๒๑ มกราคม ๒๕๖๔ เวลา ๑๑.๐๐ น.​
ณ ห้องประชุมศาลอาญา อาคารศาลอาญา ชั้น ๑๐
แขวงจอมพล เขตจตุจักร กรุงเทพมหานคร
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม​
ร่วมลงนามบันทึกข้อตกลงความร่วมมือ (MOU) การดำเนินงานของศูนย์แลกเปลี่ยนข้อมูล
กระบวนการยุติธรรม (Data Exchange Center : DXC)
ระหว่างสำนักงานศาลยุติธรรมและกระทรวงยุติธรรม
โดยมี นายพงษ์เดช วานิชกิตติกูล เลขาธิการสำนักงานศาลยุติธรรม
นายศุภกิจ แย้มประชา รองเลขาธิการสำนักงานศาลยุติธรรม
และพันตำรวจโท พงษ์ธร ธัญญสิริ ผู้อำนวยการสำนักงานกิจการยุติธรรม ร่วมลงนาม
เพื่อเชื่อมโยงแลกเปลี่ยนข้อมูลระหว่างหน่วยงานในกระบวนการยุติธรรม
โอกาสนี้ ปลัดกระทรวงยุติธรรม​ กล่าวใจความสำคัญตอนหนึ่งว่า
กระทรวงยุติธรรม ได้จัดตั้งศูนย์แลกเปลี่ยนข้อมูลกระบวนการยุติธรรม หรือ DXC ขึ้น เพื่อจัดทำระบบ
ให้มีการเชื่อมโยงและแลกเปลี่ยนข้อมูลระหว่างหน่วยงานในกระบวนการยุติธรรมขึ้น
เพื่อสนับสนุนการอำนวยความยุติธรรมให้แก่ประชาชน ซึ่งการดำเนินงานของศูนย์ DXC ตลอดระยะเวลา
กว่า ๑๐ ปี จนถึงปัจจุบันได้มีหน่วยงานเข้าร่วมเป็นเครือข่ายทั้งสิ้น ๒๕ หน่วยงาน รวม ๔๑ ฐานข้อมูล
สำหรับการลงนามบันทึกข้อตกลงความร่วมมือในครั้งนี้ กระทรวงยุติธรรมมุ่งส่งเสริมให้เกิดประโยชน์กับผู้ปฏิบัติงานของสำนักงานศาลยุติธรรม ในการเข้าถึงข้อมูลที่มีการแลกเปลี่ยนกับหน่วยงานต่างๆ ในการสืบค้นข้อมูลบนระบบ DXC เพื่อประกอบการพิจารณาและสนับสนุนดำเนินการตามอำนาจหน้าที่ของสำนักงาน
ศาลยุติธรรม ก่อให้เกิดการบูรณาการตามนโยบายของรัฐบาลในการแลกเปลี่ยนข้อมูลกระบวนการยุติธรรม และจะทำให้ภาพของการเชื่อมโยงข้อมูลมีความครบถ้วน สมบูรณ์มากยิ่งขึ้น ตั้งแต่กระบวนการเริ่มต้น กระบวนการสนับสนุน กระบวนการดำเนินคดี กระบวนการพิจารณาพิพากษาคดี
ไปจนถึงกระบวนการบังคับโทษ ทั้งนี้ เพื่อประโยชน์ของกระบวนการยุติธรรมในภาพรวมต่อไป

ที่มา : https://www.thaigov.go.th/news/contents/details/38523