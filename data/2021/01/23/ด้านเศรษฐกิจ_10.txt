รัฐบาลไทย-ข่าวทำเนียบรัฐบาล-รัฐมนตรี 'เฉลิมชัย' รับฟังปัญหาความเดือดร้อนของเกษตรกรผู้ใช้น้ำในพื้นที่หนองจอก มีนบุรี คลองสามวา และลาดกระบัง พร้อมเข้าดำเนินการภายในเดือนเมษายนนี้ เพื่อให้มีน้ำต้นทุนเพิ่มขึ้น


วันศุกร์ที่ 22 มกราคม 2564
รัฐมนตรี 'เฉลิมชัย' รับฟังปัญหาความเดือดร้อนของเกษตรกรผู้ใช้น้ำในพื้นที่หนองจอก มีนบุรี คลองสามวา และลาดกระบัง พร้อมเข้าดำเนินการภายในเดือนเมษายนนี้ เพื่อให้มีน้ำต้นทุนเพิ่มขึ้น
รัฐมนตรี 'เฉลิมชัย' รับฟังปัญหาความเดือดร้อนของเกษตรกรผู้ใช้น้ำในพื้นที่หนองจอก มีนบุรี คลองสามวา และลาดกระบัง พร้อมเข้าดำเนินการภายในเดือนเมษายนนี้ เพื่อให้มีน้ำต้นทุนเพิ่มขึ้น
ดร.เฉลิมชัย ศรีอ่อน รัฐมนตรีว่าการกระทรวงเกษตรและสหกรณ์ พร้อมด้วยนายถาวร เสนเนียม รัฐมนตรีช่วยว่าการกระทรวงคมนาคม ดร.ทองเปลวกองจันทร์ ปลัดกระทรวงเกษตรและสหกรณ์ และผู้บริหารกระทรวงเกษตรและสหกรณ์ ลงพื้นที่รับฟังปัญหาความเดือดร้อนของเกษตรกรผู้ใช้น้ำพื้นที่หนองจอก ณ อาคารอเนกประสงค์ สหกรณ์การเกษตรหนองจอก แขวงกะทุ่มราย เขตหนองจอก
ดร.เฉลิมชัย กล่าวว่า ดีใจที่วันนี้ได้มารับทราบปัญหาให้กับพี่น้องเกษตรกรในพื้นที่หนองจอก มีนบุรี คลองสามวา และลาดกระบัง ซึ่งเป็นพี่น้องจำนวนมากที่กระทรวงเกษตรฯ จะต้องเข้ามาดูแล โดยเฉพาะพี่น้องที่ทำนาเป็นหลักโดยปัญหาที่ต้องเร่งแก้ไขในขณะนี้คือเรื่องน้ำ ซึ่งกระทรวงเกษตรฯ พร้อมจะเข้ามาช่วยแก้ไขปัญหาดังกล่าวอย่างเร่งด่วน โดยปัจจุบันกรมชลประทานได้ดำเนินการตามนโยบายและมติ ครม. ในการบริหารน้ำอย่างเป็นระบบ และขอยืนยันว่าจะดำเนินการแก้ไขให้มีน้ำเข้าไปในไร่นาของเกษตรกรทุกคน โดยจะเรียก อธิบดีกรมชลประทานมาร่วมกันหารือ ซึ่งกระทรวงเกษตรฯ พร้อมเข้าดำเนินการภายในเดือนเมษายนนี้ เพื่อให้มีน้ำต้นทุนเพิ่มขึ้นในหน้าแล้งอย่างไรก็ตาม ในนามของรัฐบาลไม่นิ่งนอนใจในการแก้ไขปัญหาให้กับพี่น้องประชาชน และจะดำเนินการแก้ไขปัญหาระยะยาว โดยต้องมีการบริหารจัดการน้ำที่ดี ให้เกิดประโยชน์สูงสุด และเข้าถึงพี่น้องประชาชนให้มากที่สุดด้วย

ที่มา : https://www.thaigov.go.th/news/contents/details/38536