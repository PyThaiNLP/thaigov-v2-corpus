รัฐบาลไทย-ข่าวทำเนียบรัฐบาล-กระทรวงยุติธรรม ประชุมเตรียมความพร้อมสำหรับการประชุม UN Crime Congress สมัยที่ ๑๔


วันอังคารที่ 12 มกราคม 2564
กระทรวงยุติธรรม ประชุมเตรียมความพร้อมสำหรับการประชุม UN Crime Congress สมัยที่ ๑๔
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมเตรียมความพร้อม สำหรับการประชุมสหประชาชาติว่าด้วยการป้องกันอาชญากรรมและความยุติธรรมทางอาญา UN Crime Congress สมัยที่ ๑๔
ในวันอังคารที่ ๑๒ มกราคม ๒๕๖๔ เวลา ๑๐.๐๐ น.  ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมเตรียมความพร้อม สำหรับการประชุมสหประชาชาติว่าด้วยการป้องกันอาชญากรรมและความยุติธรรมทางอาญา (The 14th United Nations Congress on Crime Prevention and Criminal Justice – UN Crime Congress) สมัยที่ ๑๔ ซึ่งมีกำหนดจัดขึ้นระหว่างวันที่ ๗ - ๑๒ มีนาคม ๒๕๖๔ ณ นครเกียวโต ประเทศญี่ปุ่น ภายใต้หัวข้อหลัก “การส่งเสริมการป้องกันอาชญากรรม ความยุติธรรมทางอาญา และหลักนิติธรรม เพื่อนำไปสู่การบรรลุเป้าหมายการพัฒนาที่ยั่งยืน ค.ศ. ๒๐๓๐” โดยมีผู้แทนจากหน่วยงานที่เกี่ยวข้อง เข้าร่วมฯ ณ ห้องประชุม ๑๐ - ๐๖ อาคารกระทรวงยุติธรรมแห่งใหม่
ในการนี้ ที่ประชุมได้ร่วมกันพิจารณาแนวทางและกำหนดประเด็นสำคัญที่ประเทศไทยจะผลักดันในระหว่างการประชุม UN Crime Congress สมัยที่ ๑๔ ทั้งนี้ การประชุมจะจัดขึ้นในลักษณะของรูปแบบผสม หรือ Hybrid Format ซึ่งประกอบด้วยการเข้าร่วมประชุม ณ สถานที่จริง และการประชุมทางไกล

ที่มา : https://www.thaigov.go.th/news/contents/details/38258