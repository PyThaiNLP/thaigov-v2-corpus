รัฐบาลไทย-ข่าวทำเนียบรัฐบาล-เปิดสายตรงนายกฯ / สายด่วนรัฐบาล 1111 ให้ประชาชนแจ้งเบาะแสโดยตรงถึงนายกรัฐมนตรี 


วันอังคารที่ 12 มกราคม 2564
พิมพ์
เปิดสายตรงนายกฯ / สายด่วนรัฐบาล 1111 ให้ประชาชนแจ้งเบาะแสโดยตรงถึงนายกรัฐมนตรี
เปิดสายตรงนายกฯ / สายด่วนรัฐบาล 1111 ให้ประชาชนแจ้งเบาะแสโดยตรงถึงนายกรัฐมนตรี
วันนี้ (12 ม.ค. 64) เวลา 13.30 น. ณ โถงตึกบัญชาการ 1 ทำเนียบรัฐบาล ภายหลังการประชุมคณะรัฐมนตรี พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม เผย รัฐบาลเตรียมจัดตั้งคณะกรรมการตรวจสอบการทำงานของเจ้าหน้าที่ โดยเฉพาะในเรื่องบ่อนการพนัน การค้าแรงงานผิดกฎหมายและเรื่องอื่น ๆ พร้อมเชิญชวนประชาชนในพื้นที่มีข้อมูลเพิ่มเติม สามารถแจ้งเบาะแสโดยตรงถึงนายกรัฐมนตรีผ่านสายด่วน 5 ช่องด้วยกัน ได้แก่ 1) สายด่วนรัฐบาล โทร.1111 ตลอด24 ชั่วโมง  2) ตู้ ปณ. 1111  ปณ.ทำเนียบรัฐบาล  3) www.1111.go.th  4) Mobile Application PSC 1111 และ 5) จุดบริการประชาชน 1111 ทำเนียบรัฐบาล  ทั้งนี้ นายกรัฐมนตรียืนยันว่าคุ้มครองและรักษาข้อมูลของผู้แจ้งเบาะแสเป็นความลับ และผู้กระทำผิด ผู้เรียกรับผลประโยชน์โดนมิชอบ จะต้องเข้าสู่กระบวนการตรวจสอบต่อไป
......................
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/38246