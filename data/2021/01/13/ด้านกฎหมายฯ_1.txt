รัฐบาลไทย-ข่าวทำเนียบรัฐบาล-ปลัดกระทรวงยุติธรรม ประชุมขับเคลื่อนคณะทำงานจัดทำระบบบริการและระบบประกันสุขภาพแห่งชาติ สำหรับผู้ต้องขังที่มีสถานะต่างด้าวในเรือนจำ


วันอังคารที่ 12 มกราคม 2564
ปลัดกระทรวงยุติธรรม ประชุมขับเคลื่อนคณะทำงานจัดทำระบบบริการและระบบประกันสุขภาพแห่งชาติ สำหรับผู้ต้องขังที่มีสถานะต่างด้าวในเรือนจำ
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมคณะทำงานจัดทำระบบบริการและระบบประกันสุขภาพสำหรับผู้ต้องขังที่มีสถานะต่างด้าวในเรือนจำ ครั้งที่ ๑/๒๕๖๔
ในวันจันทร์ที่ ๑๑ มกราคม ๒๕๖๔ เวลา ๑๐.๓๐ น. ณ ห้องประชุมกระทรวงยุติธรรม ๒ ชั้น ๘ ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมคณะทำงานจัดทำระบบบริการและระบบประกันสุขภาพสำหรับผู้ต้องขังที่มีสถานะต่างด้าวในเรือนจำ ครั้งที่ ๑/๒๕๖๔ โดยมี นพ.ณรงค์ สายวงศ์ รองปลัดกระทรวงสาธารณสุข นางจิรภา สินธุนาวา ผู้ตรวจราชการกระทรวงยุติธรรม และผู้แทนจากหน่วยงานที่เกี่ยวข้องเข้าร่วมฯ เพื่อพิจารณาการจัดทำร่างข้อเสนอเชิงนโยบายเพื่อจัดทำระบบการให้บริการและระบบประกันสุขภาพสำหรับผู้ต้องขังที่มีปัญหาสถานะและผู้ต้องขังต่างด้าวในเรือนจำ เพื่อเสนอต่อคณะรัฐมนตรีพิจารณา ซึ่งจะเป็นการแก้ปัญหาผู้ต้องขังที่ยังไม่มีหลักประกันด้านสุขภาพและประสบปัญหาการเข้าถึงบริการ

ที่มา : https://www.thaigov.go.th/news/contents/details/38256