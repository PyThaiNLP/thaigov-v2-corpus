รัฐบาลไทย-ข่าวทำเนียบรัฐบาล-เลขานุการ รมว.ยุติธรรม รับเรื่องจากเจ้าของร้านอาหารใน จ.เชียงใหม่ เพื่อขอความเป็นธรรมเกี่ยวกับคดีที่ตนเองและภรรยาถูกแจ้งข้อกล่าวหาว่าแจ้งความเท็จ และขอให้ติดตามหาตัวภรรยาที่หายตัวไ


วันอังคารที่ 12 มกราคม 2564
เลขานุการ รมว.ยุติธรรม รับเรื่องจากเจ้าของร้านอาหารใน จ.เชียงใหม่ เพื่อขอความเป็นธรรมเกี่ยวกับคดีที่ตนเองและภรรยาถูกแจ้งข้อกล่าวหาว่าแจ้งความเท็จ และขอให้ติดตามหาตัวภรรยาที่หายตัวไ
เลขานุการ รมว.ยุติธรรม รับเรื่องจากเจ้าของร้านอาหารใน จ.เชียงใหม่ เพื่อขอความเป็นธรรมเกี่ยวกับคดีที่ตนเองและภรรยาถูกแจ้งข้อกล่าวหาว่าแจ้งความเท็จ และขอให้ติดตามหาตัวภรรยาที่หายตัวไปเมื่อเดือนมิถุนายน ๒๕๖๓ ขณะเดินทางกลับจากงานแต่งงานญาติที่ อ.แม่อาย จ
ในวันอังคารที่ ๑๒ มกราคม ๒๕๖๔ เวลา ๑๑.๐๐ น. ณ ห้องแถลงข่าว ชั้น ๒ อาคารกระทรวงยุติธรรมแห่งใหม่ ว่าที่ร้อยตรี ธนกฤต จิตรอารีย์รัตน์ เลขานุการรัฐมนตรีว่าการกระทรวงยุติธรรม พร้อมด้วย พันตำรวจเอก อัครพล บุณโยปัษฎัมภ์ รองอธิบดีกรมสอบสวนคดีพิเศษ  พ.ต.ท.ธัญญะ ระย้า ผู้อำนวยการสำนักงานคุ้มครองพยาน และนางสุจิตรา แก้วไกร ผู้อำนวยการกองพิทักษ์สิทธิและเสรีภาพ กรมคุ้มครองสิทธิและเสรีภาพ รับเรื่องจากนายฐานะพล เสาวคนธ์ เจ้าของร้านอาหารใน จ.เชียงใหม่ เพื่อขอความเป็นธรรมกรณีที่ตนเองและภรรยาถูกแจ้งข้อกล่าวหาว่าแจ้งความเท็จกรณีที่ตนและภรรยาเคยแจ้งความว่า ถูกรีดไถเงินจำนวน ๓๐๐,๐๐๐ บาท และขอให้ติดตามหาตัวภรรยาซึ่งหายตัวไปตั้งแต่เดือนมิถุนายน ๒๕๖๓ ขณะเดินทางกลับจากงานแต่งงานญาติที่ อ.แม่อาย จ.เชียงใหม่ ซึ่งคาดว่าอาจมีบุคคลอื่นพาตัวไปและอาจเกิดอันตราย โดยปัจจุบันยังตามตัวภรรยาไม่พบ
ว่าที่ร้อยตรี ธนกฤต กล่าวว่า เมื่อช่วงเดือนกุมภาพันธ์ ๒๕๖๓ ผู้เสียหาย และนางสาวพิมพ์ชนก นายประทุม  ภรรยา เดินทางกลับจาก อ.แม่อาย จ.เชียงใหม่ มีกลุ่มบุคคล จำนวน 5 ราย ซึ่งอ้างว่าเป็นเจ้าหน้าที่ตำรวจ ได้มีการตั้งด่านเพื่อเรียกเงินจากภรรยาของตน จำนวน ๓๐๐,๐๐๐ บาท เพราะภรรยาเป็นคนต่างด้าวไม่มีบัตรประชาชน ต่อมาเมื่อเดือนมิถุนายน ๒๕๖๓ ภรรยาของตนจึงเข้าร้องทุกข์ต่อกองบัญชาการตำรวจภูธรภาค ๕ เพื่อเอาผิดกับกลุ่มบุคคลดังกล่าว โดยนำสลิปการโอนเงินมอบไว้เป็นหลักฐานและปัจจุบันอยู่ระหว่างกระบวนการตรวจสอบข้อเท็จจริง รวมทั้งแจ้งความที่ สภ.แม่อาย เพื่อเอาผิดกับกลุ่มบุคคลดังกล่าวในข้อหารีดไถเงิน แต่กลุ่มบุคคลดังกล่าวไปแจ้งความผู้เสียหายและภรรยาฐานแจ้งความเท็จที่ สภ.แม่ปิง โดยผู้เสียหายได้ร้องเรียนผ่านยุติธรรมจังหวัดเชียงใหม่ เพื่อช่วยเหลือเกี่ยวกับการคุ้มครองปลอดภัยเพราะเกรงว่าจะได้รับอันตรายเนื่องจากมีเจ้าหน้าที่รัฐเข้ามาเกี่ยวข้อง รวมทั้งให้ความช่วยเหลือเกี่ยวกับคดี โดยสนับสนุนเงินกองทุนยุติธรรมเกี่ยวกับการขอปล่อยตัวชั่วคราวหากนายฐานะพลยื่นขอ โดยขณะนี้อยู่ระหว่างดำเนินการดูแลตามขั้นตอน อย่างไรก็ตาม ช่วงเดือนมิถุนายน ๒๕๖๓ ภรรยาผู้เสียหายได้ออกจากบ้านพักเพื่อไปเยี่ยมน้องสาวที่อยู่ต่างอำเภอ จากนั้นไม่ได้พบกันอีกและในช่วงเดือนมิถุนายน - กรกฎาคม ๒๕๖๓ ยังสามารถติดต่อกันได้ผ่านทางโทรศัพท์มือถือน้องสาวภรรยา จนกระทั่งประมาณเดือนสิงหาคม ๒๕๖๓ จนถึงปัจจุบัน ไม่สามารถติดต่อภรรยาได้อีก
พ.ต.ท.ธัญญะ กล่าวว่า กรมคุ้มครองสิทธิและเสรีภาพ โดยสำนักงานคุ้มครองพยาน ได้ช่วยเหลือผู้เสียหายและภรรยาในการคุ้มครองพยาน เพราะไม่กล้าเดินทางไปสอบปากคำที่ สภ.แม่อาย กลัวเรื่องความปลอดภัยจากกลุ่มบุคคลคู่กรณี จึงประสานใช้สถานที่ส่วนกลางให้ถ้อยคำ ซึ่งสำนักงานคุ้มครองพยานโทรศัพท์ติดต่อผ่านมือถือน้องสาวภรรยา หลังไปเยี่ยมน้องสาวตั้งแต่เดือนมิถุนายน ๒๕๖๓ แต่เจ้าตัวไม่เคยเดินทางมาตามนัดหมาย กระทั่งติดต่อครั้งสุดท้าย เมื่อวันที่ ๒๕ สิงหาคม ๒๕๖๓
พ.ต.อ.อัครพล กล่าวว่า กรมสอบสวนคดีพิเศษจะดำเนินการตรวจสอบกรณีบุคคลสูญหาย โดยจะใช้เวลาประมาณ ๖ เดือน

ที่มา : https://www.thaigov.go.th/news/contents/details/38259