รัฐบาลไทย-ข่าวทำเนียบรัฐบาล-ยืนยัน! แอปฯ “หมอชนะ” ปลอดภัย ไม่ละเมิดสิทธิ


วันพุธที่ 13 มกราคม 2564
ยืนยัน! แอปฯ “หมอชนะ” ปลอดภัย ไม่ละเมิดสิทธิ
...
นาทีนี้ คงไม่มีใครไม่รู้จักแอปพลิเคชัน “หมอชนะ”
เครื่องมือที่ช่วยดูแลและป้องกันตนเองจากโรคโควิด
ด้วยระบบบันทึกข้อมูลการเดินทางของผู้ใช้
ซึ่งจะเป็นประโยชน์ในการสืบสวนโรค
.
แต่หลายคนอาจกังวลใจว่าแอปฯ หมอชนะ
จะปลอดภัย หรือละเมิดสิทธิส่วนบุคคลหรือไม่
.
กระทรวงดีอีเอสออกมายืนยันแล้วนะครับ
ว่าพื้นฐานการออกแบบแอปฯ หมอชนะ
ได้ระวังเรื่องข้อมูลส่วนบุคคลอย่างเคร่งครัด
แม้ทำหน้าที่ติดตามความเคลื่อนไหว แต่จะไม่ระบุชื่อผู้ใช้
ทำให้ไม่มีการเข้าถึงข้อมูลส่วนบุคคลแน่นอน
.
ส่วนรูปถ่ายในแอปฯ เป็นเพียงการยืนยันตัวตน
จะไม่ถูกนำไปเป็นฐานข้อมูลของรัฐบาลแต่อย่างใด
รวมถึงแอปฯ หมอชนะ ไม่สามารถบันทึกเสียง
ผ่านไมโครโฟนของโทรศัพท์ได้ตามที่หลายคนกังวล
.
และขอย้ำว่า การไม่โหลด "หมอชนะ" ไม่ผิดกฎหมาย
คนที่ไม่มีสมาร์ทโฟนก็สามารถใช้ระบบปกติ
คือ การทำเอกสารข้ามจังหวัด เพื่อบันทึกข้อมูลได้เช่นกัน
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/38266