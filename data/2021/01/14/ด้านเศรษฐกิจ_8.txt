รัฐบาลไทย-ข่าวทำเนียบรัฐบาล-การประชุมคณะกรรมการอ้อยและน้ำตาลทราย ครั้งที่ 1/2564 


วันพุธที่ 13 มกราคม 2564
การประชุมคณะกรรมการอ้อยและน้ำตาลทราย ครั้งที่ 1/2564
การประชุมคณะกรรมการอ้อยและน้ำตาลทราย ครั้งที่ 1/2564
นายอำพันธุ์ เวฬุตันติ รองปลัดกระทรวงเกษตรและสหกรณ์ เข้าร่วมการประชุมคณะกรรมการอ้อยและน้ำตาลทราย ครั้งที่1/2564 ในฐานะกรรมการ (ผู้แทนกระทรวงเกษตรและสหกรณ์) โดยมีนายกอบชัย สังสิทธิสวัสดิ์ ปลัดกระทรวงอุตสาหกรรมเป็นประธาน ณ ห้องประชุมสำนักงานคณะกรรมการอ้อยและน้ำตาลทราย ซึ่งที่ประชุมได้หารือและพิจารณาในประเด็นต่าง ๆที่สำคัญ ดังนี้ 1) เห็นชอบการผ่อนผันขยายระยะเวลาการนำส่งเงินเข้ากองทุนอ้อยและน้ำตาลทราย ตามระเบียบคณะกรรมการอ้อยและน้ำตาลทรายว่าด้วยหลักเกณฑ์วิธีการ และเงื่อนไข การจัดเก็บเงินเข้ากองทุนอ้อยและน้ำตาลทราย เพื่อใช้ในการดำเนินการตามวัตถุประสงค์ของกองทุนอ้อยและน้ำตาลทราย พ.ศ. 2563 สำหรับเงินที่เรียกเก็บของฤดูการผลิตปี2562/2563 2) อนุญาตให้บริษัท น้ำตาลครบุรี จำกัด (มหาชน) ทดลองเดินเครื่องจักร 3) เห็นชอบร่างประกาศคณะกรรมการอ้อยและน้ำตาลทราย เรื่อง กำหนดแบบคำขออนุญาต ขนย้ายน้ำตาลทราย หนังสืออนุญาตขนย้ายน้ำตาลทราย และหนังสือกำกับการขนย้าย น้ำตาลทราย พ.ศ. .... 4) เห็นชอบร่างระเบียบคณะกรรมการอ้อยและน้ำตาลทราย ว่าด้วยหลักเกณฑ์ วิธีการ และ เงื่อนไข การจำหน่ายน้ำตาลทรายเพื่อใช้บริโภคในราชอาณาจักร พ.ศ. .... 5) เห็นชอบการกำหนดพันธุ์อ้อยที่เหมาะสมเพื่อส่งเสริมให้ชาวไร่อ้อยปลูกจำนวน 4 พันธุ์ และ 6) ขอทบทวนมติคณะกรรมการอ้อยและน้ำตาลทราย ครั้งที่12/2563 เมื่อวันที่ 28 ตุลาคม 2563 เรื่องมาตรการและแนวทางการแก้ไขปัญหาอ้อยไฟไหม้ ในประเด็นที่ไม่มีการกำหนดโทษโรงงานที่รับอ้อยไฟไหม้เกินกว่าที่กฎหมายกำหนด รวมถึงการแต่งตั้งคณะทำงานเฉพาะกิจเพื่อทำหน้าที่ตรวจสอบการรับอ้อยเข้าหีบ

ที่มา : https://www.thaigov.go.th/news/contents/details/38291