รัฐบาลไทย-ข่าวทำเนียบรัฐบาล-จองสิทธิฉีดวัคซีน “ไข้หวัดใหญ่” ผ่านแอปเป๋าตัง


วันอังคารที่ 26 มกราคม 2564
จองสิทธิฉีดวัคซีน “ไข้หวัดใหญ่” ผ่านแอปเป๋าตัง
...
แจ้งข่าว ผู้ใช้สิทธิบัตรทอง
และกลุ่มเสี่ยงไข้หวัดใหญ่
ปีนี้ สปสช. ปรับระบบการจองและนัด
ฉีดวัคซีนไข้หวัดใหญ่รูปแบบใหม่
ผ่าน Health Wallet ในแอปพลิเคชัน “เป๋าตัง”
เพื่อเพิ่มความสะดวกของบริการภาครัฐ
.
โดยจะเปิดให้ลงทะเบียนจองสิทธิ - นัดฉีด
ระหว่างวันที่ 1 ก.พ. - 31 มี.ค. 64
ส่วนระยะเวลาฉีดวัคซีนไข้หวัดใหญ่
จะเริ่มตั้งแต่วันที่ 1 พ.ค. - 31 ส.ค. 64
.
หากใครที่ไม่สะดวกจองผ่านแอปฯ
ยังคงจองได้ที่หน่วยบริการประจำ
หรือโรงพยาบาลที่รับการรักษาได้เหมือนเดิม
.
กลุ่มเสี่ยงที่มีสิทธิรับบริการฉีดวัคซีน
1. หญิงมีครรภ์
2. เด็กอายุ 6 เดือน - 2 ปี
3. ผู้มีโรคเรื้อรัง 7 กลุ่มโรค คือ
โรคปอดอุดกั้นเรื้อรัง หืด หัวใจ หลอดเลือดสมอง
ไตวาย ผู้ป่วยมะเร็งที่อยู่ระหว่าง
การได้รับเคมีบำบัด และผู้ป่วยเบาหวาน
4. ผู้สูงอายุที่มีอายุ 65 ปีขึ้นไป
5. ผู้พิการทางสมองที่ช่วยเหลือตนเองไม่ได้
6. โรคธาลัสซีเมีย และผู้ที่มีภูมิคุ้มกันบกพร่อง
7. โรคอ้วน มีน้ำหนัก 100 กิโลกรัมขึ้นไป
.
สำหรับหญิงมีครรภ์สามารถขอลงทะเบียน
และฉีดวัคซีนได้ตลอดทั้งปี โดยแนะนำว่า
ให้ฉีดวัคซีนเมื่อมีอายุครรภ์ 4 เดือนขึ้นไป
.
สอบถามเพิ่มเติมที่ สายด่วน สปสช. โทร. 1330
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/38611