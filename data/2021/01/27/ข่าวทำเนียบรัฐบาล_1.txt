รัฐบาลไทย-ข่าวทำเนียบรัฐบาล-ครม. ส่งกำลังใจให้ผู้ว่าราชการจังหวัดสมุทรสาครและครอบครัว ยืนยันดูแลอย่างดีที่สุด


วันอังคารที่ 26 มกราคม 2564
พิมพ์
ครม. ส่งกำลังใจให้ผู้ว่าราชการจังหวัดสมุทรสาครและครอบครัว ยืนยันดูแลอย่างดีที่สุด
ครม. ส่งกำลังใจให้ผู้ว่าราชการจังหวัดสมุทรสาครและครอบครัว ยืนยันดูแลอย่างดีที่สุด
วันนี้ (26 ม.ค. 64) เวลา 13.30 น. ณ โถงตึกบัญชาการ 1 ทำเนียบรัฐบาล ภายหลังการประชุมคณะรัฐมนตรี พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม กล่าวว่า นายกรัฐมนตรีและคณะรัฐมนตรีร่วมส่งกำลังใจให้ผู้ว่าจังหวัดสมุทรสาคร ซึ่งติดตามรายงานการรักษามาโดยตลอด ปัจจุบันอยู่ภายใต้ความดูแลโดยคณะแพทย์ที่ได้ปรับรูปแบบรักษาที่เหมาะสมอยู่ตลอดเวลา ยืนยันว่าจะดูแลให้ดีที่สุด พร้อมอวยพรให้สุขภาพกลับมาเป็นปกติโดยไว ทั้งนี้ นายกรัฐมนตรีกล่าวขอบคุณผู้ว่าจังหวัดสมุทรสาครที่มีความเสียสละในการปฏิบัติหน้าที่ด้วย
โอกาสนี้ นายกรัฐมนตรียังเผยถึงการประชุม ศบค. มุ่งแก้ไขสถานการณ์การแพร่ระบาดของเชื้อไวรัสโควิด-19 ไม่ว่าตัวเลขผู้ติดเชื้อจะมีจำนวนมากหรือน้อย กรณีขณะนี้ที่ผู้ป่วยติดเชื้อ โควิด-19 เพิ่มจำนวนมากขึ้น สืบเนื่องมาจากการเร่งตรวจสอบคัดกรองเชิงรุก เพื่อเคลียร์พื้นที่ที่มีการแพร่ระบาดรุนแรงให้ลดลงโดยเร็วที่สุด  ในส่วนมาตรการผ่อนคลายยังจำเป็นต้องดูตามความเป็นไปในพื้นที่ทั้งพื้นที่จุดศูนย์กลางที่มีการแพร่ระบาดและพื้นที่โดยรอบ
..................
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/38621