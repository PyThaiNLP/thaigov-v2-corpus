รัฐบาลไทย-ข่าวทำเนียบรัฐบาล-รองปลัดฯ อำพันธุ์ เข้าร่วมการประชุมคณะกรรมการบริษัทอ้อยและน้ำตาลไทย จำกัด


วันอังคารที่ 26 มกราคม 2564
รองปลัดฯ อำพันธุ์ เข้าร่วมการประชุมคณะกรรมการบริษัทอ้อยและน้ำตาลไทย จำกัด
รองปลัดฯ อำพันธุ์ เข้าร่วมการประชุมคณะกรรมการบริษัทอ้อยและน้ำตาลไทย จำกัด
นายอำพันธุ์ เวฬุตันติ รองปลัดกระทรวงเกษตรและสหกรณ์ เข้าร่วมประชุมคณะกรรมการบริษัท อ้อยและน้ำตาลไทย จำกัด ครั้งที่ 1/2564 ห้องประชุมสำนักงานปลัดกระทรวงอุตสาหกรรม โดยมีนายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธาน ซึ่งที่ประชุมฯได้รับทราบรายงานการส่งออกน้ำตาลของไทย เดือนมกราคม - ธันวาคม 2563 รายงานสรุปผลการทำราคาน้ำตาลทรายดิบส่งมอบให้อนท. ฤดูการผลิตปี 2563/2564 แนวโน้มราคาน้ำตาลทรายดิบ (Sugar#11) ภาวะตลาดเงินดอลล่าห์สหรัฐฯ ประกอบกับพิจารณาหารือในหลายประเด็น เช่น การดำเนินการรับซื้อและจำหน่ายน้ำตาลทรายของกลางจากกรมศุลกากร เวียดนามประกาศเปิดการไต่สวนตอบโต้การทุ่มตลาด (Anti-Dumping : AD) ภาษีตอบโต้การอุดหนุน (Countervailing Duty : CVD) น้ำตาลทรายที่นำเข้าจากไทย และการดำเนินงานของบริษัทอ้อยและน้ำตาลไทย จำกัด เป็นต้น

ที่มา : https://www.thaigov.go.th/news/contents/details/38618