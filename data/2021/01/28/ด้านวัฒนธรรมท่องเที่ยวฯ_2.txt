รัฐบาลไทย-ข่าวทำเนียบรัฐบาล-ผู้ช่วยรัฐมนตรีประจำกระทรวงวัฒนธรรม บันทึกวีดิทัศน์อวยพรเนื่องในเทศกาลตรุษจีน พ.ศ. ๒๕๖๔ 


วันพุธที่ 27 มกราคม 2564
ผู้ช่วยรัฐมนตรีประจำกระทรวงวัฒนธรรม บันทึกวีดิทัศน์อวยพรเนื่องในเทศกาลตรุษจีน พ.ศ. ๒๕๖๔
ผู้ช่วยรัฐมนตรีประจำกระทรวงวัฒนธรรม บันทึกวีดิทัศน์อวยพรเนื่องในเทศกาลตรุษจีน พ.ศ. ๒๕๖๔
วันที่ ๒๗ มกราคม ๒๕๖๔ เวลา ๑๔.๐๐ น. นายปรเมศวร์ งามพิเชษฐ์ ผู้ช่วยรัฐมนตรีประจำกระทรวงวัฒนธรรม บันทึกวีดิทัศน์อวยพรเนื่องในเทศกาลตรุษจีน พ.ศ. ๒๕๖๔ โดยมีนางยุพา ทวีวัฒนะกิจบวร ปลัดกระทรวงวัฒนธรรม นายเวียง วรเชษฐ์ ที่ปรึกษารัฐมนตรีว่าการกระทรวงวัฒนธรรม ผู้บริหารกระทรวงวัฒนธรรม และองค์การมหาชนของกระทรวงวัฒนธรรม เข้าร่วม ณ ห้องประชุมชั้น ๘ กระทรวงวัฒนธรรม เพื่อเป็นการส่งเสริมความสัมพันธ์ทางการทูตระหว่างราชอาณาจักรไทย และสาธารณรัฐประชาชนจีน โดยใช้มิติทางวัฒนธรรม รวมทั้งส่งความปรารถนาดีไปยังพี่น้องคนไทยเชื้อสายจีนและคนจีนทั่วโลก นอกจากนี้ กระทรวงวัฒนธรรมยังได้ร่วมกับศูนย์วัฒนธรรมแห่งประเทศจีน ณ กรุงเทพฯ จัดการแสดงทางศิลปวัฒนธรรมเพื่อเฉลิมฉลองวาระอันพิเศษนี้ โดยจะเผยแพร่คำอวยพรและการแสดงของทั้ง ๒ ประเทศ ผ่านทางสถานีวิทยุโทรทัศน์แห่งประเทศไทย(NBT) ในวันที่ ๑๐ กุมภาพันธ์ พ.ศ. ๒๕๖๔

ที่มา : https://www.thaigov.go.th/news/contents/details/38664