รัฐบาลไทย-ข่าวทำเนียบรัฐบาล-ทุบสถิติ! โซลาร์เซลล์ลอยน้ำไฮบริด ใหญ่สุดในโลก


วันพุธที่ 27 มกราคม 2564
ทุบสถิติ! โซลาร์เซลล์ลอยน้ำไฮบริด ใหญ่สุดในโลก
...
แอดมินพาทุกคนมาทำความรู้จักกับ
โครงการโซลาร์เซลล์ลอยน้ำไฮบริดเขื่อนสิรินธร
ซึ่งตั้งอยู่ที่ จ.อุบลราชธานี กำลังการผลิต 45 เมกะวัตต์
ถือเป็นโซลาร์เซลล์ทุ่นลอยน้ำแบบไฮบริดที่ใหญ่สุดในโลก
.
โซลาร์เซลล์ลอย้ำช่วยลดการใช้พื้นที่บนบก
เป็นโครงการนำร่องที่นำพลังงานหมุนเวียน 2 ประเภท
คือ “พลังงานแสงอาทิตย์” และ “พลังน้ำ”
มาผลิตไฟฟ้าแบบผสมผสาน หรือเรียกว่าระบบไฮบริด
เพื่อบริหารจัดการการผลิตไฟฟ้า
.
ปัจจุบันประกอบและติดตั้งแผงโซลาร์เซลล์
ไปแล้วกว่า 80% กำลังเร่งติดตั้งให้ครบ 7 ชุด
เพื่อเตรียมทดสอบระบบไฟฟ้า
คาดว่าจะสามารถจ่ายไฟฟ้าเชิงพาณิชย์ได้กลางปีนี้
พร้อมทั้งจะเร่งทำต่อในเขื่อนอื่น ๆ ของ กฟผ.
ให้ครบ 2,725 เมกะวัตต์ ตามแผนที่วางไว้
.
สำหรับแผงโซลาร์เซลล์ที่นำมาใช้นั้น
สามารถทนต่อความชื้นสูง ไม่มีสิ่งปนเปื้อน
จึงเป็นมิตรกับสิ่งแวดล้อมและสัตว์น้ำ
ผลิตไฟฟ้าจากพลังงานสะอาด
ช่วยลดการปล่อยก๊าซเรือนกระจก (CO2)
.
โครงการนี้มีประโยชน์
ในการเสริมความมั่นคงทางพลังงานไฟฟ้าของประเทศ
เป็นแหล่งท่องเที่ยวและแหล่งเรียนรู้
และช่วยสร้างรายได้ให้กับชุมชน
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/38651