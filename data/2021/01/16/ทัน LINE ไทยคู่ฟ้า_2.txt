รัฐบาลไทย-ข่าวทำเนียบรัฐบาล-เตือนภัย! ยาเสพติดชนิดใหม่ ฤทธิ์แรงตายเร็ว


วันศุกร์ที่ 15 มกราคม 2564
เตือนภัย! ยาเสพติดชนิดใหม่ ฤทธิ์แรงตายเร็ว
...
เป็นเรื่องที่ต้องรีบเตือนภัย สำหรับยาเสพติดชนิดใหม่
ที่ปัจจุบันกลุ่มวัยรุ่นนิยมนำมาเสพจนเกิดอันตรายถึงชีวิต
.
“ยาเคนมผง” เป็นสารเสพติดที่มีส่วนผสมของสารหลายชนิด
ผสมกันจนมีลักษณะละเอียดคล้ายนมผง
เช่น เคตามีน ที่ออกฤทธิ์หลอนประสาทอย่างรุนแรง
และเฮโรอีน ที่กดประสาทอย่างรุนแรง เช่นกัน
.
เมื่อผู้เสพเสพยาเข้าสู่ร่างกายแล้ว
จะทำให้มีอาการประสาทหลอน จนถึงหัวใจหยุดเต้น
ยิ่งถ้าดื่มแอลกอฮอล์ร่วมด้วย จะยิ่งเพิ่มความเสี่ยง
ทำให้เสียชีวิตได้ทันที แม้จะเสพเป็นครั้งแรกก็ตาม
.
แอดมินขอฝากให้ทุกคนร่วมเป็นหูเป็นตา
สังเกตพฤติกรรมบุตรหลาน หรือคนรอบข้าง
หากพบว่ามีพฤติกรรมเสี่ยงเสพยา ให้รีบพูดคุยด้วยเหตุผล
หรือขอรับคำปรึกษาได้ที่ สายด่วนยาเสพติด 1165
.
สำหรับผู้ที่ต้องการบำบัดรักษาผู้ติดยาเสพติด ติดต่อได้ที่
สถาบันบำบัดรักษาและฟื้นฟูผู้ติดยาเสพติดแห่งชาติบรมราชชนนี
โทร. 0 2531 0080 – 4
หรือ โรงพยาบาลธัญญารักษ์ ส่วนภูมิภาค 6 แห่ง
ได้แก่ จ.เชียงใหม่ แม่ฮ่องสอน ขอนแก่น อุดรธานี สงขลา ปัตตานี
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/38335