รัฐบาลไทย-ข่าวทำเนียบรัฐบาล-รัฐมนตรีว่าการกระทรวงสาธารณสุขหารือทูตกัมพูชาแก้ปัญหาโควิด19


วันศุกร์ที่ 15 มกราคม 2564
พิมพ์
รัฐมนตรีว่าการกระทรวงสาธารณสุขหารือทูตกัมพูชาแก้ปัญหาโควิด19
รัฐมนตรีว่าการกระทรวงสาธารณสุขหารือทูตกัมพูชาแก้ปัญหาโควิด19
เมื่อวันที่ 15 มกราคม 2564  นายอูก ซอร์พวน (H.E. Mr. Ouk Sorphorn) เอกอัครราชทูตราชอาณาจักรกัมพูชาประจำประเทศไทย เข้าพบ นายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงสาธารณสุข ณ ห้องนารี 2 ตึกนารีสโมสร ทำเนียบรัฐบาล โดยเอกอัครราชทูตฯ ได้ขอบคุณประเทศไทยที่ได้ดูแลชาวกัมพูชาในประเทศไทยเป็นอย่างดี โดยเฉพาะแรงงานกัมพูชาในช่วงการแพร่ระบาดของโรคโควิด 19 และขอให้รัฐบาลไทยดูแลชาวกัมพูชาที่ติดเชื้อโควิด 19 ในประเทศไทยอย่างต่อเนื่อง ซึ่งรัฐบาลไทยมีนโยบายอยู่แล้ว ทั้งนี้ รองนายกรัฐมนตรีและรัฐมนตรีว่าการกระทรวงสาธารณสุขได้กล่าวตอบว่ารัฐบาลไทยมีนโยบายดูแลผู้ติดเชื้อโควิด 19 ทุกคนในประเทศไทย และได้ขอให้ฝ่ายกัมพูชาสนับสนุนประเทศไทยเป็นที่ตั้งของศูนย์อาเซียนด้านภาวะฉุกเฉินทางสาธารณสุขและโรคอุบัติใหม่ ASEAN Centre for Public Health Emergencies and Emerging Diseases (ACPHEED) ซึ่งประเทศไทยมีความพร้อมที่จะดำเนินการสร้างศูนย์ดังกล่าวเพื่อสร้างมั่นคงด้านสุขภาพให้กับภูมิอาเซียนและสามารถตอบโต้ต่อภาวะฉุกเฉินด้านสาธารณสุขและโรคอุบัติใหม่ที่มีประสิทธิภาพยิ่งขึ้น

ที่มา : https://www.thaigov.go.th/news/contents/details/38357