รัฐบาลไทย-ข่าวทำเนียบรัฐบาล-ศบค.มท. ส่วนหน้า รับมอบแอลกอฮอล์ล้างมือและหน้ากากอนามัยจากไทยเบฟ เพื่อสนับสนุนภารกิจโรงพยาบาลสนาม 9 แห่ง ในเขตพื้นที่ควบคุมสูงสุดและเข้มงวด


วันศุกร์ที่ 15 มกราคม 2564
พิมพ์
ศบค.มท. ส่วนหน้า รับมอบแอลกอฮอล์ล้างมือและหน้ากากอนามัยจากไทยเบฟ เพื่อสนับสนุนภารกิจโรงพยาบาลสนาม 9 แห่ง ในเขตพื้นที่ควบคุมสูงสุดและเข้มงวด
ศบค.มท. ส่วนหน้า รับมอบแอลกอฮอล์ล้างมือและหน้ากากอนามัยจากไทยเบฟ เพื่อสนับสนุนภารกิจโรงพยาบาลสนาม 9 แห่ง ในเขตพื้นที่ควบคุมสูงสุดและเข้มงวด
เมื่อวันที่ 14 ม.ค. 64 เวลา 14.30 น. นายสมคิด จันทมฤก รองปลัดกระทรวงมหาดไทยด้านบริหาร ในฐานะหัวหน้าผู้ปฏิบัติหน้าที่ ศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 กระทรวงมหาดไทย ส่วนหน้า (ศบค.มท. ส่วนหน้า) เป็นผู้แทนรับมอบแอลกอฮอล์ล้างมือ และหน้ากากอนามัยเพื่อสนับสนุนภารกิจโรงพยาบาลสนามในพื้นที่จังหวัดสมุทรสาคร โดยมี นายนุสรณ์ ตั้นพันธ์ กรรมการผู้จัดการ  บริษัท สุรากระทิงแดง (1988) จำกัด ในฐานะผู้แทนบริษัท ไทยเบฟเวอเรจ จำกัด (มหาชน) ร่วมส่งมอบ
นายสมคิด จันทมฤก กล่าวว่า ในนามของ ศบค.มท. ส่วนหน้า ตลอดจนผู้ปฏิบัติงานในพื้นที่จังหวัดสมุทรสาครซึ่งมีผู้ว่าราชการจังหวัดสมุทรสาครเป็นผู้ควบคุมและกำกับดูแลการบริหารสถานการณ์การแพร่ระบาดของโรคติดเชื้อไวรัสโคโรนา 2019 (โควิด-19) ขอขอบคุณบริษัท ไทยเบฟเวอเรจ จำกัด (มหาชน) ที่ได้มีส่วนร่วมในการสนับสนุนแอลกอฮอล์ล้างมือ หน้ากากอนามัย Surgical mask และ N95 ตลอดจนอุปกรณ์อื่น ๆ ที่มีความจำเป็น เพื่อใช้ในภารกิจโรงพยาบาลสนามในพื้นที่จังหวัดสมุทรสาครหรือ “ศูนย์ห่วงใยคนสาคร” รวมถึงโรงพยาบาลสนามในเขตพื้นที่จังหวัดควบคุมสูงสุดและเข้มงวด รวม 9 แห่ง ซึ่งจะได้มอบให้หน่วยงานที่เกี่ยวข้องนำไปดำเนินการต่อไป โดยจะสนับสนุนการปฏิบัติงานตามมาตรการของศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 (ศบค.) ให้เกิดประสิทธิภาพและเกิดประโยชน์สูงสุดกับพี่น้องประชาชน

ที่มา : https://www.thaigov.go.th/news/contents/details/38338