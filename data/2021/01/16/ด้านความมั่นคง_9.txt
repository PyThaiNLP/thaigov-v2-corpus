รัฐบาลไทย-ข่าวทำเนียบรัฐบาล-วราวุธ ตรวจเยี่ยมการปฏิบัติงานอุทยานฯภูเรือ เน้นบริการสร้างความประทับใจให้ประชาชน


วันศุกร์ที่ 15 มกราคม 2564
วราวุธ ตรวจเยี่ยมการปฏิบัติงานอุทยานฯภูเรือ เน้นบริการสร้างความประทับใจให้ประชาชน
วราวุธ ตรวจเยี่ยมการปฏิบัติงานอุทยานฯภูเรือ เน้นบริการสร้างความประทับใจให้ประชาชน
วันนี้ (15 ม.ค. 64) เวลา 16.30 น. นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม ลงพื้นที่ตรวจติดตามสถานการณ์ทรัพยากรธรรมชาติและสิ่งแวดล้อมอุทยานแห่งชาติภูเรือ มอบแนวทางการดำเนินงาน ให้ขวัญกำลังใจแก่เจ้าหน้าที่ในการปฏิบัติงาน และปลูกต้นสนสามใบบริเวณอุทยาน โดยมีนายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม และคณะผู้บริหาร ทส. เข้าร่วม ณ อุทยานแห่งชาติภูเรือ จังหวัดเลย
นายวราวุธ ศิลปอาชา ได้กล่าวขอบคุณเจ้าหน้าที่ทุกคนที่ปฏิบัติหน้าที่ในการดูแลอุทยานแห่งชาติให้อยู่ในสภาพที่สมบูรณ์ และพร้อมในการต้อนรับนักท่องเที่ยว การดูแลทรัพยากรและนักท่องเที่ยวไปพร้อมกันนั้นไม่ใช่เรื่องง่าย ดังนั้น การทำงานร่วมกับประชาชนในพื้นที่เป็นสิ่งที่ควรให้ความสำคัญ และขอให้ปฏิบัติหน้าที่ด้วยความมีวินัย มีความอดทน และซื่อสัตย์ ยึดถือกฎระเบียบของอุทยานอย่างเคร่งครัด และได้กล่าวเป็นกำลังใจให้ทุกคนในการดูแลนักท่องเที่ยวให้ได้รับความปลอดภัยและความประทับใจ เพื่อให้อุทยานแห่งชาติเป็นสถานที่ท่องเที่ยวที่สร้างรายได้ ควบคู่ไปกับการคงอยู่ของทรัพยากรธรรมชาติและสิ่งแวดล้อมที่ดี

ที่มา : https://www.thaigov.go.th/news/contents/details/38355