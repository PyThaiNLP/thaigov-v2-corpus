รัฐบาลไทย-ข่าวทำเนียบรัฐบาล-บีโอไอปรับโหมดรับสถานการณ์โควิด-19 แนะผู้ประกอบการใช้ e-Services ทุกการติดต่อสำนักงาน


วันอังคารที่ 5 มกราคม 2564
บีโอไอปรับโหมดรับสถานการณ์โควิด-19 แนะผู้ประกอบการใช้ e-Services ทุกการติดต่อสำนักงาน
บีโอไอรับมือสถานการณ์การระบาดของโควิด-19 ในปี 2564 แนะนำผู้ประกอบการที่ต้องการจะติดต่อกับสำนักงานให้ใช้ระบบ e-Services แทน เช่น e-Submission ระบบการส่งจดหมาย/เอกสารแบบออนไลน์ e-Investment ระบบการยื่นขอรับการส่งเสริมแบบออนไลน์
บีโอไอปรับโหมดรับสถานการณ์โควิด-19
แนะผู้ประกอบการใช้ e-Services ทุกการติดต่อสำนักงาน
บีโอไอรับมือสถานการณ์การระบาดของโควิด-19 ในปี 2564 แนะนำผู้ประกอบการที่ต้องการจะติดต่อกับสำนักงานให้ใช้ระบบ e-Services แทน เช่น e-Submission ระบบการส่งจดหมาย/เอกสารแบบออนไลน์ e-Investment ระบบการยื่นขอรับการส่งเสริมแบบออนไลน์ พร้อมเปิดทุกช่องทางติดต่อผ่านสื่อสมัยใหม่รับยุค New Normal
นางสาวดวงใจ อัศวจินตจิตร์ เลขาธิการคณะกรรมการส่งเสริมการลงทุน (บีโอไอ) เปิดเผยว่า เพื่อเป็นการดำเนินการให้สอดรับกับนโยบายรัฐบาลในการวางแนวทางปฏิบัติด้านมาตรการป้องกันการแพร่ระบาดของไวรัสโควิด-19 ในปี 2564 นี้ ผู้ประกอบการสามารถยื่นหนังสือ จดหมาย เอกสารต่างๆ ผ่านระบบ         e-Submission (ระบบรับหนังสือออนไลน์) ผ่าน https://doc.boi.go.th  ซึ่งเป็นส่วนหนึ่งด้านบริการผ่านระบบอิเล็กทรอนิกส์ (e-Services) ของบีโอไอ พร้อมทั้งยังเปิดบริการ Call Center หมายเลข 0 2553 8111 ตั้งแต่วันที่ 5 มกราคม 2564 เพื่ออำนวยความสะดวกให้กับผู้ประกอบการไม่ต้องเดินทางมายังสำนักงาน และยังมีส่วนช่วยป้องกันการแพร่ระบาดของโควิด-19 ในขณะนี้
สำหรับระบบการยื่นเอกสารออนไลน์นี้รวมไปถึงการยื่นเอกสารต่อสำนักงานบีโอไอในภูมิภาคทั้ง      7 แห่งด้วย ได้แก่ จังหวัดเชียงใหม่ พิษณุโลก ขอนแก่น นครราชสีมา ชลบุรี สงขลา และสุราษฎร์ธานี โดยเริ่มใช้มาตั้งแต่ต้นปี 2563 นอกจากนี้ ยังมีบริการด้านระบบอิเล็กทรอนิกส์อื่นๆ ที่สามารถดำเนินการได้ เช่น      e-Investment ระบบยื่นคำขอรับการส่งเสริมการลงทุน e-Tax ระบบยื่นขอใช้สิทธิประโยชน์ด้านภาษีเงินได้นิติบุคคล RMTS ระบบยื่นขอใช้สิทธิประโยชน์ด้านวัตถุดิบ EMT ระบบขอใช้สิทธิประโยชน์ด้านเครื่องจักร เป็นต้น
ทั้งนี้ ผู้ประกอบการยังสามารถติดต่อบีโอไอผ่านช่องทางสื่อสารต่างๆ ทั้งทางโทรศัพท์ อีเมล โซเชียลมีเดีย เว็บไซต์ รวมถึงการให้บริการผ่านระบบการประชุมออนไลน์อีกด้วย
************************************************

ที่มา : https://www.thaigov.go.th/news/contents/details/38090