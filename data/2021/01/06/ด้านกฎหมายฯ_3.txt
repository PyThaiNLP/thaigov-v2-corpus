รัฐบาลไทย-ข่าวทำเนียบรัฐบาล-ยุติธรรม ขับเคลื่อนการปฏิรูปกฎหมายเพื่อฟื้นฟูเศรษฐกิจหลังการแพร่ระบาดไวรัสโคโรนา 2019


วันอังคารที่ 5 มกราคม 2564
ยุติธรรม ขับเคลื่อนการปฏิรูปกฎหมายเพื่อฟื้นฟูเศรษฐกิจหลังการแพร่ระบาดไวรัสโคโรนา 2019
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมคณะอนุกรรมการปฏิรูปกฎหมายเพื่อฟื้นฟูเศรษฐกิจหลังการแพร่ระบาดไวรัสโคโรนา 2919 ครั้งที่ ๑/๒๕๖๔ ผ่านการประชุมทางไกลผ่านจอภาพ (Video Conference)
ในวันอังคารที่ ๕ มกราคม ๒๕๖๔ เวลา ๑๓.๓๐ น. ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมคณะอนุกรรมการปฏิรูปกฎหมายเพื่อฟื้นฟูเศรษฐกิจหลังการแพร่ระบาดไวรัสโคโรนา 2919 ครั้งที่ ๑/๒๕๖๔ ผ่านการประชุมทางไกลผ่านจอภาพ (Video Conference) โดยมีผู้แทนจากหน่วยงานที่เกี่ยวข้อง อาทิ กรมบังคับคดี คณะนิติศาสตร์ จุฬาลงกรณ์มหวิทยาลัย สำนักงานสภาพัฒนาเศรษฐกิจและสังคมแห่งชาติ สำนักงานคณะกรรมการนโยบายรัฐวิสาหกิจ สำนักงานเศรษฐกิจการคลัง ธนาคารแห่งประเทศไทย ตลอดจนเจ้าหน้าที่ที่เกี่ยวข้อง เข้าร่วมการประชุม เพื่อร่วมกันพิจารณาประเด็นด้านกฎหมายในระยะเร่งด่วน รวมทั้งรับฟังข้อเสนอแนะด้านการปฏิรูปกฎหมายเพื่อส่งเสริมและสนับสนุนการฟื้นฟูเศรษฐกิจภายหลังภาวะวิกฤตการณ์การแพร่ระบาดไวรัสโคโรนา 2019 ของคณะอนุกรรมการฯ

ที่มา : https://www.thaigov.go.th/news/contents/details/38101