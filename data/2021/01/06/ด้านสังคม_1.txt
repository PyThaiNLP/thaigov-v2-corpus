รัฐบาลไทย-ข่าวทำเนียบรัฐบาล-สธ.เผยคนไทยได้วัคซีนโควิด 19 ล็อตแรก กุมภาพันธ์นี้


วันอังคารที่ 5 มกราคม 2564
สธ.เผยคนไทยได้วัคซีนโควิด 19 ล็อตแรก กุมภาพันธ์นี้
กระทรวงสาธารณสุข เผยไทยได้รับวัคซีนป้องกันโรคโควิด 19 ล็อตแรก 2 ล้านโดส ในเดือนกุมภาพันธ์ - เมษายนนี้ โดย 2 แสนโดสแรกฉีดให้กลุ่มเสี่ยงพื้นที่ควบคุมสูงสุด และได้รับจัดสรรงบประมาณเพิ่ม ให้ได้วัคซีนครอบคลุมประชาชนไทยร้อยละ 50 ตามเป้าหมายที่ตั้งไว้
กระทรวงสาธารณสุข เผยไทยได้รับวัคซีนป้องกันโรคโควิด 19 ล็อตแรก 2 ล้านโดส ในเดือนกุมภาพันธ์ - เมษายนนี้ โดย 2 แสนโดสแรกฉีดให้กลุ่มเสี่ยงพื้นที่ควบคุมสูงสุด และได้รับจัดสรรงบประมาณเพิ่ม ให้ได้วัคซีนครอบคลุมประชาชนไทยร้อยละ 50 ตามเป้าหมายที่ตั้งไว้
วันนี้ (5 มกราคม 2564) นายแพทย์เกียรติภูมิ วงศ์รจิต ปลัดกระทรวงสาธารณสุข ให้สัมภาษณ์ว่า รัฐบาลได้มอบหมายให้กระทรวงสาธารณสุขจัดหา/ซื้อและเจรจากับผู้ผลิตวัคซีนหลายแห่งเพื่อให้ได้วัคซีนตามเป้าหมายครอบคลุมประชาชนไทยร้อยละ 50 ภายในปี 2564 ผลการเจรจาภายในเดือนกุมภาพันธ์ – เมษายน ไทยจะได้รับวัคซีนจากบริษัทซิโนแวค ประเทศจีน จำนวน 2 ล้านโดส ถ้าเป็นไปตามแผนภายในเดือนกุมภาพันธ์จะได้รับวัคซีน 2 แสนโดสแรก ฉีดให้กับกลุ่มเสี่ยง และในเดือนมีนาคมจะได้รับอีก 8 แสนโดส เดือนเมษายนอีก 1 ล้านโดส โดยมีคณะกรรมการเป็นผู้พิจารณากำหนดกลุ่มเป้าหมาย
นายแพทย์เกียรติภูมิกล่าวต่อว่า การทำสัญญาจองซื้อวัคซีนล่วงหน้ากับบริษัทแอสตร้าเซนเนก้า จำนวน 26 ล้านโดสนั้น จากเดิมจะได้รับวัคซีนในไตรมาสที่ 2 แต่จากการเจรจาจะได้วัคซีนมาเร็วกว่ากำหนด ทยอยส่งตามแผนการฉีดวัคซีน โดยมีองค์การเภสัชกรรมเป็นผู้จัดส่งและกระจายวัคซีนไปยังสถานบริการสาธารณสุขทั่วประเทศนอกจากนี้ ยังมีการจัดหาวัคซีนจากแหล่งอื่น ๆ จาก COVAX Facility อยู่ระหว่างพิจารณาเงื่อนไขและเจรจาต่อรอง และได้รับจัดสรรงบประมาณเพิ่ม เพื่อให้ได้วัคซีนครอบคลุมประชาชนไทยร้อยละ 50 ตามเป้าหมายที่ตั้งไว้
********************************** 5 มกราคม 2564

ที่มา : https://www.thaigov.go.th/news/contents/details/38091