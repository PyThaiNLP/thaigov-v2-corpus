รัฐบาลไทย-ข่าวทำเนียบรัฐบาล-"พุทธิพงษ์" มั่นใจ  7 ม.ค.นี้ กดปุ่มควบรวมTOT-CAT ตั้ง NT แน่นอน ชี้ประชาชนจะได้ใช้บริการโทรคมนาคม ที่ครอบคลุมทุกพื้นที่ นำไทยก้าวสู่ประเทศดิจิทัลอย่างแข็งแกร่ง


วันอังคารที่ 5 มกราคม 2564
"พุทธิพงษ์" มั่นใจ  7 ม.ค.นี้ กดปุ่มควบรวมTOT-CAT ตั้ง NT แน่นอน ชี้ประชาชนจะได้ใช้บริการโทรคมนาคม ที่ครอบคลุมทุกพื้นที่ นำไทยก้าวสู่ประเทศดิจิทัลอย่างแข็งแกร่ง
"พุทธิพงษ์" มั่นใจ  7 ม.ค.นี้ กดปุ่มควบรวมTOT-CAT ตั้ง NT แน่นอน ชี้ประชาชนจะได้ใช้บริการโทรคมนาคม ที่ครอบคลุมทุกพื้นที่ นำไทยก้าวสู่ประเทศดิจิทัลอย่างแข็งแกร่ง
นายพุทธิพงษ์ ปุณณกันต์ รัฐมนตรีว่าการกระทรวงดิจิทัลเพื่อเศรษฐกิจและสังคม ยืนยันว่า  การควบรวมระหว่างบริษัท ทีโอที จำกัด(มหาชน) และ กสท โทรคมนาคม จำกัด(มหาชน)หรือ CAT ให้เป็น บริษัท โทรคมนาคมแห่งชาติจำกัด (National Telecom Public Company Limited:NT) จะดำเนินการตามกำหนดเดิมแน่นอน และตนได้หารือปัญหาต่างๆกับสหภาพแรงงานฯแล้ว ซึ่งทุกอย่างเป็นไปด้วยความเรียบร้อย โดย วันที่ 7 ม.ค. 2564 นี้ NT จะถูกจดทะเบียนอย่างสมบูรณ์
โดยหลังจากการควบรวมเป็น NT จะเป็นบริษัทที่มีโครงสร้างพื้นฐานครบวงจรมากที่สุดมูลค่าสินทรัพย์มากถึง300,000 ล้านบาท  แบ่งเป็น 1.เสาโทรคมนาคมกว่า 25,000 ต้นทั่้วประเทศ  2.เคเบิ้ลใต้น้ำระหว่างประเทศเชื่อมต่อไปยังทุกทวีป
3.ถือครองคลื่นความถี่หลักเพื่อให้บริการรวม 6 ย่านมีปริมาณ 600 เมกะเฮิรตซ์ 4.ท่อร้อยสายใต้ดินมีระยะทางรวม4,ุ600 กิโลเมตร 5.สายเคเบิ้ลใยแก้วนำแสง 4 ล้านคอร์กิโลเมตร 6.Data Center 13 แห่งทั่วประเทศ และ 7.ระบบโทรศัพท์ระหว่างประเทศที่เข้าถึงจากทุกประเทศในโลก
ส่วนประชาชนทั่วไปจะได้รับบริการโทรคมนาคมที่ครอบคลุมทุกพื้นที่ มีประสิทธิภาพในประเทศเพื่อเข้าถึงโลกดิจิทัลทุกพื้นที่ ที่สำคัญ NT จะช่วยเพิ่มศักยภาพในการพัฒนาประเทศเพื่อเข้าสู่ Thailand 4.0 เป็นประเทศดิจิทัลอย่างแข็งแกร่งและส่งเสริมศักยภาพในการแข่งขันให้แก่ลูกค้าเอกชนทั้งรายใหญ่  SMEs และ ระดับ Startup ด้วย
“NT จะกลายเป็นบริษัทโทรคมนาคมแห่งชาติที่มีศักยภาพในการให้บริการโดยเฉพาะเรื่อง 5G  และดาวเทียม ทั้งการนำเอาดิจิทัลมาให้บริการภาคการสาธารณสุข การเกษตร และคมนาคม โดย NT จะเป็นผู้รวบรวมบิ๊กดาต้าผ่าน 5G ที่ประมูลได้ ซึ่งจะเริ่มนำมาให้บริการภาคสังคมอย่างมีประสิทธิภาพ ลดการลงทุนที่ซ้ำซ้อนกัน เพื่อประโยชน์ของประชาชนและประเทศชาติ” นายพุทธิพงษ์กล่าว
***********

ที่มา : https://www.thaigov.go.th/news/contents/details/38102