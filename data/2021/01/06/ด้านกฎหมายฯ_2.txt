รัฐบาลไทย-ข่าวทำเนียบรัฐบาล-กระทรวงยุติธรรม ร่วมกับ สำนักงาน ก.พ.ร. และสำนักงานพัฒนารัฐบาลดิจิทัล (องค์การมหาชน) หารือแนวทางการพัฒนางานบริการ e-Service และงานบริการ สำหรับให้บริการผ่านระบบ Citizen Portal


วันอังคารที่ 5 มกราคม 2564
กระทรวงยุติธรรม ร่วมกับ สำนักงาน ก.พ.ร. และสำนักงานพัฒนารัฐบาลดิจิทัล (องค์การมหาชน) หารือแนวทางการพัฒนางานบริการ e-Service และงานบริการ สำหรับให้บริการผ่านระบบ Citizen Portal
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมหารือ การพัฒนางานบริการ e-Service และงานบริการ สำหรับให้บริการบนระบบ Citizen Portal ปีงบประมาณ พ.ศ. ๒๕๖๔
ในวันอังคารที่ ๕ ธันวาคม ๒๕๖๔ เวลา ๑๐.๐๐ น.
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
เป็นประธานการประชุมหารือ การพัฒนางานบริการ e-Service
และงานบริการ สำหรับให้บริการบนระบบ Citizen Portal ปีงบประมาณ พ.ศ. ๒๕๖๔
ผ่านการประชุมทางไกล video conference โดยมีผู้บริหารจากสำนักงาน ก.พ.ร.
สำนักงานพัฒนารัฐบาลดิจิทัล (องค์การมหาชน) และเจ้าหน้าที่ที่เกี่ยวข้อง เข้าร่วมการประชุมหารือดังกล่าว
เพื่อรับทราบภาพรวมการดำเนินงาน ระบบศูนย์กลางบริการประชาชนฯ (Citizen Portal)
แนวทางการพัฒนางานบริการ e-Service ของหน่วยงาน สำหรับให้บริการ ผ่านระบบ Citizen Portal
ซึ่งเป็นระบบศูนย์กลางในการบริการประชาชนในการติดต่อราชการแบบเบ็ดเสร็จครบวงจร
โดยมีการดำเนินงานร่วมกันระหว่างสำนักงาน ก.พ.ร. และสำนักงานพัฒนารัฐบาลดิจิทัล (องค์การมหาชน)
เพื่อพัฒนาปรับปรุงการให้บริการของภาครัฐให้มีประสิทธิภาพ
สามารถอำนวยความสะดวกในการให้บริการประชาชน
รวมทั้งยกระดับการให้บริการและการให้ข้อมูลภาครัฐที่ครบถ้วน
ถูกต้อง และมีความทันสมัย นอกจากนี้ที่ประชุมได้หารือเพื่อกำหนดแนวทาง
และแผนการดำเนินการในการพัฒนางานบริการร่วมกันในระยะต่อไป

ที่มา : https://www.thaigov.go.th/news/contents/details/38100