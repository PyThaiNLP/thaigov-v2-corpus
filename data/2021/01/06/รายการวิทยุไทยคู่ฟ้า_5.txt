รัฐบาลไทย-ข่าวทำเนียบรัฐบาล-หมูไทยยืนหนึ่งในอาเซียนปลอดโรค ASF


วันอังคารที่ 5 มกราคม 2564
พิมพ์
หมูไทยยืนหนึ่งในอาเซียนปลอดโรค ASF
วันอังคารที่ 5 มกราคม 2564
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลพอใจผลสำเร็จจากความร่วมมือของทุกภาคส่วน ที่สามารถป้องกันการแพร่ระบาดโรคอหิวาต์แอฟริกาในหมู หรือ ASF ได้อย่างมีประสิทธิภาพ โดยสามารถป้องกันความเสียหายไม่ให้เกิดกับเกษตรกรและอุตสาหกรรมการเลี้ยงหมู ทำให้ประเทศไทยเป็นประเทศเดียวในอาเซียนที่ “ปลอดจากโรค ASF” เป็นเวลา 2 ปีติดต่อกัน ท่ามกลางการแพร่ระบาดในหลายประเทศทั่วโลก โดยที่ผ่านมา รัฐบาลให้การสนับสนุนอย่างเต็มที่ ทั้งยกระดับแผนปฏิบัติการป้องกันโรค ASF ให้เป็นวาระแห่งชาติ และสนับสนุนงบกลางกว่า 1,700 ล้านบาท ทำให้หมูไทยสะอาดปลอดภัยเป็นที่ต้องการของตลาดต่างประเทศ สร้างมูลค่าทางเศรษฐกิจได้มากกว่า 22,000 ล้านบาท หรือเพิ่มขึ้นกว่าร้อยละ 300 จากปีที่ผ่านมา
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/38085