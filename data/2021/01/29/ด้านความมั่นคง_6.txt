รัฐบาลไทย-ข่าวทำเนียบรัฐบาล-มหาดไทยมอบรางวัลใหญ่รถเก๋งให้ผู้โชคดีถูกสลากกาชาด


วันพฤหัสบดีที่ 28 มกราคม 2564
พิมพ์
มหาดไทยมอบรางวัลใหญ่รถเก๋งให้ผู้โชคดีถูกสลากกาชาด
มหาดไทยมอบรางวัลใหญ่รถเก๋งให้ผู้โชคดีถูกสลากกาชาด
นายฉัตรชัย พรหมเลิศ ปลัดกระทรวงมหาดไทย เปิดเผยว่า กระทรวงมหาดไทยได้มอบรางวัลสลากบำรุงกาชาดไทย ปี 2563 ของกระทรวงมหาดไทย ให้แก่ นายทวีศักดิ์ ตั้งตรงไพโรจน์ ผู้โชคดีที่ถูกรางวัลที่ 1 หมายเลขสลาก 59826 “รถยนต์นั่งส่วนบุคคลยี่ห้อ Toyota Yaris Entry” มูลค่า 549,000 บาท โดยมี นายเสนีย์ ส้มเขียวหวาน ผู้อำนวยการสำนักกฎหมาย นางโสรยา พานิชพงศ์ ผู้อำนวยการกองคลัง และบุคลากรในสังกัดสำนักงานปลัดกระทรวงมหาดไทย ร่วมแสดงความยินดี
นายฉัตรชัย กล่าวว่า รางวัลสลากกาชาด ประจำปี 2563 กระทรวงมหาดไทย มีจำนวนทั้งสิ้น 33 รางวัล มีผู้ถูกรางวัลกระจายไปในหลายจังหวัด และเพื่อเป็นการอำนวยความสะดวกในการรับรางวัล กระทรวงมหาดไทยได้มอบให้จังหวัดเป็นผู้มอบรางวัลให้แก่ผู้ถูกรางวัลในจังหวัดนั้น ขณะนี้รางวัลได้ถูกส่งมอบใกล้ครบทุกรางวัลแล้ว โดยรางวัลที่ไม่มีผู้มาติดต่อขอรับภายในวันที่ 19 กุมภาพันธ์ 2564 กระทรวงมหาดไทยจะได้ส่งมอบให้สภากาชาดไทยต่อไป
สำหรับ สลากบำรุงกาชาดไทย กระทรวงมหาดไทยได้ออกรางวัลไปเมื่อวันที่ 22 ธันวาคม 2563 ที่ผ่านมา โดยรางวัลที่ 1 รถยนต์นั่งส่วนบุคคลยี่ห้อ Toyota Yaris Entry จำนวน 1 รางวัล รางวัลที่ 2 รถจักรยานยนต์ Honda Wave110i จำนวน 12 รางวัล และรางวัลที่ 3 สร้อยคอทองคำหนัก 1 บาท จำนวน 20 รางวัล

ที่มา : https://www.thaigov.go.th/news/contents/details/38687