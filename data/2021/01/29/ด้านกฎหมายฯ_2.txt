รัฐบาลไทย-ข่าวทำเนียบรัฐบาล-“ยุติธรรมเชิงรุก” เพิ่มช่องทางการเข้าถึงความเป็นธรรม/ติดตามเรื่องร้องทุกข์ สะดวก รวดเร็ว ทั่วถึงทุกพื้นที่ ผ่าน Digital Platform “Justice Care”


วันพฤหัสบดีที่ 28 มกราคม 2564
“ยุติธรรมเชิงรุก” เพิ่มช่องทางการเข้าถึงความเป็นธรรม/ติดตามเรื่องร้องทุกข์ สะดวก รวดเร็ว ทั่วถึงทุกพื้นที่ ผ่าน Digital Platform “Justice Care”
นายสามารถ เจนชัยจิตรวนิช ผู้ช่วยรัฐมนตรีประจำกระทรวงยุติธรรม เป็นประธานการประชุมหารือแนวทางการให้ความช่วยเหลือ
ภายใต้แนวคิด “ยุติธรรมสร้างสุข ยุติธรรมเชิงรุก สร้างสุขให้ประชาชน”
ในวันอังคารที่ ๒๖ มกราคม ๒๕๖๔ เวลา ๑๕.๐๐ น.
ณ ห้องประชุมกระทรวงยุติธรรม ๘ - ๐๔ ชั้น ๘
อาคารกระทรวงยุติธรรม ถนนแจ้งวัฒนะ เขตหลักสี่ กรุงเทพฯ
นายสามารถ เจนชัยจิตรวนิช ผู้ช่วยรัฐมนตรีประจำกระทรวงยุติธรรม
เป็นประธานการประชุมหารือแนวทางการให้ความช่วยเหลือ
ภายใต้แนวคิด “ยุติธรรมสร้างสุข ยุติธรรมเชิงรุก สร้างสุขให้ประชาชน”
โดยมี นายวัลลภ นาคบัว รองปลัดกระทรวงยุติธรรม
นายสหการณ์ เพ็ชรนรินทร์ รองปลัดกระทรวงยุติธรรม
พร้อมด้วยผู้แทนจากหน่วยงานในสังกัดกระทรวงยุติธรรม เข้าร่วมประชุมฯ
เพื่อหารือเรื่องแนวทางการพัฒนาระบบติดตามการให้ความช่วยเหลือประชาชนของกระทรวงยุติธรรม
ในรูปแบบอิเล็กทรอนิกส์ (Digital Platform) ครบวงจร
“Justice Care ยุติธรรมสร้างสุข ยุติธรรมเชิงรุก สร้างสุขให้ประชาชน"
ที่แสดงให้เห็นถึงความคืบหน้าการให้ความช่วยเหลือประชาชนให้ได้รับความยุติธรรมทั้งส่วนกลางและส่วนภูมิภาค
ผ่านการบูรณาการเชื่อมโยงฐานข้อมูลระหว่างหน่วยงานในสังกัดกระทรวงยุติธรรม
เพื่อให้ประชาชนสามารถรับบริการด้านงานยุติธรรมผ่านระบบออนไลน์ได้อย่างสะดวกและรวดเร็วมากขึ้น
พร้อมทั้งเตรียมพัฒนาศักยภาพและยกระดับการปฏิบัติงานของบุคลากรที่เป็นผู้ประสานงานหลัก (Case Manager)
ของสำนักงานยุติธรรมจังหวัด มุ่งเป้าผลลัพธ์ในการนำความยุติธรรม
ส่งถึงมือประชาชนผู้เดือดร้อนไม่ได้รับความเป็นธรรมในทุกพื้นที่ทั่วประเทศด้วยความเสมอภาค และเท่าเทียมต่อไป

ที่มา : https://www.thaigov.go.th/news/contents/details/38692