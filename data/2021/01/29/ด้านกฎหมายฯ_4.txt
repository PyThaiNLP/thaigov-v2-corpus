รัฐบาลไทย-ข่าวทำเนียบรัฐบาล-กระทรวง​ยุติธรรม​ พิจารณา​ค่าตอบแทน​ผู้เสียหาย​ และ​ค่าทดแทน​และ​ค่าใช้จ่าย​แก่​จำเลยในคดีอาญา​ ครั้งที่​ ๑/๒๕๖๔ 


วันพฤหัสบดีที่ 28 มกราคม 2564
กระทรวง​ยุติธรรม​ พิจารณา​ค่าตอบแทน​ผู้เสียหาย​ และ​ค่าทดแทน​และ​ค่าใช้จ่าย​แก่​จำเลยในคดีอาญา​ ครั้งที่​ ๑/๒๕๖๔
นายวัลลภ​ นาค​บัว​ รองปลัด​กระทรวง​ยุติธรรม​ เป็นประธาน​การประชุม​คณะกรรมการ​พิจารณา​ค่าตอบแทน​ผู้เสียหาย​ และ​ค่าทดแทน​และ​ค่าใช้จ่าย​แก่​จำเลยในคดีอาญา​ ครั้งที่​ ๑/๒๕๖๔
ในวันพฤหัส​บดีที่ ๒๘ มกราคม ๒๕๖๔ เวลา​ ๐๙.๓๐​ น.​
ณ​ ห้องประชุม​กระทรวง​ยุติธรรม​ ๑​ ชั้น​ ๙​ ศูนย์​ราชการ​เฉลิม​พระ​เกียรติ​ฯ​
อาคาร​ราชบุรี​ดิเรก​ฤทธิ์​ ถนน​แจ้งวัฒนะ​ กรุงเทพ​ฯ
นายวัลลภ​ นาค​บัว​ รองปลัด​กระทรวง​ยุติธรรม​
เป็นประธาน​การประชุม​คณะกรรมการ​พิจารณา​ค่าตอบแทน​ผู้เสียหาย​
และ​ค่าทดแทน​และ​ค่าใช้จ่าย​แก่​จำเลยในคดีอาญา​ ครั้งที่​ ๑/๒๕๖๔
โดยมีผู้​เข้าร่วม​ประชุม​ประกอบด้วย ผู้แทนกระทรวง​การคลัง​
ผู้แทนกระทรวง​การพัฒนา​สังคม​และ​ความมั่นคง​ของ​มนุษย์​
ผู้แทนกรมการปกครอง​ ผู้แทนกรมคุ้มครองสิท​ธิและ​เสรีภาพ​ ผู้แทนกรมพระธรรมนูญ​
ผู้แทนกรม​ราชทัณฑ์​ ผู้แทนสำนักงาน​ตำรวจ​แห่งชาติ​ ผู้แทนสำนักงาน​ศาล​ยุติธรรม​
ผู้แทนสำนักงาน​อัยการ​สูงสุด​ ผู้แทนสภาทนายความ​ รวมทั้ง​ ผู้ทรงคุณวุฒิ​ด้านการแพทย์​
ด้านสังคมสงเคราะห์​ และด้านคุ้มครอง​สิทธิ​เสรีภาพ​ และผู้ที่เกี่ยวข้อง​ เข้าร่วมฯ
โดย​ที่ประชุม​ได้ร่วมกันพิจารณาคำขออุทธรณ์ของผู้เสียหายและคำขอจำเลย
รวม จำนวน ๘๖ เรื่อง โดยอนุมัติจ่ายเงินจำนวนทั้งสิ้น ๒,๔๐๔,๑๗๓ บาท
นอกจากนี้​ ที่ประชุม​รับทราบ​สถิติการช่วยเหลื​อเยียวยาผู้เสียหายและจำเลยในคดีอาญา​
ประจำปี​ พ.ศ.​ ๒๕๖๔ ​จนถึง​เดือนธันวาคม ๒๕๖๓​
รวมจำนวน ๒,๔๘๘ ราย เป็นจำนวนเงิน ๘๑,๐๖๑,๙๑๘.๕๐ บาท
และช่วยเหลือ​คดีที่สาธารณชนให้ความสนใจ​
รวมทั้งรับทราบรายงานผลการติดตามให้ความช่วยเหลือผู้เสียหาย​
คดีความผิดเกี่ยวกับเพศตามข้อสั่งการของคณะกรรมการฯ​
ซึ่งฝ่ายเลขานุการฯ ได้จัดส่งบัญชีรายชื่อผู้เสียหายคดีความผิดเกี่ยวกับเพศที่ผ่านการพิจารณา
ของคณะกรรมการฯ ไปยังสำนักงานพัฒนาสังคมและความมั่นคงของมนุษย์จังหวัด
เพื่อพิจารณาให้ความช่วยเหลือต่อไป และรับทราบสถิติยื่นอุทธรณ์​คำวินิจฉัย​ของคณะกรรมการต่อศาลอุทธรณ์
​และรายงานผลคำพิพากษาของศาลอุทธรณ์​ ประจำเดือนธันวาคม​ ๒๕๖๓​

ที่มา : https://www.thaigov.go.th/news/contents/details/38697