รัฐบาลไทย-ข่าวทำเนียบรัฐบาล-นายกฯ ประชุมคณะกรรมการนโยบายเทคโนโลยีป้องกันประเทศ ครั้งที่ 1/64 เห็นชอบหลักการผลิตและขายยุทโธปกรณ์ การร่วมทุนและการส่งเสริมการประกอบกิจการอุตสาหกรรมป้องกันประเทศ 4 โครงการนำร่อง 


วันพฤหัสบดีที่ 28 มกราคม 2564
พิมพ์
นายกฯ ประชุมคณะกรรมการนโยบายเทคโนโลยีป้องกันประเทศ ครั้งที่ 1/64 เห็นชอบหลักการผลิตและขายยุทโธปกรณ์ การร่วมทุนและการส่งเสริมการประกอบกิจการอุตสาหกรรมป้องกันประเทศ 4 โครงการนำร่อง
นรม. และ รมว.กห. เป็นประธานประชุมคณะกรรมการนโยบายเทคโนโลยีป้องกันประเทศ ครั้งที่ 1/64 เห็นชอบหลักการผลิตและขายยุทโธปกรณ์ การร่วมทุนและการส่งเสริมการประกอบกิจการอุตสาหกรรมป้องกันประเทศ จำนวน 4 โครงการนำร่อง
วันนี้ (28 มกราคม 2564) เวลา 09.30 น. ได้มีการประชุมคณะกรรมการนโยบายเทคโนโลยีป้องกันประเทศ ครั้งที่ 1/2564 ณ ศูนย์ปฏิบัติการนายกรัฐมนตรี ทำเนียบรัฐบาล โดยมี พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม เป็นประธาน ซึ่งในวันนี้เป็นการประชุมขอความเห็นชอบหลักการผลิตและขายยุทโธปกรณ์ การร่วมทุนและการส่งเสริมการประกอบกิจการอุตสาหกรรมป้องกันประเทศ จำนวน 4 โครงการนำร่อง โดยสถาบันเทคโนโลยีป้องกันประเทศ ได้ร่วมวิจัยกับภาคเอกชน ซึ่งเป็นไปตามที่มาตรา 24 แห่ง พ.ร.บ.เทคโนโลยีป้องกันประเทศ พ.ศ.2562
โดยภายหลังจากคณะกรรมการนโยบายฯ ได้เห็นชอบหลักการในวันนี้แล้ว จะได้มีการประกอบกิจการอุตสาหกรรมป้องกันประเทศที่เป็นรูปธรรมในการส่งเสริมและสนับสนุนภาคเอกชนโดยสถาบันเทคโนโลยีป้องกันประเทศ นำไปสู่การพึ่งพาตนเองด้านยุทโธปกรณ์ รวมถึงการสร้างรายได้และพึ่งพาตนเองพร้อมทั้งลดงบประมาณจากรัฐในอนาคตได้ด้วย

ที่มา : https://www.thaigov.go.th/news/contents/details/38670