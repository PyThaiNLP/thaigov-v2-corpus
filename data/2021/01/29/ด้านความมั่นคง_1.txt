รัฐบาลไทย-ข่าวทำเนียบรัฐบาล-วราวุธ ห่วงใยปชช. นำประชุมขับเคลื่อนไทยไปด้วยกัน เร่งแก้ปัญหาเพื่อความเป็นอยู่ที่ดีของทุกคน 


วันพฤหัสบดีที่ 28 มกราคม 2564
วราวุธ ห่วงใยปชช. นำประชุมขับเคลื่อนไทยไปด้วยกัน เร่งแก้ปัญหาเพื่อความเป็นอยู่ที่ดีของทุกคน
วราวุธ ห่วงใยปชช. นำประชุมขับเคลื่อนไทยไปด้วยกัน เร่งแก้ปัญหาเพื่อความเป็นอยู่ที่ดีของทุกคน
วันที่ 27 มกราคม 2564 นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม เป็นประธานการประชุมติดตามความก้าวหน้าการดำเนินงานขับเคลื่อนไทยไปด้วยกัน ในพื้นที่จังหวัดสุพรรณบุรี กาญจนบุรี และนครปฐม ด้วยการประชุมทางไกลผ่านระบบ Video Conference (Cisco Jabber) โดยมีนายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม และคณะผู้บริหาร ทส. เข้าร่วม ณ ห้องประชุมชั้น 17 อาคารกระทรวงทรัพยากรธรรมชาติและสิ่งแวดล้อม  โดยที่ประชุมได้เร่งรัดให้คณะกรรมการขับเคลื่อนไทยจังหวัดสุพรรณบุรี กาญจนบุรี และนครปฐม ดำเนินการแก้ไขปัญหาให้กับประชาชน และให้หน่วยงาน ทส. สนับสนุนการดำเนินงานของจังหวัด และกำชับให้หน่วยงานเตรียมความพร้อมเพื่อดำเนินการตามประเด็นสำคัญเร่งด่วน ดังนี้ 1. ผู้ประกอบและผู้ว่างงานจากสถานการณ์ Covid-19 2. การแก้ไขปัญหาภัยแล้ง 3. การแก้ไขปัญหาไฟป่าหมอกควัน 4. การแก้ไขปัญหาน้ำเน่าเสียจากการทำฟาร์ม และอุตสาหกรรม 5. การสร้างความรู้ความเข้าใจในการทำการเกษตรในช่วงฤดูแล้ง และการใช้สารเคมีและยาฆ่าแมลง 6. การแก้ไขปัญหาช้างป่าออกนอกพื้นที่และการทำหมันลิง

ที่มา : https://www.thaigov.go.th/news/contents/details/38668