รัฐบาลไทย-ข่าวทำเนียบรัฐบาล-อย่าปกปิด "ไทม์ไลน์" ผิดกฎหมาย ควบคุมล่าช้า


วันพฤหัสบดีที่ 28 มกราคม 2564
อย่าปกปิด "ไทม์ไลน์" ผิดกฎหมาย ควบคุมล่าช้า
...
แอดมินฝากถึงประชาชนกลุ่มเสี่ยงติดเชื้อโควิด-19
หรือผู้ที่ได้รับการสอบสวนโรค อย่าปกปิดข้อมูล
เช่น ไทม์ไลน์ หรือให้ข้อมูลที่คลาดเคลื่อน
เพราะจะส่งผลต่อการควบคุมโรค และเกิดความล่าช้า
.
นอกจากนี้พฤติกรรมดังกล่าวยังเข้าข่ายฝ่าฝืน
หรือไม่ปฏิบัติตาม พ.ร.บ.โรคติดต่อ พ.ศ. 2558
รวมถึงกฎหมายอื่น ๆ ที่เกี่ยวข้อง ซึ่งผู้ฝ่าฝืนจะมีโทษ
.
1. ให้ข้อมูลไม่สอดคล้องกัน หรือมีการปฏิเสธ
หรือปกปิดข้อมูล ปรับไม่เกิน 20,000 บาท
.
อาจมีความผิดฐานแจ้งข้อความเท็จ
แก่เจ้าพนักงาน ซึ่งอาจทำให้ผู้อื่นหรือ
ประชาชนเสียหาย ตามมาตรา 137
กฎหมายอาญา มีโทษจำคุกไม่เกิน 6 เดือน
หรือปรับไม่เกิน 10,000 บาท หรือทั้งจำทั้งปรับ
.
2. กรณีจัดงานเลี้ยงสังสรรค์
อาจเข้าข่ายเป็นการฝ่าฝืนการห้ามจัดกิจกรรม
ที่มีความเสี่ยงต่อการแพร่โรค
รวมทั้งไม่จัดให้มีมาตรการป้องกันโรคตามที่ราชการกำหนด
ตามข้อกำหนดในมาตรา 9
แห่ง พ.ร.บ. สถานการณ์ฉุกเฉิน พ.ศ. 2548
.
ผู้ฝ่าฝืน มีโทษจำคุกไม่เกิน 2 ปี
หรือปรับไม่เกิน 40,000 บาท หรือทั้งจำทั้งปรับ
.
ที่สำคัญขอความร่วมมือประชาชน
สแกน “ไทยชนะ” และใช้งานแอปฯ “หมอชนะ”
เพื่อช่วยให้การสอบสวนควบคุมโรคมีประสิทธิภาพมากขึ้น
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/38695