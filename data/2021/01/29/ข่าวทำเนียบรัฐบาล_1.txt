รัฐบาลไทย-ข่าวทำเนียบรัฐบาล-​รอง นรม. พลเอก ประวิตร ฯ  มอบเงินว่างงานให้ลูกจ้าง บริษัท บอดี้แฟชั่นฯ สาขานครสวรรค์ กว่า 30 ล้านบาท ยก “โมเดลนครสวรรค์” ช่วยเหลือผู้ใช้แรงงานที่เดือดร้อนในสถานการณ์โควิด -19”  


วันพฤหัสบดีที่ 28 มกราคม 2564
​รอง นรม. พลเอก ประวิตร ฯ  มอบเงินว่างงานให้ลูกจ้าง บริษัท บอดี้แฟชั่นฯ สาขานครสวรรค์ กว่า 30 ล้านบาท ยก “โมเดลนครสวรรค์” ช่วยเหลือผู้ใช้แรงงานที่เดือดร้อนในสถานการณ์โควิด -19”
​รอง นรม. พลเอก ประวิตร ฯ  มอบเงินว่างงานให้ลูกจ้าง บริษัท บอดี้แฟชั่นฯ สาขานครสวรรค์ กว่า 30 ล้านบาท ยก “โมเดลนครสวรรค์” ช่วยเหลือผู้ใช้แรงงานที่เดือดร้อนในสถานการณ์โควิด -19”
วันนี้  (28 มกราคม 2564) เวลา  09.30 น.  ณ ห้องรับรอง 1 ตึกบัญชาการ 1 ทำเนียบรัฐบาล พลเอก ประวิตร วงษ์สุวรรณ  รองนายกรัฐมนตรี เป็นประธานพิธีมอบเงินสิทธิประโยชน์กรณีว่างงานแก่ลูกจ้าง บริษัท บอดี้ แฟชั่น (ประเทศไทย) จำกัด สาขานครสวรรค์ โดยมีนายสุชาติ  ชมกลิ่น รัฐมนตรีว่าการกระทรวงแรงงาน ดร.นฤมล ภิญโญสินวัฒน์ รัฐมนตรีช่วยว่าการกระทรวงแรงงาน  นายสุทธิ สุโกศล  ปลัดกระทรวงแรงงาน ผู้บริหารระดับสูงกระทรวงคมนาคม  นายทศพล กฤตวงศ์วิมาน  เลขาธิการสำนักงานประกันสังคม  ร่วมเป็นสักขีพยาน
โอกาสนี้ รองนายกรัฐมนตรี กล่าวถึง รัฐบาลได้ให้ความสำคัญในการช่วยเหลือบรรเทาปัญหาความเดือดร้อนของผู้ใช้แรงงานที่ถูกเลิกจ้างที่ประสบปัญหาว่างงานจากสถานการณ์โควิด-19 ซึ่งวันนี้ตนได้มีโอกาสมามอบเงินสิทธิประโยชน์กรณีว่างงานให้กับผู้แทนลูกจ้าง บริษัท บอดี้แฟชั่นฯ สาขานครสวรรค์ ที่ได้รับผลกระทบจากการถูกเลิกจ้าง จำนวน 733 ราย  อย่างเร่งด่วน ขอชื่นชมการดำเนินงานของกระทรวงแรงงานที่ได้ดำเนินการงานช่วยเหลือได้สำเร็จเป็นอย่างดี และยังกำชับให้กระทรวงแรงงานดำเนินการหากรณีตัวอย่างที่ตกค้างอยู่แต่ยังไม่ได้รับการช่วยเหลือเช่นเดียวกับลูกจ้างของบริษัท บอดี้ แฟชั่น (ประเทศไทย) จำกัด สาขานครสวรรค์ ซึ่งไม่ใช่แค่ลูกจ้างของบริษัทฯ นี้เท่านั้นที่จะได้รับประโยชน์ แต่ยังมีลูกจ้างของบริษัทอื่น ๆ ทั่วประเทศอีกกว่า 16,000 ราย ที่จะได้รับสิทธิประโยชน์ตามมา ในวงเงินประมาณ 850 กว่าล้านบาท ตาม “โมเดลนครสวรรค์ ช่วยเหลือพี่น้องผู้ใช้แรงงานที่ถูกเลิกจ้างที่ได้รับความเดือดร้อนในช่วงสถานการณ์โควิด -19”  อีกด้วย
ทั้งนี้ รัฐมนตรีว่าการกระทรวงแรงงานว่า หลังจากที่คณะกรรมการกฤษฎีกาตอบข้อหารือประเด็นระเบียบ กระทรวงแรงงาน  สำนักงานประกันสังคม ดำเนินการจ่ายเงินได้ จึงได้ปรับปรุงหลักเกณฑ์การพิจารณาประโยชน์ทดแทนในกรณีว่างงาน ที่มีสาเหตุการลาออกจากงานของผู้ประกันตนกับนายจ้างไม่ตรงกัน โดยการออกประกาศสำนักงานประกันสังคม เรื่อง หลักเกณฑ์การพิจารณาประโยชน์ทดแทนกรณีว่างงาน พ.ศ. 2564 จัดทำระเบียบสำนักงานประกันสังคมว่าด้วยการขอรับประโยชน์ทดแทน (ฉบับที่ 3) พ.ศ. 2564 และจัดทำแนวปฏิบัติการจ่ายประโยชน์ทดแทนกรณีว่างงานกรณีการแจ้งสาเหตุการออกจากงานของผู้ประกันตนกับนายจ้างไม่ตรงกัน  ซึ่งวันนี้ ผู้แทนลูกจ้างบริษัท บอดี้ แฟชั่น (ประเทศไทย) จำกัด สาขานครสวรรค์ จำนวน 5 ราย จะได้รับเงินดังกล่าวผ่านบัญชีธนาคารในวันพฤหัสบดีที่ 28 มกราคมนี้  ทั้งนี้ กระทรวงแรงงานให้ความช่วยเหลือพี่น้องผู้ใช้แรงงานที่ถูกเลิกจ้างเป็นการบรรเทาปัญหาความเดือดร้อนโดยเฉพาะในช่วงสถานการณ์โควิด -19 ตามนโยบายรัฐบาล  “เราจะไม่ทิ้งใครไว้ข้างหลัง”
จากนั้น  นายชาญศิลป์ ทรัพย์โนนหวาย ประธานกลุ่มแรงงานเพื่อสังคม กล่าวขอบคุณ รัฐบาลที่สามารถแก้ปัญหาลูกจ้างบริษัท บอดี้ แฟชั่น (ประเทศไทย) จำกัด สาขานครสวรรค์ ที่ถูกเลิกจ้างตั้งแต่วันที่ 1 สิงหาคม  2563  ซึ่งส่งผลกระทบให้ลูกจ้างกลุ่มนี้ไม่ได้รับเงินสิทธิประโยชน์กรณีว่างงานจากสำนักงานประกันสังคม เนื่องจากไม่เข้าหลักเกณฑ์เงื่อนไขการจ่ายเงินตามที่ระเบียบกำหนด  ซึ่งปัญหาเหล่านี้ถูกทิ้งร้างมายาวนานกว่า 10 ปี แต่รัฐบาลนี้ไม่ทอดทิ้งประชาชน โดยให้กระทรวงแรงงาน ร่วมกับประกันสังคมและทุกภาคส่วนร่วมหารือกัน สร้างขวัญและกำลังใจ ตลอดจนสร้างการรับรู้ภารกิจของภาครัฐในการเร่งช่วยเหลือลูกจ้าง ผู้ประกันตน ประชาชนผู้ที่ได้รับความเดือดร้อน
-----------------------------------------------------
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/38669