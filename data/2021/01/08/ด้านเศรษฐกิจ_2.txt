รัฐบาลไทย-ข่าวทำเนียบรัฐบาล-คณะผู้บริหารฯ ดีอีเอส ร่วมงานควบรวมตั้ง NT รัฐวิสาหกิจยักษ์ใหญ่ 


วันพฤหัสบดีที่ 7 มกราคม 2564
คณะผู้บริหารฯ ดีอีเอส ร่วมงานควบรวมตั้ง NT รัฐวิสาหกิจยักษ์ใหญ่
คณะผู้บริหารฯ ดีอีเอส ร่วมงานควบรวมตั้ง NT รัฐวิสาหกิจยักษ์ใหญ่
เมื่อวันที่ 7 มกราคม 2564 นางสาวอัจฉรินทร์  พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม เข้าร่วมพิธีสงฆ์วันจดทะเบียน บริษัท โทรคมนาคมแห่งชาติ จำกัด (มหาชน) หรือ NT เป็นการควบรวมกิจการระหว่าง บริษัท กสทโทรคมนาคม จำกัด (มหาชน) หรือ CAT และบริษัท ทีโอที จำกัด (มหาชน) หรือ TOT โดยมีหม่อมหลวงชโยทิต กฤดากร  ประธานกรรมการ NT และนาวาอากาศเอก สมศักดิ์ ขาวสุวรรณ์ รักษาการกรรมการผู้จัดการใหญ่ NT นำคณะกรรมการ ผู้บริหาร และพนักงานเข้าร่วมงาน ณ ห้องออดิทอเรียม สำนักงานใหญ่ NT ถนนแจ้งวัฒนะ สำหรับการควบรวมครั้งนี้ เป็นไปตามมติของคณะรัฐมนตรีเมื่อวันที่ 14 มกราคม 2563 ที่เห็นชอบให้ CAT และ TOT  ควบรวมกิจการเป็นบริษัทเดียวภายใน 6 เดือนเพื่อลดความซ้ำซ้อนในการลงทุนของภาครัฐ เพิ่มประสิทธิภาพในการดำเนินงาน  และเป็นหน่วยงานที่สนับสนุนนโยบายของรัฐในการจัดทำโครงสร้างพื้นฐานด้านดิจิทัลและความมั่นคงของประเทศ
*************

ที่มา : https://www.thaigov.go.th/news/contents/details/38124