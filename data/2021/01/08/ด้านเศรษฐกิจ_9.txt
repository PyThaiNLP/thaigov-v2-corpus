รัฐบาลไทย-ข่าวทำเนียบรัฐบาล-ไอแบงก์ SpeedSend โอนเงินไวไปอาเซียนเริ่มต้น 75 บาท


วันพฤหัสบดีที่ 7 มกราคม 2564
พิมพ์
ไอแบงก์ SpeedSend โอนเงินไวไปอาเซียนเริ่มต้น 75 บาท
ธนาคารอิสลามแห่งประเทศไทย (ไอแบงก์) ให้บริการโอนเงินด่วนระหว่างประเทศไปยังปลายทาง 8 ประเทศอาเซียน ด้วยระบบ SpeedSend แบบ Cash To Cash (โอนเงินสด-รับเงินสด) คิดค่าธรรมเนียมเริ่มต้น 75 บาท
ไอแบงก์ได้ให้บริการโอนเงินด้วยระบบ SpeedSend ในการโอนเงินด่วนรายย่อยระหว่างประเทศในรูปแบบการโอนเงินสดและรับเงินสด ไปยัง 8 ประเทศปลายทาง ได้แก่ อินโดนีเซีย ฟิลิปปินส์ เมียนมาร์ เวียดนาม กัมพูชา ลาว มาเลเซีย สิงค์โปร์ โดยลูกค้าสามารถทำรายการโอนเงินขั้นต่ำเริ่มต้นที่ 300 บาท และโอนเงินได้สูงสุด 300,000 บาท/คน/วัน ซึ่งคิดค่าธรรมเนียมสุดพิเศษ! ราคาเดียว  75 บาทต่อรายการ เริ่มตั้งแต่วันนี้-30 มิถุนายน 2564
ผู้สนใจสามารถใช้บริการได้แล้วตั้งแต่วันนี้เป็นต้นไป ที่ ไอแบงก์ ทุกสาขาทั่วประเทศ ยกเว้นสาขาเซ็นทรัลแอร์พอร์ตเชียงใหม่ สอบถามรายละเอียดเพิ่มเติมได้ที่ Ibank call Center โทร. 1302

ที่มา : https://www.thaigov.go.th/news/contents/details/38136