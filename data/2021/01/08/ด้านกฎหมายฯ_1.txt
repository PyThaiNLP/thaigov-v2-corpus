รัฐบาลไทย-ข่าวทำเนียบรัฐบาล-กระทรวงยุติธรรม ประชุมเตรียมความพร้อมพัฒนาองค์กรสู่รางวัลแห่งความเป็นเลิศ ประจำปี ๒๕๖๔


วันพฤหัสบดีที่ 7 มกราคม 2564
กระทรวงยุติธรรม ประชุมเตรียมความพร้อมพัฒนาองค์กรสู่รางวัลแห่งความเป็นเลิศ ประจำปี ๒๕๖๔
นายนิยม เติมศรีสุข รองปลัดกระทรวงยุติธรรม เป็นประธานเปิดโครงการการพัฒนาองค์กรสู่รางวัลแห่งความเป็นเลิศ ประจำปี พ.ศ. ๒๕๖๔
ในวันพุธที่ ๖ มกราคม ๒๕๖๔ เวลา ๐๙.๐๐ น. นายนิยม เติมศรีสุข รองปลัดกระทรวงยุติธรรม เป็นประธานเปิดโครงการการพัฒนาองค์กรสู่รางวัลแห่งความเป็นเลิศ ประจำปี พ.ศ. ๒๕๖๔ ในระบบประชุมทางไกลผ่านจอภาพ (Video Conference) ร่วมกับ ส่วนกลางและส่วนภูมิภาค​ทั่วประเทศ มีวัตถุประสงค์เพื่อแลกเปลี่ยนประสบการณ์การพัฒนางาน และพิจารณาผลงานเด่นของกระทรวงยุติธรรม เพื่อผลักดันการดำเนินงานสู่องค์กรแห่งความเป็นเลิศ ประจำปี พ.ศ. ๒๕๖๔ โดยมี อาจารย์กิตติณัฐ พนมฤทธิ์ ผู้ตรวจรับรางวัลเลิศรัฐ นางอรเกษมศิลป์ จิรวัสวงศ์ ผอ.กลุ่มพัฒนาระบบบริหาร และผู้เกี่ยวข้องเข้าร่วมฯ ณ ห้องประชุม​กลุ่ม​พัฒนา​ระบบ​บริหาร​ ชั้น ๘ อาคารกระทรวงยุติธรรมแห่งใหม่
ทั้งนี้ รองปลัดกระทรวงยุติธรรม ได้เน้นย้ำเรื่องการปรับตัวภายใต้สถานการณ์ New Normal และร่วมกันเรียนรู้ในรูปแบบออนไลน์ โดยให้ทุกหน่วยงานพัฒนาองค์กรสู่ความเป็นเลิศตามเกณฑ์คุณภาพบริหารจัดการภาครัฐ และกรอบการประเมินส่วนราชการ ๔.๐ ทั้งส่วนกลางและส่วนภูมิภาค และนำงานที่มีไปต่อยอดหรือขยายผล เพื่อให้เกิดประโยชน์ต่อประชาชนได้อย่างสูงสุด
สำหรับ "รางวัลเลิศรัฐ" เป็นรางวัลแห่งเกียรติยศที่สำนักงานคณะกรรมการพัฒนาระบบราชการ มอบให้กับหน่วยงานของรัฐที่มีความมุ่งมั่น ตั้งใจ ในการพัฒนาประสิทธิภาพ การบริหารราชการบนพื้นฐานความรับผิดชอบ และการมีส่วนร่วมของประชาชน เพื่อตอบสนองความต้องการของประชาชนได้อย่างแท้จริง

ที่มา : https://www.thaigov.go.th/news/contents/details/38150