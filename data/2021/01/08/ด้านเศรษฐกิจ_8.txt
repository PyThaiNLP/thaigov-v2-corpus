รัฐบาลไทย-ข่าวทำเนียบรัฐบาล-รมว.ดีอีเอสมั่นใจผลงานควบรวมประวัติศาสตร์  พร้อมชู NT รับภารกิจหนุนดิจิทัลภาครัฐและดูแลความมั่นคง


วันพฤหัสบดีที่ 7 มกราคม 2564
รมว.ดีอีเอสมั่นใจผลงานควบรวมประวัติศาสตร์  พร้อมชู NT รับภารกิจหนุนดิจิทัลภาครัฐและดูแลความมั่นคง
รมว.ดีอีเอสมั่นใจผลงานควบรวมประวัติศาสตร์  พร้อมชู NT รับภารกิจหนุนดิจิทัลภาครัฐและดูแลความมั่นคง
เมื่อวันที่ 7 มกราคม 2564 นายพุทธิพงษ์ ปุณณกันต์ รัฐมนตรีว่าการกระทรวงดิจิทัลเพื่อเศรษฐกิจและสังคม เป็นประธานในการแถลงข่าวเปิดตัวบริษัท โทรคมนาคมแห่งชาติ จำกัด (มหาชน) (National Telecom Public Company Limited : NT)  โดยกล่าวย้ำว่า “ผมมีความตั้งใจที่จะสนับสนุนให้ NT มีความแข็งแรง สามารถเป็นกลไกในการผลักดันนโยบายด้านดิจิทัลของภาครัฐในด้านต่าง ๆ ซึ่งเชื่อว่าจากศักยภาพขององค์กรที่ควบรวมทรัพยากรต่าง ๆ ร่วมกันทั้งสินทรัพย์ โครงข่าย เทคโนโลยี บุคลากร ที่มีอยู่ จะสามารถรองรับและมีบทบาทในการช่วยขับเคลื่อนประเทศได้อย่างมีประสิทธิภาพ  และสิ่งที่ผมยินดีอย่างยิ่งคือการควบรวมในครั้งนี้  เรายังสามารถดูแลพนักงานทุกคนได้เป็นอย่างดี  ซึ่งจะส่งผลต่อกำลังใจและความมุ่งมั่นในการทำงานเพื่อให้บริการได้อย่างเต็มที่” ทั้งนี้ รมว.ดีอีเอสมั่นใจผลงานควบรวมครั้งประวัติศาสตร์  พร้อมชู NT รับภารกิจหนุนดิจิทัลภาครัฐและดูแลความมั่นคง เชื่อมั่นประเทศลดการลงทุนซ้ำซ้อนและประชาชนได้รับประโยชน์เพิ่มชัดเจน ทั้งนี้ภายในงานได้รับเกียรติจากหม่อมหลวงชโยทิต กฤดากร  ประธานกรรมการ NT และนาวาอากาศเอก สมศักดิ์ ขาวสุวรรณ์ รักษาการกรรมการผู้จัดการใหญ่ NT นำคณะกรรมการ ผู้บริหาร และพนักงานเข้าร่วมงานแถลงข่าว ณ ห้องออดิทอเรียม สำนักงานใหญ่ NT ถนนแจ้งวัฒนะ
************

ที่มา : https://www.thaigov.go.th/news/contents/details/38135