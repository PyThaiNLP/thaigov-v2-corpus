รัฐบาลไทย-ข่าวทำเนียบรัฐบาล-​โฆษกรัฐบาลเผย ทำเนียบรัฐบาลจัดกิจกรรมวันเด็กแห่งชาติ 2564 แบบ New Normal    แพร่ภาพสารคดี ภาพยนตร์สั้น ผ่านสถานีวิทยุโทรทัศน์แห่งประเทศไทย ป้องกันการแพร่ระบาดของไวรัสโควิด-19


วันพฤหัสบดีที่ 7 มกราคม 2564
พิมพ์
​โฆษกรัฐบาลเผย ทำเนียบรัฐบาลจัดกิจกรรมวันเด็กแห่งชาติ 2564 แบบ New Normal    แพร่ภาพสารคดี ภาพยนตร์สั้น ผ่านสถานีวิทยุโทรทัศน์แห่งประเทศไทย ป้องกันการแพร่ระบาดของไวรัสโควิด-19
​โฆษกรัฐบาลเผย ทำเนียบรัฐบาลจัดกิจกรรมวันเด็กแห่งชาติ 2564 แบบ New Normal    แพร่ภาพสารคดี ภาพยนตร์สั้น ผ่านสถานีวิทยุโทรทัศน์แห่งประเทศไทย ป้องกันการแพร่ระบาดของไวรัสโควิด-19
วันนี้ (7 ม.ค. 64) เวลา 14.30 น. ณ ทำเนียบรัฐบาล นายอนุชา บูรพชัยศรี โฆษกประจำสำนักนายกรัฐมนตรี แถลงต่อสื่อมวลชนเรื่องการจัดงานวันเด็กประจำปี พ.ศ. 2564 เพื่อป้องกันการแพร่ระบาดของไวรัสโคโรนา 2019 ในปัจจุบัน ซึ่งมีความจำเป็นต้องรักษาระยะห่าง ลดจำนวนคนมาร่วมงาน จึงขอเปลี่ยนแปลงการจัดกิจกรรมดังกล่าวเป็นการรวบรวมกิจกรรมในด้านต่าง ๆ จัดทำเป็นรูปแบบรายการถ่ายทอดให้แก่ประชาชน โดยในช่วงแรกนายกรัฐมนตรีได้พาชมห้องทำงาน และในช่วงที่สองได้ร่วมนั่งพูดคุยกับเยาวชนซึ่งเป็นตัวแทนที่อยากมีส่วนร่วมกับการดำเนินงานของรัฐบาล นอกจากนี้ยังมีการนำเสนอสารคดี ภาพยนตร์สั้น นิทานชุดคุณธรรม และกิจกรรมในส่วนของกระทรวงต่างๆ ทั้งนี้ สามารถติดตามรับชมได้ผ่านทางสถานีวิทยุโทรทัศน์แห่งประเทศไทย ในวันเสาร์ที่ 9 มกราคม 2564 ตั้งแต่เวลา 10.00 น. ถึง 11.30 น.
………………………………
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/38143