รัฐบาลไทย-ข่าวทำเนียบรัฐบาล-สมาคมธนาคารไทยชี้แจงธนบัตรที่ระลึกเป็นธนบัตรหมุนเวียนปกติ 


วันอาทิตย์ที่ 3 มกราคม 2564
พิมพ์
สมาคมธนาคารไทยชี้แจงธนบัตรที่ระลึกเป็นธนบัตรหมุนเวียนปกติ
สมาคมธนาคารไทยชี้แจงหากประชาชนต้องการแลกเปลี่ยนธนบัตรที่ระลึกเป็นธนบัตรหมุนเวียนปกติ สามารถติดต่อขอแลกหรือนำฝากได้ที่สาขาธนาคารพาณิชย์ทุกแห่ง
สมาคมธนาคารไทยชี้แจงหากประชาชนต้องการแลกเปลี่ยนธนบัตรที่ระลึกเป็นธนบัตรหมุนเวียนปกติ สามารถติดต่อขอแลกหรือนำฝากได้ที่สาขาธนาคารพาณิชย์ทุกแห่ง
สมาคมธนาคารไทย โดยนายผยง ศรีวณิช ประธานสมาคมธนาคารไทยชี้แจงกรณีมีข่าวประชาชนนำธนบัตรที่ระลึกไปแลกที่สาขาธนาคารและสาขาธนาคารไม่รับแลก ดังนี้
1. ธนบัตรที่ระลึกชนิดราคา 1000 บาท และ 100 บาท สามารถใช้ชำระหนี้ได้ตามกฎหมายเช่นเดียวกับธนบัตรหมุนเวียนปกติทุกประการ
2. สาขาธนาคารสามารถให้บริการรับฝาก แลก และรับชำระหนี้ได้ตามปกติเช่นเดียวกับธนบัตรหมุนเวียนปัจจุบัน
3.ธนบัตรที่ระลึกรุ่นนี้ ปัจจุบันไม่สามารถใช้กับเครื่องรับฝากเงินอัตโนมัติได้ เพราะแต่ละธนาคารต้องมีการแก้ไขและปรับปรุงโปรแกรมให้สามารถตรวจสอบธนบัตรที่ระลึกที่เครื่องรับฝากเงินอัตโนมัติทั่วประเทศ  เนื่องจากธนบัตรที่ระลึกมีการจัดพิมพ์ในปริมาณจำกัด   ดังนั้น หากประชาชนต้องการฝากธนบัตรที่ระลึก สามารถติดต่อขอฝากได้ที่สาขาของธนาคารทั่วประเทศ
ทั้งนี้  หากมีข้อสงสัยประการใด สามารถติดต่อสอบถามได้ที่สาขา หรือ Call Center ของธนาคารที่ท่านใช้บริการ
สมาคมธนาคารไทย
โทร. 0-2558-7500

ที่มา : https://www.thaigov.go.th/news/contents/details/38052