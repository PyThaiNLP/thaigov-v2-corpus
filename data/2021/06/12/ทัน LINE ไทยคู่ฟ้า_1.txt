รัฐบาลไทย-ข่าวทำเนียบรัฐบาล-เตรียมแผน Phuket sandbox รองรับนักท่องเที่ยวต่างชาติ


วันศุกร์ที่ 11 มิถุนายน 2564
เตรียมแผน Phuket sandbox รองรับนักท่องเที่ยวต่างชาติ
....
ปัจจุบันการแพร่ระบาดของโรคโควิด-19 ใน จ.ภูเก็ต มีแนวโน้มดีขึ้นและสามารถควบคุมได้ มีผู้ได้รับวัคซีนเข็มแรกกว่า 4 แสนคน หรือร้อยละ 60 ของประชากรทั้งจังหวัด และประชาชนบางส่วนก็เริ่มทยอยฉีดวัคซีนเข็มที่สองแล้ว
.
เพื่อให้ภาคการท่องเที่ยวของประเทศเดินหน้าต่อไปได้ ล่าสุด รัฐบาลเตรียมแผนเปิดประเทศไทยอีกครั้งในไตรมาสที่ 3 และไตรมาสที่ 4 ของปี 2564 ภายใต้โครงการ ภูเก็ตแซนด์บ็อกซ์ (Phuket Sandbox)
.
โดย จ.ภูเก็ต จะเป็นเมืองท่องเที่ยวหลัก เป็นพื้นที่นำร่องต้อนรับนักท่องเที่ยวชาวต่างชาติที่ฉีดวัคซีนป้องกันโควิด-19 ซึ่งจะต้องเป็นผู้มีใบรับรองการฉีดวัคซีนที่ฉีดครบโดสอย่างน้อย 14 วัน ก่อนการเดินทาง และมีใบอนุญาตเข้าประเทศอย่างถูกต้อง โดยขณะที่อยู่ในพื้นที่จะต้องตรวจหาเชื้อโควิดอีกครั้ง
.
สำหรับแผนการตอนรับนักท่องเที่ยวต่างชาติ เบื้องต้น จะแบ่งออกเป็น 4 ระยะ คือ 1.Pre - arrival 2.Arrival 3.Stay และ 4.Departure
.
ระยะต่อไป หน่วยงานที่เกี่ยวข้องจะนำแผนดังกล่าว ไปปรับปรุงรายละเอียดให้เกิดความเหมาะสม โดยคำนึงถึงความปลอดภัยและการฟื้นฟูเศรษฐกิจ ก่อน จะนำเข้าสู่การพิจารณาของ ศบค. ชุดใหญ่ และนำเสนอ ครม. พิจารณาอนุมัติต่อไป
.
ขอให้ประชาชนมั่นใจว่า รัฐบาลพร้อมร่วมมือกับทุกภาคส่วนไม่ว่าจะเป็นภาคเอกชน ภาคประชาชน ในการขับเคลื่อนเศรษฐกิจและการท่องเที่ยวให้ฟื้นคืนกลับมาโดยเร็ว
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/42619