รัฐบาลไทย-ข่าวทำเนียบรัฐบาล-รฟม. สนับสนุนผู้ประกอบการร้านอาหารในแนวสายทางโครงการรถไฟฟ้า 


วันศุกร์ที่ 11 มิถุนายน 2564
รฟม. สนับสนุนผู้ประกอบการร้านอาหารในแนวสายทางโครงการรถไฟฟ้า
ส่งมอบกล่องทันใจเติมความสุขให้แก่โรงพยาบาลกลาง
วันที่ 10 มิถุนายน 2564 การรถไฟฟ้าขนส่งมวลชนแห่งประเทศไทย (รฟม.) ได้ส่งมอบอาหารกล่อง พร้อมข้อความอวยพรจากผู้บริหารและพนักงาน รฟม. ภายใต้กิจกรรม “กล่องทันใจ เติมความสุขให้ประชาชน” จำนวน 800 กล่อง ให้แก่ โรงพยาบาลกลาง  ณ อาคารอนุสรณ์ 100 ปี เพื่อสนับสนุนบุคลากรทางการแพทย์ และประชาชนที่รักษาตัวอยู่ในโรงพยาบาล เนื่องจากสถานการณ์การแพร่ระบาดของเชื้อไวรัส COVID–19 โดยอาหารกล่องดังกล่าว คัดเลือกมาจากร้านอาหารบริเวณแนวสายทางรถไฟฟ้ามหานคร สายเฉลิมรัชมงคล (MRT สายสีน้ำเงิน) ได้แก่
-ร้านสีส้ม (สถานีบางหว้า) อยู่ริมถนนเพชรเกษม ใกล้ทางเข้าโครงการศุภาลัย ปาร์ค เพชรเกษม ประมาณ 2 ช่วงตึก
พิกัดร้าน https://goo.gl/maps/mT581FZupucFUNwb9
-ร้านเจ๊นิด (สถานีบางหว้า) อยู่ใกล้บริเวณทางออก 2 สถานีบางหว้า
พิกัดร้าน https://goo.gl/maps/EjYDxAgPdTRuXCcH7
-ร้านหลีเฮงเย็นตาโฟ 70 ปี (สถานีวัดมังกร) เสาชิงช้า อยู่ตรงข้ามกับ โรงพยาบาลกลาง ฝั่งถนนเสือป่า
พิกัดร้าน https://goo.gl/maps/sZekEE1rJUTFtQng7
-ร้านขาหมูตีสาม (สถานีวัดมังกร) อยู่ริมถนนเจริญกรุง ตรงข้ามกับจุดตัดถนนผดุงด้าว
พิกัดร้าน https://g.page/khamooteesam?share
-ร้านบุรินทร์กินข้าว (สถานีสนามไชย) อยู่บริเวณ ถ. บ้านหม้อ ใกล้กับร้านบีเซฟ มินิมาร์ท
พิกัดร้าน https://g.page/BurinKinKao?share
ทั้งนี้ ในเบื้องต้น รฟม. ได้ตั้งเป้าหมายที่จะสนับสนุนอาหารจากร้านอาหารตามแนวสายทางรถไฟฟ้าที่ได้รับผลกระทบจากสถานการณ์ COVID-19 ประมาณ 8,000 กล่อง เพื่อนำไปส่งมอบให้แก่โรงพยาบาลและสถานพยาบาลต่างๆ โดยมีระยะเวลาดำเนินกิจกรรมตั้งแต่เดือนพฤษภาคม - มิถุนายน 2564 ท่านสามารถติดตามข้อมูลข่าวสาร รฟม. ได้ที่ www.mrta.co.th และเฟซบุ๊กแฟนเพจการรถไฟฟ้าขนส่งมวลชนแห่งประเทศไทย

ที่มา : https://www.thaigov.go.th/news/contents/details/42642