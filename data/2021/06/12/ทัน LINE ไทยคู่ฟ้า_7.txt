รัฐบาลไทย-ข่าวทำเนียบรัฐบาล-ขยายเวลาตรวจเชื้อโควิด – ขออนุญาตทำงานให้คนต่างด้าวถึง 13 ก.ย. 64


วันศุกร์ที่ 11 มิถุนายน 2564
ขยายเวลาตรวจเชื้อโควิด – ขออนุญาตทำงานให้คนต่างด้าวถึง 13 ก.ย. 64
....
สถานการณ์การแพร่ระบาดของโรคโควิด-19 ที่ยังคงมีความรุนแรงอยู่ ทำให้ไม่สามารถดำเนินการขึ้นทะเบียนแรงงานต่างด้าว 3 สัญชาติ (กัมพูชา ลาว เมียนมา) ที่ยังไม่ได้ขออนุญาตอยู่ต่อเพื่อทำงานในประเทศไทยได้ทันตามเวลากำหนดไว้ และเสี่ยงต่อการเป็นแรงงานผิดกฎหมาย
.
และเพื่อแก้ปัญหาดังกล่าว รัฐบาลจึงเห็นชอบขยายระยะเวลาให้แรงงานต่างด้าว 3 สัญชาติ ต้องจัดทำทะเบียนประวัติ ตรวจหาเชื้อโควิด-19 ทำประกันสุขภาพและยื่นขออนุญาตทำงาน จากเดิมที่สิ้นสุดวันที่ 16 มิ.ย. 64 ขยายออกไปเป็นภายในวันที่ 13 ก.ย. 64
.
นอกจากนี้ ยังขยายเวลาให้กลุ่มแรงงานต่างด้าวที่ลงทะเบียนไม่มีงานทำ จำนวน 53,800 คน ไปจัดทำทะเบียนประวัติคนซึ่งไม่มีสัญชาติไทย (ทร.38/1) พร้อมกับทำบัตรประจำตัวคนซึ่งไม่มีสัญชาติไทย (บัตรสีชมพู) ให้แล้วเสร็จภายในวันที่ 31 มี.ค. 65 (จากเดิมภายในวันที่ 16 มิ.ย. 64)
.
เมื่อแรงงานต่างด้าวดำเนินการครบทุกขั้นตอนและได้รับบัตรประจำตัวแล้ว จะสามารถอยู่ในประเทศและทำงานอย่างถูกต้องตามกฎหมาย จนถึงวันที่ 13 ก.พ. 66 โดยจะได้รับความคุ้มครองและมีสิทธิประโยชน์ สวัสดิการ การคุ้มครองตามสิทธิที่พึงได้รับ
.
ผู้มีข้อสงสัย สามารถสอบถามเพิ่มเติมได้ที่สำนักงานจัดหางานจังหวัดทุกจังหวัด สำนักงานจัดหางานกรุงเทพมหานครพื้นที่ 1-10 หรือที่สายด่วนกระทรวงแรงงาน โทร.1506 กด 2 ซึ่งมีการจัดล่ามในภาษากัมพูชา เมียนมา และอังกฤษ ให้บริการข้อมูลข่าวสาร และแนะนำวิธีการดำเนินการ
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/42645