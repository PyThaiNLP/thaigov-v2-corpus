รัฐบาลไทย-ข่าวทำเนียบรัฐบาล-ธอส.สนับสนุนน้ำดื่มธนาคาร 30,000 ขวด พร้อมหน้ากากอนามัยและสายคล้อง ให้จุดบริการวัคซีน COVID-19 ณ สถานีโทรทัศน์ไทยพีบีเอส และคลินิกศูนย์แพทย์พัฒนา


วันศุกร์ที่ 11 มิถุนายน 2564
พิมพ์
ธอส.สนับสนุนน้ำดื่มธนาคาร 30,000 ขวด พร้อมหน้ากากอนามัยและสายคล้อง ให้จุดบริการวัคซีน COVID-19 ณ สถานีโทรทัศน์ไทยพีบีเอส และคลินิกศูนย์แพทย์พัฒนา
ธอส.สนับสนุนน้ำดื่มธนาคาร 30,000 ขวด พร้อมหน้ากากอนามัยและสายคล้องแก่จุดบริการฉีดวัคซีน COVID-19 ทั้งในและนอก รพ. เพื่อช่วยเหลือและดูแลบุคลากรทางการแพทย์และประชาชนที่รับการฉีดวัคซีนป้องกัน COVID-19 ณ สถานีโทรทัศน์ไทยพีบีเอส และคลินิกศูนย์แพทย์พัฒนา
นายฉัตรชัย ศิริไล กรรมการผู้จัดการ ธนาคารอาคารสงเคราะห์ (ธอส.) เปิดเผยว่า จากสถานการณ์การแพร่ระบาดของเชื้อไวรัสโคโรนา 2019 (COVID-19)ระลอกใหม่ ในหลายพื้นที่ทั่วประเทศ โดยเฉพาะในเขตพื้นที่กรุงเทพฯ ที่มีจำนวนผู้ติดเชื้อเพิ่มสูงขึ้นต่อเนื่องทำให้ปัจจุบันหน่วยงานภาครัฐและพันธมิตรได้ร่วมมือกันสนับสนุนให้มีการฉีดวัคซีนCOVID-19 เพื่อสร้างภูมิคุ้มกันให้แก่ประชาชนโดยเร็วที่สุด กรุงเทพมหานคร จึงได้กำหนดให้มีหน่วยความร่วมมือบริการฉีดวัคซีน COVID-19 นอกโรงพยาบาล จำนวน 25 แห่ง เพื่อรองรับการฉีดวัคซีนให้แก่ประชาชนได้อย่างทั่วถึงและเพื่อเป็นการร่วมเป็นส่วนหนึ่งในการทำดูแลประชาชนที่รอรับการฉีดวัคซีนรวมถึงบุคลากรทางการแพทย์และจิตอาสาที่ปฏิบัติหน้าที่ในหน่วยบริการฉีดวัคซีน ธนาคารอาคารสงเคราะห์ จึงได้ร่วมสนับสนุนน้ำดื่มธนาคารรวม 30,000 ขวด และหน้ากากอนามัยพร้อมสายคล้องให้กับ 2 หน่วยงานที่เป็นจุดให้บริการฉีดวัคซีนทั้งในและนอกโรงพยาบาลในพื้นที่กรุงเทพฯ ประกอบด้วย
1. สถานีโทรทัศน์ไทยพีบีเอส ได้รับมอบน้ำดื่มธนาคารจำนวน  20,000 ขวด พร้อมหน้ากากอนามัยและสายคล้องที่จัดทำโดยพนักงานจิตอาสาของธนาคาร เพื่อมอบให้กับประชาชนที่เข้ารับบริการฉีดวัคซีนและผู้ปฏิบัติงานของโรงพยาบาล โดยมีนายนพดล ศรีหทัย บรรณาธิการบริหาร สำนักข่าวไทยพีบีเอส (Thai PBS)ให้เกียรติเป็นผู้รับมอบ ซึ่งสถานีโทรทัศน์ไทยพีบีเอส เป็น 1 ใน 25 หน่วยความร่วมมือบริการฉีดวัคซีนโควิด-19กรุงเทพมหานคร-หอการค้าไทย สามารถให้บริการฉีดวัคซีนได้ประมาณ 1,000 - 2,000 คน/วัน
2. คลินิกศูนย์แพทย์พัฒนา ได้รับมอบน้ำดื่มธนาคารจำนวน 10,000 ขวด พร้อมหน้ากากอนามัยและสายคล้องที่จัดทำขึ้นโดยพนักงานจิตอาสาของธนาคารโดยมี นายแพทย์ธีรพล โตพันธานนท์ กรรมการผู้อำนวยการคลินิกศูนย์แพทย์พัฒนา ให้เกียรติเป็นผู้รับมอบซึ่งคลินิกศูนย์แพทย์พัฒนาเป็นจุดบริการฉีดวัคซีน COVID-19 ซึ่งเป็นช่องทางที่รัฐบาล โดยกระทรวงสาธารณสุข ให้บริการประชาชนที่ลงทะเบียนผ่านหมอพร้อม
สำหรับกิจกรรมดังกล่าวถือเป็นส่วนหนึ่งของการสนับสนุนช่วยเหลือสังคมไทยสู้ภัย COVID-19 ที่ ธอส.ดำเนินการมาอย่างต่อเนื่อง มูลค่ารวมกว่า 5,000,000 บาท ได้แก่ การสนับสนุนงบประมาณจำนวน 2,000,000 บาท ให้แก่โรงพยาบาลธรรมศาสตร์เฉลิมพระเกียรติสำหรับจัดสร้างหอผู้ป่วยไอซียูความดันลบแบบห้องแยกที่ใช้ใน
การรักษาผู้ป่วยวิกฤตที่มีอาการรุนแรงและน้ำดื่มธนาคารจำนวน20,000 ขวด การสนับสนุนงบประมาณ1,000,000 บาท ให้แก่กระทรวงการพัฒนาสังคมและความมั่นคงของมนุษย์ (พม.)ช่วยเหลือประชาชนกลุ่มเปราะบางในพื้นที่กทม.กับกิจกรรม“เรามีเรา” และหน้ากากอนามัยพร้อมสายคล้องจำนวน10,420 ชุด การสนับสนุนงบประมาณ 700,000 บาท ให้แก่โรงพยาบาลวชิรพยาบาล สำหรับจัดสร้างหอผู้ป่วย ICU ความดันลบแบบห้องแยก พร้อมมอบน้ำดื่มธนาคารจำนวน 10,000 ขวด รวมถึงหน้ากากอนามัยพร้อมสายคล้องการสนับสนุนงบประมาณจำนวน 300,000 บาท ให้แก่โรงพยาบาลราชวิถี จัดสร้างไอซียูสนามที่ใช้รองรับการรักษาผู้ป่วยวิกฤตที่มีอาการรุนแรง และมอบหน้ากากอนามัยพร้อมสายคล้องรวมถึงน้ำดื่มของธนาคารจำนวน5,000 ขวด การสนับสนุนงบประมาณ 200,000 บาท ให้แก่โรงพยาบาลพระมงกุฎเกล้า สำหรับจัดซื้อเครื่องฮีโมเปอร์ฟิวชั่นใช้ในการรักษาผู้ป่วยที่ติดเชื้อ COVID-19และมอบน้ำดื่มธนาคารจำนวน 5,000 ขวด รวมถึงหน้ากากอนามัยพร้อมสายคล้องการสนับสนุนงบประมาณ 135,000 บาท ให้แก่โรงพยาบาลเวชการุณย์รัศมิ์ เพื่อจัดหาเก้าอี้นั่งจุดพักคอย พร้อมเสื้อทีมของโรงพยาบาล น้ำดื่มธนาคารจำนวน 20,000 ขวด รวมถึงหน้ากากอนามัยและสายคล้องการส่งมอบน้ำดื่มธนาคาร จำนวน 50,000 ขวด และหน้ากากอนามัยพร้อมสายคล้อง ให้แก่หน่วยความร่วมมือบริการฉีดวัคซีนCOVID-19 กรุงเทพมหานคร - หอการค้าไทยณ มหาวิทยาลัยหอการค้าไทย การส่งมอบน้ำดื่มธนาคารจำนวน 15,600 ขวด และหน้ากากอนามัยพร้อมสายคล้อง พร้อมด้วยอาหารจำนวน500 กล่องให้แก่สถาบันบำราศนราดูรการส่งมอบน้ำดื่มให้แก่จำนวน 7,200 ขวด อบต.หัวถนน อ.ท่าตะโก จ.นครสวรรค์ การส่งมอบถุงยังชีพ ธอส. ให้แก่เขตห้วยขวางเพื่อนำไปช่วยเหลือประชาชนที่ได้รับผลกระทบ เช่นชุมชนวัดอุทัยธาราม ซึ่งเป็นชุมชนใกล้ธนาคารรวมถึงสนับสนุนน้ำดื่มและอาหารกลางวัน ให้หน่วยงานสำคัญต่าง ๆ อาทิ สถานพยาบาล สถานศึกษา และวัด เป็นต้น ซึ่งสอดคล้องกับนโยบายการแสดงความรับผิดชอบต่อสังคมและสิ่งแวดล้อม หรือ CSR ของธนาคาร ด้วยความห่วงใยและตระหนักถึงปัญหาความเดือดร้อนของประชาชนอีกทั้งเป็นการสร้างจิตสำนึกในการเป็นจิตอาสาเพื่อช่วยเหลือสังคมให้ดียิ่งขึ้นต่อไปทั้งนี้ น้ำดื่มธนาคารทุกขวดที่นำไปมอบให้แก่โรงพยาบาล หรือหน่วยงานต่าง ๆ ได้รับการผลิตด้วยมาตรฐานคุณภาพ และมีความสะอาด โดยศูนย์ส่งเสริมอาชีพคนพิการ จังหวัดนนทบุรีซึ่งเป็นศูนย์ที่ส่งเสริมและพัฒนาทักษะอาชีพและทักษะทางสังคมให้แก่ผู้พิการเพื่อให้มีความสามารถเพิ่มเติมและมีรายได้เลี้ยงดูแตนเองและครอบครัวต่อไป ซึ่งถือเป็นส่วนหนึ่งของการยกระดับคุณภาพชีวิตให้แก่ผู้ด้อยโอกาสที่ได้รับผลกระทบจากการแพร่ระบาดของเชื้อไวรัส COVID-19ให้ยังสามารถมีรายได้ในระยะนี้ต่อไป

ที่มา : https://www.thaigov.go.th/news/contents/details/42640