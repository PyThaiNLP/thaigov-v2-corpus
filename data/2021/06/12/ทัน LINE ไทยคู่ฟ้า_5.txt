รัฐบาลไทย-ข่าวทำเนียบรัฐบาล-ไฟเขียว! จ้างพนักงานราชการ 10,000 อัตรา บรรเทาการว่างงานบัณฑิตจบใหม่


วันศุกร์ที่ 11 มิถุนายน 2564
ไฟเขียว! จ้างพนักงานราชการ 10,000 อัตรา บรรเทาการว่างงานบัณฑิตจบใหม่
....
ข่าวดีสำหรับน้อง ๆ ที่เพิ่งจบ ป.ตรี ครับ รัฐบาลเตรียมจ้างพนักงานราชการเฉพาะกิจ จำนวน 10,000 อัตรา เพื่อเพิ่มโอกาสการจ้างงานบัณฑิตจบใหม่ในช่วงสถานการณ์การแพร่ระบาดของโรคโควิด-19 โดยเข้าทำงานในกลุ่มงานบริหารทั่วไปใน 28 ส่วนราชการ ทั้งหน่วยงานในระดับภูมิภาค จังหวัด หรือส่วนกลางที่มีภารกิจสำคัญและเร่งด่วน
.
โดยมีระยะเวลาการจ้างงานไม่เกิน 1 ปี นับตั้งแต่วันที่ทำสัญญาจ้าง หรือไม่เกิน 30 ก.ย. 65 และจะได้รับค่าตอบแทน 18,000 บาท/เดือน ตลอดสัญญา พร้อมสิทธิประโยชน์เช่นเดียวกับพนักงานราชการปกติ ยกเว้นการลาไปอุปสมบท หรือประกอบพิธีฮัจญ์ ซึ่งกำหนดไว้ไม่เกิน 120 วัน
.
ขณะนี้แต่ละหน่วยงานกำลังเร่งดำเนินการจ้างพนักงานราชการและจัดทำแผนการดำเนินงานให้แล้วเสร็จภายในเดือน ส.ค. 64 โดยคำนึงประโยชน์สูงสุดของทางราชการและประโยชน์ที่ประชาชนจะได้รับ ให้ผ่านพ้นวิกฤตโควิด-19 ไปด้วยกัน
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/42623