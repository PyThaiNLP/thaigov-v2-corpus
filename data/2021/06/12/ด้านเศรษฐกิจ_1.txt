รัฐบาลไทย-ข่าวทำเนียบรัฐบาล-นายอธิรัฐ รัตนเศรษฐ รัฐมนตรีว่าการกระทรวงคมนาคม ติดตามความคืบหน้าการปรับปรุงท่าเรือโดยสารเจ้าพระยา พร้อมเปิดใช้ 29 สถานีเรือเต็มรูปแบบ ภายในปี 66”


วันศุกร์ที่ 11 มิถุนายน 2564
นายอธิรัฐ รัตนเศรษฐ รัฐมนตรีว่าการกระทรวงคมนาคม ติดตามความคืบหน้าการปรับปรุงท่าเรือโดยสารเจ้าพระยา พร้อมเปิดใช้ 29 สถานีเรือเต็มรูปแบบ ภายในปี 66”
...
วันพุธที่ 9 มิถุนายน 2564 เวลา 13.30 น. ณ กระทรวงคมนาคม ดร.อธิรัฐ รัตนเศรษฐ รัฐมนตรีช่วยว่าการกระทรวงคมนาคม เป็นประธานการประชุมผ่านระบบแอพพลิเคชันซูมร่วมกับท่านอธิบดีกรมเจ้าท่าและคณะผู้บริหารกรมเจ้าท่า เพื่อติดตามความคืบหน้าการพัฒนาท่าเรือในแม่น้ำเจ้าพระยาและท่าเรือท่องเที่ยวชายฝั่งทะเล เนื่องจากเป็นนโยบายสำคัญของรัฐบาลในการพัฒนาเพื่อยกระดับท่าเรือให้เป็นสถานีเรือ(Smart Pier)เชื่อมโยงระบบขนส่งอื่น โดยท่านอธิบดีกรมเจ้าท่าได้รายงานสรุปความคืบหน้าการดำเนินการปรับปรุงท่าเรือต่าง ๆ ดังนี้
1. ท่าเรือแม่น้ำเจ้าพระยา
ดำเนินการแล้วเสร็จ จำนวน 3 ท่า ท่ากรมเจ้าท่า, ท่าสะพานพุทธ, ท่าน้ำนนทบุรี
อยู่ระหว่างการก่อสร้าง 8 ท่า
•ท่าช้าง (ผลงานร้อยละ 70) แล้วเสร็จภายใน 31 ก.ค. 64
•ท่าเตียน (ผลงานร้อยละ 60) แล้วเสร็จภายใน 31 ก.ค. 64
•ท่าราชินี  (ผลงานร้อยละ 60) แล้วเสร็จภายใน 31 ก.ค. 64
•ท่าสาทร (ผลงานร้อยละ 40) แล้วเสร็จภายใน 31 ธ.ค. 64
•ท่าพระราม7 (ผู้รับจ้างเตรียมดำเนินการปรับปรุง) แล้วเสร็จภายใน 30 พ.ย. 64
•ท่าพายัพ (ผู้รับจ้างเตรียมดำเนินการปรับปรุง) แล้วเสร็จภายใน 31 ธ.ค. 64
•ท่าเกียกกาย (ผลงานร้อยละ 0.5) แล้วเสร็จภายใน 31 พ.ค. 65
•ท่าบางโพ (ผลงานร้อยละ 0.1) แล้วเสร็จภายใน 31 พ.ค. 65
แผนดำเนินการปรับปรุงในปี 2565 แล้วเสร็จในปี 2566 จำนวน 8 ท่า ได้แก่ ท่าราชวงศ์, ท่าสี่พระยา, ท่าพระปิ่นเกล้า, ท่าพระราม5, ท่าเขียวไข่กา, ท่าสะพานกรุงธน, ท่าพรานนก, ท่าเทเวศร์(ท่าข้ามฟาก) พร้อมทั้งดำเนินการติดตั้งระบบ Sofe ware และระบบการให้บริการบนท่าเรือทั้ง 19 ท่า ให้เป็น Smart Pier
2. ท่าเรือท่องเที่ยวชายฝั่งทะเลที่อยู่ระหว่างดำเนินการ
•ท่าเรือปากเมง จ.ตรัง (ผลงานร้อยละ 73) จะแล้วเสร็จภายใน พ.ค. 64 พร้อมเปิดให้บริการ ส.ค. 64
•ท่าเรือศาลด่าน จ.กระบี่ (ผลงานร้อยละ 70) จะแล้วเสร็จภายใน พ.ค. 64 พร้อมเปิดให้บริการ ส.ค. 64
•ท่าเรือท้องศาลา และท่าเรือหาดริ้น อ.เกาะพะงัน จ.สุราษฎร์ธานี (ผลงานร้อยละ 8.6) กำหนดแล้วเสร็จ 5 ธ.ค. 65
•ท่าเรือปากคลองจิหลาด จ.กระบี่ (ผลงานร้อยละ 10.12) กำหนดแล้วเสร็จ 19 ม.ค. 65
•ท่าเรือเกาะสมุย จ.สุราษฎร์ธานี (ขั้นตอนการอนุมัติจ้าง) คาดว่าจะดำเนินการปรับปรุงแล้วเสร็จภายในวันที่ 31 ธ.ค. 66
นอกจากนี้ท่านรัฐมนตรีช่วยฯ ได้เน้นย้ำให้ข้าราชการกรมเจ้าท่าโดยเฉพาะผู้ที่ต้องปฎิบัติงานดูแลพี่น้องประชาชนและผู้ประกอบการเรือโดยสาร ผู้ให้บริการ ต้องเข้ารับการฉีดวัคซีนป้องกันโควิด19 ให้ครบทุกคน เพื่อเป็นการป้องกันทั้งในส่วนของผู้ปฏิบัติงานเองและผู้โดยสาร

ที่มา : https://www.thaigov.go.th/news/contents/details/42616