รัฐบาลไทย-ข่าวทำเนียบรัฐบาล-ใช้ รพ.สต. เป็นหน่วยฉีดวัคซีนโควิด นำร่องที่เกาะเสม็ด


วันศุกร์ที่ 11 มิถุนายน 2564
ใช้ รพ.สต. เป็นหน่วยฉีดวัคซีนโควิด นำร่องที่เกาะเสม็ด
....
โรงพยาบาลส่งเสริมสุขภาพตำบล หรือ รพ.สต. ถือเป็นสถานพยาบาลที่ใกล้ชิดกับคนในชุมชน และ รพ.สต. หลายแห่งก็พร้อมที่จะยกระดับขึ้นเป็นหน่วยบริการฉีดวัคซีนโควิด-19 ได้
.
ล่าสุด กระทรวงสาธารณสุขได้ดำเนินการให้ รพ.สต. บ้านเกาะเสม็ด จ.ระยอง เป็นต้นแบบการให้บริการฉีดวัคซีนโควิด-19 ใน รพ.สต. เป็นครั้งแรกของประเทศ ซึ่งวันเดียวสามารถครอบคลุมกลุ่มเป้าหมายบนเกาะได้ 100 %
.
นอกจากนี้ รูปแบบการบริหารจัดการฉีดวัคซีนในพื้นที่ดังกล่าว จะนำไปใช้เป็นต้นแบบการให้บริการฉีดวัคซีนโควิด-19 ในพื้นที่พิเศษบนเกาะต่าง ๆ เพื่อให้ประชาชนที่อาศัยอยู่บนเกาะได้รับวัคซีนอย่างทั่วถึง
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/42621