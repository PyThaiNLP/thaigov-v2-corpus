รัฐบาลไทย-ข่าวทำเนียบรัฐบาล-เปิดหลักการกระจายวัคซีนโควิด-19


วันศุกร์ที่ 11 มิถุนายน 2564
เปิดหลักการกระจายวัคซีนโควิด-19
....
นายกรัฐมนตรี ระบุ เพื่อให้การบริหารจัดการวัคซีนโควิด-19 เกิดความเท่าเทียม และ มีประสิทธิภาพในการควบคุมโรคมากที่สุด จึงได้ใช้หลักการกระจายวัคซีน >>>
1. ทุกจังหวัดได้รับวัคซีน เพื่อให้เริ่มต้นพร้อมกัน
2. จำนวนวัคซีนที่ได้ ขึ้นกับ จำนวนประชากร อายุ จำนวนผู้ติดเชื้อ กลุ่มเสี่ยง อาชีพ และการเป็นพื้นที่เฉพาะ เช่น พื้นที่ท่องเที่ยว พื้นที่เศรษฐกิจ โดยจังหวัดเป็นผู้จัดสรรวัคซีนแก่โรงพยาบาล
3. ทุกคนที่จองคิวไว้แล้ว ต้องได้รับวัคซีน โดยยึดวันนัดหมายเดิมให้ได้มากที่สุด ถ้าจำเป็นต้องเปลี่ยนแปลง จะแก้ไขปัญหาให้เร็วที่สุด
.
ข้อจำกัดของเราขณะนี้ คือ วัคซีนไม่ได้เข้ามาทีเดียว แต่ทยอยมาเป็นรอบ ๆ ในเดือนต่อไปจะมีวัคซีนเข้ามามากขึ้นเรื่อย ๆ จนไม่ต้องเลื่อนคิวรับวัคซีนอีก
.
สำหรับเป้าหมาย 100 ล้านโดส ยังไม่เปลี่ยนแปลง รัฐบาลได้ทำสัญญากับแอสตราเซนเนกาไว้ 61 ล้านโดส ซิโนแวก 6 ล้านโดส และจะจัดหาเพิ่มอีก 8 ล้านโดส
นอกจากนี้ คาดว่าจะทำสัญญากับไฟเซอร์ และ จอห์นสัน แอนด์ จอห์นสัน รวมกว่า 25 ล้านโดส รวมทั้งยังมีอีกจำนวนหนึ่งที่จะได้รับจากการเจรจาทางความสัมพันธ์ระหว่างประเทศ และจะมีวัคซีนที่ผลิตโดยคนไทยเองด้วย
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/42620