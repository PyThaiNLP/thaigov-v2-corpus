รัฐบาลไทย-ข่าวทำเนียบรัฐบาล-สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง พระราชทานชุดอุปกรณ์ปกป้องทางเดินหายใจแบบอากาศบริสุทธิ์ ให้แก่โรงพยาบาลประจำจังหวัด 76 จังหวัด


วันศุกร์ที่ 11 มิถุนายน 2564
สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง พระราชทานชุดอุปกรณ์ปกป้องทางเดินหายใจแบบอากาศบริสุทธิ์ ให้แก่โรงพยาบาลประจำจังหวัด 76 จังหวัด
สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ทรงพระกรุณาโปรดเกล้าฯพระราชทานชุดอุปกรณ์ปกป้องทางเดินหายใจแบบอากาศบริสุทธิ์ PAPR (Powered Air Purifying Respirator) รุ่น Easy Clean ให้แก่โรงพยาบาลประจำจังหวัดในสังกัดกระทรวงสาธารณสุข
สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ทรงพระกรุณาโปรดเกล้าฯพระราชทานชุดอุปกรณ์ปกป้องทางเดินหายใจแบบอากาศบริสุทธิ์ PAPR (Powered Air Purifying Respirator) รุ่น Easy Clean ให้แก่โรงพยาบาลประจำจังหวัดในสังกัดกระทรวงสาธารณสุขทั้ง 76 จังหวัด จำนวน 456 ชุด เพื่อปกป้องคุ้มครองบุคลากรทางการแพทย์ให้เกิดความปลอดภัย นับเป็นพระมหากรุณาธิคุณเป็นล้นพ้นอย่างหาที่สุดมิได้
วันนี้ (11 มิถุนายน 2564) ณ ห้องเทวะเวสม์ สำนักงานปลัดกระทรวงสาธารณสุข สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ทรงพระกรุณาโปรดเกล้าโปรดกระหม่อม พระราชทานชุดอุปกรณ์ปกป้องทางเดินหายใจแบบอากาศบริสุทธิ์ PAPR (Powered Air Purifying Respirator) รุ่น Easy Clean ให้แก่โรงพยาบาลประจำจังหวัดในสังกัดกระทรวงสาธารณสุข 76 จังหวัด จังหวัดละ 6 ชุด รวมจำนวนทั้งสิ้น 456 ชุด เพื่อปกป้องคุ้มครองบุคลากรทางการแพทย์ให้เกิดความปลอดภัยในการปฏิบัติหน้าที่ดูแลผู้ป่วยโรคติดเชื้อไวรัสโคโรนา 2019 สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ทรงเห็นถึงความสำคัญ ทรงพระกรุณาโปรดเกล้าโปรดกระหม่อมพระราชทานชุดดังกล่าว เนื่องจากขณะนี้มีผู้ป่วยโควิด 19 บางส่วนที่มีความจำเป็นต้องเข้ารับการผ่าตัด หรือเข้ารับการตรวจพิเศษด้วยโรคอื่นๆ หรือคลอดบุตร บุคลากรด้านการแพทย์จึงจำเป็นต้องมีชุดป้องกันการติดเชื้อที่มีมาตรฐาน เพื่อใช้ประจำในห้องผ่าตัด
ในการนี้ นายแพทย์เกียรติภูมิ วงศ์รจิต ปลัดกระทรวงสาธารณสุข ผู้บริหารกระทรวงสาธารณสุข ข้าราชการ และเจ้าหน้าที่เข้าร่วมพิธี พร้อมกล่าวสำนึกในพระมหากรุณาธิคุณ นับเป็นพระมหากรุณาธิคุณเป็นล้นพ้นอย่างหาที่สุดมิได้ ต่อเจ้าหน้าที่และบุคลากรทางการแพทย์ กระทรวงสาธารณสุข ขอพระองค์ทรงพระเจริญ
******************************  11 มิถุนายน 2564

ที่มา : https://www.thaigov.go.th/news/contents/details/42644