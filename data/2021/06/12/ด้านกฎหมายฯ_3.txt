รัฐบาลไทย-ข่าวทำเนียบรัฐบาล-ปลัดกระทรวงยุติธรรม ประชุมผู้บริหารหน่วยงานในสังกัดสำนักงานรัฐมนตรีและสำนักงานปลัดกระทรวงยุติธรรม ครั้งที่ ๒/๒๕๖๔


วันศุกร์ที่ 11 มิถุนายน 2564
พิมพ์
ปลัดกระทรวงยุติธรรม ประชุมผู้บริหารหน่วยงานในสังกัดสำนักงานรัฐมนตรีและสำนักงานปลัดกระทรวงยุติธรรม ครั้งที่ ๒/๒๕๖๔
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมผู้บริหารหน่วยงานในสังกัดสำนักงานรัฐมนตรีและสำนักงานปลัดกระทรวงยุติธรรม ครั้งที่ ๒/๒๕๖๔ ด้วยระบบการประชุมทางไกลผ่านจอภาพ (Video Conference)
ในวันศุกร์ที่ ๑๑ มิถุนายน ๒๕๖๔ เวลา ๑๓.๐๐ น. ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมผู้บริหารหน่วยงานในสังกัดสำนักงานรัฐมนตรีและสำนักงานปลัดกระทรวงยุติธรรม ครั้งที่ ๒/๒๕๖๔ ด้วยระบบการประชุมทางไกลผ่านจอภาพ (Video Conference) โดยมีนายวัลลภ นาคบัว รองปลัดกระทรวงยุติธรรม นายสหการณ์ เพ็ชรนรินทร์ รองปลัดกระทรวงยุติธรรม นายนิยม เติมศรีสุข รองปลัดกระทรวงยุติธรรม และผู้อำนวยการกอง/สำนัก สังกัดสำนักงานรัฐมนตรีและสำนักงานปลัดกระทรวงยุติธรรม เข้าร่วมฯ
ทั้งนี้ ปลัดกระทรวงยุติธรรม ได้ติดตามความคืบหน้าการดำเนินงานตามข้อสั่งการของปลัดกระทรวงยุติธรรม จากหน่วยงานต่างๆ  อาทิ รูปแบบการเสนอเรื่องต่อคณะรัฐมนตรี แบบอิเล็กทรอนิกส์ สถิติการรับ-ส่ง หนังสือราชการผ่านระบบสารบรรณอิเล็กทรอนิกส์ (E-document) MailGoThai การปฏิบัติงาน ณ พี่พักอาศัย (Work From Home) ในภาพรวม  การให้บริการระบบประชุมทางไกลผ่านจอภาพ และการจัดหาโน๊ตบุ๊กเพื่ออำนวยความสะดวกในการปฏิบัติงาน รวมทั้ง การจัดหาวัคซีนป้องกันโรคติดเชื้อไวรัสโคโรนา 2019 (COVID-19) สำหรับเจ้าหน้าที่ ผลการดำเนินงานเบิกจ่ายงบประมาณรายจ่ายประจำปีงบประมาณ พ.ศ. ๒๕๖๔ และการให้บริการประชาชนในสถานการณ์การแพร่ระบาดของโรคติดเชื้อไวรัสโคโรนา 2019 (Covid-19) ของศูนย์บริการร่วมกระทรวงยุติธรรมและสำนักงานกองทุนยุติธรรม เป็นต้น

ที่มา : https://www.thaigov.go.th/news/contents/details/42649