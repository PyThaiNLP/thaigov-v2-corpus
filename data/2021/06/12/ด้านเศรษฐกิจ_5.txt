รัฐบาลไทย-ข่าวทำเนียบรัฐบาล-รมช.ประภัตรลงพื้นที่สุพรรณบุรี พร้อมสนับสนุนการส่งเสริมอาชีพ สร้างรายได้ในสถานการณ์โควิด-19 และปัญหาขาดแคลนน้ำ


วันศุกร์ที่ 11 มิถุนายน 2564
รมช.ประภัตรลงพื้นที่สุพรรณบุรี พร้อมสนับสนุนการส่งเสริมอาชีพ สร้างรายได้ในสถานการณ์โควิด-19 และปัญหาขาดแคลนน้ำ
รมช.ประภัตรลงพื้นที่สุพรรณบุรี พร้อมสนับสนุนการส่งเสริมอาชีพ สร้างรายได้ในสถานการณ์โควิด-19 และปัญหาขาดแคลนน้ำ
(วันที่ 11 มิ.ย. 64) นายประภัตร โพธสุธน รัฐมนตรีช่วยว่าการกระทรวงเกษตรและสหกรณ์ ลงพื้นที่ตำบล  หนองสะเดา อำเภอสามชุก จังหวัดสุพรรณบุรี ให้กำลังใจประชาชนในพื้นที่ ซึ่งกำลังเผชิญกับสถานการณ์การระบาด  ของโรคติดเชื้อไวรัสโคโรนา และสถานการณ์ฝนทิ้งช่วง ทำให้น้ำน้อยในพื้นที่จังหวัดสุพรรณบุรี ทั้งนี้ ได้นำข้าวสารอาหารแห้งและต้นพริกจำนวน 20,000 ต้น มามอบให้กับประชาชนในพื้นที่ เพื่อเป็นการให้ความช่วยเหลือ และบรรเทาความเดือดร้อนให้กับประชาชนในเบื้องต้น โดยมีหัวหน้าส่วนราชการและผู้นำภาคประชาชนเข้าร่วม
นอกจากนี้ รมช.ประภัตร ยังได้เตรียมส่งเสริมอาชีพให้กับเกษตรกรในพื้นที่ เพื่อสร้างรายได้ในช่วงที่ว่างเว้นจากการทำนา โดยจะส่งเสริมตั้งแต่ต้นน้ำ กลางน้ำ และปลายน้ำ เริ่มตั้งแต่การหาพันธุ์พืชและสัตว์ ไปจนถึงการหาตลาดรับซื้อผลผลิตของเกษตรกร โดยโครงการที่จะส่งเสริมในพื้นที่จังหวัดสุพรรณบุรี มีดังนี้ 1.โครงการส่งเสริมอาชีพให้เกษตรกรปลูกพริก 2.โครงการส่งเสริมอาชีพให้เกษตรกรเลี้ยงจิ้งหรีด 3.โครงการส่งเสริมอาชีพให้เกษตรกรเลี้ยงปลาดุก 4.โครงการส่งเสริมอาชีพให้เกษตรกรเลี้ยงไก่ไข่ - เป็ดไข่ 5.โครงการส่งเสริมอาชีพให้เกษตรกรเลี้ยงวัว โดยทุกโครงการฯ นั้น รมช.ประภัตรได้เน้นย้ำกับหน่วยงานในพื่นที่ ให้ลงพื้นที่ให้ข้อมูลรายละเอียดต่างๆ และสำรวจความต้องการเข้าร่วมโครงการฯ ของเกษตรกรในทันที

ที่มา : https://www.thaigov.go.th/news/contents/details/42631