รัฐบาลไทย-ข่าวทำเนียบรัฐบาล-รฟม. สนับสนุนผู้ประกอบการร้านอาหารในแนวสายทางโครงการรถไฟฟ้า 


วันเสาร์ที่ 5 มิถุนายน 2564
รฟม. สนับสนุนผู้ประกอบการร้านอาหารในแนวสายทางโครงการรถไฟฟ้า
ส่งมอบกล่องทันใจเติมความสุขให้แก่โรงพยาบาลวชิรพยาบาล
การรถไฟฟ้าขนส่งมวลชนแห่งประเทศไทย (รฟม.) กระทรวงคมนาคม โดย นายถนอม รัตนเศรษฐ ผู้ช่วยผู้ว่าการ ได้ส่งมอบอาหารกล่อง พร้อมข้อความอวยพรจากผู้บริหารและพนักงาน รฟม. ภายใต้กิจกรรม “กล่องทันใจ เติมความสุขให้ประชาชน” จำนวน 300 กล่อง ให้แก่ โรงพยาบาลวชิรพยาบาล โดยมี ผศ.นพ.พรชัย เดชานุวงษ์ ผู้อำนวยการโรงพยาบาลเป็นผู้รับมอบ เพื่อสนับสนุนบุคลากรทางการแพทย์ และประชาชนที่รักษาตัวอยู่ในโรงพยาบาล เนื่องจากสถานการณ์การแพร่ระบาดของเชื้อไวรัส COVID–19 โดยอาหารกล่องดังกล่าว คัดเลือกมาจากร้านอาหารบริเวณแนวสายทางรถไฟฟ้ามหานคร สายเฉลิมรัชมงคล (MRT สายสีน้ำเงิน) ได้แก่
- ร้านแปล้พาณิชย์ (สถานีสิรินธร)
พิกัดร้าน https://maps.app.goo.gl/Vd5e8bfJjsFbFmfj7
- ร้านทำด้วยใจ by คุณแอ๋ว (สถานีบางยี่ขัน) อยู่ใกล้กับวัดคฤหบดี
พิกัดร้าน https://goo.gl/maps/psQcEpjXBr56DHKa6
- ร้านร้อยก้าว by Room (สถานีบางขุนนนท์) อยู่บริเวณปากซอยจรัญสนิทวงศ์ 32
พิกัดร้าน https://goo.gl/maps/LUVf3JmvnbE7XXvT9
ทั้งนี้ ในเบื้องต้น รฟม. ได้ตั้งเป้าหมายที่จะสนับสนุนอาหารจากร้านอาหารตามแนวสายทางรถไฟฟ้าที่ได้รับผลกระทบจากสถานการณ์ COVID-19 ประมาณ 8,000 กล่อง เพื่อนำไปส่งมอบให้แก่โรงพยาบาลและสถานพยาบาลต่างๆ โดยมีระยะเวลาดำเนินกิจกรรมตั้งแต่เดือนพฤษภาคม - มิถุนายน 2564 ท่านสามารถติดตามข้อมูลข่าวสาร รฟม. ได้ที่ www.mrta.co.th และเฟซบุ๊กแฟนเพจการรถไฟฟ้าขนส่งมวลชนแห่งประเทศไทย

ที่มา : https://www.thaigov.go.th/news/contents/details/42445