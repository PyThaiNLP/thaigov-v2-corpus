รัฐบาลไทย-ข่าวทำเนียบรัฐบาล-ยืนยันใช้งบ พ.ร.ก. เงินกู้ ฯ อย่างมีประสิทธิภาพ


วันพุธที่ 9 มิถุนายน 2564
ยืนยันใช้งบ พ.ร.ก. เงินกู้ ฯ อย่างมีประสิทธิภาพ
....
นายกฯ กล่าวถึงการเบิกจ่ายและแผนการใช้งบประมาณตามพ.ร.ก. เงินกู้ 1 ล้านล้านบาท เพื่อแก้ไขปัญหา เยียวยา และฟื้นฟูเศรษฐกิจและสังคม ที่ได้รับผลกระทบจากการระบาดของโรคโควิด-19 ปัจจุบันอนุมัติงบประมาณไปแล้ว 984,000 ล้านบาท เบิกจ่ายไปแล้วกว่าร้อยละ 73 และยังคงเหลือเงินกู้อีกประมาณ 15,000 ล้านบาท
.
สำหรับ ร่าง พ.ร.ก. เงินกู้ 5 แสนล้านบาท เพื่อรับมือการแพร่ระบาดของโควิด-19 ระลอกใหม่ ได้กำหนดการใช้จ่ายตามวัตถุประสงค์ 3 แผนงาน ประกอบด้วย
1. แผนงานหรือโครงการเพื่อแก้ไขปัญหาการระบาดของโควิด-19 เพื่อเป็นค่าใช้จ่ายเกี่ยวกับการแพทย์และสาธารณสุข การวิจัยและพัฒนาวัคซีนภายในประเทศวงเงิน 30,000 ล้านบาท
2. แผนงานหรือโครงการเพื่อช่วยเหลือ เยียวยา หรือชดเชยให้แก่ประชาชนในทุกสาขาอาชีพ ซึ่งได้รับผลกระทบจากการระบาดของโควิด-19 และช่วยผู้ประกอบอาชีพและผู้ประกอบการ สามารถดำเนินธุรกิจได้ต่อเนื่อง วงเงิน 300,000 ล้านบาท
3. แผนงานหรือโครงการเพื่อฟื้นฟูเศรษฐกิจและสังคมที่ได้รับผลกระทบจากการระบาดของ โควิด-19 เพื่อรักษาระดับการจ้างงาน กระตุ้นการลงทุนและการบริโภค วงเงิน 170,000 ล้านบาท
.
พร้อมยืนยันว่ารัฐบาลจะใช้งบประมาณที่มีอยู่ให้เกิดความคุ้มค่าและสามารถแก้ไขปัญหา เยียวยา และฟื้นฟูเศรษฐกิจและสังคมที่ได้รับผลกระทบจากการระบาดของโรคโควิด-19 อย่างมีประสิทธิภาพให้เกิดผลให้มากที่สุด
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/42571