รัฐบาลไทย-ข่าวทำเนียบรัฐบาล-ปลัดกระทรวงยุติธรรม รับมอบผลิตภัณฑ์และอุปกรณ์ป้องกันโรคติดเชื้อไวรัสโคโรนา 2019 (Covid 2019) 


วันพุธที่ 9 มิถุนายน 2564
พิมพ์
ปลัดกระทรวงยุติธรรม รับมอบผลิตภัณฑ์และอุปกรณ์ป้องกันโรคติดเชื้อไวรัสโคโรนา 2019 (Covid 2019)
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม รับมอบผลิตภัณฑ์และอุปกรณ์ป้องกันโรคติดเชื้อไวรัสโคโรนา 2019 (Covid 2019) จากบริษัท แมช.ซี ออร์แกนิคส์ (ไทยแลนด์) จำกัด
ในวันพุธที่ ๙ มิถุนายน ๒๕๖๔ เวลา ๑๓.๓๐ น. ณ โถงกลาง ชั้น ๒ อาคารกระทรวงยุติธรรม ถนนแจ้งวัฒนะ กรุงเทพฯ
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม รับมอบผลิตภัณฑ์และอุปกรณ์ป้องกันโรคติดเชื้อไวรัสโคโรนา 2019 (Covid 2019) จากบริษัท แมช.ซี ออร์แกนิคส์ (ไทยแลนด์) จำกัด โดยมี นายนิมิต ทัพวนานต์ ผู้ตรวจราชการกระทรวงยุติธรรม และนายสำรวม บุญเสริม ผู้เชี่ยวชาญเฉพาะด้านบริหารทรัพยากรบุคคล เข้าร่วม
สำหรับผลิตภัณฑ์และอุปกรณ์ป้องกันโรคติดเชื้อไวรัสโคโรนา 2019 (Covid 2019) ของบริษัท แมช.ซี ออร์แกนิคส์ (ไทยแลนด์) จำกัด ได้นำมามอบให้ประกอบด้วย ๑. ถุงมือ MAZZEE GLOVE จำนวน ๕๐๐ กล่อง ๒. ชุด PPE (๕๐ แกรม) จำนวน ๕๐๐ ชุด ๓. แอลกอฮอล์ฆ่าเชื้อ จำนวน ๕๐ แกลลอน ๔. ทิชชู่แอลกอฮอล์ จำนวน ๑๐๐ แพ็ค ๕. หน้ากาก N95 จำนวน ๕๐๐ ชิ้น ๖. หน้ากากอนามัย Union จำนวน ๕๐ กล่อง ๗. หน้ากากอนามัย จำนวน ๑๐๐ กล่อง ๘. น้ำดื่ม MAZZEE จำนวน ๑๐๐ แพ็ค ทั้งนี้ กระทรวงยุติธรรมจะนำอุปกรณ์ดังกล่าว ไปใช้ในการป้องกันการแพร่ระบาดของโรคติดเชื้อไวรัสโคโรนา 2019 (Covid 2019) ให้เกิดประโยชน์สูงสุดต่อไป

ที่มา : https://www.thaigov.go.th/news/contents/details/42579