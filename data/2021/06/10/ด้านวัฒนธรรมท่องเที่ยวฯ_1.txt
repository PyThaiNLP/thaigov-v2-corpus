รัฐบาลไทย-ข่าวทำเนียบรัฐบาล-วธ.รุกช่วยเหลือชุมชน-ผู้ประกอบการด้านวัฒนธรรมที่ได้รับผลกระทบจากโควิด-19 เปิดช่องทางจำหน่ายผลิตภัณฑ์วัฒนธรรมไทย หรือ CPOT ผ่าน Live สดทางเพจเฟซบุ๊ก ช่วงเม.ย.-พ.ค.กระแสตอบรับดี


วันพุธที่ 9 มิถุนายน 2564
วธ.รุกช่วยเหลือชุมชน-ผู้ประกอบการด้านวัฒนธรรมที่ได้รับผลกระทบจากโควิด-19 เปิดช่องทางจำหน่ายผลิตภัณฑ์วัฒนธรรมไทย หรือ CPOT ผ่าน Live สดทางเพจเฟซบุ๊ก ช่วงเม.ย.-พ.ค.กระแสตอบรับดี
วธ.รุกช่วยเหลือชุมชน-ผู้ประกอบการด้านวัฒนธรรมที่ได้รับผลกระทบจากโควิด-19 เปิดช่องทางจำหน่ายผลิตภัณฑ์วัฒนธรรมไทย หรือ CPOT ผ่าน Live สดทางเพจเฟซบุ๊ก ช่วงเม.ย.-พ.ค.กระแสตอบรับดี
วธ.รุกช่วยเหลือชุมชน-ผู้ประกอบการด้านวัฒนธรรมที่ได้รับผลกระทบจากโควิด-19 เปิดช่องทางจำหน่ายผลิตภัณฑ์วัฒนธรรมไทย หรือ CPOT ผ่าน Live สดทางเพจเฟซบุ๊ก ช่วงเม.ย.-พ.ค.กระแสตอบรับดี มีผู้ชมกว่า ๕ หมื่นคน มีผู้เข้าถึงเพจเกือบ 8 แสนคน ยอดจำหน่าย-สั่งจองสินค้ากว่า 5 ล้านบาท เตรียมขยายให้ สวจ.เปิด Live สดช่วยผู้ประกอบการแต่ละจังหวัดทั่วประเทศ
นายอิทธิพล คุณปลื้ม รัฐมนตรีว่าการกระทรวงวัฒนธรรม(รมว.วธ.) เปิดเผยว่า จากการที่พลเอก ประยุทธ์ จันทร์โอชา นายกรัฐมนตรี มีนโยบายให้ทุกกระทรวง หน่วยงาน เร่งหามาตรการเยียวยาผู้ได้รับผลกระทบจากสถานการณ์การแพร่ระบาดของโรคติดเชื้อไวรัสโคโรนา 2019 (โควิด-19) ในส่วนของกระทรวงวัฒนธรรม (วธ.) นอกจากจะร่วมกับชาวชุมชนคุณธรรมน้อมนำหลักปรัชญาของเศรษฐกิจพอเพียง ขับเคลื่อนด้วยพลัง บวร ( บ้าน วัด โรงเรียน/ราชการ) กว่า 20,000 แห่งทั่วประเทศ เครือข่ายด้านศาสนา ศิลปวัฒนธรรม สภาวัฒนธรรมทั่วประเทศ ภาครัฐ ภาคเอกชน ภาคประชาชน จัดทำโครงการปันน้ำใจคนไทยไม่ทิ้งกัน นำความช่วยเหลือเยียวยาเบื้องต้นไปมอบให้แก่ผู้ได้รับผลกระทบจากการแพร่ระบาดโควิด-19 อย่างต่อเนื่องให้ผ่านพ้นวิกฤตไปได้แล้ว ยังได้มอบนโยบายให้ทางสำนักงานปลัดกระทรวงวัฒนธรรม(สป.วธ.) ดำเนินการช่วยเหลือเยียวยาชุมชนคุณธรรมฯ ผู้ประกอบการด้านวัฒนธรรม เครือข่ายต่างๆ ในการพัฒนาสินค้าหรือหาช่องทางจำหน่ายสินค้าทางวัฒนธรรมในช่วงการแพร่ระบาดของโควิด-19 ด้วย
นายอิทธิพล กล่าวต่อไปว่า ล่าสุด สป.วธ. ได้ดำเนินโครงการพัฒนาศักยภาพผลิตภัณฑ์วัฒนธรรมไทย (Cultural Product of Thailand:CPOT) ในการจำหน่ายแบบอี-คอมเมิร์ซ  ประชาสัมพันธ์และส่งเสริมการจำหน่ายทางโซเชียลมีเดีย ผลิตภัณฑ์ CPOT ผ่านทางเว็บไซต์ www.cpotshop.com และผ่านเพจ Facebook เพจ CPOT ด้วยการแพร่ภาพสด (Live) ภายใต้แนวคิด “สุดยอดของดีจากชุมชน ส่งตรงถึงมือคุณ” เพื่อช่วยเหลือและเยียวยาชุมชน ผู้ประกอบการและเครือข่ายทางวัฒนธรรมที่ไม่สามารถออกร้านได้ เนื่องจากผลกระทบจากสถานการณ์ โควิด-19  โดยวธ.ได้คัดเลือกผลิตภัณฑ์ CPOT จากชุมชนทั่วประเทศ เช่น เสื้อผ้า เครื่องแต่งกาย เครื่องประดับ ของใช้ ของตกแต่งบ้านและผลิตภัณฑ์สมุนไพรมาจำหน่ายในราคาพิเศษ ทั้งนี้ หลังจากที่วธ.ได้เผยแพร่ภาพสด (Live) ในช่วงเดือนเมษายนถึงพฤษภาคม 2564 จำนวน 7 ครั้ง จำนวน ๒๗ ชุมชน ปรากฏว่าได้รับผลตอบรับเป็นอย่างดี มีผู้เข้าชมขณะเผยแพร่ภาพสดและเข้าชมย้อนหลังกว่า 50,000 คน และมีผู้เข้าถึงกว่าเพจ CPOT เกือบ 800,000 คน และยอดจำหน่าย สั่งจอง ทั้งชาวไทยและชาวต่างประเทศ มูลค่ากว่า 5 ล้านบาท ล่าสุดได้มอบให้สป.วธ.ขยายให้สำนักงานวัฒนธรรมจังหวัด(สวจ.)    เปิด Live สดช่วยผู้ประกอบการแต่ละจังหวัดทั่วประเทศ ขณะนี้มี สวจ.ที่ดำเนินการ Live สดช่วยผู้ประกอบการแล้ว อาทิ สวจ.อุตรดิตถ์ สวจ.สุรินทร์
รัฐมนตรีว่าการกระทรวงวัฒนธรรม กล่าวอีกว่า โครงการนี้ช่วยบรรเทาความเดือดร้อนให้แก่ชุมชนผู้ประกอบการและเครือข่ายทางวัฒนธรรมที่ได้รับผลกระทบจากการแพร่ระบาดของโรคโควิด-19 ทำให้ มีรายได้จากการจำหน่ายผลิตภัณฑ์ CPOT อีกทั้งเพื่อเตรียมความพร้อมให้ทุกฝ่ายได้ปรับตัวในการใช้สื่อโซเชียลมีเดียเข้าถึงลูกค้าในยุค New Normal และการจำหน่ายแบบอี-คอมเมิร์ซ  รวมไปถึงเป็นการรองรับการท่องเที่ยวทางวัฒนธรรมของชุมชนเชื่อมโยงกับชุมชนอื่น หรือจังหวัดใกล้เคียง เป็นการกระตุ้นเศรษฐกิจท้องถิ่น หรือเศรษฐกิจชุมชนให้มีความเข้มแข็งอย่างยั่งยืน ฟื้นฟูเศรษฐกิจชุมชนในช่วงสถานการณ์การแพร่ระบาดของโรคติดเชื้อไวรัสโคโรนา 2019 (COVID-19) คลี่คลาย ทั้งนี้ จึงขอเชิญประชาชน ผู้สนใจร่วมให้กำลังใจและเป็นส่วนหนึ่งในการสนับสนุนช่วยเหลือผู้ประกอบการ ชุมชนและเครือข่ายทางวัฒนธรรมได้ทาง Facebook เพจ CPOTและติดตามรับชมการแพร่ภาพสด (Live) ได้ทุกวันอังคาร เวลา 12.00 น.พร้อมร่วมสนุกลุ้นรับของรางวัลในทุกสัปดาห์โดยสอบถามข้อมูลเพิ่มเติมได้ที่ สายด่วนวัฒนธรรม 1765

ที่มา : https://www.thaigov.go.th/news/contents/details/42577