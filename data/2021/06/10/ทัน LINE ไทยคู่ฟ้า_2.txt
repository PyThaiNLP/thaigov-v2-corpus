รัฐบาลไทย-ข่าวทำเนียบรัฐบาล-แอสตราเซนเนกา เข็มสอง ห่าง 16 สัปดาห์ ดียังไง?


วันพุธที่ 9 มิถุนายน 2564
แอสตราเซนเนกา เข็มสอง ห่าง 16 สัปดาห์ ดียังไง?
....
จากการศึกษาพบว่า การให้วัคซีนโควิด-19 แอสตราเซนเนกา เข็มที่ 1 กับ 2 ห่างกัน 6-12 สัปดาห์ ได้ผลภูมิต้านทางดีกว่าระยะเวลาที่สั้นกว่านี้
.
ในอังกฤษ ฉีดวัคซีนชนิดนี้ในพื้นที่ระบาดมากและวัคซีนไม่พอ ให้ห่างกัน 16 สัปดาห์ เพื่อให้ประชากรส่วนใหญ่ได้รับวัคซีนเข็มแรกมากที่สุด
.
การศึกษาใน สกอตแลนด์ พบว่า วัคซีนแอสตราเซนเนกา เพียงเข็มเดียว มีประสิทธิภาพ 80% พอได้รับวัคซีนเข็มที่ 2 ประสิทธิภาพเพิ่มเป็น 90% การปูพรมเข็มแรกให้ได้มากที่สุดก่อน แล้วค่อยเติมเข็มที่ 2 เพื่อเพิ่มประสิทธิภาพ น่าจะเป็นประโยชน์ต่อการควบคุมการระบาดมากกว่า
.
หลักการของวัคซีน คือ ยิ่งห่างนาน ยิ่งกระตุ้นภูมิต้านทานได้ดี เพื่อหวังผลให้ประสิทธิภาพอยู่นาน
.
การระบาดในประเทศไทยขณะนี้อยู่ในช่วงขาขึ้น ต้องควบคุมโรคให้เร็วที่สุด จำเป็นต้องให้ประชาชนได้รับวัคซีนเข็มแรกมากที่สุดก่อน แล้วค่อยเติมเข็มที่ 2 เพื่อให้ภูมิสูงขึ้นและอยู่นาน ดังนั้น จึงกำหนดระยะห่างเข็มที่ 2 ไว้ที่ 16 สัปดาห์ เพื่อให้เกิดประโยชน์สูงสุดสำหรับประเทศไทยโดยรวม
Cr : ยง ภู่วรวรรณ
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/42557