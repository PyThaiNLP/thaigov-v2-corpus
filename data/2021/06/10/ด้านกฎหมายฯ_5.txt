รัฐบาลไทย-ข่าวทำเนียบรัฐบาล-รมว.ยุติธรรม ประชุมผู้บริหารกระทรวงยุติธรรม ครั้งที่ ๙/๒๕๖๔


วันพุธที่ 9 มิถุนายน 2564
พิมพ์
รมว.ยุติธรรม ประชุมผู้บริหารกระทรวงยุติธรรม ครั้งที่ ๙/๒๕๖๔
นายสมศักดิ์ เทพสุทิน รัฐมนตรีว่าการกระทรวงยุติธรรม เป็นประธานการประชุมผู้บริหารกระทรวงยุติธรรม ครั้งที่ ๙/๒๕๖๔
ในวันพุธที่ ๙ มิถุนายน ๒๕๖๔ เวลา ๑๐.๐๐ น. ณ ห้องประชุมกระทรวงยุติธรรม ๑ ชั้น ๙ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ นายสมศักดิ์ เทพสุทิน รัฐมนตรีว่าการกระทรวงยุติธรรม เป็นประธานการประชุมผู้บริหารกระทรวงยุติธรรม ครั้งที่ ๙/๒๕๖๔  โดยมี ว่าที่ ร.ต. ธนกฤต จิตรอารีย์​รัตน์​ เลขานุการรัฐมนตรีว่าการกระทรวงยุติธรรม นายธนวัชร นิติกาญจนา ที่ปรึกษารัฐมนตรีว่าการกระทรวงยุติธรรม พร้อมด้วยผู้บริหารของหน่วยงานในสังกัดกระทรวงยุติธรรม เข้าร่วมฯ
โดยที่ประชุมได้รับทราบความคืบหน้าและหารือการดำเนินงานในเรื่องการสร้างนิคมอุตสาหกรรมราชทัณฑ์ การนำผู้ต้องขังไปทำงานภายนอกเรือนจำ การวางแผนฉีดวัคซีนให้เจ้าหน้าที่และผู้ต้องขัง เพื่อป้องกันและควบคุมการแพร่ระบาดของโรคติดเชื้อไวรัสโคโรนา 2019 และการดำเนินงานของศูนย์เฉพาะกิจเฝ้าระวังความปลอดภัยของประชาชน (JSOC)
นอกจากนี้ รัฐมนตรีว่าการกระทรวงยุติธรรม ได้ติดตามผลการดำเนินงานตามแผนงาน หรือโครงการของรัฐมนตรีว่าการกระทรวงยุติธรรม ตั้งแต่เริ่มมอบนโยบาย จนถึงปัจจุบัน เพื่อเตรียมการรายงานคณะรัฐมนตรีต่อไป

ที่มา : https://www.thaigov.go.th/news/contents/details/42580