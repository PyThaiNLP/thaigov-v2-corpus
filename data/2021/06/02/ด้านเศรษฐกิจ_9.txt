รัฐบาลไทย-ข่าวทำเนียบรัฐบาล-“กรุงไทย” ออกหุ้นกู้อนุพันธ์แฝง อิงดัชนีหุ้น ”แบรนด์หรู” ระดับโลก พร้อมคุ้มครองเงินต้น


วันอังคารที่ 1 มิถุนายน 2564
พิมพ์
“กรุงไทย” ออกหุ้นกู้อนุพันธ์แฝง อิงดัชนีหุ้น ”แบรนด์หรู” ระดับโลก พร้อมคุ้มครองเงินต้น
ธนาคารกรุงไทยเปิดตัวผลิตภัณฑ์การลงทุนใหม่ "Krungthai SOLUX10F Luxury Index Linked Note" หุ้นกู้ที่มี อนุพันธ์แฝง อายุ 5 ปี อ้างอิงดัชนีหุ้นสินค้าและบริการระดับ Luxury เสนอขายผู้ลงทุนสถาบันและผู้ลงทุนรายใหญ่ เปิดโอกาสสร้างผลตอบแทนจากการเติบโตของธุรกิจ
ธนาคารกรุงไทยเปิดตัวผลิตภัณฑ์การลงทุนใหม่ "Krungthai SOLUX10F Luxury Index Linked Note" หุ้นกู้ที่มี อนุพันธ์แฝง อายุ 5 ปี อ้างอิงดัชนีหุ้นสินค้าและบริการระดับ Luxury เสนอขายผู้ลงทุนสถาบันและผู้ลงทุนรายใหญ่ เปิดโอกาส สร้างผลตอบแทนจากการเติบโตของธุรกิจ Luxury ชั้นนำทั่วโลก พร้อมคุ้มครองเงินต้น 100%  เมื่อถือจนครบกำหนดลงทุน ขั้นต่ำ 5 ล้านบาท เปิดขาย 7-11 มิถุนายนนี้
นายรวินทร์ บุญญานุสาสน์ รองกรรมการผู้จัดการใหญ่ สายงานธุรกิจตลาดเงินตลาดทุน ธนาคารกรุงไทย เปิดเผยว่า  ธนาคารได้เดินหน้าพัฒนาผลิตภัณฑ์การเงินและการลงทุนใหม่ๆ อย่างต่อเนื่อง เพื่อตอบโจทย์ความต้องการของลูกค้าทุกกลุ่ม ล่าสุดได้ออกผลิตภัณฑ์การลงทุนใหม่ "Krungthai SOLUX10F Luxury Index Linked Note"  หุ้นกู้ที่มีอนุพันธ์แฝง อายุ 5 ปี จ่ายผลตอบแทนอ้างอิงกับดัชนี Solactive Luxury Dynamic Factors 10% Daily Risk Control  Index (SOLUX10F) ซึ่งเป็นดัชนีหุ้นกลุ่มสินค้าและบริการระดับ Luxury ชั้นนำทั่วโลก อาทิ HERMES, LVMH, FERRARI, PORSCHE, RICHEMONT, KERING, DIAGEO, MONCLER, BURBERRY, PANDORA, ESTEE LAUDER และ L’ORÉAL เป็นต้น (อ้างอิงจากบริษัทหรือหุ้นที่อยู่ในดัชนี SOLUX10F ณ 30 เม.ย. 2564) เปิดขายในวงจำกัดให้กับผู้ลงทุนสถาบัน และผู้ลงทุน รายใหญ่  ชูจุดเด่นคุ้มครองเงินต้น 100% หากถือจนครบกำหนด ลงทุนขั้นต่ำ 5 ล้านบาท
"ธุรกิจสินค้าและบริการกลุ่ม Luxury ทั่วโลกมีแนวโน้มขยายตัวอย่างต่อเนื่อง โดยได้รับแรงสนับสนุนจาก Pent-up Demand หลังการผ่อนคลายมาตรการ Lockdown อันเป็นผลพวงจากอัตราการฉีดวัคซีนที่เพิ่มขึ้น โดยเฉพาะในประเทศจีน สหรัฐอเมริกา และสหภาพยุโรป ซึ่งเป็นกลุ่มลูกค้าหลักของธุรกิจกลุ่ม Luxury”
นางลัดดาวัลย์ เมฆสุภะ ผู้ช่วยกรรมการผู้จัดการใหญ่ Markets Solutions and Innovation เปิดเผยว่า ธนาคาร ใช้จุดแข็งด้านตลาดเงินตลาดทุน มุ่งเน้นออกผลิตภัณฑ์ด้านการลงทุนใหม่ๆ เพื่อตอบโจทย์ลูกค้ากลุ่ม Wealth ของธนาคาร ที่มีความคุ้นเคยและเชื่อมั่นกับสินค้าและบริการแบรนด์เนม Luxury ระดับโลกอยู่แล้ว แต่ขณะเดียวกัน อาจยังมีความกังวลกับความผันผวนของตลาด หุ้นกู้ Krungthai SOLUX10F Luxury Index Linked Note จึงเป็นอีกหนึ่งทางเลือกการลงทุนที่น่าสนใจ เนื่องจากเปิดโอกาสให้สามารถทำกำไรจากหุ้นกลุ่ม Luxury ทั่วโลกในขาขึ้น แต่หากดัชนีให้ผลตอบแทนติดลบ ธนาคารจะคุ้มครองเงินต้น 100%
ทั้งนี้ ธนาคารจะเสนอขายหุ้นกู้ Krungthai SOLUX10F Luxury Index Linked Note  ตั้งแต่วันที่ 7- 11 มิถุนายน  2564  ลงทุนขั้นต่ำ 5 ล้านบาท สอบถามเพิ่มเติมโทร. 02-208-4691 และ 02-208-4673 หรือติดต่อธนาคารกรุงไทยทุกสาขาการลงทุนมีความเสี่ยง ผู้ลงทุน ควรศึกษาข้อมูลและพิจารณาอย่างรอบคอบก่อนตัดสินใจลงทุน

ที่มา : https://www.thaigov.go.th/news/contents/details/42280