รัฐบาลไทย-ข่าวทำเนียบรัฐบาล-รฟม. สนับสนุนผู้ประกอบการร้านอาหารในแนวสายทางโครงการรถไฟฟ้า 


วันอังคารที่ 1 มิถุนายน 2564
รฟม. สนับสนุนผู้ประกอบการร้านอาหารในแนวสายทางโครงการรถไฟฟ้า
ส่งมอบกล่องทันใจเติมความสุขให้แก่ สถาบันการแพทย์จักรีนฤบดินทร์ คณะแพทยศาสตร์โรงพยาบาลรามาธิบดี มหาวิทยาลัยมหิดล
ในวันที่ 31 พฤษภาคม 2564 การรถไฟฟ้าขนส่งมวลชนแห่งประเทศไทย (รฟม.) โดย นายพัฒนพงษ์ พงศ์ศุภสมิทธิ์ ผู้ช่วยผู้ว่าการ ได้ส่งมอบอาหารกล่อง พร้อมข้อความอวยพรจากผู้บริหารและพนักงาน รฟม. ภายใต้กิจกรรม “กล่องทันใจเติมความสุขให้ประชาชน” จำนวน 800 กล่อง ให้แก่ สถาบันการแพทย์จักรีนฤบดินทร์ คณะแพทยศาสตร์โรงพยาบาลรามาธิบดี มหาวิทยาลัยมหิดล เพื่อสนับสนุนบุคลากรทางการแพทย์ และประชาชนที่รักษาตัวอยู่ในสถานพยาบาล เนื่องจากสถานการณ์การแพร่ระบาดของเชื้อไวรัส COVID–19 โดยอาหารกล่องดังกล่าว คัดเลือกมาจากร้านอาหารบริเวณแนวสายทางโครงการรถไฟฟ้าสายสีส้ม (ตะวันออก) ช่วงศูนย์วัฒนธรรมแห่งประเทศไทย - มีนบุรี และโครงการรถไฟฟ้าสายสีชมพู ช่วงแคราย - มีนบุรี ได้แก่
- ร้านครัวป้าแมวตามสั่งในตำนาน (สถานีน้อมเกล้า) อยู่ระหว่างซอยรามคำแหง 140 และ 142 พิกัดร้าน https://goo.gl/maps/96PNUp8v4xJANNTh8
- ร้านครัวเมืองใต้ (สถานีรามคำแหง) อยู่ในโรงอาหารอาคารนพมาศ ใกล้คณะรัฐศาสตร์ มหาวิทยาลัยรามคำแหง พิกัดร้าน https://goo.gl/maps/QAV8E9dhe84biqzv7
- ร้านก๋วยเตี๋ยวเล้งแซ่บ (สถานีรามคำแหง) อยู่ในโรงอาหารสนามยิงปืน การกีฬาแห่งประเทศไทย พิกัดร้าน https://goo.gl/maps/GbdQ5R2Rz62xqU9DA
- ร้านแรดแซ่บนัว (สถานีมีนบุรี) อยู่บริเวณถนนรามอินทรา ซอยรามอินทรา 80 พิกัดร้าน https://goo.gl/maps/4thvAaki5JthK7fb6
- ร้านข้าวกับแกง (สถานีเศรษฐบุตรบำเพ็ญ) อยู่ภายในโรงอาหาร การไฟฟ้านครหลวง เขตมีนบุรี พิกัดร้าน https://goo.gl/maps/EwEVAay5zoCaMRpr6
ทั้งนี้ ในเบื้องต้น รฟม. ได้ตั้งเป้าหมายที่จะสนับสนุนอาหารจากร้านอาหารตามแนวสายทางรถไฟฟ้าที่ได้รับผลกระทบจากสถานการณ์ COVID-19 ประมาณ 8,000 กล่อง เพื่อนำไปส่งมอบให้แก่โรงพยาบาลและสถานพยาบาลต่างๆ โดยมีระยะเวลาดำเนินกิจกรรมตั้งแต่เดือนพฤษภาคม - มิถุนายน 2564 ท่านสามารถติดตามข้อมูลข่าวสาร รฟม. ได้ที่ www.mrta.co.th และเฟซบุ๊กแฟนเพจการรถไฟฟ้าขนส่งมวลชนแห่งประเทศไทย

ที่มา : https://www.thaigov.go.th/news/contents/details/42277