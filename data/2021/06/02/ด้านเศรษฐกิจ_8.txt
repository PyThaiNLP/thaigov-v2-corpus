รัฐบาลไทย-ข่าวทำเนียบรัฐบาล-อธิบดีกรมท่าอากาศยาน กระทรวงคมนาคม ลงพื้นที่ตรวจเยี่ยมเพื่อให้กำลังใจแก่บุคลากรกรมท่าอากาศยาน 


วันอังคารที่ 1 มิถุนายน 2564
อธิบดีกรมท่าอากาศยาน กระทรวงคมนาคม ลงพื้นที่ตรวจเยี่ยมเพื่อให้กำลังใจแก่บุคลากรกรมท่าอากาศยาน
ที่เข้ารับการฉีดวัคซีน COVID – 19  ณ สถานีกลางบางซื่อ
ในวันที่ 31 พฤษภาคม 2564 นายอภิรัฐ ไชยวงศ์น้อย อธิบดีกรมท่าอากาศยาน ลงพื้นที่ตรวจเยี่ยมเพื่อให้กำลังใจแก่บุคลากร กรมท่าอากาศยาน (ส่วนกลาง) ที่เข้ารับการฉีดวัคซีน  COVID-19 ณ ศูนย์ฉีดวัคซีนกลางบางซื่อ สถานีกลางบางซื่อ กรุงเทพมหานคร
กรมท่าอากาศยานได้จัดบุคลากรส่วนกลาง เข้ารับการฉีดวัคซีน เข็มที่ 1ในระหว่างวัน 29 - 31 พฤษภาคม 2564  ณ ศูนย์ฉีดวัคซีนกลางบางซื่อ สำหรับการฉีดวัคซีนในครั้งนี้ เป็นไปตามนโยบายของนายศักดิ์สยาม ชิดชอบ รัฐมนตรีว่าการกระทรวงคมนาคม  ซึ่งให้บุคลากรด่านหน้าสังกัดกระทรวงคมนาคมทุกคน ได้รับการฉีดวัคซีน เพื่อสร้างภูมิคุ้มกันและป้องกันการแพร่ระบาดของเชื้อไวรัสโคโรนา 2019 และให้เกิดความปลอดภัยในระบบขนส่งสาธารณะ  อย่างไรก็ตามแม้ว่าบุคลากรที่ได้รับการฉีดวัคซีนแล้ว  ก็ยังคงต้องปฏิบัติตามมาตรการป้องกันการแพร่ระบาดของโควิด-19 โดยยึดหลัก  D-M -H-T-T- A ของกระทรวงสาธารณสุขอย่างเคร่งครัด โดยการรักษาระยะห่าง สวมหน้ากากอนามัยตลอดเวลา หมั่นล้างมือบ่อย ๆ ตรวจวัดอุณหภูมิทุกครั้งก่อนเข้าที่ทำงาน หากพบว่ามีความเสี่ยงต่อการรับเชื้อโควิด-19  ก็ต้องตรวจหาเชื้อทันที และการใช้แอพพลิเคชั่นไทยชนะ และหมอชนะควบคู่ทุกครั้ง  สำหรับบริเวณอาคารสำนักงานของกรมท่าอากาศยาน จะมีการดำเนินการฉีดพ่นยาฆ่าเชื้อไวรัส COVID-19 ทุกวันศุกร์หลังเวลาราชการ เพื่อสร้างความมั่นใจ เสริมความเชื่อมั่น และเสริมความปลอดภัยในสุขอนามัยของบุคลากรทุกท่าน
นายอภิรัฐฯ กล่าวเสริมว่า กรมท่าอากาศยาน ต้องขอขอบคุณรัฐมนตรีว่าการกระทรวงคมนาคมที่คำนึงถึงความปลอดภัยของบุคลากรในสังกัดกระทรวงคมนาคม รวมทั้ง บุคลลการทางการแพทย์และผู้ที่เกี่ยวข้องทุกท่านที่ได้ดำเนินการให้การรับการฉีดวัคซีนในครั้งนี้เป็นด้วยความเรียบร้อยทุกประการ  และขอขอบคุณองค์การขนส่งมวลชนกรุงเทพ ที่ให้ความอนุเคราะห์รถโดยสารประจำทางปรับอากาศสำหรับ รับ - ส่ง เจ้าหน้าที่กรมท่าอากาศยาน พร้อมกันนี้ อทย. ได้กล่าวเน้นย้ำว่า สำหรับเจ้าหน้าที่ของท่าอากาศยานที่อยู่ในความดูแลของ กรมท่าอากาศยานทุกแห่งได้รับการจัดสรรวัคซีนจากสำนักงานสาธารณสุขจังหวัด และทยอยรับการฉีดวัคซีนเพื่อให้ครบตามจำนวน และยังคงเน้นย้ำให้ท่าอากาศยานทุกแห่งปฏิบัติตามมาตรการป้องกันการแพร่ระบาดของโควิด-19 อย่างเคร่งครัด เพื่อให้ผู้โดยสารและผู้ใช้บริการมั่นใจว่าท่าอากาศยาน ทุกแห่งของ ทย. ปลอดภัยจากเชื้อโควิด-19 แน่นอน

ที่มา : https://www.thaigov.go.th/news/contents/details/42279