รัฐบาลไทย-ข่าวทำเนียบรัฐบาล-กรมบังคับคดี ย้ายที่ทำการกองฟื้นฟูกิจการของลูกหนี้ และเปิดสำนักงานบังคับคดีแพ่ง กรุงเทพมหานคร ๑ (สาขาย่อย) ใหม่ ที่ศูนย์ราชการ ถนนแจ้งวัฒนะ


วันอังคารที่ 1 มิถุนายน 2564
พิมพ์
กรมบังคับคดี ย้ายที่ทำการกองฟื้นฟูกิจการของลูกหนี้ และเปิดสำนักงานบังคับคดีแพ่ง กรุงเทพมหานคร ๑ (สาขาย่อย) ใหม่ ที่ศูนย์ราชการ ถนนแจ้งวัฒนะ
กระทรวงยุติธรรม โดยกรมบังคับคดีย้ายที่ทำการกองฟื้นฟูกิจการของลูกหนี้และเปิดสำนักงานบังคับคดีแพ่งกรุงเทพมหานคร ๑ (สาขาย่อย) ใหม่ที่ศูนย์ราชการ ถนนแจ้งวัฒนะ
นางอรัญญา ทองน้ำตะโก อธิบดีกรมบังคับคดี เปิดเผยว่า กรมบังคับคดี ได้ย้ายที่ทำการกองฟื้นฟูกิจการของลูกหนี้ ไปเปิดให้บริการ ณ ศูนย์ราชการเฉลิมพระเกียรติ ๘๐ พรรษา อาคารราชบุรีดิเรกฤทธิ์ ชั้น ๒ และ ชั้น ๘ ถนนแจ้งวัฒนะ แขวงทุ่งสองห้อง เขตหลักสี่ กรุงเทพมหานคร และเปิดสำนักงาน บังคับคดีแพ่งกรุงเทพมหานคร ๑ (สาขาย่อย) ให้บริการการบังคับคดีแพ่งในเขตอำนาจของศาลแขวงดอนเมือง และศาลทรัพย์สินทางปัญญาและการค้าระหว่างประเทศ ณ ศูนย์ราชการเฉลิมพระเกียรติ ๘๐ พรรษา อาคารราชบุรีดิเรกฤทธิ์ ชั้น ๘ ถนนแจ้งวัฒนะ แขวงทุ่งสองห้อง เขตหลักสี่ กรุงเทพมหานคร
ทั้งนี้ ประชาชนและผู้มีส่วนได้เสียที่ประสงค์ติดต่อราชการกับกองฟื้นฟูกิจการของลูกหนี้ และสำนักงานบังคับคดีแพ่งกรุงเทพมหานคร ๑ (สาขาย่อย) สามารถติดต่อได้ที่ทำการดังกล่าว ตั้งแต่วันที่ ๑ มิถุนายน ๒๕๖๔ เป็นต้นไป และสามารถสอบถามรายละเอียดเพิ่มเติมได้ที่ ผู้อำนวยการกองฟื้นฟูกิจการของลูกหนี้ หมายเลขโทรศัพท์ ๐๘ ๑๙๐๑ ๖๘๕๔ และผู้อำนวยการสำนักงานบังคับคดีแพ่งกรุงเทพมหานคร ๑ (สาขาย่อย) ๐๘ ๓๒๖๔ ๗๔๕๒ หรือ สายด่วนกรมบังคับคดี ๑๑๑๑ กด ๗๙

ที่มา : https://www.thaigov.go.th/news/contents/details/42270