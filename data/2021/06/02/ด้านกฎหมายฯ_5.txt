รัฐบาลไทย-ข่าวทำเนียบรัฐบาล-กระทรวงยุติธรรม หารือการพัฒนากฎหมายกองทุนยุติธรรม ผ่านระบบการประชุมทางไกล (Video Conference) 


วันอังคารที่ 1 มิถุนายน 2564
พิมพ์
กระทรวงยุติธรรม หารือการพัฒนากฎหมายกองทุนยุติธรรม ผ่านระบบการประชุมทางไกล (Video Conference)
นายวัลลภ นาคบัว รองปลัดกระทรวงยุติธรรม เป็นประธานการประชุมคณะอนุกรรมการพัฒนากฎหมายกองทุนยุติธรรม ครั้งที่ ๒/๒๕๖๔ ผ่านระบบการประชุมทางไกล (Video Conference) เพื่อหารือการพัฒนากฎหมายกองทุนยุติธรรม
ในวันอังคารที่ ๑ มิถุนายน ๒๕๖๔ เวลา ๑๓.๓๐ น. ณ อาคารกระทรวงยุติธรรม ถนนแจ้งวัฒนะ กรุงเทพมหานคร นายวัลลภ นาคบัว รองปลัดกระทรวงยุติธรรม เป็นประธานการประชุมคณะอนุกรรมการพัฒนากฎหมายกองทุนยุติธรรม ครั้งที่ ๒/๒๕๖๔ ผ่านระบบการประชุมทางไกล (Video Conference) โดยมี นายมนินธ์ สุทธิวัฒนานิติ ผู้อำนวยการสำนักงานกองทุนยุติธรรม และคณะอนุกรรมการฯ เข้าร่วมฯ
ในการนี้ ที่ประชุมได้รายงานความคืบหน้าการดำเนินการตามมติคณะอนุกรรมการพัฒนากฎหมายกองทุนยุติธรรม การศึกษาเพิ่มเติมเกี่ยวกับระบบการทบทวนตามกฎหมายว่าด้วยกองทุนยุติธรรม  และระบบการอุทธรณ์ตามกฎหมายว่าด้วยวิธีปฏิบัติราชการทางปกครอง รวมทั้งการกำหนดคุณสมบัติ หลักเกณฑ์การสรรหา ผู้แทนเครือข่ายภาคประชาชน ในคณะอนุกรรมการให้ความช่วยเหลือประจำจังหวัด
ทั้งนี้ คณะอนุกรรมการฯ ได้หารือร่วมกันในการพิจารณาการปรับปรุงสัญญาจ้างทนายความในชั้นบังคับคดี แบบรายงานผลการสนับสนุนโครงการให้ความรู้ทางกฎหมายแก่ประชาชน ร่างประกาศคณะกรรมการกองทุนยุติธรรม เรื่อง หลักเกณฑ์ เงื่อนไข และอัตราให้ความช่วยเหลือในการดำเนินคดีจากกองทุนยุติธรรม (ฉบับที่ ๒) พ.ศ. ๒๕๖๔ ตลอดจนร่างระเบียบคณะกรรมการกองทุนยุติธรรม ว่าด้วยหลักเกณฑ์ วิธีการ และเงื่อนไขในการช่วยเหลือประชาชนในการดำเนินคดี (ฉบับที่ ..) พ.ศ. …. (การจ้างที่ปรึกษา)

ที่มา : https://www.thaigov.go.th/news/contents/details/42299