รัฐบาลไทย-ข่าวทำเนียบรัฐบาล-สมาคมสภาสังคมสงเคราะห์ฯ ร่วมกับ พม. ลงพื้นที่เขตพญาไท กทม. มอบอาหารโครงการน้ำพระทัยพระราชทานให้กลุ่มเปราะบางใน 3 ชุมชน


วันจันทร์ที่ 31 พฤษภาคม 2564
สมาคมสภาสังคมสงเคราะห์ฯ ร่วมกับ พม. ลงพื้นที่เขตพญาไท กทม. มอบอาหารโครงการน้ำพระทัยพระราชทานให้กลุ่มเปราะบางใน 3 ชุมชน
สมาคมสภาสังคมสงเคราะห์ฯ ร่วมกับ พม. ลงพื้นที่เขตพญาไท กทม. มอบอาหารโครงการน้ำพระทัยพระราชทานให้กลุ่มเปราะบางใน 3 ชุมชน
สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ทรงห่วงใยพสกนิกรที่ได้รับผลกระทบจากสถานการณ์การแพร่ระบาดของโรคติดเชื้อไวรัสโคโรนา 2019 (โควิด-19)  โดยสมาคมสภาสังคมสงเคราะห์แห่งประเทศไทย ในพระบรมราชูปถัมภ์ จึงดำเนินโครงการน้ำพระทัยพระราชทาน ให้ประชาชนที่ประสบปัญหาความเดือดร้อน ด้วยการนำอาหารกล่องพระราชทานไปมอบให้ประชาชนในชุมชนต่างๆ วันละ 300 กล่อง เป็นระยะเวลา 35 วัน รวมจำนวนทั้งสิ้น 10,500 กล่อง ซึ่งในวันที่ 29 พ.ค. 64 สมาคมสภาสังคมสงเคราะห์ฯ ร่วมกับ กระทรวงการพัฒนาสังคมและความมั่นคงของมนุษย์ (พม.) สนับสนุนโดย โครงการสลากการกุศล ลงพื้นที่เขตพญาไทเพื่อมอบอาหารโครงการน้ำพระทัยพระราชทาน จำนวน 300 กล่อง ให้แก่ประชาชนกลุ่มเปราะบาง ได้แก่ เด็ก ผู้สูงอายุ คนพิการ คนไร้บ้าน และคนไร้ที่พึ่ง ที่ได้รับผลกระทบจากการแพร่ระบาดของโรคโควิด-19 ณ ชุมชนสุขสวัสดิ์ จำนวน 50 กล่อง ชุมชนมะกอกกลางสวน จำนวน 150 กล่อง ชุมชนมะกอกส่วนหน้า จำนวน 100 กล่อง โดยมี แพทย์หญิงสุวณี  รักธรรม รองประธานสมาคมสภาสังคมสงเคราะห์ฯ  และนางสาวแรมรุ้ง วรวัธ รองปลัดกระทรวงการพัฒนาสังคมและความมั่นคงของมนุษย์ (รองปลัด พม.) เป็นผู้แทนมอบให้แก่ผู้นำชุมชน

ที่มา : https://www.thaigov.go.th/news/contents/details/42236