รัฐบาลไทย-ข่าวทำเนียบรัฐบาล-นายกรัฐมนตรีตรวจเยี่ยมจุดบริการฉีดวัคซีนโควิด-19 โดยกทม.-หอการค้าไทย-เซ็นทรัลเวิลด์–รพ.จุฬาลงกรณ์  ยืนยันประเทศไทยได้รับวัคซีน AstraZeneca วันที่ 7 มิ.ย. ตามกำหนด 


วันจันทร์ที่ 31 พฤษภาคม 2564
พิมพ์
นายกรัฐมนตรีตรวจเยี่ยมจุดบริการฉีดวัคซีนโควิด-19 โดยกทม.-หอการค้าไทย-เซ็นทรัลเวิลด์–รพ.จุฬาลงกรณ์  ยืนยันประเทศไทยได้รับวัคซีน AstraZeneca วันที่ 7 มิ.ย. ตามกำหนด
นายกรัฐมนตรีตรวจเยี่ยมจุดบริการฉีดวัคซีนโควิด-19 โดยกทม.-หอการค้าไทย-เซ็นทรัลเวิลด์–รพ. จุฬาลงกรณ์   ยืนยันประเทศไทยได้รับวัคซีน AstraZeneca วันที่ 7 มิ.ย. ตามกำหนด
วันนี้ (31 พฤษภาคม 2564) เวลา 13.30 น. นายอนุชา บูรพชัยศรี โฆษกประจำสำนักนายกรัฐมนตรี เผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม พร้อมด้วยพลเอก อนุพงษ์ เผ่าจินดา รัฐมนตรีว่าการกระทรวงมหาดไทย และพลเอกตำรวจเอก อัศวิน ขวัญเมือง ผู้ว่าราชการจังหวัดกรุงเทพมหานคร ตรวจเยี่ยมหน่วยความร่วมมือบริการวัคซีนโควิด-19 โดยกรุงเทพมหานคร – หอการค้าไทย – เซ็นทรัลเวิลด์ – โรงพยาบาลจุฬาลงกรณ์ ณ ศูนย์การค้าเซ็นทรัลเวิล์ด เขตปทุมวัน กรุงเทพมหานคร เพื่อให้บริการฉีดวัคซีนแก่ประชาชน 2,000 คนต่อวัน ผู้ลงทะเบียนผ่านแอปพลิเคชันหมอพร้อมและไทยร่วมใจ รวมถึงกลุ่มผู้มีรายชื่อจากโรงพยาบาลจุฬาลงกรณ์และพนักงานด่านหน้ากลุ่มเซ็นทรัล
โอกาสนี้ นายกรัฐมนตรีกล่าวทักทายและให้กำลังใจประชาชนระหว่างรอเข้ารับการฉีดวัคซีน พร้อมสอบถามผู้ที่ได้รับบริการฉีดวัคซีนและอยู่ระหว่างสังเกตอาการด้วยความสนใจ โดยยืนยันว่ารัฐบาลให้ความสำคัญกับประชาชนทุกคน โดยเฉพาะผู้ประกอบธุรกิจ ผู้ใช้แรงงาน และจะมีการกระจายวัคซีนให้ครอบคลุมประชาชน 50 ล้านคนทั่วประเทศอย่างเร็วที่สุด พร้อมให้ความมั่นใจว่า การส่งมอบวัคซีนจาก AstraZeneca เป็นไปตามที่กำหนดวันที่ 7 มิถุนายน 2564 โดยจะต้องมีการตรวจสอบคุณภาพของวัคซีนก่อนเพื่อความปลอดภัยของพี่น้องประชาชน จากนั้นจะเร่งฉีดวัคซีนตามแผน อย่างไรก็ตาม นายกรัฐมนตรียังชี้แจงว่า แผนบริการการกระจายวัคซีนจะต้องมีการปรับทุกเดือน เนื่องจะจากมีวัคซีนทยอยเข้ามาเพิ่มเติมอย่างต่อเนื่อง โดยทำงานภายใต้กลไกล ศบค. และความคิดเห็นของบุคลากรทางการแพทย์ด้วย
..................
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/42253