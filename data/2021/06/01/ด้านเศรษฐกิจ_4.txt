รัฐบาลไทย-ข่าวทำเนียบรัฐบาล-การประชุมคณะอนุกรรมการยุทธศาสตร์และสินเชื่อของกองทุนพัฒนาเอสเอ็มอีตามแนวประชารัฐ  


วันจันทร์ที่ 31 พฤษภาคม 2564
พิมพ์
การประชุมคณะอนุกรรมการยุทธศาสตร์และสินเชื่อของกองทุนพัฒนาเอสเอ็มอีตามแนวประชารัฐ
กองทุนพัฒนาเอสเอ็มอีตามแนวประชารัฐ จัดประชุมคณะอนุกรรมการยุทธศาสตร์และสินเชื่อของกองทุนพัฒนาเอสเอ็มอีตามแนวประชารัฐ ปีบัญชี 2564 เพื่อหารือเกี่ยวกับการจัดทำยุทธศาสตร์และแผนปฏิบัติการ รูปแบบและการออกแบบผลิตภัณฑ์การให้สินเชื่อ และมาตรการต่างๆ
วันนี้ (31 พฤษภาคม 2564) กองทุนพัฒนาเอสเอ็มอี ตามแนวประชารัฐจัดประชุมคณะอนุกรรมการยุทธศาสตร์และสินเชื่อของกองทุนพัฒนาเอสเอ็มอีตามแนวประชารัฐ  ปีบัญชี 2564 เพื่อหารือเกี่ยวกับการจัดทำยุทธศาสตร์และแผนปฏิบัติการ รูปแบบและการออกแบบผลิตภัณฑ์การให้สินเชื่อ และมาตรการต่างๆ ของกองทุนพัฒนาเอสเอ็มอีตามแนวประชารัฐ โดยมี นายเกษม พิพัฒน์เสรีธรรม ผู้ทรงคุณวุฒิ ด้านวิสาหกิจ ขนาดกลางและขนาดย่อม เป็นประธานการประชุม มีนายเดชา จาตุธนานันท์ ผู้ตรวจราชการกระทรวงอุตสาหกรรม ในฐานะผู้อำนวยการกองทุนเอสเอ็มอีตามแนวประชารัฐ ผู้ทรงคุณวุฒิ พร้อมด้วยคณะอนุกรรมการ  เข้าร่วมประชุม ณ ห้องประชุม อก.1  ชั้น 2 อาคารสำนักงานปลัดกระทรวงอุตสาหกรรม
ทั้งนี้ การจัดประชุมฯ ดังกล่าว เป็นไปตามมาตรการควบคุม และป้องกันการแพร่ระบาดของเชื้อไวรัส โควิด-19 ตามข้อกำหนดออกตามความในมาตรา 9 แห่ง พ.ร.ก.ฉุกเฉิน ฉบับที่ 22 ลงวันที่ 29 เมษายน พ.ศ. 2564  #กองทุนพัฒนาเอสเอ็มอีตามแนวประชารัฐ #prindustry

ที่มา : https://www.thaigov.go.th/news/contents/details/42241