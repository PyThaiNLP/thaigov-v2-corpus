รัฐบาลไทย-ข่าวทำเนียบรัฐบาล-สมาคมสภาสังคมสงเคราะห์ฯ ร่วมกับ พม. มอบอาหารโครงการน้ำพระทัยพระราชทานให้กลุ่มเปราะบางในพื้นที่เขตพญาไท กทม.


วันจันทร์ที่ 31 พฤษภาคม 2564
สมาคมสภาสังคมสงเคราะห์ฯ ร่วมกับ พม. มอบอาหารโครงการน้ำพระทัยพระราชทานให้กลุ่มเปราะบางในพื้นที่เขตพญาไท กทม.
สมาคมสภาสังคมสงเคราะห์ฯ ร่วมกับ พม. มอบอาหารโครงการน้ำพระทัยพระราชทานให้กลุ่มเปราะบางในพื้นที่เขตพญาไท กทม.
สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ทรงห่วงใยพสกนิกรที่ได้รับผลกระทบจากสถานการณ์การแพร่ระบาดของโรคติดเชื้อไวรัสโคโรนา 2019 (โควิด-19)  โดยสมาคมสภาสังคมสงเคราะห์แห่งประเทศไทย ในพระบรมราชูปถัมภ์ จึงดำเนินโครงการน้ำพระทัยพระราชทาน ให้ประชาชนที่ประสบปัญหาความเดือดร้อน ด้วยการนำอาหารกล่องพระราชทานไปมอบให้ประชาชนในชุมชนต่างๆ วันละ 300 กล่อง เป็นระยะเวลา 35 วัน รวมจำนวนทั้งสิ้น 10,500 กล่อง ซึ่งในวันที่ 30 พ.ค. 64 สมาคมสภาสังคมสงเคราะห์ฯ ร่วมกับ กระทรวงการพัฒนาสังคมและความมั่นคงของมนุษย์ (พม.) สนับสนุนโดย โครงการสลากการกุศล ได้ลงพื้นที่เขตพญาไท กทม. เพื่อมอบอาหารโครงการน้ำพระทัยพระราชทาน จำนวน 300 กล่อง ให้แก่ประชาชนกลุ่มเปราะบาง ได้แก่ เด็ก ผู้สูงอายุ คนพิการ คนไร้บ้าน และคนไร้ที่พึ่ง ที่ได้รับผลกระทบจากการแพร่ระบาดของโรคโควิด-19 ณ ชุมชนสุขสวัสดิ์ ชุมชนมะกอกกลางสวน ชุมชนมะกอกส่วนหน้า โดยมี นางรัชนี วัชรีวงศ์ ณ อยุธยา เลขาธิการสมาคมสภาสังคมสงเคราะห์ฯ  นางสาวแรมรุ้ง วรวัธ รองปลัดกระทรวงการพัฒนาสังคมและความมั่นคงของมนุษย์ (รองปลัด พม.) และ นายบุญยอด สุขถิ่นไทย คณะทำงานรัฐมนตรีว่าการกระทรวงการพัฒนาสังคมและความมั่นคงของมนุษย์ เป็นผู้แทนมอบให้แก่ผู้นำชุมชน

ที่มา : https://www.thaigov.go.th/news/contents/details/42237