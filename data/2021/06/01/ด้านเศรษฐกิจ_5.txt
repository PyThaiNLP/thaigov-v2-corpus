รัฐบาลไทย-ข่าวทำเนียบรัฐบาล-กระทรวงคมนาคม จัดวัคซีนให้กับสถาบันการบินพลเรือน


วันจันทร์ที่ 31 พฤษภาคม 2564
กระทรวงคมนาคม จัดวัคซีนให้กับสถาบันการบินพลเรือน
...
กระทรวงคมนาคมให้การสนับสนุนจัดวัคซีนให้กับพนักงาน  อาจารย์ นักศึกษา ศิษย์การบินตลอดจนผู้ประกอบการของสถาบันการบินพลเรือนให้ได้รับการฉีดวัคซีน เพื่อเตรียมความพร้อมให้เป็นสถาบันการศึกษาที่มีความปลอดภัยและมีมาตรการป้องกันการแพร่ระบาดของเชื้อไวรัสโควิด-19 ระหว่างวันที่ 27-29 พฤษภาคม 2564 ณ ศูนย์ฉีดวัคซีนกลางบางซื่อ (Central Vaccination Center COVID-19) ซึ่งเป็นความร่วมมือระหว่างกระทรวงคมนาคม โดยการรถไฟแห่งประเทศไทยและหน่วยงานในสังกัด ร่วมกับกระทรวงสาธารณสุข กรมควบคุมโรค กรมการแพทย์ และสถาบันโรงผิวหนัง ดำเนินการจัดตั้งศูนย์ให้บริการฉีดวัคซีน เพื่อให้สามารถเข้าถึงการให้บริการฉีดวัคซีน ตามนโยบายของรัฐบาล ณ สถานีกลางบางซื่อ จตุจักร กรุงเทพมหานคร
สถาบันการบินพลเรือน ตระหนักถึงความปลอดภัยและความรับผิดชอบต่อส่วนรวมในการป้องกันการแพร่ระบาดของโรคติดเชื้อไวรัสโคโรนา 2019 (COVID-19) และขอขอบคุณบุคลากรทางการแพทย์ เจ้าหน้าที่ทุกคนที่ร่วมกันเสียสละปฏิบัติงานในสถานการณ์โควิด-19 และขอเป็นกำลังใจให้ก้าวผ่านสถานการณ์โควิด-19 นี้ไปด้วยดี

ที่มา : https://www.thaigov.go.th/news/contents/details/42244