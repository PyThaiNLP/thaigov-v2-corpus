รัฐบาลไทย-ข่าวทำเนียบรัฐบาล-วธ.หนุนทีมไทยแลนด์นำผู้ประกอบการรุกขยายตลาดภาพยนตร์และวีดิทัศน์ไทยในช่วงสถานการณ์โควิด-19 เข้าร่วมงานตลาดภาพยนตร์นานาชาตินครเซี่ยงไฮ้ สาธารณรัฐประชาชนจีนวันที่ 12-14 มิ.ย. 


วันอาทิตย์ที่ 13 มิถุนายน 2564
วธ.หนุนทีมไทยแลนด์นำผู้ประกอบการรุกขยายตลาดภาพยนตร์และวีดิทัศน์ไทยในช่วงสถานการณ์โควิด-19 เข้าร่วมงานตลาดภาพยนตร์นานาชาตินครเซี่ยงไฮ้ สาธารณรัฐประชาชนจีนวันที่ 12-14 มิ.ย.
วธ.หนุนทีมไทยแลนด์นำผู้ประกอบการรุกขยายตลาดภาพยนตร์และวีดิทัศน์ไทยในช่วงสถานการณ์โควิด-19 เข้าร่วมงานตลาดภาพยนตร์นานาชาตินครเซี่ยงไฮ้ สาธารณรัฐประชาชนจีนวันที่ 12-14 มิ.ย.
วธ.หนุนทีมไทยแลนด์นำผู้ประกอบการรุกขยายตลาดภาพยนตร์และวีดิทัศน์ไทยในช่วงสถานการณ์โควิด-19  เข้าร่วมงานตลาดภาพยนตร์นานาชาตินครเซี่ยงไฮ้ สาธารณรัฐประชาชนจีนวันที่ 12-14 มิ.ย. มีผู้ประกอบการไทยเข้าร่วม 8 ราย นำภาพยนตร์ไทยไปจัดฉาย 7 เรื่องในสัปดาห์ภาพยนตร์ไทย
นายอิทธิพล คุณปลื้ม รัฐมนตรีว่าการกระทรวงวัฒนธรรม(รมว.วธ.) เปิดเผยว่า  กระทรวงวัฒนธรรม ได้ร่วมกับหน่วยงานภาครัฐ และเอกชน ขับเคลื่อนงานส่งเสริมและเผยแพร่ภาพยนตร์และวีดิทัศน์ทั้งในและต่างประเทศ ตามแผนงานบูรณาการของคณะกรรมการภาพยนตร์และวีดิทัศน์แห่งชาติ “Content Thailand” เพื่อตอบสนองยุทธศาสตร์ชาติด้านการสร้างความสามารถในการแข่งขัน และยุทธศาสตร์การส่งเสริมภาพยนตร์และวีดิทัศน์ ระยะที่ 3 (พ.ศ.2560-2564) โดยสนับสนุน เผยแพร่ และสร้างรายได้จากอุตสาหกรรมภาพยนตร์และวีดิทัศน์ของไทยในต่างประเทศอย่างต่อเนื่อง ซึ่งปีนี้ทีมไทยแลนด์ประกอบด้วยกระทรวงวัฒนธรรม กระทรวงการท่องเที่ยวและกีฬา กระทรวงการต่างประเทศ กระทรวงพาณิชย์ สมาพันธ์สมาคมภาพยนตร์แห่งชาติ และหอการค้าไทยในจีน ได้บูรณาความร่วมมือจัดกิจกรรมส่งเสริมและเผยแพร่ภาพยนตร์และวีดิทัศน์ไทย ณ งานตลาดภาพยนตร์นานาชาติ  นครเซี่ยงไฮ้ สาธารณรัฐประชาชนจีนเป็นปีที่ 4 ซึ่งประเทศไทยเข้าร่วมจัดกิจกรรมทั้งรูปแบบปกติโดยเปิดคูหาจำหน่ายภาพยนตร์และวีดิทัศน์ไทย ภายใต้ชื่อ Content Thailand Pavilion ระหว่างวันที่ 12 - 14  มิถุนายน 2564 และกิจกรรมรูปแบบเปิดคูหาออนไลน์ ระหว่างวันที่ 6 -14  มิถุนายน 2564 โดยมีผู้ประกอบการด้านภาพยนตร์และวีดิทัศน์ไทยเข้าร่วมทั้งหมด 8 ราย ได้แก่ สมาคมการค้าผู้ผลิตภาพยนตร์สารคดีไทย,บริษัท ไร้ท์ บิยอนด์ จำกัด, บริษัท โมโน สตรีมมิ่ง จำกัด ,บริษัท เอ็ม พิคเจอร์ส จำกัด,บริษัท ไฟว์สตาร์ โปรดักชั่น จำกัด,บริษัท สหมงคลฟิล์ม อินเตอร์เนชั่นแนล จำกัด,บริษัท เดอะมั้งค์ สตูดิโอ จำกัดและบริษัท ควอนตั้มพิกเจอร์ (ประเทศไทย) จำกัด
รัฐมนตรีว่าการกระทรวงวัฒนธรรม กล่าวอีกว่า  สำหรับภาพยนตร์ไทยที่ได้นำไปจัดฉายในงานตลาดภาพยนตร์นานาชาตินครเซี่ยงไฮ้ ระหว่างวันที่ 12 - 14 มิถุนายน 2564 ผ่านกิจกรรมสัปดาห์ภาพยนตร์ไทยมีทั้งหมด 7 เรื่อง ได้แก่ อ้ายคนหล่อลวง ,มายริที่ม,พญาโศกพิโยคค่ำ,หัวใจทองคำ,พันธนาการ ,ใจจำลอง และ Lotus Never Dies ซึ่งในพิธีเปิดงานวันที่ 12 มิถุนายน 2564 ที่ผ่านมาได้จัดฉายภาพยนตร์ไทยรอบพิเศษ 2 เรื่อง ได้แก่ อ้ายคนหล่อลวง และ ใจจำลอง ณ โรงภาพยนตร์เหิงซาน ทั้งนี้ การเข้าร่วมงานตลาดภาพยนตร์นานาชาตินครเซี่ยงไฮ้ของทีมไทยแลนด์ครั้งนี้เพื่อแสดงศักยภาพของอุตสาหกรรมภาพยนตร์และวีดิทัศน์ไทย ในเวทีนานาชาติและสร้างโอกาสทางธุรกิจให้แก่ผู้ประกอบการในอุตสาหกรรมภาพยนตร์และวีดิทัศน์ของประเทศไทยในช่วงเกิดการแพร่ระบาดของโรคติดเชื้อไวรัสโคโรนา 2019 (โควิด-19)

ที่มา : https://www.thaigov.go.th/news/contents/details/42678