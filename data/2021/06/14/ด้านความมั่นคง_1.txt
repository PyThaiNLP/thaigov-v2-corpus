รัฐบาลไทย-ข่าวทำเนียบรัฐบาล-ประธานอนุกรรมาธิการการแรงงานฯ ตรวจเยี่ยมการให้บริการฉีดวัคซีนผู้ประกันตน ม.33 ที่ศูนย์ฉีดซีคอนบางแค 


วันอาทิตย์ที่ 13 มิถุนายน 2564
ประธานอนุกรรมาธิการการแรงงานฯ ตรวจเยี่ยมการให้บริการฉีดวัคซีนผู้ประกันตน ม.33 ที่ศูนย์ฉีดซีคอนบางแค
ประธานอนุกรรมาธิการการแรงงานด้านติดตามศึกษานโยบายแรงงาน และโฆษกคณะกรรมาธิการการแรงงาน สมาชิกสภาผู้แทนราษฎร ได้ลงพื้นที่ตรวจเยี่ยมการให้บริการฉีดวัคซีนโควิด-19 ผู้ประกันตนมาตรา 33 ในพื้นที่กรุงเทพมหานคร ณ ซีคอนสแควร์สาขาบางแค
เมื่อวันที่ 11 มิถุนายน 2564 นางสาวอนุสรี ทับสุวรรณ ประธานอนุกรรมาธิการการแรงงานด้านติดตามศึกษานโยบายแรงงาน และโฆษกคณะกรรมาธิการการแรงงาน สมาชิกสภาผู้แทนราษฎร ได้ลงพื้นที่ตรวจเยี่ยมการให้บริการฉีดวัคซีนโควิด-19 ผู้ประกันตนมาตรา 33 ในพื้นที่กรุงเทพมหานคร ณ ซีคอนสแควร์สาขาบางแค เพื่อให้กำลังใจผู้ประกันตน บุคลากรทางการแพทย์ และเจ้าหน้าที่สำนักงานประกันสังคม
พร้อมนี้ ได้มอบเงินบริจาคในนามประธาน ‘สถาบันอนุสรี รวมใจให้กัน’ เพื่อเป็นค่าอาหารแก่บุคลากรทางการแพทย์ และเจ้าหน้าที่ประกันสังคมที่มาปฏิบัติงานในการฉีดวัคซีนแก่ผู้ประกันตนสำหรับศูนย์ฉีดแห่งนี้มีศักยภาพการฉีดวันละ 1,000 คน โอกาสนี้ ได้ตรวจเยี่ยมสอบถามประชาชนถึงการให้บริการของศูนย์ โดยมี นายศักดินาถ สนธิศักดิ์โยธิน ผู้ตรวจราชการกรม สำนักงานประกันสังคม ให้การต้อนรับ และนำผู้บริหาร บริษัท สมอทอง คาสเซ่อร์พีค โรงงานผลิตชุดนักเรียน ในพื้นที่สำนักงานประกันสังคมกรุงเทพมหานครเขตพื้นที่ 6 ร้องเรียนเรื่องการรับบริการเร่งด่วนขอฉีดวัคซีน เนื่องจากโรงงานอยู่ในพื้นที่ที่เป็นคลัสเตอร์ มีคนงานติดเชื้อแล้วหลายราย จึงขอความเห็นใจในการเร่งรัดฉีดวัคซีนแรงงานที่เหลือหลักพันคนในโรงงาน ซึ่ง น.ส.อนุสรี และคณะได้ร่วมรับฟังและประสานงานระหว่างสองหน่วยงาน เพื่อแก้ไขปัญหาดังกล่าวต่อไปด้วย

ที่มา : https://www.thaigov.go.th/news/contents/details/42689