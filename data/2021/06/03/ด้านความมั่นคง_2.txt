รัฐบาลไทย-ข่าวทำเนียบรัฐบาล-‘ลุงป้อม’ห่วงเยาวชนภาคใต้ ส่งที่ปรึกษา รมว.เฮ้ง มอบชุดธารน้ำใจจากสภากาชาดไทย สู้ภัยโควิด-19 แก่ลูกจ้างในสถานประกอบการ จ.เพชรบุรี


วันพุธที่ 2 มิถุนายน 2564
‘ลุงป้อม’ห่วงเยาวชนภาคใต้ ส่งที่ปรึกษา รมว.เฮ้ง มอบชุดธารน้ำใจจากสภากาชาดไทย สู้ภัยโควิด-19 แก่ลูกจ้างในสถานประกอบการ จ.เพชรบุรี
รัฐมนตรีว่าการกระทรวงแรงงาน เผย พล.อ.ประวิตร วงษ์สุวรรณ รองนายกรัฐมนตรี ห่วงใยเยาวชนจาก 3 จังหวัดชายแดนภาคใต้ที่มาทำงานในสถานประกอบการจังหวัดเพชรบุรี มอบหมายที่ปรึกษารัฐมนตรีว่าการกระทรวงแรงงานลงพื้นที่ส่งมอบชุดธารน้ำใจและอาหารฮาลาลจากสภากาชาดไทย เ
เมื่อวันที่ 2 มิถุนายน 2564 นายสุชาติ ชมกลิ่น รัฐมนตรีว่าการกระทรวงแรงงาน เปิดเผยว่า จากสถานการณ์การแพร่ระบาดของโควิด-19 รัฐบาล ภายใต้การนำของ พล.อ.ประยุทธ์ จันทร์โอชา นายกรัฐมนตรี และ รมว.กลาโหม และกระทรวงแรงงานภายใต้การนำของ พล.อ.ประวิตร วงษ์สุวรรณ รองนายกรัฐมนตรี ได้มีความห่วงใยพี่น้องผู้ใช้แรงงาน รวมทั้งเยาวชนจาก 3 จังหวัดชายแดนภาคใต้ที่มาทำงานในสถานประกอบการจังหวัดเพชรบุรี ตามโครงการเคลื่อนย้ายแรงงานอย่างเป็นระบบ โดยความร่วมมือระหว่างหน่วยงานในสังกัดกระทรวงแรงงานในพื้นที่จังหวัดชายแดนใต้ จังหวัดเพชรบุรี และ ศอบต. ผมในฐานะรัฐมนตรีว่าการกระทรวงแรงงานจึงได้มอบหมายให้ นางธิวัลรัตน์ อังกินันทน์ ที่ปรึกษารัฐมนตรีว่าการกระทรวงแรงงาน ลงพื้นที่จังหวัดเพชรบุรี เพื่อมอบชุดธารน้ำใจจากสภากาชาดไทย และอาหารฮาลาลแก่เยาวชนชายแดนใต้ ซึ่งเป็นลูกจ้างในสถานประกอบการจากการแพร่ระบาดของโควิด -19 ณ พื้นที่สวนสาธารณะ บางเค็ม และมณฑลทหารบกที่ 15 อำเภอเมืองเพชรบุรี จังหวัดเพชรบุรี
นางธิวัลรัตน์ กล่าวว่า ในวันนี้ดิฉันได้รับมอบหมายจากท่านสุชาติ ชมกลิ่น รัฐมนตรีว่าการกระทรวงแรงงาน ให้ลงพื้นที่จังหวัดเพชรบุรี เพื่อมอบชุดธารน้ำใจและอาหารฮาลาลจากสภากาชาดไทย แก่ลูกจ้าง ในสถานประกอบการจากการแพร่ระบาดของโควิด -19 ซึ่งทางกระทรวงแรงงานได้รับการประสานจากสภากาชาดไทยให้ความอนุเคราะห์ชุดธารน้ำใจ ซึ่งเป็นอาหารฮาลาลให้เยาวชนชายแดนใต้ได้รับประทาน โดยมี นายกเหล่ากาชาดจังหวัดเพชรบุรี สถานีกาชาดที่ 8 เพชรบุรี หัวหน้าหน่วยงานในสังกัดกระทรวงแรงงานจังหวัดเพชรบุรี เข้าร่วมเป็นตัวแทนในการมอบ ผู้แทนแรงงานจาก 3 จังหวัดชายแดนภาคใต้ เป็นผู้รับมอบในครั้งนี้ด้วย ทั้งนี้ ท่านรองนายกรัฐมนตรี พล.อ.ประวิตร วงษ์สุวรรณ ในฐานะที่ท่านกำกับดูแลกระทรวงแรงงานได้ฝากความห่วงใยมายังเยาวชนจากจังหวัดชายแดนภาคใต้ที่ทำงานในสถานประกอบการจังหวัดเพชรบุรี เพื่อเป็นขวัญและกำลังใจในการต่อสู้โควิด -19 ให้ก้าวข้ามไปด้วยกัน

ที่มา : https://www.thaigov.go.th/news/contents/details/42334