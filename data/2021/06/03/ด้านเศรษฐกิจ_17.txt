รัฐบาลไทย-ข่าวทำเนียบรัฐบาล-รฟม. สนับสนุนผู้ประกอบการร้านอาหารในแนวสายทางโครงการรถไฟฟ้า 


วันพฤหัสบดีที่ 3 มิถุนายน 2564
รฟม. สนับสนุนผู้ประกอบการร้านอาหารในแนวสายทางโครงการรถไฟฟ้า
ส่งมอบกล่องทันใจเติมความสุขให้แก่ โรงพยาบาลสิรินธร
การรถไฟฟ้าขนส่งมวลชนแห่งประเทศไทย (รฟม.) โดย นายสมคิด ลีลิตธรรม ผู้อำนวยการฝ่ายเทคโนโลยีสารสนเทศ ได้ส่งมอบอาหารกล่อง พร้อมข้อความอวยพรจากผู้บริหารและพนักงาน รฟม. ภายใต้กิจกรรม “กล่องทันใจ   เติมความสุขให้ประชาชน” จำนวน 500 กล่อง ให้แก่ โรงพยาบาลสิรินธร เพื่อสนับสนุนบุคลากรทางการแพทย์ และประชาชนที่รักษาตัวอยู่ในโรงพยาบาล เนื่องจากสถานการณ์การแพร่ระบาดของเชื้อไวรัส COVID–19 โดยอาหารกล่องดังกล่าว คัดเลือกมาจากร้านอาหารบริเวณแนวสายทางรถไฟฟ้ามหานคร สายเฉลิมรัชมงคล (MRT สายสีน้ำเงิน) และโครงการรถไฟฟ้าสายสีชมพู ช่วงแคราย – มีนบุรี ได้แก่
- ร้านบุญมีข้าวมันไก่ (สถานีพระราม 9) อยู่บริเวณด้านหน้าตลาดอยู่เจริญ พิกัดร้าน https://goo.gl/maps/xtq4JMAnj3c3E19eA
- ร้านแกงปักษ์ใต้พัทลุง (สถานีลาดพร้าว) อยู่บริเวณหน้าร้านสะดวกซื้อเฟรชมาร์ท ซ.ลาดพร้าว 23 เปิดขายเฉพาะช่วงเย็นเท่านั้น พิกัดร้าน https://goo.gl/maps/Eb9Mmuhhk9WsBgxg9
- ร้านก๋วยต๋ง ก๋วยเตี๋ยว (สถานีเศรษฐบุตรบำเพ็ญ) อยู่ใกล้โรงเรียนเศรษฐบุตรบำเพ็ญ พิกัดร้าน https://goo.gl/maps/SWwowXn4V9BoZt5j6
ทั้งนี้ ในเบื้องต้น รฟม. ได้ตั้งเป้าหมายที่จะสนับสนุนอาหารจากร้านอาหารตามแนวสายทางรถไฟฟ้าที่ได้รับผลกระทบจากสถานการณ์ COVID-19 ประมาณ 8,000 กล่อง เพื่อนำไปส่งมอบให้แก่โรงพยาบาลและสถานพยาบาลต่างๆ โดยมีระยะเวลาดำเนินกิจกรรมตั้งแต่เดือนพฤษภาคม - มิถุนายน 2564 ท่านสามารถติดตามข้อมูลข่าวสาร รฟม. ได้ที่ www.mrta.co.th และเฟซบุ๊กแฟนเพจการรถไฟฟ้าขนส่งมวลชนแห่งประเทศไทย

ที่มา : https://www.thaigov.go.th/news/contents/details/42358