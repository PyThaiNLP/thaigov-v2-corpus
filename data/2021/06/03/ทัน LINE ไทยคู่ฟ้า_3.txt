รัฐบาลไทย-ข่าวทำเนียบรัฐบาล-เปิดแนวทางลดภาระผู้ปกครองรับเปิดเทอม


วันพุธที่ 2 มิถุนายน 2564
เปิดแนวทางลดภาระผู้ปกครองรับเปิดเทอม
...
เพื่อลดภาระค่าใช้จ่ายและบรรเทาความเดือดร้อนของผู้ปกครองจากสถานการณ์โรคโควิด-19 ในปัจจุบัน ล่าสุด กระทรวงศึกษาธิการได้กำหนดแนวทางการเก็บเงินบำรุงการศึกษา ค่าธรรมเนียมการศึกษา ค่าธรรมเนียมการเรียน และค่าธรรมเนียมอื่น ๆ ภายใต้หลัก “คืนเงิน – ผ่อนผัน – ช่วยเด็กยากจน – ลดภาระผู้ปกครอง” ดังนี้
.
1.กรณีที่ได้มีการเรียกเก็บเงินบำรุงการศึกษา ค่าธรรมเนียมการศึกษา และอื่น ๆ ไปแล้ว ให้คืนเงินดังกล่าว ในส่วนที่ไม่ได้จัดกิจกรรมการเรียนการสอนในช่วงสถานการณ์โรคโควิด-19
.
2.หากมีความจำเป็นต้องเรียกเก็บเงินบำรุงการศึกษา ค่าธรรมเนียมการศึกษา และอื่น ๆ เพื่อใช้จ่ายในการจัดกิจกรรมการเรียนการสอน อาจพิจารณาผ่อนผันหรือขยายระยะเวลาการเรียกเก็บเงินดังกล่าวตามความเหมาะสม
.
3.พิจารณาให้ความช่วยเหลือในกรณีที่ผู้ปกครองของนักเรียน - นักศึกษา ได้รับผลกระทบจากสถานการณ์โรคโควิด-19 ตามความจำเป็น เหมาะสม
.
4.ให้หน่วยงานต้นสังกัดหรือที่กำกับโรงเรียนหรือสถานศึกษา แจ้งเวียนไปยังสถานศึกษาในสังกัดให้ปฏิบัติตามประกาศนี้
.
โดยจะเริ่มตั้งแต่ปีการศึกษา 2564 เป็นต้นไป จนกว่าจะมีประกาศเปลี่ยนแปลงเป็นอย่างอื่น
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/42329