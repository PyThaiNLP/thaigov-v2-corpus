รัฐบาลไทย-ข่าวทำเนียบรัฐบาล-รฟม. กระทรวงคมนาคม สนับสนุนผู้ประกอบการร้านอาหารในแนวสายทางโครงการรถไฟฟ้า 


วันพุธที่ 2 มิถุนายน 2564
รฟม. กระทรวงคมนาคม สนับสนุนผู้ประกอบการร้านอาหารในแนวสายทางโครงการรถไฟฟ้า
ส่งมอบกล่องทันใจเติมความสุขให้แก่ โรงพยาบาลสนามธรรมศาสตร์
การรถไฟฟ้าขนส่งมวลชนแห่งประเทศไทย (รฟม.) กระทรวงคมนาคม โดย นายกิตติ เอกวัลลภ ผู้ช่วยผู้ว่าการ ได้ส่งมอบอาหารกล่อง พร้อมข้อความอวยพรจากผู้บริหารและพนักงาน รฟม. ภายใต้กิจกรรม “กล่องทันใจเติมความสุขให้ประชาชน” จำนวน 800 กล่อง ให้แก่ โรงพยาบาลสนามธรรมศาสตร์ เพื่อสนับสนุนบุคลากรทางการแพทย์ และประชาชนที่รักษาตัวอยู่ในสถานพยาบาล เนื่องจากสถานการณ์การแพร่ระบาดของเชื้อไวรัส COVID–19 โดยอาหารกล่องดังกล่าว คัดเลือกมาจากร้านอาหารบริเวณแนวสายทางรถไฟฟ้ามหานคร สายฉลองรัชธรรม (MRT สายสีม่วง)  และโครงการรถไฟฟ้าสายสีชมพู ช่วงแคราย – มีนบุรี ได้แก่
- ร้านโชคดีหมี่โครราช (สถานีบางซ่อน) อยู่บริเวณหน้าปากซอยกรุงเทพ – นนทบุรี 21 พิกัดร้าน https://goo.gl/maps/gmEy7kaNHQ3JHTLX8
- ร้านข้าวต้มอ้วนผอม (สถานีกระทรวงสาธารณสุข) พิกัดร้าน https://goo.gl/maps/nxx9N6wkSSvfYUax5
- ร้านน้องไก่ทอด (สถานีแจ้งวัฒนะ – ปากเกร็ด 28) อยู่ภายในโรงอาหารวิทยาลัยเทคโนโลยีปัญญาภิวัฒน์ พิกัดร้าน https://goo.gl/maps/DZ7TZoBhcnYnmu5K9
- ร้านดู๋ดี๋ ก๋วยเตี๋ยวต้มยำ (สถานีแจ้งวัฒนะ – ปากเกร็ด 28)  อยู่บริเวณริมถนนแจ้งวัฒนะ พิกัดร้าน https://goo.gl/maps/Z2PBMaSuUVP9DbYe7
- ร้านครัวบางกอกน้อย (สถานีปากเกร็ด) อยู่บริเวณข้างๆ ประตูทางออก รพ. กรุงไทย พิกัดร้าน https://goo.gl/maps/XJqomQHVvpcrxFci6
ทั้งนี้ ในเบื้องต้น รฟม. ได้ตั้งเป้าหมายที่จะสนับสนุนอาหารจากร้านอาหารตามแนวสายทางรถไฟฟ้าที่ได้รับผลกระทบจากสถานการณ์ COVID-19 ประมาณ 8,000 กล่อง เพื่อนำไปส่งมอบให้แก่โรงพยาบาลและสถานพยาบาลต่างๆ โดยมีระยะเวลาดำเนินกิจกรรมตั้งแต่เดือนพฤษภาคม - มิถุนายน 2564 ท่านสามารถติดตามข้อมูลข่าวสาร รฟม. ได้ที่ www.mrta.co.th และเฟซบุ๊กแฟนเพจการรถไฟฟ้าขนส่งมวลชนแห่งประเทศไทย

ที่มา : https://www.thaigov.go.th/news/contents/details/42313