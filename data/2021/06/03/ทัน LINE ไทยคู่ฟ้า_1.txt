รัฐบาลไทย-ข่าวทำเนียบรัฐบาล-มาแล้ววัคซีน LSDV ป้องกันโรคลัมปีสกิน 


วันพุธที่ 2 มิถุนายน 2564
มาแล้ววัคซีน LSDV ป้องกันโรคลัมปีสกิน
...
โรคอุบัติใหม่อย่าง "ลัมปีสกิน" เป็นโรคติดเชื้อไวรัส ที่เกิดขึ้นเฉพาะในโค - กระบือ สาเหตุมาจากแมลงดูดเลือด เช่น เห็บ ยุง แมลงวัน เป็นต้น แต่ไม่เป็นโรคที่ติดต่อจากสัตว์สู่คน
.
เมื่อ โค - กระบือติดเชื้อโรคดังกล่าว จะส่งผลทำให้มีตุ่มขึ้นทั่วร่างกาย เกิดการอักเสบ อาจเป็นหมันชั่วคราวหรือถาวร แท้งลูก มีปริมาณน้ำนมลดลง และตายได้ ซึ่งส่งผลกระทบต่อเกษตรกรผู้มีอาชีพเลี้ยงโค - กระบือเป็นอย่างมาก
.
ที่ผ่านมา รัฐบาลได้เร่งช่วยเหลือในทุกด้าน ไม่ว่าจะเป็นการพ่นยาฆ่าเชื้อ พ่นสารกำจัดแมลง รวมทั้งออกมาตรการเข้มงวดเรื่องการเคลื่อนย้ายสัตว์ โดยเฉพาะตามแนวชายแดนทุกแห่ง
.
ล่าสุด ได้จัดหาวัคซีน LSDV ซึ่งเป็นวัคซีนที่ช่วยป้องกันโรคลัมปีสกิน ล็อตแรก จำนวน 60,000 โดส และพร้อมกระจายไปยังปศุสัตว์จังหวัดต่าง ๆ
.
ระยะแรก เน้นพื้นที่ที่พบการระบาดเป็นหลักก่อน และจะเร่งจัดหาวัคซีนเพิ่มเติมอีกจำนวน 300,000 โดส เพื่อให้เพียงพอ และเกิดความมั่นคงด้านวัคซีนภายในประเทศ
.
สำหรับเกษตรกรที่ต้องการความช่วยเหลือ หรือมีข้อสงสัย สามารถติดต่อได้ที่หน่วยงานปศุสัตว์ในพื้นที่ หรือ สายด่วนแจ้งโรคระบาดกรมปศุสัตว์ โทร. 06 3225 6888
#ไทยคู่ฟ้า #รวมไทยสร้างชาติ #ร่วมต้านโควิด19
-------------------
อัลบั้มภาพ
ข่าวที่เกี่ยวข้อง
เปิดแนวทางลดภาระผู้ปกครองรับเปิดเทอม
อนุมัติแล้ว "วัคซีนซิโนแวค" ฉีดในภาวะฉุกเฉิน
ความก้าวหน้า วัคซีนโควิด-19 ของไทย
ประกาศ! เรื่องที่ต้องรายงานนายกฯ ทุกครั้ง
เปิดแผนการฉีดวัคซีนโควิด-19 ตั้งเป้า 100 ล้านโดส ในปี 64

ที่มา : https://www.thaigov.go.th/news/contents/details/42311