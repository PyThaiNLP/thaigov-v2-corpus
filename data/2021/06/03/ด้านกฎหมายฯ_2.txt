รัฐบาลไทย-ข่าวทำเนียบรัฐบาล-รมว.ยุติธรรม รับมอบอุปกรณ์ทางการแพทย์ เพื่อป้องกันและควบคุมการแพร่ระบาดของโรคติดเชื้อไวรัสโคโรนา 2019 (Covid 2019)


วันพุธที่ 2 มิถุนายน 2564
พิมพ์
รมว.ยุติธรรม รับมอบอุปกรณ์ทางการแพทย์ เพื่อป้องกันและควบคุมการแพร่ระบาดของโรคติดเชื้อไวรัสโคโรนา 2019 (Covid 2019)
นายสมศักดิ์ เทพสุทิน รัฐมนตรีว่าการกระทรวงยุติธรรม รับมอบอุปกรณ์ทางการแพทย์เพื่อป้องกันและควบคุมการแพร่ระบาดของโรคติดเชื้อไวรัสโคโรนา 2019 (Covid 2019)
ในวันพุธที่ ๒ มิถุนายน ๒๕๖๔ เวลา ๑๑.๐๐ น. ณ โถงกลาง ชั้น ๒ อาคารกระทรวงยุติธรรม ถนนแจ้งวัฒนะ กรุงเทพฯ นายสมศักดิ์ เทพสุทิน รัฐมนตรีว่าการกระทรวงยุติธรรม รับมอบอุปกรณ์ทางการแพทย์เพื่อป้องกันและควบคุมการแพร่ระบาดของโรคติดเชื้อไวรัสโคโรนา 2019 (Covid 2019) ดังนี้
บริษัท เรดิสัน แมนูแฟคเจอริ่ง จำกัด มอบหน้ากากอนามัย จำนวน ๑๐,๐๐๐ ชิ้น
สมาคมวิเทศพาณิชย์ไทย - จีน มอบหน้ากากอนามัย จำนวน ๒๐,๐๐๐ ชิ้น
และชุด PE GOWN จำนวน ๒,๐๐๐ ชุด
บริษัท ธีรชัยไพศาล คอร์ปอเรชั่น จำกัด มอบเจลแอลกอฮอล์ จำนวน ๓,๐๐๐ ขวด
บริษัท เอ็ม บี เค จำกัด (มหาชน) สนับสนุนน้ำดื่ม จำนวน ๕,๐๐๐ ขวด
เพื่อป้องกันและควบคุมการแพร่ระบาดของโรคติดเชื้อไวรัสโคโรนา 2019 (Covid 2019)
โดยมี ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม พร้อมด้วย นายอายุตม์ สินธพพันธุ์ อธิบดีกรมราชทัณฑ์
และ พ.ต.ท.วรรณพงษ์ คชรักษ์ อธิบดีกรมพินิจและคุ้มครองเด็กและเยาวชน เข้าร่วม โดย กระทรวงยุติธรรมจะนำอุปกรณ์ดังกล่าวไปใช้ในการป้องกันการแพร่ระบาดของโรคติดเชื้อไวรัสโคโรนา 2019 (Covid 2019) ให้เกิดประโยชน์สูงสุด

ที่มา : https://www.thaigov.go.th/news/contents/details/42341