รัฐบาลไทย-งบประมาณ  2565 : สภาผ่านร่าง พ.ร.บ.งบประมาณ วาระแรก  เห็นด้วย 268 เสียง  นายกรัฐมนตรียืนยันการจัดทำงบประมาณ ยึดโยงประชาชนและประโยชน์ชาติเป็นสำคัญ


วันพฤหัสบดีที่ 3 มิถุนายน 2564
งบประมาณ  2565 : สภาผ่านร่าง พ.ร.บ.งบประมาณ วาระแรก  เห็นด้วย 268 เสียง  นายกรัฐมนตรียืนยันการจัดทำงบประมาณ ยึดโยงประชาชนและประโยชน์ชาติเป็นสำคัญ
งบประมาณ  2565 : สภาผ่านร่าง พ.ร.บ.งบประมาณ วาระแรก  เห็นด้วย 268 เสียง  นายกรัฐมนตรียืนยันการจัดทำงบประมาณ ยึดโยงประชาชนและประโยชน์ชาติเป็นสำคัญ
วันนี้ (2 มิ.ย. 64) เวลา 23.50 น. ณ ห้องประชุมสภาผู้แทนราษฎร อาคารรัฐสภา ถนนสามเสน เขตดุสิต กรุงเทพฯ พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม เข้าร่วมประชุมสภาผู้แทนราษฎร (สมัยสามัญประจำปีครั้งที่ 1) เป็นพิเศษ เพื่อพิจารณาร่างพระราชบัญญัติงบประมาณรายจ่ายประจำปีงบประมาณ พ.ศ. 2565  โดยที่ประชุม ได้มีการลงคะแนนเห็นด้วย  268 ไม่เห็นด้วย 201  และงดออกเสียง 2
โอกาสนี้ นายกรัฐมนตรีกล่าวขอบคุณสมาชิกสภาฯ ที่ให้ความคิดเห็นร่างพระราชบัญญัติงบประมาณรายจ่ายประจำปีงบประมาณ พ.ศ. 2565 ที่ให้ความสำคัญกับประชาชนและผลประโยชน์ของชาติ และเป็นการดำเนินการบริหารต่อเนื่องจากปี 2564 ซึ่งความเห็นและข้อสังเกตที่สมาชิกทุกท่านอภิปรายไว้ ขอฝากให้คณะกรรมาธิการวิสามัญที่ได้แต่งตั้งขึ้น นำไปใช้ประกอบพิจารณา ตรวจสอบรายละเอียดของร่างพระราชบัญญัติงบประมาณรายจ่าย ปีงบประมาณ 2565 ให้เป็นไปด้วยความรอบคอบ รวมทั้งเกิดประโยชน์ต่อพี่น้องประชาชนตามที่มุ่งหวังไว้ทุกประการ
............................
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/42357