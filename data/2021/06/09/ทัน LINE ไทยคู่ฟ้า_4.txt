รัฐบาลไทย-ข่าวทำเนียบรัฐบาล-กรุงไทย แจ้งยกเลิกระบบ ยินยอมเปิดเผยข้อมูลบนแอปฯ “เป๋าตัง” แล้ว


วันอังคารที่ 8 มิถุนายน 2564
กรุงไทย แจ้งยกเลิกระบบ ยินยอมเปิดเผยข้อมูลบนแอปฯ “เป๋าตัง” แล้ว
....
จากกรณีที่ ธ.กรุงไทย ในฐานะผู้พัฒนาแอปพลิเคชัน “เป๋าตัง” ได้เปิดให้ประชาชนอัปเดตแอปฯ เป๋าตัง เป็นเวอร์ชันล่าสุด โดยกำหนดให้ผู้ใช้งาน “เลือก”ให้ความยินยอมเกี่ยวกับข้อมูลส่วนบุคคล เพื่อใช้แจ้งข้อมูลข่าวสาร ผลิตภัณฑ์และบริการของธนาคาร กลุ่มธุรกิจการเงินและพันธมิตร รวมถึงนำข้อมูลไปวิเคราะห์และพัฒนาบริการที่ตอบโจทย์ผู้ใช้งาน แ ละใช้ตรวจสอบยืนยันตัวตนในการเข้าร่วมโครงการภาครัฐนั้น
.
เรื่องนี้ทำให้ผู้ใช้งานแอปฯ เป๋าตัง มีความกังวลและสับสนเกี่ยวกับระบบและรูปแบบการให้ความยินยอมเปิดเผยข้อมูล ดังกล่าวเป็นอย่างมาก
.
ล่าสุด ธนาคาร ได้ยกเลิกระบบการให้ความยินยอมเปิดเผยข้อมูลทั้ง 3 ส่วนออกจากแอปฯ เป๋าตัง แล้ว สำหรับผู้ใช้งานที่ได้กดให้ความยินยอมไปแล้ว ระบบได้ทำการยกเลิกให้โดยอัตโนมัติ ตั้งแต่คืนวันที่ 7 มิ.ย.ที่ผ่านมา
.
อย่างไรก็ตาม ธนาคารจะเร่งพัฒนาปรับปรุงระบบและรูปแบบการให้ความยินยอมเปิดเผยข้อมูลส่วนบุคคล สำหรับผู้ใช้งานที่ต้องการเข้าร่วมโครงการภาครัฐ เพื่อตรวจสอบยืนยันตัวตนว่าเป็นผู้มีสิทธิตามเกณฑ์ของโครงการภาครัฐจริงหรือไม่ เพื่อป้องกันการสวมสิทธิ และทุจริตในโครงการภาครัฐ ควบคู่กับการอำนวยความสะดวกให้กับผู้ใช้งานตามวัตถุประสงค์ของแต่ละโครงการ
.
โดยยึดหลักความโปร่งใส เป็นธรรม ตรวจสอบได้ และ พร้อมปฏิบัติตามกฎหมายคุ้มครองข้อมูลส่วนบุคคล (PDPA) และเคารพในสิทธิส่วนบุคคลอย่างเคร่งครัด
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/42539