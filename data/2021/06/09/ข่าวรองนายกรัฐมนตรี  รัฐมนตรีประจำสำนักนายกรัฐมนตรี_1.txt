รัฐบาลไทย-ข่าวทำเนียบรัฐบาล-​รมต. นร. นายอนุชา ฯ  เผยพระสงฆ์กว่าหมื่นรูปได้รับการถวายวัคซีนแล้ว ย้ำคณะสงฆ์ต้องได้รับการดูแลอย่างทั่วถึง ด้านกลุ่มเห็นต่าง พ.ร.ก.เงินกู้ เป็นเรื่องปกติ เชื่อรัฐบาลชี้แจงได้ทุกปร


วันอังคารที่ 8 มิถุนายน 2564
พิมพ์
​รมต. นร. นายอนุชา ฯ  เผยพระสงฆ์กว่าหมื่นรูปได้รับการถวายวัคซีนแล้ว ย้ำคณะสงฆ์ต้องได้รับการดูแลอย่างทั่วถึง ด้านกลุ่มเห็นต่าง พ.ร.ก.เงินกู้ เป็นเรื่องปกติ เชื่อรัฐบาลชี้แจงได้ทุกปร
​รมต. นร. นายอนุชา ฯ  เผยพระสงฆ์กว่าหมื่นรูปได้รับการถวายวัคซีนแล้ว ย้ำคณะสงฆ์ต้องได้รับการดูแลอย่างทั่วถึง ด้านกลุ่มเห็นต่าง พ.ร.ก.เงินกู้ เป็นเรื่องปกติ เชื่อรัฐบาลชี้แจงได้ทุกประเด็น
วันนี้ (8 มิถุนายน 2564) เวลา 08.30 น. ณ สำนักเลขาธิการคณะรัฐมนตรี  ก่อนการประชุมคณะรัฐมนตรี ครั้งที่ 22/2564 นายอนุชา นาคาศัย รัฐมนตรีประจำสำนักนายกรัฐมนตรี ให้สัมภาษณ์สื่อมวลชน กรณีการถวายการฉีดวัคซีนป้องกันโควิด-19 ให้แด่คณะสงฆ์ ตามที่ตนได้สั่งการให้สำนักงานพระพุทธศาสนาแห่งชาติ ติดตามและอำนวยการความสะดวกแก่พระสงฆ์ที่เข้ารับถวายการฉีดวัคซีน โดยย้ำ พศจ. ทั่วประเทศ ให้เร่งสำรวจข้อมูลและประสานกับสาธารสุขจังหวัด เพื่อถวายการฉีดวัคซีนแด่คณะสงฆ์ให้ครอบคลุม  ขณะที่ในพื้นที่ กทม.และปริมณฑล ได้นิมนต์คณะสงฆ์มารับการฉีดวัคซีน ที่โรงพยาบาลสงฆ์ กระทรวงสาธารณสุขจัดทำขึ้น
โดยรัฐมนตรีประจำสำนักนายกรัฐมนตรี เปิดเผยว่า ตนได้รับการรายงานข้อมูลปัจจุบันมีคณะสงฆ์ได้รับการถวายวัคซีนแล้ว กว่า 10,000 รูป ทั่วประเทศ ซึ่งยังคงมีคณะสงฆ์ทยอยรับการถวายวัคซีนอย่างต่อเนื่อง โดยรัฐบาลพยายามจัดสรรวัคซีนให้คณะสงฆ์อย่างทั่วถึง ตนมีความเป็นห่วงคณะสงฆ์ที่อาจมีความเสี่ยงต่อการติดเชื้อ เนื่องจากมีกิจนิมนต์และการปฏิบัติศาสนกิจที่อาจใกล้ชิดผู้ติดเชื้ออย่างหลีกเลี่ยงไม่ได้
นอกจากนี้ สื่อมวลชนได้สอบถามถึงการพิจารณา พ.ร.ก.เงินกู้ ที่ผ่านมา ซึ่งรัฐมนตรีประจำสำนักนายกรัฐมนตรี กล่าวว่า เป็นเรื่องที่ควรได้รับการพิจารณาอย่างเร่งด่วน ส่วนตัวคิดว่ามีความเหมาะสมเพราะต้องนำงบประมาณที่ได้ไปเยียวยาและฟื้นฟูอีกหลายส่วน สำหรับฝ่ายที่เห็นต่างก็เป็นธรรมดาของการแสดงความคิดเห็นในสภา แต่ท้ายที่สุดแล้วต้องยึดเสียงส่วนใหญ่ตามผลการพิจารณา ซึ่งรัฐบาลพร้อมตอบข้อสงสัยและชี้แจงทุกประเด็นเพื่อสร้างความเข้าใจให้ประชาชน
.............

ที่มา : https://www.thaigov.go.th/news/contents/details/42513