รัฐบาลไทย-ข่าวทำเนียบรัฐบาล-ปลัดกระทรวงยุติธรรม ประชุมคณะกรรมการเฉพาะกิจด้านกฎหมาย ครั้งที่ ๒/๒๕๖๔


วันอังคารที่ 8 มิถุนายน 2564
พิมพ์
ปลัดกระทรวงยุติธรรม ประชุมคณะกรรมการเฉพาะกิจด้านกฎหมาย ครั้งที่ ๒/๒๕๖๔
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมคณะกรรมการเฉพาะกิจด้านกฎหมาย ครั้งที่ ๒/๒๕๖๔ ผ่านระบบการประชุมทางจอภาพ (Video Conference)
ในวันอังคารที่ ๘ มิถุนายน ๒๕๖๔ เวลา ๑๑.๐๐ น. ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมคณะกรรมการเฉพาะกิจด้านกฎหมาย ครั้งที่ ๒/๒๕๖๔ พร้อมด้วยนายวัลลภ นาคบัว รองปลัดกระทรวงยุติธรรม และผู้แทนจากหน่วยงานที่เกี่ยวข้อง เข้าร่วมฯ ณ ห้องประชุม ๑๐ - ๐๑ ชั้น ๑๐ อาคารที่ทำการกระทรวงยุติธรรม และผ่านระบบการประชุมทางจอภาพ (Video Conference)
ทั้งนี้ ที่ประชุมได้รับทราบประกาศกระทรวงสาธารณสุข เรื่อง แต่งตั้งเจ้าพนักงานควบคุมโรคติดต่อตามพระราชบัญญัติโรคติดต่อ พ.ศ. ๒๕๕๘ (ฉบับที่ ๖) พ.ศ. ๒๕๖๔ และระเบียบคณะกรรมการโรคติดต่อแห่งชาติ ว่าด้วยหลักเกณฑ์การเปรียบเทียบความผิดกรณีฝ่าฝืนหรือไม่ปฏิบัติตามคำสั่ง ของเจ้าพนักงานควบคุมโรคติดต่อตามมาตรา ๓๔ (๖) แห่งพระราชบัญญัติโรคติดต่อ พ.ศ. ๒๕๕๘ ในสถานการณ์การแพร่ระบาดของโรคติดต่อเชื้อไวรัสโคโรนา 2019 หรือโรคโควิด 19
พร้อมทั้งพิจารณาการยื่นฟ้องคดีปกครอง กรณีการละเมิดจากการละเลยต่อหน้าที่ตามที่กฎหมายกำหนดให้ต้องปฏิบัติหรือปฏิบัติหน้าที่ดังกล่าวล่าช้าเกินสมควร และการขอความเป็นธรรม กรณีองค์คณะผู้พิพากษามีคำสั่งไม่ให้เลื่อนคดีความตามมาตรการเพื่อความปลอดภัยของประกาศสำนักงานศาลยุติธรรมและประกาศศาลอาญาที่เกี่ยวข้อง ซึ่งส่งผลให้คู่ความและผู้เกี่ยวข้องมีความเสี่ยงที่จะได้รับการติดเชื้อไวรัสโคโรนา 2019

ที่มา : https://www.thaigov.go.th/news/contents/details/42528