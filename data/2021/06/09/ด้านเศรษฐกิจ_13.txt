รัฐบาลไทย-ข่าวทำเนียบรัฐบาล-การประชุมหารือมาตรการป้องกันและควบคุมโรคโควิด-19 ในสถานประกอบกิจการโรงงาน


วันอังคารที่ 8 มิถุนายน 2564
พิมพ์
การประชุมหารือมาตรการป้องกันและควบคุมโรคโควิด-19 ในสถานประกอบกิจการโรงงาน
ปลัดฯ กอบชัย เป็นประธานการประชุมหารือมาตรการป้องกันและควบคุมโรคโควิด-19 ในสถานประกอบกิจการโรงงาน
วันนี้ (8 มิถุนายน 2564) นายกอบชัย สังสิทธิสวัสดิ์ ปลัดกระทรวงอุตสาหกรรม เป็นประธานการประชุมหารือมาตรการป้องกันและควบคุมโรคโควิด-19 ในสถานประกอบกิจการโรงงาน โดยมี นายสุระ เพชรพิรุณ นายสมพล โนดไธสง นายเดชา จาตุธนานันท์ นายนิรันดร์ ยิ่งมหิศรานนท์ นายใบน้อย สุวรรณชาตรี ผู้ตรวจราชการกระทรวงอุตสาหกรรม นายทาวัน ทวีถาวรสวัสดิ์ ผู้ช่วยปลัดกระทรวงอุตสาหกรรม และอุตสาหกรรมจังหวัดทุกจังหวัด เข้าร่วมประชุมผ่านระบบ Video Conference (ZOOM) ณ ห้องประชุม อก.1 สำนักงานปลัดกระทรวงอุตสาหกรรม
สำหรับการประชุมดังกล่าว สืบเนื่องจากเมื่อวันที่ 2 มิถุนายน ที่ผ่านมา ศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 (ศบค.) ได้มอบหมาย กระทรวงอุตสาหกรรม เป็นเจ้าภาพหลักร่วมกับ กระทรวงแรงงาน กระทรวงสาธารณสุข กระทรวงมหาดไทย และ สำนักงานคณะกรรมการส่งเสริมการลงทุน (BOI) ในการควบคุมและป้องกันโรคโควิด-19 ในสถานประกอบกิจการโรงงาน ทั้งในระดับจังหวัดและระดับประเทศ เพื่อป้องกันการแพร่ระบาดในโรงงาน และเพื่อให้เศรษฐกิจของประเทศดำเนินกิจการได้ในช่วงของการระบาดโควิด-19 นี้ ทั้งนี้ กระทรวงอุตสาหกรรม ได้กำหนดจัดการประชุมหารือระหว่าง รัฐมนตรีว่าการกระทรวงอุตสาหกรรม และ รัฐมนตรีว่าการกระทรวงแรงงาน เพื่อหาแนวทางขับเคลื่อนมาตรการป้องกันการแพร่ระบาดของโรคโควิด-19 ในโรงงาน ในวันศุกร์ที่ 11 มิถุนายน 2564 นี้
ทั้งนี้ การจัดกิจกรรมฯ ดังกล่าว เป็นไปตามมาตรการควบคุม และป้องกันการแพร่ระบาดของเชื้อไวรัส โควิด-19 ตามข้อกำหนดออกตามความในมาตรา 9 แห่ง พ.ร.ก.ฉุกเฉิน ฉบับที่ 22 ลงวันที่ 29 เมษายน พ.ศ. 2564 #กระทรวงอุตสาหกรรม #prindustrymoi  #ปลัดกระทรวงอุตสาหกรรม

ที่มา : https://www.thaigov.go.th/news/contents/details/42544