รัฐบาลไทย-ข่าวทำเนียบรัฐบาล-รฟม. สนับสนุนผู้ประกอบการร้านอาหารในแนวสายทางโครงการรถไฟฟ้า 


วันอังคารที่ 8 มิถุนายน 2564
รฟม. สนับสนุนผู้ประกอบการร้านอาหารในแนวสายทางโครงการรถไฟฟ้า
ส่งมอบกล่องทันใจเติมความสุขให้แก่โรงพยาบาลลาดกระบังกรุงเทพมหานคร
วันที่ 7 มิถุนายน 2564 การรถไฟฟ้าขนส่งมวลชนแห่งประเทศไทย (รฟม.) กระทรวงคมนาคม โดย นายณัฐ นาคธรณินทร์ ผู้อำนวยการฝ่ายพัฒนาโครงการรถไฟฟ้า ได้ส่งมอบอาหารกล่อง พร้อมข้อความอวยพรจากผู้บริหารและพนักงาน รฟม. ภายใต้กิจกรรม “กล่องทันใจ เติมความสุขให้ประชาชน” จำนวน 250 กล่อง ให้แก่โรงพยาบาลลาดกระบังกรุงเทพมหานคร โดยมี พญ.อัมพร เกียรติปานอภิกุล ผู้อำนวยการโรงพยาบาล เป็นผู้รับมอบ เพื่อสนับสนุนบุคลากรทางการแพทย์ และประชาชนที่รักษาตัวอยู่ในโรงพยาบาล เนื่องจากสถานการณ์การแพร่ระบาดของเชื้อไวรัส COVID–19 โดยอาหารกล่องดังกล่าว คัดเลือกมาจากร้านอาหารบริเวณแนวสายทางโครงการรถไฟฟ้าที่อยู่ระหว่างก่อสร้างในความรับผิดชอบของ รฟม. ได้แก่
- ร้านณิชา ผัดไทย หอยทอด (สถานีเคหะรามคำแหง โครงการรถไฟฟ้าสายสีส้ม ช่วงศูนย์วัฒนธรรมแห่งประเทศไทย - มีนบุรี (สุวินทวงศ์)) อยู่ในซอยรามคำแหง 190/2 ตรงกันข้ามกับซอยแฟลต 1
พิกัดร้าน https://goo.gl/maps/9TGeherV2PoHew4r8
- ร้านครัวพยอม (สถานีสินแพทย์ โครงการรถไฟฟ้าสายสีชมพู ช่วงแคราย - มีนบุรี) อยู่บริเวณริมถนนนวมินทร์ ใกล้กับร้านตำเพลินเพลิน
พิกัดร้าน https://goo.gl/maps/4CYMs5XF5J9ch4ED8
ทั้งนี้ ในเบื้องต้น รฟม. ได้ตั้งเป้าหมายที่จะสนับสนุนอาหารจากร้านอาหารตามแนวสายทางรถไฟฟ้าที่ได้รับผลกระทบจากสถานการณ์ COVID-19 ประมาณ 8,000 กล่อง เพื่อนำไปส่งมอบให้แก่โรงพยาบาลและสถานพยาบาลต่างๆ โดยมีระยะเวลาดำเนินกิจกรรมตั้งแต่เดือนพฤษภาคม - มิถุนายน 2564 ท่านสามารถติดตามข้อมูลข่าวสาร รฟม. ได้ที่ www.mrta.co.th และเฟซบุ๊กแฟนเพจการรถไฟฟ้าขนส่งมวลชนแห่งประเทศไทย

ที่มา : https://www.thaigov.go.th/news/contents/details/42508