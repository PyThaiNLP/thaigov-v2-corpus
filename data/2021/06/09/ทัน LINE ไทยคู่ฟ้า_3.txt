รัฐบาลไทย-ข่าวทำเนียบรัฐบาล-เปิดแผนกระจายวัคซีนป้องกันโรคโควิด-19


วันอังคารที่ 8 มิถุนายน 2564
เปิดแผนกระจายวัคซีนป้องกันโรคโควิด-19
....
เริ่มแล้วนะครับกับการคิฟออฟฉีดวัคซีนป้องกันโรคโควิด-19 สำหรับประชาชนทั่วประเทศ เพื่อเดินหน้าสู่เป้าหมายการฉีดวัคซีนให้ครอบคลุมอย่างน้อย 70% ภายในปี 2564 ให้ประชาชนมีภูมิคุ้มกันต่อโรคโควิด-19 ลดอัตราการติดเชื้อหรือเจ็บป่วยรุนแรงถึงขั้นเสียชีวิต
.
ขณะนี้ประเทศไทยมีวัคซีนจำนวน 3.54 ล้านโดส (แอสตร้าเซนเนก้า 2.04 ล้านโดส และซิโนแวค 1.5 ล้านโดส) ซึ่งกระทรวงสาธารณสุขจะทยอยส่งมอบให้แต่ละจังหวัดอย่างต่อเนื่องทุกสัปดาห์
.
นอกจากนี้ ในสัปดาห์ที่ 3 ของเดือน มิ.ย. 64 จะมีวัคซีนเข้ามาเพิ่ม 8.4 แสนโดส และสัปดาห์ที่ 4 อีก 2.58 ล้านโดส ทำให้ในภาพรวมตลอดเดือน มิ.ย. 64 ประเทศไทยจะมีวัคซีนกว่า 6 ล้านโดส ซึ่งเป็นไปตามแผนที่วางไว้
.
จึงขอให้ประชาชนเชื่อมั่นระบบการบริหารจัดการและประสิทธิภาพของวัคซีนที่รัฐจัดหาให้ รวมทั้งติดตามข้อมูลข่าวสารจากกระทรวงสาธารณสุขเป็นหลักเพื่อลดความสับสน หรือสอบถามข้อมูลเพิ่มเติมได้ที่ สายด่วนกรมควบคุมโรค โทร.1422
Cr. กรมควบคุมโรค กระทรวงสาธารณสุข
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/42530