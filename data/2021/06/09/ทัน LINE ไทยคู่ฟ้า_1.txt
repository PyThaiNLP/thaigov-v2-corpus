รัฐบาลไทย-ข่าวทำเนียบรัฐบาล-เริ่มแล้ว! ปูพรมฉีดวัคซีนโควิด-19 ทั่วประเทศ


วันอังคารที่ 8 มิถุนายน 2564
เริ่มแล้ว! ปูพรมฉีดวัคซีนโควิด-19 ทั่วประเทศ
....
มาตามนัดหมายนะครับ 7 มิ.ย.64 รัฐบาลปูพรมฉีดวัคซีนโควิด-19 ให้แก่ประชาชนทั่วประเทศ ส่วนกลางมีจุดบริการหลัก คือ สถานีกลางบางซื่อ
.
สำหรับ กทม. มีจุดบริการอย่างน้อย 25 จุด สำนักงานประกันสังคม 25 จุด มหาวิทยาลัย 11 จุด จุดฉีดวัคซีนกลาง 10 จุด เช่น สถานีกลางบางซื่อ สถาบันราชานุกูล โรงพยาบาลศรีธัญญา ศูนย์การแพทย์บางรัก เป็นต้น
.
ส่วนในต่างจังหวัดนอกจากศูนย์ภูมิภาค 4 แห่ง ได้แก่ จ.เชียงใหม่ ชลบุรี นครราชสีมา และภูเก็ต แล้ว ก็ยังมีกระจายในจังหวัดต่างๆ รวม 993 จุด
.
ประชาชนที่มีอายุ 60 ปีขึ้นไป และ 7 โรคกลุ่มเสี่ยง สามารถแจ้งความประสงค์ผ่าน รพ.ใกล้บ้าน รพ.ที่มีประวัติการรักษา รพ.สต. อสม. เจ้าหน้าที่สาธารณสุข หรือทางเว็บไซต์ที่แต่ละจังหวัดกำหนด
.
ประชาชนอายุ 18-59 ปี และไม่ได้มี 7 โรคกลุ่มเสี่ยง ที่อยู่ใน กทม. ลงทะเบียนได้ทางเว็บไซต์ https://www.xn--82c3a4adfy1rc3b.com/ และ แอปพลิเคชัน เป๋าตัง โดยสามารถขอเลื่อนนัดหมาย ทั้งวัน เวลา สถานที่ รวมถึงยกเลิกนัดได้ ในระบบไทยร่วมใจ
.
ผลการรับวัคซีนของทุกคน จะเชื่อมโยงเข้าสู่ระบบฐานข้อมูลกลาง และ หมอพร้อม เพื่อติดตามอาการหลังการฉีด และออกเอกสารรับรองเมื่อได้รับวัคซีนครบแล้วครับ
.
หากมีข้อสงสัย สอบถามได้ที่หน่วยงานสาธารณสุขในพื้นที่
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/42515