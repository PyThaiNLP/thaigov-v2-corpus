รัฐบาลไทย-ข่าวทำเนียบรัฐบาล-ดีอีเอส เร่งแก้ปัญหาข่าวปลอม นำกลไก IA/IR chat หนุนทุกกระทรวง-ส่วนราชการที่เกี่ยวข้อง ตอบชี้แจงภายใน 24 ชั่วโมง  


วันศุกร์ที่ 4 มิถุนายน 2564
ดีอีเอส เร่งแก้ปัญหาข่าวปลอม นำกลไก IA/IR chat หนุนทุกกระทรวง-ส่วนราชการที่เกี่ยวข้อง ตอบชี้แจงภายใน 24 ชั่วโมง
ดีอีเอส เร่งแก้ปัญหาข่าวปลอม นำกลไก IA/IR chat หนุนทุกกระทรวง-ส่วนราชการที่เกี่ยวข้อง ตอบชี้แจงภายใน 24 ชั่วโมง
เมื่อวันที่ 4 มิถุนายน 2564 นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม เป็นประธานการประชุมคณะกรรมการป้องกันปราบปรามและแก้ไขปัญหาการเผยแพร่ข้อมูลเท็จทางสื่อสังคมออนไลน์ครั้งที่ 2/2564  ณ ห้องประชุม MDES 1 ชั้น 9 สำนักงานปลัดกระทรวงดิจิทัลเพื่อเศรษฐกิจและสังคม โดยที่ประชุมร่วมพิจารณาวาระสำคัญ ถึงแนวทางการจัดทำร่างระเบียบสำนักนายกรัฐมนตรี เรื่องการป้องกันและปราบปรามและแก้ไขปัญหาการเผยแพร่ข้อมูลเท็จทางสื่อออนไลน์ ซึ่งที่ประชุมนำเสนอแนวทางการเพิ่มประสิทธิภาพในการดำเนินงานในการแก้ไขปัญหาการเผยแพร่ข้อมูลเท็จฯ ต่อคณะกรรมการ อาทิ การเพิ่มประสิทธิภาพการแก้ไขปัญหาข่าวปลอมได้แก่ การแต่งตั้ง โฆษกกระทรวง/ส่วนราชการ  ร่วมเป็นคณะกรรมการประสานงานและแก้ไขปัญหาข่าวปลอม ให้ทุกกระทรวงฯจัดตั้งศูนย์ต่อต้านข่าวปลอมและแต่ละกระทรวงขึ้นโดยด่วน และให้กระทรวงดิจิทัลฯประสานงานกับกรมประชาสัมพันธ์และสำนักงานปลัดสำนักนายกรัฐมนตรีในการนำข่าวปลอมลงในกลไก IA/IR chat ที่มีอยู่เพื่อให้กระทรวงและส่วนราชการที่เกี่ยวข้อง ตอบชี้แจงภายใน 24 ชั่วโมง  รวมทั้งพิจารณาประเด็นการเพิ่มประสิทธิภาพในการบังคับใช้กฎหมาย
************

ที่มา : https://www.thaigov.go.th/news/contents/details/42439