รัฐบาลไทย-ข่าวทำเนียบรัฐบาล-ตรึงราคา LPG อีก 3 เดือน ลดค่าครองชีพประชาชน


วันศุกร์ที่ 4 มิถุนายน 2564
พิมพ์
ตรึงราคา LPG อีก 3 เดือน ลดค่าครองชีพประชาชน
วันเสาร์ที่ 17 เมษายน 2564
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
คณะกรรมการบริหารนโยบายพลังงาน มีมติเห็นชอบตรึงราคาขายปลีกก๊าซปิโตรเลียมเหลว LPG ภาคครัวเรือน ออกไปอีก 3 เดือน โดยให้มีผลตั้งแต่วันที่ 1 เม.ย. - 30 มิ.ย. 64 โดยตรึงราคาขายส่งหน้าโรงกลั่น ซึ่งไม่รวมภาษีมูลค่าเพิ่มอยู่ที่ 14.37 บาท/กิโลกรัม เพื่อให้มีราคาขายปลีก LPG อยู่ที่ประมาณ 318 บาท/ถัง 15 กิโลกรัม เพื่อช่วยบรรเทาภาระค่าครองชีพให้แก่ประชาชน โดยเฉพาะในช่วงที่ประชาชนต้องกักตัว หรือ ทำงานจากที่บ้าน ประกอบกับราคา LPG ในตลาดโลก มีแนวโน้มปรับตัวลดลงในช่วงนี้ เนื่องจากเริ่มเข้าสู่ช่วงฤดูร้อนและมีความต้องการใช้ก๊าซโพรเพนซึ่งเป็นสารประกอบในก๊าซปิโตรเลียมเหลวลดลงด้วย
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/42376