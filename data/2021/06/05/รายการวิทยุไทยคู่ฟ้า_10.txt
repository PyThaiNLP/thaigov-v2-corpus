รัฐบาลไทย-ข่าวทำเนียบรัฐบาล-ร่างกฎกระทรวงกำหนดรูปแบบร้านขายถังก๊าซหุงต้ม


วันศุกร์ที่ 4 มิถุนายน 2564
พิมพ์
ร่างกฎกระทรวงกำหนดรูปแบบร้านขายถังก๊าซหุงต้ม
วันศุกร์ที่ 23 เมษายน 2564
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเห็นชอบร่างกฎกระทรวงสถานที่เก็บรักษาก๊าซปิโตรเลียมเหลวประเภทร้านจำหน่าย พ.ศ. ... เพื่อจัดระเบียบร้านขายถังก๊าซหุงต้มให้มีความปลอดภัยต่อประชาชนและอาคารใกล้เคียงมากขึ้น โดยมีสาระสำคัญ เช่น ห้ามตั้งร้านในอาคารชุด อาคารสรรพสินค้า อาคารแสดงสินค้า หรือสถานีบริการก๊าซปิโตรเลียมเหลว ร้านที่ตั้งห่างจากอาคารอื่นไม่เกิน 6 เมตร ให้เก็บก๊าซได้ไม่เกิน 2,400 ลิตร ที่ห่างเกิน 6 เมตร เก็บได้ไม่เกิน 12,000 ลิตร โดยร้านที่เก็บก๊าซปริมาณ 500 ลิตรขึ้นไป จะต้องมีระบบป้องกันภัยแบบหัวกระจายน้ำดับเพลิงที่ฉีดได้ครอบคลุมบริเวณที่เก็บถังก๊าซ และไม่ให้มีการถ่ายเทก๊าซลงในถังก๊าซหุงต้ม เป็นต้น ทั้งนี้ ร้านที่ประกอบกิจการอยู่แล้วจะต้องปฏิบัติตามกฎกระทรวงภายใน 1 ปีหลังจากที่มีผลใช้บังคับ
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/42382