รัฐบาลไทย-ข่าวทำเนียบรัฐบาล-​ขยายโครงการเยียวยาเกษตรชาวสวนลำไย ปี 2563


วันศุกร์ที่ 4 มิถุนายน 2564
พิมพ์
​ขยายโครงการเยียวยาเกษตรชาวสวนลำไย ปี 2563
วันศุกร์ที่ 30 เมษายน 2564
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
จากสถานการณ์การแพร่ระบาดของโรคโควิด-19 และสภาพอากาศที่แปรปรวนทำให้เกษตรกรผู้ปลูกลำไยประสบปัญหาเนื่องจากภาวะลำไยล้นตลาดในช่วงปี 2563 ซึ่งที่ผ่านมา รัฐบาลได้เห็นชอบเยียวยาเกษตรกรชาวสวนลำไยไร่ละ 2,000 บาท ครัวเรือนละไม่เกิน 25 ไร่ โดยดำเนินการไปแล้ว 202,013 ครัวเรือน ล่าสุดคณะรัฐมนตรีมีมติให้ขยายจำนวนเกษตรกรชาวสวนลำไย ที่จะได้รับการเยียวยาเพิ่มขึ้นอีก 160 ครัวเรือน รวมเป็น 202,173 ครัวเรือน เพื่อให้ครอบคลุมเกษตรกรที่ได้รับผลกระทบ ภายใต้หลักการเดิม โดย ธ.ก.ส.จะโอนเงินเข้าบัญชีของเกษตรกรโดยตรง พร้อมทั้งขยายระยะเวลาโครงการจากเดิมสิ้นสุดวันที่ 31 ม.ค. 64 เป็นสิ้นสุด 30 เม.ย. 64 อีกด้วย
รวมไทยสร้างชาติ กับสำนักโฆษกสำนักเลขาธิการนายกรัฐมนตรี

ที่มา : https://www.thaigov.go.th/news/contents/details/42393