รัฐบาลไทย-ข่าวทำเนียบรัฐบาล-ธ.ออมสิน แจ้งปิดปรับปรุงระบบงานบัตรเดบิต และบัตรเอทีเอ็ม ชั่วคราว วันที่ 5 มิถุนายน 2564 เวลา 00.30 – 08.00 น.  


วันศุกร์ที่ 4 มิถุนายน 2564
พิมพ์
ธ.ออมสิน แจ้งปิดปรับปรุงระบบงานบัตรเดบิต และบัตรเอทีเอ็ม ชั่วคราว วันที่ 5 มิถุนายน 2564 เวลา 00.30 – 08.00 น.
ธนาคารออมสินจะปิดปรับปรุงระบบงานบัตรเดบิต และบัตรเอทีเอ็ม หรือบัตรอิเล็กทรอนิกส์ (CardM) ของธนาคารออมสินเป็นการชั่วคราว ในวันเสาร์ที่ 5 มิถุนายน 2564 ตั้งแต่เวลา 00.30 - 08.00 น.
รายงานข่าวจากธนาคารออมสิน แจ้งว่า ธนาคารฯ จะปิดปรับปรุงระบบงานบัตรเดบิต และบัตรเอทีเอ็ม หรือบัตรอิเล็กทรอนิกส์ (CardM) ของธนาคารออมสินเป็นการชั่วคราว ในวันเสาร์ที่ 5 มิถุนายน 2564 ตั้งแต่เวลา 00.30 - 08.00 น. ซึ่งการปิดระบบในช่วงเวลาดังกล่าวจะทำให้ลูกค้าไม่สามารถใช้ บัตรเดบิต บัตรเอทีเอ็ม ของธนาคารออมสิน ทำรายการ ฝาก-ถอน และโอนเงินทุกประเภท ผ่านเครื่อง ATM เครื่อง ADM และเครื่อง VTM ทั้งของธนาคารออมสินและต่างธนาคาร ทั้งนี้ เพื่อพัฒนาและเพิ่มประสิทธิภาพระบบคอมพิวเตอร์ในการบริการลูกค้า และรองรับการขยายตัวของปริมาณธุรกรรมทางการเงินที่จะเพิ่มขึ้นในอนาคตให้ดียิ่งขึ้น
ธนาคารออมสิน ต้องขออภัยลูกค้าในความไม่สะดวกมา ณ โอกาสนี้ โดยในช่วงปิดระบบนี้ ลูกค้ายังสามารถใช้บริการโอนเงิน และชำระค่าสินค้าและบริการผ่านแอป MyMo ได้ตามปกติ แต่ยังไม่ทำรายการถอนเงินสดผ่านเครื่อง ATM / ADM / VTM ได้ชั่วคราวเช่นกัน หากมีข้อสงสัยสอบถามรายละเอียดเพิ่มเติมได้ที่ GSB Contact Center โทร. 1115 และที่ facebook : GSB Society
https://www.gsb.or.th/news/gsbpr27/

ที่มา : https://www.thaigov.go.th/news/contents/details/42408