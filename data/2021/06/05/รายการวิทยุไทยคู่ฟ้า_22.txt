รัฐบาลไทย-ข่าวทำเนียบรัฐบาล-โครงการแก้หนี้นอกระบบให้แก่เกษตรกร


วันศุกร์ที่ 4 มิถุนายน 2564
พิมพ์
โครงการแก้หนี้นอกระบบให้แก่เกษตรกร
วันพุธที่ 5 พฤษภาคม 2564
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเดินหน้าบรรเทาปัญหาหนี้นอกระบบให้แก่เกษตรกรผ่าน 3 โครงการ ได้แก่ 1) โครงการแก้หนี้นอกระบบของเกษตรกรและบุคคลในครอบครัว โดยให้สินเชื่อรายละไม่เกิน 100,000 บาท ระยะเวลาชำระผ่อนชำระคืนนาน 10 ปี 2) โครงการสินเชื่ออาชีพเสริมเพิ่มรายได้ ให้ผู้กู้ในโครงการแก้หนี้นอกระบบได้มีโอกาสสร้างอาชีพเสริมเพื่อเพิ่มความมั่นคงทางการเงิน รายละไม่เกิน 50,000 บาท ปลอดดอกเบี้ย 6 เดือนแรก ระยะเวลาชำระหนี้คืนไม่เกิน 10 ปี และ 3) โครงการชำระดีมีวงเงิน หรือ สมาร์ท แคช (Smart Cash) เป็นสินเชื่อให้ผู้กู้ในโครงการแก้หนี้นอกระบบที่ชำระหนี้ตรงเวลารายละไม่เกิน 50,000 บาท ระยะเวลาชำระหนี้คืน ไม่เกิน 12 เดือน ผู้สนใจติดต่อได้ที่ ธ.ก.ส. ทุกสาขาทั่วประเทศ
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/42399