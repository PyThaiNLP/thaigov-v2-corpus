รัฐบาลไทย-ข่าวทำเนียบรัฐบาล-เตรียมยื่นขึ้นทะเบียน ‘ยาฟาวิพิราเวียร์’ ของไทยในเดือน มิ.ย. นี้


วันศุกร์ที่ 4 มิถุนายน 2564
พิมพ์
เตรียมยื่นขึ้นทะเบียน ‘ยาฟาวิพิราเวียร์’ ของไทยในเดือน มิ.ย. นี้
วันศุกร์ที่ 14 พฤษภาคม 2564
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
ความคืบหน้าการวิจัย พัฒนา และผลิตยาฟาวิพิราเวียร์ รักษาโรคโควิด-19 ของประเทศไทย โดยองค์การเภสัชกรรม ก้าวหน้าสู่ระดับอุตสาหกรรมแล้ว โดยขณะนี้อยู่ในขั้นตอนศึกษาประสิทธิภาพกับอาสาสมัคร เพื่อวิเคราะห์ความเท่าเทียมกันเมื่อเปรียบเทียบกับยาต้นแบบ คาดว่าจะแล้วเสร็จและสามารถยื่นจดทะเบียนกับสำนักงานคณะกรรมการอาหารและยา ได้ประมาณเดือนมิ.ย. – ก.ค. 64 และผลิตยาเพื่อรองรับความต้องการใช้งานได้ นอกจากนี้ ยังได้ร่วมมือกับสำนักงานพัฒนาวิทยาศาสตร์และเทคโนโลยีแห่งชาติ และ บริษัท ปตท. จำกัด (มหาชน) พัฒนากระบวนการสังเคราะห์วัตถุดิบยาฟาวิพิราเวียร์ ในระดับห้องปฏิบัติการ และขยายขนาดการผลิตสู่กึ่งระดับอุตสาหกรรม เพื่อสร้างความยั่งยืนด้านยาให้กับประเทศไทย
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/42419