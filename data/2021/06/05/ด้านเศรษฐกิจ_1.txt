รัฐบาลไทย-ข่าวทำเนียบรัฐบาล-“กรุงไทย” พลิกโฉมระบบจองซื้อหลักทรัพย์ผ่าน Krungthai NEXT สะดวกและง่ายในคลิกเดียว


วันศุกร์ที่ 4 มิถุนายน 2564
พิมพ์
“กรุงไทย” พลิกโฉมระบบจองซื้อหลักทรัพย์ผ่าน Krungthai NEXT สะดวกและง่ายในคลิกเดียว
กรุงไทยพลิกโฉมระบบจองซื้อหลักทรัพย์ผ่าน Krungthai NEXT ด้วยบริการ Money Connect by Krungthai แบบ Single Sign-On เข้าระบบได้ทันทีไม่ต้อง Log in ซ้ำ ตอบโจทย์พฤติกรรมนักลงทุนยุคดิจิทัล ประเดิมเตรียมให้ลูกค้าจองซื้อหุ้นกู้ CPALL เริ่มวันที่ 11 มิ.ย.นี้
นายรวินทร์ บุญญานุสาสน์ รองกรรมการผู้จัดการใหญ่ สายงานธุรกิจตลาดเงินตลาดทุน ธนาคารกรุงไทย เปิดเผยว่า ในช่วงสถานการณ์การแพร่ระบาดโควิด-19 เห็นได้ว่าเทคโนโลยีดิจิทัลเข้ามามีบทบาทสำคัญและเปลี่ยนแปลงพฤติกรรมผู้บริโภคในหลายด้าน สะท้อนจากตัวเลขการซื้อขายหุ้นผ่านทางระบบออนไลน์ที่มีการขยายตัวและมีสัดส่วนเพิ่มขึ้นต่อเนื่อง โดยเฉพาะการเปิดจองซื้อหุ้น "OR" หรือ บริษัท ปตท. น้ำมันและการค้าปลีก จำกัด (มหาชน) สำหรับประชาชนทั่วไป ผ่านช่องทางการจองซื้อหลักทรัพย์ผ่านระบบออนไลน์ Money Connect by Krungthai ในช่วงต้นปีที่ผ่านมา ได้รับการตอบรับจากลูกค้าเป็นอย่างดี โดยมีตัวเลขยอดจองซื้อผ่านช่องทางออนไลน์เพิ่มขึ้นถึง 70-80% ซึ่งในอนาคตธนาคารตั้งเป้าหมายเปิดให้ทำธุรกรรมจองซื้อหลักทรัพย์ผ่านช่องทางออนไลน์ 100%
จากพฤติกรรมที่เปลี่ยนแปลงไปของลูกค้า ธนาคารจึงพัฒนาระบบจองซื้อหลักทรัพย์ออนไลน์ Money Connect by Krungthai ผ่านแอปพลิเคชั่น Krungthai NEXT ให้สามารถใช้งานได้สะดวกรวดเร็วและตอบโจทย์การลงทุนทุกมิติ โดยปรับระบบเป็นแบบ Single Sign-On เพียงเปิดแอปฯ Krungthai NEXT เลือกฟีเจอร์บริการ และคลิกที่ปุ่ม Money Connect ก็สามารถ Log in เข้าเลือกดูรายการหลักทรัพย์ที่มีการเปิดเสนอขายและสามารถทำรายการจองซื้อได้ทันที โดยไม่ต้องกรอก Username และ Password เพื่อ Log in ซ้ำ อีกทั้งยังชำระเงินโดยการตัดบัญชีธนาคารได้ทันที ช่วยให้ลูกค้าลงทุนได้ง่ายในทุกขั้นตอน ไม่ต้องส่งใบจองซื้อหรือเอกสารแนบให้กับธนาคาร เพียงอัพเดทแอปฯ Krungthai NEXT เวอร์ชั่นล่าสุดก็สามารถทำรายการจองซื้อหลักทรัพย์ผ่านมือถือได้ง่ายๆ ลดการเดินทาง ลดการติดต่อสาขา และเลี่ยงการสัมผัสเงินสด โดยในวันที่ 11, 14-15 มิถุนายน นี้ ธนาคารจะเปิดจองซื้อหุ้นกู้ CPALL ด้วยระบบ Money Connect by Krungthai แบบ Single Sign-On ผ่านแอปพลิเคชัน Krungthai NEXT เป็นครั้งแรก นอกจากนี้ นักลงทุนยังสามารถจองซื้อหลักทรัพย์ผ่านระบบออนไลน์ได้ทั้งหุ้น หุ้นกู้ ทรัสต์เพื่อการลงทุนในอสังหาริมทรัพย์ (REIT) และกองทุนรวมโครงสร้างพื้นฐาน (Infrastructure Fund: IFF) อีกด้วย
สำหรับนักลงทุนและประชาชนที่สนใจแต่ยังไม่มีบัญชีธนาคารกรุงไทย หรือไม่มีบัญชีผู้ใช้งาน Krungthai NEXT เพียงดาวน์โหลดแอปฯ Krungthai NEXT และเปิดบัญชีออนไลน์ Krungthai NEXT Savings ก็สามารถเข้าใช้บริการ Money Connect by Krungthai เพื่อจองซื้อหลักทรัพย์ได้ทันที ทั้งนี้ สามารถสอบถามรายละเอียดเพิ่มเติมได้ที่ Krungthai Contact Center โทร. 02-111-1111

ที่มา : https://www.thaigov.go.th/news/contents/details/42392