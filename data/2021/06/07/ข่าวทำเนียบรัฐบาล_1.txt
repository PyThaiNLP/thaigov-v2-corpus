รัฐบาลไทย-ข่าวทำเนียบรัฐบาล-ผู้ช่วยโฆษก ศบค. เน้นย้ำประชาชนที่เดินทางออกท่องเที่ยวยังสถานที่ต่างๆ  รักษามาตรการสวมหน้ากาก เลี่ยงไปในพื้นที่ผู้คนหนาแน่นแออัด


วันอาทิตย์ที่ 6 มิถุนายน 2564
พิมพ์
ผู้ช่วยโฆษก ศบค. เน้นย้ำประชาชนที่เดินทางออกท่องเที่ยวยังสถานที่ต่างๆ  รักษามาตรการสวมหน้ากาก เลี่ยงไปในพื้นที่ผู้คนหนาแน่นแออัด
ผู้ช่วยโฆษก ศบค. เน้นย้ำประชาชนที่เดินทางออกท่องเที่ยวยังสถานที่ต่างๆ  รักษามาตรการสวมหน้ากาก เลี่ยงไปในพื้นที่ผู้คนหนาแน่นแออัด
วันนี้ 6 มิ.ย. 2564 ณ ศูนย์บริหารสถานการณ์การแพร่ระบาดของโรคไวรัสโคโรน่า (ศบค.) แพทย์หญิง พรรณประภา ยงค์ตระกูล ผู้ช่วยโฆษก ศบค. กล่าวว่า หลังจากที่มีการประกาศมาตรการผ่อนคลายตั้งแต่ระยะที่ 1 ถึง ระยะที่ 3 ได้มีสถานที่ท่องเที่ยวเปิดให้บริการมากขึ้น ซึ่งเป็นเรื่องที่ดีที่ประชาขนคนไทยจะได้ผ่อนคลายลดความตึงเครียดและครอบครัวได้ออกไปใช้เวลาพักผ่อนร่วมกัน และข้อดีอีกอย่างหนึ่งคือ ยังกระตุ้นเศรษฐกิจภายในประเทศ เพราะในช่วงนี้มีแค่ประชาชนคนไทยเท่านั้นที่จะท่องเที่ยวในประเทศ พร้อมเน้นย้ำว่า การออกไปท่องเที่ยวนั้นต้องคำนึงถึงจำนวนผู้คนและสถานที่ท่องเที่ยวที่มีความแออัด ดังนั้น ขอให้หลีกเลี่ยงการเดินทางไปยังสถานที่แออัด หรือมีผู้คนจำนวนมาก ซึ่งจะทำให้เกิดการกังวลในการติดเชื้อโรคระบาด covid-19 ดังนั้น อยากจะแนะนำว่าช่วงนี้ให้เลือกสถานที่ท่องเที่ยวที่คนยังน้อยอยู่ มีผู้คนไปใช้พื้นที่ไม่เยอะมาก หรือรอแหล่งท่องเที่ยวเริ่มมีผู้คนน้อยลงแล้วค่อยเดินทางไปเที่ยว รวมทั้ง ต้องคำนึงถึงมาตรการต่างๆ และจำนวนที่คนในพื้นที่ด้วย การสวมหน้ากากอนามัยไปในสถานที่ต่าง ๆอีกด้วย

ที่มา : https://www.thaigov.go.th/news/contents/details/42463