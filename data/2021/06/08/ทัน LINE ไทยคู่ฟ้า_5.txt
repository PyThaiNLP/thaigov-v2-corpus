รัฐบาลไทย-ข่าวทำเนียบรัฐบาล-พร้อมฉีดวัคซีนโควิด-19 ผู้ประกันตน ม.33 ล็อตแรก เริ่ม 7 มิ.ย. นี้


วันจันทร์ที่ 7 มิถุนายน 2564
พร้อมฉีดวัคซีนโควิด-19 ผู้ประกันตน ม.33 ล็อตแรก เริ่ม 7 มิ.ย. นี้
....
วันที่ 7 มิ.ย. นี้ ถือเป็นวันแรก ที่ผู้ประกันตนมาตรา 33 ในพื้นที่กรุงเทพฯ ที่ลงทะเบียนกับสถานประกอบการผ่านระบบ e-service ของสำนักงานประกันสังคมไว้แล้ว จะได้รับการฉีดวัคซีนโควิด-19 เพื่อควบคุมการแพร่ระบาดในสถานประกอบการ
.
สำหรับจุดบริการฉีดวัคซีนที่จัดเจรียมไว้ในพื้นที่ กทม. มี 45 จุด เช่น สนามกีฬาศูนย์เยาวชน ไทย-ญี่ปุ่น ดินแดง ,เอเชียทีค ,มหาวิทยาลัยธรรมศาสตร์ (ท่าพระจันทร์) ,มหาวิทยาลัยเกษตรศาสตร์ ,เซ็นทรัลเวิลด์ ห้างสรรพสินค้าบิ๊กซี และตามที่ตั้งสำนักงานใหญ่ของสถานประกอบการที่ลูกจ้าง/ผู้ประกันตนทำงานอยู่ เป็นต้น นอกจากนี้ ยังสามารถเข้ารับการฉีดวัคซีนได้ที่โรงพยาบาลในเครือประกันสังคม จำนวน 20 แห่ง ได้อีกด้วย
.
ขณะนี้ ได้เตรียมความพร้อมสถานที่ แพทย์ พยาบาล เภสัชกร อุปกรณ์ทางการแพทย์ ไว้ให้บริการเรียบร้อยครบถ้วนทุกจุดแล้ว โดยช่วงเช้าวันจันทร์ที่ 7 มิ.ย. นี้ นายกรัฐมนตรี และคณะ จะเดินทางมาตรวจเยี่ยมศูนย์ฉีดวัคซีนผู้ประกันตนมาตรา 33 ณ สนามกีฬาศูนย์เยาวชน ไทย-ญี่ปุ่น ดินแดง ด้วย
.
ขณะเดียวกัน ยังได้มีการกระจายวัคซีนฉีดไปยังจังหวัดเศรษฐกิจและพื้นที่อุตสาหกรรมต่าง ๆ ได้แก่ ปทุมธานี นนทบุรี สมุทรปราการ ชลบุรี ฉะเชิงเทรา ระยอง นครปฐม สมุทรสาคร เชียงใหม่ และเพชรบุรี เป็นต้น
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/42483