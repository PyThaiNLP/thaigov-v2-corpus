รัฐบาลไทย-ข่าวทำเนียบรัฐบาล-ไทยรับมอบวัคซีนจาก บ.แอสตร้าเซนเนก้า แล้ว 1.8 ล้านโดส


วันจันทร์ที่ 7 มิถุนายน 2564
ไทยรับมอบวัคซีนจาก บ.แอสตร้าเซนเนก้า แล้ว 1.8 ล้านโดส
....
ข่าวดีที่หลายคนรอคอย! บ.แอสตร้าเซเนก้า (ประเทศไทย) จำกัด ได้ส่งมอบวัคซีนป้องกันโรคโควิด-19 ที่ผลิตในประเทศไทยให้กับรัฐบาลล็อตแรกแล้ว จำนวน 1.8 ล้านโดส เพื่อนำไปกระจายสู่จังหวัดต่าง ๆ สำหรับการฉีดวัคซีนให้กับประชาชนกลุ่มเสี่ยง คือ กลุ่มผู้สูงอายุ และกลุ่ม 7 โรคเรื้อรัง พร้อมกันทั่วประเทศ 7 มิ.ย. 64
.
พร้อมกันนี้ นายเจมส์ ทีก ประธาน บ.แอสตร้าเซเนก้า (ประเทศไทย) ได้ยืนยันว่า หลังจากนี้จะทยอยส่งวัคซีนให้ประเทศไทยจนครบตามสัญญา ซึ่งวัคซีนทุกล็อตที่ได้มีการส่งมอบจะต้องผ่านการตรวจสอบคุณภาพอย่างเคร่งครัด
.
ดังนั้น แผนการกระจายวัคซีนป้องกันโรคโควิด-19 จะยังคงเป็นไปตามเดิม ไม่มีการเลื่อนฉีดวัคซีนแต่อย่างใด โดยรัฐบาลจะเดินหน้าฉีดวัคซีนโดยเร็วที่สุด ให้ครอบคลุมประชาชนในประเทศอย่างน้อย 70% ในปี 2564
Cr. กระทรวงสาธารณสุข
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/42479