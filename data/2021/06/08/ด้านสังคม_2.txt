รัฐบาลไทย-ข่าวทำเนียบรัฐบาล-ประธานรัฐสภา - รมว.พม. ลงพื้นที่ จ.พิษณุโลก มอบหน้ากากอนามัยช่วยกลุ่มเปราะบางป้องกันโควิด-19


วันจันทร์ที่ 7 มิถุนายน 2564
ประธานรัฐสภา - รมว.พม. ลงพื้นที่ จ.พิษณุโลก มอบหน้ากากอนามัยช่วยกลุ่มเปราะบางป้องกันโควิด-19
ประธานรัฐสภา - รมว.พม. ลงพื้นที่ จ.พิษณุโลก มอบหน้ากากอนามัยช่วยกลุ่มเปราะบางป้องกันโควิด-19 และนมผงสำหรับเด็ก พม. ปันสุข พร้อมเร่งช่วยเหลือประชาชนเดือดร้อนจากเหตุภัยพิบัติพายุฤดูร้อน
วันที่ 5 มิถุนายน 2564 ที่ห้องประชุมศาลาประชาคม ศาลากลางจังหวัดพิษณุโลก นายชวน  หลีกภัย ประธานรัฐสภา ประธานสภาผู้แทนราษฎร และประธานมูลนิธิเพื่อการศึกษาและสังคม พร้อมด้วยนายจุติ ไกรฤกษ์ รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) ลงพื้นที่จังหวัดพิษณุโลก ณ ห้องประชุมศาลาประชาคม ศาลากลางจังหวัดพิษณุโลก เพื่อมอบหน้ากากอนามัย จำนวน 10,000 ชิ้น จากมูลนิธิเพื่อการศึกษาและสังคม พร้อมทั้งนมผงสำหรับเด็ก พม. ปันสุข ให้กับจังหวัดพิษณุโลก โดยมี นายรณชัย จิตรวิเศษ ผู้ว่าราชการจังหวัดพิษณุโลก เป็นผู้รับมอบ เพื่อนำไปแจกจ่ายช่วยเหลือกลุ่มเปราะบางและประชาชนในพื้นที่ที่ได้รับผลกระทบจากสถานกาณ์การแพร่ระบาดของโรคโควิด-19 โดยมีนางพัชรี อาระยะกุล ปลัดกระทรวงการพัฒนาสังคมและความมั่นคงของมนุษย์ นางสาวนริศา อดิเทพวรพันธุ์ ประจำสำนักเลขาธิการสำนักนายกรัฐมนตรี และคณะผู้บริหารกระทรวงการพัฒนาสังคมและความมั่นคงของมนุษย์ ร่วมลงพื้นที่ดังกล่าว นอกจากนี้ ยังมีการมอบหน้ากากอนามัย จำนวน 10,000 ชิ้นและผงสำหรับเด็ก พม. ปันสุข ให้กับจังหวัดต่างๆ ได้แก่ จังหวัดสุโขทัย กำแพงเพชร นครสวรรค์ เพชรบูรณ์ พิจิตร อุทัยธานี ชัยนาท สิงห์บุรี  อ่างทอง ลพบุรี และสุพรรณบุรี
นายจุติ กล่าว่า จากนั้น ตนได้เข้าร่วมประชุม ทีม One Home พม. จังหวัดพิษณุโลก เพื่อมอบแนวทางในการขับเคลื่อนงานช่วยเหลือกลุ่มเปราะบางทั้งเด็ก คนพิการ ผู้สูงอายุ และผู้ด้อยโอกาส รวมทั้งการส่งเสริมอาชีพ การซ่อมสร้างที่อยู่อาศัย และการสงเคราะห์ครอบครัวยากจน  นอกจากนี้ ได้เดินทางไปลงพื้นที่ ณ องค์การบริหารส่วนตำบลหนองพระ อำเภอวังทอง จังหวัดพิษณุโลก เพื่อพบปะเยี่ยมประชาชนที่ได้รับความเดือดร้อนจากเหตุภัยพิบัติพายุฤดูร้อนและให้ความช่วยเหลือต่างๆ ตามภารกิจกระทรวง พม. ภายใต้โครงการพัฒนาคุณภาพชีวิตผู้มีรายได้น้อย รวมน้ำใจสู้ภัยโควิด-19 โดยความร่วมมือระหว่างสภาองค์กรชุมชนตำบลหนองพระ อำเภอวังทอง จังหวัดพิษณุโลก  สถาบันพัฒนาองค์กรชุมชน (องค์กรมหาชน) และ กระทรวง พม. ทั้งนี้ ได้มอบถุงยังชีพเพื่อเป็นการบรรเทาความเดือดร้อนแก่ประชาชนในเบื้องต้น

ที่มา : https://www.thaigov.go.th/news/contents/details/42500