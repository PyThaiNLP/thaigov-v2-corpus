รัฐบาลไทย-ข่าวทำเนียบรัฐบาล-กระทรวงยุติธรรม พิจารณาให้ความช่วยเหลือประจำกรุงเทพมหานคร ครั้งที่ ๑๔/๒๕๖๔


วันจันทร์ที่ 7 มิถุนายน 2564
พิมพ์
กระทรวงยุติธรรม พิจารณาให้ความช่วยเหลือประจำกรุงเทพมหานคร ครั้งที่ ๑๔/๒๕๖๔
กระทรวงยุติธรรม ประชุมคณะอนุกรรมการให้ความช่วยเหลือประจำกรุงเทพมหานคร และที่เกินอำนาจของคณะอนุกรรมการให้ความช่วยเหลือประจำจังหวัด คณะที่ ๑ ครั้งที่ ๑๔/๒๕๖๔
ในวันจันทร์ที่ ๗ มิถุนายน ๒๕๖๔ เวลา ๑๓.๓๐ น. นายสหการณ์ เพ็ชรนรินทร์ รองปลัดกระทรวงยุติธรรม เป็นประธานการประชุมคณะอนุกรรมการให้ความช่วยเหลือประจำกรุงเทพมหานคร และที่เกินอำนาจของคณะอนุกรรมการให้ความช่วยเหลือประจำจังหวัด คณะที่ ๑ ครั้งที่ ๑๔/๒๕๖๔ โดยมีนายมนินธ์ สุทธิวัฒนานิติ ผู้อำนวยการสำนักงานกองทุนยุติธรรม คณะอนุกรรมการ และผู้แทนจากหน่วยงานที่เกี่ยวข้องเข้าร่วม ณ ห้องประชุม ๑๐ - ๐๘ ชั้น ๑๐ อาคารที่ทำการกระทรวงยุติธรรม ผ่านระบบการประชุมทางไกล (Video Conference)
โดยที่ประชุมได้รับทราบผลการให้ความช่วยเหลือประชาชน ปีงบประมาณ ๒๕๖๔ (ภาพรวมทั่วประเทศ) ประกอบด้วย ผลการให้ความช่วยเหลือประชาชนตามภารกิจกองทุนยุติธรรม ผ่านระบบ JFReport แบ่งเป็นผู้มาขอรับคำปรึกษากฎหมาย และผู้มาขอรับความช่วยเหลือตามภารกิจของกองทุนยุติธรรม กรณีการช่วยเหลือประชาชนในการดำเนินคดี การขอปล่อยชั่วคราวผู้ต้องหาหรือจำเลย กรณีการช่วยเหลือผู้ถูกละเมิดฯ และกรณีการสนับสนุนในการให้ความรู้ทางกฎหมาย พร้อมทั้งพิจารณาคำขอรับความช่วยเหลือเสนอคณะอนุกรรมการให้ความช่วยเหลือประจำกรุงเทพมหานครฯ คณะที่ ๑ จำนวน ๑๘ ราย

ที่มา : https://www.thaigov.go.th/news/contents/details/42499