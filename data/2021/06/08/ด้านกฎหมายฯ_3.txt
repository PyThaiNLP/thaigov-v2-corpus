รัฐบาลไทย-ข่าวทำเนียบรัฐบาล-กระทรวงยุติธรรม ประชุมคณะกรรมการกองทุนยุติธรรม ครั้งที่ ๔/๒๕๖๔ ผ่านระบบการประชุมทางไกล (Video Conference) 


วันจันทร์ที่ 7 มิถุนายน 2564
พิมพ์
กระทรวงยุติธรรม ประชุมคณะกรรมการกองทุนยุติธรรม ครั้งที่ ๔/๒๕๖๔ ผ่านระบบการประชุมทางไกล (Video Conference)
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมคณะกรรมการกองทุนยุติธรรม ครั้งที่ ๔/๒๕๖๔ เพื่อพิจารณาความคืบหน้าผลการดำเนินงานตามบันทึกข้อตกลงการประเมินของกองทุนยุติธรรม ประจำปีบัญชี ๒๕๖๔
ในวันจันทร์ที่ ๗ มิถุนายน ๒๕๖๔ เวลา ๑๐.๐๐ น. ณ ห้องประชุม ๑๐ - ๐๘ อาคารกระทรวงยุติธรรม  ถนนแจ้งวัฒนะ กรุงเทพมหานคร ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมคณะกรรมการกองทุนยุติธรรม ครั้งที่ ๔/๒๕๖๔ ผ่านระบบการประชุมทางไกล (Video Conference) โดยมี นายวัลลภ นาคบัว รองปลัดกระทรวงยุติธรรม นายมนินธ์ สุทธิวัฒนานิติ ผู้อำนวยการสำนักงานกองทุนยุติธรรม และคณะกรรมการฯ เข้าร่วมฯ
ในการนี้ ที่ประชุมได้รายงานความคืบหน้าผลการดำเนินงานตามบันทึกข้อตกลงการประเมินของกองทุนยุติธรรม ประจำปีบัญชี ๒๕๖๔ ผลการช่วยเหลือเยียวยาแก่ผู้เสียหายและจำเลยในคดีอาญาของสำนักงานช่วยเหลือทางการเงินแก่ผู้เสียหายและจำเลยในคดีอาญา ความคืบหน้าด้านคดี รวมทั้งผลการดำเนินงานทุนหมุนเวียน ประจำปีบัญชี ๒๕๖๓ (ฉบับสมบูรณ์)
ทั้งนี้ คณะกรรมการฯ ได้หารือร่วมกันในการพิจารณาจัดทำ/ทบทวนแผนงานด้านดิจิทัลและระบบฐานข้อมูล ประกอบด้วย ๑. แผนปฏิบัติการดิจิทัลกองทุนยุติธรรม (พ.ศ.๒๕๖๓ - ๒๕๖๕) ฉบับทบทวน  และ (ร่าง) แผนปฏิบัติการดิจิทัล ประจำปี พ.ศ.๒๕๖๕ และ ๒. แผนพัฒนาระบบฐานข้อมูลกองทุนยุติธรรม (พ.ศ.๒๕๖๓ - ๒๕๖๕) ฉบับทบทวนและ (ร่าง) แผนพัฒนาระบบฐานข้อมูล ประจำปี พ.ศ.๒๕๖๕
นอกจากนี้ ได้พิจารณาแผนปฏิบัติการด้านกองทุนยุติธรรม ระยะที่ ๑ (พ.ศ.๒๕๖๓ – ๒๕๖๕) ฉบับทบทวนและ (ร่าง) แผนปฏิบัติการกองทุนยุติธรรม ประจำปีบัญชี ๒๕๖๕ ตลอดจนแบบรายงานผลการสนับสนุนโครงการให้ความรู้ทางกฎหมายแก่ประชาชนอีกด้วย

ที่มา : https://www.thaigov.go.th/news/contents/details/42490