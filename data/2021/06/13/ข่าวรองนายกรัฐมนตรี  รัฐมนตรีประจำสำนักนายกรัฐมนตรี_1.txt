รัฐบาลไทย-ข่าวทำเนียบรัฐบาล-ปชช. ขอบคุณลุงตู่ ภายหลังดูพิธีเปิด EURO 2020 ประเดิมแมตซ์แรกอิตาลี-ตุรกี เมื่อคืนที่ผ่านมา ทำให้ผ่อนคลาย มีความสุขมากขึ้น


วันเสาร์ที่ 12 มิถุนายน 2564
ปชช. ขอบคุณลุงตู่ ภายหลังดูพิธีเปิด EURO 2020 ประเดิมแมตซ์แรกอิตาลี-ตุรกี เมื่อคืนที่ผ่านมา ทำให้ผ่อนคลาย มีความสุขมากขึ้น
ปชช. ขอบคุณลุงตู่ ภายหลังดูพิธีเปิด EURO 2020 ประเดิมแมตซ์แรกอิตาลี-ตุรกี เมื่อคืนที่ผ่านมา ทำให้ผ่อนคลาย มีความสุขมากขึ้น
นายอนุชา นาคาศัย รัฐมนตรีประจำสำนักนายกรัฐมนตรี เผย ภายหลังการถ่ายทอดสดฟุตบอล EURO 2020 คู่แรกเมื่อคืนที่ผ่านสร้างความสุขให้คนไทยเป็นอย่างมาก ต่างขอบคุณรัฐบาลที่ดำเนินการจัดหาช่องทางให้สามารถรับชมการแข่งขันฟุตบอล EURO 2020 ทำรู้สึกผ่อนคลายความกังวลจากสถานการณ์การแพร่ระบาดของโควิด-19 มากขึ้น
รัฐมนตรีประจำสำนักนายกรัฐมนตรีกล่าวต่อไปว่า พลเอก ประยุทธ์ จันทร์โอชา นายกรัฐมนตรี ขอให้ประชาชนชมติดตามการถ่ายทอดสดฟุตบอล EURO 2020 อีก 50 แมตซ์ จนถึงวันที่ 11 กรกฎาคม 2564 ทางช่อง NBT2HD อย่างมีความสุขอยู่กับครอบครัว ขออย่านัดรวมตัวกันมาดูการถ่ายทอดสดฟุตบอล เพื่อความปลอดภัยป้องกันการแพร่ระบาดของโควิด-19 ขอให้ทุกคนรักษาสุขภาพให้แข็งแรง ยังคงปฎิบัติตามมาตรการควบคุมป้องกันและควบคุมการแพร่ระบาดของโควิด-19 อย่างเคร่งครัด
ทั้งนี้ ในส่วนของรัฐบาล จะพยายามมอบความสุขให้กับประชาชนมากขึ้นผ่านรูปแบบต่างๆ ขอเพียงแต่ทุกคนร่วมมือกัน อีกไม่นานสถานการณ์จะคลี่คลายในไปในทางที่ดีขึ้น เหมือนกับการแข่งขันฟุตบอล ทีมชนะไม่ใช่ทีมที่มีผู้เล่นคนใดคนหนึ่งเก่ง แต่เป็นทีมที่มีความสามัคคี มีทีม team work ที่ดี
...............................

ที่มา : https://www.thaigov.go.th/news/contents/details/42664