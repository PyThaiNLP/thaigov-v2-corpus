รัฐบาลไทย-ข่าวทำเนียบรัฐบาล-การรถไฟฯ ประกาศเพิ่มบริการ ขบวนรถเชิงสังคมจำนวน 18 ขบวนรองรับช่วงเปิดเทอม เริ่ม 14 มิถุนายน นี้ เป็นต้นไป


วันเสาร์ที่ 12 มิถุนายน 2564
การรถไฟฯ ประกาศเพิ่มบริการ ขบวนรถเชิงสังคมจำนวน 18 ขบวนรองรับช่วงเปิดเทอม เริ่ม 14 มิถุนายน นี้ เป็นต้นไป
การรถไฟแห่งประเทศไทย (รฟท.) กระทรวงคมนาคม ประกาศเปิดเดินขบวนรถชานเมืองและขบวนรถท้องถิ่นเพิ่มเติมอีก 18 ขบวน ในเส้นทางสายสายเหนือ 4 ขบวน สายตะวันออกเฉียงเหนือ 8 ขบวน และสายใต้ 6 ขบวน เริ่มตั้งแต่วันที่ 14 มิถุนายน 2564 เป็นต้นไป
นายนิรุฒ มณีพันธ์ ผู้ว่าการรถไฟแห่งประเทศไทย เปิดเผยว่า เพื่อเป็นการอำนวยความสะดวกในการเดินทางแก่พี่น้องประชาชน ตลอดจนนักเรียน นิสิต นักศึกษา ซึ่งมีสถานบันการศึกษาเริ่มเปิดทำการเรียนการสอนในหลายพื้นที่ การรถไฟแห่งประเทศไทย (รฟท.) กระทรวงคมนาคม จึงได้ประกาศเปิดเดินขบวนรถชานเมืองและขบวนรถท้องถิ่นเพิ่มเติมอีก 18 ขบวน ในเส้นทางสายสายเหนือ 4 ขบวน สายตะวันออกเฉียงเหนือ 8 ขบวน และสายใต้ 6 ขบวน เริ่มตั้งแต่วันที่ 14 มิถุนายน 2564 เป็นต้นไป โดยมีขบวนรถที่ให้บริการในเส้นทางต่าง ๆ ดังนี้
1. สายเหนือ 4 ขบวน
- ขบวนรถธรรมดาที่ 207/208  กรุงเทพ - นครสวรรค์ - กรุงเทพ (เปลี่ยนเป็น อยุธยา - นครสวรรค์ - อยุธยา)
- ขบวนรถธรรมดาที่ 209/210  กรุงเทพ - บ้านตาคลี - กรุงเทพ
2. สายตะวันออกเฉียงเหนือ 8 ขบวน
- ขบวนรถชานเมืองที่ 339/340  กรุงเทพ - ชุมทางแก่งคอย - กรุงเทพ
- ขบวนรถท้องถิ่นที่ 419  นครราชสีมา - อุบลราชธานี
- ขบวนรถท้องถิ่นที่ 420  อุบลราชสีมา - ลำชี
- ขบวนรถท้องถิ่นที่ 423  ลำชี - สำโรงทาบ
- ขบวนรถท้องถิ่นที่ 424  สำโรงทาบ - นครราชสีมา
- ขบวนรถท้องถิ่นที่ 425/422  ลำชี - อุบลราชธานี - ลำชี
3. สายใต้ 6 ขบวน
- ขบวนรถธรรมดาที่ 251/252  ธนบุรี - ประจวบคีรีขันธ์ - ธนบุรี
- ขบวนรถธรรมดาที่ 259/260  ธนบุรี - น้ำตก - ธนบุรี
- ขบวนรถธรรมดาที่ 485/486  ชุมทางหนองปลาดุก - น้ำตก - ชุมทางหนองปลาดุก (เปลี่ยนเป็น กาญจนบุรี - น้ำตก - กาญจนบุรี)
ทั้งนี้ รฟท. ยังดำเนินมาตรการเฝ้าระวังและป้องกันการแพร่ระบาดของโรคติดเชื้อไวรัส COVID-19 ในการให้บริการแก่ผู้โดยสารทั้งในขบวนรถโดยสาร สถานีรถไฟทั่วประเทศอย่างเคร่งครัด เพื่อให้เกิดความปลอดภัย และลดความเสี่ยงจากการแพร่ระบาดของโรคติดเชื้อไวรัส COVID-19 ตลอดการเดินทาง สำหรับผู้โดยสารที่ประสงค์เดินทาง สอบถามข้อมูลเพิ่มเติมได้ที่สถานีรถไฟทั่วประเทศ ศูนย์บริการลูกค้าสัมพันธ์ หมายเลขโทรศัพท์ 1690 ตลอด 24 ชั่วโมง หรือ เฟซบุ๊ก แฟนเพจ ทีมพีอาร์การรถไฟแห่งประเทศไทย

ที่มา : https://www.thaigov.go.th/news/contents/details/42672