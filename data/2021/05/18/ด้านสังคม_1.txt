รัฐบาลไทย-ข่าวทำเนียบรัฐบาล-พม. รับมอบเตียงกระดาษ 100 เตียง ส่งต่อให้โรงพยาบาลสนาม พร้อมรับบริจาคเครื่องอุปโภคบริโภค จากภาคีเครือข่าย  ช่วยเหลือกลุ่มเปราะบางเดือดร้อนจากโควิด-19 ระลอกใหม่


วันจันทร์ที่ 17 พฤษภาคม 2564
พม. รับมอบเตียงกระดาษ 100 เตียง ส่งต่อให้โรงพยาบาลสนาม พร้อมรับบริจาคเครื่องอุปโภคบริโภค จากภาคีเครือข่าย  ช่วยเหลือกลุ่มเปราะบางเดือดร้อนจากโควิด-19 ระลอกใหม่
พม. รับมอบเตียงกระดาษ 100 เตียง ส่งต่อให้โรงพยาบาลสนาม พร้อมรับบริจาคเครื่องอุปโภคบริโภค จากภาคีเครือข่าย  ช่วยเหลือกลุ่มเปราะบางเดือดร้อนจากโควิด-19 ระลอกใหม่
วันที่ 14 พ.ค. 64 เวลา 14.00 น. ที่กระทรวงการพัฒนาสังคมและความมั่นคงของมนุษย์ สะพานขาว ถนนกรุงเกษม กทม. นางสาวแรมรุ้ง วรวัธ รองปลัดกระทรวงการพัฒนาสังคมและความมั่นคงของมนุษย์ (รองปลัด พม.) เปิดเผยว่า วันนี้ กระทรวง พม. ได้รับมอบสิ่งของบริจาคจำนวนมากจากหลายภาคส่วน เพื่อนำไปช่วยเหลือประชาชนกลุ่มเปราะบาง อาทิ เด็ก คนพิการ ผู้สูงอายุ และผู้ด้อยโอกาสในสังคม ซึ่งเป็นกลุ่มเป้าหมายของกระทรวง พม. ที่ประสบปัญหาทางสังคมได้รับความเดือดร้อนและความยากลำบากจากสถานการณ์การแพร่ระบาดของโรคติดเชื้อไวรัสโคโรนา 2019 (โควิด-19) ระลอกใหม่ รวมทั้งส่งต่อไปยังโรงพยาบาลสนามที่ดูแลรักษาผู้ป่วยโรคโควิด-19 โดยมีหลายภาคส่วนร่วมกันบริจาค ดังนี้ 1. บริษัท ไทยเบฟเวอเรจ จำกัด (มหาชน) บริจาคน้ำดื่ม จำนวน 1,750 แพ็ค และแอลกอฮอล์ จำนวน 1,000 ลิตร 2. บริษัท เอก-ชัย ดิสทริบิวชั่น ซิสเทม จำกัด (โลตัส) บริจาคเครื่องอุปโภคบริโภคที่จำเป็นและหน้ากากอนามัย จำนวน 2,000 ชิ้น รวมมูลค่า 100,000 บาท 3. บริษัท ท่าอากาศยานไทย จำกัด (มหาชน) ฝ่ายกิจการเพื่อสังคม บริจาคเครื่องอุปโภคบริโภคที่จำเป็น รวมมูลค่า 100,000 บาท 4. สมาคมบรรจุภัณฑ์กระดาษลูกฟูกไทย บริจาคเตียงกระดาษ จำนวน 100 เตียง รวมมูลค่า 100,000 บาท โดยมีบริษัท ไทยรัฐ โลจิสติคส์ จำกัด ในเครือ ไทยรัฐกรุ๊ป บริการขนส่งเตียงไปยังโรงพยาบาลสนามโดยไม่คิดค่าใช้จ่าย 5. บริษัท ลัคกี้ ยูเนี่ยน ฟู้ดส์ จำกัด บริจาคผลิตภัณฑ์อาหารทะเลสำเร็จรูป รวมมูลค่า 55,000 บาท 6. มูลนิธิพลตำรวจเอก อดุลย์ แสงสิงแก้ว บริจาคหน้ากากอนามัย จำนวน 5,000 ชิ้น บะหมี่กึ่งสำเร็จรูป จำนวน 6 ลัง น้ำดื่ม จำนวน 100 แพ็ค รวมมูลค่า 20,000 บาท 7. สำนักงานธนานุเคราะห์ร่วมกับธนาคารออมสิน บริจาคน้ำดื่ม จำนวน 10,000 ขวด 8. บริษัทไทยเพรซิเดนท์ฟูดส์ จำกัด (มหาชน) บริจาคบะหมี่กึ่งสำเร็จรูป จำนวน 4,500 ซอง รวมมูลค่า 27,000 บาท 9. บริษัท กุลวรา จำกัด บริจาคเงินสด จำนวน 5,000 บาท และ 10. คุณพชิรารัชต์ สมิทธ์ธรานันท์ บริจาค เงินสด จำนวน 1,000 บาท นอกจากนี้ เมื่อวันที่ 12-13 พ.ค. ที่ผ่านมา ยังมีหลายภาคส่วนเข้ามาร่วมกันบริจาค ดังนี้ 1. คุณพงศธร เอื้อมงคลชัย ร่วมบริจาคข้าวสารน้ำหนัก 5 กก. จำนวน 1,000 ถุง และ ปลากระป๋อง จำนวน 2,000 กระป๋อง รวมมูลค่า 111,900 บาท 2. บริษัท พนาทัศน์ จำกัด มอบข้าวกล่องพร้อมทาน จำนวน 1,000 กล่อง และน้ำดื่ม จำนวน 1,000 ขวด 3. มูลนิธิเอสซีจี (SCG Foundation) บริจาคแอลกอฮอล์ สเปรย์ จำนวน 500 ขวด  และ 4. คุณศิริลักษณ์  คันธา บริจาคเจลแอลกอฮอล์ จำนวน 480 หลอด
นางสาวแรมรุ้ง กล่าวว่า ด้วยสถานการณ์การแพร่ระบาดของโรคโควิด-19 ระลอกใหม่ ได้ขยายวงกว้างไปทั่วประเทศ และส่งผลกระทบต่อประชาชนทุกกลุ่มเป้าหมายอย่างต่อเนื่อง ทั้งนี้ กระทรวง พม. มีความห่วงใยคุณภาพชีวิตของกลุ่มเปราะบางที่มีความเสี่ยงสูง จึงได้ดำเนินโครงการการให้เพื่อชีวิตที่ดีกว่า ด้วยการรับบริจาคสิ่งของจำเป็นในชีวิตประจำวัน โดยบูรณาการความร่วมมือกับทุกภาคส่วน เพื่อนำไปช่วยเหลือกลุ่มเปราะบางและประชาชนที่ได้รับผลกระทบจากโรคโควิด-19 สำหรับวันนี้ กระทรวง พม. ขอขอบคุณทุกภาคส่วนที่มาร่วมบริจาคสิ่งของที่จำเป็น และขอให้มั่นใจได้ว่า สิ่งของบริจาคจะเป็นประโยชน์และส่งถึงมือกลุ่มเปราะบางและประชาชนที่กำลังประสบปัญหาความเดือดร้อนอย่างแน่นอน
นางสาวแรมรุ้ง กล่าวเพิ่มเติมว่า กระทรวง พม. ขอเชิญชวนทุกภาคส่วนและประชาชน ร่วมบริจาคสิ่งของที่จำเป็น อาทิ อาหารพร้อมทาน ข้าวสาร น้ำดื่ม นมสำหรับเด็กและผู้ใหญ่ ผ้าอ้อมสำหรับเด็กแรกเกิด คนพิการ และผู้สูงอายุ บะหมี่กึ่งสำเร็จรูป อาหารกระป๋อง หน้ากากอนามัย และแอลกอฮอล์ เป็นต้น ทั้งนี้ สามารถบริจาคได้ที่ ศูนย์รับบริจาคกระทรวง พม. ณ อาคารกรมพัฒนาสังคมและสวัสดิการ กระทรวง พม. หรือติดต่อศูนย์ช่วยเหลือสังคม ผ่านสายด่วน พม. โทร. 1300 บริการฟรี 24 ชั่วโมง และสำนักงานพัฒนาสังคมและความมั่นคงของมนุษย์จังหวัดทุกจังหวัด

ที่มา : https://www.thaigov.go.th/news/contents/details/41789