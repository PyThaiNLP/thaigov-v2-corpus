รัฐบาลไทย-ข่าวทำเนียบรัฐบาล-ประธานรัฐสภา จับมือ พม. ลงพื้นที่จังหวัดเพชรบุรีและประจวบคีรีขันธ์ มอบหน้ากากอนามัยช่วยกลุ่มเปราะบางป้องกันโควิด-19


วันจันทร์ที่ 17 พฤษภาคม 2564
ประธานรัฐสภา จับมือ พม. ลงพื้นที่จังหวัดเพชรบุรีและประจวบคีรีขันธ์ มอบหน้ากากอนามัยช่วยกลุ่มเปราะบางป้องกันโควิด-19
ประธานรัฐสภา จับมือ พม. ลงพื้นที่จังหวัดเพชรบุรีและประจวบคีรีขันธ์ มอบหน้ากากอนามัยช่วยกลุ่มเปราะบางป้องกันโควิด-19
วันที่ 16 พ.ค. 64 เวลา 08.30 น. นายชวน หลีกภัย ประธานรัฐสภา ลงพื้นที่จังหวัดเพชรบุรี ณ ร้านหลงรักนา จังหวัดเพชรบุรี  เพื่อมอบหน้ากากอนามัย จำนวน 10,000 ชิ้น ให้กับจังหวัดเพชรบุรี สำหรับแจกจ่ายให้กับกลุ่มเปราะบางทั้งเด็ก ผู้สูงอายุ คนพิการ และผู้ด้อยโอกาส รวมทั้งประชาชนในพื้นที่ ใช้ป้องกันการแพร่ระบาดของโรคโควิด-19 โดยมีนายภัคพงศ์ ทวิพัฒน์ ผู้ว่าราชการจังหวัดเพชรบุรี เป็นผู้รับมอบหน้ากากอนามัย อีกทั้งมีนายอนุกูล ปีดแก้ว รองปลัดกระทรวงการพัฒนาสังคมและความมั่นคงของมนุษย์ (รองปลัด พม.)  พร้อมด้วยคณะผู้บริหารกระทรวง พม. ร่วมลงพื้นที่ และได้พบปะให้กำลังใจเครือข่าย พม. ที่ช่วยเหลือดูแลกลุ่มเปราะบางในพื้นที่ นอกจากนี้ กระทรวง พม. ยังได้มอบนมผงสำหรับเด็ก เพื่อนำไปช่วยเหลือครอบครัวกลุ่มเปราะบางที่ขาดแคลน โดยเฉพาะครอบครัวแม่เลี้ยงเดี่ยว ทั้งนี้ อาสาสมัครพัฒนาสังคมและความมั่นคงของมนุษย์ (อพม.) จะช่วยกระจายหน้ากากอนามัยไปแจกจ่ายในพื้นที่อย่างทั่วถึงต่อไป
นายอนุกูล กล่าวเพิ่มเติมว่า จากนั้น เวลา 10.00 น. นายชวน หลีกภัย ประธานรัฐสภา ได้เดินทางไปลงพื้นที่ ณ หมู่บ้านเอื้ออาทรหัวหิน โครงการ 1 จังหวัด ประจวบคีรีขันธ์ เพื่อมอบหน้ากากอนามัย จำนวน 10,000 ชิ้น ให้กับจังหวัดประจวบคีรีขันธ์ สำหรับแจกจ่ายให้กับกลุ่มเปราะบางและประชาชนในพื้นที่ ใช้ป้องกันการแพร่ระบาดของโรคโควิด-19 โดยมีนางสาวชไมพร อำไพจิตร รองผู้ว่าราชการจังหวัดประจวบคีรีขันธ์ เป็นผู้รับมอบหน้ากากอนามัย อีกทั้งได้พบปะให้กำลังใจเครือข่าย พม. ที่ช่วยเหลือดูแลกลุ่มเปราะบางในพื้นที่ นอกจากนี้ คณะผู้บริหารกระทรวง พม. ยังได้มอบนมผงสำหรับเด็กเพื่อนำไปช่วยเหลือครอบครัวกลุ่มเปราะบางที่ขาดแคลน  โดยเฉพาะครอบครัวแม่เลี้ยงเดี่ยว ทั้งนี้ อาสาสมัครพัฒนาสังคมและความมั่นคงของมนุษย์ (อพม.) จะช่วยกระจายหน้ากากอนามัยไปแจกจ่ายในพื้นที่อย่างทั่วถึงต่อไป

ที่มา : https://www.thaigov.go.th/news/contents/details/41791