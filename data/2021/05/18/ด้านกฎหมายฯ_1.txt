รัฐบาลไทย-ข่าวทำเนียบรัฐบาล-กระทรวงยุติธรรม ประชุมคณะอนุกรรมการให้ความช่วยเหลือประจำกรุงเทพมหานคร และที่เกินอำนาจของคณะอนุกรรมการให้ความช่วยเหลือประจำจังหวัด ผ่านระบบการประชุมทางไกล (Video Conference)


วันจันทร์ที่ 17 พฤษภาคม 2564
กระทรวงยุติธรรม ประชุมคณะอนุกรรมการให้ความช่วยเหลือประจำกรุงเทพมหานคร และที่เกินอำนาจของคณะอนุกรรมการให้ความช่วยเหลือประจำจังหวัด ผ่านระบบการประชุมทางไกล (Video Conference)
กระทรวงยุติธรรม ประชุมคณะอนุกรรมการให้ความช่วยเหลือประจำกรุงเทพมหานคร และที่เกินอำนาจของคณะอนุกรรมการให้ความช่วยเหลือประจำจังหวัด  คณะที่ ๑ ครั้งที่ ๑๓/๒๕๖๔ ผ่านระบบการประชุมทางไกล (Video Conference)
ในวันจันทร์ที่ ๑๗ พฤษภาคม ๒๕๖๔ เวลา ๑๓.๓๐ น. ณ ห้องประชุม ๔ - ๐๑ ชั้น ๔ อาคารกระทรวงยุติธรรม ถนนแจ้งวัฒนะ เขตหลักสี่ กรุงเทพมหานคร นายสหการณ์ เพ็ชรนรินทร์ รองปลัดกระทรวงยุติธรรม เป็นประธานการประชุมคณะอนุกรรมการให้ความช่วยเหลือประจำกรุงเทพมหานคร และที่เกินอำนาจของคณะอนุกรรมการให้ความช่วยเหลือประจำจังหวัด คณะที่ ๑ ครั้งที่ ๑๓/๒๕๖๔ ผ่านระบบการประชุมทางไกล (Video Conference) โดยมีเจ้าหน้าที่และหน่วยงานที่เกี่ยวข้องเข้าร่วมฯ ที่ประชุมได้รับทราบข้อมูลแสดงการให้ความช่วยเหลือประชาชน ปีงบประมาณ ๒๕๖๔ ในภาพรวมทั่วประเทศ ๒,๗๕๐ ราย (ณ วันที่ ๑ ตุลาคม ๒๕๖๓ – ๑๖ เมษายน ๒๕๖๔) แบ่งเป็นผู้มาขอรับคำปรึกษากฎหมาย จำนวน ๒๙๗ ราย และผู้มาขอรับความช่วยเหลือตามภารกิจของกองทุนยุติธรรม จำนวน ๒,๔๕๓ ราย
นอกจากนี้ ที่ประชุมพิจารณาคำขอรับความช่วยเหลือเสนอคณะอนุกรรมการให้ความช่วยเหลือประจำกรุงเทพมหานครฯ คณะที่ ๑ จำนวน ๑๙ ราย พิจารณาคำขอรับความช่วยเหลือในการดำเนินคดี จำนวน ๘ ราย อนุมัติ จำนวน ๕ ราย ไม่อนุมัติ ๓ ราย และพิจารณาคำขอรับความช่วยเหลือการขอปล่อยชั่วคราวผู้ต้องหาหรือจำเลย จำนวน ๑๑ ราย อนุมัติ จำนวน ๑๐ ราย ไม่อนุมัติ ๑ ราย รวมยอดเงินการให้ความช่วยเหลือกรณีขอปล่อยชั่วคราว ทั้งสิ้น ๔,๔๐๐,๐๐๐ บาท

ที่มา : https://www.thaigov.go.th/news/contents/details/41808