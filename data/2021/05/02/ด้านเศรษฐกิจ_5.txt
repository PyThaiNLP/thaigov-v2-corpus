รัฐบาลไทย-ข่าวทำเนียบรัฐบาล-ขสมก. เพิ่มความถี่ในการปล่อยรถโดยสาร ช่วงเวลาเร่งด่วนเช้าและเย็น


วันเสาร์ที่ 1 พฤษภาคม 2564
ขสมก. เพิ่มความถี่ในการปล่อยรถโดยสาร ช่วงเวลาเร่งด่วนเช้าและเย็น
ตามที่ข่าวสดออนไลน์ ได้นำเสนอข่าว กรณีเพจเฟซบุ๊ก Drama-addict ได้เผยแพร่ภาพเหตุการณ์ เมื่อวันที่ 29 เมษายน 2564 เวลาขสมก. จึงมีการปรับเที่ยววิ่งรถโดยสารประจำทาง ให้สอดคล้องกับความต้องการใช้บริการของประชาชนในแต่ละช่วงเวลา ตั้งแต่วันที่ 28 เมษายน 2564
นายสุระชัย เอี่ยมวชิรสกุล ผู้อำนวยการองค์การขนส่งมวลชนกรุงเทพ กระทรวงคมนาคม เปิดเผยว่า ตามที่ข่าวสดออนไลน์ ได้นำเสนอข่าว กรณีเพจเฟซบุ๊ก Drama-addict ได้เผยแพร่ภาพเหตุการณ์ เมื่อวันที่ 29 เมษายน 2564 เวลาประมาณ 18.30 - 19.45 น. ซึ่งมีประชาชนอยู่บนรถโดยสารประจำทางสายหนึ่ง เป็นจำนวนมาก ไม่เป็นไปตามมาตรการเว้นระยะห่างทางสังคม (Social Distancing) ทำให้ประชาชนมีความกังวลว่าจะได้รับการแพร่เชื้อไวรัส COVID-19 องค์การขนส่งมวลชนกรุงเทพ (ขสมก.) ขอชี้แจงดังนี้
1. ขสมก. ได้มีการปรับเที่ยววิ่งรถโดยสารประจำทาง ให้สอดคล้องกับความต้องการใช้บริการของประชาชนในแต่ละช่วงเวลา ตั้งแต่วันที่ 28 เมษายน 2564
2. หลังจากดำเนินการได้ 3 วัน  ขสมก. ได้มีการบริหารจัดการเดินรถ ให้สอดคล้องกับความต้องการใช้บริการของประชาชนให้มากยิ่งขึ้นดังนี้
2.1 ขสมก. จะเพิ่มความถี่ในการปล่อยรถโดยสาร ช่วงเวลาเร่งด่วนเช้า (06.00 - 09.00 น.) และช่วงเวลาเร่งด่วนเย็น (17.00 - 20.00 น.) ให้มีระยะห่างกันไม่เกิน 10 นาที โดย ขสมก. ได้จัดเจ้าหน้าที่สายตรวจพิเศษยืนประจำจุด ณ ป้ายหยุดรถโดยสารสำคัญ ๆ ที่มีผู้ใช้บริการหนาแน่น เพื่ออำนวยความสะดวกให้กับประชาชน
2.2 ขสมก. จะติดป้ายข้อความ “เหลือรถ 2 คันสุดท้าย” “เหลือรถ 1 คันสุดท้าย” และ “รถคันสุดท้าย” บริเวณกระจกด้านหน้ารถโดยสาร เพื่อประชาสัมพันธ์ให้ประชาชนรับทราบ
3. กรณีผู้ใช้บริการบนรถเต็ม พนักงานเก็บค่าโดยสารจะติดป้าย ข้อความ “ผู้ใช้บริการเต็ม โปรดใช้บริการรถคันถัดไป” บริเวณกระจกด้านหน้ารถโดยสาร  พร้อมประชาสัมพันธ์ให้ผู้ใช้บริการรับทราบ
ดังนั้น ขอความร่วมมือผู้ใช้บริการทุกท่านปฏิบัติตามคำแนะนำของพนักงาน เพื่อประโยชน์ด้านสาธารณสุข ซึ่งจะช่วยลดความเสี่ยงจากการติดเชื้อไวรัส COVID-19 สามารถสอบถามรายละเอียดเพิ่มเติมเกี่ยวกับการใช้บริการสอบถามเส้นทางรถเมล์ หรือแนะนำบริการได้ที่ www.bmta.co.th facebook : BMTA องค์การขนส่งมวลชนกรุงเทพ หรือ Call Center 1348 ทุกวัน ตั้งแต่ เวลา 05.00 - 22.00 น.

ที่มา : https://www.thaigov.go.th/news/contents/details/41408