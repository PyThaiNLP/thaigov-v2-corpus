รัฐบาลไทย-ข่าวทำเนียบรัฐบาล-รมว.ดีอีเอส นำทีม NT-หัวเว่ย มอบระบบสื่อสารอำนวยความสะดวกบุคลากรทางการแพทย์และผู้ป่วยโควิด-19 รพ.สนามบางขุนเทียน


วันเสาร์ที่ 1 พฤษภาคม 2564
รมว.ดีอีเอส นำทีม NT-หัวเว่ย มอบระบบสื่อสารอำนวยความสะดวกบุคลากรทางการแพทย์และผู้ป่วยโควิด-19 รพ.สนามบางขุนเทียน
รมว.ดีอีเอส นำทีม NT-หัวเว่ย มอบระบบสื่อสารอำนวยความสะดวกบุคลากรทางการแพทย์และผู้ป่วยโควิด-19 รพ.สนามบางขุนเทียน
เมื่อวันที่ 1 พฤษภาคม 2564 นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอีเอส) พร้อมด้วย นาวาอากาศเอก สมศักดิ์ ขาวสุวรรณ์ กรรมการและรักษาการกรรมการผู้จัดการใหญ่ บมจ. โทรคมนาคมแห่งชาติ หรือ NT และนายอาเบล เติ้ง ประธานกรรมการบริหาร บริษัท หัวเว่ย เทคโนโลยี่ (ประเทศไทย) จำกัด เดินทางลงพื้นที่โรงพยาบาลผู้สูงอายุบางขุนเทียน ตรวจเยี่ยมการติดตั้งอุปกรณ์ free wifi ตรวจสอบคุณภาพสัญญาณสื่อสารในจุดต่าง ๆ พร้อม ได้มอบนวัตกรรมโซลูชัน ทางการแพทย์ เช่น นวัตกรรมการสื่อสารทางไกลtelemedicine ระบบการจัดการผู้ป่วยอัจฉริยะ และระบบโครงข่ายวิทยุสื่อสารไร้สายบรอดแบนด์ eLTE โดยมี นพ.ศุภรัช สุวัฒนพิมพ์ ผู้อำนวยการโรงพยาบาลฯ เป็นผู้รับมอบ
ทั้งนี้ เพื่อช่วยเพิ่มศักยภาพการจัดการและโครงข่ายการสื่อสารของเจ้าหน้าที่ บุคลากรทางการแพทย์ให้เป็นไปโดยสะดวก และยกระดับประสิทธิภาพการรับมือกับการแพร่กระจาย COVID-19 อย่างเต็มที่ ตลอดจน สามารถอำนวยความสะดวกให้ผู้ป่วยโควิดสามารถติดต่อสื่อสารได้อย่างมีประสิทธิภาพ
ที่ผ่านมา NT ได้เข้าไปติดตั้งระบบอินเทอร์เน็ตไวไฟ และไอพีโฟน รวมถึงกล้องวงจรปิด (CCTV) ให้กับโรงพยาบาลสนามในหลายพื้นที่ อาทิ  โรงพยาบาลสนาม 2 จังหวัดเชียงราย (ศูนย์ประชุมและแสดงสินค้านานาชาติGMS) โรงพยาบาลสนาม มหาวิทยาลัยพะเยา โรงพยาบาลสนาม มหาวิทยาลัยขอนแก่น โรงพยาบาลสนามวชิรพยาบาล โรงพยาบาลสนามเอราวัณ 1 บางบอน (ศูนย์กีฬาเฉลิมพระเกียรติ 84 พรรษา) โรงพยาบาลสนามมหาวิทยาลัยสงขลานครินทร์ โรงพยาบาลสนามมหาวิทยาลัยราชภัฏราชนครินทร์ โรงพยาบาลสนามมหาวิทยาลัยราชภัฏร้อยเอ็ด
************

ที่มา : https://www.thaigov.go.th/news/contents/details/41403