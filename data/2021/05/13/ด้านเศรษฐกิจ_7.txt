รัฐบาลไทย-ข่าวทำเนียบรัฐบาล-กบข. จับมือ TIC ไทยประกันภัย มอบสิทธิพิเศษสำหรับสมาชิก กบข. เปิดตัวแบบประกันใหม่เป็นที่แรก พร้อมรับส่วนลดเพิ่มตลอดปี


วันพุธที่ 12 พฤษภาคม 2564
พิมพ์
กบข. จับมือ TIC ไทยประกันภัย มอบสิทธิพิเศษสำหรับสมาชิก กบข. เปิดตัวแบบประกันใหม่เป็นที่แรก พร้อมรับส่วนลดเพิ่มตลอดปี
กบข.ร่วมกับ TIC ไทยประกันภัย นำเสนอแบบประกันภัยพิเศษเฉพาะให้แก่สมาชิก กบข. เป็นที่แรก พร้อมมอบสิทธิประโยชน์ผ่าน My GPF Application จัดเต็มด้วยโปรโมชันเงินคืน (Cash Back) สูงสุด 15%* พร้อมโปรโมชันพิเศษประจำไตรมาสตลอดปี
กบข. ร่วมกับ TIC ไทยประกันภัย นำเสนอแบบประกันภัยพิเศษเฉพาะให้แก่สมาชิก กบข. เป็นที่แรก พร้อมมอบสิทธิประโยชน์ผ่าน My GPF Application จัดเต็มด้วยโปรโมชันเงินคืน (Cash Back) สูงสุด 15%* พร้อมโปรโมชันพิเศษประจำไตรมาสตลอดปี และได้ลุ้นสร้อยคอทองคำหนัก 1 บาท จำนวน 27 รางวัลและรถยนต์ Toyota Corolla Cross Hybrid Premium Safety จำนวน 1 รางวัล
ดร.ศรีกัญญา ยาทิพย์ เลขาธิการคณะกรรมการกองทุนบำเหน็จบำนาญข้าราชการ (กบข.) เปิดเผยว่า หนึ่งในภารกิจของ กบข. คือ การจัดสรรสวัสดิการเพื่อมอบสิทธิประโยชน์ที่ตอบโจทย์ความต้องการที่หลากหลายของสมาชิก ความร่วมมือในครั้งนี้ถือเป็นทางเลือกในการเพิ่มหลักประกันให้กับสมาชิก กบข. เพื่อให้สมาชิกได้รับสิทธิประโยชน์ในอัตราพิเศษ พร้อมส่วนลดและโปรโมชันพิเศษต่าง ๆ ตลอดทั้งปี
“กบข. ได้ร่วมกับ TIC ไทยประกันภัย นำร่องเปิดตัวกรมธรรม์ประกันภัยรถยนต์ ประเภท 1 ขับดีมีคืน ให้แก่สมาชิก กบข. เป็นที่แรก อีกทั้งยังจะได้รับสิทธิ์เงินคืนสูงสุด 15% พร้อมโปรโมชันประจำไตรมาสตลอดทั้งปี โดยสมาชิกสามารถกดรับสิทธิ์ผ่าน My GPF Application เมนูสิทธิพิเศษ หมวดหมู่ประกัน ได้อย่างสะดวกรวดเร็ว” ดร.ศรีกัญญากล่าว
ดร.มหัทธนะ อัมพรพิสิฏฐ์ กรรมการผู้จัดการ บริษัท ไทยประกันภัย จำกัด (มหาชน) หนึ่งในสายธุรกิจด้านประกันบริษัท เครือไทย โฮลดิ้งส์ จำกัด (มหาชน) กล่าวถึงการจับมือกันระหว่าง TIC ไทยประกันภัย และ กบข. ในครั้งนี้ว่า TIC ไทยประกันภัย มีความยินดีเป็นอย่างยิ่งในการเข้าร่วมเป็นพันธมิตรกับ กบข. ในครั้งนี้ โดยได้คัดสรรแบบประกันภัย ที่ครอบคลุมทุกไลฟ์สไตล์การใช้ชีวิต เฉพาะสำหรับสมาชิก กบข. ทั่วประเทศ- พร้อมสิทธิประโยชน์อีกมากมาย ทั้งเงินคืนสูงสุด 15%* โปรโมชันพิเศษทุกไตรมาส เอาใจสมาชิก กบข. ยาว ๆ ตลอดทั้งปี
“ถือเป็นครั้งแรกที่ TIC ไทยประกันภัย นำเสนอแบบประกันภัยรถยนต์ชั้น 1 ขับดีมีคืน ให้กับสมาชิก กบข. และเราเลือก My GPF Application เป็นแพลตฟอร์มแรกที่วางขาย ซึ่งประกันรถยนต์ชั้น 1 ขับดีมีคืน มีความพิเศษคือ ถ้าผู้ใช้รถขับขี่ปลอดภัย ไม่มีการเคลมเลยตลอดปีกรมธรรม์ ลูกค้าจะได้รับเงินคืน 20% ครับ และยังมีผลิตภัณฑ์อีก 2 แบบประกันที่ขายผ่าน My GPF Application คือ ประกันภัยคุ้มครองผู้ประสบภัยจากรถ (พ.ร.บ.) ประกันภัยสู้ยุง Happy Fighter (เจอ จ่าย จบ) ไม่เพียงเท่านี้ TIC ไทยประกันภัย และ กบข. จะจัด Virtual Conference ให้ความรู้และคำแนะนำเกี่ยวกับการทำประกันภัย ความรู้ด้านเทคโนโลยีประกันภัย หรือ InsurTech รวมถึงการวางแผนการเงินในรูปแบบต่างๆ เพื่อเป็นสิทธิพิเศษสำหรับสมาชิก กบข. โดยเฉพาะ” ดร.มหัทธนะกล่าวเพิ่มเติม
สมาชิก กบข. กดรับสิทธิ์ซื้อประกันภัยได้ที่ My GPF Application สอบถามข้อมูลเพิ่มเติมได้ที่ Call Center ไทยประกันภัย โทร 02-613-0100 *เงื่อนไขเป็นไปตามที่บริษัทฯ กำหนด

ที่มา : https://www.thaigov.go.th/news/contents/details/41670