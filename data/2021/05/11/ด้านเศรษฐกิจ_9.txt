รัฐบาลไทย-ข่าวทำเนียบรัฐบาล-ธพส. ส่งความห่วงใย มอบฟรี! ประกันภัยแพ้วัคซีนโควิด-19ให้แก่ผู้ได้รับสิทธิ์ 2 โครงการ


วันจันทร์ที่ 10 พฤษภาคม 2564
พิมพ์
ธพส. ส่งความห่วงใย มอบฟรี! ประกันภัยแพ้วัคซีนโควิด-19ให้แก่ผู้ได้รับสิทธิ์ 2 โครงการ
ธพส. ตระหนักถึงผลกระทบทางเศรษฐกิจจากการแพร่ระบาดของโรคติดเชื้อไวรัสโคโรนา 2019 (COVID-19) และได้เล็งเห็นถึงความปลอดภัยในชีวิต จึงขอส่งความห่วงใย ด้วยการมอบแผนความคุ้มครองประกันภัยโรคติดเชื้อไวรัสโคโรนา 2019 (COVID-19)
บริษัท ธนารักษ์พัฒนาสินทรัพย์ จำกัด หรือ ธพส. ตระหนักถึงผลกระทบทางเศรษฐกิจจากการแพร่ระบาดของโรคติดเชื้อไวรัสโคโรนา 2019 (COVID-19)และได้เล็งเห็นถึงความปลอดภัยในชีวิต จึงขอส่งความห่วงใย ด้วยการมอบแผนความคุ้มครองประกันภัยโรคติดเชื้อไวรัสโคโรนา 2019 (COVID-19)ประเภทการแพ้และได้รับผลข้างเคียงจากการฉีดวัคซีนโควิด-19ให้แก่ผู้ได้รับสิทธิ์ทั้ง 2 โครงการ ได้แก่ 1. โครงการบูรณาการสวัสดิการที่พักอาศัยกับสถานที่ทำงานและศูนย์บริการของข้าราชการพลเรือนสามัญ(บนที่ดินราชพัสดุแปลงบางจาก แปลงห้วยขวาง แปลงยานนาวา กรุงเทพมหานคร และแปลงบางกระสอ จังหวัดนนทบุรี) 2. โครงการที่พักอาศัยผู้สูงอายุ รามาฯ-ธนารักษ์ จังหวัดสมุทรปราการ
ดร.นาฬิกอติภัค แสงสนิท กรรมการผู้จัดการ บริษัท ธนารักษ์พัฒนาสินทรัพย์ จำกัดเปิดเผยว่าจากสถานการณ์การแพร่ระบาดโควิด-19 ระลอก 3 ที่กำลังแพร่ระบาดในวงกว้างอย่างรวดเร็ว สร้างความวิตกกังวลให้กับทุกคน ธพส. มีความห่วงใยผู้ที่จองสิทธิ์ในโครงการที่พักอาศัยผู้สูงอายุรามาฯ-ธนารักษ์ จังหวัดสมุทรปราการ และโครงการบูรณาการสวัสดิการที่พักอาศัยกับสถานที่ทำงานและศูนย์บริการสำหรับข้าราชการพลเรือนสามัญ ซึ่งปัจจุบันรัฐบาลได้สนับสนุนให้ประชาชนทุกคนได้รับการฉีดวัคซีน เพื่อกระตุ้นให้ร่างกายสร้างภูมิคุ้มกันต่อเชื้อไวรัส ช่วยป้องกันการติดเชื้อ และสามารถลดความรุนแรงของโรคได้ทว่าผู้ได้รับวัคซีนบางรายอาจแพ้หรือมีอาการข้างเคียงเกิดขึ้นเพื่อสนับสนุนและสร้างความมั่นใจในการฉีดวัคซีน ธพส. จึงได้มอบแผนความคุ้มครองประกันภัยโรคติดเชื้อไวรัสโคโรนา 2019 ประเภทการแพ้และได้รับผลข้างเคียงจากการฉีดวัคซีนโควิด-19 ให้แก่ผู้ได้รับสิทธิ์ทั้ง 2 โครงการ โดยมีรายละเอียดการคุ้มครอง ดังนี้
1. การเจ็บป่วยด้วยภาวะโคม่า (Coma) กรณีได้รับผลกระทบจากการฉีดวัคซีนป้องกันโรคติดเชื้อไวรัสโคโรนา 2019 (COVID-19) จำนวนเงินเอาประกัน 100,000 บาท
2.ค่ารักษาพยาบาลผู้ป่วยใน (IPD) หรือ ผู้ป่วยนอก (OPD) กรณีได้รับผลกระทบจากการฉีดวัคซีนป้องกันโรคติดเชื้อไวรัสโคโรนา 2019 (COVID-19) (แบบจ่ายตามจริง) จำนวนเงินเอาประกัน 1,000 บาท ต่อปี
3.เงินชดเชยรายวันจากการเข้าพักรักษาตัวเป็นผู้ป่วยในกรณีได้รับผลกระทบจากการฉีดวัคซีนป้องกันโรคติดเชื้อไวรัสโคโรนา 2019 (COVID-19) จำนวนเงินเอาประกัน 200 บาท/วัน (สูงสุด 15 วันต่อปี)
ทั้งนี้เงื่อนไขเป็นไปตามที่บริษัทประกันภัยกำหนด
สอบถามข้อมูลเพิ่มเติมได้ที่ฝ่ายพัฒนาธุรกิจ ธพส.โทรศัพท์ 0 2142 2259โทรสาร 0 2143 8888

ที่มา : https://www.thaigov.go.th/news/contents/details/41606