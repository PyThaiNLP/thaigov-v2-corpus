รัฐบาลไทย-ข่าวทำเนียบรัฐบาล-วธ.เผยสวจ.ทั่วประเทศผนึกชุมชนคุณธรรม หน่วยงานรัฐ เอกชนดำเนินโครงการ“ปันน้ำใจ คนไทย ไม่ทิ้งกัน”โดยใช้พลังบวร มอบเครื่องอุปโภคบริโภค จัดตั้งโรงทาน ทำอาหารกล่อง 


วันจันทร์ที่ 10 พฤษภาคม 2564
วธ.เผยสวจ.ทั่วประเทศผนึกชุมชนคุณธรรม หน่วยงานรัฐ เอกชนดำเนินโครงการ“ปันน้ำใจ คนไทย ไม่ทิ้งกัน”โดยใช้พลังบวร มอบเครื่องอุปโภคบริโภค จัดตั้งโรงทาน ทำอาหารกล่อง
วธ.เผยสวจ.ทั่วประเทศผนึกชุมชนคุณธรรม หน่วยงานรัฐ เอกชนดำเนินโครงการ“ปันน้ำใจ คนไทย ไม่ทิ้งกัน”โดยใช้พลังบวร มอบเครื่องอุปโภคบริโภค จัดตั้งโรงทาน ทำอาหารกล่อง
วธ.เผยสวจ.ทั่วประเทศผนึกชุมชนคุณธรรม หน่วยงานรัฐ เอกชนดำเนินโครงการ“ปันน้ำใจ คนไทย ไม่ทิ้งกัน”โดยใช้พลังบวร มอบเครื่องอุปโภคบริโภค จัดตั้งโรงทาน ทำอาหารกล่อง  มอบถุงยังชีพ-ตั้งตู้ปันสุข ช่วยเหลือผู้ได้รับผลกระทบโควิด-19และบุคลากรทางการแพทย์
นายอิทธิพล คุณปลื้ม รัฐมนตรีว่าการกระทรวงวัฒนธรรม (รมว.วธ.) เปิดเผยว่า ตามที่กระทรวงวัฒนธรรม (วธ.) ได้มีมาตรการเยียวยาผู้ได้รับผลกระทบจากสถานการณ์การแพร่ระบาดของโรคติดเชื้อไวรัสโคโรนา 2019 (โควิด-19) โดยจัดโครงการ“ปันน้ำใจ คนไทย ไม่ทิ้งกัน”โดยใช้พลังบวรด้วยการมอบสำนักงานวัฒนธรรมจังหวัด (สวจ.) ทั้ง 76 จังหวัดประสานเครือข่ายศาสนาและวัฒนธรรม ชุมชนคุณธรรม หน่วยงานภาครัฐ เอกชนหรือภาคประชาสังคมที่มีความพร้อมในการให้ความช่วยเหลือผู้ที่ได้รับผลกระทบจากการแพร่ระบาดของโรคโควิด-19 ในพื้นที่ของจังหวัด ล่าสุดสำนักงานปลัดกระทรวงวัฒนธรรมรายงานว่า ขณะนี้สวจ.ทั่วประเทศดำเนินโครงการฯ แล้ว เช่น  สวจ.เชียงราย ร่วมกับชุมชนคุณธรรมวัดศรีบุญยืน ชุมชนคุณธรรมวัดท่าข้ามศรีดอนชัย ชุมชนคุณธรรมวัดสันละคร จัดตั้งจุดมอบสิ่งของอุปโภค-บริโภค จัดตั้งโรงทานทำอาหารปรุงสุกมอบให้แก่ผู้ที่ถูกกักตัวผู้ที่ได้รับผลกระทบจากการแพร่ระบาดของโรคโควิด 19 สวจ.นครสวรรค์ ร่วมกับผู้นำชุมชนคุณธรรมวัดเกยไชยเหนือ มอบสิ่งของอุปโภค-บริโภค แก่บุคลากรทางการแพทย์โรงพยาบาลชุมแสง สวจ.ลพบุรีร่วมกับ วัดเสาธงทอง คณะสงฆ์จังหวัดลพบุรีและสำนักงานพระพุทธศาสนาจังหวัดลพบุรี จัดตั้งโรงทานทำอาหารปรุงสุกมอบให้บุคลากรทางการแพทย์และผู้ติดเชื้อโควิด-19 ขณะเดียวกันสวจ.นครปฐมร่วมกับวัดพระปฐมเจดีย์ราชวรมหาวิหารมอบอาหารกล่องสำหรับบุคลากรทางการแพทย์ ผู้ที่กักตัวและผู้ติดเชื้อให้แก่โรงพยาบาลกำแพงแสน สวจ.จังหวัดปทุมธานีร่วมกับชุมชนคุณธรรมวัดชินวรารามโดยพระมงคลวโรปการ เจ้าอาวาสวัดชินวรารามมอบเครื่องอุปโภคบริโภคและจัดทำอาหารมอบให้แก่จวนผู้ว่าราชการจังหวัดที่เป็นที่พำนักชั่วคราวของผู้ที่รักษาโรคโควิด-19 สวจ.ระยองร่วมกับคณะสงฆ์ในชุมชนคุณธรรมอำเภอนิคมมอบเครื่องอุปโภคบริโภคให้ผู้ที่ได้รับผลกระทบจากการแพร่ระบาดของโรคโควิด 19 ที่ชุมชนคุณธรรมวัดมาบข่า สวจ.กาฬสินธุ์ร่วมกับคณะสงฆ์จังหวัดกาฬสินธุ์ ที่ทำการปกครองจังหวัด เทศบาลเมืองกาฬสินธุ์ คลังจังหวัดกาฬสินธุ์และสถิติจังหวัดกาฬสินธุ์ จัดอาหารกลางวันมอบให้บุคลากรทางการแพทย์ รวมทั้งจัดทำถุงยังชีพและตู้ปันสุขช่วยเหลือผู้ที่ได้รับผลกระทบจากการแพร่ระบาดของโรคโควิด-19 สวจ.พัทลุงร่วมกับชมรมกำนันผู้ใหญ่บ้าน ต.ชะมวง และนายอำเภอปากพะยูนมอบถุงยังชีพแก่ประชาชนผู้ที่ได้รับผลกระทบจากการแพร่ระบาดของโรคโควิด-19
นายอิทธิพล กล่าวอีกว่า ผลจากการดำเนินโครงการฯ ให้ความช่วยเหลือผู้ได้รับผลกระทบจากโรคโควิด-19 แสดงให้เห็นถึงวัฒนธรรมอันดีงามและอัตลักษณ์ความเป็นไทยที่มีน้ำใจ แบ่งปัน ช่วยเหลือเกื้อกูล ไม่ทอดทิ้งกันและให้กำลังใจกันระหว่างพี่น้องคนไทยเพื่อร่วมกันฝ่าฟันสถานการณ์การแพร่ระบาดของโรคโควิด-19 อย่างไรก็ตาม ขอเน้นย้ำแก่บุคลากรของวธ.ในการลงพื้นที่ร่วมกับเครือข่ายทางวัฒนธรรม จะต้องระมัดระวังและปฏิบัติตามมาตรการของศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 (โควิด-19) และกระทรวงสาธารณสุข (สธ.) รวมทั้งประกาศ/คำสั่งของคณะกรรมการโรคติดต่อจังหวัด/กรุงเทพมหานครอย่างเคร่งครัด เพื่อป้องกันการแพร่ระบาดของโรคดังกล่าว  อีกทั้งวธ.ได้เปิดสายด่วนวัฒนธรรม 1765  เพื่อสนับสนุนการทำงานของภาครัฐ ในการรับเรื่องร้องเรียน และช่วยประสานงาน หรือส่งต่อไปยังหน่วยงานที่เกี่ยวข้อง ทั้งนี้ เพื่อเป็นอีกช่องทางหนึ่งช่วยบรรเทาความเดือดร้อนแก่ประชาชนที่ได้รับผลกระทบจากโรคโควิด-19

ที่มา : https://www.thaigov.go.th/news/contents/details/41610