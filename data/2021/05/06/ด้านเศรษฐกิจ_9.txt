รัฐบาลไทย-ข่าวทำเนียบรัฐบาล-ออมสิน แจ้งปิดสาขาคลองเตย และสาขาเทสโก้โลตัส พระราม 4 เป็นการชั่วคราว หลังพบคลัสเตอร์การแพร่ระบาดของเชื้อไวรัส COVID-19 ในพื้นที่ชุมชนคลองเตย


วันพุธที่ 5 พฤษภาคม 2564
พิมพ์
ออมสิน แจ้งปิดสาขาคลองเตย และสาขาเทสโก้โลตัส พระราม 4 เป็นการชั่วคราว หลังพบคลัสเตอร์การแพร่ระบาดของเชื้อไวรัส COVID-19 ในพื้นที่ชุมชนคลองเตย
ธ.ออมสินแจ้งปิดให้บริการสาขาในพื้นที่เขตคลองเตย ซึ่งเป็นคลัสเตอร์การแพร่ระบาดจำนวน 2 สาขา ชั่วคราว คือ สาขาคลองเตย ปิดให้บริการตั้งแต่ 5–19 พ.ค.2564 เป็นเวลา 15 วัน และสาขาเทสโก้โลตัส พระราม 4 ปิดให้บริการตั้งแต่วันที่ 6–10 พ.ค.2564 เป็นเวลา 5 วัน
รายงานข่าวจากธนาคารออมสิน แจ้งว่า จากกรณีที่ศูนย์บริหารสถานการณ์แพร่ระบาดของโรคติดเชื้อไวรัสโคโรนา 2019 (COVID-19) หรือ ศบค. เร่งให้มีการตรวจเชิงรุกอย่างเร่งด่วนในพื้นที่ชุมชนคลองเตย หลังพบรายงานจำนวนผู้ติดเชื้อในพื้นที่เพิ่มขึ้นอย่างรวดเร็ว และเร่งดำเนินการฉีดวัคซีนให้กับประชาชนที่อาศัยอยู่ในพื้นที่ชุมชนคลองเตย เพื่อยับยั้งและป้องกันการแพร่ระบาดของเชื้อไวรัส COVID-19 นั้น
ธนาคารออมสิน จึงขอแจ้งปิดให้บริการสาขาในพื้นที่เขตคลองเตย ซึ่งเป็นคลัสเตอร์การแพร่ระบาด จำนวน 2 สาขา เป็นการชั่วคราว คือ สาขาคลองเตย ปิดให้บริการตั้งแต่วันที่ 5 – 19 พฤษภาคม 2564 เป็นเวลา 15 วัน และสาขาเทสโก้โลตัส พระราม 4 ปิดให้บริการตั้งแต่วันที่ 6 – 10 พฤษภาคม 2564 เป็นเวลา 5 วัน ระหว่างนี้ลูกค้าสามารถใช้บริการจากสาขาพื้นที่ใกล้เคียงได้ตามปกติ ได้แก่ สาขาคอลัมน์ทาวเวอร์ สาขาเกทเวย์เอกมัย สาขาพร้อมพงษ์ และสาขาพระโขนง หรือสามารถใช้บริการผ่านช่องทางอิเล็กทรอนิกส์ และระบบออนไลน์ต่าง ๆ ของธนาคารฯ เช่น แอปพลิเคชัน MyMo, ตู้ ATM และระบบ Internet Banking เป็นต้น ทั้งนี้ เพื่อสวัสดิภาพและความปลอดภัยสูงสุดของลูกค้าและพนักงาน เป็นสำคัญ จึงขออภัยในความไม่สะดวก มา ณ โอกาสนี้
หากต้องการสอบถามข้อมูลเพิ่มเติม ติดต่อได้ที่ ศูนย์ลูกค้าสัมพันธ์ธนาคารออมสิน โทร. 1115 และที่ LINE ID พิมพ์ @GSBsociety

ที่มา : https://www.thaigov.go.th/news/contents/details/41482