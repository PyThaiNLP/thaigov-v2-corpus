รัฐบาลไทย-ข่าวทำเนียบรัฐบาล-ย้ำกองทัพ เร่งสนับสนุนช่วยเหลือกลุ่มเปราะบางและผู้ด้อยโอกาสที่ติดเชื้อในชุมชนเสี่ยง 


วันเสาร์ที่ 8 พฤษภาคม 2564
พิมพ์
ย้ำกองทัพ เร่งสนับสนุนช่วยเหลือกลุ่มเปราะบางและผู้ด้อยโอกาสที่ติดเชื้อในชุมชนเสี่ยง
ย้ำกองทัพ เร่งสนับสนุนช่วยเหลือกลุ่มเปราะบางและผู้ด้อยโอกาสที่ติดเชื้อในชุมชนเสี่ยง
พล.ท.คงชีพ ตันตระวาณิชย์ โฆษก กห. เปิดเผยว่า 8 พ.ค.64 : 0930 พล.อ.ชัยชาญ ช้างมงคล รมช.กห.และ พล.อ.ณัฐ อินทรเจริญ ปล.กห. ได้ประชุมร่วมกับ นขต.กห. เหล่าทัพ  กอ.รมน.และ ตร. ผ่านระบบทางไกล  ณ ศาลาว่าการกลาโหม  เพื่อติดตามการขับเคลื่อนการสนับสนุนแก้ปัญหาสถาการณ์การแพร่ระบาดของโควิด-19
รมช.กห. ได้ย้ำสั่งการของ นรม.และ รมว.กห. ขอให้ทุกเหล่าทัพ ร่วมกันระดมกำลังทุกภาคส่วนเข้าไปช่วยสนับสนุนการทำงานของ “ศูนย์บูรณาการแก้ไขสถานการณ์ โควิด-19 ในพื้นที่กรุงเทพมหานครและปริมณฑล“ ที่รัฐบาลจัดตั้งขึ้นเฉพาะกิจ เพื่อควบคุมและจำกัดการแพร่ระบาดของโรค โดยเฉพาะในชุมชนแออัดและพื้นที่เสี่ยงที่กำลังเกิดขึ้น  พร้อมกันนี้ นรม.และรมว.กห.ได้แสดงความห่วงใย การปฏิบัติงานของเจ้าหน้าที่ทหารและตำรวจ ขอให้ปฏิบัติหน้าที่ด้วยความระมัดระวังและไม่ประมาท
พล.อ.ชัยชาญ’ ได้กำชับ ขอให้ทุกเหล่าทัพ เร่งเข้าไปช่วยเหลือและสนับสนุน สธ. จัดตั้ง รพ.บุษราคัม ในพื้นที่อิมแพคเมืองทอง ที่กำลังจัดตั้งขึ้นเฉพาะรองรับการดูแลผู้ป่วยระดับเหลืองและเขียวได้กว่า 3,000 ราย ให้สามารถเปิดทำงานได้ในสัปดาห์หน้า พร้อมทั้งให้จัดรถครัวสนามสนับสนุนการประกอบอาหารให้กับประชาชนชนในชุมชนพื้นที่สีแดง โดยเฉพาะขอให้เข้าไปช่วยเหลือประชาชนที่ไม่สามารถช่วยเหลือตัวเองได้ในพื้นที่เสี่ยงด้วย
พร้อมกันนี้ ขอให้ รพ.ทหารของทุกเหล่าทัพและตำรวจ  ประสานและเตรียมให้การสนับสนุน สธ.บริหารจัดการกระจายวัคซีนให้ถึงประชาชนแต่ละกลุ่มเป้าหมายให้เร็วที่สุด  ทั้งนี้ในส่วนของกองทัพ ขอให้เตรียมแผนและความพร้อมของหน่วยแพทย์ทหาร เพื่อกระจายวัคซีนให้กับกำลังพลในแต่ละพื้นที่ให้เร็วที่สุด โดยให้นำระบบเทคโนโลยีสารสนเทศมาสนับสนุนเพื่อเพิ่มประสิทธิภาพการทำงาน  พร้อมทั้งขอให้มีการซักซ้อมแผนและอบรมให้ความรู้ กับเจ้าหน้าที่สายแพทย์ รวมทั้งกำลังพลและครอบครัว ให้เตรียมพร้อมรับกับวัคซีนที่กำลังจะมาถึง เพื่อความปลอดภัยในการปฏิบัติงานร่วมกัน

ที่มา : https://www.thaigov.go.th/news/contents/details/41577