รัฐบาลไทย-ข่าวทำเนียบรัฐบาล-กรมธนารักษ์ งดการจองและจ่ายแลกเหรียญเหรียญกษาปณ์ที่ระลึกในโอกาสพระราชพิธีราชาภิเษกสมรส 1 พฤษภาคม 2562 ด้วยตนเอง (Walk-in) เน้นจองทางออนไลน์ป้องกันการแพร่ระบาดเชื้อไวรัส COVID-19


วันจันทร์ที่ 3 พฤษภาคม 2564
พิมพ์
กรมธนารักษ์ งดการจองและจ่ายแลกเหรียญเหรียญกษาปณ์ที่ระลึกในโอกาสพระราชพิธีราชาภิเษกสมรส 1 พฤษภาคม 2562 ด้วยตนเอง (Walk-in) เน้นจองทางออนไลน์ป้องกันการแพร่ระบาดเชื้อไวรัส COVID-19
กรมธนารักษ์งดให้บริการรับจองและจ่ายแลกเหรียญกษาปณ์ที่ระลึกในโอกาสพระราชพิธีราชาภิเษกสมรส 1 พฤษภาคม 2562 ทุกประเภท ณ สถานที่สั่งจองและจ่ายแลกเหรียญทั่วประเทศ เพื่อป้องกันการแพร่ระบาดของ COVID-19 พร้อมอำนวยความสะดวกให้กับประชาชนจองผ่านช่องทางออนไลน์
กรมธนารักษ์งดให้บริการรับจองและจ่ายแลกเหรียญกษาปณ์ที่ระลึกในโอกาสพระราชพิธีราชาภิเษกสมรส 1 พฤษภาคม 2562 ทุกประเภท ณ สถานที่สั่งจองและจ่ายแลกเหรียญทั่วประเทศ เพื่อป้องกันการแพร่ระบาดของ ไวรัสโคโรนา 2019 (COVID-19) พร้อมอำนวยความสะดวกให้กับประชาชนจองผ่านช่องทางออนไลน์
วันนี้ (1 พฤษภาคม 2564) ณ กรมธนารักษ์ นายยุทธนา หยิมการุณ เปิดเผยว่า ด้วยสถานการณ์การแพร่ระบาดของเชื้อไวรัสโคโรนา 2019 (COVID-19) ในปัจจุบัน กระจายเป็นวงกว้างและมีความรุนแรงมากขึ้น ประกอบกับทางรัฐบาลได้มีมาตรการการควบคุมการแพร่ระบาดของโรคในระดับสูงสุด กรมธนารักษ์จึงมีความห่วงใยและคำนึงถึงความปลอดภัยของประชาชนผู้มาติดต่อราชการรวมถึงข้าราชการและพนักงานของกรมธนารักษ์ จึงของดการจองเหรียญและจ่ายแลกเหรียญเหรียญกษาปณ์ที่ระลึกในโอกาสพระราชพิธีราชาภิเษกสมรส 1 พฤษภาคม 2562 ด้วยตนเอง (Walk-in) ณ สถานที่สั่งจองและจ่ายแลกเหรียญทั่วประเทศ ตั้งแต่วันที่ 5–14 พฤษภาคม 2564 โดยผู้ที่สนใจสามารถสั่งจองเหรียญกษาปณ์ที่ระลึกดังกล่าวทุกประเภททางออนไลน์ได้ที่ www.treasury.go.th
นายยุทธนากล่าวเพิ่มเติมว่า สำหรับเหรียญเฉลิมพระเกียรติพระราชพิธีสถาปนาสมเด็จพระนางเจ้าสุทิดา พัชรสุธาพิมลลักษณ พระบรมราชินี 4 พฤษภาคม 2562 (เหรียญที่ระลึกประดับแพรแถบ) ซึ่งได้เปิดจำหน่ายไปแล้วเมื่อวันที่ 29 เมษายน 2564 ทางกรมธนารักษ์จะเปิดช่องทางจำหน่ายทางออนไลน์เพิ่มเติมที่ www.treasury.go.th เมนู  e-Catalog เหรียญและผลิตภัณฑ์เหรียญ ตั้งแต่วันที่ 5 พฤษภาคม 2564 เป็นต้นไป ทั้งนี้ ผู้สนใจสามารถสอบถามรายละเอียดเพิ่มเติมได้ที่ Call Center โทร.0 2059 4999

ที่มา : https://www.thaigov.go.th/news/contents/details/41429