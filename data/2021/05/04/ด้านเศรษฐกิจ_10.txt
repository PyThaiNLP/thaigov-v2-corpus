รัฐบาลไทย-ข่าวทำเนียบรัฐบาล-จัดระเบียบกิจการแพปลา


วันจันทร์ที่ 3 พฤษภาคม 2564
จัดระเบียบกิจการแพปลา
ก.เกษตร พิจารณาจัดระเบียบกิจการแพปลา เพื่อยกระดับศักยภาพของอุตสาหกรรมประมง ผู้ประกอบการ รวมถึงประชาชนทั่วไป
วันจันทร์ที่ 3 พฤษภาคม 2564 นายอำพันธุ์ เวฬุตันติ รองปลัดกระทรวงเกษตรและสหกรณ์ เป็นประธานคณะอนุกรรมการด้านกฎหมาย ครั้งที่ 1/2564 ผ่านระบบ Zoom ณ ห้องประชุมองค์การสะพานปลา กรุงเทพมหานคร ซึ่งที่ประชุมได้ร่วมพิจารณาร่างกฎกระทรวง ฉบับที่... (พ.ศ. ...) ออกตามความในพระราชบัญญัติจัดระเบียบกิจการแพปลา พ.ศ. 2496 เพื่อให้สอดคล้องกับบริบทความเปลี่ยนแปลงของสังคม เศรษฐกิจ การดำเนินกิจการแพปลา และการประมงในปัจจุบัน รวมถึงการบริหารจัดการทรัพยากรพื้นที่ที่มีอยู่ให้เกิดความคุ้มค่า เพื่อยกระดับศักยภาพของอุตสาหกรรมประมง ผู้ประกอบการ รวมถึงประชาชนทั่วไปและร่างแก้ไขบัญชีท้ายข้อบังคับองค์การสะพานปลา ว่าด้วยค่าเช่าบ้านผู้ปฏิบัติงานองค์การสะพานปลา เพื่อปรับอัตราค่าเช่าบ้านให้เหมาะสมและสอดคล้องกับสภาพเศรษฐกิจ สังคมในปัจจุบัน

ที่มา : https://www.thaigov.go.th/news/contents/details/41448