รัฐบาลไทย-ข่าวทำเนียบรัฐบาล-กระทรวงยุติธรรมเข้าร่วมการประชุมคณะกรรมาธิการว่าด้วยการป้องกันอาชญากรรมและความยุติธรรมทางอาญา สมัยที่ ๓๐ (The30th Commission on Crime Prevention and Criminal Justice (CCPCJ)


วันอังคารที่ 25 พฤษภาคม 2564
กระทรวงยุติธรรมเข้าร่วมการประชุมคณะกรรมาธิการว่าด้วยการป้องกันอาชญากรรมและความยุติธรรมทางอาญา สมัยที่ ๓๐ (The30th Commission on Crime Prevention and Criminal Justice (CCPCJ)
กระทรวงยุติธรรมเข้าร่วมการประชุมคณะกรรมาธิการว่าด้วยการป้องกันอาชญากรรมและความยุติธรรมทางอาญา สมัยที่ ๓๐
(The 30th Commission on Crime Prevention and Criminal Justice (CCPCJ)
กระทรวงยุติธรรมเข้าร่วมการประชุมคณะกรรมาธิการว่าด้วยการป้องกันอาชญากรรมและความยุติธรรมทางอาญา สมัยที่ ๓๐ (The 30th Commission on Crime Prevention and Criminal Justice (CCPCJ) จัดขึ้นระหว่างวันที่ ๑๗ – ๒๑ พฤษภาคม ๒๕๖๔ ณ กรุงเวียนนา สาธารณรัฐออสเตรีย โดยเข้าร่วมผ่านระบบการประชุมแบบทางไกล (Online participation) ทั้งนี้ กระทรวงยุติธรรมเป็นหน่วยงานประสานงานหลักสำหรับการเข้าร่วมการประชุม CCPCJ สมัยที่ ๓๐
คณะผู้แทนไทยนอกเหนือจากกระทรวงยุติธรรม ประกอบด้วย กระทรวงการต่างประเทศ สำนักงานอัยการสูงสุด สำนักงานตำรวจแห่งชาติ สถาบันเพื่อการยุติธรรมแห่งประเทศไทย (องค์การมหาชน) สำนักงานคณะกรรมการป้องกันและปราบปรามการทุจริตแห่งชาติ สำนักงานคณะกรรมการป้องกันและปราบปรามการทุจริตในภาครัฐ สำนักงานป้องกันและปราบปรามการฟอกเงิน สำนักงานศาลยุติธรรม กระทรวงการพัฒนาสังคมและความมั่นคงของมนุษย์ สำนักงานกิจการยุติธรรม กรมคุ้มครองสิทธิและเสรีภาพ กรมราชทัณฑ์ กรมคุมประพฤติ กรมพินิจและคุ้มครองเด็กและเยาวชน กรมสอบสวนคดีพิเศษ
บทบาทของไทยในช่วงการประชุม CCPCJ สมัยที่ ๓๐ ถือได้ว่ามีพลวัตอย่างยิ่ง แม้ในช่วงสถานการณ์การแพร่ระบาดของโรคติดเชื้อไวรัสโคโรนา ๒๐๑๙ (COVID-19) อันได้แก่ การร่วมกล่าวถ้อยแถลงในเกือบทุกวาระการประชุม การเสนอร่างข้อมติ (Draft Resolution) จำนวน ๒ ฉบับ การจัดกิจกรรมคู่ขนาน (Side Events) จำนวน ๑ กิจกรรม ในการนี้ ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นหัวหน้าคณะผู้แทนไทย และได้กล่าวถ้อยแถลงในช่วงการอภิปรายทั่วไทย (General Debate) ผ่านการบันทึกวิดีทัศน์ล่วงหน้า (Pre-recorded Statement) โดยเน้นย้ำถึงผลกระทบของ COVID-19 ต่อกระบวนการยุติธรรมในองค์รวม โดยเฉพาะต่อการบริหารจัดการในเรือนจำและทัณฑสถาน และเรียกร้องให้สำนักงานว่าด้วยยาเสพติดและอาชญากรรมแห่งสหประชาชาติ (United Nations Office on Drugs and Crime – UNODC) เพิ่มงานวิจัยในเรื่องดังกล่าว รวมถึงผลักดันร่างข้อมติของประเทศไทย จำนวน ๒ ฉบับ คือ ร่างข้อมติ Advancing the Criminal Justice System Reform amidst the Coronavirus Disease (COVID-19) Pandemic ซึ่งยกร่างโดยกระทรวงการต่างประเทศ และร่างข้อมติ Integrating sport into youth crime prevention and criminal justice strategies ซึ่งยกร่างโดยสถาบันเพื่อการยุติธรรมแห่งประเทศไทย (องค์การมหาชน) ทั้งนี้ ผู้สนใจสามารถติดตามการประชุมได้ที่ https://www.unodc.org/unodc/en/commissions/CCPCJ/session/30_Session_2021/session-30-of-the-ccpcj.html

ที่มา : https://www.thaigov.go.th/news/contents/details/42065