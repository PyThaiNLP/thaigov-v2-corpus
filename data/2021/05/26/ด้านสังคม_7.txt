รัฐบาลไทย-ข่าวทำเนียบรัฐบาล-ดีอีเอส เร่งติดตามผลการดำเนินงานสำคัญของกระทรวงฯ เร่งผลักดันอินเทอร์เน็ตเป็นสาธารณูปโภคพื้นฐาน - สร้างความตระหนักรู้ปลูกจิตสำนึกประชาชนให้รอบรู้เท่าทันข่าวปลอม


วันอังคารที่ 25 พฤษภาคม 2564
ดีอีเอส เร่งติดตามผลการดำเนินงานสำคัญของกระทรวงฯ เร่งผลักดันอินเทอร์เน็ตเป็นสาธารณูปโภคพื้นฐาน - สร้างความตระหนักรู้ปลูกจิตสำนึกประชาชนให้รอบรู้เท่าทันข่าวปลอม
ดีอีเอส เร่งติดตามผลการดำเนินงานสำคัญของกระทรวงฯ เร่งผลักดันอินเทอร์เน็ตเป็นสาธารณูปโภคพื้นฐาน - สร้างความตระหนักรู้ปลูกจิตสำนึกประชาชนให้รอบรู้เท่าทันข่าวปลอม
เมื่อวันที่ 24 พฤษภาคม 2564 นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม เป็นประธานการประชุมผู้บริหารกระทรวงดิจิทัลเพื่อเศรษฐกิจและสังคม ครั้งที่ 3/ 2564 โดยมี นายทศพล  เพ็งส้ม  ผู้ช่วยรัฐมนตรีประจำนายกรัฐมนตรี ปฏิบัติหน้าที่ประจำกระทรวงดิจิทัลเพื่อเศรษฐกิจและสังคม นายเนวินธุ์ ช่อชัยทิพฐ์ ผู้ช่วยรัฐมนตรีประจำกระทรวงดิจิทัลเพื่อเศรษฐกิจและสังคม นายเอกสิทธิ์ คุณานันทกุล เลขานุการรัฐมนตรีว่าการกระทรวงดิจิทัลเพื่อเศรษฐกิจและสังคม และนางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม และคณะผู้บริหารกระทรวงดิจิทัลฯ เข้าร่วมประชุมผ่านระบบ video conference   ณ ห้องประชุม MDES1 ชั้น 9  ทั้งนี้ ที่ประชุมได้รายงานความคืบหน้าตามข้อสั่งการรัฐมนตรี อาทิ การผลักดันให้อินเทอร์เน็ตเป็นสาธารณูปโภคพื้นฐาน การปรับเปลี่ยนรูปแบบการทำงานภายในกระทรวงดิจิทัลฯประกอบด้วย การขับเคลื่อนการใช้ระบบ e-office (paperless) การปรับเปลี่ยนโครงสร้างการทำงานของกระทรวงฯในส่วนภูมิภาค  และการทบทวนภารกิจ แผนงาน การดำเนินงานของกระทรวงฯ เพื่อให้สอดคล้องกับการปรับเปลี่ยนบริบทของประเทศ นอกจากนี้ยังมีประเด็นการจัดการข่าวปลอมและข้อมูลเท็จเฉพาะประเด็นการเสริมสร้างความตระหนักรู้ปลูกจิตสำนึกและรอบรู้เท่าทันข่าวปลอมหรือข่าวเท็จ และเรื่องอื่นๆ ได้แก่ การสำรวจความคิดเห็นและความต้องการ ของผู้ประกอบการ ประชาชน  เช่นเรื่องวัคซีนเป็นต้น
*********

ที่มา : https://www.thaigov.go.th/news/contents/details/42068