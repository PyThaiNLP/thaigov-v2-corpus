รัฐบาลไทย-ข่าวทำเนียบรัฐบาล-วธ.รับมอบกล้าไม้มะค่าโมง และไม้มงคลที่ผ่านพิธีพฤกษามหามงคล เนื่องในวันต้นไม้ประจำปีของชาติ พุทธศักราช ๒๕๖๔


วันอังคารที่ 25 พฤษภาคม 2564
วธ.รับมอบกล้าไม้มะค่าโมง และไม้มงคลที่ผ่านพิธีพฤกษามหามงคล เนื่องในวันต้นไม้ประจำปีของชาติ พุทธศักราช ๒๕๖๔
รับมอบกล้าไม้มะค่าโมง และไม้มงคลที่ผ่านพิธีพฤกษามหามงคล เนื่องในวันต้นไม้ประจำปีของชาติ พุทธศักราช ๒๕๖๔ จากสำนักเศรษฐกิจการป่าไม้ กรมป่าไม้ กระทรวงทรัพยากรธรรมชาติและสิ่งแวดล้อม
วันที่ ๒๕ พฤษภาคม ๒๕๖๔ เวลา ๐๘.๓๐ น. นายอิทธิพล คุณปลื้ม รัฐมนตรีว่าการกระทรวงวัฒนธรรม มอบหมายให้นางยุพา ทวีวัฒนะกิจบวร ปลัดกระทรวงวัฒนธรรม รับมอบกล้าไม้มะค่าโมง และไม้มงคลที่ผ่านพิธีพฤกษามหามงคล เนื่องในวันต้นไม้ประจำปีของชาติ พุทธศักราช ๒๕๖๔ วันที่ ๒๖ พฤษภาคม ๒๕๖๔ จากนายทนงศักดิ์ นนทภา ผู้อำนวยการสำนักเศรษฐกิจการป่าไม้ กรมป่าไม้ กระทรวงทรัพยากรธรรมชาติและสิ่งแวดล้อม พร้อมเชิญชวนให้ประชาชนร่วมกันปลูกต้นไม้ตามโครงการและกิจกรรมปลูกต้นไม้และปลูกป่าเฉลิมพระเกียรติ เนื่องในโอกาสมหามงคลพระราชพิธีบรมราชาภิเษก ภายใต้ชื่อ “รวมใจไทย ปลูกต้นไม้ เพื่อแผ่นดิน” สืบสานสู่ ๑๐๐ ล้านต้น โดยมี ผู้บริหาร และเจ้าหน้าที่ที่เกี่ยวข้องเข้าร่วม ณ บริเวณโถง ชั้น ๑ กระทรวงวัฒนธรรม

ที่มา : https://www.thaigov.go.th/news/contents/details/42070