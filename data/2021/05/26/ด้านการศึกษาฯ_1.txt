รัฐบาลไทย-ข่าวทำเนียบรัฐบาล-ดีอีเอส นำระบบ e – office ขับเคลื่อนการทำงานกระทรวงฯ


วันอังคารที่ 25 พฤษภาคม 2564
ดีอีเอส นำระบบ e – office ขับเคลื่อนการทำงานกระทรวงฯ
ดีอีเอส นำระบบ e – office ขับเคลื่อนการทำงานกระทรวงฯ
เมื่อวันที่ 25 พฤษภาคม 2564 นายเนวินธุ์ ช่อชัยทิพฐ์ ผู้ช่วยรัฐมนตรีประจำกระทรวงดิจิทัลเพื่อเศรษฐกิจและสังคมเป็นประธานการประชุมคณะทำงานเพื่อขับเคลื่อนการใช้ระบบ e - office ของกระทรวงดิจิทัลเพื่อเศรษฐกิจและสังคมโดยมีนางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม รวมทั้งผู้เกี่ยวข้องเข้าร่วมการประชุม ณ ห้องประชุม MDES 2 ชั้น 9 สำนักงานปลัดกระทรวงดิจิทัลเพื่อเศรษฐกิจและสังคม  ที่ผ่านมาคณะทำงานได้หารือร่วมกับหน่วยงานภายใต้สังกัดกระทรวงฯ ได้แก่  สำนักงานพัฒนาธุรกรรมทางอิเล็กทรอนิกส์ (สพธอ.) บริษัทโทรคมนาคมแห่งชาติ จำกัด (มหาชน)  NT ซึ่งได้หยิบยกประเด็นสำคัญ อาทิ ระบบสารบรรณ เพื่อให้สามารถรองรับการทำงานของสารบรรณกลางของหน่วยงานต่างๆภายในกระทรวงฯ รวมทั้งประเด็นการทดสอบระบบของ สป.ดศ. ประกอบด้วย การออกเลขหนังสือ ฟังก์ชันการรับหนังสือ และฟังก์ชันเกษียณหนังสือ  ซึ่งขณะนี้มีหน่วยงานที่แสดงความประสงค์ใช้ระบบ e-saraban ได้แก่  กรมอุตุนิยมวิทยา สำนักงานสถิติแห่งชาติ และ บริษัท ไปรษณีย์ไทย จำกัด(ปณท)
**********

ที่มา : https://www.thaigov.go.th/news/contents/details/42081