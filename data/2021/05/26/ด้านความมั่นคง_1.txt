รัฐบาลไทย-ข่าวทำเนียบรัฐบาล-วราวุธ มอบกล้าตะเคียนทองให้นายก และคณะรัฐมนตรี เนื่องในโอกาสวันต้นไม้ประจำปีของชาติ 2564พร้อมเชิญชวนคนไทยร่วมเป็น 1 ใน 100 ล้านกล้า ปลูกต้นไม้ให้แผ่นดินไทย 


วันอังคารที่ 25 พฤษภาคม 2564
วราวุธ มอบกล้าตะเคียนทองให้นายก และคณะรัฐมนตรี เนื่องในโอกาสวันต้นไม้ประจำปีของชาติ 2564พร้อมเชิญชวนคนไทยร่วมเป็น 1 ใน 100 ล้านกล้า ปลูกต้นไม้ให้แผ่นดินไทย
วราวุธ มอบกล้าตะเคียนทองให้นายก และคณะรัฐมนตรี เนื่องในโอกาสวันต้นไม้ประจำปีของชาติ 2564พร้อมเชิญชวนคนไทยร่วมเป็น 1 ใน 100 ล้านกล้า ปลูกต้นไม้ให้แผ่นดินไทย
วราวุธ มอบกล้าตะเคียนทองให้นายก และคณะรัฐมนตรี เนื่องในโอกาสวันต้นไม้ประจำปีของชาติ 2564พร้อมเชิญชวนคนไทยร่วมเป็น 1 ใน 100 ล้านกล้า ปลูกต้นไม้ให้แผ่นดินไทย
วันนี้ (25 พฤษภาคม 2564) เวลา 08.00 น. นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม เข้าพบนายกรัฐมนตรี (พลเอก ประยุทธ์ จันทร์โอชา) เพื่อมอบกล้าไม้ต้นตะเคียนทอง เนื่องในวันต้นไม้ประจำปีของชาติ พ.ศ. 2564 ก่อนการประชุมคณะรัฐมนตรี  ณ ห้องสีม่วง
ตึกไทยคู่ฟ้า ทำเนียบรัฐบาล และในเวลาเดียวกันนี้ รัฐมนตรีว่าการกระทรวงทรัพยากรธรรมชาติและสิ่งแวดล้อม มอบหมายให้กรมป่าไม้เป็นผู้แทนกระทรวงฯ นำกล้าไม้มอบให้คณะรัฐมนตรี ทั้ง 20 กระทรวง จำนวน 36 ต้น อาทิ ต้นสัก พะยูง ยางนา ประดู่ป่า ตะเคียนทอง และต้นมะค่าโมง เนื่องในโอกาสวันต้นไม้ประจำปีของชาติ 2564 เพื่อเป็นสัญลักษณ์ในการร่วมรณรงค์ปลูกต้นไม้และเพื่อเพิ่มพื้นที่สีเขียวให้กับประเทศอีกด้วย
นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม กล่าวว่า คณะรัฐมนตรีได้มีมติ เมื่อวันที่ ๓๑ มกราคม ๒๕๓๒ กำหนดให้วันวิสาขบูชาของทุกปีเป็นวันต้นไม้ประจำปี
ของชาติเพื่อเป็นการสร้างและกระตุ้นให้ประชาชนและหน่วยงานทุกภาคส่วน ได้มีส่วนร่วมในการฟื้นฟูทรัพยากรป่าไม้ของประเทศ และเป็นการปลูกต้นไม้ในใจคน อีกทั้ง ช่วยป้องกันและลดผลกระทบจากการเปลี่ยนแปลงทางสภาพภูมิอากาศ และช่วยลดมลภาวะและฝุ่นละอองที่เกิดจากหมอกควัน ที่ผ่านมากระทรวงทรัพยากรธรรมชาติและสิ่งแวดล้อม ร่วมกับหน่วยงานภาครัฐและเอกชน จัดทำโครงการปลูกป่าและป้องกัน
ไฟป่า เพื่อแก้ปัญหาภัยแล้งและการเสื่อมสภาพของป่า โดยเฉพาะในพื้นที่เขาสูงชันทั้งในระยะสั้นและ
ระยะยาว ซึ่งมีการดำเนินการให้ครอบคลุมในพื้นที่ป่าต้นน้ำ ป่าชายเลน ป่าพรุ และในที่ดินของรัฐประเภท
อื่น ๆ เพื่อเป็นการฟื้นฟูป่าต้นน้ำให้กลับคืนความอุดมสมบูรณ์ ให้เป็นไปตามนโยบายของรัฐบาลในการเพิ่มพื้นที่ป่าไม้ของประเทศตามแผนยุทธศาสตร์ชาติ 20 ปี ที่กำหนดให้มีพื้นที่สีเขียว ร้อยละ 55 ของพื้นที่ประเทศ ในพื้นที่เป้าหมายที่วางไว้ จำนวน 2.68 ล้านไร่ ในระยะเวลา 8 ปี (2563 – 2570) โดยใน        ปี 2564 โดยกำหนดเป้าหมายจะดำเนินการปลูกป่าให้ได้ 400,000 ไร่ซึ่งอยู่ระหว่างดำเนินการ ที่จะปลูก
ในพื้นที่ป่าสงวนแห่งชาติ ป่าอนุรักษ์ ป่าชุมชน ป่าชายเลน และป่าพรุ ซึ่งอยู่ในความรับผิดชอบของ
กรมป่าไม้ กรมอุทยานแห่งชาติ สัตว์ป่า และพันธุ์พืช และกรมทรัพยากรทางทะเลและชายฝั่ง
ทั้งนี้ เนื่องในโอกาสวันต้นไม้ประจำปีของชาติ 2564 กระทรวงทรัพยากรธรรมชาติและสิ่งแวดล้อม ขอเชิญชวนประชาชนคนไทยได้ร่วมกันปลูกต้นไม้และดูแลต้นไม้ที่ปลูกขึ้น เพื่อเพิ่มพื้นที่สีเขียวให้กับประเทศและขอเชิญชวนลงทะเบียนในโครงการและกิจกรรมปลูกต้นไม้และปลูกป่าเฉลิมพระเกียรติ เนื่องในโอกาส
มหามงคลพระราชพิธีบรมราชาภิเษก “รวมใจไทย ปลูกต้นไม้ เพื่อแผ่นดิน” สืบสานสู่ 100 ล้านต้น ที่เว็บไซต์กรมป่าไม้ https://plant.forest.go.th/statistic โดยในขณะนี้มีผู้ลงทะเบียนและร่วมปลูกต้นไม้ไปแล้วกว่า 44,417,749 ต้น นอกจากนี้กรมป่าไม้ ได้จัดเตรียมกล้าไม้พันธุ์ดีไว้แจกจ่ายให้ประชาชนที่สนใจ สามารถ
ไปขอรับได้ที่สถานีเพาะชำกล้าไม้ทั่วประเทศ หรือสามารถสอบถามข้อมูลได้ที่ส่วนเพาะชำกล้าไม้
เบอร์โทรศัพท์ 02 561 4292 ต่อ 5551 อีกด้วย

ที่มา : https://www.thaigov.go.th/news/contents/details/42062