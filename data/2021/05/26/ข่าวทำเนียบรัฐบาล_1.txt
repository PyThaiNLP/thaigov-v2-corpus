รัฐบาลไทย-ข่าวทำเนียบรัฐบาล-ผู้ช่วยโฆษก ศบค. ยืนยัน ศบค. รับฟังข้อเสนอของทุกจังหวัด เพื่อปรับแผนกระจายวัคซีนที่สอดคล้องกับสถานการณ์และความเหมาะสมในแต่ละจังหวัดแล้ว และจะประกาศในเร็ววันนี้ 


วันอังคารที่ 25 พฤษภาคม 2564
พิมพ์
ผู้ช่วยโฆษก ศบค. ยืนยัน ศบค. รับฟังข้อเสนอของทุกจังหวัด เพื่อปรับแผนกระจายวัคซีนที่สอดคล้องกับสถานการณ์และความเหมาะสมในแต่ละจังหวัดแล้ว และจะประกาศในเร็ววันนี้
ผู้ช่วยโฆษก ศบค. ยืนยัน ศบค. รับฟังข้อเสนอของทุกจังหวัด เพื่อปรับแผนกระจายวัคซีนที่สอดคล้องกับสถานการณ์และความเหมาะสมในแต่ละจังหวัดแล้ว และจะประกาศในเร็ววันนี้
วันนี้ (25 พฤษภาคม 2564) เวลา 12.30 น. ณ โถงกลาง ตึกสันติไมตรี ทำเนียบรัฐบาล แพทย์หญิง อภิสมัย ศรีรังสรรค์ ผู้ช่วยโฆษกศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 (โควิด-19) ตอบคำถามสื่อมวลชนต่อข้อสงสัยเรื่องแผนการกระจายวัคซีนว่ามีการปรับหลักเกณฑ์หรือไม่ อย่างไร ซึ่งผู้ช่วยโฆษก ศบค. ได้ชี้แจงต่อกรณีนี้ว่า เบื้องต้น กรมควมคุมโรคให้หลักเกณฑ์การกระจายวัคซีนว่าขึ้นกับจำนวนวัคซีน จำนวนประชากร แปรผันไปตามการระบาด และกลุ่มเป้าหมาย อาทิ จ. สมุทรสาคร มีการแพร่ระบาดหนักต้องได้รับวัคซีนในพื้นที่ก่อนเพื่อควบคุมวงในการแพร่ระบาด บางจังหวัดอยากให้ฉีดในกลุ่มผู้มีโรคประจำตัวก่อน บางจังหวัดเป็นจังหวัดด้านการท่องเที่ยว ขอสนับสนุนทางด้านเศรษฐกิจก่อน จึงขอฉีดให้ผู้มีส่วนผลักดันทางเศรษฐกิจก่อน ซึ่ง ศบค. น้อมรับ และขอรับฟังแนวความคิดจากทุกจังหวัด และขอให้เสนอเข้ามา เพราะไม่มีใครเข้าใจพื้นที่ได้ดีกว่าคนในพื้นที่
อย่างไรก็ดี เมื่อวาน ผอ.ศบค. ได้เห็นชอบให้รับฟังความคิดเห็นจากพื้นที่ และขอให้ปลัดกระทรวงสาธารณสุข กรมควมคุมโรค และกรมการแพทย์สาธารณสุข ได้พิจารณาร่วมกันเพื่อปรับแผนการรับวัคซีนให้เหมาะสม ซึ่งจะมีการประกาศแผนดังกล่าวในเร็ววันนี้ เพื่อให้เป็นแผนการกระจายวัคซีนที่สอดคล้องกับสถานการณ์มากที่สุด

ที่มา : https://www.thaigov.go.th/news/contents/details/42074