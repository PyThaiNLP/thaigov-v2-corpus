รัฐบาลไทย-ข่าวทำเนียบรัฐบาล-กรมการขนส่งทางราง กระทรวงคมนาคม ร่วมประชุมหารือแนวทางการดำเนินการก่อสร้างสถานีรถไฟความเร็วสูงอยุธยา 


วันพุธที่ 19 พฤษภาคม 2564
กรมการขนส่งทางราง กระทรวงคมนาคม ร่วมประชุมหารือแนวทางการดำเนินการก่อสร้างสถานีรถไฟความเร็วสูงอยุธยา
นายกิตติพันธ์ ปานจันทร์ อธิบดีกรมการขนส่งทางราง เป็นประธานการประชุมหารือแนวทางการดำเนินการก่อสร้างสถานีรถไฟความเร็วสูงอยุธยา
พร้อมด้วย นายพิเชฐ คุณาธรรมรักษ์ รองอธิบดีกรมการชนส่งทางราง และผู้แทนจาก สำนักงานปลัดกระทรวงคมนาคม สำนักงานสภาพัฒนาการเศรษฐกิจและสังคมแห่งชาติ กรมศิลปากร สํานักงานนโยบายและแผนทรัพยากรธรรมชาติและสิ่งแวดล้อม กรมโยธาธิการและผังเมือง และการรถไฟแห่งประเทศไทย เข้าร่วมประชุม
ที่ประชุมได้พิจารณาแนวทางก่อสร้างสถานีรถไฟความเร็วสูงอยุธยา 5 แนวทาง ดังนี้
1. ก่อสร้างเป็นลักษณะสถานีและทางวิ่งใต้ดิน
2. ก่อสร้างเส้นทางรถไฟเลี่ยงพื้นที่มรดกโลก
3. ก่อสร้างสถานีก่อนถึงสถานีรถไฟอยุธยาเดิม หรือเลยออกไป
4. ก่อสร้างสถานีในตำแหน่งสถานีเดิมพร้อมจัดทําผังเมืองเฉพาะ
5. ก่อสร้างเฉพาะทางวิ่งไปก่อน โดยจะกำหนดที่ตั้งสถานีภายหลัง
ทั้งนี้ จะมีการนำเสนอข้อมูลดังกล่าวให้คณะกรรมการแห่งชาติว่าด้วยอนุสัญญาคุ้มครองมรดกโลก พิจารณาในวันที่ 24 พฤษภาคม 2564 ต่อไป

ที่มา : https://www.thaigov.go.th/news/contents/details/41867