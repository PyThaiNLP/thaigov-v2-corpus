รัฐบาลไทย-ข่าวทำเนียบรัฐบาล-ดีอีเอส ร่วมหารือ SEAC วางแนวทางในการพัฒนากำลังคนดิจิทัลเพื่อป้อนสู่อุตสาหกรรมดิจิทัล เน้นพัฒนานวัตกรรมเชิงสร้างสรรค์ขับเคลื่อนประเทศยุคดิจิทัล


วันพุธที่ 19 พฤษภาคม 2564
ดีอีเอส ร่วมหารือ SEAC วางแนวทางในการพัฒนากำลังคนดิจิทัลเพื่อป้อนสู่อุตสาหกรรมดิจิทัล เน้นพัฒนานวัตกรรมเชิงสร้างสรรค์ขับเคลื่อนประเทศยุคดิจิทัล
ดีอีเอส ร่วมหารือ SEAC วางแนวทางในการพัฒนากำลังคนดิจิทัลเพื่อป้อนสู่อุตสาหกรรมดิจิทัล เน้นพัฒนานวัตกรรมเชิงสร้างสรรค์ขับเคลื่อนประเทศยุคดิจิทัล
เมื่อวันที่ 19 พฤษภาคม 2564 นายเนวินธุ์ ช่อชัยทิพฐ์ ผู้ช่วยรัฐมนตรีว่าการกระทรวงดิจิทัลเพื่อเศรษฐกิจและสังคมเป็นประธานการประชุมความร่วมมือการพัฒนานวัตกรรมเชิงสร้างสรรค์ขับเคลื่อนประเทศยุคดิจิทัล ณ ห้องประชุมMDES 2 ชั้น 9 สำนักงานปลัดกระทรวงดิจิทัลเพื่อเศรษฐกิจและสังคม  โดยมีนางอริญญา เถลิงศรี กรรมการผู้จัดการSEAC (ศูนย์พัฒนาและส่งเสริมการเรียนรู้ตลอดชีวิตแห่งภูมิภาคอาเซียน หรือ Southeast Asia Center) ร่วมหารือถึงแนวทางในการพัฒนากำลังคนดิจิทัลเพื่อป้อนสู่อุตสาหกรรมดิจิทัล  ทั้งนี้ทาง SEAC ได้ร่วมกับ Haier บริษัทด้านนวัตกรรมชั้นนำของโลก จัดตั้งศูนย์วิจัยและจัดการนวัตกรรมแห่งเอเชียตะวันออกเฉียงใต้ เพื่อเป็นศูนย์กลางด้านนวัตกรรมองค์กรและการเรียนรู้เชิงประยุกต์สำหรับองค์กรทั้งในประเทศไทยและภูมิภาคเอเชียตะวันออกเฉียงใต้ เพื่อขับเคลื่อนสู่การทรานส์ฟอร์มองค์กร ทางศูนย์ฯ ยังมุ่งสร้างสรรค์ด้านนวัตกรรมต่างๆเช่นด้าน Internet of Things (IoT) ตลอดจนร่วมผลิตกำลังผลด้านนวัตกรรมร่วมกับสถาบันวิทยสิริเมธีย์ (VISTEC) ในเขตนวัตกรรมระเบียงเศรษฐกิจพิเศษภาคตะวันออก (EECi) ซึ่งดูแลโดยกระทรวงการอุดมศึกษา วิทยาศาสตร์ วิจัย และนวัตกรรม โดยสำนักงานพัฒนาวิทยาศาสตร์และเทคโนโลยีแห่งชาติ (สวทช.)
พร้อมกันนี้ นายเนวินธุ์ ช่อชัยทิพฐ์ ได้ให้ข้อมูลว่า ทางกระทรวงดิจิทัลเพื่อเศรษฐกิจและสังคม โดยสำนักงานส่งเสริมเศรษฐกิจดิจิทัล (depa) ได้มีส่วนสำคัญในการพัฒนาบุคลากรดิจิทัลในเขตส่งเสริมอุตสาหกรรมและนวัตกรรมดิจิทัล(EECd) ถ้าทาง SEAC และ Haier ได้เข้ามาร่วมพัฒนากำลังคนดิจิทัลด้วย ก็จะเป็นประโยชน์ในการพัฒนาเศรษฐกิจดิจิทัลต่อไปในอนาคต
*********

ที่มา : https://www.thaigov.go.th/news/contents/details/41889