รัฐบาลไทย-ข่าวทำเนียบรัฐบาล-“อนุทิน” รับมอบเครื่องเอกซเรย์ปอด และเครื่องเอกซเรย์เคลื่อนที่ระบบดิจิตอล


วันพุธที่ 19 พฤษภาคม 2564
“อนุทิน” รับมอบเครื่องเอกซเรย์ปอด และเครื่องเอกซเรย์เคลื่อนที่ระบบดิจิตอล
รองนายกรัฐมนตรีและรัฐมนตรีว่าการกระทรวงสาธารณสุขรับมอบเครื่องเอกซเรย์ปอด และเครื่องเอกซเรย์เคลื่อนที่ระบบดิจิตอล รวมมูลค่า 4,600,000 บาท  เพื่อสนับสนุนการดำเนินงานโรงพยาบาลเกาะสมุยและโรงพยาบาลเกาะพงัน จังหวัดสุราษฎร์ธานี
รองนายกรัฐมนตรีและรัฐมนตรีว่าการกระทรวงสาธารณสุขรับมอบเครื่องเอกซเรย์ปอด และเครื่องเอกซเรย์เคลื่อนที่ระบบดิจิตอล รวมมูลค่า 4,600,000 บาท  เพื่อสนับสนุนการดำเนินงานโรงพยาบาลเกาะสมุยและโรงพยาบาลเกาะพงัน จังหวัดสุราษฎร์ธานี
วันนี้ (19 พฤษภาคม 2564) นายอนุทิน ชาญวีรกูล รองนายกรัฐมนตรี และรัฐมนตรีว่าการกระทรวงสาธารณสุข พร้อมด้วยนพ.เกียรติภูมิ วงศ์รจิต ปลัดกระทรวงสาธารณสุข และคณะผู้บริหาร รับมอบอุปกรณ์ทางการแพทย์ เครื่องเอกซเรย์เคลื่อนที่ระบบดิจิตอล 1 เครื่อง มูลค่า 3,500,000 บาท เครื่องเอกซเรย์ปอดเคลื่อนที่ 1 เครื่องมูลค่า 1,100,000 บาท จากคุณอัจฉราพร ศิริไพรวัน ประธานกรรมการบริหาร และคุณรพิ พินิจชอบ กรรมการผู้จัดการใหญ่ ตัวแทนมูลนิธิเขมไชย รสานนท์ โดย รสา กรุ๊ป และรับมอบหน้ากากอนามัย จำนวน 200,000 ชิ้น มูลค่า 400,000 บาท จากบริษัท ซิงเสียนเยอะเป้า จำกัด และสมาคม จิ้นเจียง ฉวนโจว ประเทศไทย
นายอนุทิน กล่าวว่า ในฐานะรัฐมนตรีว่าการกระทรวงสาธารณสุข และตัวแทนรัฐบาล ขอขอบคุณ ผู้มีจิตศรัทธาที่นำเครื่องเอกซเรย์เคลื่อนที่ระบบดิจิตอล มามอบให้กับโรงพยาบาลเกาะสมุย จังหวัดสุราษฎร์ธานี และเครื่องเอกซเรย์ปอด มอบให้กับโรงพยาบาลเกาะพงัน จังหวัดสุราษฎร์ธานี เพื่อสนับสนุนการดูแลรักษาผู้ป่วยโรคโควิด 19  ซึ่งอุปกรณ์ทางการแพทย์ทั้ง 2 เครื่องนี้มีความสำคัญมาก ในการดูแลผู้ติดเชื้อทุกคนจะต้องได้รับการ x-ray ก่อนที่นำเข้าสู่ระบบการรักษา และสำหรับหน้ากากอนามัยที่ได้รับในวันนี้ กระทรวงสาธารณสุขจะเร่งกระจายไปยังจังหวัดต่างๆ เพื่อนำไปให้บุคลากรทางการแพทย์  อสม. และผู้เกี่ยวข้องในการใช้ปฏิบัติงานต่อไป
“ในช่วงสถานการณ์โควิด 19  การมีอุปกรณ์ทางการแพทย์ที่ทันสมัย ยาและเวชภัณฑ์ที่พร้อม จะสามารถให้การดูแลรักษาชีวิตผู้ป่วยได้ทันท่วงที เกิดความปลอดภัย และลดการเสียชีวิตได้” นายอนุทินกล่าว
******************************************19 พฤษภาคม 2564

ที่มา : https://www.thaigov.go.th/news/contents/details/41887