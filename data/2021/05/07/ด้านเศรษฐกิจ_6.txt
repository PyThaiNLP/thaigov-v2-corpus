รัฐบาลไทย-ข่าวทำเนียบรัฐบาล-เสาร์ 8 เดือน 5 ลดยิ่งใหญ่!! ธอส.ขนทรัพย์ NPA กว่า 5,000 รายการ เปิดประมูลออนไลน์ ราคาเริ่มต้นลดสูงสุด 50% ให้ผ่อนดาวน์/สินเชื่อ ดอกเบี้ย 0% นานสูงสุด 48 เดือน


วันพฤหัสบดีที่ 6 พฤษภาคม 2564
พิมพ์
เสาร์ 8 เดือน 5 ลดยิ่งใหญ่!! ธอส.ขนทรัพย์ NPA กว่า 5,000 รายการ เปิดประมูลออนไลน์ ราคาเริ่มต้นลดสูงสุด 50% ให้ผ่อนดาวน์/สินเชื่อ ดอกเบี้ย 0% นานสูงสุด 48 เดือน
ธนาคารอาคารสงเคราะห์ (ธอส.) ลดครั้งยิ่งใหญ่ เอาใจคนอยากมีบ้าน จัดงาน “ประมูลบ้านมือสองออนไลน์ ลดครั้งยิ่งใหญ่ ครั้งที่ 2/2564” ในวันเสาร์ที่ 8 พฤษภาคม 2564 ผ่าน Application : G H Bank Smart NPA
ธนาคารอาคารสงเคราะห์ (ธอส.) ลดครั้งยิ่งใหญ่ เอาใจคนอยากมีบ้าน จัดงาน “ประมูลบ้านมือสองออนไลน์ ลดครั้งยิ่งใหญ่ ครั้งที่ 2/2564” ในวันเสาร์ที่ 8 พฤษภาคม 2564 ผ่าน Application : G H Bank Smart NPA นำทรัพย์ทั่วประเทศออกประมูลมากกว่า 5,000 รายการ ทั้งบ้านเดี่ยว บ้านแฝด ทาวน์เฮ้าส์ ห้องชุด แฟลต อาคารพาณิชย์ และที่ดินเปล่า ราคาเริ่มต้นลดสูงสุดถึง 50% จากราคาปกติ ราคาเริ่มต้นต่ำสุดเพียง 45,000 บาทเท่านั้น พิเศษ!! ผู้ชนะประมูลทรัพย์มีสิทธิ์เลือกใช้มาตรการผ่อนดาวน์ดอกเบี้ย 0% นานสูงสุด 48 เดือน(จากปกติ 24 เดือน) หรือเลือกเทดาวน์แล้วยื่นกู้เลย รับสินเชื่อดอกเบี้ย 0% นานสูงสุด 48 เดือน และได้รับส่วนลดราคาเพิ่มให้อีก 10% จากราคาที่ประมูลซื้อได้ เพียงโอนกรรมสิทธิ์ภายใน 30 กรกฎาคม 2564
นายฉัตรชัย ศิริไล กรรมการผู้จัดการ ธนาคารอาคารสงเคราะห์ (ธอส.) เปิดเผยว่า เพื่อเป็นการเพิ่มโอกาสให้ประชาชนได้เลือกซื้อที่อยู่อาศัยเป็นของตนเองในระดับราคาที่คุ้มค่า โดยไม่ต้องเดินทางมาธนาคาร ลดโอกาสการแพร่ระบาดของเชื้อไวรัสโคโรนา 2019 (COVID-19) ธอส. ในฐานะสถาบันการเงินเฉพาะกิจของรัฐที่มีพันธกิจ “ทำให้คนไทยมีบ้าน”  จึงกำหนดจัดงาน “ประมูลบ้านมือสองออนไลน์ ลดครั้งยิ่งใหญ่ ครั้งที่ 2/2564” ในวันเสาร์ที่ 8 พฤษภาคม 2564 โดยนำทรัพย์ NPA ทั่วประเทศมาออกประมูลกว่า 5,000 รายการ ทุกระดับราคาและหลากหลายประเภททั้งบ้านเดี่ยว บ้านแฝด ทาวน์เฮ้าส์ ห้องชุด แฟลต อาคารพาณิชย์ และที่ดินเปล่า แบ่งเป็นทรัพย์ที่ตั้งอยู่ในพื้นที่กรุงเทพฯ และปริมณฑล จำนวน 1,092 รายการ โดยรายการทรัพย์ที่น่าสนใจ อาทิ ห้องชุด ขนาดเนื้อที่ 36.36 ตารางเมตร ชั้น 5 โครงการตวันนาเรสซิเด้นท์ 1 เขตจตุจักร กรุงเทพฯ โดยเป็นทรัพย์ที่อยู่ใจกลางเมือง ห่างจากรถไฟฟ้า MRT สถานีพหลโยธิน และศูนย์การค้าเซ็นทรัล ลาดพร้าว เพียง 1.5 กิโลเมตร ราคาประมูลเริ่มต้นเพียง 1,175,000 บาท หรือทรัพย์ประเภทบ้านเดี่ยว 2 ชั้น ขนาดเนื้อที่ 57.9 ตารางวา โครงการหมู่บ้านภัสสร 1 อ.คลองหลวง จ.ปทุมธานี เป็นทรัพย์ที่เดินทางไปศูนย์การค้าฟิวเจอร์พาร์ค รังสิต มหาวิทยาลัยรังสิต และมหาวิทยาลัยกรุงเทพ วิทยาเขตรังสิต ได้อย่างสะดวก ราคาเริ่มต้นประมูล 3,465,000 บาท ส่วนทรัพย์ที่มีราคาเริ่มต้นประมูลต่ำสุดอยู่ที่เพียง 45,000 บาท ได้แก่ ห้องชุด เนื้อที่ 26.25 ตารางเมตร ชั้นที่ 4 โครงการปลาทอง 47 อ.เมืองปทุมธานี จ.ปทุมธานี ราคาเริ่มต้นประมูล 45,000 บาทเท่านั้น
ส่วนทรัพย์ในภูมิภาคได้นำออกประมูลจำนวนมากกว่า 4,000  รายการ ราคาเริ่มต้นประมูลลดสูงสุดถึง 50% จากราคาปกติ  ได้แก่ ที่ดินเปล่า ขนาดเนื้อที่ 776 ตารางวา อ.สะบ้าย้อย จ.สงขลา ราคาเริ่มต้นประมูลเพียง 280,000 บาท และรายการทรัพย์ที่มีราคาจำหน่ายต่ำสุด ได้แก่ ที่ดินเปล่า ขนาดเนื้อที่ 100 ตารางวา อ.หนองกี่  จ.บุรีรัมย์ ราคาเริ่มต้นประมูลเพียง 90,000 บาท ส่วนรายการทรัพย์ที่มีราคาจำหน่ายสูงสุด ได้แก่ อาคารพาณิชย์ 3 ชั้น 2 คูหาติดกัน เนื้อที่รวม 41 ตารางวา อ.หาดใหญ่ จ.สงขลา ซึ่งเป็นทรัพย์ที่อยู่ในย่านธุรกิจใจกลางเมือง   และใกล้สิ่งอำนวยความสะดวกมากมาย อาทิ สถานศึกษา สถานีบริการน้ำมัน และร้านค้าสะดวกซื้อต่าง ๆ
ราคาเริ่มต้นประมูล 11,000,000 บาท
สำหรับผู้ที่สนใจสามารถดาวน์โหลด Application : G H Bank Smart NPA และลงทะเบียนเข้าร่วมประมูลแบบออนไลน์ (เฉพาะลูกค้าที่ยังไม่เคยลงทะเบียน) ซึ่งการประมูล จะแบ่งออกเป็น 6 รอบตามกลุ่มจังหวัด ประมูลรอบละ 30 นาที ตั้งแต่เวลา 9.30-15.00 น. สามารถดูรายชื่อของกลุ่มจังหวัดที่มีทรัพย์ออกประมูลในแต่ละรอบได้บนเว็บไซต์ www.ghbhomecenter.com ส่วนผู้ชนะการประมูลจะได้รับ QR Code สำหรับติดต่อกับธนาคารเพื่อชำระเงินและทำสัญญาตามที่ธนาคารกำหนด และสามารถเลือกใช้โปรโมชั่นผ่อนดาวน์ดอกเบี้ย 0% ได้นานสูงสุด 48 เดือน (จากปกติ 24 เดือน) หรือเทดาวน์แล้วยื่นกู้เลย มีสิทธิ์เลือกใช้โปรโมชั่นสินเชื่ออัตราดอกเบี้ย 0% ได้นาน 12-48 เดือน (ระยะเวลาดอกเบี้ย 0% กำหนดตามระยะเวลาการถือครองทรัพย์ของธนาคาร) พิเศษ !! หากโอนกรรมสิทธิ์ภายใน 30 กรกฎาคม 2564 ธนาคารมอบส่วนลดราคาให้เพิ่มอีก 10% จากราคาที่ประมูลซื้อได้ เพื่อลดภาระค่าใช้จ่ายให้กับลูกค้าของธนาคารอีกด้วย
ทั้งนี้ ผู้ที่สนใจสามารถติดตามข้อมูลข่าวสารของธนาคารเพิ่มเติมได้ที่ www.ghbhomecenter.com และ www.ghbank.co.th หรือติดต่อสอบถามรายละเอียดเพิ่มเติมที่ฝ่ายบริหาร NPA โทร. 0-2202-1582-3 และ 0-2202-1016 และฝ่ายบริหารหนี้ภูมิภาค โทร.0-2202-1170 และ 0-2202-2036

ที่มา : https://www.thaigov.go.th/news/contents/details/41525