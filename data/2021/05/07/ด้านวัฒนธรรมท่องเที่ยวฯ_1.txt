รัฐบาลไทย-ข่าวทำเนียบรัฐบาล-วธ.-จุฬาฯ บูรณาการเปิดหลักสูตรออนไลน์ “รู้เท่าทันสื่อ-รู้กฏหมาย-ดิจิตัล-เฝ้าระวัง ใช้สื่ออย่างสร้างสรรค์ ในมิติวัฒนธรรม” 


วันพฤหัสบดีที่ 6 พฤษภาคม 2564
วธ.-จุฬาฯ บูรณาการเปิดหลักสูตรออนไลน์ “รู้เท่าทันสื่อ-รู้กฏหมาย-ดิจิตัล-เฝ้าระวัง ใช้สื่ออย่างสร้างสรรค์ ในมิติวัฒนธรรม”
วธ.-จุฬาฯ บูรณาการเปิดหลักสูตรออนไลน์ “รู้เท่าทันสื่อ-รู้กฏหมาย-ดิจิตัล-เฝ้าระวัง ใช้สื่ออย่างสร้างสรรค์ ในมิติวัฒนธรรม”
วธ.-จุฬาฯ บูรณาการเปิดหลักสูตรออนไลน์ “รู้เท่าทันสื่อ-รู้กฏหมาย-ดิจิตัล-เฝ้าระวัง ใช้สื่ออย่างสร้างสรรค์   ในมิติวัฒนธรรม” ให้ข้าราชการ –เครือข่ายเฝ้าระวังทางวัฒนธรรมทั้งส่วนกลาง ส่วนภูมิภาคเรียนฟรี  หวังทำให้เกิดประโยชน์ต่อตนเอง และชุมชน เริ่มพฤษภาคมนี้เป็นต้นไป
นางยุพา ทวีวัฒนะกิจบวร ปลัดกระทรวงวัฒนธรรม เปิดเผยว่า เมื่อเร็วๆ นี้กระทรวงวัฒนธรรม (วธ.) ได้บูรณาการร่วมกับจุฬาลงกรณ์มหาวิทยาลัย ในโครงการพัฒนาหลักสูตรส่งเสริมการรู้เท่าทันสื่อ สารสนเทศและดิจิทัลเฝ้าระวังและใช้สื่ออย่างสร้างสรรค์ในมิติวัฒนธรรม ด้วยการเรียนการสอนออนไลน์ระบบเปิด CHULA MOOC รอบที่ 2  จึงได้ประชาสัมพันธ์ให้กับเครือข่ายเฝ้าระวังทางวัฒนธรรมและเครือข่ายสื่อปลอดภัยและสร้างสรรค์ที่เป็นเด็กและเยาวชน ผู้สูงอายุ คนพิการ รวมถึงประชาชนทั่วไป ซึ่งประกอบด้วย เครือข่ายฯ รวมเจ้าหน้าที่ส่วนกลาง เครือข่ายฯ รวมเจ้าหน้าที่ส่วนภูมิภาค 76 จังหวัด ประมาณ 1,600 คน เข้าร่วมอบรมออนไลน์หลักสูตรดังกล่าวโดยไม่เสียค่าใช้จ่ายใดๆ
ปลัด วธ. กล่าวต่อไปว่า สำหรับเนื้อหาหลักสูตรส่งเสริมการรู้เท่าทันสื่อ สารสนเทศและดิจิทัล เฝ้าระวังและใช้สื่ออย่างสร้างสรรค์ในมิติวัฒนธรรม ด้วยการเรียนการสอนออนไลน์ระบบเปิด CHULA MOOC รอบที่ 2 ประกอบด้วย 1.หลักการ แนวปฏิบัติการใช้สื่อสังคมออนไลน์ในกรอบกฎหมายวิชา รู้จัก รู้ทัน เฝ้าระวัง สื่อสารสนเทศและดิจิทัล การรู้จัก รู้ทัน เฝ้าระวังการใช้สื่อออนไลน์ให้เหมาะสม และไม่หลงเชื่อข่าวลวง หรือ Fake News ภายใต้กรอบกฎหมาย 2.รู้จักใช้ประโยชน์ Social Media แพลตฟอร์มใหม่อย่างสร้างสรรค์ ใช้แพลตฟอร์มออนไลน์อย่างไรให้ถูกต้องกับการใช้งาน อาทิ การขายของออนไลน์ การแสดงความสามารถบนสื่อออนไลน์
3.รู้เทคนิค คนสร้างสรรค์สื่อ สื่อสร้างสรรค์คน มีเทคนิคในการนำเสนอสินค้าหรือบริการในรูปแบบการผลิตสื่อสร้างสรรค์ผ่านทางสื่อออนไลน์ให้เกิดประโยชน์ต่อตนเอง และชุมชน เพื่อพัฒนามูลค่าทางสินค้าที่นำเสนอ 4.รู้เท่าทันการค้าออนไลน์ ใช้งานอย่างมืออาชีพโดยใช้ช่องทางที่เหมาะสมกับสินค้าและบริการ รวมถึงการใช้แอปพลิเคชันในการทำคอนเทนต์ ตัดต่อวิดีโอให้น่าติดตาม เป็นต้น
ทั้งนี้ เปิดการเรียนการสอนออนไลน์ ตั้งแต่เดือนพฤษภาคม -มิถุนายน 2564 ผู้ผ่านการอบรมจะได้รับเกียรติบัตรออนไลน์จากกระทรวงวัฒนธรรมด้วย

ที่มา : https://www.thaigov.go.th/news/contents/details/41510