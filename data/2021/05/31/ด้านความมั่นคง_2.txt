รัฐบาลไทย-ข่าวทำเนียบรัฐบาล-ศบค.มท. แจ้งผู้ว่าฯ ทั่วประเทศ นำมาตรการควบคุมและป้องกันโรคในแคมป์คนงานก่อสร้างในกรุงเทพฯ ปรับใช้ให้เหมาะสมกับสถานการณ์ในพื้นที่ 


วันอาทิตย์ที่ 30 พฤษภาคม 2564
พิมพ์
ศบค.มท. แจ้งผู้ว่าฯ ทั่วประเทศ นำมาตรการควบคุมและป้องกันโรคในแคมป์คนงานก่อสร้างในกรุงเทพฯ ปรับใช้ให้เหมาะสมกับสถานการณ์ในพื้นที่
ศบค.มท. แจ้งผู้ว่าฯ ทั่วประเทศ นำมาตรการควบคุมและป้องกันโรคในแคมป์คนงานก่อสร้างในกรุงเทพฯ ปรับใช้ให้เหมาะสมกับสถานการณ์ในพื้นที่
วันนี้ (30 พ.ค. 64) ศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 กระทรวงมหาดไทย (ศบค.มท.) เปิดเผยว่า ศูนย์ปฏิบัติการ ศูนย์บริหารสถานการณ์โควิด-19 (ศปก.ศบค.) ได้มีมติในประชุมเมื่อวันที่ 26 พฤษภาคม 2564 โดยมี เลขาธิการสภาความมั่นคงแห่งชาติ เป็นประธาน ซึ่งมีประเด็นที่เกี่ยวข้องกับกระทรวงมหาดไทยที่ต้องประสานการปฏิบัติกับผู้ว่าราชการจังหวัดทั่วประเทศ
นายฉัตรชัย พรหมเลิศ ปลัดกระทรวงมหาดไทยในฐานะหัวหน้าผู้รับผิดชอบในการแก้ไขสถานการณ์ฉุกเฉินในส่วนที่เกี่ยวกับการสั่งการและประสานกับผู้ว่าราชการจังหวัดและผู้ว่าราชการกรุงเทพมหานคร ได้สั่งการไปยังผู้ว่าราชการจังหวัดทุกจังหวัดพิจารณาดำเนินการนำมาตรการด้านการควบคุมและป้องกันการแพร่ระบาดของโรคในแคมป์คนงานก่อสร้างของกรุงเทพมหานคร อาทิ มาตรการควบคุมการเคลื่อนย้ายของแรงงานข้ามเขตภายในจังหวัดที่กำหนด ให้มีการแจ้งล่วงหน้าไปยังปลายทางไม่น้อยกว่า 7 วัน การจัดทำบัญชีหรือทะเบียนแรงงานที่มีการเดินทางออกนอกพื้นที่เพื่อประโยชน์ในการติดตามตัวและควบคุมโรค มาพัฒนารายละเอียดเพิ่มเติมให้มีความชัดเจนขึ้น เพื่อเป็นแนวทางสำหรับจังหวัดอื่น ๆ นำไปปรับใช้ให้เหมาะสมกับสถานการณ์การแพร่ระบาดในพื้นที่ต่อไป

ที่มา : https://www.thaigov.go.th/news/contents/details/42231