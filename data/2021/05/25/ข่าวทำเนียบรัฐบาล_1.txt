รัฐบาลไทย-ข่าวทำเนียบรัฐบาล-ผู้ช่วยโฆษก ศบค. ยืนยันสามารถใช้สถานที่จัดสอบ SAT ได้ทั้งในพื้นที่กรุงเทพมหานครและต่างจังหวัด


วันจันทร์ที่ 24 พฤษภาคม 2564
พิมพ์
ผู้ช่วยโฆษก ศบค. ยืนยันสามารถใช้สถานที่จัดสอบ SAT ได้ทั้งในพื้นที่กรุงเทพมหานครและต่างจังหวัด
ผู้ช่วยโฆษก ศบค. ยืนยันสามารถใช้สถานที่จัดสอบ SAT ได้ทั้งในพื้นที่กรุงเทพมหานครและต่างจังหวัด
วันนี้ (24 พฤษภาคม 2564) เวลา 12.30 น. ณ โถงกลาง ตึกสันติไมตรี ทำเนียบรัฐบาล แพทย์หญิง อภิสมัย ศรีรังสรรค์ ผู้ช่วยโฆษกศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 (โควิด-19) ตอบคำถามสื่อมวลชนกรณีความกังวลจากผู้ปกครองนักเรียนโรงเรียนนานาชาติ เกี่ยวกับการสอบวัดความสามารถ หรือ สอบ SAT (SAT Reasoning Test) ครั้งสุดท้ายในช่วงเดือนมิถุนายน 2564 ซึ่งจะส่งผลต่อการเข้ามหาวิทยาลัย ซึ่งในที่ประชุม ศบค. ได้หารือล่วงหน้า โดยกรมควบคุมโรคอนุมัติให้มีการใช้สถานที่จัดสอบได้ทั้งในพื้นที่กรุงเทพมหานครและต่างจังหวัด ภายใต้มาตรการควบคุมโรคอย่างเคร่งครัด หากโรงเรียนหรือผู้ปกครองมีข้อสงสัยสามารถสอบถามเพิ่มเติมกับกระทรวงศึกษาธิการในระดับจังหวัดได้ พร้อมขอให้หน่วยงานที่เกี่ยวข้องเร่งดำเนินการให้เร็วที่สุด
ผู้ช่วยโฆษก ศบค. ยังตอบคำถามถึงการรับรองวัคซีน Sinovac โดยองค์การอนามัยโลก (WHO) ว่า  กระทรวงสาธารณสุขได้ติดตามอย่างต่อเนื่อง เบื้องต้นองค์การอนามัยโลกได้ให้การรับรองวัคซีน Sinopharm ซึ่งลำดับพิจารณาถัดไปที่คือวัคซีน Sinovac  ขณะนี้อยู่ระหว่างการพิจารณาหลักฐานเพื่อสนับสนุนการออกใบรับรองเป็นเอกสาร หากมีความคืบหน้า ศบค. จะนำมารายงานแก่พี่น้องประชาชนต่อไป
.................
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/42035