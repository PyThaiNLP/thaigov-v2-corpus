รัฐบาลไทย-ข่าวทำเนียบรัฐบาล-สถาบันการบินพลเรือน ประกาศรับสมัครผู้ว่าการสถาบันการบินพลเรือน  


วันอังคารที่ 18 พฤษภาคม 2564
สถาบันการบินพลเรือน ประกาศรับสมัครผู้ว่าการสถาบันการบินพลเรือน
สถาบันการบินพลเรือน (สบพ.) กระทรวงคมนาคม เปิดรับสมัครบุคคลเพื่อคัดเลือกเข้าดำรงตำแหน่งผู้ว่าการสถาบันการบินพลเรือน
สถาบันการบินพลเรือน (สบพ.) กระทรวงคมนาคม เปิดรับสมัครบุคคลเพื่อคัดเลือกเข้าดำรงตำแหน่งผู้ว่าการสถาบันการบินพลเรือน ซึ่งมีวาระอยู่ในตำแหน่งคราวละไม่เกิน 4 ปี หรือเมื่ออายุครบ 60 ปีบริบูรณ์ แล้วแต่วาระใดจะถึงก่อน เพื่อบริหารกิจการของ สบพ. โดยมีระยะเวลาการรับสมัครฯ ตั้งแต่วันที่ 17 พฤษภาคม - 15 มิถุนายน 2564
การรับสมัครบุคคลเพื่อคัดเลือกเข้าดำรงตำแหน่งผู้ว่าการ สบพ. เป็นไปตามวัตถุประสงค์ และอำนาจหน้าที่ รวมถึงนโยบาย ข้อบังคับ ระเบียบที่คณะกรรมการ สบพ. ได้กำหนดภายใต้กฎหมายที่เกี่ยวข้อง โดยรับผิดชอบต่อคณะกรรมการฯ ในการบริหารให้เป็นไปตามสัญญาจ้างผู้ว่าการ สบพ. โดยผู้สนใจสมัครรับการคัดเลือก สามารถดาวน์โหลดใบสมัคร และเอกสารอื่น ได้ทาง www.catc.or.th หรือ https://catc.thaijobjob.com หรือช่องทางการรับสมัครสามารถมายื่นใบสมัครได้ด้วยตนเอง หรือให้ผู้อื่นมาดำเนินการแทนโดยมีใบมอบอำนาจ และเอกสารหลักฐานประกอบการสมัครที่ครบถ้วนได้ที่ ฝ่ายเลขานุการคณะกรรมการสรรหาผู้ว่าการ สบพ. สำนักงานทรัพยากรบุคคล อาคารศูนย์พัฒนาบุคลากรด้านการบิน สบพ. กรุงเทพฯ โดยมีระยะเวลาการรับสมัครฯ ตั้งแต่วันที่ 17 พฤษภาคม - 15 มิถุนายน 2564 ทั้งนี้ สามารถสอบถามรายละเอียดได้ที่ โทร. 0 2272 5741 ต่อ 8021 หรือ 0 2272 5287 ในวันและเวลาทำการ

ที่มา : https://www.thaigov.go.th/news/contents/details/41829