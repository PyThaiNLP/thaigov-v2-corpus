รัฐบาลไทย-ข่าวทำเนียบรัฐบาล-กรมเจ้าท่า เดินหน้า 2 ภารกิจหลัก เร่งขุดลอกร่องน้ำ กำจัดผักตบชวาและวัชพืช บรรเทาความเดือดร้อนให้กับประชาชน


วันอังคารที่ 18 พฤษภาคม 2564
กรมเจ้าท่า เดินหน้า 2 ภารกิจหลัก เร่งขุดลอกร่องน้ำ กำจัดผักตบชวาและวัชพืช บรรเทาความเดือดร้อนให้กับประชาชน
...
นายวิทยา ยาม่วง อธิบดีกรมเจ้าท่า กระทรวงคมนาคม กล่าวว่า กรมเจ้าท่า (จท.) เร่งขุดลอกร่องน้ำ กำจัดผักตบชวาและวัชพืชในหลายพื้นที่ เพื่อบรรเทาความเดือดร้อนให้กับประชาชนดังนี้
1. สำนักงานพัฒนาและบำรุงรักษาทางน้ำที่ 2 เปิดหน่วยปฏิบัติงานขุดลอก เพื่อแก้ไขปัญหาน้ำกัดเซาะบ้านเรือนประชาชน น้ำกัดเซาะตลิ่ง อุทกภัย และภัยแล้ง บริเวณแม่น้ำเจ้าพระยา ตำบลพยุหะ ตำบลน้ำทรง อำเภอพยุหะคีรี จังหวัดนครสวรรค์ เมื่อวันที่ 16 ธันวาคม 2563 โดยนำเรือเจ้าท่า ข.33 และเรือเจ้าท่า 233 เป็นเครื่องจักรปฏิบัติงาน ตามแผนการขุดลอกความกว้างที่ก้นร่องน้ำ 40 เมตร ยาว 1,550 เมตร ลึก 6 เมตร ปริมาณวัสดุขุดลอก 250,058 ลูกบาศก์เมตร ผลการปฏิบัติงาน ณ วันที่ 13 พฤษภาคม 2564 คิดเป็นร้อยละ 78.36 ซึ่งได้นำวัสดุขุดลอกเสริมบริเวณพื้นที่กัดเซาะ พร้อมปรับพื้นที่บริเวณริมตลิ่งเพื่อรักษาแนวตลิ่งให้คืนสู่สภาพเดิม
2. สำนักงานพัฒนาและบำรุงรักษาทางน้ำที่ 7 เปิดหน่วยปฏิบัติงานขุดลอกบริเวณแม่น้ำกกสายเก่า ตำบลรอบเวียง อำเภอเมือง จังหวัดเชียงราย เมื่อวันที่ 15 มีนาคม 2564 โดยใช้เครื่องจักรเป็นรถขุด เริ่มขุดลอกตั้งแต่ กม.0+000 ถึง กม.1+552 ระยะทาง 1,552 เมตร ขุดลอกร่องน้ำกว้างประมาณ 10 เมตร ความลึก 388 เมตร (จากระดับน้ำทะเลปานกลาง) ปริมาณวัสดุขุดลอก 15,000 ลูกบาศก์เมตร เพื่อแก้ไขความเดือดร้อนของชาวชุมชน 1,100 ครัวเรือน ประมาณ 5,000 คน จากปัญหาความตื้นเขินของแม่น้ำที่เกิดจากตะกอนทรายและวัชพืช ทำให้เกิดปัญหาน้ำเน่าเสีย ขณะนี้ดำเนินการแล้วเสร็จตามแผนงาน สามารถช่วยเหลือประชาชนในพื้นที่ให้มีน้ำที่ใสสะอาดและปลอดภัย สำหรับใช้อุปโภค - บริโภค
3. สำนักงานพัฒนาและบำรุงรักษาทางน้ำที่ 8 เปิดหน่วยปฏิบัติงานขุดลอกแม่น้ำสงคราม ตำบลทุ่งฝน อำเภอทุ่งฝน จังหวัดอุดรธานี ตำบลคำสะอาด อำเภอสว่างแดนดิน จังหวัดสกลนคร เมื่อวันที่ 23 เมษายน 2564 โดยใช้รถขุด ขก.5 ขุดลอกตั้งแต่ กม. ที่ 427+500 ถึง กม. ที่ 430+650 ระยะทาง 3,150 เมตร ความกว้าง 20 - 40 เมตร ลึกประมาณ 155 เมตร (จากระดับน้ำทะเลปานกลาง) ปริมาณวัสดุขุดลอก 91,666 ลูกบาศก์เมตร ระยะเวลาดำเนินการ 86 วัน ผลการปฏิบัติงานขุดลอก ณ วันที่ 13 พฤษภาคม 2564 ได้ระยะทาง 710 เมตร ปริมาณวัสดุขุดลอก 20,995 ลูกบาศก์เมตร คิดเป็นร้อยละ 22.90 คาดว่าจะแล้วเสร็จตามแผน เพื่อแก้ไขปัญหาการตื้นเขินของลำน้ำที่เกิดจากตะกอนดินและวัชพืช เพิ่มความกว้างและความลึกของร่องน้ำในการกักเก็บน้ำ แก้ไขปัญหากระแสน้ำกัดเซาะตลิ่ง รวมทั้งบรรเทาปัญหาอุทกภัยและภัยแล้ง ให้ประชาชนในพื้นที่
4. สำนักงานพัฒนาและบำรุงรักษาทางน้ำที่ 1 เปิดหน่วยปฏิบัติงานจัดเก็บผักตบชวาและวัชพืช เมื่อวันที่ 2 มีนาคม 2564 ดังนี้
4.1 ใช้เรือเจ้าท่า ผ.4, ผ.401, ผ.402 และ ผ.403 จัดเก็บผักตบชวาและวัชพืช ปริมาณ 35,000 ตัน บริเวณเหนือเขื่อนเจ้าพระยาในพื้นที่ตำบลธรรมมูล ตำบลบ้านกล้วย อำเภอเมือง จังหวัดชัยนาท และตำบลสวนใหญ่ อำเภอเมืองนนทบุรี จังหวัดนนทบุรี เพื่อป้องกันการสะสมของผักตบชวาและวัชพืชที่ไหลมารวมกันอย่างต่อเนื่อง โดยสามารถจัดเก็บได้ 300 ตันต่อวัน ผลการจัดเก็บ ณ วันที่ 13 พฤษภาคม 2564 ได้ปริมาณ 21,805 ตัน คิดเป็นร้อยละ 62.30 คาดว่าจะแล้วเสร็จภายในเดือนมิถุนายน 2564
4.2 ใช้เรือเจ้าท่า ผ.5 ผ.6 และผ.1 และเรือเจ้าท่า ผ.3 จัดเก็บผักตบชวาและวัชพืชในแม่น้ำเจ้าพระยา ในพื้นที่ตำบลบางกระบือ อำเภอสามโคก จังหวัดปทุมธานี คลองบางพระครู ตำบลบ้านขล้อ อำเภอบางปะหัน จังหวัดพระนครศรีอยุธยา และตำบลสลักเหนือ อำเภอปากเกร็ด จังหวัดนนทบุรี เพื่อแก้ไขปัญหาการสัญจรทางน้ำ การระบายน้ำ และปัญหาน้ำอุปโภค – บริโภคให้กับประชาชน

ที่มา : https://www.thaigov.go.th/news/contents/details/41833