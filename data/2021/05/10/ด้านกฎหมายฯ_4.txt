รัฐบาลไทย-ข่าวทำเนียบรัฐบาล-กระทรวงยุติธรรม ประชุมคณะอนุกรรมการประสานและพัฒนาระบบงานยุติธรรม ครั้งที่ ๒/๒๕๖๔ ผ่านระบบการประชุมทางไกล (Video Conference)


วันอาทิตย์ที่ 9 พฤษภาคม 2564
กระทรวงยุติธรรม ประชุมคณะอนุกรรมการประสานและพัฒนาระบบงานยุติธรรม ครั้งที่ ๒/๒๕๖๔ ผ่านระบบการประชุมทางไกล (Video Conference)
กระทรวงยุติธรรม ประชุมคณะอนุกรรมการประสานและพัฒนาระบบงานยุติธรรม ครั้งที่ ๒/๒๕๖๔ ผ่านระบบการประชุมทางไกล (Video Conference)
ในวันศุกร์ที่ ๗ พฤษภาคม ๒๕๖๔ เวลา ๑๓.๓๐ น.
ณ ห้องปฏิบัติงาน ชั้น ๑๑ อาคารกระทรวงยุติธรรม
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
เป็นประธานการประชุมคณะอนุกรรมการประสานและพัฒนาระบบงานยุติธรรม ครั้งที่ ๒/๒๕๖๔ โดยมีคณะอนุกรรมการฯ และผู้ที่เกี่ยวข้องเข้าร่วม
เพื่อพิจารณาแนวทางการกำหนดสถานที่อื่นที่ใช้ในการขัง จำคุก หรือควบคุม ผู้ต้องหา จำเลย หรือผู้ซึ่งต้องจำคุกตามคำพิพากษาถึงที่สุด โดยได้เน้นเฉพาะกลุ่มบุคคล ๔ ประเภท ได้แก่ จำเลยวิกลจริต จำเลยจะถึงอันตรายแก่ชีวิตถ้าต้องจำคุก จำเลยมีครรภ์
จำเลยคลอดบุตรแล้วยังไม่ถึงสามปี และต้องเลี้ยงดูบุตร เพื่อให้กลุ่มบุคคลดังกล่าวได้รับประโยชน์ในการบำบัดรักษาหรือการดูแลที่เหมาะสมกับสภาวะร่างกายและจิตใจ อีกทั้งยังเป็นการลดความแออัดในเรือนจำอีกด้วย ทั้งนี้ฝ่ายเลขานุการได้รับประเด็นทางนโยบาย ข้อสังเกตและข้อเสนอแนะ จากคณะอนุกรรมการฯ เพื่อดำเนินการจัดทำรูปแบบการดำเนินการดังกล่าวให้เป็นรูปธรรมต่อไป

ที่มา : https://www.thaigov.go.th/news/contents/details/41582