รัฐบาลไทย-ข่าวทำเนียบรัฐบาล-ปลัดกระทรวงยุติธรรม ประชุมติดตามสถานการณ์การแพร่ระบาดของโรคติดเชื้อไวรัสโคโรนา 2019 ภายในสถานที่ควบคุมของหน่วยงานในสังกัดกระทรวงยุติธรรม ผ่านระบบการประชุมทางไกล (Video Conference)


วันอาทิตย์ที่ 23 พฤษภาคม 2564
ปลัดกระทรวงยุติธรรม ประชุมติดตามสถานการณ์การแพร่ระบาดของโรคติดเชื้อไวรัสโคโรนา 2019 ภายในสถานที่ควบคุมของหน่วยงานในสังกัดกระทรวงยุติธรรม ผ่านระบบการประชุมทางไกล (Video Conference)
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 ภายในสถานที่ควบคุมของหน่วยงานในสังกัดกระทรวงยุติธรรม
ในวันเสาร์ที่ ๒๒ พฤษภาคม ๒๕๖๔ เวลา ๑๔.๔๐ น. ณ ห้องประชุม ๑ ชั้น ๒ กรมราชทัณฑ์ ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 ภายในสถานที่ควบคุมของหน่วยงานในสังกัดกระทรวงยุติธรรม โดยมีนายนิยม เติมศรีสุข รองปลัดกระทรวงยุติธรรม นายสิทธิ สุธีวงศ์ รองอธิบดีกรมราชทัณฑ์  และเจ้าหน้าที่ที่เกี่ยวข้อง  เข้าร่วมประชุม ผ่านระบบการประชุมทางไกล (Video Conference)ร่วมกับผู้บัญชาการเรือนจำในจังหวัดที่มีสถานการณ์การแพร่ระบาดของเชื้อไวรัสโคโรนา 2019 หรือโรค covid-19
ในการนี้ ที่ประชุม เตรียมให้ทุกเรือนจำ/ทัณฑสถาน จัดทำข้อมูลของผู้ติดเชื้อโควิด-19 ตามแบบฟอร์มที่ส่วนกลางกำหนด พร้อมกับติดตามการทำงานของเจ้าหน้าที่ในหลายๆเรือนจำ โดยเน้นการติดตามการฉีดวัคซีน และการ SWAB เจ้าหน้าที่และผู้ต้องขัง และมอบหมายให้ฝ่ายเลขาฯ ติดตามข้อมูลกำหนดลงในปฏิทิน เพื่อนำมาพิจารณาว่ามีที่ใดมีกำหนดช้าไปหรือไม่ หากพบปัญหาจะได้ประสานส่วนกลางช่วยให้ดำเนินการได้เร็วขึ้น นอกจากนี้ ได้พิจารณาในส่วนของสิ่งของ เวชภัณฑ์ และอุปกรณ์ทางการแพทย์ ยังมีจำนวนเพียงพอสำหรับการดูแล รักษาผู้ต้องขัง

ที่มา : https://www.thaigov.go.th/news/contents/details/42002