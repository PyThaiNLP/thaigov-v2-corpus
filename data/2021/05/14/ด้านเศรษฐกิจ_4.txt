รัฐบาลไทย-ข่าวทำเนียบรัฐบาล-กรมการขนส่งทางราง กระทรวงคมนาคม ร่วมกับ สำนักงานส่งเสริมการค้าและการพัฒนาแห่งสหรัฐอเมริกา (USTDA) 


วันพฤหัสบดีที่ 13 พฤษภาคม 2564
กรมการขนส่งทางราง กระทรวงคมนาคม ร่วมกับ สำนักงานส่งเสริมการค้าและการพัฒนาแห่งสหรัฐอเมริกา (USTDA)
จัดเสวนาออนไลน์ในหัวข้อ “Thailand Railway Modernization Virtual Roundtable” เพื่อหารือโอกาสและแนวทางความร่วมมือระหว่างไทย-สหรัฐอเมริกาในด้านการพัฒนาระบบราง
ในวันที่ 12 พ.ค. 2564 นายพิเชฐ คุณาธรรมรักษ์ รองอธิบดีกรมการขนส่งทางราง กระทรวงคมนาคม พร้อมด้วยเจ้าหน้าที่ ขร. เข้าร่วมเสวนาออนไลน์ "Thailand Railway Modernization Virtual Roundtable" โดยมี นายสรพงศ์ ไพฑูรย์พงษ์ รองปลัดกระทรวงคมนาคม (หัวหน้ากลุ่มภารกิจด้านการขนส่ง) พร้อมด้วยผู้แทนการรถไฟแห่งประเทศไทย (ผู้แทนฝั่งไทย) และ Ms. Enoh Ebong รักษาการผู้อำนวยการสำนักงานส่งเสริมการค้าและการพัฒนาแห่งสหรัฐอเมริกา (U.S. Trade and Development Agency: USTDA) (ผู้แทนฝั่งสหรัฐอเมริกา) เข้าร่วมการเสวนา ซึ่งรองอธิบดีกรมการขนส่งทางรางได้มีการร่วมบรรยายในหัวข้อ "Thailand’s Rail Transport Infrastructure Development plans"
สำหรับงานดังกล่าวมีวัตถุประสงค์เพื่อแลกเปลี่ยนข้อคิดเห็นการพัฒนาโครงสร้างพื้นฐานของประเทศไทย และสหรัฐอเมริกา ซึ่งฝ่ายไทยมีเป้าหมายในการพัฒนาระบบราง ได้แก่ โครงการรถไฟทางคู่ โครงการรถไฟความเร็วสูง และโครงการรถไฟฟ้าขนส่งมวลชนในเขตกรุงเทพมหานครและปริมณฑล ทั้งนี้จะมีการหารือร่วมกันในการพัฒนาความร่วมมือระหว่างประเทศไทยและสหรัฐอเมริกา เพื่อให้เกิดความร่วมมือกันอย่างเป็นรูปธรรมต่อไป

ที่มา : https://www.thaigov.go.th/news/contents/details/41707