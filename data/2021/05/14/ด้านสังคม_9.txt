รัฐบาลไทย-ข่าวทำเนียบรัฐบาล-7 ภาคีเครือข่าย พม. ร่วมบริจาคสิ่งของอุปโภคบริโภค ช่วยเหลือผู้ได้รับผลกระทบจากโควิด-19 ระลอกใหม่ ที่ประสานขอความช่วยเหลือ ผ่านศูนย์ช่วยเหลือสังคม สายด่วน พม. โทร. 1300


วันพฤหัสบดีที่ 13 พฤษภาคม 2564
7 ภาคีเครือข่าย พม. ร่วมบริจาคสิ่งของอุปโภคบริโภค ช่วยเหลือผู้ได้รับผลกระทบจากโควิด-19 ระลอกใหม่ ที่ประสานขอความช่วยเหลือ ผ่านศูนย์ช่วยเหลือสังคม สายด่วน พม. โทร. 1300
7 ภาคีเครือข่าย พม. ร่วมบริจาคสิ่งของอุปโภคบริโภค ช่วยเหลือผู้ได้รับผลกระทบจากโควิด-19 ระลอกใหม่ ที่ประสานขอความช่วยเหลือ ผ่านศูนย์ช่วยเหลือสังคม สายด่วน พม. โทร. 1300
วันที่ 11 พ.ค. 64 เวลา 13.00 น. ที่กระทรวงการพัฒนาสังคมและความมั่นคงของมนุษย์  สะพานขาว ถนนกรุงเกษม กทม. นางสาวแรมรุ้ง วรวัธ รองปลัดกระทรวงการพัฒนาสังคมและความมั่นคงของมนุษย์ (รองปลัด พม.) เปิดเผยว่า วันนี้ กระทรวง พม. ได้รับมอบสิ่งของบริจาคจำนวนมากจากหลายภาคส่วน เพื่อนำไปช่วยเหลือประชาชนกลุ่มเปราะบาง อาทิ เด็ก คนพิการ ผู้สูงอายุ และผู้ด้อยโอกาสในสังคม ซึ่งเป็นกลุ่มเป้าหมายของกระทรวง พม. ที่ประสบปัญหาทางสังคมได้รับความเดือดร้อนและความยากลำบากจากสถานการณ์การแพร่ระบาดของโรคติดเชื้อไวรัสโคโรนา 2019 (โควิด-19) ระลอกใหม่ รวมทั้งส่งต่อไปยังโรงพยาบาลสนามที่ดูแลรักษาผู้ป่วยโรคโควิด-19 โดยมีหลายภาคส่วนร่วมกันบริจาค ดังนี้ 1) ปทุมไรซมิล แอนด์ แกรนารี จำกัด( มหาชน) โดยคุณสมเกียรติ มรรคยาธร บริจาคข้าวสารหอมมะลิ 1 กก. จำนวน 5,000 ถุง  2) สมาคมผู้ส่งออกข้าวไทย บริจาคข้าวสารหอมมะลิ 5 กก. จำนวน 1,000 ถุง  3) บริษัทพาณิชยการแห่งประเทศไทย โดยคุณประภาดา สาระเอ บริจาคดีเวลล่า สปาเก็ตตี้ จำนวน 500 แพ็ค  อะยัม ถั่วขาวกระป๋อง จำนวน 480 กระป๋อง  อะยัม ถั่วขาวในซอสมะเขือเทศ จำนวน 20 กระป๋อง และ อะยัม ปลาแมกเคอเรลกระป๋อง จำนวน 240 กระป๋อง  4) บริษัทไทยออล เวลล์เพ้นท์ จำกัด โดยคุณโศภิชฐ์ วงศ์กมลเศรษฐ์ ผู้จัดการทั่วไป บริจาคข้าวหอมมะลิ จำนวน 500 กก.  5) คณะนักศึกษาวิทยาลัยป้องกันราชอาณาจักร (วปอ.) รุ่น 62 (หมู่กวาง) โดยคุณวิวรรธน์ เหมมณฑารพ คุณสันติธร ยิ้มละมัย คุณประวิทย์ ยอดวานิช คุณปรียาภรณ์ กยาวัฒนกิจ และเครือข่าย รวมทั้งกลุ่มเพื่อน โดยคุณอรรถศาสตร์ วัฒนคีรี คุณวันเพ็ญ คุณชญานิศ ขุนทอง คุณอุรัยวรรณ์ แสงแก้ว คุณปานจิตต์ ตะเพียนทอง คุณอำนาจ แจ่มแจ้ง คุณยุพิน จงจัดกลาง ดร. พัชราวรรณ เจริญพันธุ์ ดร. พรรณมาส พรมพิลา คุณทิพย์วรรณ ลี้เซ่งเฮง คุณอลิสา โกมลทวีเกษม และ คุณสิทธิศักดิ์ ฮะวังจู บริจาคถุงยังชีพ จำนวน 222 ชุด 6) บริษัท ไทยยูเนี่ยน กรุ๊ป จำกัด ( มหาชน ) โดยคุณธีระพงศ์ จันศิริ บริจาคปลากระป๋องซีเล็ค จำนวน 10,000 กระป๋อง และ 7) บริษัท โรงสีสิงห์โตทองคอร์ปอเรชั่น จำกัด โดยนายมนต์ชัย รุ่งชาญชัย บริจาค ข้าวสารตราสิงห์โตทอง ถุงละ 1 กก. จำนวน 2,000 ถุง
นางสาวแรมรุ้ง กล่าวว่า ด้วยสถานการณ์การแพร่ระบาดของโรคโควิด-19 ระลอกใหม่ ได้ขยายวงกว้างไปทั่วประเทศ และส่งผลกระทบต่อประชาชนทุกกลุ่มเป้าหมายอย่างต่อเนื่อง ทั้งนี้ กระทรวง พม. มีความห่วงใยคุณภาพชีวิตของกลุ่มเปราะบางที่มีความเสี่ยงสูง จึงได้ดำเนินโครงการการให้เพื่อชีวิตที่ดีกว่า ด้วยการรับบริจาคสิ่งของจำเป็นในชีวิตประจำวัน โดยบูรณาการความร่วมมือกับทุกภาคส่วน เพื่อนำไปช่วยเหลือกลุ่มเปราะบางและประชาชนที่ได้รับผลกระทบจากโรคโควิด-19 สำหรับวันนี้ กระทรวง พม. ขอขอบคุณทุกภาคส่วนที่มาร่วมบริจาคสิ่งของที่จำเป็น และขอให้มั่นใจได้ว่า สิ่งของบริจาคจะเป็นประโยชน์และส่งถึงมือกลุ่มเปราะบางและประชาชนที่กำลังประสบปัญหาความเดือดร้อนอย่างแน่นอน
นางสาวแรมรุ้ง กล่าวเพิ่มเติมว่า กระทรวง พม. ขอเชิญชวนทุกภาคส่วนและประชาชน ร่วมบริจาคสิ่งของที่จำเป็น อาทิ ข้าวสาร น้ำดื่ม นมสำหรับเด็กและผู้ใหญ่ ผ้าอ้อมสำหรับเด็กแรกเกิด คนพิการ และผู้สูงอายุ บะหมี่กึ่งสำเร็จรูป อาหารกระป๋อง หน้ากากอนามัย และแอลกอฮอล์ เป็นต้น ทั้งนี้ สามารถบริจาคได้ที่ ศูนย์รับบริจาคกระทรวง พม. ณ อาคารกรมพัฒนาสังคมและสวัสดิการ กระทรวง พม. หรือติดต่อศูนย์ช่วยเหลือสังคม ผ่านสายด่วน พม. โทร. 1300 บริการฟรี 24 ชั่วโมง และสำนักงานพัฒนาสังคมและความมั่นคงของมนุษย์จังหวัดทุกจังหวัด

ที่มา : https://www.thaigov.go.th/news/contents/details/41701