รัฐบาลไทย-ข่าวทำเนียบรัฐบาล-กระทรวงยุติธรรม ประชุมคณะกรรมการพิจารณาค่าตอบแทนผู้เสียหาย และค่าทดแทนและค่าใช้จ่ายในคดีอาญา ครั้งที่ ๕/๒๕๖๔ 


วันพฤหัสบดีที่ 27 พฤษภาคม 2564
กระทรวงยุติธรรม ประชุมคณะกรรมการพิจารณาค่าตอบแทนผู้เสียหาย และค่าทดแทนและค่าใช้จ่ายในคดีอาญา ครั้งที่ ๕/๒๕๖๔
นายวัลลภ นาคบัว รองปลัดกระทรวงยุติธรรม เป็นประธานการประชุมคณะกรรมการพิจารณาค่าตอบแทนผู้เสียหาย และค่าทดแทน และค่าใช้จ่ายแก่จำเลยในคดีอาญา ครั้งที่ ๕/๒๕๖๔ ผ่านระบบการประชุมทางไกล (Video Conference)
ในวันพฤหัสบดีที่ ๒๗ พฤษภาคม ๒๕๖๔ เวลา ๐๙.๓๐ น. ณ ห้องประชุมกระทรวงยุติธรรม ๑๐-๐๖ ชั้น ๑๐ อาคารกระทรวงยุติธรรม นายวัลลภ นาคบัว รองปลัดกระทรวงยุติธรรม เป็นประธานการประชุมคณะกรรมการพิจารณาค่าตอบแทนผู้เสียหาย และค่าทดแทน และค่าใช้จ่ายแก่จำเลยในคดีอาญา ครั้งที่ ๕/๒๕๖๔ ผ่านระบบการประชุมทางไกล (Video Conference) โดยมีนายเรืองศักดิ์ สุวารี อธิบดีกรมคุ้มครองสิทธิและเสรีภาพ นางสาวจิฬาภรณ์ ตามชู กฤษณสุวรรณ ผู้อำนวยการสำนักงานช่วยเหลือทางการเงินแก่ผู้เสียหายและจำเลยในคดีอาญา และคณะกรรมการฯ รวมทั้งผู้แทนจากสำนักงานยุติธรรมจังหวัด ๑๓ จังหวัด เข้าร่วมการประชุมฯ
โดยที่ประชุมได้พิจารณาคำขอกรณีผู้เสียหายอุทธรณ์และกรณีจำเลย รวมจำนวนทั้งสิ้น ๕๖ ราย อนุมัติให้ความช่วยเหลือเป็นเงิน ๔๔๖,๙๐๐ บาท และได้แจ้งให้ที่ประชุมทราบเกี่ยวกับการช่วยเหลือผู้เสียหายในคดีความผิดเกี่ยวกับเพศ สถิติการยื่นอุทธรณ์คำวินิจฉัยของคณะกรรมการ ต่อศาลอุทธรณ์ ผลคำพิพากษาของศาลอุทธรณ์ รวมถึงรายงานสรุปความคิดเห็นของคณะกรรมการฯ ต่อมาตรการเร่งรัดเบิกจ่ายเงินให้ได้ตามเป้าหมายและผลการศึกษาวิเคราะห์สถิติ โดยที่ประชุมได้ให้ข้อเสนอแนะต่างๆ​ เพื่อปรับปรุง​พัฒนางานในส่วนการพิจารณาช่วยเหลือเยียวยา​ มาตรการเร่งรัดเบิกจ่ายเงิน​ การดำเนินงานให้มีประสิทธิภาพต่อไป

ที่มา : https://www.thaigov.go.th/news/contents/details/42159