รัฐบาลไทย-ข่าวทำเนียบรัฐบาล-วธ. - ศน. พร้อมด้วยหน่วยงานรัฐ เอกชน เครือข่ายวัฒนธรรม จัดพิธีเจริญนวัคคหายุสมธัมม์ – พิธีเจริญพระพุทธมนต์ - ทำบุญตักบาตรถวายเป็นพระราชกุศล จัดกิจกรรมเฉลิมพระเกียรติ


วันศุกร์ที่ 28 พฤษภาคม 2564
วธ. - ศน. พร้อมด้วยหน่วยงานรัฐ เอกชน เครือข่ายวัฒนธรรม จัดพิธีเจริญนวัคคหายุสมธัมม์ – พิธีเจริญพระพุทธมนต์ - ทำบุญตักบาตรถวายเป็นพระราชกุศล จัดกิจกรรมเฉลิมพระเกียรติ
วธ. - ศน. พร้อมด้วยหน่วยงานรัฐ เอกชน เครือข่ายวัฒนธรรม จัดพิธีเจริญนวัคคหายุสมธัมม์ – พิธีเจริญพระพุทธมนต์ - ทำบุญตักบาตรถวายเป็นพระราชกุศล จัดกิจกรรมเฉลิมพระเกียรติ
วธ. - ศน. พร้อมด้วยหน่วยงานรัฐ เอกชน เครือข่ายวัฒนธรรม
จัดพิธีเจริญนวัคคหายุสมธัมม์ – พิธีเจริญพระพุทธมนต์ - ทำบุญตักบาตรถวายเป็นพระราชกุศล
จัดกิจกรรมเฉลิมพระเกียรติสมเด็จพระนางเจ้าสุทิดา พัชรสุธาพิมลลักษณ พระบรมราชินี
เนื่องในโอกาสวันเฉลิมพระชนมพรรษา 3 มิ.ย.64 ทั้งส่วนกลาง-ส่วนภูมิภาค ตลอดเดือน มิ.ย.นี้
นายอิทธิพล คุณปลื้ม รัฐมนตรีว่าการกระทรวงวัฒนธรรม (รมว.วธ.) เปิดเผยว่า กระทรวงวัฒนธรรม(วธ.) มีนโยบายเทิดทูนสถาบันชาติ ศาสนาและพระมหากษัตริย์ และเสริมสร้างค่านิยม อัตลักษณ์ไทยและความเป็นไทย รวมทั้งสืบสาน รักษาและต่อยอดมรดกทางศิลปวัฒนธรรมของไทย วธ.จึงร่วมกับหน่วยงานรัฐ เอกชน และเครือข่ายทางวัฒนธรรม จัดกิจกรรมเฉลิมพระเกียรติสมเด็จพระนางเจ้าสุทิดา พัชรสุธาพิมลลักษณ พระบรมราชินี เนื่องในโอกาสวันเฉลิมพระชนมพรรษา 3 มิถุนายน 2564 ตลอดเดือนมิถุนายน 2564
ทั้งในส่วนกลางและส่วนภูมิภาค เพื่อน้อมสำนึกในพระมหากรุณาธิคุณที่พระองค์ทรงปฏิบัติพระราชกรณียกิจนานัปการ
รัฐมนตรีว่ากระทรวงวัฒนธรรม กล่าวอีกว่า กิจกรรมเฉลิมพระเกียรติสมเด็จพระนางเจ้า ฯ พระบรมราชินี ประกอบด้วย สำนักงานปลัดกระทรวงวัฒนธรรม (สป.วธ.) จัดจุดลงนามถวายพระพร โต๊ะหมู่บูชา ประดับพระบรมฉายาลักษณ์ เนื่องในโอกาสวันเฉลิมพระชนมพรรษาสมเด็จพระนางเจ้าฯ พระบรมราชินี
และพิธีทำบุญตักบาตรถวายเป็นพระราชกุศล และส่วนภูมิภาคจัดกิจกรรมฯ ณ ศาลากลางจังหวัดและสำนักงานวัฒนธรรมจังหวัดทั่วประเทศเช่นเดียวกัน ขณะที่กรมการศาสนา (ศน.) จัดนิทรรศการเฉลิม
พระเกียรติสมเด็จพระนางเจ้าฯ พระบรมราชินี จัดพิธีเจริญพระพุทธมนต์ และพิธีทำบุญถวายภัตตาหารเพลแด่พระภิกษุ สามเณร ณ วัดโมลีโลกยาราม กรุงเทพฯ และจัดพิธีเจริญนวัคคหายุสมธัมม์ ณ วัดราชประดิษฐสถิตมหาสีมาราม กรุงเทพฯ โดยทั้งสองพิธีจัดขึ้นวันที่ 31 พฤษภาคม 2564 และส่วนภูมิภาคจัดพิธีเจริญพระพุทธมนต์สมโภชพระเจดีย์ พระพุทธรูปสำคัญประจำจังหวัด และปฏิบัติธรรมเพื่อถวายเป็นพระราชกุศล
นายอิทธิพล กล่าวด้วยว่า นอกจากนี้ กรมศิลปากร (ศก.) จัดมีกิจกรรมจิตอาสาพัฒนารักษาโบราณสถาน ทั้งในส่วนกลางและส่วนภูมิภาค และกรมส่งเสริมวัฒนธรรม (สวธ.) จัดกิจกรรมพลังการแสดงศิลปวัฒนธรรมพื้นบ้านเฉลิมพระเกียรติสมเด็จพระนางเจ้าฯพระบรมราชินีเผยแพร่ผ่านสื่อออนไลน์ Facebook และ YouTube ตลอดเดือนมิถุนายน 2564 รับชมได้ทางสื่อออนไลน์ นอกจากนี้ยังมีกิจกรรมถวายพระพรออนไลน์ โดยศูนย์คุณธรรม (องค์การมหาชน) และนิทรรศการออนไลน์เผยแพร่หนังสือพระราชกรณียกิจสมเด็จพระนางเจ้าฯพระบรมราชินี ในช่วงวันเฉลิมพระชนมพรรษาทางเว็บไซต์ของศูนย์มานุษยวิทยาสิรินธร (องค์การมหาชน) กิจกรรมเผยแพร่พระราชกรณียกิจสมเด็จพระนางเจ้าฯ พระบรมราชินี
บนสื่อออนไลน์ทางเว็บไซต์ของหอภาพยนตร์ (องค์การมหาชน) รวมทั้งการนำเสนอภาพเฉลิมพระเกียรติสมเด็จพระนางเจ้าฯ พระบรมราชินี ออนไลน์ และกิจกรรมบริจาคสิ่งของแก่เด็กยากไร้ ณ บ้านเด็กกำพร้า
โดยกองทุนพัฒนาสื่อปลอดภัยและสร้างสรรค์ ทั้งนี้ วธ.ขอเชิญชวนพสกนิกรชาวไทยร่วมลงนามถวายพระพร และร่วมกิจกรรมเฉลิมพระเกียรติฯ เพื่อแสดงออกถึงความจงรักภักดีและน้อมสำนึกในพระมหากรุณาธิคุณ
ของสมเด็จพระนางเจ้าฯ พระบรมราชินี
--------------------

ที่มา : https://www.thaigov.go.th/news/contents/details/42193