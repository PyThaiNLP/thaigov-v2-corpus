รัฐบาลไทย-ข่าวทำเนียบรัฐบาล-พม. นำอาหารกล่องพระราชทาน มอบให้กลุ่มเปราะบางในชุมชนเขตป้อมปราบศัตรูพ่ายและพญาไท กทม.


วันศุกร์ที่ 28 พฤษภาคม 2564
พม. นำอาหารกล่องพระราชทาน มอบให้กลุ่มเปราะบางในชุมชนเขตป้อมปราบศัตรูพ่ายและพญาไท กทม.
พม. นำอาหารกล่องพระราชทาน มอบให้กลุ่มเปราะบางในชุมชนเขตป้อมปราบศัตรูพ่ายและพญาไท กทม.
สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ทรงห่วงใยพสกนิกรที่ได้รับผลกระทบจากสถานการณ์การแพร่ระบาดของโรคติดเชื้อไวรัสโคโรนา 2019 (โควิด-19)  โดยสมาคมสภาสังคมสงเคราะห์แห่งประเทศไทย ในพระบรมราชูปถัมภ์ จึงดำเนินโครงการน้ำพระทัยพระราชทาน ให้ประชาชนที่ประสบปัญหาความเดือดร้อน และสนับสนุนโดย โครงการสลากการกุศล ร่วมกับ กระทรวงการพัฒนาสังคมและความมั่นคงของมนุษย์ (พม.) ด้วยการนำอาหารกล่องพระราชทานไปมอบให้ประชาชนในชุมชนต่างๆ วันละ 300 กล่อง เป็นระยะเวลา 35 วัน รวมจำนวนทั้งสิ้น 10,500 กล่อง ซึ่งในวันที่ 27 พ.ค. 64 นางสาวแรมรุ้ง วรวัธ รองปลัดกระทรวงการพัฒนาสังคมและความมั่นคงของมนุษย์ (รองปลัด พม.) ได้เป็นผู้แทนนำอาหารกล่องพระราชทาน จำนวน 140 กล่อง ไปมอบให้ประชาชนกลุ่มเปราะบาง ได้แก่ เด็ก ผู้สูงอายุ คนพิการ คนไร้บ้าน และคนไร้ที่พึ่ง ในชุมชนนางเลิ้ง เขตป้อมปราบศัตรูพ่าย และนายอนันต์ ดนตรี ผู้ตรวจราชการกระทรวงการพัฒนาสังคมและความมั่นคงของมนุษย์ เป็นผู้แทนนำอาหารกล่องพระราชทาน จำนวน 160 กล่อง ไปมอบให้ประชาชนกลุ่มเปราะบาง ในชุมชนอินทามระ 29 แยก 4 เขตพญาไท กทม.

ที่มา : https://www.thaigov.go.th/news/contents/details/42185