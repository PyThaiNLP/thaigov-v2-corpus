รัฐบาลไทย-ข่าวทำเนียบรัฐบาล-ดีอีเอส เดินหน้าหารือ ระเบียบบริหาร และกรอบแนวทางปฏิบัติงานฯ ของสำนักงานฯ สกมช. ผ่าน กบส.


วันศุกร์ที่ 30 เมษายน 2564
ดีอีเอส เดินหน้าหารือ ระเบียบบริหาร และกรอบแนวทางปฏิบัติงานฯ ของสำนักงานฯ สกมช. ผ่าน กบส.
ดีอีเอส เดินหน้าหารือ ระเบียบบริหาร และกรอบแนวทางปฏิบัติงานฯ ของสำนักงานฯ สกมช. ผ่าน กบส.
เมื่อวันที่ ๓๐ เมษายน ๒๕๖๔ นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม เป็นประธานการประชุมคณะกรรมการบริหารสำนักงานคณะกรรมการการรักษาความมั่นคงปลอดภัยไซเบอร์ (กบส.) ครั้งที่ ๒-๒๕๖๔ (ผ่านระบบสื่ออิเล็กทรอนิกส์) ณ ห้องประชุม MDES 1 ชั้น 9 กระทรวงดิจิทัลเพื่อเศรษฐกิจและสังคม โดยทีประชุมพิจารณาวาระสำคัญ ได้แก่ การพิจารณาทบทวนมติคณะกรรมการบริหารสำนักงานคณะกรรมการการรักษาความมั่นคงปลอดภัยไซเบอร์ เรื่อง สถานที่ตั้งสำนักงาน ,(ร่าง) ประกาศคณะกรรมการบริหารสำนักงานคณะกรรมการการรักษาความมั่นคงปลอดภัยไซเบอร์เรื่อง โครงสร้างบัญชีเงินเดือนและเงินประจำตำแหน่งของสำนักงานคณะกรรมการการรักษาความมั่นคงปลอดภัยไซเบอร์แห่งชาติ พ.ศ. ... (ร่าง) ระเบียบคณะกรรมการบริหารสำนักงานคณะกรรมการการของรักษาความมั่นคงปลอดภัยไซเบอร์ ว่าด้วยวันเวลาปฏิบัติงาน การปฏิบัติงานล่วงเวลา เวลาพัก และวันหยุดพนักงาน พ.ศ. .... และ (ร่าง) ข้อบังคับคณะกรรมการบริหารสำนักงานคณะกรรมการการของรักษาความมั่นคงปลอดภัยไซเบอร์ ว่าด้วยสวัสดิการและสิทธิประโยชน์อื่นสำหรับพนักงาน พ.ศ. ....นอกจากนี้ ที่ประชุมรับทราบความคืบหน้าการดำเนินการของ สกมช. อาทิ  รายงานเหตุการณ์ภัยคุกคามไซเบอร์ ผลการดำเนินงานรายไตรมาส (ไตรมาสที่ ๒) (มกราคม - มีนาคม ๒๕๖๔) เป็นต้น
*****************

ที่มา : https://www.thaigov.go.th/news/contents/details/41379