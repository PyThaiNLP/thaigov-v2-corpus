รัฐบาลไทย-ข่าวทำเนียบรัฐบาล-กรุงไทยเปิดบริการ PromptPay Inter โอนไปสิงคโปร์เรทดีกว่าใคร


วันศุกร์ที่ 30 เมษายน 2564
พิมพ์
กรุงไทยเปิดบริการ PromptPay Inter โอนไปสิงคโปร์เรทดีกว่าใคร
ธ.กรุงไทยเปิดบริการโอนเงินระหว่างประเทศ PromptPay International ภายใต้ความร่วมมือกับ ธปท.และธนาคารกลางสิงคโปร์ ยกระดับบริการโอนเงินแบบเรียลไทม์ให้สะดวก รวดเร็ว ปลอดภัย ผ่านหมายเลขโทรศัพท์มือถือ ทำรายการด้วยตัวเองได้ตลอด 24 ชั่วโมง ผ่าน Krungthai NEXT
ธนาคารกรุงไทยเปิดบริการโอนเงินระหว่างประเทศ “PromptPay International”  ภายใต้ความร่วมมือกับธปท.และธนาคารกลางสิงคโปร์ ยกระดับบริการโอนเงินแบบเรียลไทม์ให้สะดวก รวดเร็ว ปลอดภัย ผ่านหมายเลขโทรศัพท์มือถือ ทำรายการด้วยตัวเองได้ตลอด 24 ชั่วโมง ผ่าน Krungthai NEXT ตัดบัญชีเงินโอนผ่าน Inter Wallet รับเรทพิเศษที่เดียว ค่าธรรมเนียมเพียง 75 บาท
ธนาคารกรุงไทย ร่วมเป็นส่วนหนึ่งในโครงการ PromptPay-PayNow ซึ่งเป็นความร่วมมือระหว่างธนาคารแห่งประเทศไทย และธนาคารกลางสิงคโปร์ ในการเชื่อมต่อระบบ PromptPay ประเทศไทยและ  Paynow ของประเทศสิงคโปร์ โดยเชื่อมต่อบริการโอนเงินระหว่างไทยและสิงคโปร์ ด้วยระบบพร้อมเพย์ผ่านหมายเลขโทรศัพท์มือถือแห่งแรกของโลก  ภายใต้ความร่วมมือดังกล่าว ธนาคารได้เปิดตัวบริการโอนเงินระหว่างประเทศ “PromptPay International” ผ่านแอปพลิเคชัน Krungthai NEXT ทำให้การโอนเงินไปปลายทางสิงคโปร์เป็นเรื่องง่าย  ทำรายการด้วยตนเองได้ตลอด 24 ชั่วโมง โดยปลายทางต้องมีหมายเลขโทรศัพท์มือถือ ที่ลงทะเบียน Paynow กับธนาคารดีบีเอส ธนาคารยูโอบี และธนาคารโอซีบีซีในประเทศสิงคโปร์ กำหนดวงเงินโอนได้ไม่เกิน 25,000 บาทต่อวัน หรือ 1,000 ดอลลาร์สิงคโปร์ นับเป็นทางเลือกใหม่ในการโอนเงินที่สะดวก รวดเร็ว และปลอดภัย  รับเงินโอนแบบเรียลไทม์ สามารถตรวจสอบรายการย้อนหลังได้ตลอดเวลา โดยธนาคารมีแผนจะขยายบริการ PromptPay International กับประเทศอื่นในเร็วๆ นี้
ทั้งนี้ กรุงไทยเป็นธนาคารเดียวที่สามารถเลือกตัดบัญชีเงินโอนที่ครอบคลุมทั้งบัญชีออมทรัพย์  บัญชีกระแสรายวัน บัญชีเงินตราต่างประเทศ และ Inter Wallet สกุล SGD หรือ บริการกระเป๋าเงินอิเล็กทรอนิกส์สกุลต่างประเทศ   ซึ่งช่วยให้ลูกค้าได้รับอัตราแลกเปลี่ยนที่ดีที่สุด  พิเศษลดค่าธรรมเนียมการโอนเหลือเพียง 75 บาทต่อครั้ง จากปกติ 150 บาทต่อครั้ง  วันนี้  - 31 กรกฎาคม 2564 สอบถามรายละเอียดเพิ่มเติมได้ที่ www.krungthai.com หรือ Krungthai Call Center โทร. 02-111-1111

ที่มา : https://www.thaigov.go.th/news/contents/details/41347