รัฐบาลไทย-ข่าวทำเนียบรัฐบาล-เปิดตัว COXY-AMP ชุดตรวจโควิดเชิงรุก


วันศุกร์ที่ 30 เมษายน 2564
เปิดตัว COXY-AMP ชุดตรวจโควิดเชิงรุก
...
การแพร่ระบาดของโรคโควิด-19 ส่งผลให้มีความต้องการเครื่องมือทางการแพทย์สูงมากในประเทศต่าง ๆ โดยเฉพาะเครื่องมือสำหรับตรวจคัดกรองโรคโควิด-19
.
ล่าสุด กระทรวงการอุดมศึกษาฯ สวทช. และ ม.มหิดล ร่วมมือกันพัฒนาชุดตรวจโควิด-19 แบบรวดเร็ว อ่านผลง่าย และแม่นยำในขั้นตอนเดียวในชื่อชุดตรวจที่เรียกว่า COXY-AMP
.
โดยชุดตรวจ COXY-AMP เป็นการใช้เทคนิคแลมป์ในการตรวจหาสารพันธุกรรมของเชื้อไวรัสโคโรนาสายพันธุ์ใหม่ หรือ SARS-CoV-2 ร่วมกับการอ่านผลด้วยสี
.
มีขั้นตอนการทดสอบเพียงขั้นตอนเดียว มีความไว 92% ความจำเพาะสูงถึง 100% และให้ผลตรวจแม่นยำถึง 97% ใช้เวลาทราบผลภายใน 75 นาที ให้ผลตรวจเร็วกว่าเทคนิค RT-PCR 2 เท่า และมีต้นทุนในการตรวจถูกกว่าเทคนิค RT-PCR ถึง 3 เท่า
.
ปัจจุบันอยู่ระหว่างการขอขึ้นทะเบียนกับสำนักงานคณะกรรมการอาหารและยา ในอนาคตยังสามารถนำไปประยุกต์ดัดแปลงต่อการตรวจเชื้อโรคอุบัติใหม่อื่น ๆ
.
ชุดตรวจดังกล่าว ยังเป็น 1 ใน 20 ผลงาน จากทั้งหมดทั่วโลก 702 ผลงาน และเป็นเพียงผลงานเดียวจากภูมิภาคเอเชีย ที่ได้รับคัดเลือกให้เข้ารอบสุดท้ายของการประกวดโครงการ “Rapid COVID Testing” ” ที่จัดโดย มูลนิธิ XPRIZE
.
ถือว่าเป็นข่าวดี และเป็นโอกาสที่ดีของคนไทยที่จะสามารถเข้าถึงการตรวจโควิด-19 ได้อย่างเท่าเทียมและรวดเร็ว
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/41350