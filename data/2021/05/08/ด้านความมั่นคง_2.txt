รัฐบาลไทย-ข่าวทำเนียบรัฐบาล-ประธาน ‘สถาบันอนุสรี รวมใจให้กัน’มอบสิ่งของอุปโภคบริโภคช่วยกลุ่มเปราะบาง จ.สมุทรสาคร


วันศุกร์ที่ 7 พฤษภาคม 2564
ประธาน ‘สถาบันอนุสรี รวมใจให้กัน’มอบสิ่งของอุปโภคบริโภคช่วยกลุ่มเปราะบาง จ.สมุทรสาคร
‘อนุสรี ทับสุวรรณ’สมาชิกสภาผู้แทนราษฎร โฆษกคณะกรรมาธิการการแรงงาน ในฐานะ ‘ประธานสถาบันอนุสรี รวมใจให้กัน’ และคณะร่วมกับมูลนิธิพุทธรังษีได้นำสิ่งของ เครื่องอุปโภคบริโภคมอบแก่กลุ่มเปราะบาง (เด็กอ่อน ผู้สูงอายุ และผู้พิการ) ในพื้นที่จังหวัดสมุทรสาคร
เมื่อวันที่ 6 พฤษภาคม 2564 เวลา 13.00 น. นางสาวอนุสรี ทับสุวรรณ สมาชิกสภาผู้แทนราษฎร โฆษกคณะกรรมาธิการการแรงงาน ในฐานะ ‘ประธานสถาบันอนุสรี รวมใจให้กัน’  ร่วมกับมูลนิธิพุทธรังษี ได้นำสิ่งของ เครื่องอุปโภคบริโภคมอบแก่กลุ่มเปราะบาง (เด็กอ่อน ผู้สูงอายุ และผู้พิการ) ในพื้นที่จังหวัดสมุทรสาคร โดยมอบแก่สำนักงานประกันสังคมสมุทรสาคร ผ่าน ดร.ธีรพัฒน์ คัชมาตย์ รองผู้ว่าราชการจังหวัดสมุทรสาคร โดยมีแรงงานจังหวัด ประกันสังคมจังหวัด สวัสดิการและคุ้มครองจังหวัด จัดหางานจังหวัด พัฒนาฝีมือแรงงานจังหวัด เข้าร่วมในครั้งนี้ด้วย ณ สำนักงานประกันสังคมจังหวัดสมุทรสาคร
โดยสิ่งของที่ได้นำไปมอบแก่กลุ่มเปราะบาง ประกอบด้วย 1) นมผงสำหรับเด็กอ่อน (แรกเกิด - 3 ขวบ) 100 กระป๋อง 2) นมกล่อง UHT สำหรับเด็กและผู้ใหญ่ จำนวน 100 แพ็ค 3) นมผงสำหรับผู้ใหญ่  100 กระป๋อง 4) ผ้าอ้อมสำหรับเด็กแรกเกิด - 3 ขวบ (Size S-M) จำนวน 100 แพ็ค 5) ผ้าอ้อมสำหรับผู้ใหญ่ จำนวน 100 แพ็ค 6) ข้าวสารถุง 2 กิโลกรัม จำนวน 200 ถุง 7) น้ำดื่ม จำนวน 100 แพ็ค และ 8) ยาสามัญประจำบ้าน จำนวน 100 ชุด

ที่มา : https://www.thaigov.go.th/news/contents/details/41544