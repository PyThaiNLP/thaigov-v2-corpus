รัฐบาลไทย-ข่าวทำเนียบรัฐบาล-‘พล.ต.อ.อดุลย์’ปธ.กมธ.แรงงาน วุฒิสภา มอบเงินและสิ่งของแก่จังหวัดนครพนม สู้โควิด-19


วันศุกร์ที่ 7 พฤษภาคม 2564
‘พล.ต.อ.อดุลย์’ปธ.กมธ.แรงงาน วุฒิสภา มอบเงินและสิ่งของแก่จังหวัดนครพนม สู้โควิด-19
ประธานคณะกรรมาธิการการแรงงาน วุฒิสภาในนามโครงการสมาชิกวุฒิสภาพบประชาชนในพื้นที่จังหวัดภาคตะวันออกเฉียงเหนือ (ตอนบน) และ มูลนิธิ พล.ต.อ.อดุลย์ แสงสิงแก้ว ร่วมกับ เครือซีพี และภาคเอกชน มอบเงินและสิ่งของแก่ผู้ว่าราชการจังหวัดนครพนม
พล.ต.อ.อดุลย์ แสงสิงแก้ว สมาชิกวุฒิสภา ประธานคณะกรรมาธิการการแรงงาน วุฒิสภาในนามโครงการสมาชิกวุฒิสภาพบประชาชนในพื้นที่จังหวัดภาคตะวันออกเฉียงเหนือ (ตอนบน) และ มูลนิธิ พล.ต.อ.อดุลย์ แสงสิงแก้ว ร่วมกับ เครือซีพี และภาคเอกชน มอบเงินและสิ่งของแก่ผู้ว่าราชการจังหวัดนครพนม นำไปส่งมอบแก่บุคลากรทางการแพทย์และเจ้าหน้าที่เพื่อป้องกันโควิด-19
เมื่อวันศุกร์ที่ 7 พฤษภาคม 2564 เวลา 09.00 น. พล.ต.อ.อดุลย์ แสงสิงแก้ว สมาชิกวุฒิสภา ประธานคณะกรรมาธิการการแรงงาน วุฒิสภา ในนาม โครงการสมาชิกวุฒิสภาพบประชาชนในพื้นที่จังหวัดภาคตะวันออกเฉียงเหนือ (ตอนบน) และ มูลนิธิ พล.ต.อ.อดุลย์ แสงสิงแก้ว ร่วมกับ เครือเจริญโภคภัณฑ์ (CP) บริษัท วิริยะประกันภัย จำกัด (มหาชน) บริษัท อีซี่ออลชัวร์ อินชัวรันซ์ โบรกเกอร์ จำกัด ได้มอบเงิน หน้ากากอนามัย และสิ่งของอุปโภคบริโภค ให้กับ บุคลากรทางการแพทย์ ข้าราชการตำรวจ ข้าราชการพลเรือน ประชาชน ชาวจังหวัดนครพนม เพื่อใช้ป้องกันไวรัสโควิด-19 ประกอบด้วย เงินสด จำนวน 200,000 บาท หน้ากากอนามัย จำนวน 60,000 ชิ้น ไข่ไก่ จำนวน 10,000 ฟอง รวมมูลค่ากว่า 300,000 บาท โดยมี นายไกรสร กองฉลาด ผู้ว่าราชการจังหวัดนครพนม พล.ต.ต.ธนชาติ รอดคลองตัน ผู้บังคับการตำรวจภูธรจังหวัดนครพนม นายแพทย์สมโภชน์ กังวานธีรวัฒน์ ผู้อำนวยการโรงพยาบาลนครพนม และผู้นำชุมชน เป็นผู้แทนรับมอบเพื่อแจกจ่ายตามวัตถุประสงค์ต่อไป

ที่มา : https://www.thaigov.go.th/news/contents/details/41553