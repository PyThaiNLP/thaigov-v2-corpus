รัฐบาลไทย-ข่าวทำเนียบรัฐบาล-สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดาพระราชทานเจลแอลกอฮอล์ให้กับมูลนิธิโรงพยาบาลสมเด็จพระยุพราช รวม 210 แกลลอน


วันพฤหัสบดีที่ 20 พฤษภาคม 2564
สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดาพระราชทานเจลแอลกอฮอล์ให้กับมูลนิธิโรงพยาบาลสมเด็จพระยุพราช รวม 210 แกลลอน
สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา พระราชทานเจลแอลกอฮอล์ให้กับมูลนิธิโรงพยาบาลสมเด็จพระยุพราช จำนวน 210 แกลลอนๆ ละ 4 ลิตร เพื่อจัดส่งให้โรงพยาบาลสมเด็จพระยุพราช 21 แห่ง
สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา พระราชทานเจลแอลกอฮอล์ให้กับมูลนิธิโรงพยาบาลสมเด็จพระยุพราช จำนวน 210 แกลลอนๆ ละ 4 ลิตร เพื่อจัดส่งให้โรงพยาบาลสมเด็จพระยุพราช 21 แห่ง เพิ่มประสิทธิภาพระบบการป้องกันและควบคุมโรคโควิด 19 นับเป็นพระมหากรุณาธิคุณเป็นล้นพ้น
วันนี้ (20 พฤษภาคม 254) ที่อาคารกองงานส่วนพระองค์ 904 วังศุโขทัย สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ได้พระราชทานเจลแอลกอฮอล์ให้กับมูลนิธิโรงพยาบาลสมเด็จพระยุพราช จำนวน 210 แกลลอนๆ ละ 4 ลิตร เพื่อจัดส่งให้โรงพยาบาลสมเด็จพระยุพราช 21 แห่ง แห่งละ 10 แกลลอน เพื่อช่วยเพิ่มประสิทธิภาพในระบบการเฝ้าระวังและป้องกันควบคุมโรคโควิด 19 โดยมีศาสตราจารย์เกียรติคุณ นายแพทย์เกษม วัฒนชัย องคมนตรี ประธานกรรมการมูลนิธิโรงพยาบาลสมเด็จพระยุพราช พร้อมด้วยนายแพทย์จักรธรรม ธรรมศักดิ์ กรรมการและเลขาธิการมูลนิธิฯ นายแพทย์วันชัย สัตยาวุฒิพงศ์ กรรมการและผู้ช่วยเลขาธิการมูลนิธิฯ นายแพทย์ณรงค์ สายวงศ์ รองปลัดกระทรวงสาธารณสุข นายแพทย์สุรสิทธิ์ จิตรพิทักษ์เลิศ ผู้อำนวยการโรงพยาบาลสมเด็จพระยุพราชสระแก้ว แพทย์หญิงผกาพันธุ์ เปี่ยมคล้า ผู้อำนวยการโรงพยาบาลสมเด็จพระยุพราชจอมบึง และคณะ เข้ารับมอบเจลแอลกอฮอล์พระราชทาน นับเป็นพระมหากรุณาธิคุณเป็นล้นพ้นต่อกระทรวงสาธารณสุขและประชาชนชาวไทยที่ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ทรงติดตามสถานการณ์การแพร่ระบาดของโรคโควิด 19 อย่างใกล้ชิด ทรงคำนึงถึงการใช้ชีวิตประจำวันของบุคลากรทางการแพทย์
ในการนี้ มูลนิธิโรงพยาบาลสมเด็จพระยุพราช ได้ถวายหนังสือ จำนวน 2 เล่ม ประกอบด้วย 1.หนังสือโรงพยาบาลสมเด็จพระยุพราช 4 ทศวรรษ 2 แผ่นดิน และ2.หนังสือแผนยุทธศาสตร์การพัฒนาโรงพยาบาลสมเด็จพระยุพราชในทศวรรษที่ 5 (พ.ศ.2560-2569)
*************************************** 20 พฤษภาคม 2564

ที่มา : https://www.thaigov.go.th/news/contents/details/41937