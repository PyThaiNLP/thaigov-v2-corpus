รัฐบาลไทย-ข่าวทำเนียบรัฐบาล-องค์การขนส่งมวลชนกรุงเทพ เร่งฉีดวัคซีน COVID-19 ให้กับพนักงานทุกคน เพื่อลดการแพร่ระบาด   และสร้างความมั่นใจให้กับผู้ใช้บริการ


วันพฤหัสบดีที่ 20 พฤษภาคม 2564
องค์การขนส่งมวลชนกรุงเทพ เร่งฉีดวัคซีน COVID-19 ให้กับพนักงานทุกคน เพื่อลดการแพร่ระบาด   และสร้างความมั่นใจให้กับผู้ใช้บริการ
องค์การขนส่งมวลชนกรุงเทพ (ขสมก.) กระทรวงคมนาคม เตรียมความพร้อมให้พนักงานประจำรถโดยสารของ ขสมก. ทุกคน และพนักงานประจำรถโดยสารเอกชนร่วมบริการที่อยู่ในการกำกับดูแลของ ขสมก. เข้ารับการฉีดวัคซีนป้องกันโรคติดเชื้อไวรัส COVID-19 ณ สถานีกลางบางซื่อ
องค์การขนส่งมวลชนกรุงเทพ (ขสมก.) กระทรวงคมนาคม เตรียมความพร้อมให้พนักงานประจำรถโดยสารของ ขสมก. ทุกคน และพนักงานประจำรถโดยสารเอกชนร่วมบริการที่อยู่ในการกำกับดูแลของ ขสมก. เข้ารับการฉีดวัคซีนป้องกันโรคติดเชื้อไวรัส COVID-19 ณ สถานีกลางบางซื่อ ตั้งแต่วันที่ 24 - 31 พฤษภาคม 2564 เพื่อลดการติดเชื้อ ลดการแพร่ระบาด และสร้างความมั่นใจให้กับประชาชนผู้ใช้บริการ
นายสุระชัย เอี่ยมวชิรสกุล ผู้อำนวยการองค์การขนส่งมวลชนกรุงเทพ เปิดเผยว่า               จากสถานการณ์การแพร่ระบาดของโรคติดเชื้อไวรัส COVID-19 ระลอกที่ 3 ที่มีความรุนแรงมากกว่าครั้งที่ผ่านมา ส่งผลให้มีผู้ติดเชื้อเป็นจำนวนมาก ทำให้ผู้ใช้บริการอาจมีความกังวลว่าจะได้รับการแพร่เชื้อจากพนักงานขับรถ และพนักงานเก็บค่าโดยสาร โดยที่ผ่านมา ขสมก. ได้มีการปฏิบัติตามมาตรการป้องกันการแพร่ระบาด             อย่างเคร่งครัด อาทิ การให้พนักงานประจำรถสวมหน้ากากอนามัยตลอดเวลา ทั้งก่อนและหลังปฏิบัติหน้าที่       บนรถโดยสาร การหมั่นล้างมือด้วยเจลแอลกอฮอล์ รวมถึงตรวจวัดอุณหภูมิร่างกายและการฉีดพ่นผลิตภัณฑ์        ฆ่าเชื้อโรคที่มีส่วนผสมของแอลกอฮอล์ 70% ภายในรถโดยสาร ก่อนนำรถออกวิ่งให้บริการประชาชน เป็นต้น       ซึ่งถือเป็นการป้องกันการแพร่ระบาดได้ดีในระดับหนึ่ง แต่ถ้าจะหยุดยั้งการแพร่ระบาดของโรคให้เป็นไปอย่าง        มีประสิทธิภาพ “การฉีดวัคซีน” คือวิธีที่ดีที่สุด เนื่องจากจะมีประโยชน์ต่อผู้ที่ได้รับวัคซีนในแง่ของการสร้างภูมิคุ้มกันให้แก่ร่างกาย ลดความรุนแรงของโรค ลดอัตราการเสียชีวิต และยังเป็นประโยชน์ต่อคนรอบข้างอีกด้วย
ขสมก. จึงเตรียมความพร้อมให้พนักงานขับรถและพนักงานเก็บค่าโดยสารทุกคน รวมถึงพนักงานขับรถและพนักงานเก็บค่าโดยสารของรถเอกชนร่วมบริการที่อยู่ในการกำกับดูแลของ ขสมก. เข้ารับการฉีดวัคซีนป้องกันโรคติดเชื้อไวรัส COVID-19 ณ สถานีกลางบางซื่อ ตั้งแต่วันที่ 24 - 31 พฤษภาคม 2564 เพื่อลดการติดเชื้อลดการแพร่ระบาด และสร้างความมั่นใจให้กับประชาชนผู้ใช้บริการรถโดยสารของ ขสมก. และรถเอกชนร่วมบริการ

ที่มา : https://www.thaigov.go.th/news/contents/details/41908