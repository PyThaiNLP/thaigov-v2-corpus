รัฐบาลไทย-ข่าวทำเนียบรัฐบาล-ศบค.มท. เผยทุกจังหวัดเตรียมความพร้อมสถานที่กว่า 1,400 จุด สำหรับบริการฉีดวัคซีนป้องกัน COVID-19 ประชาชนทั่วประเทศ 


วันเสาร์ที่ 22 พฤษภาคม 2564
พิมพ์
ศบค.มท. เผยทุกจังหวัดเตรียมความพร้อมสถานที่กว่า 1,400 จุด สำหรับบริการฉีดวัคซีนป้องกัน COVID-19 ประชาชนทั่วประเทศ
ศบค.มท. เผยทุกจังหวัดเตรียมความพร้อมสถานที่กว่า 1,400 จุด สำหรับบริการฉีดวัคซีนป้องกัน COVID-19 ประชาชนทั่วประเทศ
วันนี้ (22 พ.ค. 64) ศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 กระทรวงมหาดไทย (ศบค.มท.) เปิดเผยว่า นายฉัตรชัย พรหมเลิศ ปลัดกระทรวงมหาดไทย ได้สั่งการไปยังผู้ว่าราชการจังหวัดทุกจังหวัดเสนอคณะกรรมการโรคติดต่อจังหวัดพิจารณาร่วมกันด้านการเตรียมความพร้อมในการฉีดวัคซีนของจังหวัดให้เป็นไปด้วยความเรียบร้อย ภายในวันที่ 28 พ.ค. 2564 โดยวางระบบการฉีดวัคซีนให้เป็นไปด้วยความเรียบร้อย ทั่วถึง สะดวก และเป็นไปตามลำดับความสำคัญ รวมทั้งความพร้อมของสถานที่ฉีดวัคซีน บุคลากร และวัสดุอุปกรณ์
ทั้งนี้ จากข้อมูล ณ วันที่ 21 พ.ค. 2564 ทุกจังหวัดทั่วประเทศ เตรียมความพร้อมสถานที่สำหรับบริการฉีดวัคซีน COVID-19 ประชาชน จำนวนกว่า 1,400 แห่ง สามารถรองรับประชาชนได้รวม 8.2 แสนคนต่อวัน

ที่มา : https://www.thaigov.go.th/news/contents/details/41999