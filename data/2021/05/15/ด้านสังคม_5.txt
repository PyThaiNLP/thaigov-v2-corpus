รัฐบาลไทย-ข่าวทำเนียบรัฐบาล-การท่าเรือแห่งประเทศไทยแจ้งเลื่อนการจัดแข่งขัน PAT Mini Marathon 2021 ครั้งที่ 9 ประจำปี 2564


วันศุกร์ที่ 14 พฤษภาคม 2564
การท่าเรือแห่งประเทศไทยแจ้งเลื่อนการจัดแข่งขัน PAT Mini Marathon 2021 ครั้งที่ 9 ประจำปี 2564
...
การท่าเรือแห่งประเทศไทย (กทท.) กระทรวงคมนาคม แจ้งเลื่อนการจัดแข่งขัน “PAT Mini Marathon 2021” ครั้งที่ 9 ประจำปี 2564 ตามข้อกำหนดของศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 (โควิด-19) (ศบค.) และเพื่อความปลอดภัยแก่ผู้เข้าร่วมแข่งขันฯ เนื่องจากสถานการณ์ การแพร่ระบาดของโรคติดเชื้อไวรัส COVID-19 แพร่กระจายในวงกว้าง ซึ่งเดิม กทท. ได้กำหนดจัดแข่งขันฯ ในวันที่ 16 พฤษภาคม 2564 ทั้งนี้เมื่อสถานการณ์กลับสู่สภาวะปกติแล้ว กทท. จะจัดการแข่งขันฯ อีกครั้ง และจะแจ้งให้ทราบต่อไป สำหรับผู้ที่สมัครเข้าร่วมการแข่งขันฯ ทางออนไลน์ และชำระเงินเรียบร้อยแล้ว สามารถรับอุปกรณ์ต่าง ๆ ได้แก่ เสื้อ หมวก และเบอร์วิ่ง ได้ที่ กทท. อาคาร B ชั้น 2 ห้องนิทรรศการ (ข้างธนาคารกรุงไทย สาขา กทท.) ไปจนถึงวันที่ 15 พฤษภาคม 2564 ในวันทำการระหว่างเวลา 09.00 - 16.00 น. และวันที่ 15 พฤษภาคม 2564 ระหว่างเวลา 09.00 - 13.00 น. โดยสามารถติดตามข่าวสารได้ที่ Facebook : PAT Mini Marathon เว็บไซต์ : www.patrunning.com และ LINE : PAT Mini Marathon
ทั้งนี้ หากไม่สะดวกรับตามวันและเวลาดังกล่าว สามารถมารับได้ก่อนการแข่งขันฯ 1 สัปดาห์ สำหรับกำหนดการแข่งขันฯ และการรับอุปกรณ์รอบต่อไป จะแจ้งให้ทราบอีกครั้ง หรือสามารถสอบถามรายละเอียดเพิ่มเติมได้ที่ 08 7798 4866 และ 08 6787 9168

ที่มา : https://www.thaigov.go.th/news/contents/details/41738