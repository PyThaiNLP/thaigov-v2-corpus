รัฐบาลไทย-ข่าวทำเนียบรัฐบาล-ปลัดกระทรวงกลาโหม รับมอบวัตถุดิบในการประกอบอาหาร จากภาคเอกชน เพื่อนำไปมอบให้กับกำลังพลกระทรวงกลาโหม ที่ปฎิบัติหน้าที่ป้องกันแก้ปัญหาการแพร่ระบาดของเชื่อไวรัสโควิด-19


วันศุกร์ที่ 14 พฤษภาคม 2564
ปลัดกระทรวงกลาโหม รับมอบวัตถุดิบในการประกอบอาหาร จากภาคเอกชน เพื่อนำไปมอบให้กับกำลังพลกระทรวงกลาโหม ที่ปฎิบัติหน้าที่ป้องกันแก้ปัญหาการแพร่ระบาดของเชื่อไวรัสโควิด-19
พลเอก ณัฐ อินทรเจริญ ปลัดกระทรวงกลาโหม รับมอบหอยลายเปลือกแช่แข็ง นำไปใช้เป็นวัตถุดิบในการประกอบอาหาร จํานวน 10,000 กิโลกรัม
จาก คุณทรงพล โง้วรุ่งเรือง กรรมการผู้จัดการ บริษัท คอมมอนเวลธ์คอมเมอร์เชี่ยล จำกัด ในการนี้ ปลัดกระทรวงกลาโหม มอบหมายให้ พลเอก ประชาพัฒน์ วัจนะรัตน์ เจ้ากรมพระธรรมนูญ เป็นผู้แทนในการแจกจ่ายหอยลายเปลือกแช่แข็ง ให้แก่ผู้แทนหน่วยขึ้นตรงสำนักงานปลัดกระทรวงกลาโหม พื้นที่ในศาลาว่าการกลาโหม และสํานักงานรัฐมนตรี กระทรวงกลาโหม โดยมีนายนายทหารชั้นผู้ใหญ่กระทรวงกลาโหมและชมรมศิษย์เก่าสวนกุหลาบวิทยาลัย รุ่นที่ 97 ร่วมเป็นสักขีพยาน ที่ บริเวณหน้าอาคารกรมพระธรรมนูญ โดย เจ้ากรมพระธรรมนูญ กล่าวขอบคุณภาคเอกชน ที่ได้มอบหอยลายเปลือกแช่แข็ง เพื่อนำใช้เป็นวัตถุดิบในการประกอบอาหาร ให้กับบุคลากรทางการแพทย์ของกระทรวงกลาโหมและทุกเหล่าทัพ เพื่อเป็นกำลังใจในปฎิบัติหน้าที่ป้องกันแก้ปัญหา การแพร่ระบาดของเชื้อไวรัสโควิด-19 เพื่อให้ประเทศผ่านพ้นวิกฤตินี้ไปด้วยกัน

ที่มา : https://www.thaigov.go.th/news/contents/details/41750