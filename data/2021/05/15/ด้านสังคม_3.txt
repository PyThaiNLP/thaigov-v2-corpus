รัฐบาลไทย-ข่าวทำเนียบรัฐบาล-การท่าเรือแห่งประเทศไทยมอบเครื่องอุปโภค - บริโภคให้กับชาวชุมชนคลองเตย เพื่อบรรเทาความเดือดร้อนจากสถานการณ์การแพร่ระบาดของโรคติดเชื้อไวรัส COVID-19


วันศุกร์ที่ 14 พฤษภาคม 2564
การท่าเรือแห่งประเทศไทยมอบเครื่องอุปโภค - บริโภคให้กับชาวชุมชนคลองเตย เพื่อบรรเทาความเดือดร้อนจากสถานการณ์การแพร่ระบาดของโรคติดเชื้อไวรัส COVID-19
...
เรือโท กมลศักดิ์ พรหมประยูร ผู้อำนวยการการท่าเรือแห่งประเทศไทย กระทรวงคมนาคม พร้อมด้วย เรือโท ดร. ชำนาญ ไชยฤทธิ์ รองผู้อำนวยการการท่าเรือแห่งประเทศไทย เจ้าหน้าที่ฝ่ายพัฒนาธุรกิจและการตลาด มอบเครื่องอุปโภค - บริโภคให้กับชุมชนคลองเตย ทั้ง 25 ชุมชน รวม 12,300 ครัวเรือน เพื่อบรรเทาความเดือดร้อนให้กับชาวชุมชนคลองเตยที่ได้รับผลกระทบจากสถานการณ์การแพร่ระบาดของโรคติดเชื้อไวรัส COVID-19 โดยมีผู้แทนหัวหน้าชุมชนเป็นผู้รับมอบ โดยจะนำเครื่องอุปโภค - บริโภคไปแจกจ่ายให้กับชาวชุมชนคลองเตยทุกครัวเรือนต่อไป ในวันที่ 13 พฤษภาคม 2564 ณ สนามแบดมินตัน สโมสรการท่าเรือแห่งประเทศไทย
ทั้งนี้ การท่าเรือแห่งประเทศไทยได้เปิดพื้นที่โกดังสเตเดียมเป็นจุดบริการประชาชนในการฉีดวัคซีนป้องกันโรคติดเชื้อไวรัส COVID-19 จุดที่ 3 ของพื้นที่คลองเตย เมื่อวันที่ 10 พฤษภาคม 2564 โดยบูรณาการร่วมกับสำนักงานเขตคลองเตย สำนักอนามัย ศูนย์บริการสาธารณสุข 41 คลองเตย และหน่วยงานที่เกี่ยวข้อง ในการกำหนดทางเข้า - ออก จุดพักคอย จัดทีมแพทย์ พยาบาล และเจ้าหน้าที่ปฏิบัติงาน รวมทั้งอุปกรณ์คอมพิวเตอร์ และระบบไฟฟ้าส่องสว่าง เพื่ออำนวยความสะดวกให้กับประชาชนที่อยู่อาศัยในพื้นที่ชุมชนคลองเตย ชุมชนบริเวณใกล้เคียง หรือผู้ที่มีความเสี่ยงสูงในการมารับบริการ

ที่มา : https://www.thaigov.go.th/news/contents/details/41730