รัฐบาลไทย-ข่าวทำเนียบรัฐบาล-"ผู้ช่วยทูตทหาร สหพันธรัฐรัสเซีย/กรุงเทพฯ เข้าเยี่ยมคำนับ รองปลัดกระทรวงกลาโหม เพื่ออำลาเนื่องในโอกาสครบวาระการปฏิบัติหน้าที่"


วันศุกร์ที่ 14 พฤษภาคม 2564
"ผู้ช่วยทูตทหาร สหพันธรัฐรัสเซีย/กรุงเทพฯ เข้าเยี่ยมคำนับ รองปลัดกระทรวงกลาโหม เพื่ออำลาเนื่องในโอกาสครบวาระการปฏิบัติหน้าที่"
พ.อ.วีรยุทธ์ น้อมศิริ ผช.โฆษก กห. เปิดเผยว่า เมื่อ ๑๔ พ.ค.๖๔, ๑๑๐๐ ณ ห้องกัลยาณไมตรี ศาลาว่าการกลาโหม
พล.อ.อ.ธรินทร์ ปุณศรี รอง ปล.กห.ได้ให้การต้อนรับการเข้าเยี่ยมคำนับของ น.อ.อเล็กซันเดอร์ ป็อบกอว์ (Alexander Popkov) ผชท.ทหาร สหพันธรัฐรัสเซียเพื่ออำลาเนื่องในโอกาสครบวาระการปฏิบัติหน้าที่
รอง ปล.กห.กล่าวขอบคุณ น.อ.อเล็กซันเดอร์ ป็อบกอว์ (Alexander Popkov) ผชท.ทหาร รัสเซีย/กรุงเทพฯ สำหรับการปฏิบัติหน้าที่อย่างดีเยี่ยม โดยในการดำรงตำแหน่ง ผชท.ทหาร รัสเซีย/กรุงเทพฯ ครั้งนี้เป็นวาระที่ ๒ ซึ่งสะท้อนถึงความรู้ความสามารถและความเข้าใจเกี่ยวกับประเทศไทยเป็นอย่างดี จึงทำให้ได้รับความไว้วางใจจาก กห.รัสเซีย ให้กลับมาปฏิบัติหน้าที่นี้อีกครั้ง โดยตลอดระยะเวลาที่ดำรงตำแหน่งได้มีส่วนในการสนับสนุนและประสานงานให้ กห.-กห.รัสเซีย ได้ขยายความร่วมมืออันดีระหว่างกันในทุกๆด้าน นอกจากนี้ ยังมีส่วนสำคัญในการประสานงานและอำนวยความสะดวกในการเดินทางเยือนของผู้บังคับบัญชาระดับสูงของ กห. และกองทัพของทั้งสองประเทศเพื่อเข้าร่วมกิจกรรมความร่วมมือที่สำคัญต่างๆอีกด้วย
รอง ปล.กห. ได้แสดงความห่วงใยกับสถานการณ์การแพร่ระบาดของโรคติดเชื้อไวรัสโคโรนา 2019 ซึ่งไทยขอให้กำลังใจรัฐบาลและบุคลากรทางการแพทย์ของรัสเซียที่ปฏิบัติหน้าที่อย่างเข้มแข็งในการช่วยเหลือผู้ป่วยที่ติดเชื้อฯ ทั้งนี้ขอแสดงความยินดีที่รัฐบาลรัสเซียอยู่ระหว่างการฉีดวัคซีนป้องกัน COVID-19 Sputnik V ให้แก่สาธารณชน นอกจากนี้ยังได้กล่าวขอบคุณรัฐบาลรัสเซียสำหรับการสนับสนุนวัคซีนป้องกัน Sputnik V (สปุตนิค วี) ให้กับประเทศไทยซึ่งเป็นผลจากการเจรจาในรูปแบบรัฐต่อรัฐระหว่าง กต. กับรัฐบาลรัสเซีย และจะช่วยให้การฉีดวัคซีนป้องกันให้กับประชาชนชาวไทยมีความครอบคลุมมากขึ้น รวมทั้งสะท้อนถึงความสัมพันธ์อันดีที่ทั้งสองประเทศมีร่วมกันมาอย่างยาวนาน หวังว่าสถานการณ์การแพร่ระบาดฯ จะดีขึ้นในอนาคตอันใกล้เพื่อทั้งสองประเทศจะสามารถกลับมาดำเนินกิจกรรมความร่วมมือทางทหารในด้านต่างๆได้อย่างเต็มรูปแบบ
ทางด้าน ผชท.ทหาร รัสเซีย/กรุงเทพฯ กล่าวขอบคุณ รอง ปล.กห. ที่ให้เกียรติต้อนรับการเข้าเยี่ยมคำนับในวันนี้ ตลอดระยะเวลาที่ดำรงตำแหน่งได้รับความช่วยเหลือและการสนับสนุนที่ดีจาก​ กห.​ มาโดยตลอด​ หลังจากเกษียณอายุราชการหากมีโอกาสจะขอช่วยสนับสนุนความสัมพันธ์ระหว่างกันให้แน่นแฟ้นและจะกลับมาเยือนไทยอีกในอนาคต หวังเป็นอย่างยิ่งว่าสถานการณ์การแพร่ระบาดของโรค COVID-19 จะมีการพัฒนาที่ดีขึ้น ขอให้คนไทยรักษาสุขภาพและปลอดภัยจากโรค COVID-19 ทุกคน

ที่มา : https://www.thaigov.go.th/news/contents/details/41756