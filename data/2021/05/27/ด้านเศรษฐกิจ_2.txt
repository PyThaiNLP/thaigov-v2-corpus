รัฐบาลไทย-ข่าวทำเนียบรัฐบาล-ดีอีเอส ร่วมเวที ESCAP หารือแผนปฏิบัติการข้อริเริ่มทางด่วนข้อมูลเอเชียแปซิฟิก AP - IS (2022 – 2026)


วันพุธที่ 26 พฤษภาคม 2564
ดีอีเอส ร่วมเวที ESCAP หารือแผนปฏิบัติการข้อริเริ่มทางด่วนข้อมูลเอเชียแปซิฟิก AP - IS (2022 – 2026)
ดีอีเอส ร่วมเวที ESCAP หารือแผนปฏิบัติการข้อริเริ่มทางด่วนข้อมูลเอเชียแปซิฟิก AP - IS (2022 – 2026)
เมื่อวันที่ 25 พฤษภาคม 2564 นางปิยนุช วุฒิสอน ผู้ตรวจราชการกระทรวงดิจิทัลเพื่อเศรษฐกิจและสังคม เป็นผู้แทนระดับสูงเข้าร่วมการประชุม The First Meeting of The Drafting Group for Developing The Action Plan of The Asia - Pacific Information Superhighway [AP-IS] ซึ่งจัดขึ้นโดยสำนักเลขาธิการคณะกรรมการเศรษฐกิจและสังคมแห่งสหประชาชาติสำหรับเอเชียและแปซิฟิก (ESCAP) ผ่านระบบการประชุมทางไกล ณ ห้องประชุม 802 ชั้น 8 สำนักงานปลัดกระทรวงดิจิทัลเพื่อเศรษฐกิจและสังคม การประชุมดังกล่าวจัดขึ้นเพื่อหารือเกี่ยวกับแผนปฏิบัติการข้อริเริ่มทางด่วนข้อมูลเอเชียแปซิฟิก AP - IS (2022 – 2026) รวมถึงพัฒนาสิ่งที่ดำเนินการได้อย่างต่อเนื่องจากแผนฉบับเดิมAP - IS (2019 – 2022) ได้อย่างมีประสิทธิภาพ
*********

ที่มา : https://www.thaigov.go.th/news/contents/details/42110