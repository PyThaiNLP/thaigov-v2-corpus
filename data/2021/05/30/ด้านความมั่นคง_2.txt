รัฐบาลไทย-ข่าวทำเนียบรัฐบาล-รมว.ทส. ร่วมเป็นสักขีพยาน การลงนามความร่วมมือด้านการเปลี่ยนแปลงสภาพภูมิอากาศ ระหว่างไทยและสวิส


วันเสาร์ที่ 29 พฤษภาคม 2564
รมว.ทส. ร่วมเป็นสักขีพยาน การลงนามความร่วมมือด้านการเปลี่ยนแปลงสภาพภูมิอากาศ ระหว่างไทยและสวิส
รมว.ทส. ร่วมเป็นสักขีพยาน การลงนามความร่วมมือด้านการเปลี่ยนแปลงสภาพภูมิอากาศ ระหว่างไทยและสวิส
รมว.ทส. ร่วมเป็นสักขีพยาน การลงนามความร่วมมือด้านการเปลี่ยนแปลงสภาพภูมิอากาศ ระหว่างไทยและสวิส
วันที่ 28 พฤษภาคม 2564 เวลา 12.45 น.
นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) และ Ms. Simonetta Sommaruga รัฐมนตรีว่าการกระทรวงสิ่งแวดล้อม คมนาคม พลังงาน และการสื่อสารของสมาพันธรัฐสวิส ร่วมเป็นสักขีพยานผ่านวิดีโอคอนเฟอเรนซ์ (Video Conference) ในพิธีลงนามในแถลงการณ์ร่วม (Joint Statement) ระหว่างสำนักงานนโยบายและแผนทรัพยากรธรรมชาติและสิ่งแวดล้อมของราชอาณาจักรไทย กับกรมสิ่งแวดล้อมของสมาพันธรัฐสวิส ในความร่วมมือด้านการเปลี่ยนแปลงสภาพภูมิอากาศ โดยมี ดร. รวีวรรณ ภูริเดช เลขาธิการสำนักงานนโยบายและแผนทรัพยากรธรรมชาติและสิ่งแวดล้อม (สผ.) และ Mrs. Helene Budliger Artieda เอกอัครราชทูตสมาพันธรัฐสวิส ประจำประเทศไทย ร่วมลงนาม บนเรือโดยสารพลังงานไฟฟ้า ณ ท่าเทียบเรือ CAT Tower ซึ่งนับเป็นความร่วมมือในการลดก๊าซเรือนกระจกระหว่างสองประเทศ โดยโอกาสนี้ นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม พร้อมด้วย ดร. อัษฎาพร ไกรพานนท์ รองปลัดกระทรวงฯ และผู้บริหารระดับสูงในสังกัดกระทรวงฯ ที่เกี่ยวข้อง  ได้ร่วมเป็นเกียรติในพิธีลงนามดังกล่าวผ่านวิดีโอคอนเฟอเรนซ์ (Video Conference) ด้วย
โดยนายวราวุธ ได้กล่าวถ้อยแถลงแสดงความยินดีเนื่องในโอกาสฉลองครบรอบ 90 ปี การสถาปนาความสัมพันธ์ทางการทูตระหว่างราชอาณาจักรไทยกับสมาพันธรัฐสวิสในวันนี้ และในโอกาสพิเศษนี้ กระทรวงฯ ได้มี
การดำเนินการความร่วมมือสำคัญกับสมาพันธรัฐสวิส 2 ประเด็น คือ การจัดทำแถลงการณ์ร่วมฯ เพื่อเสริมสร้างความร่วมมือระหว่างสองประเทศในด้านการเปลี่ยนแปลงสภาพภูมิอากาศ และโครงการพัฒนาเส้นทางศึกษาธรรมชาติ ไทย-สวิตเซอร์แลนด์ ณ อุทยานแห่งชาติเขาใหญ่ โดยแถลงการณ์ร่วมฯ มีเนื้อหาแสดงถึงความมุ่งมั่นของสองประเทศในการร่วมแก้ไขปัญหาการเปลี่ยนแปลงสภาพภูมิอากาศของโลก การมุ่งขับเคลื่อนประเทศสู่วิถีการพัฒนาที่มีภูมิคุ้มกันต่อการเปลี่ยนแปลงสภาพภูมิอากาศ และความตั้งใจที่จะร่วมยกระดับความร่วมมือตามความตกลงปารีส โดยเฉพาะการดำเนินงานภายใต้ข้อ 6 ของความตกลงปารีส อันจะนำไปสู่การดำเนินงานและการบรรลุเป้าหมายการมีส่วนร่วมที่ประเทศกำหนด (Nationally Determined Contribution) ของทั้งสองประเทศ

ที่มา : https://www.thaigov.go.th/news/contents/details/42206