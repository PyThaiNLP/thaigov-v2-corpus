รัฐบาลไทย-ข่าวทำเนียบรัฐบาล-กระทรวงยุติธรรม โดยกรมคุ้มครองสิทธิฯ ประชุมคณะอนุกรรมการศึกษาและแก้ไขปัญหาด้านคดีความ กฎหมาย และกระบวนการยุติธรรม ครั้งที่ ๑/๒๕๖๔


วันเสาร์ที่ 29 พฤษภาคม 2564
กระทรวงยุติธรรม โดยกรมคุ้มครองสิทธิฯ ประชุมคณะอนุกรรมการศึกษาและแก้ไขปัญหาด้านคดีความ กฎหมาย และกระบวนการยุติธรรม ครั้งที่ ๑/๒๕๖๔
นายวัลลภ นาคบัว รองปลัดกระทรวงยุติธรรม ในฐานะหัวหน้ากลุ่มภารกิจด้านบริหารความยุติธรรม เป็นประธานการประชุมคณะอนุกรรมการศึกษาและแก้ไขปัญหาด้านคดีความ กฎหมาย และกระบวนการยุติธรรม ครั้งที่ ๑/๒๕๖๔
ในวันศุกร์ที่ ๒๘ พฤษภาคม ๒๕๖๔ เวลา ๑๐.๐๐ น. ณ ห้องประชุม ๑๐-๐๑ อาคารกระทรวงยุติธรรม ถนนแจ้งวัฒนะ เขตหลักสี่ กรุงเทพฯ
นายสมศักดิ์ เทพสุทิน รัฐมนตรีว่าการกระทรวงยุติธรรม ในฐานะประธานอนุกรรมการ มอบหมายให้ นายวัลลภ นาคบัว รองปลัดกระทรวงยุติธรรม หัวหน้ากลุ่มภารกิจด้านบริหารความยุติธรรม เป็นประธานการประชุมคณะอนุกรรมการศึกษาและแก้ไขปัญหาด้านคดีความ กฎหมาย และกระบวนการยุติธรรม ครั้งที่ ๑/๒๕๖๔ จัดโดยกรมคุ้มครองสิทธิและเสรีภาพ โดยมี นายเรืองศักดิ์  สุวารี อธิบดีกรมคุ้มครองสิทธิและเสรีภาพ ในฐานะอนุกรรมการ นางทัศนีย์  เปาอินทร์ ในฐานะอนุกรรมการและเลขานุการ นางสุจิตรา  แก้วไกร ผู้อำนวยการกองพิทักษ์สิทธิและเสรีภาพ พร้อมด้วย หน่วยงานต่างๆ และผู้แทนขบวนการประชาชนเพื่อสังคมที่เป็นธรรม (ขปส.) เข้าร่วม
สำหรับการประชุมในครั้งนี้ เพื่อรับทราบความคืบหน้าของการดำเนินการตามบันทึกข้อตกลง และพิจารณาให้ความเห็นชอบดำเนินการตามบันทึกข้อตกลงดังกล่าว ทั้งนี้ ข้อมูลที่ได้ ฝ่ายเลขาฯ จะรวบรวบความเห็นและประเด็นต่างๆ เสนอต่อคณะกรรมการ แก้ไขปัญหาของขบวนการประชาชนเพื่อสังคมที่เป็นธรรม และคณะทำงานศึกษาร่างกฎหมายว่าด้วยการนิรโทษกรรมฯ ต่อไป

ที่มา : https://www.thaigov.go.th/news/contents/details/42202