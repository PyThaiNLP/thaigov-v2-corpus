รัฐบาลไทย-ข่าวทำเนียบรัฐบาล-กรมทางหลวงแจ้งเบี่ยงการจราจรบนทางหลวงหมายเลข 3


วันพฤหัสบดีที่ 18 กุมภาพันธ์ 2564
กรมทางหลวงแจ้งเบี่ยงการจราจรบนทางหลวงหมายเลข 3
สาย อ.บางปู – อ.บางปะกง พื้นที่ ต.คลองด่าน อ.บางบ่อ จ.สมุทรปราการ ตั้งแต่บัดนี้ถึงวันที่ 31 มีนาคม 2564
กรมทางหลวง (ทล.) กระทรวงคมนาคม  โดยแขวงทางหลวงสมุทรปราการ แจ้งประชาสัมพันธ์เบี่ยงการจราจรบนทางหลวงหมายเลข 3  สาย อ.บางปู - อ.บางปะกง  ตอนบางตำหรุ – คลองด่าน กม. ที่ 60+600 – กม. ที่ 62+600 (ด้านซ้ายทาง) ตั้งแต่บัดนี้ถึงวันที่ 31 มีนาคม 2564 เพื่อทำการรื้อผิวจราจรเดิม ปูยางใหม่ และขยายผิวจราจร
ในระหว่างดำเนินการอาจทำให้ไม่ได้รับความสะดวก ทล. ต้องขออภัย ณ โอกาสนี้ และขอให้ประชาชนใช้เส้นทางอย่างระมัดระวัง หรือหลีกเลี่ยงการใช้เส้นทางในวันดังกล่าว รวมทั้งขอความร่วมมือผู้ใช้เส้นทางปฏิบัติตามป้ายเตือน ป้ายแนะนำทางเลี่ยง ป้ายเสริมจากโครงการ และสัญญาณจราจรที่ติดตั้งไว้ เพื่อประโยชน์ต่อการเดินทาง
ทั้งนี้ สามารถสอบถามรายละเอียดเพิ่มเติมหรือแจ้งเหตุต่างๆ ระหว่างดำเนินการได้ที่สายด่วนกรมทางหลวง 1586  (โทรฟรีทุกเครือข่ายตลอด 24 ชั่วโมง)

ที่มา : https://www.thaigov.go.th/news/contents/details/39223