รัฐบาลไทย-ข่าวทำเนียบรัฐบาล-ผู้ที่ได้รับสิทธิ์ในโครงการ “เราชนะ” สามารถใช้งานในระบบรถไฟฟ้า MRT สายสีน้ำเงินและสายสีม่วงทุกสถานีได้แล้ว ตั้งแต่บัดนี้ - 31 พฤษภาคม 2564


วันพฤหัสบดีที่ 18 กุมภาพันธ์ 2564
ผู้ที่ได้รับสิทธิ์ในโครงการ “เราชนะ” สามารถใช้งานในระบบรถไฟฟ้า MRT สายสีน้ำเงินและสายสีม่วงทุกสถานีได้แล้ว ตั้งแต่บัดนี้ - 31 พฤษภาคม 2564
การรถไฟฟ้าขนส่งมวลชนแห่งประเทศไทย (รฟม.) กระทรวงคมนาคม แจ้งว่า ผู้ที่ได้รับสิทธิ์ในโครงการ “เราชนะ” ผ่านแอปพลิเคชันเป๋าตัง (G-Wallet) สามารถใช้งานในระบบรถไฟฟ้า MRT สายสีน้ำเงินและสายสีม่วงทุกสถานีได้
ตั้งแต่วันนี้ (18 กุมภาพันธ์ 2564) - 31 พฤษภาคม 2564 โดยสามารถติดต่อออกเหรียญโดยสารได้ที่ห้องออกบัตรโดยสาร MRT สายสีน้ำเงิน และ สายสีม่วง ทุกสถานี ตั้งแต่เวลา 06.00 - 23.00 น.
เงื่อนไขการใช้สิทธิ์
1. หากผู้ใช้สิทธิ์ออกเหรียญโดยสารแล้ว จะไม่สามารถนำเหรียญโดยสารเปลี่ยนหรือคืนได้ทุกกรณี
2. ไม่สามารถใช้ออกเหรียญโดยสารประเภทเด็ก/ผู้สูงอายุ และไม่สามารถใช้เติมเงิน เติมเที่ยวโดยสาร ชำระค่าที่จอดรถ หรือชำระค่าธรรมเนียมต่าง ๆ ของรถไฟฟ้า MRT ได้
ในกรณีที่ผู้ได้รับสิทธิ์ในโครงการฯ พบปัญหาการใช้งานแอปพลิเคชันเป๋าตัง หรือ สอบถามเกี่ยวกับโครงการ “เราชนะ” สามารถติดต่อได้ที่ธนาคารกรุงไทย โทร. 0 2111 1111 หรือ 0 2111 1144

ที่มา : https://www.thaigov.go.th/news/contents/details/39215