รัฐบาลไทย-ข่าวทำเนียบรัฐบาล-ท่าอากาศยานสุวรรณภูมิจะปิดปรับปรุงอาคารจอดรถโซน 2 เป็นการชั่วคราว เริ่ม 22 กุมภาพันธ์ นี้


วันพฤหัสบดีที่ 18 กุมภาพันธ์ 2564
ท่าอากาศยานสุวรรณภูมิจะปิดปรับปรุงอาคารจอดรถโซน 2 เป็นการชั่วคราว เริ่ม 22 กุมภาพันธ์ นี้
ท่าอากาศยานสุวรรณภูมิ (ทสภ.) จะปิดให้บริการอาคารจอดรถโซน 2 เป็นการชั่วคราว ตั้งแต่วันที่ 22 กุมภาพันธ์ 2564 เวลา 00.01 น. เป็นต้นไป เพื่อปรับปรุงซ่อมแซมพัฒนาอาคารจอดรถให้มีประสิทธิภาพดียิ่งขึ้น
ท่าอากาศยานสุวรรณภูมิ (ทสภ.) จะปิดให้บริการอาคารจอดรถโซน 2 เป็นการชั่วคราว ตั้งแต่วันที่ 22 กุมภาพันธ์ 2564 เวลา 00.01 น. เป็นต้นไป เพื่อปรับปรุงซ่อมแซมพัฒนาอาคารจอดรถให้มีประสิทธิภาพดียิ่งขึ้น โดยในระหว่างที่ ทสภ. ดำเนินการปิดพื้นที่อาคารจอดรถโซน 2 ดังกล่าว ผู้ใช้บริการสามารถนำรถมาจอดได้ที่อาคารจอดรถโซน 3 และลานจอดรถโซน 4 ซึ่งอยู่ด้านหน้าอาคารผู้โดยสารได้ตามปกติ และมีพื้นที่จอดรถโซนอื่นๆ ที่อยู่โดยรอบ ได้แก่ ลานจอดรถโซน 5 บริเวณด้านข้างโรงแรมโนโวเทล และลานจอดรถโซน 6 และ 7 บริเวณด้านหน้าฝั่งตรงข้ามโรงแรมโนโวเทลสุวรรณภูมิ และลานจอดรถระยะยาว (Long Term Parking) บริเวณโซน A ที่อยู่ใกล้กับศูนย์การขนส่งสาธารณะ (Bus Terminal)
ทั้งนี้ ทสภ. ขออภัยในความไม่สะดวกมา ณ โอกาสนี้ และผู้ใช้บริการสามารถสอบถามรายละเอียดเพิ่มเติม
ได้ที่ศูนย์ปฏิบัติการอาคารจอดรถยนต์ โทรศัพท์ 0 2132 9511 ตลอด 24 ชั่วโมง

ที่มา : https://www.thaigov.go.th/news/contents/details/39217