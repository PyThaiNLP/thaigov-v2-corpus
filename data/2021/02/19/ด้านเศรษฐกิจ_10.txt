รัฐบาลไทย-ข่าวทำเนียบรัฐบาล-มาตรฐานสินค้าเกษตรสำหรับเกลือทะเล 


วันพฤหัสบดีที่ 18 กุมภาพันธ์ 2564
มาตรฐานสินค้าเกษตรสำหรับเกลือทะเล
ก.เกษตรฯ เร่งขับเคลื่อนการตรวจประเมินมาตรฐานสินค้าเกษตรสำหรับเกลือทะเล
นายอำพันธุ์ เวฬุตันติ รองปลัดกระทรวงเกษตรและสหกรณ์ เป็นประธานการประชุมคณะทำงานเตรียมความพร้อมการตรวจประเมินตามมาตรฐานสินค้าเกษตรสำหรับเกลือทะเล ครั้งที่ 2-2/2564 ณ ห้องประชุม Operation Room กรมส่งเสริมการเกษตร ซึ่งที่ประชุมได้มีการพิจารณาแนวทางการดำเนินงานการตรวจประเมินมาตรฐานสินค้าเกษตรสำหรับเกลือทะเลตามร่างคู่มือการปฏิบัติงาน Standard Operating Procedure (SOP) การตรวจรับรองแหล่งผลิต GAP การทำนาเกลือและเกลือทะเลธรรมชาติ โดยพิจารณาปรับและลดกระบวนการขั้นตอนการทำงานของเจ้าหน้าที่ให้กระชับ รวดเร็ว และมีประสิทธิภาพมากขึ้น โดยมีมติให้มอบฝ่ายเลขาฯ ปรับแก้ร่างคู่มือฯ ตามมติที่ประชุมให้แล้วเสร็จภายในวันที่ 1 มีนาคม 2564 คาดจะประกาศใช้ภายในเดือน มีนาคม 2564 เพื่อให้การดำเนินงานทันต่อฤดูการผลิตของเกษตรกรต่อไป

ที่มา : https://www.thaigov.go.th/news/contents/details/39234