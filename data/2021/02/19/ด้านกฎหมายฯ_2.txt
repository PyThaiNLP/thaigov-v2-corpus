รัฐบาลไทย-ข่าวทำเนียบรัฐบาล-“ยุติธรรม” เดินหน้ายกระดับการให้บริการประชาชนตามหลักเกณฑ์ศูนย์ราชการสะดวก (GECC)  ของหน่วยงานรัฐที่มีมาตรฐานเดียวกัน มุ่งเน้นสร้างความเชื่อมั่นให้แก่ประชาชน


วันพฤหัสบดีที่ 18 กุมภาพันธ์ 2564
“ยุติธรรม” เดินหน้ายกระดับการให้บริการประชาชนตามหลักเกณฑ์ศูนย์ราชการสะดวก (GECC)  ของหน่วยงานรัฐที่มีมาตรฐานเดียวกัน มุ่งเน้นสร้างความเชื่อมั่นให้แก่ประชาชน
นายนิยม เติมศรีสุข รองปลัดกระทรวงยุติธรรม เป็นประธานการประชุมหารือหลักเกณฑ์วิธีการประเมินผลและการรับรองมาตรฐานการให้บริการของศูนย์ราชการสะดวก (GECC) ผ่านระบบการประชุมทางไกล (Video Conference)
ในวันพฤหัสบดีที่ ๑๘ กุมภาพันธ์ ๒๕๖๔ เวลา ๐๘.๓๐ น.
ณ ห้องประชุมกลุ่มพัฒนาระบบบริหาร ชั้น ๘
อาคารกระทรวงยุติธรรม ถนนแจ้งวัฒนะ เขตหลักสี่ กรุงเทพฯ
นายนิยม เติมศรีสุข รองปลัดกระทรวงยุติธรรม
เป็นประธานการประชุมหารือหลักเกณฑ์วิธีการประเมินผล
และการรับรองมาตรฐานการให้บริการของศูนย์ราชการสะดวก (GECC)
ผ่านระบบการประชุมทางไกล (Video Conference)
โดยมี นางอารีย์พันธ์ เจริญสุข รองเลขาธิการ ก.พ.ร.
พร้อมด้วยผู้อำนวยการกอง/สำนัก และผู้ปฏิบัติงานด้านการให้บริการประชาชน
ของหน่วยงานในสังกัดสำนักงานปลัดกระทรวงยุติธรรม เข้าร่วม
โดยที่ประชุมได้พิจารณาหลักเกณฑ์ วิธีการประเมินผล และการรับรองมาตรฐาน
การสมัครขอรับการรับรองมาตรฐานการให้บริการของศูนย์ราชการสะดวก
(Government Easy Contact Center : GECC) ประจำปี ๒๕๖๔
เพื่อวางแผนและกำหนดขั้นตอนการปฏิบัติงานมาตรฐาน
ในการยกระดับเพื่อพัฒนาการให้บริการและอำนวยความสะดวกให้กับประชาชน
ให้พร้อมสำหรับการขอรับรองมาตรฐานการให้บริการของศูนย์ราชการสะดวก
(Government Easy Contact Center : GECC) ของกระทรวงยุติธรรม
ทั้งในส่วนของข้อกำหนดพื้นฐาน และหลักเกณฑ์ด้านคุณภาพ
ที่ครอบคลุมทั้งด้านสถานที่ ด้านบุคลากร รวมถึงด้านงานบริการที่ต้องมีมาตรฐาน
เพื่อบรรลุเป้าหมายในการยกระดับการให้บริการประชาชนของกระทรวงยุติธรรมที่มีประสิทธิภาพ
สอดคล้องกับนโยบายของรัฐบาลในการนำพาประชาชนเข้าสู่บริการภาครัฐ
และสร้างความเชื่อมั่นให้แก่ประชาชนในการเป็นที่พึ่งด้านความเป็นธรรม
ด้วยความสะดวก รวดเร็ว และเสมอภาคต่อไป

ที่มา : https://www.thaigov.go.th/news/contents/details/39212