รัฐบาลไทย-ข่าวทำเนียบรัฐบาล-เริ่ม 22 ก.พ. นี้  นอกจาก ธ.กรุงไทย สามารถลงทะเบียน “เราชนะ” ที่ ธ.ออมสิน และ ธ.ก.ส. ทุกสาขาสำหรับกลุ่มผู้ไม่มีสมาร์ทโฟน


วันพฤหัสบดีที่ 18 กุมภาพันธ์ 2564
พิมพ์
เริ่ม 22 ก.พ. นี้  นอกจาก ธ.กรุงไทย สามารถลงทะเบียน “เราชนะ” ที่ ธ.ออมสิน และ ธ.ก.ส. ทุกสาขาสำหรับกลุ่มผู้ไม่มีสมาร์ทโฟน
เริ่ม 22 ก.พ. นี้  นอกจาก ธ.กรุงไทย สามารถลงทะเบียน “เราชนะ” ที่ ธ.ออมสิน และ ธ.ก.ส. ทุกสาขาสำหรับกลุ่มผู้ไม่มีสมาร์ทโฟน
วันที่ 18 กุมภาพันธ์ 2564 นายอนุชา บูรพชัยศรี โฆษกประจำสำนักนายกรัฐมนตรี เปิดเผยว่า โครงการ “เราชนะ” เปิดจุดลงทะเบียนเพิ่มเติม สำหรับกลุ่มผู้ไม่มีสมาร์ทโฟน ณ ธนาคารออมสิน  และ ธนาคารเพื่อการเกษตรและสหกรณ์การเกษตร (ธ.ก.ส.) นอกเหนือจาก ธ.กรุงไทย ตั้งแต่วันจันทร์ที่ 22 กุมภาพันธ์นี้ จนถึงวันที่ 5 มีนาคม โดยให้นำบัตรประชาชนแบบ Smart card มาลงทะเบียนได้ที่สาขาธนาคารดังกล่าว รวมถึงหน่วยเคลื่อนที่ของธนาคารกรุงไทยด้วย โดยขอให้ประชาชนทยอยไปลงทะเบียนที่สาขาของทั้ง 3 ธนาคาร ซึ่งจะช่วยประชาชนประหยัดเวลารอคอย ลดความแออัด ส่วนกลุ่มผู้ต้องการความช่วยเหลือพิเศษ ผู้พิการ ผู้ป่วยติดเตียง รวมทั้งประชาชนที่ไม่สามารถเดินทางไปที่สาขาของธนาคารได้ จะมีหน่วยเคลื่อนที่ของ ธ.กรุงไทย ร่วมกับกระทรวงมหาดไทย เดินทางไปในพื้นที่เพื่ออำนวยความสะดวกด้วย ซึ่งรัฐบาลหวังเป็นอย่างยิ่งที่จะให้ประชาชนได้รับสิทธิเข้าร่วมโครงการเราชนะได้อย่างทั่วถึง

ที่มา : https://www.thaigov.go.th/news/contents/details/39210