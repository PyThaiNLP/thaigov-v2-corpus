รัฐบาลไทย-ข่าวทำเนียบรัฐบาล-ภรรยาหมวดบอล ร้อยโท รุ่งเฉลิม พันธุ์สวัสดิ์ ผู้บังคับหมวดดุริยางค์ มลฑลทหารบกที่ 210 ที่ถูกคนร้ายยิงเสียชีวิตในค่ายทหาร เข้าร้องทุกข์กระทรวงยุติธรรมให้รับเป็นคดีพิเศษ ขอคุ้มครองพยา


วันพฤหัสบดีที่ 18 กุมภาพันธ์ 2564
ภรรยาหมวดบอล ร้อยโท รุ่งเฉลิม พันธุ์สวัสดิ์ ผู้บังคับหมวดดุริยางค์ มลฑลทหารบกที่ 210 ที่ถูกคนร้ายยิงเสียชีวิตในค่ายทหาร เข้าร้องทุกข์กระทรวงยุติธรรมให้รับเป็นคดีพิเศษ ขอคุ้มครองพยา
ภรรยาหมวดบอล ร้อยโท รุ่งเฉลิม พันธุ์สวัสดิ์ ผู้บังคับหมวดดุริยางค์ มลฑลทหารบกที่ 210 ที่ถูกคนร้ายยิงเสียชีวิตในค่ายทหาร เข้าร้องทุกข์กระทรวงยุติธรรมให้รับเป็นคดีพิเศษ ขอคุ้มครองพยาน และรับเงินเยียวยา
ในวันพุธที่ ๑๗ กุมภาพันธ์ ๒๕๖๔ เวลา ๑๔.๓๐ น. ณ อาคารกระทรวงยุติธรรมแห่งใหม่ นายสมศักดิ์ เทพสุทิน รัฐมนตรีว่าการกระทรวงยุติธรรม มอบหมายให้ ว่าที่ร้อยตรี ธนกฤต จิตรอารีย์รัตน์ เลขานุการรัฐมนตรีว่าการกระทรวงยุติธรรม รับเรื่องจาก น.ส.กณิศฐ์ฐา พันธุ์สวัสดิ์ ผู้เสียหายในคดีอาญามาร้องทุกข์ขอความเป็นธรรมกรณี ร้อยโท รุ่งเฉลิม พันธุ์สวัสดิ์ หรือหมวดบอล ตำแหน่งผู้บังคับหมวดดุริยางค์ มลฑลทหารบกที่ ๒๑๐ ถูกคนร้ายยิงเสียชีวิต เมื่อวันที่ ๑๑ กุมภาพันธ์ ๒๕๖๔ เวลาประมาณ ๑๙.๓๐ น. เหตุเกิดที่ มลฑลทหารบกที่ ๒๑๐ ค่ายพระยอดเมืองขวาง ตำบลกุรุคุ อำเภอเมือง จังหวัดนครพนม
ว่าที่ร้อยตรี ธนกฤต กล่าวว่า ผู้ร้องเกรงว่าจะไม่ได้รับความเป็นธรรม จึงมาร้องเรียนต่อกระทรวงยุติธรรม ขอให้กระทรวงยุติธรรมส่งเรื่องให้กรมสอบสวนคดีพิเศษพิจารณาดำเนินการสืบสวนคดีอาญาและดำเนินการเพื่อเสนอให้เป็นคดีพิเศษ สถาบันนิติวิทยาศาสตร์ตรวจพิสูจน์พยานหลักฐานต่างๆ ในคดี และกรมคุ้มครองสิทธิและเสรีภาพ ช่วยในการคุ้มครองพยาน
ทั้งนี้ในเบื้องต้น ว่าที่ร้อยตรี ธนกฤต ได้ประสานไปยังผู้บัญชาการตำรวจภูธรภาค ๔ ให้ดูแลและติดตามคดีแล้ว ส่วนเงินเยียวยาผู้เสียหายในคดีอาญาได้แนะนำให้ยื่นคำร้องกับสำนักงานช่วยเหลือทางการเงินแก่ผู้เสียหายและจำเลยในคดีอาญา กรมคุ้มครองสิทธิและเสรีภาพ

ที่มา : https://www.thaigov.go.th/news/contents/details/39211