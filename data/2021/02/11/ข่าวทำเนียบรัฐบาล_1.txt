รัฐบาลไทย-ข่าวทำเนียบรัฐบาล-นายกรัฐมนตรียืนยันไทยสนับสนุนกระบวนการประชาธิปไตยเมียนมาร์ ตามหลักการ ASEAN  พร้อมใช้แอปพลิเคชัน เพิ่มช่องทางประชาสัมพันธ์รัฐบาลให้เข้าถึงกลุ่มคนเพิ่มขึ้น


วันพุธที่ 10 กุมภาพันธ์ 2564
พิมพ์
นายกรัฐมนตรียืนยันไทยสนับสนุนกระบวนการประชาธิปไตยเมียนมาร์ ตามหลักการ ASEAN  พร้อมใช้แอปพลิเคชัน เพิ่มช่องทางประชาสัมพันธ์รัฐบาลให้เข้าถึงกลุ่มคนเพิ่มขึ้น
นายกรัฐมนตรียืนยันไทยสนับสนุนกระบวนการประชาธิปไตยเมียนมาร์ ตามหลักการ ASEAN  พร้อมใช้แอปพลิเคชัน เพิ่มช่องทางประชาสัมพันธ์รัฐบาลให้เข้าถึงกลุ่มคนเพิ่มขึ้น
วันนี้ (10 ก.พ. 64) เวลา 11.30 น. ณ บริเวณทางเชื่อมตึกภักดีบดินทร์ ทำเนียบรัฐบาล พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ให้สัมภาษณ์แก่สื่อมวลชนภายหลังการประชุมคณะกรรมการส่งเสริมการลงทุน ครั้งที่ 1/2564 โดยที่ประชุมได้พิจารณาหารือร่วมกับภาคเอกชน อาทิ TDRI สภาหอการค้าแห่งประเทศไทย สภาอุตสาหกรรมแห่งประเทศไทย ถึงการปรับหลักเกณฑ์และโครงสร้างการลงทุนให้สอดคล้องกับสถานการณ์ปัจจุบัน พร้อมปรับกฎหมาย กฎกติกา เพื่อส่งเสริมด้านดิจิทัล ให้ประเทศไทยได้รับสิทธิประโยชน์เมื่อเกิดการลงทุนระหว่างประเทศ
ในโอกาสนี้ นายกรัฐมนตรียืนยันว่ารัฐบาลมีนโยบายสนับสนุนการแก้ไขรัฐธรรมนูญ ซึ่งรัฐบาลมีหน้าที่เสนอเรื่องดังกล่าวเข้าสู่ที่ประชุมสภาผู้แทนราษฎร จากนั้นเป็นการตัดสินใจของสมาชิกสภาผู้แทนราษฎรและสมาชิกวุฒิสภา นายกรัฐมนตรีไม่มีอำนาจในการออกคำสั่ง ทั้งนี้ นายกรัฐมนตรีย้ำว่าประเทศไทยสนับสนุนกระบวนการประชาธิปไตยในประเทศเมียนมาร์ตามหลักการของ ASEAN ที่สำคัญคือ การรักษาความสัมพันธ์อันดีงามของทั้งสองประเทศและไม่ให้ส่งผลกระทบต่อเศรษฐกิจการค้าชายแดนด้วย
นายกรัฐมนตรียังชี้แจงถึงการชะลอเก็บค่าโดยสารรถไฟฟ้าสายสีเขียวว่า ขณะนี้อยู่ระหว่างการพิจารณาหารือเพื่อให้เป็นไปตามกฎหมายและกฎระเบียบของการลงทุนสัมปทาน ซึ่งรัฐบาลยึดผลประโยชน์ของประชาชนมาก่อนเสมอ  ในตอนท้าย นายกรัฐมนตรีเผยถึงการเพิ่มช่องทางใหม่ ๆ เพื่อประชาสัมพันธ์นโยบายรัฐบาล และพูดคุยกับประชาชน ให้สามารถเข้าถึงประชาชนในทุกกลุ่มวัยมากขึ้น เช่น แอปพลิเคชัน TikTok หรือ PM PODCAST เพื่อสื่อสารวิสัยทัศน์การทำงานของรัฐบาล พร้อมรับฟังปัญหาและประเด็นอื่นๆ จากประชาชนด้วย
.....................
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/39025