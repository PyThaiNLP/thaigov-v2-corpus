รัฐบาลไทย-ข่าวทำเนียบรัฐบาล-พระบาทสมเด็จพระเจ้าอยู่หัว ทรงพระกรุณาโปรดเกล้าโปรดกระหม่อม พระราชทานเครื่องราชอิสริยาภรณ์อันเป็นที่เชิดชูยิ่งช้างเผือกและเครื่องราชอิสริยาภรณ์อันมีเกียรติยิ่งมงกุฎไทย


วันพุธที่ 10 กุมภาพันธ์ 2564
พระบาทสมเด็จพระเจ้าอยู่หัว ทรงพระกรุณาโปรดเกล้าโปรดกระหม่อม พระราชทานเครื่องราชอิสริยาภรณ์อันเป็นที่เชิดชูยิ่งช้างเผือกและเครื่องราชอิสริยาภรณ์อันมีเกียรติยิ่งมงกุฎไทย
เนื่องในโอกาสพระราชพิธีเฉลิมพระชนมพรรษา ๒๘ กรกฎาคม ๒๕๖๓
โดยในวันนี้ พลเอก ณัฐ อินทรเจริญ ปลัดกระทรวงกลาโหม ได้เข้ารับพระราชทานเครื่องราชอิสริยาภรณ์ ชั้นสายสะพาย หน้าพระบรมฉายาลักษณ์พระบาทสมเด็จพระเจ้าอยู่หัว รวมทั้งให้เกียรติเป็นผู้เชิญเครื่องราชอิสริยาภรณ์ให้กับข้าราชการสังกัด สำนักงานรัฐมนตรี กระทรวงกลาโหม และสำนักงานปลัดกระทรวงกลาโหม ณ ห้องพินิตประชานาถ ในศาลาว่าการกลาโหม โดยมีนายทหารชั้นผู้ใหญ่ได้รับพระราชทานเครื่องราชอิสริยาภรณ์ชั้นสายสะพาย จำนวน ๕๘๘ นาย ประกอบด้วย มหาปรมาภรณ์ช้างเผือก ๕๓ นาย มหาวชิรมงกุฎ ๑๒๙ นาย ปถมาภรณ์ช้างเผือก ๑๖๖ นาย และปถมาภรณ์มงกุฎไทย ๒๔๐ นาย

ที่มา : https://www.thaigov.go.th/news/contents/details/39009