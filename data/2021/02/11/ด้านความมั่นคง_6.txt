รัฐบาลไทย-ข่าวทำเนียบรัฐบาล-รมว.วราวุธ แถลงกรณีบ้านโป่งลึก-บางกลอย ตั้ง คกก. หาทางออก หวังทำความเข้าใจ ถอยคนละก้าว ทส.มาเพื่อแก้ปัญหา ไม่ใช่เพิ่มปัญหาแน่นอน”


วันพุธที่ 10 กุมภาพันธ์ 2564
รมว.วราวุธ แถลงกรณีบ้านโป่งลึก-บางกลอย ตั้ง คกก. หาทางออก หวังทำความเข้าใจ ถอยคนละก้าว ทส.มาเพื่อแก้ปัญหา ไม่ใช่เพิ่มปัญหาแน่นอน”
รมว.วราวุธ แถลงกรณีบ้านโป่งลึก-บางกลอย ตั้ง คกก. หาทางออก หวังทำความเข้าใจ ถอยคนละก้าว ทส.มาเพื่อแก้ปัญหา ไม่ใช่เพิ่มปัญหาแน่นอน”
“รมว.วราวุธ แถลงกรณีบ้านโป่งลึก-บางกลอย ตั้ง คกก. หาทางออก หวังทำความเข้าใจ ถอยคนละก้าว ทส.มาเพื่อแก้ปัญหา ไม่ใช่เพิ่มปัญหาแน่นอน”
วันที่ 10 กุมภาพันธ์ 2564 เวลา 13.30 น. นายวราวุธ ศิลปะอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม ได้แถลงถึงแนวทางการแก้ไขปัญหา กรณีบ้านโป่งลึก-บางกลอย ณ ห้องแถลงข่าวกระทรวงทรัพยากรธรรมชาติและสิ่งแวดล้อม โดยนายวราวุธ กล่าวว่า “กระทรวงฯ ไม่ได้นิ่งนอนใจต่อปัญหาความเดือดร้อนของพี่น้องประชาชน และขอยืนยันว่าทุกคนคือประชาชนคนไทยเช่นกัน ซึ่งขณะนี้ได้มีการตั้งคณะกรรมการเพื่อศึกษาแนวทางแก้ปัญหาขึ้นมาแล้ว และเชื่อมั่นว่าจะสามารถหาทางออกร่วมกันได้ โดยไม่ต้องใช้กฎหมายแต่จำเป็นต้องอาศัยการทำความเข้าใจ และการถอยกันคนละก้าว”
สำหรับพื้นที่ใจแผ่นดินนั้น เป็นพื้นที่ที่มีความอ่อนไหวในด้านความมั่นคง เนื่องจากอยู่ชิดแนวเขตชายแดนและอยู่ในพื้นที่อุทยานแห่งชาติแก่งกระจาน จึงมีความจำเป็นที่จะต้องขอให้ประชาชนที่อยู่อาศัยในพื้นที่ดังกล่าว ย้ายลงมายังพื้นที่บ้านกลอย โดยหน่วยงานที่เกี่ยวข้องได้มีการจัดสรรที่ดินทำกินกว่า 1,300 ไร่ ไว้รองรับ นอกจากนั้น ส่วนราชการในพื้นที่ รวมถึงมูลนิธิต่าง ๆ ได้เข้าไปจัดการเรื่องระบบสาธารณูปโภค รวมไปถึงพัฒนาอาชีพและสร้างความเป็นอยู่อีกด้วย
ปัจจุบัน ประชาชนส่วนใหญ่ที่ย้ายถิ่นฐานลงมาอยู่บ้านบางกลอยนั้น มีคุณภาพชีวิตที่ดีขึ้น จนถึงทุกวันนี้มีรายได้ครัวเรือนเกือบแสนบาทต่อเดือน “ผมขอเรียนว่า กว่า 90% ที่ทางภาครัฐได้เยียวยาและดูแลไปนั้น ผมถือว่า เราได้เดินทางมาไกลมากแล้ว แต่ก็ยังเหลืออีกส่วนหนึ่ง ที่เรายังต้องมาหากลไกเยียวยาพี่น้องประชาชน ให้ได้รับความพึงพอใจเช่นกัน โดยกระทรวงทรัพยากรธรรมชาติและสิ่งแวดล้อม เรามาเพื่อแก้ปัญหา มิได้เข้ามาเพื่อสร้างปัญหาเพิ่มเติมให้กับพี่น้องประชาชน และคณะกรรมการที่กระทรวงตั้งขึ้น จะได้เร่งศึกษาข้อมูล เพื่อช่วยเหลือประชาชนที่ยังได้รับผลกระทบอยู่ให้เร็วที่สุดต่อไป” นายวราวุธ กล่าวในช่วงท้าย

ที่มา : https://www.thaigov.go.th/news/contents/details/39043