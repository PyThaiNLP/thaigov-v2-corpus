รัฐบาลไทย-ข่าวทำเนียบรัฐบาล-8,000 ล้านบาทสุดท้ายกับพันธบัตรออมทรัพย์พิเศษ “เราชนะ”


วันพุธที่ 10 กุมภาพันธ์ 2564
พิมพ์
8,000 ล้านบาทสุดท้ายกับพันธบัตรออมทรัพย์พิเศษ “เราชนะ”
ขณะนี้วงเงินจำหน่ายพันธบัตรออมทรัพย์พิเศษรุ่น “เราชนะ” คงเหลือเพียง 8,000 ล้านบาทสุดท้าย จากวงเงินรวม 55,000 ล้านบาท จึงขอให้ผู้สนใจรีบติดต่อสอบถามไปยังธนาคารตัวแทนจำหน่ายทั้ง 4 แห่ง
นางแพตริเซีย มงคลวนิช ผู้อำนวยการสำนักงานบริหารหนี้สาธารณะ เปิดเผยว่า ขณะนี้วงเงินจำหน่ายพันธบัตรออมทรัพย์พิเศษรุ่น “เราชนะ” คงเหลือเพียง 8,000 ล้านบาทสุดท้าย จากวงเงินรวม 55,000 ล้านบาท จึงขอให้ผู้สนใจรีบติดต่อสอบถามไปยังธนาคารตัวแทนจำหน่ายทั้ง 4 แห่ง ได้แก่ ธนาคารกรุงเทพฯ ธนาคารกรุงไทยฯ ธนาคารกสิกรไทยฯ และธนาคารไทยพาณิชย์ฯ โดยกระทรวงการคลังจำหน่ายพันธบัตรออมทรัพย์พิเศษรุ่น “เราชนะ” จำนวน 2 รุ่น ได้แก่ รุ่นอายุ 5 ปี และ 10 ปี อัตราดอกเบี้ยแบบขั้นบันได (Step Up) เฉลี่ยร้อยละ 2.00 ต่อปี และ 2.50 ต่อปี ตามลำดับ ซึ่งผู้ที่มีบัญชีพันธบัตร (Bond Book) แล้ว สามารถซื้อผ่าน Mobile Banking ที่ท่านมี Bond Book ได้ทันทีแบบไม่จำกัดวงเงิน ทั้งนี้ สบน. ห่วงใยในสุขภาพของประชาชนจึงขอให้ประชาชนใช้ช่องทางออนไลน์หรือสอบถามธนาคารตัวแทนจำหน่ายอีกครั้งหนึ่ง
สำนักพัฒนาตลาดตราสารหนี้ สำนักงานบริหารหนี้สาธารณะ
โทร. 0 2271 7999 ต่อ 5809/ 0 2265 8050 ต่อ 5307

ที่มา : https://www.thaigov.go.th/news/contents/details/39012