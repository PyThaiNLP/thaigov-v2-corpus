รัฐบาลไทย-ข่าวทำเนียบรัฐบาล-กระทรวง​ยุติธรรม​ เปิดการฝึกอบรมหลักสูตร การป้องกันอาชญากรรมกับการอำนวยความยุติธรรมในสังคม Crime Prevention รุ่นที่ ๔


วันอังคารที่ 16 กุมภาพันธ์ 2564
กระทรวง​ยุติธรรม​ เปิดการฝึกอบรมหลักสูตร การป้องกันอาชญากรรมกับการอำนวยความยุติธรรมในสังคม Crime Prevention รุ่นที่ ๔
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานพิธีเปิดการฝึกอบรมหลักสูตร การป้องกันอาชญากรรมกับการอำนวยความยุติธรรมในสังคม Crime Prevention รุ่นที่ ๔
ในวันอังคารที่​ ๑๖​ กุมภาพันธ์​ ๒๕๖๔​ เวลา​ ๐๘.๓๐​ น.​
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
เป็นประธานพิธีเปิดการฝึกอบรมหลักสูตร การป้องกันอาชญากรรมกับการอำนวยความยุติธรรมในสังคม
Crime Prevention รุ่นที่ ๔
เพื่อเสริมสร้างองค์ความรู้ ทักษะและทัศนคติที่เกี่ยวข้องกับการป้องกันและแก้ไขปัญหาอาชญากรรม
ส่งเสริมการคิดวิเคราะห์ถึงสภาพปัญหาและเสนอแนวทางการแก้ไขปัญหาที่เป็นรูปธรรม
รวมถึงการสร้างภาคีเครือข่ายความร่วมมือบุคลากรในกระบวนการยุติธรรมด้านการป้องกัน
และแก้ไขปัญหาอาชญากรรม เพื่ออำนวยความยุติธรรมให้แก่ประชาชน
โดยกำหนดการฝึกอบรมระหว่างวันที่ ๑๖ กุมภาพันธ์ - ๒๑ เมษายน ๒๕๖๔
ณ วิทยาลัยกิจการยุติธรรม ชั้น ๕ สำนักงานกิจการยุติธรรม ถนนแจ้งวัฒนะ กรุงเทพฯ
โดยมี​ พันตำรวจ​โท​ พงษ์​ธร​ ธัญญสิริ​ ผู้อำนวยการ​สำนักงาน​กิจการ​ยุติธรรม​
พร้อมด้วย​ ผู้เข้าอบรมจากหน่วยงาน​ในกระบวน​การยุติ​ธ​รร​มและ​ผู้ที่เกี่ยวข้อง​ เข้าร่วม​ฯ​
โอกาสนี้​ ปลัดกระทรวง​ยุติธรรม​บรรยายพิเศษหัวข้อเรื่อง​ "ความสำคัญของการป้องกันอาชญากรรม
และความท้าทายในการรับมือกับอาชญากรรม" โดยให้แนวคิดการป้องกันอาชญากรรม
ว่าจะต้องให้ความสำคัญกับการหาสาเหตุของปัญหา และการป้องกัน ซึ่งจะต้องมีองค์ความรู้
มีการพัฒนาความคิด สามารถวิเคราะห์ถึงที่มาหรือสาเหตุของปัญหา เพื่อหาแนวทางป้องกัน
รวมทั้งพัฒนานวัตกรรมเพื่อให้ทันกับรูปแบบปัญหาหรืออาชญากรรมที่เกิดขึ้นต่อไป

ที่มา : https://www.thaigov.go.th/news/contents/details/39138