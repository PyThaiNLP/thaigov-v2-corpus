รัฐบาลไทย-ข่าวทำเนียบรัฐบาล-นายกรัฐมนตรีเผยรักและภูมิใจภาพลักษณ์ไทยในสายตาชาวโลก


วันอังคารที่ 16 กุมภาพันธ์ 2564
พิมพ์
นายกรัฐมนตรีเผยรักและภูมิใจภาพลักษณ์ไทยในสายตาชาวโลก
นายกรัฐมนตรีเผยรักและภูมิใจภาพลักษณ์ไทยในสายตาชาวโลก
วันนี้ (16 ก.พ.64) เวลา 19.05 น. ณ ห้องประชุมสภาผู้แทนราษฎร อาคารรัฐสภา พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ได้กล่าวชี้แจงในการประชุมสภาผู้แทนราษฎร ชุดที่ 25 ปีที่ 2 ครั้งที่ 23 (สมัยสามัญประจำปีครั้งที่สอง) เป็นพิเศษ เพื่อพิจารณาญัตติขอเปิดอภิปรายทั่วไปเพื่อลงมติไม่ไว้วางใจรัฐมนตรีเป็นรายบุคคล โดยกล่าวถึงจัดอันดับดัชนีชี้วัด ภาพลักษณ์คอร์รัปชัน (Corruption Perceptions Index) ในปี 2563 ขององค์กรเพื่อความโปร่งใสนานาชาติ (TI : Transparency International) พบว่าในปี 2561 ประเทศไทยได้คะแนน 36 คะแนนจากคะแนนเต็ม 100 คะแนน จำนวนคะแนนเท่ากับปี 2562 ซึ่งอยู่ในอันดับที่ 104 ของโลก จากทั้งหมด 180 ประเทศ เป็นอันดับ 19 จาก 36 ประเทศในเอเชีย-แปซิฟิก ลำดับที่ 5 จาก 10 ประเทศอาเซียน คะแนน CPI เป็นการวัดความรู้สึกของคนในสังคมเกี่ยวกับ ระดับของการทุจริตภาครัฐ หลักเกณฑ์การให้จัดลำดับ CPI ขององค์กรเพื่อความโปร่งใส นานาชาติมาจากการให้คะแนนประเทศไทย จากองค์กรต่าง ๆ รวม 9 องค์กร ซึ่งใน 9 องค์กร ประเทศไทยได้คะแนนเพิ่มขึ้นจาก 4 องค์กร ได้คะแนนเท่าเดิมจาก 4 องค์กร และมี 1 องค์กรที่ไทยได้คะแนนลดลง
นายกรัฐมนตรีเผยรัฐธรรมนูญ 2560 ออกแบบมาเพื่อสนับสนุนให้ประชาชนเข้ามามีส่วนร่วมในการร้องเรียนการทุจริต จึงส่งผลให้เกิดการร้องเรียนเรื่องทุจริตมากขึ้นด้วย สะท้อนถึงการสนับสนุนให้ประชาชนเกิดการตื่นตัวในการส่งเรื่องร้องเรียนเกี่ยวกับการทุจริต เกิดการกระจายช่องทางการรับเรื่องราวทุจริต มีการจัดตั้งสำนักงาน ปปช ระดับจังหวัด นายกรัฐมนตรียืนยันว่า รัฐบาลให้ความสำคัญและความจริงจังในการแก้ไขปัญหาทุจริตมาโดยตลอด โดยออกพระราชบัญญัติการจัดซื้อจัดจ้างและการบริหารพัสดุภาครัฐ พ.ศ. 2560 ที่มุ่งเน้นการมีส่วนร่วมของภาคประชาชนและผู้ประกอบการในการป้องกันการทุจริต ให้ผู้แทนจากภาคประชาสังคมเข้าร่วมสังเกตการณ์ในกระบวนการจัดซื้อจัดจ้าง เกิดการแข่งขันอย่างเป็นธรรม ป้องกันพฤติกรรมที่ส่งผลให้เกิดการทุจริตในโครงการจัดซื้อจัดจ้างภาครัฐ และป้องกันการแทรกแซงโดยไม่เป็นธรรมจากผู้มีอำนาจและผู้มีอิทธิพล และการเปิดเผยข้อมูลการจัดซื้อจัดจ้างผ่านระบบจัดซื้อจัดจ้างภาครัฐด้วยระบบอิเล็กทรอนิกส์
การขับเคลื่อนพระราชบัญญัติการอำนวยความสะดวก ในการพิจารณาอนุญาตของทางราชการ พ.ศ. 2558 มีการดำเนินงานอย่างจริงจังจนสามารถทำให้คะแนน Ease of Doing Business ที่จัดทำโดยธนาคารโลกดีขึ้น ล่าสุดประเทศไทยได้ที่ 21 จาก 190 ประเทศ เทียบกับ ปีก่อนดีขึ้นถึง 6 อันดับ รวมทั้งดำเนินมาตรการ Ten for Ten ที่เป็นข้อเสนอแนะจาก ทูต 5 ประเทศและหอการค้านานาชาติแห่งประเทศไทย เพื่อยกระดับการอำนวย ความสะดวกในการประกอบธุรกิจของประเทศไทยให้ติด 10 อันดับแรกในรายงาน ความยาก-ง่ายในการประกอบธุรกิจของธนาคารโลก ผลจากการดำเนินการตาม พ.ร.บ. การอำนวยความสะดวกฯ ลดโอกาสในการให้เจ้าหน้าที่รัฐเรียกรับ สินบน เพราะมีการปรับปรุงบริการภาครัฐที่เน้นพัฒนาให้เป็นรัฐบาลดิจิทัล ส่งผลให้ เกิดการใช้เทคโนโลยีเข้ามาอำนวยความสะดวกในการติดต่องานภาครัฐ มีระบบ ฐานข้อมูลที่อำนวยความสะดวกในการให้ผู้ใช้บริการ ความโปร่งใสในการดำเนินงานของ ภาครัฐมากขึ้น ซึ่งผลดีล้วนตกอยู่กับประเทศ ทั้งภาคประชาชน นักธุรกิจ รวมถึง นักลงทุนต่างประเทศด้วย
นายกรัฐมนตรียังกล่าวว่า ขณะนี้เรามีระบบการให้บริการภาครัฐแบบเบ็ดเสร็จทางอิเล็กทรอนิกส์ สามารถยื่นขออนุญาตประกอบธุรกิจได้ง่ายผ่านเว็บไซด์ เป็นการอำนวยความสะดวกในการยื่นขออนุญาตเพื่อประกอบ ธุรกิจ ยื่นที่เดียว แบบฟอร์มเดียว ติดตามสถานะการอนุมัติ อนุญาตของหน่วยงานออนไลน์ได้ซึ่งสามารถยื่นขอใบอนุญาตได้ถึง 78 ใบอนุญาต 25 ประเภทธุรกิจในพื้นที่กรุงเทพฯ และ 18 ใบอนุญาต 10 ประเภทธุรกิจทั่วประเทศ เช่น ธุรกิจรีสอร์ตขนาดเล็ก ธุรกิจอาหารและเครื่องดื่ม ธุรกิจสปา ธุรกิจฟิตเนส ธุรกิจ คาร์แคร์ ธุรกิจค้าปลีก ธุรกิจร้านกาแฟ ธุรกิจเกษตรปลอดภัย ธุรกิจการท่องเที่ยว ธุรกิจ การศึกษา ธุรกิจขายสินค้า online (ด้านเครื่องสำอาง) ธุรกิจ e-Commerce (ด้านเสื้อผ้า) ธุรกิจผลิตครีมบำรุง เครื่องสำอาง น้ำหอม ธุรกิจอุปกรณ์เครื่องมือ 12 กุมภาพันธ์ 2564 ทางการแพทย์ ธุรกิจทางการเงิน ธุรกิจการพัฒนาแอปพลิเคชั่น ซอฟต์แวร์ ซื้อมาขายไป ซึ่งในอนาคตจะขยายให้ถึง 100 ใบอนุญาตเร็วๆ นี้
นายกรัฐมนตรียังย้ำการปฏิรูปกฎหมายในประเด็นที่มีความสำคัญ เร่งด่วน เพื่อให้การดำเนินการตามแผนการปฏิรูปประเทศและยุทธศาสตร์ชาติเป็นไปด้วยความรวดเร็วและมีประสิทธิภาพ จากจำนวน 216 ฉบับ มีกฎหมายที่แล้วเสร็จ จำนวน 50 ฉบับ คิดเป็นร้อยละ 23 ของกฎหมายที่เสนอทั้งหมด ซึ่งในส่วนนี้เป็น กฎหมายที่เกี่ยวข้องกับการอำนวยความสะดวกในการติดต่องานภาครัฐถึง 84 ฉบับ ซึ่งแก้ไขไปแล้ว 44 ฉบับ การปฏิรูปด้านกฎหมายนำมาซึ่งการตอบโจทย์ด้าน ความโปร่งใสและการมีส่วนร่วมของทุกภาคส่วนเพิ่มมากขึ้น เช่น พระราชบัญญัติหลักเกณฑ์การจัดทำร่างกฎหมายและการประเมินผลสัมฤทธิ์ของ กฎหมาย พ.ศ. 2562
ต่อไปนี้เวลาจะร่างกฎหมายอะไรออกมา รัฐบาลต้องรับฟัง ความคิดเห็นของผู้เกี่ยวข้อง วิเคราะห์ผลกระทบที่อาจเกิดขึ้นจากกฎหมายอย่างรอบด้านและเป็นระบบ รวมทั้งเปิดเผยผลการรับฟังความคิดเห็นและการวิเคราะห์ต่อประชาชน และนำมาประกอบการพิจารณาในกระบวนการตรากฎหมาย ทุกขั้นตอน เมื่อกฎหมายมีผลใช้บังคับแล้ว รัฐก็ต้องมีการประเมินผลของการใช้ กฎหมายเป็นระยะๆ
กฎหมายอีกฉบับที่รัฐบาลผ่านและรอนำเสนอสภาฯ ที่นำมาเล่าให้ฟัง คือ รัฐบาลได้แก้ปัญหาที่คนเคยกล่าวไว้ว่า “คุกมีไว้ขังคนจน” ให้เป็น “คุกไม่ได้มีไว้ขังคนจน แต่มีไว้ขังคนที่กระทำความผิดร้ายแรง” ปัจจุบันการกระทำบางอย่าง ที่ไม่ใช่ความผิดร้ายแรง เช่น ไม่แสดงใบขับขี่ (ปรับไม่เกิน 1,000 บาท) สูบบุหรี่ใน เขตปลอดบุหรี่ (ปรับไม่เกิน 2,000 บาท) จอดรถขายผลไม้ริมถนนสาธารณะ (ปรับ ไม่เกิน 2,000 บาท) บ้วนน้ำลายคายน้ำหมากบนถนน หรือถ่ายมูลหรือปัสสาวะในที่สาธารณะ (ปรับไม่เกิน 2,000 บาท) เดิมโทษทางกฎหมายจะมีแต่โทษอาญา ไม่ว่าความผิดนั้นจะร้ายแรงหรือเล็กน้อย ทำให้คนทำผิดเล็กน้อยก็ต้องรับโทษปรับ ถ้าไม่มีเงินจ่ายค่าปรับ ก็ต้องถูกกักขังแทนจ่ายค่าปรับ แต่จากนี้ไป ความผิดที่ไม่ใช่ความผิดร้ายแรง ไม่กระทบโดยตรงต่อความสงบเรียบร้อยหรือความปลอดภัยของประชาชน จากความผิดทางอาญาก็จะถูกเปลี่ยนเป็นความผิดทางพินัย และใช้การปรับเป็นพินัยแทนปรับเป็นเงินหรือการกักขัง ไม่มีการบันทึก ลงในประวัติอาชญากรรม สามารถขอผ่อนชำระหรือทำงานบริการสังคมแทนได้ ถ้าร่างกฎหมายนี้ผ่านและประกาศใช้ในราชกิจจานุเบกษา ภายใน 1 ปีจะมีผล ให้เปลี่ยนความผิดอาญาที่มีโทษปรับสถานเดียวตามกฎหมายหลายฉบับ เป็นโทษปรับเป็นพินัย
นายกรัฐมนตรีเผยการทุจริตคอร์รัปชั่น ปฏิรูปประเทศและระบบงานภาครัฐ แม้อาจจะไม่ได้ทุกอย่าง รวดเร็วดังใจนึก แต่ก็มีความก้าวหน้า สามารถเห็นผลสัมฤทธิ์ได้อย่างเป็นรูปธรรมมากขึ้น ทั้งนี้ ประเทศไทยในสายตาโลกนั้น เป็นอันดับ 1 ของประเทศที่ดีที่สุดในการเริ่มต้นธุรกิจ ปี 2563 และได้รับ อันดับที่ 2 ของประเทศที่ดีที่สุดที่จะทำการลงทุน อันดับ 1 ของประเทศที่ทุกข์ทรมานน้อยที่สุด ผลการจัดอันดับดัชนีรัฐบาลอิเล็กทรอนิกส์ของสหประชาติในปี 2563 ไทยอยู่ที่อันดับที่ 57 ของโลก และเป็น อันดับ 3 ของอาเซียน ซึ่งความพยายาม ของรัฐบาลในการขับเคลื่อนรัฐบาลดิจิทัลทำให้อันดับของเราดีขึ้น มาถึง 16 อันดับ อันดับ 43 ของประเทศที่ดัชนีนวัตกรรมโลก อันดับ 12 ของประเทศที่มีผลผลิตทางการเกษตรมากที่สุดในโลก อันดับ 18 ของประเทศที่มีผลิตผลจากภาคการผลิตขนาดใหญ่ที่สุดใน โลก อันดับ 26 ของประเทศที่เศรษฐกิจใหญ่ที่สุดในโลก อันดับ AAA ของพันธบัตรแห่งความยั่งยืนที่ดีที่สุดในข้อเสนอแห่งปี ประเภท Triple A จากรางวัลตลาดทุนที่ยั่งยืนในภูมิภาค อันดับ 5 ของประเทศที่เหมาะที่สุดในการท่องเที่ยวเชิงผจญภัย เชียงใหม่ได้รับการจัดอันดับให้เป็นอันดับ 5 ของเมืองที่เป็นมิตรที่สุดในโลก อันดับ 1 ของประเทศที่ประเทศฟื้นตัวและรับมือกับการระบาดของ COVID-19 ได้ดีที่สุด อันดับ 6 ของประเทศที่มีความมั่นคงด้านสุขภาพ อันดับ 8 ของประเทศที่มีระบบสาธารณสุขที่ดีที่สุด อันดับ 8 ของประเทศด้านดัชนีการดูแลทางสุขภาพ อันดับ 1 ของประเทศที่ประเทศในเอเชียที่ชาวต่างชาติอยากเรียนต่อ มากที่สุด อันดับ 1 ของประเทศที่มีอินเตอร์เน็ตบ้านความเร็วมากที่สุดในโลก อันดับ 7 ของประเทศที่มีประสิทธิภาพมากที่สุดในเอเชีย
นายกรัฐมนตรีกล่าวถึงความรู้สึกต่อประเทศไทยว่ารักและภาคภูมิใจในเมืองไทย ขอบคุณความร่วมมือจากทุกภาคส่วน ที่ร่วมมือกับรัฐบาล ทำให้ประเทศไทยน่าอยู่ และเชื่อมั่นว่าเราจะร่วมกันทำให้เมืองไทยของ เราน่าอยู่มากยิ่งขึ้นต่อไป

ที่มา : https://www.thaigov.go.th/news/contents/details/39153