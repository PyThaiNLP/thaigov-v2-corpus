รัฐบาลไทย-ข่าวทำเนียบรัฐบาล-เลขานุการรัฐมนตรีว่าการกระทรวงยุติธรรม รับเรื่องราวร้องทุกข์จากผู้เสียหาย กรณีถูกห้างหุ้นส่วนจำกัด วันเจอร์เนรัลด์ สโตร์ หลอกลวงให้เสียทรัพย์


วันอังคารที่ 16 กุมภาพันธ์ 2564
เลขานุการรัฐมนตรีว่าการกระทรวงยุติธรรม รับเรื่องราวร้องทุกข์จากผู้เสียหาย กรณีถูกห้างหุ้นส่วนจำกัด วันเจอร์เนรัลด์ สโตร์ หลอกลวงให้เสียทรัพย์
ว่าที่ร้อยตรี ธนกฤต จิตรอารีย์รัตน์ เลขานุการรัฐมนตรีว่าการกระทรวงยุติธรรม รับเรื่องราวร้องขอความเป็นธรรมจากตัวแทนของกลุ่มผู้เสียหาย กรณีถูกฉ้อโกงจาก ห้างหุ้นส่วนจำกัด วันเจอร์เนรัลด์ สโตร์ ในการซื้อขายอสังหาริมทรัพย์
ในวันอังคารที่ ๑๖ กุมภาพันธ์ ๒๕๖๔ เวลา ๑๑.๐๐ น.  ณ ห้องแถลงข่าว ๒ - ๐๑ กระทรวงยุติธรรม ถนนแจ้งวัฒนะ เขตหลักสี่ กรุงเทพมหานคร ว่าที่ร้อยตรี ธนกฤต จิตรอารีย์รัตน์ เลขานุการรัฐมนตรีว่าการกระทรวงยุติธรรม รับเรื่องราวร้องขอความเป็นธรรมจากตัวแทนของกลุ่มผู้เสียหาย กรณีถูกฉ้อโกงจาก ห้างหุ้นส่วนจำกัด วันเจอร์เนรัลด์ สโตร์ ในการซื้อขายอสังหาริมทรัพย์ เช่น บ้านเดี่ยว คอนโดมิเนียม รวมถึงรถยนต์ โดยเบื้องต้นมีผู้เสียหาย จำนวน ๑๕๐ คน ซึ่งเดินทางมายื่นเรื่อง จำนวน ๔๐ คน มูลค่าความเสียหายกว่า ๑๐๐ ล้านบาท หลังจากรับเรื่อง  เลขานุการรัฐมนตรีว่าการกระทรวงยุติธรรม ได้ประสานไปยังกรมสอบสวนคดีพิเศษ เพื่อให้เข้ามาตรวจสอบกรณีดังกล่าวว่าเข้าเกณฑ์เป็นคดีพิเศษหรือไม่ โดยจะได้เร่งรัดให้ความช่วยเหลือต่อไป ทั้งนี้ ว่าที่ร้อยตรีธนกฤต ยังฝากประชาสัมพันธ์ไปยังประชาชนที่ได้รับเดือดร้อนลักษณะนี้ สามารถเข้ามาร้องเรียนได้ที่ศูนย์ยุติธรรมสร้างสุข กระทรวงยุติธรรม (แห่งใหม่) หรือศูนย์ยุติธรรมจังหวัด ตามนโยบายของนายสมศักดิ์ เทพสุทิน รัฐมนตรีว่าการกระทรวงยุติธรรม ที่ต้องการช่วยเหลือประชาชนตามนโยบายอย่างเร่งด่วน

ที่มา : https://www.thaigov.go.th/news/contents/details/39146