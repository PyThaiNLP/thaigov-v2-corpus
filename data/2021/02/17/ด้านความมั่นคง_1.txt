รัฐบาลไทย-ข่าวทำเนียบรัฐบาล-ผชท.ทหาร​ สหราชอาณาจักร​ (อก.)​/กรุงเทพฯ เข้าเยี่ยมคำนับ​ รอง ปล.กห.​(๔) เพื่ออำลาเนื่องในโอกาสครบวาระการปฏิบัติหน้าที่​


วันอังคารที่ 16 กุมภาพันธ์ 2564
ผชท.ทหาร​ สหราชอาณาจักร​ (อก.)​/กรุงเทพฯ เข้าเยี่ยมคำนับ​ รอง ปล.กห.​(๔) เพื่ออำลาเนื่องในโอกาสครบวาระการปฏิบัติหน้าที่​
พล.อ.อ.ธรินทร์​ ปุณศรี​ รอง ปล.กห.​(๔) ได้ให้การต้อนรับ​การเข้าเยี่ยมคำนับของ พ.อ.​โรเจอร์​ เลวิส (Roger Lewis)​ ผชท.ทหาร​ สหราชอาณาจักร​ (อก.)​/กรุงเทพฯ​ เพื่ออำลาเนื่องในโอกาสครบวาระการปฏิบัติหน้าที่
รอง ปล.กห.​(๔) ขอบคุณสำหรับการ​ปฏิบัติ​หน้าที่​อย่างดีเยี่ยม​ตลอดระยะเวลา​ที่ดำรงตำแหน่ง​ ซึ่งมีส่วนช่วยสนับสนุนการประสานงาน​ให้​ กห.​ -​ กห.อก.​ ได้ขยายความร่วมมืออันดีระหว่างกันในทุกๆด้าน​ และมีความยินดีที่จะได้ประสานงานกับ​ พ.อ.​โทนี สเติร์น​ (Tony Stern)​ ในโอกาสเข้ารับตำแหน่ง​ ผชท.ทหาร​ สหราชอาณาจักร​ (อก.)​/กรุงเทพฯ​ คนใหม่​ เชื่อมั่นว่าจะสามารถปฏิบัติ​หน้าที่​และสานต่อความร่วมมืออันดีระหว่าง​สอง​ประเทศ​ให้​มี​ความแน่นแฟ้น​ยิ่งขึ้น​
รอง​ ปล.กห.​(๔) ยังกล่าวชื่นชมการ​ปฏิบัติ​หน้าที่​ของ​ ผชท.ทหาร​ สหราชอาณาจักร​ (อก.)​/กรุงเทพฯ​ (คนเก่า)​ โดยมีส่วนช่วยในการประสานและอำนวยความสะดวก​ในการแลกเปลี่ยนการเดินทางเยือนของผู้บังคับบัญชา​ชั้นสูง​ของ​ กห.​ และกองทัพของทั้งสองประเทศ​ นอกจากนี้​ ยังมีส่วนสำคัญในการผลักดัน​ให้มีการจัดทำบันทึกความเข้าใจ​ระหว่าง​ กห.​ กับ​ กห.สหราชอาณาจักร​บริเตนใหญ่​และไอร์แลนด์​เหนือ​ว่า​ด้วยความร่วมมือ​ด้านการป้องกันประเทศ​ ซึ่งจะเป็น​ประโยชน์​ต่อการ​ดำเนินความสัมพันธ์​ระหว่าง​ กห.​ ของ​ทั้งสอง​ประเทศ​ให้เกิดผล​อย่างเป็น​รูปธรรม​ต่อไป​
ทางด้าน​ ผชท.ทหาร​ สหราชอาณาจักร​ (อก.)​/กรุงเทพฯ​ ขอบคุณ​ กห.​ สำหรับการสนับสนุนและความช่วยเหลือตลอดระยะเวลาในการดำรงตำแหน่ง​ ขอให้เชื่อมั่นว่า​ผู้ที่จะมาดำรงตำแหน่ง​ ผชท.ทหาร​ สหราชอาณาจักร​ (อก.)​/กรุงเทพฯ​ คนต่อไปจะสามารถให้การ​สนับสนุน​และสานต่อความสัมพันธ์​อันดีระหว่าง​ กห.​ ของ​ทั้งสอง​ประเทศ​ได้เป็นอย่างดี​แน่นอน​ นอกจากนี้ยังขอบคุณ​ รอง​ ปล.กห.​(๔) ที่แสดงความห่วงใยต่อสถานการณ์​การแพร่ระบาด​ของเชื้อ​ COVID-19 ในประเทศอังกฤษ​ โดยมีความมั่นใจว่าในอนาคต​อัน​ใกล้​ทางรัฐบาล​อังกฤษ​จะสามารถควบคุม​สถานการณ์​การแพร่ระบาด​ของโรคดังกล่าวได้ดียิ่งขึ้น​ เพื่อทั้งสอง​ประเทศ​จะสามารถกลับมา​ดำเนินกิจกรรม​ความร่วมมือ​ทางทหาร​ในด้านต่างๆ​ได้อย่างเต็มที่

ที่มา : https://www.thaigov.go.th/news/contents/details/39135