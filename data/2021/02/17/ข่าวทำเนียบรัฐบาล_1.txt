รัฐบาลไทย-ข่าวทำเนียบรัฐบาล-นายกรัฐมนตรีเผยยื่นแจ้งบัญชีทรัพย์สินเพิ่มเติมแก่ ป.ป.ช. ครั้งที่ 2 แล้ว ยืนยันไม่เคยก้าวล่วงกระบวนการยุติธรรม 


วันอังคารที่ 16 กุมภาพันธ์ 2564
พิมพ์
นายกรัฐมนตรีเผยยื่นแจ้งบัญชีทรัพย์สินเพิ่มเติมแก่ ป.ป.ช. ครั้งที่ 2 แล้ว ยืนยันไม่เคยก้าวล่วงกระบวนการยุติธรรม
นายกรัฐมนตรีเผยยื่นแจ้งบัญชีทรัพย์สินเพิ่มเติมแก่ ป.ป.ช. ครั้งที่ 2 แล้ว ยืนยันไม่เคยก้าวล่วงกระบวนการยุติธรรม
วันนี้ (16 ก.พ.64) เวลา 15.35 น. ณ ห้องประชุมสภาผู้แทนราษฎร อาคารรัฐสภา พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม กล่าวชี้แจงในการประชุมสภาผู้แทนราษฎร ชุดที่ 25 ปีที่ 2 ครั้งที่ 23 (สมัยสามัญประจำปีครั้งที่สอง) เป็นพิเศษ เพื่อพิจารณาญัตติขอเปิดอภิปรายทั่วไปเพื่อลงมติไม่ไว้วางใจรัฐมนตรีเป็นรายบุคคล
พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหมชี้แจงประเด็นการยื่นรายการบัญชีทรัพย์สิน ว่าได้มีการแจ้งรายการบัญชีเพิ่มเติมทรัพย์ต่อ ป.ป.ช. ครั้งที่ 2 ทุกอย่างเปิดเผยได้และยืนยันไม่เคยก้าวล่วงการดำเนินการตามกระบวนการยุติธรรม และไม่มีอำนาจสั่งให้แก้กฎหมาย  นายกรัฐมนตรียังกล่าวถึงการใช้ข้อมูลจากสื่อเพื่อกล่าวหาเรียกรับผลประโยชน์นั้นว่า ข้อมูลเหล่านั้นเป็นข้อมูลดิบ ซึ่งต้องไปหาหลักฐาน วัตถุพยาน พยานบุคคล เพื่อนำมาดำเนินการตามกระบวนการตามกฎหมาย เพื่อให้ได้ข้อเท็จจริง ยืนยันนายกรัฐมนตรีไม่ได้เป็นไปตามที่กล่าวอ้างแต่อย่างใด
-----------------
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/39139