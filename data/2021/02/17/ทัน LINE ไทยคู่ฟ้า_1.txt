รัฐบาลไทย-ข่าวทำเนียบรัฐบาล-How to แจ้งเบาะแสเอาผิดคนโกง “เราชนะ”


วันอังคารที่ 16 กุมภาพันธ์ 2564
How to แจ้งเบาะแสเอาผิดคนโกง “เราชนะ”
...
อย่านะคะ อย่านะคะ… ทำผิดเงื่อนไขต้องรับโทษ
เป็นที่ทราบกันดีว่า
มาตรการเยียวยาโควิด-19 ผ่านโครงการ “เราชนะ”
ที่สนับสนุนวงเงินช่วยเหลือสูงสุด 7,000 บาท
โดยผู้รับสิทธิ์ไม่สามารถเบิกเป็นเงินสดได้
และต้องนำไปใช้จ่ายเพื่อซื้อสินค้าหรือชำระค่าบริการ
จากร้านค้าที่ร่วมโครงการ จนถึง 31 พ.ค. 64
.
ขณะเดียวกัน พบว่ามีคนบางกลุ่มที่พยายามจะหาวิธี
ทั้งสแกนออนไลน์ หรือตกลงกับร้านค้าขอแลกเป็นเงินสด
ซึ่งเป็นการใช้จ่ายวงเงินสิทธิ์ผิดวัตถุประสงค์ของโครงการ
.
เรื่องนี้ กระทรวงการคลังได้ประสานให้สำนักงานตำรวจแห่งชาติ
ติดตามตรวจสอบ และดำเนินการทางกฎหมายในประเด็นดังกล่าวแล้ว
.
หากตรวจสอบพบว่ามีการกระทำผิดเงื่อนไขจริง
จะระงับการใช้แอปพลิเคชันถุงเงินของร้านค้า
รวมถึงหยุดจ่ายเงินให้กับร้านค้าทันที
รวมถึงระงับแอปเป๋าตัง ของประชาชนผู้ได้รับสิทธิ์
และดำเนินการตามกฎหมายที่เกี่ยวข้องอย่างถึงที่สุด
.
จึงขอแจ้งเตือนประชาชนและร้านค้า
ให้ปฏิบัติตามหลักเกณฑ์เงื่อนไขของโครงการ
และไม่หลงเชื่อคำโฆษณาผ่านช่องทางต่าง ๆ
ที่ไม่มีการใช้จ่ายซื้อสินค้าหรือรับบริการจริงอย่างเด็ดขาด
เพราะอาจตกเป็นเหยื่อที่สนับสนุนให้เกิดการกระทำความผิด
ซึ่งจะมีโทษตามกฎหมายที่เกี่ยวข้องไปด้วย
.
กรณีพบเห็นพฤติกรรม
ที่ไม่เป็นไปตามเงื่อนไขของโครงการ
และการขึ้นราคาสินค้าหรือบริการเกินกว่าปกติ
.
สามารถแจ้งเบาะแส รวมถึงส่งหลักฐานการกระทำผิด
ทางไปรษณีย์มาได้ที่
สำนักงานเศรษฐกิจการคลัง กระทรวงการคลัง
ถนนพระราม 6 แขวงสามเสนใน เขตพญาไท กรุงเทพฯ 10400
หรือ e-mail wewin@fpo.go.th
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/39126