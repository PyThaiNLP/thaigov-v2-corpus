รัฐบาลไทย-ข่าวทำเนียบรัฐบาล-กระทรวงยุติธรรม ประชุมคณะกรรมการฟื้นฟูยาเสพติด ครั้งที่ ๑/๒๕๖๔


วันอังคารที่ 16 กุมภาพันธ์ 2564
กระทรวงยุติธรรม ประชุมคณะกรรมการฟื้นฟูยาเสพติด ครั้งที่ ๑/๒๕๖๔
นายวิทยา สุริยะวงศ์ รองปลัดกระทรวงยุติธรรม เป็นประธานการประชุมคณะกรรมการฟื้นฟูสมรรถภาพผู้ติดยาเสพติด ครั้งที่ ๑/๒๕๖๔
ในวันอังคารที่ ๑๕ กุมภาพันธ์ ๒๕๖๔ เวลา ๑๓.๓๐ น. ณ ห้องประชุมกระทรวงยุติธรรม ๒ ชั้น ๘ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ นายวิทยา สุริยะวงศ์ รองปลัดกระทรวงยุติธรรม เป็นประธานการประชุมคณะกรรมการฟื้นฟูสมรรถภาพผู้ติดยาเสพติด ครั้งที่ ๑/๒๕๖๔ เพื่อพิจารณาในประเด็นต่างๆ ดังนี้ ๑.การแต่งตั้งอนุกรรมการผู้ทรงคุณวุฒิในคณะอนุกรรมการฟื้นฟูสมรรถภาพผู้ติดยาเสพติด แทนอนุกรรมการผู้ทรงคุณวุฒิที่ครบวาระ ๒.การแต่งตั้งอนุกรรมการในคณะอนุกรรมการฟื้นฟูสมรรถภาพผู้ติดยาเสพติด ตามพระราชบัญญัติฟื้นฟูสมรรถภาพผู้ติดยาเสพติด พ.ศ.๒๕๔๕ แทนอนุกรรมการบางรายที่ขอลาออก โดยมี นายวิตถวัลย์ สุนทรขจิต อธิบดีกรมคุมประพฤติ นางสาวนันทรัศมิ์ เทพดลไชย รองอธิบดีกรมคุมประพฤติ และผู้แทนจากหน่วยงานที่เกี่ยวข้องเข้าร่วมฯ
นอกจากนี้ ที่ประชุมได้รับทราบผลการดำเนินงานตามพระราชบัญญัติฟื้นฟูสมรรถภาพผู้ติดยาเสพติด พ.ศ.๒๕๔๕ รวมทั้งผลการดำเนินงานของคณะอนุกรรมการตามมาตรา ๑๑ โดยได้มีการติดตามงบประมาณของคณะอนุกรรมการด้านการบริหารจัดการงบประมาณของพหุภาคี มีผลการเบิกจ่ายคิดเป็นร้อยละ ๙๖.๘๗  และคณะอนุกรรมการด้านการพัฒนาและรับรองคุณภาพสถานที่เพื่อการฟื้นฟูสมรรถภาพผู้ติดยาเสพติด ซึ่งปีงบประมาณ ๒๕๖๔ ได้มีการเลื่อนกำหนดการตรวจประเมินออกไปเนื่องจากสถานการณ์ COVID-19

ที่มา : https://www.thaigov.go.th/news/contents/details/39145