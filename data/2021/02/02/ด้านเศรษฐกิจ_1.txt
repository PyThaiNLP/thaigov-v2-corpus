รัฐบาลไทย-ข่าวทำเนียบรัฐบาล-เตรียมพร้อมกับการลงทุนพันธบัตรออมทรัพย์รุ่น “เราชนะบนวอลเล็ต สบม.”


วันจันทร์ที่ 1 กุมภาพันธ์ 2564
พิมพ์
เตรียมพร้อมกับการลงทุนพันธบัตรออมทรัพย์รุ่น “เราชนะบนวอลเล็ต สบม.”
การลงทุนพันธบัตรออมทรัพย์ผ่านดิจิทัลแพลตฟอร์มการออมการลงทุนใหม่ให้กับผู้ลงทุนพันธบัตรออมทรัพย์ ครั้งนี้เป็นการจำหน่ายพันธบัตรออมทรัพย์รุ่น “เราชนะบนวอลเล็ต สบม” รุ่นอายุ 5 ปี อัตราดอกเบี้ยแบบขั้นบันไดเฉลี่ยร้อยละ 2.00 ต่อปี
กลับมาอีกครั้งกับการลงทุนพันธบัตรออมทรัพย์ผ่านดิจิทัลแพลตฟอร์มที่จะสร้างปรากฎการณ์และประสบการณ์การออมการลงทุนใหม่ให้กับผู้ลงทุนพันธบัตรออมทรัพย์ โดยในครั้งนี้ เป็นการจำหน่ายพันธบัตรออมทรัพย์รุ่น “เราชนะบนวอลเล็ต สบม” รุ่นอายุ 5 ปี อัตราดอกเบี้ยแบบขั้นบันไดเฉลี่ยร้อยละ 2.00 ต่อปี
นางแพตริเซีย มงคลวนิช ผู้อำนวยการสำนักงานบริหารหนี้สาธารณะ เปิดเผยว่าในวันที่ 1 กุมภาพันธ์ 2564 เป็นวันแรกของการจำหน่ายพันธบัตรออมทรัพย์รุ่น “เราชนะบนวอลเล็ต สบม.” ซึ่งผู้มีประสบการณ์ลงทุนผ่านวอลเล็ต สบม. จะทราบว่ามีสิทธิประโยชน์และความสะดวกมากมาย เช่น ซื้อง่ายผ่าน   แอปพลิเคชันได้ตลอด 24 ชั่วโมง เปิดจำหน่ายก่อนการจำหน่ายผ่านธนาคาร เช็คดอกเบี้ยและรายละเอียดธุรกรรมต่างๆ ผ่านโทรศัพท์มือถือได้ทันที และขายได้พร้อมรับเงินทันทีผ่านวอลเล็ต สบม. หากผู้ลงทุนจำเป็น ต้องใช้เงินสดภายหลังการถือครองแล้ว 6 เดือน นอกจากนี้ ยังแยกวงเงินไม่นับรวมกับการจำหน่ายผ่านธนาคาร ซึ่งเป็นการเปิดโอกาสให้ผู้ลงทุนรายย่อยที่ไม่คุ้นเคยกับการซื้อผลิตภัณฑ์ทางการเงินได้ทดลองลงทุนในสินทรัพย์มั่นคง ผลตอบแทนดี เริ่มต้นเพียง 100 บาท
จึงขอเชิญผู้สนใจดาวน์โหลดแอปพลิเคชันเป๋าตัง เปิดใช้งานและโอนเงินเข้าวอลเล็ต สบม. ได้ตั้งแต่บัดนี้เป็นต้นไป โดยท่านสามารถออมได้จนถึง 5,000,000 บาท สอบถามรายละเอียดการใช้งานวอลเล็ต สบม. ได้ที่ Call Center โทร. 02-111-1111 หรือที่ธนาคารกรุงไทยทุกสาขา
สำนักพัฒนาตลาดตราสารหนี้ สำนักงานบริหารหนี้สาธารณะ
โทร. 0 2271 7999 ต่อ 5809/ 0 2265 8050 ต่อ 5307

ที่มา : https://www.thaigov.go.th/news/contents/details/38765