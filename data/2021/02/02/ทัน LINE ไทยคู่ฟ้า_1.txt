รัฐบาลไทย-ข่าวทำเนียบรัฐบาล-เปิดเกณฑ์! แบ่งจังหวัดรับวันหยุดประจำภาค ปี 64


วันจันทร์ที่ 1 กุมภาพันธ์ 2564
เปิดเกณฑ์! แบ่งจังหวัดรับวันหยุดประจำภาค ปี 64
...
เป็นที่ฮือฮามาแล้วก่อนหน้านี้
หลังจากที่ ครม. มีมติเมื่อวันที่ 29 ธ.ค. 63
กำหนดวันหยุดราชการเพิ่มเป็นกรณีพิเศษ แบบหยุดทั้งประเทศ
และวันหยุดราชการประจำภาค ประจำปี 2564 เป็นการเฉพาะ
เพื่อกระตุ้นเศรษฐกิจและการท่องเที่ยวในปีนี้
.
วันศุกร์ที่ 12 ก.พ. 64 (วันตรุษจีน)
วันจันทร์ที่ 12 เม.ย. 64 (เทศกาลสงกรานต์)
วันอังคารที่ 27 ก.ค. 64 (หยุดชดเชยวันเข้าพรรษา)
วันศุกร์ที่ 24 ก.ย. 64 (วันมหิดล)
.
ภาคเหนือ : วันศุกร์ที่ 26 มี.ค. 64 (ประเพณีไหว้พระธาตุ)
ภาคอีสาน : วันจันทร์ที่ 10 พ.ค. 64 (ประเพณีงานบุญบั้งไฟ)
ภาคใต้ : วันพุธที่ 6 ต.ค. 64 (ประเพณีสารทเดือนสิบ)
ภาคกลาง : วันพฤหัสบดีที่ 21 ต.ค. 64 (เทศกาลออกพรรษา)
.
สำหรับวันหยุดราชการประจำภาคนั้น
หลายคนสงสัยว่า หยุดเฉพาะภาคนั้นใช่ไหม?
และจังหวัดเราอยู่ภาคอะไรกันแน่?
.
เรื่องนี้ทีมงานไปสอบถามจากหน่วยงานที่รับผิดชอบได้ความว่า
“วันหยุดประจำภาคไหน ก็ให้หยุดเฉพาะภาคนั้น”
และหยุดเฉพาะหน่วยงานของรัฐ โดยดูจากสถานที่ตั้ง
ของหน่วยราชการ รัฐวิสาหกิจ โรงเรียน ว่าอยู่ในจังหวัดไหน
ก็ให้หยุดตามวันหยุดประจำภาคนั้น
เท่ากับว่า 1 คน จะมีวันหยุดประจำภาค 1 วัน
.
ส่วนภาคเอกชนและธนาคารให้พิจารณาตามความเหมาะสม
แต่รัฐบาลก็ขอความร่วมมือเพื่อให้เกิดความพร้อมเพรียงกัน
.
ทีนี้จังหวัดไหนอยู่ภาคไหน ให้อ้างอิงจากประกาศ
คณะกรรมการนโยบายการบริหารจังหวัด
และกลุ่มจังหวัดแบบบูรณาการ
ที่ประกาศในราชกิจจานุเบกษา เมื่อวันที่ 17 พ.ย. 60
.
โดยหลักเกณฑ์วันหยุดประจำภาคกำหนดให้
.
1.ภาคกลาง (จังหวัดภาคกลาง+ตะวันออก) ประกอบด้วย
กทม. ชัยนาท อยุธยา ลพบุรี สระบุรี สิงห์บุรี
อ่างทอง นนทบุรี ปทุมธานี นครปฐม
สมุทรปราการ กาญจนบุรี ราชบุรี สุพรรณบุรี
ประจวบคีรีขันธ์ เพชรบุรี สมุทรสงคราม
สมุทรสาคร ฉะเชิงเทรา ชลบุรี ระยอง
จันทบุรี ตราด นครนายก ปราจีนบุรี สระแก้ว
.
2.ภาคใต้ (จังหวัดภาคใต้+ภาคใต้ชายแดน) ประกอบด้วย
ชุมพร นครศรีธรรมราช พัทลุง สุราษฎร์ธานี
สงขลา กระบี่ ตรัง พังงา ภูเก็ต ระนอง สตูล
นราธิวาส ปัตตานี ยะลา
.
3.ภาคอีสาน ประกอบด้วย
บึงกาฬ เลย หนองคาย หนองบัวลำภู อุดรธานี
นครพนม มุกดาหาร สกลนคร กาฬสินธุ์
ขอนแก่น มหาสารคาม ร้อยเอ็ด ชัยภูมิ
นครราชสีมา บุรีรัมย์ สุรินทร์ ยโสธร
ศรีสะเกษ อำนาจเจริญ อุบลราชธานี
.
4.ภาคเหนือ ประกอบด้วย
เชียงใหม่ แม่ฮ่องสอน ลำปาง ลำพูน
เชียงราย น่าน พะเยา แพร่ ตาก
พิษณุโลก เพชรบูรณ์ สุโขทัย อุตรดิตถ์
กำแพงเพชร นครสวรรค์ พิจิตร อุทัยธานี
.
อ่านประกาศ คกก. นโยบายการบริหารงานจังหวัดฯ คลิก http://www.ratchakitcha.soc.go.th/DATA/PDF/2560/E/281/14.PDF
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/38767