รัฐบาลไทย-ข่าวทำเนียบรัฐบาล-คณะกรรมการกองทุนหมู่บ้านและชุมชนเมืองแห่งชาติ


วันจันทร์ที่ 1 กุมภาพันธ์ 2564
คณะกรรมการกองทุนหมู่บ้านและชุมชนเมืองแห่งชาติ
ก.เกษตรฯ ร่วมประชุมคณะกรรมการกองทุนหมู่บ้านและชุมชนเมืองแห่งชาติ ครั้งที่ 1/2564
นายอำพันธุ์ เวฬุตันติ รองปลัดกระทรวงเกษตรและสหกรณ์ มอบหมายจากปลัดกระทรวงเกษตรและสหกรณ์ (ดร.ทองเปลวกองจันทร์) เข้าร่วมประชุมคณะกรรมการกองทุนหมู่บ้านและชุมชนเมืองแห่งชาติ ครั้งที่ 1/2564 ณ ห้องประชุมตึกบัญชาการทำเนียบรัฐบาล โดยมีนายสุพัฒนพงษ์ พันธ์มีเชาว์ รองนายกรัฐมนตรี เป็นประธาน ซึ่งที่ประชุมได้รับทราบและพิจารณาในประเด็นต่าง ๆ ที่สำคัญ ดังนี้ การลาออกและการแต่งตั้งผู้ทำการแทนผู้อำนวยการสำนักงานกองทุนหมู่บ้านและชุมชนเมืองแห่งชาติ (สทบ.) การแต่งตั้งคณะทำงานสรรหากรรมการผู้ทรงคุณวุฒิ การจัดทำคำของบประมาณรายจ่ายประจำปีงบประมาณ พ.ศ. 2565 การแต่งตั้งคณะอนุกรรมการคณะต่าง ๆ การปรับปรุงระเบียบฯ เกี่ยวกับคุณสมบัติ ลักษณะต้องห้ามวาระการดำรงตำแหน่ง การคัดเลือก การแต่งตั้ง การปฏิบัติงาน วาระการดำรงตำแหน่ง การคัดเลือก การแต่งตั้ง การปฏิบัติงาน การประเมินผลการปฏิบัติงาน และการพ้นจากตำแหน่งของ ผอ. สทบ. รวมถึงการแต่งตั้งคณะอนุกรรมการคัดเลือกสรรหา ผอ. สทบ.

ที่มา : https://www.thaigov.go.th/news/contents/details/38799