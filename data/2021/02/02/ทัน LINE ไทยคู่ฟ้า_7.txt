รัฐบาลไทย-ข่าวทำเนียบรัฐบาล-หนุน! ผลิต “ถั่งเช่าไหมไทย” สร้างรายได้เกษตรกร


วันจันทร์ที่ 1 กุมภาพันธ์ 2564
หนุน! ผลิต “ถั่งเช่าไหมไทย” สร้างรายได้เกษตรกร
...
“ถั่งเช่า” อาหารเสริมยอดนิยมของคนรักสุขภาพ
ส่วนใหญ่นำเข้าจากจีน ซึ่งมีราคาแพง
กระทรวงเกษตรและสหกรณ์โดยกรมหม่อนไหม
จึงได้ร่วมกับสถาบันอุดมศึกษาใน จ.เชียงใหม่
ศึกษาวิจัยจนได้อนุสิทธิบัตรถั่งเช่าไหมไทย เมื่อปี 2558
.
“ถั่งเช่าไหมไทย” เป็น เห็ดที่โตบนตัวดักแด้ไหมไทย
มีสารสำคัญ เช่น อะดีโนซีน คอร์ไดเซปิน
ที่ช่วยบำรุงร่างกาย กระตุ้นภูมิต้านทาน ต่อต้านอนุมูลอิสระ
กระตุ้นการไหลเวียนเลือด ป้องกันรังสี UVB จากแสงแดด
.
ผลงานนี้ผ่านการทดสอบความเป็นพิษ
จากคณะแพทย์ เภสัช และเกษตร ของ ม.เชียงใหม่ แล้ว
มีความปลอดภัย และถูกหลักวิชาการ
ขณะนี้พร้อมถ่ายทอดความรู้ให้แก่เกษตรกร
เพื่อนำไปต่อยอดเป็นผลิตภัณฑ์อาหารเสริมได้
.
ปัจจุบันถ่ายทอดความรู้ให้แก่ศูนย์ภูฟ้าพัฒนาฯ จ.น่าน
และโครงการฟาร์มตัวอย่างตามพระราชดำริฯ
บ้านขุนแตะ จ.เชียงใหม่
.
ผู้สนใจสอบถามได้ที่ สำนักวิจัยและพัฒนาหม่อนไหม
โทร 0 2558 7924-6 ต่อ 404
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/38774