รัฐบาลไทย-ข่าวทำเนียบรัฐบาล-รมว.วธ.เผยเสนอของบประมาณปี 2565 เน้นสืบสาน รักษา ต่อยอด ปฏิบัติหน้าที่ยึดหลักธรรมาภิบาล พร้อมปรับแผนโครงการใช้ทุนวัฒนธรรมส่งเสริมการเรียนรู้และเศรษฐกิจชุมชนบนฐานวัฒนธรรม


วันจันทร์ที่ 1 กุมภาพันธ์ 2564
รมว.วธ.เผยเสนอของบประมาณปี 2565 เน้นสืบสาน รักษา ต่อยอด ปฏิบัติหน้าที่ยึดหลักธรรมาภิบาล พร้อมปรับแผนโครงการใช้ทุนวัฒนธรรมส่งเสริมการเรียนรู้และเศรษฐกิจชุมชนบนฐานวัฒนธรรม
รมว.วธ.เผยเสนอของบประมาณปี 2565 เน้นสืบสาน รักษา ต่อยอด ปฏิบัติหน้าที่ยึดหลักธรรมาภิบาล                                                พร้อมปรับแผนโครงการใช้ทุนวัฒนธรรมส่งเสริมการเรียนรู้และเศรษฐกิจชุมชนบนฐานวัฒนธรรม
รมว.วธ.เผยเสนอของบประมาณปี2565 เน้นสืบสาน รักษา ต่อยอด ปฏิบัติหน้าที่ยึดหลักธรรมาภิบาล พร้อมปรับแผนโครงการใช้ทุนวัฒนธรรมส่งเสริมการเรียนรู้และเศรษฐกิจชุมชนบนฐานวัฒนธรรมแบบบูรณาการภายใต้สถานการณ์  โควิด-19 9 หน่วยงานสังกัดวธ.เสนอของบเพื่อขับเคลื่อนกว่า 375 โครงการ/กิจกรรม
นายอิทธพล คุณปลื้ม รัฐมนตรีว่าการกระทรวงวัฒนธรรม (รมว.วธ.) เปิดเผยว่า  เมื่อเร็วๆนี้ได้ประชุมผู้บริหารหน่วยงานและองค์การมหาชนสังกัดกระทรวงวัฒนธรรม (วธ.) ทั้ง 9 หน่วยงานเกี่ยวกับการจัดทำคำของบประมาณรายจ่ายประจำปีงบประมาณ พ.ศ. 2565 ของกระทรวงวัฒนธรรม (วธ.) โดยมุ่งเน้นการสืบสาน รักษา ต่อยอดงานศิลปวัฒนธรรมและปฏิบัติหน้าที่ราชการด้วยหลักธรรมมาภิบาล โดยในสถานการณ์การแพร่ระบาดของโรคติดเชื้อไวรัสโคโรนา 2019 (โควิด-19) กับสภาพเศรษฐกิจปัจจุบัน กระทรวงวัฒนธรรม (วธ.) ได้ปรับแผนงานโครงการเพื่อให้ทุนทางวัฒนธรรมสามารถเป็นกลไกขับเคลื่อนและสร้างความเข้มแข็งให้กับเศรษฐกิจของประเทศโดยเฉพาะเศรษฐกิจชุมชนได้อย่างยั่งยืน
รัฐมนตรีว่าการกระทรวงวัฒนธรรม กล่าวอีกว่า สำหรับโครงการ/กิจกรรมสำคัญที่ทั้ง 9 หน่วยงานของวธ.เสนอของบประมาณเพื่อขับเคลื่อนในปีงบประมาณพ.ศ.2565 มีทั้งหมดกว่า 375 โครงการ/กิจกรรมสำคัญ  แต่ละหน่วยงานมีโครงการ/กิจกรรมสำคัญ ได้แก่ 1.สำนักงานปลัดกระทรวงวัฒนธรรม โครงการส่งเสริมการท่องเที่ยวเชิงสร้างสรรค์และวัฒนธรรม โครงการส่งเสริมการท่องเที่ยวชุมชน โครงการพัฒนาผลิตภัณฑ์วัฒนธรรมไทย (CPOT) โครงการการพัฒนาต่อยอดทุนทางวัฒนธรรมตามรอยศาสตร์พระราชาเพื่อชุมชนเข้มแข็งอย่างยั่งยืน (บวร ON Tour) โครงการขับเคลื่อนยุทธศาสตร์และส่งเสริมภาพยนตร์และวีดิทัศน์เพื่อเพิ่มมูลค่าทางเศรษฐกิจโดยใช้มิติทางวัฒนธรรมและซอฟท์พาวเวอร์ (Soft Power) โครงการจัดทำและพัฒนาระบบศูนย์ข้อมูลใหญ่วธ. (M-Culture Big Data) เพื่อต่อยอดและพัฒนามูลค่าทางเศรษฐกิจ โครงการเสริมสร้างพหุวัฒนธรรมที่เข้มแข็ง 2. กรมการศาสนา โครงการส่งเสริมคุณธรรม งานอุปถัมภ์คุ้มครองศาสนา โครงการบูรณะศาสนสถาน 3. กรมศิลปากร โครงการพัฒนาและเพิ่มศักยภาพโรงละครแห่งชาติ  โครงการอนุรักษ์และพัฒนาอุทยานประวัติศาสตร์ศรีเทพ  โครงการอนุรักษ์และพัฒนาอุทยานประวัติศาสตร์ภูพระบาท โครงการอนุรักษ์และพัฒนาอุทยานประวัติศาสตร์พระนครศรีอยุธยา โครงการปรับปรุงและพัฒนานิทรรศการถาวร พิพิธภัณฑสถานแห่งชาติ หอศิลป กรุงเทพฯ โครงการจัดสร้างพิพิธภัณฑ์มรดกทางวัฒนธรรมอิสลามและศูนย์การเรียนรู้อัลกุรอาน
4. กรมส่งเสริมวัฒนธรรม โครงการส่งเสริมการดำเนินงานมรดกภูมิปัญญาทางวัฒนธรรม โครงการส่งเสริมและเผยแพร่ค่านิยมและวัฒนธรรมความเป็นไทย โครงการสร้างรายได้แก่ศิลปิน นักแสดงพื้นบ้าน ชุมชนและเจ้าของมรดกทางวัฒนธรรม 5. สำนักงานศิลปวัฒนธรรมร่วมสมัย โครงการพัฒนาศักยภาพชุมชนสู่การเป็นเมืองแห่งศิลปะ (จ.เชียงราย จ.นครราชสีมาและจ.กระบี่)  โครงการส่งเสริมและพัฒนาศิลปะสร้างสรรค์ เช่น  กิจกรรมการพัฒนาการออกแบบเครื่องแต่งกายผ้าไทยร่วมสมัย โครงการส่งเสริมและพัฒนาศิลปสร้างสรรค์ อาทิ กิจกรรมศิลปินร่วมสมัย สู้ภัยโควิด ด้วยจิตสำนึก  6. สถาบันบัณฑิตพัฒนศิลป์ โครงการพัฒนาแหล่งเรียนรู้ทางการศึกษาด้านศิลปวัฒนธรรม โครงการส่งเสริมเด็กไทยเล่นดนตรีคนละ 1 ชิ้น โครงการพัฒนาความร่วมมือและเชื่อมโยงด้านศิลปวัฒนธรรมกับประเทศอาเซียน 7. ศูนย์มานุษยวิทยา (องค์การมหาชน) กิจกรรมส่งเสริมการประโยชน์องค์ความรู้มานุษยวิทยาสู่สาธารณะ  กิจกรรมพัฒนาศักยภาพการจัดการข้อมูลวัฒนธรรมและการจัดการคลังข้อมูลชุมชน 8. หอภาพยนตร์(องค์การมหาชน) มีโครงการสำคัญ เช่น โครงการพัฒนาแหล่งเรียนรู้ศิลปวัฒนธรรมภาพยนตร์ไทยและโลก โครงการส่งเสริมการใช้ภาพยนตร์ให้เป็นสื่อการเรียนรู้ และ 9.ศูนย์คุณธรรม (องค์การมหาชน) โครงการสมัชชาคุณธรรม โครงการครอบครัวคุณธรรมพลังบวก

ที่มา : https://www.thaigov.go.th/news/contents/details/38766