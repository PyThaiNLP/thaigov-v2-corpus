รัฐบาลไทย-ข่าวทำเนียบรัฐบาล-ตอบข้อสงสัย ร้านค้าแบบไหนเข้าร่วม "เราชนะ" ได้


วันจันทร์ที่ 1 กุมภาพันธ์ 2564
ตอบข้อสงสัย ร้านค้าแบบไหนเข้าร่วม "เราชนะ" ได้
...
เป็นที่แน่ชัดแล้วเกี่ยวกับรายละเอียดเงื่อนไข
ผู้มีสิทธิรับเงินช่วยเหลือลดภาระค่าครองชีพ
ตามโครงการเราชนะที่ผ่านมติ ครม. เรียบร้อยแล้ว
.
ย้ำว่าท่านไม่สามารถเบิกเป็นเงินสดได้
แต่สามารถนำเงินไปใช้ชำระค่าสินค้าและบริการ
กับร้านค้าที่ร่วมโครงการ และมีแอปฯ ถุงเงิน
.
ในส่วนของร้านค้าที่จะร่วมโครงการนั้น
ผู้ประกอบการและผู้ให้บริการจะต้องไม่ใช่นิติบุคคล
มีสถานประกอบการเป็นหลักแหล่งและตรวจสอบได้
เช่น ร้านตัดผม ร้านซักรีด ร้านค้ากองทุนหมู่บ้าน ฯลฯ
รวมถึงร้านค้าธงฟ้าประชารัฐ ร้านค้าคนละครึ่ง
.
ที่พิเศษกว่าคือ สามารถใช้สิทธิในภาคบริการต่าง ๆ
โดยเฉพาะขนส่งสาธารณะและขนส่งส่วนบุคคล
ทั้งรถไฟในเขตเมือง รถเมล์ ขสมก. รถไฟฟ้า
รถตู้บริการ มอเตอร์ไซค์รับจ้าง รถแท็กซี่ ฯลฯ
.
ร้านค้าหรือผู้ประกอบการที่สนใจ
สามารถลงทะเบียนเข้าร่วมได้ที่
เว็บไซต์ www.เราชนะ .com
ตั้งแต่วันที่ 29 ม.ค. - 31 มี.ค. 64
.
หลังจากสมัครเข้าร่วมโครงการแล้ว
จะต้องติดตั้งแอปพลิเคชัน "ถุงเงิน"
เพื่อรับค่าสินค้าและบริการ
.
ข่าวดีสำหรับผู้ถือบัตรสวัสดิการแห่งรัฐ
ท่านสามารถใช้สิทธิเพื่อซื้อสินค้าและบริการ
กับร้านค้าที่ร่วมโครงการ
ได้ทั้งร้านค้าคนละครึ่ง ร้านธงฟ้าประชารัฐ และร้านค้าเราชนะ
โดยร้านค้าจะใช้แอปฯ ถุงเงิน เพื่อสแกนรับชำระเงินครับ
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/38775