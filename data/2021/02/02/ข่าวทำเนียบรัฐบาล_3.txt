รัฐบาลไทย-ข่าวทำเนียบรัฐบาล-รองนายกรัฐมนตรี ประวิตรฯ ย้ำให้เร่งรัดการดำเนินงานเพื่อพัฒนาระบบคมนาคม พร้อมเห็นชอบการปฏิรูประบบรถโดยสารประจำทาง และการพัฒนาระบบจัดเก็บค่าธรรมเนียมผ่านทางแบบไม่มีไม้กั้น (M-Flow) รวมถึงโครงการระบบทางด่วนขั้นที่ 3 


วันจันทร์ที่ 1 กุมภาพันธ์ 2564
พิมพ์
รองนายกรัฐมนตรี ประวิตรฯ ย้ำให้เร่งรัดการดำเนินงานเพื่อพัฒนาระบบคมนาคม พร้อมเห็นชอบการปฏิรูประบบรถโดยสารประจำทาง และการพัฒนาระบบจัดเก็บค่าธรรมเนียมผ่านทางแบบไม่มีไม้กั้น (M-Flow) รวมถึงโครงการระบบทางด่วนขั้นที่ 3
รองนายกรัฐมนตรี ประวิตรฯ ย้ำให้เร่งรัดการดำเนินงานเพื่อพัฒนาระบบคมนาคม พร้อมเห็นชอบการปฏิรูประบบรถโดยสารประจำทาง และการพัฒนาระบบจัดเก็บค่าธรรมเนียมผ่านทางแบบไม่มีไม้กั้น (M-Flow) รวมถึงโครงการระบบทางด่วนขั้นที่ 3 สายเหนือ และโครงการรถไฟฟ้าสายสีน้ำตาล
วันนี้ (1 ก.พ. 64) เวลา 10.00 น. ณ ห้องประชุม 301 ชั้น 3 ตึกบัญชาการ 1 ทำเนียบรัฐบาล พลเอก ประวิตร วงษ์สุวรรณ รองนายกรัฐมนตรี เป็นประธานการประชุมคณะกรรมการจัดระบบการจราจรทางบก (คจร.) ครั้งที่ 1/2564 โดยมีนายอนุพงษ์ เผ่าจินดา รัฐมนตรีว่าการกระทรวงมหาดไทย และนายศักดิ์สยาม ชิดชอบ รัฐมนตรีว่าการกระทรวงคมนาคม เข้าร่วมด้วย
ที่ประชุม คจร. ได้เห็นชอบประเด็นต่าง ๆ เพื่อแก้ไขปัญหาจราจร ได้แก่ “การดำเนินโครงการระบบทางด่วนขั้นที่ 3 สายเหนือ และโครงการรถไฟฟ้าสายสีน้ำตาล ช่วงแคราย - ลำสาลี (บึงกุ่ม)” โดยมอบหมายหน่วยงานที่เกี่ยวข้องเร่งดำเนินการ โดยให้คำนึงถึงความเหมาะสมทางวิศวกรรม ค่าใช้จ่ายในการก่อสร้าง การเวนคืน ระยะเวลาดำเนินการ ความยากง่ายในการดำเนินการ ผลกระทบกับชุมชน และสิ่งแวดล้อม รวมทั้งกรอบวงเงินลงทุนและกรอบระยะเวลาดำเนินงานที่ชัดเจน โดยให้นำเสนอเสนอ คจร. ก่อนจะดำเนินการในระยะที่ 2 ต่อไป พร้อมนี้ที่ประชุมได้เห็นชอบแนวทางการปฏิรูปเส้นทางระบบรถโดยสารประจำทางในเขต กรุงเทพมหานครและจังหวัดที่มีเส้นทางต่อเนื่อง ซึ่งที่ประชุมได้เห็นชอบให้กระทรวงคมนาคม โดยกรมการขนส่ง ทางบก (ขบ.) สำนักงานนโยบายและแผนการขนส่งและจราจร (สนข.) องค์การขนส่งมวลชนกรุงเทพ (ขสมก.) บูรณาการร่วมกันในการดำเนินการตามแผนการปฏิรูประบบรถโดยสารประจำทางในเขตกรุงเทพมหานคร และจังหวัดที่มีเส้นทางต่อเนื่อง โดยในอนาคตอาจมีการพัฒนาโครงข่ายเส้นทางการเดินรถรองรับการขยายตัวของเมืองและเชื่อมต่อกับการขนส่งระบบอื่นตามความจำเป็น เพื่อให้สอดคล้องกับความต้องการเดินทาง และประโยชน์ของประชาชน เพื่อให้มีเส้นทางการเดินรถครอบคลุมพื้นที่กรุงเทพมหานครและจังหวัดที่มีเส้นทางต่อเนื่อง ภายใต้การจัดการเดินรถเป็นโครงข่ายเดียวกัน (Single Network) การบริหารจัดการระบบเดียวกัน (Single Management) และกำหนดค่าโดยสารเป็นอัตราเดียวกัน (Single Price) อย่างมีประสิทธิภาพ รวมถึงเห็นชอบการบรรจุโครงการทางหลวงพิเศษระหว่างเมืองหมายเลข 82 สายบางขุนเทียน - บ้านแพ้ว ช่วงเอกชัย - บ้านแพ้ว ให้เป็นส่วนหนึ่งของแผนแม่บทการแก้ไขปัญหาการจราจรในเขตกรุงเทพมหานคร และปริมณฑล และเห็นชอบโครงการศึกษาแผนแม่บทการพัฒนา ระบบขนส่งสาธารณะในเขตเมืองอุดรธานี
นอกจากนี้ ที่ประชุมยังได้เห็นชอบแผนการพัฒนาและดำเนินงาน ติดตั้งระบบจัดเก็บค่าธรรมเนียมผ่านทางแบบไม่มีไม้กั้น (M-Flow) บนทางหลวงพิเศษระหว่างเมืองของ กรมทางหลวง (ทล.) และการบูรณาการบังคับใช้กฎหมายกับผู้หลีกเลี่ยงฝ่าฝืนไม่ชำระค่าธรรมเนียมผ่านทาง โดยมอบหมายให้สานักงานตารวจแห่งชาติ ร่วมมือกับกระทรวงคมนาคมในการบูรณาการด้านการบังคับใช้ กฎหมาย และดาเนินมาตรการที่เข้มงวด และได้มอบหมายให้กระทรวงคมนาคม โดย การทางพิเศษแห่งประเทศไทย (กทพ.) ทล. และ ขบ. บูรณาการร่วมกันในการศึกษาแนวทางและดำเนินมาตรการอื่นเพิ่มเติม รวมถึงดำเนินการ ออกกฎระเบียบหรือการแก้ไขกฎระเบียบที่จำเป็น
ในช่วงท้ายของการประชุม รองนายกรัฐมนตรี ได้เน้นย้ำให้ทุกหน่วยงานร่วมมือกันเร่งรัดการดำเนินงาน เพื่อช่วยพัฒนาระบบคมนาคม และแก้ไขปัญหาการขนส่งและจราจรให้เกิดการบูรณาการในการดำเนินงาน ลดความซ้ำซ้อน ใช้งบประมาณได้อย่างมีประสิทธิภาพ และสามารถขับเคลื่อนแผนต่างๆ ให้ได้ตามเป้าหมายที่ได้กำหนด
--------------------
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/38798