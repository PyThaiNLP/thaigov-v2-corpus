รัฐบาลไทย-ข่าวทำเนียบรัฐบาล-ธพส. โชว์ผลตรวจแรงงานก่อสร้างศูนย์ราชการเฉลิมพระเกียรติฯ โซนซี ไร้เงาผู้ติดเชื้อโควิด-19 ย้ำมั่นใจเปิดบริการได้ตามแผนงาน ปี 2566


วันจันทร์ที่ 1 กุมภาพันธ์ 2564
พิมพ์
ธพส. โชว์ผลตรวจแรงงานก่อสร้างศูนย์ราชการเฉลิมพระเกียรติฯ โซนซี ไร้เงาผู้ติดเชื้อโควิด-19 ย้ำมั่นใจเปิดบริการได้ตามแผนงาน ปี 2566
ธพส.จับมือ รพ.จุฬาภรณ์ ปฏิบัติการเชิงรุกตรวจคัดกรองคนงานก่อสร้างศูนย์ราชการเฉลิมพระเกียรติฯ โซนซี แจงผลตรวจไร้เงาผู้ติดเชื้อ พร้อมกำชับผู้รับจ้างก่อสร้างปฎิบัติตนตามมาตรการป้องกันโควิด-19 อย่างเคร่งครัดและสม่ำเสมอ พร้อมเดินหน้าก่อสร้างศูนย์ราชการฯ
ธพส.จับมือ รพ.จุฬาภรณ์ ปฏิบัติการเชิงรุกตรวจคัดกรองคนงานก่อสร้างศูนย์ราชการเฉลิมพระเกียรติฯ โซนซี แจงผลตรวจไร้เงาผู้ติดเชื้อ พร้อมกำชับผู้รับจ้างก่อสร้างปฎิบัติตนตามมาตรการป้องกันโควิด-19 อย่างเคร่งครัดและสม่ำเสมอ พร้อมเดินหน้าก่อสร้างศูนย์ราชการเฉลิมพระเกียรติฯ โซนซี เปิดบริการได้ตามแผนงานภายในปี 2566
ดร.นาฬิกอติภัค แสงสนิท กรรมการผู้จัดการ บริษัท ธนารักษ์พัฒนาสินทรัพย์ จำกัด หรือ ธพส. เปิดเผยว่า ธพส. ให้ความสำคัญกับมาตรการป้องกันการเแพร่ระบาดของโรคติดเชื้อไวรัสโคโรนา 2019 ระลอกใหม่ เป็นอย่างมาก โดยล่าสุดเมื่อวันที่ 25 – 27 มกราคม ที่ผ่านมา ธพส. ได้รับความร่วมมือจากโรงพยาบาลจุฬาภรณ์จัดทีมแพทย์และพยาบาลตรวจคัดกรองโรคโควิด-19 ให้กับคนงานก่อสร้างของบริษัท อิตาเลี่ยนไทย ดีเวล๊อปเมนต์ จำกัด (มหาชน) ซึ่งเป็นผู้รับจ้างก่อสร้างโครงการศูนย์ราชการเฉลิมพระเกียรติ ๘๐ พรรษา ๕ ธันวาคม ๒๕๕๐ โซนซี และโครงการก่อสร้างศูนย์การแพทย์ภัทรมหาราชานุสรณ์ โรงพยาบาลจุฬาภรณ์ ซึ่งมีแรงงานพักอาศัยรวมอยู่ที่พักเดียวกันเป็นจำนวนมากกว่า 1,500 คน จึงนับเป็นหนึ่งในมาตรการสำคัญที่กำหนดให้มีการตรวจคัดกรองอย่างต่อเนื่อง หากมีการพบผู้ติดเชื้อจะได้มีการรักษาและป้องกันไม่ให้เกิดการแพร่ระบาดได้อย่างทันท่วงที
สำหรับผลตรวจในครั้งนี้ ธพส. ได้รับรายงานจาก บริษัท อิตาเลี่ยนไทย ดีเวล๊อปเมนต์ จำกัด (มหาชน) ผู้รับจ้างก่อสร้างโครงการฯ ว่าไม่มีผู้ติดเชื้อโควิด-19 ซึ่งที่ผ่านมาโครงการฯ มีความเข้มงวดในปฏิบัติการควบคุมดูแลสุขอนามัยของแรงงานเป็นอย่างดี อย่างไรก็ตาม ธพส. ได้เน้นย้ำทุกคนไม่ให้การ์ดตก โดยได้กำชับผู้รับจ้างให้ปฏิบัติตามมาตรการป้องกันการแพร่ระบาดโควิด-19 อย่างเคร่งครัด
ปัจจุบัน โครงการศูนย์ราชการเฉลิมพระเกียรติ ฯ โซนซี อยู่ระหว่างการดำเนินงานก่อสร้างชั้นใต้ดิน มีความคืบหน้ากว่า 40% ซึ่งเป็นไปตามแผนงานที่คาดการณ์ไว้ และพร้อมเปิดให้บริการได้ภายในปี 2566

ที่มา : https://www.thaigov.go.th/news/contents/details/38776