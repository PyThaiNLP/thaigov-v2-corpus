รัฐบาลไทย-ข่าวทำเนียบรัฐบาล-“ทส. มอบหนังสือแสดงป่าชุมชน 5 ชุมชน พร้อมชื่นชมป่าชุมชนโคกป่าชี หนองห้าง เป็นป่าชุมชนต้นแบบ”


วันเสาร์ที่ 6 กุมภาพันธ์ 2564
“ทส. มอบหนังสือแสดงป่าชุมชน 5 ชุมชน พร้อมชื่นชมป่าชุมชนโคกป่าชี หนองห้าง เป็นป่าชุมชนต้นแบบ”
“ทส. มอบหนังสือแสดงป่าชุมชน 5 ชุมชน พร้อมชื่นชมป่าชุมชนโคกป่าชี หนองห้าง เป็นป่าชุมชนต้นแบบ”
“ทส. มอบหนังสือแสดงป่าชุมชน 5 ชุมชน พร้อมชื่นชมป่าชุมชนโคกป่าชี หนองห้าง เป็นป่าชุมชนต้นแบบ”
วันที่ 6 กุมภาพันธ์ 2564 เวลา 09.30 น. นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม เป็นประธานมอบหนังสือแสดงป่าชุมชน พร้อมมอบเงินอุดหนุน โครงการสร้างเศรษฐกิจชุมชนจากป่าชุมชนจังหวัดกาฬสินธุ์ และ ร่วมทำกิจกรรมทำแนวกันไฟเพื่อลดปริมาณเชื้อเพลิง ตามนโยบายชิงเก็บก่อนเผา โดยมี นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม นายทรงพล ใจกริ่ม ผู้ว่าราชการจังหวัดกาฬสินธุ์ และผู้บริหารระดับสูงของกระทรวง ร่วมในกิจกรรม ณ ป่าชุมชนโคกป่าชี บ้านหนองห้าง ต.หนองห้าง อ.กุฉินารายณ์ จ.กาฬสินธุ์
นายวราวุธ ได้กล่าวว่า “เป้าหมายของรัฐบาลและกระทรวงฯ ก็คือการเพิ่มพื้นที่ป่าให้ถึงร้อยละ 40 ของประเทศ ซึ่งวันนี้ได้มาเห็นถึงความรักที่มีต่อป่าชุมชน ของชาวบ้านหนองห้าง เมื่อเราดูแลป่า ป่าก็จะดูแลเรา”
นอกจากนั้น นายวราวุธ ยังได้กล่าวเพิ่มอีกว่า ตั้งใจจะเดินทางไปให้ครบทุกจังหวัดทั่วประเทศ เพื่อรับทราบถึงปัญหาที่แท้จริงในด้านทรัพยากรธรรมชาติและสิ่งแวดล้อมของประชาชน
ทั้งนี้ ป่าชุมชนโคกป่าชี บ้านหนองห้าง นี้ เป็นต้นแบบโครงการป่าชุมชน ได้รับพระราชทานธงราษฎรอาสาสมัครพิทักษ์ป่า (รสทป.) จาก สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ซึ่งปัจจุบันป่าแห่งนี้มีความสมบูรณ์อยู่มาก มีศูนย์ฝึกอบรม และการบริหารจัดการอย่างยั่งยืน

ที่มา : https://www.thaigov.go.th/news/contents/details/38928