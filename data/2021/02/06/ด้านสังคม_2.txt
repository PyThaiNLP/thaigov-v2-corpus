รัฐบาลไทย-ข่าวทำเนียบรัฐบาล-ดีอีเอส หารือ“พรีเมียร์ ลีก สิงคโปร์” กรณี ปิดเว็บไซต์ที่ถ่ายทอดการแข่งขันฟุตบอลพรีเมียร์ลีกโดยผิดกฎหมาย


วันศุกร์ที่ 5 กุมภาพันธ์ 2564
ดีอีเอส หารือ“พรีเมียร์ ลีก สิงคโปร์” กรณี ปิดเว็บไซต์ที่ถ่ายทอดการแข่งขันฟุตบอลพรีเมียร์ลีกโดยผิดกฎหมาย
ดีอีเอส หารือ“พรีเมียร์ ลีก สิงคโปร์” กรณี ปิดเว็บไซต์ที่ถ่ายทอดการแข่งขันฟุตบอลพรีเมียร์ลีกโดยผิดกฎหมาย
เมื่อวันที่ 5 กุมภาพันธ์ 2564 นายภุชพงค์ โนดไธสง รองปลัดกระทรวงดิจิทัลเพื่อเศรษฐกิจและสังคม (ดีอีเอส) เป็นประธานการประชุมหารือเรื่องการปิดเว็บไซต์ที่ถ่ายทอดการแข่งขันฟุตบอลพรีเมียร์ลีกโดยผิดกฎหมาย โดยมีคณะผู้แทนจากเดอะ ฟุตบอล แอสโซซิเอชั่น พรีเมียร์ ลีก ลิมิเต็ด สาขาประเทศสิงคโปร์ (Premier League) เข้าพบ ณ ห้องประชุม MOC ชั้น 6 สำนักงานปลัดกระทรวงดิจิทัลเพื่อเศรษฐกิจและสังคม ในการนี้ พรีเมียร์ลีก เป็นหน่วยงานที่ดำเนินกิจการจัดและบริหารการแข่งขันฟุตบอลฯและเป็นผู้รับมอบอำนาจจากสโมสรต่างๆ ที่เป็นสมาชิกจำนวน 20 สโมสรในการอนุญาตให้เป็นผู้เผยแพร่เสียงและภาพ (broadcaster) ทั่วโลกถ่ายทอดงานโสตทัศนวัสดุของนัดแข่งขัน (match) 380 นัด ที่จัดขึ้นในการแข่งขันของแต่ละฤดูกาล ("นัดแข่งขัน") โดย พรีเมียร์ลีก  เป็นเจ้าของลิขสิทธิ์ในการถ่ายทอดงานโสตทัศนวัสดุนัดแข่งขันทุกนัด รวมถึงงานภาพยนตร์ (ในงานที่ถ่ายบันทึกไว้ (footage)) และในงานศิลปกรรม (สำหรับโลโก้และภาพกราฟฟิกขึ้นจอต่างๆ)
*******************

ที่มา : https://www.thaigov.go.th/news/contents/details/38913