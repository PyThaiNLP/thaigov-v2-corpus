รัฐบาลไทย-ข่าวทำเนียบรัฐบาล-IOC ยก ไทย ต้นแบบจัดแข่งกีฬา รับมือโควิดยอดเยี่ยม


วันศุกร์ที่ 5 กุมภาพันธ์ 2564
IOC ยก ไทย ต้นแบบจัดแข่งกีฬา รับมือโควิดยอดเยี่ยม
...
ปิดฉากลงแล้ว กับศึกแบดมินตันครั้งประวัติศาสตร์
ที่ประเทศไทยได้รับเกียรติให้เป็นเจ้าภาพจัดการแข่งขัน
3 รายการใหญ่ระดับโลก ติดต่อกัน 3 สัปดาห์
มีนักกีฬาและทีมจาก 23 ประเทศ กว่า 832 คน เข้าร่วม
ณ อิมแพค อารีน่า เมืองทองธานี ตลอดเดือนม.ค. ที่ผ่านมา
.
แม้เป็นช่วงที่ยังมีสถานการณ์ของโรคโควิด-19
แต่ด้วยมาตรการกำกับดูแล ด้านความปลอดภัยที่เข้มงวด
ทำให้ประเทศไทยสามารถจัดการแข่งขันได้เป็นอย่างดี
.
ล่าสุด นาย โธมัส บาค ปธ.คกก. โอลิมปิกสากล (IOC)
ได้แสดงความชื่นชมมายังรัฐบาลไทย ระบุว่า
การจัดการแข่งขันของไทย
นับเป็นต้นแบบการจัดแข่งขันกีฬาที่มีประสิทธิภาพ
ในช่วงที่ยังมีการระบาดของโรคโควิด-19 ทั่วโลก
.
โดยเฉพาะสถานที่กักตัวรูปแบบเฉพาะองค์กร
และใช้ระบบ Bubble and Seal ดูแลผู้เข้าร่วมแข่งขัน
ด้วยการจำกัดการเดินทาง การซ้อมในพื้นที่เฉพาะ
ไม่อนุญาตให้แฟนแบดมินตัน
และผู้ที่ไม่มีส่วนเกี่ยวข้องเข้าไปในสนามโดยเด็ดขาด
เพื่อความปลอดภัยสูงสุดของทุกคน
.
พร้อมขอให้ประเทศไทย
ช่วยส่งต้นแบบการจัดแบดมินตัน
โดยเฉพาะรายละเอียดมาตรการดูแลผู้เข้าร่วมแข่งขัน
ให้กับนาย จอห์น โคท ปธ.คกก.ประสานงานโอลิมปิก โตเกียว 2020
โดยเชื่อมั่นว่า จะมีประโยชน์อย่างมากกับ โตเกียวเกมส์
ที่กำลังจะมีขึ้นในเดือนก.ค. นี้
.
นับเป็นเรื่องดี ๆ ที่ต้องยกเครดิตให้ทุก ๆ ฝ่ายที่เกี่ยวข้อง
ที่ทำให้การแข่งขันครั้งนี้ ประสบความสำเร็จ
และประเทศไทยได้รับการยอมรับ
ในการจัดการสถานการณ์โควิด-19 ได้อย่างยอดเยี่ยม
#ไทยคู่ฟ้า #รวมไทยสร้างชาติ #ร่วมต้านโควิด19
-------------------
อัลบั้มภาพ
ข่าวที่เกี่ยวข้อง
ชวนร้านธงฟ้า - คนละครึ่ง รีบอัปเดตแอป “ถุงเงิน”
จ้างงานเยาวชน-ประชาชน พัฒนา 3 พันตำบล
ปรับเกณฑ์ "เราชนะ" ใหม่ งดซื้อทอง เพิ่มสามล้อถีบร่วมได้
เพิ่มสิทธิบัตรทอง 2 รายการ ช่วยเหลือเด็กหูหนวก
พุ่งเกิน 8 ล้าน “เราชนะ” เตรียมตรวจสอบสิทธิ 8 ก.พ.

ที่มา : https://www.thaigov.go.th/news/contents/details/38893