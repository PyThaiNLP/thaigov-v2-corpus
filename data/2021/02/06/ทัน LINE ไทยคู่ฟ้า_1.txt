รัฐบาลไทย-ข่าวทำเนียบรัฐบาล-ชวนร้านธงฟ้า - คนละครึ่ง รีบอัปเดตแอป “ถุงเงิน”


วันศุกร์ที่ 5 กุมภาพันธ์ 2564
ชวนร้านธงฟ้า - คนละครึ่ง รีบอัปเดตแอป “ถุงเงิน”
...
วันพรุ่งนี้แล้ว (5 ก.พ.) ถือเป็นวันแรก
ที่รัฐบาลคิกออฟโอนเงินช่วยเหลือเยียวยางวดแรก
ตามโครงการ “เราชนะ” ให้กลุ่มผู้ถือบัตรสวัสดิการฯ
.
สามารถใช้สิทธิเพื่อซื้อสินค้าหรือรับบริการ
จากร้านค้าที่ร่วมโครงการได้ทันที
ทั้งร้านธงฟ้าที่มีเครื่องรูดบัตร (EDC)
ร้านค้าที่มีแอปฯ ถุงเงิน /ร้านธงฟ้า
ร้านค้าคนละครึ่ง และร้านเราชนะ
.
สำหรับผู้ประกอบการร้านค้าธงฟ้าฯ
หรือร้านค้าที่เคยลงทะเบียนโครงการคนละครึ่ง ไว้แล้ว
ที่กังวลว่าจะต้องลงทะเบียนร้านค้าเราชนะ หรือไม่
ยืนยันตรงนี้ว่า ไม่ต้องลงทะเบียนใหม่
.
เพียงแค่ อัปเดตแอปพลิเคชัน “ถุงเงิน”
ให้เป็นเวอร์ชันล่าสุด จะมีปุ่มกดเมนูให้ใช้งานได้ทันที
และสามารถดำเนินการได้เองตั้งแต่บัดนี้เป็นต้นไป
.
ขั้นตอนการใช้งานเพื่อรับชำระเงิน จากผู้ถือบัตรสวัสดิการฯ
ของร้านค้าต่าง ๆ มีดังนี้
1. เข้าแอปฯ ถุงเงิน เลือกเมนู เราชนะ
2. กดเลือกบัตรสวัสดิการฯ
3. สแกนบัตรสวัสดิการฯ ผ่านแอปฯ
4. ระบุจำนวนเงินค่าสินค้า /บริการ
5. ผู้ใช้งานกดยืนยันชำระเงิน
6. ใส่รหัส PIN หรือสแกนใบหน้าของผู้ถือบัตร
7. ชำระเงินเรียบร้อย ระบบจะโชว์สลิปหลักฐานการใช้สิทธิ
ซึ่งร้านค้าได้รับเงินเข้าบัญชีในวันถัดไป ไม่เว้นวันหยุดราชการ
.
ส่วนร้านค้า และผู้ให้บริการรายย่อย
ที่ต้องการสมัครเข้าร่วมโครงการ
ยังคงสมัครได้อย่างต่อเนื่อง
เพื่อรองรับการใช้สิทธิได้ถึง 31 พ.ค. 64
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/38886