รัฐบาลไทย-ข่าวทำเนียบรัฐบาล-ปลัดเกษตรฯ เปิดการอบรมหลักสูตรนักบริหารการพัฒนาการเกษตรและสหกรณ์ ระดับต้น (นบต.) รุ่นที่ 43


วันศุกร์ที่ 5 กุมภาพันธ์ 2564
ปลัดเกษตรฯ เปิดการอบรมหลักสูตรนักบริหารการพัฒนาการเกษตรและสหกรณ์ ระดับต้น (นบต.) รุ่นที่ 43
ปลัดเกษตรฯ เปิดการอบรมหลักสูตรนักบริหารการพัฒนาการเกษตรและสหกรณ์ ระดับต้น (นบต.) รุ่นที่ 43 มุ่งหวังให้เป็นกำลังสำคัญในการขับเคลื่อนนโยบายของกระทรวงเกษตรฯ
ดร.ทองเปลว กองจันทร์ ปลัดกระทรวงเกษตรและสหกรณ์ เป็นประธานพิธีเปิดการอบรมหลักสูตรนักบริหารการพัฒนาการเกษตรและสหกรณ์ ระดับต้น (นบต.) รุ่นที่ 43 ที่จัดขึ้นระหว่างวันที่ 1 – 15 กุมภาพันธ์ 2564 พร้อมบรรยายพิเศษ “บทบาทหน้าที่นักบริหารการพัฒนาการเกษตรและสหกรณ์ ระดับต้น” โดยมีนายวิชัย ไตรสุรัตน์ ผู้ช่วยปลัดกระทรวงเกษตรและสหกรณ์ น.ส.ทัศนีย์ เมืองแก้ว รองเลขาธิการสำนักงานเศรษฐกิจการเกษตร และนางกาญจนา แดงรุ่งโรจน์ ผู้อำนวยการสถาบันเกษตราธิการ เข้าร่วม ณ ห้องประชุมกระทรวงเกษตรและสหกรณ์
ทั้งนี้ ปลัดกระทรวงเกษตรและสหกรณ์ได้เน้นย้ำให้ผู้เข้าร่วมการอบรมนำนโยบายของรัฐมนตรีว่าการกระทรวงเกษตรและสหกรณ์ (ดร.เฉลิมชัย ศรีอ่อน) และนโยบายสำคัญของกระทรวงเกษตรและสหกรณ์มาปฏิบัติเพื่อให้เกิดผลอย่างเป็นรูปธรรม อาทิ โครงการ 1 ตำบล 1 กลุ่มเกษตรทฤษฎีใหม่ โครงการยกระดับแปลงใหญ่ด้วยเกษตรสมัยใหม่และการเชื่อมโยงตลาด เป็นต้น พร้อมทั้งมุ่งหวังให้ผู้เข้าร่วมอบรมเป็นกำลังสำคัญในการขับเคลื่อนโครงการต่าง ๆ ให้มีประสิทธิภาพมากยิ่งขึ้น โดยจะต้องเน้นการประชาสัมพันธ์เชิงรุก และเข้าถึงเกษตรกรโดยตรง เพื่อสร้างความรู้ความเข้าใจให้แก่พี่น้องเกษตรกรให้ได้มากและรวดเร็วที่สุด เพื่อให้เกษตรกรได้รับรู้ทั้งข้อดีข้อเสีย และผลประโยชน์ที่ได้รับ

ที่มา : https://www.thaigov.go.th/news/contents/details/38897