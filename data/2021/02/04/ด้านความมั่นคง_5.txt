รัฐบาลไทย-ข่าวทำเนียบรัฐบาล-“ทส. รับงบสนับสนุนจาก กฟผ. เพื่อจัดทำชุดสนามให้เจ้าหน้าที่ ทช. ปฏิบัติการดูแลทรัพยากรฯ ทางทะเล”


วันพุธที่ 3 กุมภาพันธ์ 2564
“ทส. รับงบสนับสนุนจาก กฟผ. เพื่อจัดทำชุดสนามให้เจ้าหน้าที่ ทช. ปฏิบัติการดูแลทรัพยากรฯ ทางทะเล”
“ทส. รับงบสนับสนุนจาก กฟผ. เพื่อจัดทำชุดสนามให้เจ้าหน้าที่ ทช. ปฏิบัติการดูแลทรัพยากรฯ ทางทะเล”
วันนี้ (3 กุมภาพันธ์ 2564) เวลา 13.30 น. ณ อาคารกระทรวงทรัพยากรธรรมชาติและสิ่งแวดล้อม นายวราวุธ  ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม ได้ร่วมเป็นเกียรติในโอกาสที่กระทรวงพลังงาน โดย การไฟฟ้าฝ่ายผลิตแห่งประเทศไทย (กฟผ.) นำโดย นายกุลิศ สมบัติศิริ ปลัดกระทรวงพลังงาน และ นายบุญญนิตย์ วงศ์รักมิตร ผู้ว่าการไฟฟ้าฝ่ายผลิตแห่งประเทศไทย  ได้มอบเงินสนับสนุนงบประมาณรักษาทรัพยากรธรรมชาติ จำนวน 2 ล้านบาท เข้ากองทุนสวัสดิการกรมทรัพยากรทางทะลและชายฝั่ง โดยมี นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม พร้อมด้วย นายโสภณ ทองดี อธิบดีกรมทรัพยากรทางทะเลและชายฝั่ง เป็นผู้แทนรับมอบ
ทั้งนี้ งบประมาณสนับสนุนดังกล่าว จะนำไปใช้เพื่อการจัดทำชุดปฏิบัติการภาคสนาม (Westmoreland) ให้แก่เจ้าหน้าที่กรมทรัพยากรทางทะเลและชายฝั่ง สำหรับการออกปฏิบัติการภาคสนามในการสำรวจและดูแลทรัพยากรธรรมชาติทางทะเลต่อไป

ที่มา : https://www.thaigov.go.th/news/contents/details/38848