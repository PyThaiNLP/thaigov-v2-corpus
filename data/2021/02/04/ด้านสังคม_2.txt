รัฐบาลไทย-ข่าวทำเนียบรัฐบาล-ดีอีเอส ติดตามความคืบหน้าภารกิจสำคัญ ปีงบประมาณ 2564 รอบที่ 1 ในพื้นที่ จ.ตาก จ.ระยอง ผ่านการประชุมทางไกล


วันพุธที่ 3 กุมภาพันธ์ 2564
ดีอีเอส ติดตามความคืบหน้าภารกิจสำคัญ ปีงบประมาณ 2564 รอบที่ 1 ในพื้นที่ จ.ตาก จ.ระยอง ผ่านการประชุมทางไกล
ดีอีเอส ติดตามความคืบหน้าภารกิจสำคัญ ปีงบประมาณ 2564 รอบที่ 1 ในพื้นที่ จ.ตาก จ.ระยอง ผ่านการประชุมทางไกล
เมื่อวันพุธที่ 3 กุมภาพันธ์  2564 นางคนึงนิจ คชศิลา หัวหน้าผู้ตรวจราชการกระทรวงดิจิทัลเพื่อเศรษฐกิจและสังคมเป็นประธานการประชุมการตรวจราชการประจำปีงบประมาณ พ.ศ. 2564  รอบที่ 1 ผ่านการประชุมวีดิทัศน์ทางไกลโดยมีนางปิยนุช วุฒิสอน ผู้ตรวจราชการกระทรวงดิจิทัลเพื่อเศรษฐกิจและสังคม ร่วมกับหน่วยงานภายใต้สังกัดกระทรวงฯ เขตตรวจราชการที่ 17 จ.ตาก และเขตตรวจราชการที่ 8 จ.ระยอง ณ ห้องประชุม 802 ชั้น 8 สำนักงานปลัดกระทรวงดิจิทัลเพื่อเศรษฐกิจและสังคมสำหรับปีงบประมาณ 2564  กระทรวงฯ เน้นการตรวจ ติดตาม ผลการดำเนินงานของหน่วยงานในสังกัด และการแก้ไขปัญหาอุปสรรคในเชิงนโยบายภาพรวม ซึ่งมีโครงการหลักๆที่น่าสนใจ อาทิโครงการบริการอินเทอร์เน็ตสาธารณะสู่ชุมชน, การพัฒนาวิสาหกิจในระยะเริ่มต้น เน้นกิจกรรมส่งเสริม สนับสนุน ยกระดับผู้ประกอบการด้านดิจิทัลฯ, การยกระดับศูนย์การเรียนรู้ ICT ชุมชนสู่ศูนย์ดิจิทัลชุมชน และโครงการพัฒนาแพลตฟอร์มดิจิทัลของรัฐ  เช่นกิจกรรมในการเฝ้าระวังภัยคุกคามไซเบอร์ให้กับโครงการพื้นฐานดิจิทัลและบริการออนไลน์ของหน่วยงานภาครัฐ เพื่อเพิ่มความเชื่อมั่นในการให้บริการ เป็นต้น นอกจากนี้ กระทรวงฯ เน้นเรื่องการบริหารสภานการณ์การแพร่ระบาดของเชื้อไวรัสโคโรนา 2019  ได้แก่ การขับเคลื่อนการใช้แพลตฟอร์ม/แอปพลิเคชั่น“ไทยชนะ” และแอปพลิเคชั่น “หมอชนะ”
****************

ที่มา : https://www.thaigov.go.th/news/contents/details/38849