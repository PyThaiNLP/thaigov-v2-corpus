รัฐบาลไทย-ข่าวทำเนียบรัฐบาล-รมว.สุชาติ ห่วงลูกจ้างไฟไหม้ จ.ระยอง สั่งหน่วยงานลงพื้นที่ตรวจสอบช่วยเหลือเร่งด่วน


วันพุธที่ 3 กุมภาพันธ์ 2564
รมว.สุชาติ ห่วงลูกจ้างไฟไหม้ จ.ระยอง สั่งหน่วยงานลงพื้นที่ตรวจสอบช่วยเหลือเร่งด่วน
รัฐมนตรีว่าการกระทรวงแรงงาน สั่งหน่วยงานในสังกัดกระทรวงแรงงานเร่งลงพื้นที่เข้าไปตรวจสอบ เบื้องต้นไม่มีผู้ได้รับบาดเจ็บหรือเสียชีวิต ด้านศูนย์ความปลอดภัยในการทำงานเขต 2 ประสานสำนักงานสวัสดิการและคุ้มครองแรงงานจังหวัดระยอง เพื่อตรวจสอบความปลอดภัยและการ
เมื่อวันที่ 3 กุมภาพันธ์ 2564 นายสุชาติ ชมกลิ่น รัฐมนตรีว่าการกระทรวงแรงงาน เปิดเผยถึงกรณีเกิดเหตุเพลิงไหม้โรงหลอมเหล็ก บริษัท มิลล์คอน สตีล จำกัด (มหาชน) ว่า รัฐบาล ภายใต้การนำของ พล.อ.ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม และกระทรวงแรงงานภายใต้การกำกับดูแลของ พล.อ.ประวิตร วงษ์สุวรรณ มีความห่วงใยต่อเหตุการณ์ไฟไหม้ในครั้งนี้ให้ลงพื้นที่ ผมจึงกำชับให้กระทรวงแรงงานเร่งเข้าไปตรวจสอบเพื่อให้การช่วยเหลือลูกจ้างให้ได้รับสิทธิประโยชน์ทดแทนตามกฎหมายครบทุกคน ผมจึงได้กำชับเจ้าหน้าที่สำนักงานสวัสดิการและคุ้มครองแรงงานจังหวัดระยองเข้าไปตรวจสอบดูแลสาเหตุการเกิดเพลิงไหม้ในครั้งนี้ และชี้แจงให้นายจ้างปฏิบัติตามพระราชบัญญัติความปลอดภัย อาชีวอนามัยและสภาพแวดล้อมในการทำงาน พ.ศ.2555 รวมทั้งมาตรการเกี่ยวกับการป้องกันการเกิดอัคคีภัยของสถานประกอบการ
นายสุชาติ กล่าวต่อว่า จากการตรวจสอบของสำนักงานสวัสดิการและคุ้มครองแรงงานจังหวัดระยองพบว่า เหตุการณ์ดังกล่าวเกิดขึ้นเมื่อคืนนี้ (2 ก.พ.64) เวลาประมาณ 21.00 น.สถานที่เกิดเหตุเป็นโรงหลอมเหล็ก บริษัท มิลล์คอน สตีล จำกัด (มหาชน) ตั้งอยู่เลขที่ 99 หมู่ 3 ตำบลนิคมพัฒนา อำเภอนิคมพัฒนา จังหวัดระยอง ประกอบกิจการผลิตเหล็กและเหล็กกล้าขั้นมูลฐาน มีลูกจ้าง 176 คน เป็นชาย 137 คน หญิง 39 คน เบื้องต้นไม่มีผู้ได้รับบาดเจ็บหรือเสียชีวิต สำหรับสาเหตุกำลังอยู่ระหว่างการตรวจสอบ ทั้งนี้ ศูนย์ความปลอดภัยในการทำงานเขต 2 ประสานสำนักงานสวัสดิการและคุ้มครองแรงงานจังหวัดระยอง เพื่อสอบข้อเท็จจริงและวิเคราะห์หาสาเหตุของการเกิดเหตุเพลิงไหม้ในครั้งนี้ และดำเนินการตามกฎหมายกำหนดต่อไป

ที่มา : https://www.thaigov.go.th/news/contents/details/38846