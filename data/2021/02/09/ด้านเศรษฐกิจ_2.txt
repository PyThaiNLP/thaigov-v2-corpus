รัฐบาลไทย-ข่าวทำเนียบรัฐบาล-กทพ. เผยช่องทางการเติมเงินและเช็คยอดเงินคงเหลือบัตร Easy Pass ผ่านช่องทางต่าง ๆ


วันจันทร์ที่ 8 กุมภาพันธ์ 2564
กทพ. เผยช่องทางการเติมเงินและเช็คยอดเงินคงเหลือบัตร Easy Pass ผ่านช่องทางต่าง ๆ
การทางพิเศษแห่งประเทศไทย (กทพ.) กระทรวงคมนาคม อำนวยความสะดวกให้แก่ผู้ใช้บริการบัตร Easy Pass สามารถเติมเงินสำรองค่าผ่านทางพิเศษบัตร Easy Pass ผ่านช่องทางต่าง ๆ ที่หลากหลายดังนี้
ผ่านทาง Application ธนาคาร
Krungthai NEXT ธนาคารกรุงไทยฯ (ฟรีค่าธรรมเนียม)
Bualuang iBanking และ Bualuang mBanking ธนาคารกรุงเทพฯ (ฟรีค่าธรรมเนียม)
SCB Easy Net และ SCB Easy App ธนาคารไทยพาณิชย์ฯ (ฟรีค่าธรรมเนียม)
Krungsri Online และ Krungsri Mobile App ธนาคารกรุงศรีอยุธยาฯ (ฟรีค่าธรรมเนียม)
K PLUS และ K Cyber Service ธนาคารกสิกรไทยฯ (ฟรีค่าธรรมเนียม)
Mobile Banking และ Internet Banking ธนาคารยูโอบีฯ (ฟรีค่าธรรมเนียม)
Mobile Banking (MyMo) และ Internet Banking ธนาคารออมสิน (ฟรีค่าธรรมเนียม)
TMB Mobile Banking และ Internet Banking ธนาคารทหารไทยฯ (ค่าธรรมเนียม 5 บาท/รายการ)
ผ่านทาง Application อื่นๆ
Cenpay บริษัทเครือเซนทรัลฯ (ค่าธรรมเนียม 7 บาท/รายการ)
TrueMoney Wallet (ฟรีค่าธรรมเนียม)
AirPay Application (ฟรีค่าธรรมเนียม)
easyBills by 2C2P (ค่าธรรมเนียม 6 บาท/รายการ)
mPay Wallet ,My AIS App ,Rabbit LINE Pay (ค่าธรรมเนียม 5 บาท/รายการ)
mPay STATION (ค่าธรรมเนียม 10 บาท/รายการ)
ผ่านทางห้างสรรพสินค้าและร้านสะดวกซื้อ
7-11 เคาน์เตอร์เซอร์วิส (ค่าธรรมเนียม 10 บาท/รายการ)
Tesco Lotus (ค่าธรรมเนียม 10 บาท/รายการ)
เคาน์เตอร์รับชำระ Big C (ค่าธรรมเนียม 10 บาท/รายการ)
รวมถึงช่องทางเติมเงินสำรองค่าผ่านทางพิเศษบัตร EasyPass ผ่านศูนย์บริการลูกค้า Easy Pass ของ กทพ. ได้แก่
One Stop Service (สำนักงานใหญ่) กทพ. วันจันทร์-ศุกร์ 08.30 น. - 15.30 น.
Easy Pass Fast Service (ศูนย์ควบคุมทางพิเศษฉลองรัช CCB3) วันจันทร์-ศุกร์ 08.30 น. - 15.30 น.
Easy Pass Fast Service (จุดพักรถปั้ม ปตท. บางนา(ขาออก)) วันจันทร์-เสาร์ 09.00 น. – 15.30 น.
และสามารถเติมเงินสำรองค่าผ่านทางพิเศษบัตรEasy Pass ได้ที่อาคารด่านเก็บค่าผ่านทางพิเศษทุกด่านฯ ของทางพิเศษเฉลิมมหานคร  ศรีรัช  ฉลองรัช  บูรพาวิถี  อุดรรัถยา  กาญจนาภิเษก  ศรีรัช-วงแหวนรอบนอกฯ
ทั้งนี้ ผู้ใช้บริการบัตร Easy Pass สามารถตรวจสอบยอดเงินคงเหลือ ได้จากป้ายแสดงค่าผ่านทางและยอดเงินคงเหลือด้านหลังตู้เก็บค่าผ่านทางในขณะขึ้นใช้บริการ หรือผ่านทางเว็ปไซต์ www.thaieasypass.com รวมถึงสามารถตรวจสอบยอดเงินคงเหลือ ตรวจสอบการใช้ Easy Pass และเติมเงินบัตร Easy Pass ผ่านทาง Application "EXAT Portal" ได้อีกช่องทางหนึ่งด้วย สอบถามรายละเอียดเพิ่มเติม โทร 1543 ศูนย์บริการข้อมูลผู้ใช้ทางพิเศษ EXAT Call Center ตลอด 24 ชั่วโมง

ที่มา : https://www.thaigov.go.th/news/contents/details/38953