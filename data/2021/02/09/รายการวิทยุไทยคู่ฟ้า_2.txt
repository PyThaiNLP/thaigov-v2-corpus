รัฐบาลไทย-ข่าวทำเนียบรัฐบาล-โทษว่าด้วยการปรับเป็นพินัย


วันจันทร์ที่ 8 กุมภาพันธ์ 2564
พิมพ์
โทษว่าด้วยการปรับเป็นพินัย
วันอาทิตย์ที่ 7 กุมภาพันธ์ 2564
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเห็นชอบร่าง พ.ร.บ.ว่าด้วยการปรับเป็นพินัย พ.ศ. ... ซึ่งเป็นส่วนหนึ่งของการปฏิรูปกฎหมายให้เป็นธรรมมากขึ้น โดยเปลี่ยนความผิดเล็กน้อยที่เป็นโทษปรับทางปกครองและอาญา เช่น ไม่แสดงใบขับขี่ สูบบุหรี่ในเขตปลอดบุหรี่ จอดรถขายของริมถนนสาธารณะ ให้เป็นการปรับเป็นพินัย และลงโทษด้วยการปรับเป็นเงินตามความรุนแรงของความผิด หรือกำหนดให้ทำงานบริการสังคมแทน โดยไม่มีการจำคุกหรือกักขัง และไม่ลงบันทึกในประวัติอาชญากรรม เพื่อคุ้มครองสิทธิและเสรีภาพของประชาชน ขณะนี้ร่างกฎหมายได้ผ่านความเห็นชอบของ ครม. แล้ว จะเข้าสู่การพิจารณาของสภาผู้แทนราษฎรต่อไป โดยการจำคุกจะเป็นโทษเฉพาะความผิดร้ายแรงเท่านั้น
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/38941