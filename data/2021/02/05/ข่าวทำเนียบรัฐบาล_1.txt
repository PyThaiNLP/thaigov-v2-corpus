รัฐบาลไทย-ข่าวทำเนียบรัฐบาล-นานาชาติชื่นชมไทย ประสบความสำเร็จในการจัดการแข่งขันแบดมินตัน HSBC BWF World Tour in Bangkok ภูมิภาคเอเชีย 


วันพฤหัสบดีที่ 4 กุมภาพันธ์ 2564
พิมพ์
นานาชาติชื่นชมไทย ประสบความสำเร็จในการจัดการแข่งขันแบดมินตัน HSBC BWF World Tour in Bangkok ภูมิภาคเอเชีย
นานาชาติชื่นชมไทย ประสบความสำเร็จในการจัดการแข่งขันแบดมินตัน HSBC BWF World Tour in Bangkok ภูมิภาคเอเชีย
วันนี้ (4 กุมภาพันธ์ 2564) เวลา 14.30 น.  ณ ที่พักผู้สื่อข่าวประจำทำเนียบรัฐบาล ทำเนียบรัฐบาล นายอนุชา บูรพชัยศรี โฆษกประจำสำนักนายกรัฐมนตรี  ให้สัมภาษณ์สื่อมวลชนถึงความภาคภูมิใจของประเทศไทย ที่ประสบความสำเร็จในการเป็นเจ้าภาพการจัดการแข่งขันแบดมินตัน HSBC BWF World Tour in Bangkok ภูมิภาคเอเชีย ช่วงเดือนมกราคม 2564
ทั้งนี้ สมาคมกีฬาแบดมินตันแห่งประเทศไทย ในพระบรมราชูปถัมภ์ ได้รับสิทธิ์เป็นเจ้าภาพการจัดการแข่งขัน ทั้งหมด 3 รายการ ประกอบด้วย YONEX Thailand Open (Super 1000), TOYOTA Thailand Open (Super 1000) และ HSBC World Tour Finals โดยภายหลังจากเสร็จสิ้นการแข่งขันทั้งหมด ประเทศไทย หน่วยงานที่เกี่ยวข้องทั้งหมดได้รับคำชื่นชม และคำขอบคุณจากผู้เข้าร่วมการแข่งขัน ผู้ที่เกี่ยวข้องในวงการแบดมินตัน และประธานคณะกรรมการโอลิมปิกสากล (IOC) ที่สามารถดำเนินการจัดการแข่งขันจนประสบความสำเร็จไปได้ด้วยดี ภายใต้มาตรการจัดการและควบคุมการแพร่ระบาดของโรคโควิด-19 และมาตรฐานการจัดการแข่งขันของประเทศไทยในครั้งนี้ จะถูกนำไปเป็นแบบอย่างให้กับการจัดการแข่งขันโตเกียวเกมส์ ประเทศญี่ปุ่น ที่จะเกิดขึ้นในเดือนกรกฎาคมนี้ และสุดท้าย ขอร่วมแสดงความยินดีกับทีมแบดมินตันคู่ผสมของไทย เดชาพล พัววรานุเคราะห์ (บาส) และ ทรัพย์สิรี แต้รัตนชัย (ปอป้อ) สองนักแบดมินตันคู่มือ 3 ของโลก ที่สามารถคว้าชัยชันมาได้ถึง 3 รายการมาติดต่อกัน
โฆษกประจำสำนักนายกรัฐมนตรียังกล่าวขอบคุณคุณหญิงปัทมา ลีสวัสดิ์ตระกูล นายกสมาคมกีฬาแบดมินตันแห่งประเทศไทยในพระบรมราชูปถัมป์ ในโอกาสนี้ด้วย
.............................
กลุ่มวิเทศสัมพันธ์ สำนักโฆษก

ที่มา : https://www.thaigov.go.th/news/contents/details/38875