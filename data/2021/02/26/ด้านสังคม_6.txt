รัฐบาลไทย-ข่าวทำเนียบรัฐบาล-ดีอีเอส-หน่วยงานกำกับดูแลด้านการเงิน ร่วมวางแนวปฏิบัติรับ กม.คุ้มครองข้อมูลฯ 


วันพฤหัสบดีที่ 25 กุมภาพันธ์ 2564
ดีอีเอส-หน่วยงานกำกับดูแลด้านการเงิน ร่วมวางแนวปฏิบัติรับ กม.คุ้มครองข้อมูลฯ
ดีอีเอส-หน่วยงานกำกับดูแลด้านการเงิน ร่วมวางแนวปฏิบัติรับ กม.คุ้มครองข้อมูลฯ
เมื่อวันที่ 25 กุมภาพันธ์  2564  นายภุชพงค์ โนดไธสง รองปลัดกระทรวงดิจิทัลเพื่อเศรษฐกิจและสังคม ร่วมประชุมหารือเรื่องการคุ้มครองข้อมูลส่วนบุคคล ร่วมกับหน่วยงานกำกับดูแลด้านการเงิน   ในฐานะเลขาธิการคณะกรรมการคุ้มครองข้อมูลส่วนบุคคล โดยร่วมหารือประเด็นสำคัญ 1.เรื่องในทางปฏิบัติของภาคการเงิน เช่น แนวทางปฏิบัติเก็บรวบรวมข้อมูลอ่อนไหว ( Sensitive data) แนวทางปฏิบัติรองรับกรณีเก็บข้อมูลอ่อนไหวก่อน พ.ร.บ.มีผลใช้บังคับ  การเก็บรวบรวมข้อมูลส่วนบุคคลของลูกค้ากลุ่มเปราะบาง มาตรฐานการส่ง/โอนข้อมูลส่วนบุคคลไปต่างประเทศ แนวทางหรือตัวอย่างการเทียบ Binding Corporate Rules (BCR) กับ มาตรฐาน GDPR  แนวทางการตรวจสอบและรับรองBCR การรักษาความมั่นคงปลอดภัยของข้อมูลส่วนบุคคล ( Security)  หลักการและมาตรการที่สอดล้องตามมาตรฐานสากล 2.ความเชื่อมโยงบทบาทหน้าที่ระหว่างหน่วยงานกำกับดูแลภาคการเงินและ สคส. เช่น การออกกฎหมายลำดับรอง ความร่วมมือในการกำกับและตรวจสอบ เป็นต้น
ในการนี้ ได้มีผู้แทนจากหน่วยงานกำกับดูแลภาคการเงิน  และสมาคมภาคการเงิน ได้แก่ ธนาคารแห่งประเทศไทย (ธปท.) สำนักงานคณะกรรมการกำกับหลักทรัพย์และตลาดหลักทรัพย์ (ก.ล.ต.) สำนักงานคณะกรรมการกำกับและส่งเสริมการประกอบธุรกิจประกันภัย (คปภ.) คปภ.) และสมาคมภาคการเงิน (สมาคมธนาคารไทย สมาคมประกันชีวิตไทย สมาคมประกันวินาศภัยไทย สมาคมบริษัทหลักทรัพย์ไทย และสมาคมบริษัทจัดการลงทุน)  เข้าร่วมประชุม ณ ห้องประชุม 802 ชั้น 8 สำนักงานปลัดกระทรวงดิจิทัลเพื่อเศรษฐกิจและสังคม
************

ที่มา : https://www.thaigov.go.th/news/contents/details/39434