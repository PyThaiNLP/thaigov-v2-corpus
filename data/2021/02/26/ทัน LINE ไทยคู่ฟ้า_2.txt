รัฐบาลไทย-ข่าวทำเนียบรัฐบาล-เดินหน้าทลายแหล่งขายยา “ทำแท้งเถื่อน” ออนไลน์


วันพฤหัสบดีที่ 25 กุมภาพันธ์ 2564
เดินหน้าทลายแหล่งขายยา “ทำแท้งเถื่อน” ออนไลน์
...
ปัญหาท้องไม่พร้อม ส่งผลให้แม่วัยใส
ใช้สื่อออนไลน์โดยเฉพาะทวิตเตอร์
ค้นหาแหล่งขายยาทำแท้ง และนำไปใช้
ทำแท้งด้วยตนเอง ซึ่งเป็นอันตราย
ต่อชีวิตเป็นอย่างมาก
.
จากปัญหาดังกล่าว คณะกรรมการอาหารและยา
และสำนักงานตำรวจแห่งชาติ ได้ร่วมมือกัน
ดำเนินการสืบสวน ค้นหาตัวผู้ลักลอบขายยา
ทำแท้งเถื่อน จนสามารถจับกลุ่มผู้ค้ารายใหญ่
ได้ 5 ราย ในพื้นที่ จ.เชียงใหม่ กรุงเทพฯ
กาญจนบุรี นนทบุรี และสมุทรสาคร
.
แม้ว่า กฎหมายจะสามารถให้หญิงอายุครรภ์
ไม่เกิน 12 สัปดาห์ สามารถทำแท้งได้
แต่การทำแท้งได้นั้น ต้องทำอย่างถูกกฎหมาย
ภายใต้การดูแลของแพทย์
.
สำหรับผู้ที่ตั้งครรภ์โดยไม่พร้อม
สามารถพูดคุย และปรึกษาปัญหาได้ที่
สายด่วนปรึกษาเอดส์และท้องไม่พร้อม
โทร. 1663 เพื่อหาทางออก
ที่ถูกต้องและปลอดภัย
.
หากประชาชนทราบเบาะแสการลักลอบผลิต
นำเข้า จำหน่ายผลิตภัณฑ์สุขภาพผิดกฎหมาย
ก็สามารถแจ้งได้ที่สายด่วน 1135
กองบังคับการปราบปรามการกระทำผิด
เกี่ยวกับการคุ้มครองผู้บริโภค (บก. ปคบ.)
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/39421