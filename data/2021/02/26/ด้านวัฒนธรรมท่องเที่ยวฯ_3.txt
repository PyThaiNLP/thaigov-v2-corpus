รัฐบาลไทย-ข่าวทำเนียบรัฐบาล-สำนักงานศิลปวัฒนธรรมร่วมสมัย กระทรวงวัฒนธรรม จัดพิธีแถลงข่าว โครงการประกวดออกแบบเครื่องแต่งกาย “ผ้าไทยร่วมสมัยชายแดนใต้” (Contemporary Southern Batik) ภายใต้แนวคิด Batik City


วันพฤหัสบดีที่ 25 กุมภาพันธ์ 2564
สำนักงานศิลปวัฒนธรรมร่วมสมัย กระทรวงวัฒนธรรม จัดพิธีแถลงข่าว โครงการประกวดออกแบบเครื่องแต่งกาย “ผ้าไทยร่วมสมัยชายแดนใต้” (Contemporary Southern Batik) ภายใต้แนวคิด Batik City
สำนักงานศิลปวัฒนธรรมร่วมสมัย กระทรวงวัฒนธรรม จัดพิธีแถลงข่าว โครงการประกวดออกแบบเครื่องแต่งกาย “ผ้าไทยร่วมสมัยชายแดนใต้” (Contemporary Southern Batik) ภายใต้แนวคิด Batik City
วันพฤหัสบดีที่ 25 กุมภาพันธ์ 2564 เวลา 10.30 น. สำนักงานศิลปวัฒนธรรมร่วมสมัย กระทรวงวัฒนธรรม จัดพิธีแถลงข่าว โครงการประกวดออกแบบเครื่องแต่งกาย “ผ้าไทยร่วมสมัยชายแดนใต้” (Contemporary Southern Batik) ภายใต้แนวคิด Batik City โดยได้รับเกียรติจาก นายปรเมศวร์ งามพิเชษฐ์ ผู้ช่วยรัฐมนตรีประจำกระทรวงวัฒนธรรม เป็นประธานในพิธี พร้อมด้วย ดร.วิมลลักษณ์  ชูชาติ ผู้อำนวยการสำนักงานศิลปวัฒนธรรมร่วมสมัย  ผู้บริหาร ข้าราชการ  ตลอดจนคณะกรรมการ เหล่าแฟชั่นดีไซเนอร์ชื่อดัง นางแบบนายแบบ จาก The Face Thailand  และแขกผู้มีเกียรติร่วมในงาน พร้อมกันนี้ยังมีพิธีลงนามความร่วมมือ (MOU) ระหว่างสำนักงานศิลปวัฒนธรรมร่วมสมัย และสถาบันการศึกษาด้านการออกแบบเครื่องแต่งกายทั้ง 7 แห่ง ได้แก่ มหาวิทยาลัยราชภัฏสวนสุนันทา มหาวิทยาลัยเทคโนโลยีราชมงคลพระนคร  มหาวิทยาลัยเทคโนโลยีราชมงคลกรุงเทพ  มหาวิทยาลัยศรีนครินทรวิโรฒ  มหาวิทยาลัยศิลปากร  มหาวิทยาลัยเกษมบัณฑิต และ มหาวิทยาลัยธุรกิจบัณฑิตย์ ซึ่งมีความพร้อมในการส่งเสริมให้นักศึกษานำผ้าไทยมาใช้ในการออกแบบเครื่องแต่งกาย ภายใต้กิจกรรมดังกล่าว ณ  ห้องออดิทอเรียม ชั้น 1 หอศิลป์ร่วมสมัยราชดำเนิน
โดยในปีนี้โครงการประกวดออกการแบบเครื่องแต่งกาย "ผ้าไทยร่วมสมัยชายแดนใต้" CONTEMPORARY SOUTHERN BATIK ภายใต้แนวคิด  BATIK CITY เปิดโอกาสให้นักออกแบบเครื่องแต่งกายรุ่นใหม่ได้แสดงศักยภาพในการออกแบบ โดยนำผ้าไทยชายแดนใต้มาเป็นวัตถุดิบในการสร้างสรรค์ผลงาน โดยคณะกรรมการจะพิจารณาคัดเลือกภายใต้หลักเกณฑ์ดังนี้ 1.แนวคิดในการออกแบบ 2.ความคิดสร้างสรรค์และเอกลักษณ์ในการนำลายผ้ามาออกแบบ 3.เทคนิคที่ใช้ในการออกแบบ 4.การเลือกใช้วัสดุและโทนสี ซึ่งผู้ที่ผ่านเข้ารอบทั้ง 15 คน จะได้รับงบประมาณในการผลิตชุดต้นแบบ ส่งเข้าแข่งขันในรอบชิงชนะเลิศ เพื่อชิงเงินรางวัลรวมมูลค่ากว่า 160,000 บาทต่อไป โดยมีคุณศิริชัย อทหรานนท์ คุณธีระ ฉันทสวัสดิ์ คุณเอก ทองประเสริฐ และ คุณหิรัญกษฎิ์  ภัทรบริบูลย์กุล และคุณบัญชา ชูดวง แฟชั่นดีไซเนอร์ชื่อดังระดับประเทศลงพื้นที่พัฒนาลายผ้าร่วมกับชุมชนให้เกียรติเป็นที่ปรึกษาและคณะกรรมการตัดสินในครั้งนี้
ผู้ที่สนใจสามารถส่งแฟ้มผลงานได้ตั้งแต่วันที่ 25 กุมภาพันธ์ – 22 มีนาคม 2564  สอบถามรายละเอียดเพิ่มเติมได้ที่ โทร 02 209 3753 หรือติดตามรายละเอียดได้ที่ www.ocac.go.th และเพจเฟซบุ๊ก สำนักงานศิลปวัฒนธรรมร่วมสมัย

ที่มา : https://www.thaigov.go.th/news/contents/details/39426