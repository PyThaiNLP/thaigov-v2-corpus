รัฐบาลไทย-ข่าวทำเนียบรัฐบาล-สปสช. แจงการโอนเงินสำหรับค่าบริการเดือน ม.ค. 64 เป็นเดือนแรกที่ปรับระบบการคำนวณใหม่ จึงโอนเงินล่าช้า แต่เดือนต่อไปคาดว่าจะโอนได้ไม่เกินวันที่ 15 ของเดือน 


วันพฤหัสบดีที่ 25 กุมภาพันธ์ 2564
พิมพ์
สปสช. แจงการโอนเงินสำหรับค่าบริการเดือน ม.ค. 64 เป็นเดือนแรกที่ปรับระบบการคำนวณใหม่ จึงโอนเงินล่าช้า แต่เดือนต่อไปคาดว่าจะโอนได้ไม่เกินวันที่ 15 ของเดือน
สปสช. แจงการโอนเงินสำหรับค่าบริการเดือน ม.ค. 64 เป็นเดือนแรกที่ปรับระบบการคำนวณใหม่ จึงโอนเงินล่าช้า แต่เดือนต่อไปคาดว่าจะโอนได้ไม่เกินวันที่ 15 ของเดือน
เมื่อวันที่ 24 กุมภาพันธ์ 2564 นายแพทย์ศักดิ์ชัย กาญจนวัฒนา สปสช. ชี้แจงกรณีวิจารณ์ สปสช.โอนเงินค่ารักษาพยาบาลให้แก่ รพ.และหน่วยบริการในระบบหลักประกันสุขภาพถ้วนหน้าล่าช้าว่า การโอนเงินในส่วนของงบประมาณผู้ป่วยในและกลุ่มโรคเฉพาะให้หน่วยบริการในแต่ละเดือนของ สปสช.นั้น จะกำหนดวันโอนเงินให้หน่วยบริการตามคู่มือการเบิกจ่ายฯ แต่ส่วนมาก สปสช.จะพยายามโอนก่อนกำหนด อย่างไรก็ตาม มีบางเดือนที่การโอนเงินล่าช้าบ้าง ทั้งนี้ในส่วนของรอบปกติเดือน ก.พ.64 นี้ สปสช.จะโอนงบประมาณส่วนนี้ให้หน่วยบริการตามกำหนดเดิม คือ 25 ก.พ.64 ซึ่งก็เป็นการโอนตรงเวลาตามรอบปกติ ไม่ได้เปลี่ยนแปลงแนวทางการโอนใหม่แต่อย่างใด เมื่อได้รับการทักท้วงจากหน่วยบริการในเดือน มี.ค.64 สปสช.จะพิจารณาโอนเงินในช่วงต้นถึงกลางสัปดาห์แทน ในส่วนของงบประมาณผู้ป่วยนอกและค่าบริการส่งต่อผู้ป่วยนั้น เนื่องจาก สปสช.ได้ทำการปรับระบบการคำนวณการจ่ายเงินผู้ป่วยนอก (Point OP) ใหม่ เพื่อรองรับนโยบายย้ายหน่วยบริการเกิดสิทธิทันที จึงทำให้การโอนเงินสำหรับค่าบริการเดือน ม.ค.64 ซึ่งเป็นเดือนแรกที่ปรับระบบการคำนวณใหม่ จึงมีการโอนเงินที่ล่าช้าไป  แต่เดือนต่อไปคาดว่าจะโอนได้ไม่เกินวันที่ 15 ของเดือน
----------------------

ที่มา : https://www.thaigov.go.th/news/contents/details/39413