รัฐบาลไทย-ข่าวทำเนียบรัฐบาล-การดำเนินงานตามนโยบายและโครงการสำคัญของกระทรวงเกษตรและสหกรณ์ ประจำปีงบประมาณ พ.ศ. 2564 กลุ่มพื้นที่ภาคกลาง


วันจันทร์ที่ 22 กุมภาพันธ์ 2564
การดำเนินงานตามนโยบายและโครงการสำคัญของกระทรวงเกษตรและสหกรณ์ ประจำปีงบประมาณ พ.ศ. 2564 กลุ่มพื้นที่ภาคกลาง
การประชุมชี้แจงกำกับการดำเนินงานตามนโยบายและโครงการสำคัญของกระทรวงเกษตรและสหกรณ์ ประจำปีงบประมาณ พ.ศ. 2564 กลุ่มพื้นที่ภาคกลาง จำนวน 8 จังหวัด (ครั้งที่ 1) ณ จังหวัดกาญจนบุรี
นายอำพันธุ์ เวฬุตันติ รองปลัดกระทรวงเกษตรและสหกรณ์ ในฐานะผู้รับผิดชอบกำกับการดำเนินงานตามนโยบายและโครงการสำคัญของกระทรวงเกษตรและสหกรณ์ ภาคกลาง 25 จังหวัด เป็นประธานการประชุมชี้แจงกำกับการดำเนินงานตามนโยบายและโครงการสำคัญของกระทรวงเกษตรและสหกรณ์ ประจำปีงบประมาณ พ.ศ. 2564 กลุ่มพื้นที่ภาคกลาง (ครั้งที่1) จำนวน 8 จังหวัด ได้แก่ จังหวัดกาญจนบุรี สุพรรณบุรี ราชบุรี เพชรบุรี ประจวบคีรีขันธ์ สมุทรสาคร สมุทรสงครามนครปฐม และได้ถ่ายทอดสดการประชุมไปยังจังหวัดสมุทรสาคร ณ ห้องประชุมแควใหญ่ ศาลากลางจังหวัดกาญจนบุรี
สำหรับการประชุมครั้งนี้มีนายธิติ โลหะปิยะพรรณ ผู้อำนวยการสำนักแผนงานและโครงการพิเศษ เกษตรและสหกรณ์จังหวัด8 จังหวัด พร้อมด้วยหัวหน้ากลุ่มยุทธศาสตร์พัฒนาการเกษตร เข้าร่วมประชุม เพื่อรับทราบการชี้แจงแนวนโยบายของกระทรวงเกษตรฯ การหารือ แลกเปลี่ยน แสดงความคิดเห็น ข้อเสนอแนะ และรับทราบปัญหาข้อจำกัดของการดำเนินงานที่ผ่านมาใน 4 ประเด็น ได้แก่ 1) งานตามนโยบาย/โครงการสำคัญของกระทรวงเกษตรและสหกรณ์ 2) แนวทางการบริหารจัดการองค์กร 3) เป้าหมายการพัฒนาภาคการเกษตรตามศักยภาพ/ความเหมาะสมของพื้นที่ และ 4) การบูรณาการ/การบริหารจัดการทรัพยากร ภายในจังหวัด/ระหว่างจังหวัด เพื่อให้เกษตรและสหกรณ์จังหวัดขับเคลื่อนงานด้านการเกษตรระดับจังหวัดและระดับอำเภอ เชื่อมโยงกับทิศทางการพัฒนาระดับภาคและระดับประเทศต่อไป

ที่มา : https://www.thaigov.go.th/news/contents/details/39303