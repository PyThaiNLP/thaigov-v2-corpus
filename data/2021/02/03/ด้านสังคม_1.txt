รัฐบาลไทย-ข่าวทำเนียบรัฐบาล-สำนักงานปลัดกระทรวงกลาโหม จัดโครงการจิตอาสาพัฒนา “เราทำความดี เพื่อชาติ ศาสน์ กษัตริย์”


วันอังคารที่ 2 กุมภาพันธ์ 2564
สำนักงานปลัดกระทรวงกลาโหม จัดโครงการจิตอาสาพัฒนา “เราทำความดี เพื่อชาติ ศาสน์ กษัตริย์”
ทำความสะอาด ปรับปรุงภูมิทัศน์ บริเวณปากคลองตลาด แสดงออกถึงความรัก ความสามัคคี ระหว่างส่วนราชการ และประชาชน
พลเอก ณัฐ อินทรเจริญ ปลัดกระทรวงกลาโหม ตรวจเยี่ยมให้กำลังใจ ข้าราชการสำนักงานปลัดกระทรวงกลาโหม /ส่วนราชการ และประชาชนจิตอาสา จำนวนกว่า500 นาย ที่ปฏิบัติงานโครงการจิตอาสา”เราทำความดี เพื่อชาติ ศาสน์ กษัตริย์” ร่วมพัฒนา ทำความสะอาด และปรับปรุงภูมิทัศน์บริเวณตลาดยอดพิมาน และพื้นที่ปากคลองตลาด โดยการเก็บขยะ ฉีดล้างถนน ขุดลอกรางและท่อระบายน้ำ รวมทั้งปรับปรุงภูมิทัศน์ให้เกิดความเรียบร้อย สวยงาม รวมถึงเป็นการลดการสะสมของเชื้อโรคสร้างสุขอนามัยที่ดี ป้องกันการแพร่ระบาดของไวรัสโควิค-19 ละลอกใหม่ ที่กำลังเป็นปัญหาอยู่ในปัจจุบัน
สำหรับกิจกรรมดังกล่าว สำนักงานปลัดกระทรวงกลาโหม ได้ดำเนินการมาอย่างต่อเนื่อง โดยได้รับความร่วมมือจาก กรุงเทพมหานคร และสำนักงานเขตพระนคร ได้จัดเจ้าหน้าที่ พร้อมอุปกรณ์เครื่องมือ และยานพาหนะต่างๆสนับสนุน นับเป็นการช่วยเหลือซึ่งกันและกัน แสดงออกถึงพลังความรัก ความสามัคคี ของทุกภาคส่วนบริเวณโดยรอบพื้นที่ศาลาว่าการกลาโหม

ที่มา : https://www.thaigov.go.th/news/contents/details/38819