รัฐบาลไทย-ข่าวทำเนียบรัฐบาล-ปลัด ก.อุตสาหกรรม ร่วมหารือ ปลัด ก.พลังงาน  วางแนวทางการขับเคลื่อนยานยนต์ไฟฟ้าของประเทศ 


วันอังคารที่ 2 กุมภาพันธ์ 2564
พิมพ์
ปลัด ก.อุตสาหกรรม ร่วมหารือ ปลัด ก.พลังงาน  วางแนวทางการขับเคลื่อนยานยนต์ไฟฟ้าของประเทศ
ปลัด ก.อุตสาหกรรม ร่วมหารือ ปลัด ก.พลังงาน  วางแนวทางการขับเคลื่อนยานยนต์ไฟฟ้าของประเทศ
วันนี้ (2 กุมภาพันธ์ 2564) นายกอบชัย สังสิทธิสวัสดิ์ ปลัดกระทรวงอุตสาหกรรม พร้อมด้วย นายกุลิศ สมบัติศิริ ปลัดกระทรวงพลังงาน เป็นประธานร่วมการประชุมหารือเพื่อวางแนวทางการขับเคลื่อนยานยนต์ไฟฟ้าของประเทศ ซึ่งที่ประชุมได้หารือเพื่อเตรียมการประชุมคณะกรรมการนโยบายยานยนต์ไฟฟ้าแห่งชาติ และยังได้หารือในเรื่องสถานการณ์และทิศทางการส่งเสริมยานยนต์ไฟฟ้า พร้อมสรุปความคืบหน้าการดำเนินงานขับเคลื่อนอุตสาหกรรมยานยนต์ไฟฟ้า
นอกจากนี้ ที่ประชุมยังได้เตรียมการกำหนดเป้าหมายและแนวทางการส่งเสริมยานยนต์ไฟฟ้า และการแต่งตั้งคณะอนุกรรมการภายใต้คณะกรรมการนโยบายยานยนต์ไฟฟ้าแห่งชาติ เพื่อนำเสนอคณะกรรมการนโยบายยานยนต์ไฟฟ้าแห่งชาติต่อไป โดยมี นายภานุวัฒน์ ตริยางกูรศรี  นางวรวรรณ ชิตอรุณ รองปลัดกระทรวงอุตสาหกรรม คณะผู้บริหารกระทรวงอุตสาหกรรม และกระทรวงพลังงาน เข้าร่วม ณ ห้องประชุม อก.1 ชั้น 2 อาคารสำนักงานปลัดกระทรวงอุตสาหกรรม

ที่มา : https://www.thaigov.go.th/news/contents/details/38811