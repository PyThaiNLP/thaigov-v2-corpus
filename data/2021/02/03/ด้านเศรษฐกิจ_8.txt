รัฐบาลไทย-ข่าวทำเนียบรัฐบาล-อนุกรรมการเพิ่มขีดความสามารถฯ ดีอีเอส ผลักดันมาตรการหนุนการแข่งขันทางการค้าอย่างเท่าเทียมเป็นธรรมให้กลุ่มผู้ให้บริการทางอิเล็กทรอนิกส์ไทย-ต่างประเทศ


วันอังคารที่ 2 กุมภาพันธ์ 2564
อนุกรรมการเพิ่มขีดความสามารถฯ ดีอีเอส ผลักดันมาตรการหนุนการแข่งขันทางการค้าอย่างเท่าเทียมเป็นธรรมให้กลุ่มผู้ให้บริการทางอิเล็กทรอนิกส์ไทย-ต่างประเทศ
อนุกรรมการเพิ่มขีดความสามารถฯ ดีอีเอส ผลักดันมาตรการหนุนการแข่งขันทางการค้าอย่างเท่าเทียมเป็นธรรมให้กลุ่มผู้ให้บริการทางอิเล็กทรอนิกส์ไทย-ต่างประเทศ
เมื่อวันอังคารที่ 2 กุมภาพันธ์  2564 นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม เป็นประธานการประชุมคณะอนุกรรมการเพิ่มขีดความสามารถในการแข่งขันให้แก่ผู้ให้บริการทางอิเล็กทรอนิกส์ ครั้งที่ 2/ 2564 ณ ห้องประชุม 802 ชั้น 8 สำนักงานปลัดกระทรวงดิจิทัลเพื่อเศรษฐกิจและสังคม อาคารรัฐประศาสนภักดี ศูนย์ราชการเฉลิมพระเกียรติ ๘๐ พรรษาฯ โดยที่ประชุมร่วมพิจารณา เรื่อง ข้อมูลปัญหา อุปสรรคในการประกอบธุรกิจให้บริการทางอิเล็กทรอนิกส์ และข้อเสนอแนะ มาตรการในการส่งเสริมธุรกิจให้บริการทางอิเล็กทรอนิกส์  แยะประเด็นวิเคราะห์ตามประเภทธุรกิจบริการอิเล็กทรอนิกส์ อาทิ กลุ่ม E-Commerce, Agency Model : ตัวกลางขายสินค้ามีรายได้ค่านายหน้า/ค่าใช้บริการแพลตฟอร์ม เช่น Shopee Lazada, กลุ่ม Agency ที่เป็นตัวกลางระหว่างเจ้าของที่พักและผู้เข้าพัก  มีรายได้ค่านายหน้า/ค่าใช้บริการแพลตฟอร์ม  เช่น agoda Expedia  และกลุ่ม Advertising-based  ที่ให้บริการฟรีแก่ผู้ใช้ เช่น บริการค้นหาข้อมูล (Search engine) สื่อ social network หรือ บริการ online streaming เช่น Google Facebook You Ture เป็นต้น ซึ่งวัตถุประสงค์ของคณะอนุฯ เพื่อส่งเสริมการประกอบธุรกิจให้บริการอิเล็กทรอนิกส์ของผู้ประกอบการไทย และขจัดข้อจำกัดในการกำกับดูแลธุรกิจบริการทางอิเล็กทรอนิกส์ของผู้ประกอบการต่างประเทศ รวมทั้งมีการแข่งขันทางการค้าที่เท่าเทียมและเป็นธรรมมากขึ้น  ผู้ประกอบการไทยมีขีดความสามารถในการแข่งขันเพิ่มขึ้น เศรษฐกิจไทยมีการลงทุนจากต่างประเทศมากขึ้น และความเชื่อมั่นต่อการทำธุรกรรมทางอิเล็กทรอนิกส์เพิ่มขึ้น
********************

ที่มา : https://www.thaigov.go.th/news/contents/details/38816