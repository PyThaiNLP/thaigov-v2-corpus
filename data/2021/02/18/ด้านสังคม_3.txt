รัฐบาลไทย-ข่าวทำเนียบรัฐบาล-ดีอีเอส ร่วมประชุมชี้แจงแผนการตรวจราชการแบบบูรณาการฯ รอบที่ 1 ประจำปีงบประมาณ พ.ศ.2564 ของสำนักนายกรัฐมนตรี 


วันพุธที่ 17 กุมภาพันธ์ 2564
ดีอีเอส ร่วมประชุมชี้แจงแผนการตรวจราชการแบบบูรณาการฯ รอบที่ 1 ประจำปีงบประมาณ พ.ศ.2564 ของสำนักนายกรัฐมนตรี
ดีอีเอส ร่วมประชุมชี้แจงแผนการตรวจราชการแบบบูรณาการฯ รอบที่ 1 ประจำปีงบประมาณ พ.ศ.2564 ของสำนักนายกรัฐมนตรี
เมื่อวันที่ 17 กุมภาพันธ์  2564 นางคนึงนิจ คชศิลา หัวหน้าผู้ตรวจราชการกระทรวงดิจิทัลเพื่อเศรษฐกิจและสังคม  เข้าร่วมการประชุมชี้แจงแนวทางการตรวจราชการรอบที่ 1 ตามแผนการตรวจราชการแบบบูรณาการของผู้ตรวจราชการประจำปีงบประมาณ พ.ศ.2564 (การตรวจราชการผ่านสื่ออิเล็กทรอนิกส์)  ผ่านการประชุมทางไกล ณ ห้องประชุมMOC ชั้น 6 สำนักงานปลัดกระทรวงดิจิทัลเพื่อเศรษฐกิจและสังคม  การประชุมครั้งนี้ จัดโดยสำนักงานปลัดสำนักนายกรัฐมนตรี มีวัตถุประสงค์เพื่อให้ผู้เกี่ยวข้อง รับทราบแนวทางปฏิบัติในการตรวจราชการแบบบูรณาการฯ ประจำปี 2564 ในสถานการณ์การแพร่ระบาดของโรคติดเชื้อไวรัสโคโรนา 2019 (โควิด 19) ระลอกใหม่ และเป็นการปรับการปฏิบัติราชการให้สอดรับกับชีวิตวิถีใหม่ (New Normal) รวมทั้งรับทราบการขยายกรอบระยะเวลาของการตรวจราชการที่ปรับเปลี่ยนใหม่ อาทิ  ระยะเวลาในการติดตาม จากเดิม ภายในวันที่  15 มีนาคม 2564 เป็น ภายในวันที่ 15 เมษายน 2564  การรายงานผลการตรวจราชการแบบบูรณาการของผู้ตรวจกระทรวงฯ จากเดิมภายในวันที่ 31 มีนาคม 2564 เป็น 30 เมษายน 2564 และการรายงานผลการตรวจติดตามในลักษณะภาพรวมทั้งประเทศ จากเดิมภายในวันที่ 30 เมษายน 2564 เป็น 31 พฤษภาคม 2564 เป็นต้น
************

ที่มา : https://www.thaigov.go.th/news/contents/details/39181