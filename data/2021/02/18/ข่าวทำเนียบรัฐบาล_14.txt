รัฐบาลไทย-ข่าวทำเนียบรัฐบาล-นายกรัฐมนตรีย้ำไม่เคยทุจริต ยืนยัน 3 ป ไม่รับเงิน


วันพุธที่ 17 กุมภาพันธ์ 2564
พิมพ์
นายกรัฐมนตรีย้ำไม่เคยทุจริต ยืนยัน 3 ป ไม่รับเงิน
นายกรัฐมนตรีย้ำไม่เคยทุจริต ยืนยัน 3 ป ไม่รับเงิน
วันนี้ (17 ก.พ. 64) เวลา 17.45 น. ณ ห้องประชุมสภาผู้แทนราษฎร อาคารรัฐสภา พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม กล่าวชี้แจงในการประชุมสภาผู้แทนราษฎร ชุดที่ 25 ปีที่ 2 ครั้งที่ 24 (สมัยสามัญประจำปีครั้งที่สอง) เป็นพิเศษ เพื่อพิจารณาญัตติขอเปิดอภิปรายทั่วไปเพื่อลงมติไม่ไว้วางใจรัฐมนตรีเป็นรายบุคคล เกี่ยวกับการกล่าวหาว่านายกรัฐมนตรีกระทำการทุจริต ซึ่งนายกรัฐมนตรีชี้แจงว่า กรณีการแก้ไขปัญหาสถานการณ์โควิด-19 รอบใหม่ ในช่วงแรกรัฐบาลสามารถดำเนินการได้ดีในระดับหนึ่ง ถึงแม้อาจพบปัญหาและอุปสรรคบ้าง เช่น ปัญหาการลับลอบเข้าประเทศ การทุจริตหรือการเรียกรับผลประโยชน์ ซึ่งนายกรัฐมนตรียืนยันว่าตนเอง รองนายกรัฐมนตรี และรัฐมนตรีว่าการกระทรวงมหาดไทยไม่เคยเรียกรับเงินแต่อย่างใด และส่วนตัวเป็นคนที่รังเกียจคนกระทำผิดกฎหมาย รังเกียจเงินชั่วๆ ที่ได้มาจากการกระทำความผิด และรังเกียจลูกน้องเลวๆ และหากพบว่ามีการทุจริตดังข้อวิจารณ์ ขอให้ใช้ข้อเท็จจริงในการชี้แจงเพื่อนำไปตรวจสอบ พร้อมชี้แจงต่อสู้ตามกระบวนการกฎหมาย

ที่มา : https://www.thaigov.go.th/news/contents/details/39197