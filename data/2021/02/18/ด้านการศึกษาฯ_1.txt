รัฐบาลไทย-ข่าวทำเนียบรัฐบาล-สถาบันการบินพลเรือนเปิดอบรมหลักสูตร ICAO : CORSIA VERIFICATION ในรูปแบบ Virtual Classroom 


วันพุธที่ 17 กุมภาพันธ์ 2564
สถาบันการบินพลเรือนเปิดอบรมหลักสูตร ICAO : CORSIA VERIFICATION ในรูปแบบ Virtual Classroom
สถาบันการบินพลเรือน (สบพ.) กระทรวงคมนาคม เปิดอบรมหลักสูตร ICAO : CORSIA VERIFICATION หัวข้อ “The Carbon Offsetting and Reduction Scheme for International Aviation (CORSIA) Verification”
สำหรับหน่วยงานในอุตสาหกรรมการบิน หน่วยงานที่กำกับดูแลสิ่งแวดล้อมเฉพาะทางด้านการตรวจสอบปริมาณการปล่อยคาร์บอน ในโครงการชดเชยและลดคาร์บอนสำหรับการบินระหว่างประเทศ และหน่วยงานที่เกี่ยวข้อง เปิดรับสมัครตั้งแต่บัดนี้ - วันที่ 5 มีนาคม 2564 และฝึกอบรมวันที่ 16 - 19 มีนาคม 2564 ในรูปแบบ Virtual Classroom ผ่านโปรแกรม Zoom
การฝึกอบรมหลักสูตร ICAO : CORSIA VERIFICATION มีเนื้อหาของบทเรียน ประกอบด้วยการสร้างการรับรู้เกี่ยวกับวิธีการการใช้เชื้อเพลิง (Fuel Use Monitoring Methods: FUMMs) และเครื่องมือประมาณการคาร์บอนไดออกไซด์ (ICAO CORSIA CO2 Estimation and Reporting Tool: CERT) ให้เป็นไปตามข้อกำหนดของ ICAO ได้แก่ การสังเกตการณ์ (Monitoring), การรายงาน (Reporting), และการตรวจประเมิน (Verification) โดยการเรียนการสอนของหลักสูตรเป็นภาษาอังกฤษทั้งหมด โดยวิทยากรจาก ICAO เมื่อจบการฝึกอบรมจะได้รับประกาศนียบัตรจาก ICAO เพื่อการันตีว่าผู้เข้าฝึกอบรมสามารถเขียนส่งรายงาน พร้อมระบุขอบเขตของการบังคับใช้ข้อกำหนดดังกล่าวเป็นไปอย่างครบถ้วนและถูกต้อง ก่อนนำไปใช้ในการเตรียมความพร้อมเพื่อเข้ารับการตรวจประเมินองค์กรของตนเอง
การฝึกอบรมจัดขึ้นในรูปแบบ Virtual Classroom ผ่านโปรแกรม Zoom สามารถรองรับทุกอุปกรณ์ สามารถติดตั้งและใช้ประชุมใน Smart Phone, Tablet, Notebook หรือ Computer ได้ทุกรูปแบบ เพื่อให้สอดคล้องกับมาตรการ Social Distancing ลดความเสี่ยงในการเพิ่มจำนวนผู้ติดต่อโรคในสถานการณ์การแพร่ระบาดของเชื้อไวรัสโคโรนา 2019 ผู้สนใจสามารถกรอกใบสมัครได้ที่  https://itrain.catc.or.th  และสอบถามรายละเอียดเพิ่มเติมได้ที่ โทร. 0 2272 5741 ต่อ 8571 หรือ 08 6628 1611 E-mail: itrain@catc.or.th
#กองเผยแพร่และประชาสัมพันธ์
สำนักงานปลัดกระทรวงคมนาคม

ที่มา : https://www.thaigov.go.th/news/contents/details/39166