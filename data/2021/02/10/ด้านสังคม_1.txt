รัฐบาลไทย-ข่าวทำเนียบรัฐบาล-พม. ร่วมประชุมเจ้าหน้าที่อาวุโสสำหรับคณะมนตรีประชาคมสังคมและวัฒนธรรมอาเซียนอย่างไม่เป็นทางการ (SOCA Retreat) ผ่านระบบทางไกล (Video Conference)


วันอังคารที่ 9 กุมภาพันธ์ 2564
พม. ร่วมประชุมเจ้าหน้าที่อาวุโสสำหรับคณะมนตรีประชาคมสังคมและวัฒนธรรมอาเซียนอย่างไม่เป็นทางการ (SOCA Retreat) ผ่านระบบทางไกล (Video Conference)
พม. ร่วมประชุมเจ้าหน้าที่อาวุโสสำหรับคณะมนตรีประชาคมสังคมและวัฒนธรรมอาเซียนอย่างไม่เป็นทางการ (SOCA Retreat) ผ่านระบบทางไกล (Video Conference)
เมื่อวันที่ 8 ก.พ. 64  เวลา 09.00 น. นางจตุพร โรจนพานิช ผู้ช่วยปลัดกระทรวงการพัฒนาสังคมและความมั่นคงของมนุษย์ ได้รับมอบหมายจาก นางพัชรี อารยะกุล ปลัดกระทรวงการพัฒนาสังคมและความมั่นคงของมนุษย์ (ปลัด พม.) ให้ปฏิบัติหน้าที่หัวหน้าเจ้าหน้าที่อาวุโสสำหรับคณะมนตรีประชาคมสังคมและวัฒนธรรมอาเซียนของประเทศไทย (SOCA Leader of Thailand) พร้อมด้วยนายอรรคพงษ์ ศรีสุบัติ รักษาการในตำแหน่งผู้เชี่ยวชาญเฉพาะด้านการพัฒนาสังคม กรมพัฒนาสังคมและสวัสดิการ นางสาววิมลรัตน์ รัชชุกูล ผู้อำนวยการกองการต่างประเทศ และผู้แทนหน่วยงานที่เกี่ยวข้องสังกัดกระทรวง พม. เข้าร่วมการประชุมเจ้าหน้าที่อาวุโสสำหรับคณะมนตรีประชาคมสังคมและวัฒนธรรมอาเซียนอย่างไม่เป็นทางการ (Senior Officials Committee for the ASEAN Socio-Cultural Community (SOCA) Retreat) ผ่านระบบการประชุมทางไกล (Video Conference) ณ ห้องประชุม ชั้น 2 กระทรวง พม. สะพานขาว ถนนกรุงเกษม กรุงเทพฯ
นางจตุพร กล่าวว่า การประชุมครั้งนี้ ประเทศบรูไนดารุสซาลามเป็นเจ้าภาพจัดการประชุม ซึ่งเป็นการจัดประชุมครั้งแรกของประชาคมสังคมและวัฒนธรรมอาเซียน ภายใต้การเป็นประธานอาเซียนของบรูไนดารุสซาลาม ในปี 2564 โดยมีวัตถุประสงค์สำคัญเพื่อนำเสนอเกี่ยวกับแผนงานสำคัญและเอกสารผลลัพธ์สำคัญของประชาคมสังคมและวัฒนธรรมอาเซียน พร้อมทั้งแจ้งกำหนดการจัดประชุมประชาคมสังคมและวัฒนธรรมอาเซียน ในปี 2564 ทั้งนี้ มีผู้เข้าร่วมประชุม ประกอบด้วย คณะหัวหน้าเจ้าหน้าที่อาวุโสสำหรับคณะมนตรีประชาคมสังคมและวัฒนธรรมอาเซียน รองเลขาธิการอาเซียนสำหรับประชาคมสังคมและวัฒนธรรมอาเซียน คณะผู้แทนจากประเทศสมาชิกอาเซียน และผู้แทนจากสำนักเลขาธิการอาเซียน
นางจตุพร กล่าวเพิ่มเติมว่า ในโอกาสนี้ ตนได้กล่าวถ้อยแถลงต่อที่ประชุมในนาม SOCA Leader ประเทศไทย เกี่ยวกับการขอบรรจุเอกสารผลลัพธ์สำคัญ จำนวน 2 ฉบับ ซึ่งประเทศไทย โดยกระทรวง พม. เป็นผู้ริเริ่ม ประกอบด้วย 1) แผนปฏิบัติการระดับภูมิภาคเพื่อขับเคลื่อนปฏิญญาอาเซียนว่าด้วยสิทธิเด็กในบริบทของการโยกย้ายถิ่นฐาน (Regional Plan of Action on Implementing the ASEAN Declaration on the Rights of Children in the Context of Migration) และ 2) แผนปฏิบัติการระดับภูมิภาคว่าด้วยการคุ้มครองเด็กจากการแสวงหาผลประโยชน์ในสื่อออนไลน์ในอาเซียน (Regional Plan of Action for the Protection of Children from  All Forms of Online Exploitation and Abuse in ASEAN (2021-2025)) เพื่อเสนอต่อการประชุมสุดยอดอาเซียน ในปี 2564

ที่มา : https://www.thaigov.go.th/news/contents/details/38994