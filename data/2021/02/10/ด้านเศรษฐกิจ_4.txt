รัฐบาลไทย-ข่าวทำเนียบรัฐบาล-การประชุมคณะทำงานเพื่อขับเคลื่อนบันทึกความเข้าใจว่าด้วยการยกระดับขีดความสามารถในการแข่งขันของภาคอุตสาหกรรมด้วยเทคโนโลยีและนวัตกรรม  ครั้งที่ 1/2564


วันอังคารที่ 9 กุมภาพันธ์ 2564
พิมพ์
การประชุมคณะทำงานเพื่อขับเคลื่อนบันทึกความเข้าใจว่าด้วยการยกระดับขีดความสามารถในการแข่งขันของภาคอุตสาหกรรมด้วยเทคโนโลยีและนวัตกรรม  ครั้งที่ 1/2564
รองปลัดฯ นางวรวรรณ ประธานการประชุมคณะทำงานเพื่อขับเคลื่อนบันทึกความเข้าใจว่าด้วยการยกระดับขีดความสามารถในการแข่งขันของภาคอุตสาหกรรมด้วยเทคโนโลยีและนวัตกรรม  ครั้งที่ 1/2564
วันนี้ (9 กุมภาพันธ์ 2564) นางวรวรรณ ชิตอรุณ รองปลัดกระทรวงอุตสาหกรรม เป็นประธานการประชุมคณะทำงานเพื่อขับเคลื่อนบันทึกความเข้าใจว่าด้วยการยกระดับขีดความสามารถในการแข่งขันของภาคอุตสาหกรรมด้วยเทคโนโลยีและนวัตกรรม ครั้งที่ 1/2564 โดยที่ประชุมได้รับทราบภารกิจ บทบาท และกลไกของแต่ละหน่วยงานในการสนับสนุนด้านเทคโนโลยีและนวัตกรรม พร้อมร่วมกันพิจารณาแผนงานและเป้าหมายการดำเนินงาน กิจกรรมภายใต้บันทึกความเข้าใจว่าด้วยการยกระดับขีดความสามารถในการแข่งขันของภาคอุตสาหกรรมด้วยเทคโนโลยีและนวัตกรรม อาทิ การแลกเปลี่ยนองค์ความรู้กับนักวิทยาศาสตร์หรือผู้เชี่ยวชาญในการใช้ห้องปฏิบัติการ อุปกรณ์และเทคโนโลยีตลอดจนการบริการและสิทธิประโยชน์ต่างๆ ระหว่างกระทรวงอุตสาหกรรม และอุทยานวิทยาศาสตร์ เพื่อส่งเสริมและสนับสนุนกิจกรรมทางวิชาการ ผลักดันความร่วมมือด้านงานวิจัยและการพัฒนาเทคโนโลยีและนวัตกรรมไปสู่ผู้ประกอบการภาคอุตสาหกรรม โดยมี ศ.ดร.ศุภชัย ปทุมนากุล รองปลัดกระทรวงการอุดมศึกษา วิทยาศาสตร์ วิจัยและนวัตกรรม นายสหวัฒน์ โสภา ผู้ช่วยปลัดกระทรวงอุตสาหกรรม และผู้ที่เกี่ยวข้อง เข้าร่วมประชุม อีกทั้งยังมีผู้แทนสภาหอการค้าแห่งประเทศไทยและตัวแทนจากสภาอุตสาหกรรมแห่งประเทศไทย เข้าร่วมประชุมผ่านโปรแกรม Zoom ณ ห้องประชุม อก. 1 ชั้น 2 อาคารสำนักงานปลัดกระทรวงอุตสาหกรรม #กระทรวงอุตสาหกรรม #ยกระดับขีดความสามารถในการแข่งขันของภาคอุตสาหกรรมด้วยเทคโนโลยีและนวัตกรรม #prindustry

ที่มา : https://www.thaigov.go.th/news/contents/details/38999