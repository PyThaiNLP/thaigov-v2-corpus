รัฐบาลไทย-ข่าวทำเนียบรัฐบาล-นายกรัฐมนตรียืนยันไทยได้รับวัคซีนโควิด-19 ตามที่กำหนด พร้อมดำเนินการฉีดวัคซีนตามลำดับกลุ่มเสี่ยง 


วันอังคารที่ 9 กุมภาพันธ์ 2564
พิมพ์
นายกรัฐมนตรียืนยันไทยได้รับวัคซีนโควิด-19 ตามที่กำหนด พร้อมดำเนินการฉีดวัคซีนตามลำดับกลุ่มเสี่ยง
นายกรัฐมนตรียืนยันไทยได้รับวัคซีนโควิด-19 ตามที่กำหนด พร้อมดำเนินการฉีดวัคซีนตามลำดับกลุ่มเสี่ยง
วันนี้ (9 ก.พ. 64) เวลา 13.30 ณ โถงตึกบัญชาการ 1 ทำเนียบรัฐบาล หลังการประชุมคณะรัฐมนตรี  พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม กล่าวถึงความคืบหน้าแผนการฉีดวัคซีนโควิด-19  โดยในปลายเดือนนี้จะได้รับวัคซีนโควิด-19 จำนวน 2 แสนโดส เดือนมีนาคม 8 แสนโดส และเดือนเมษายน 1 ล้านโดสตามที่กำหนด นายกรัฐมนตรียังกำชับสำนักงานคณะกรรมการอาหารและยาให้ดำเนินการอย่างรอบคอบ พร้อมมีแผนในการฉีดวัคซีนตามกลุ่มผู้ปฏิบัติงาน กลุ่มพื้นที่เสี่ยง หรือกลุ่มกิจกรรมที่มีความเสี่ยง
.................
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/39000