รัฐบาลไทย-ข่าวทำเนียบรัฐบาล-สถานการณ์การระบาดโรคใบด่างมันสำปะหลัง


วันอังคารที่ 9 กุมภาพันธ์ 2564
สถานการณ์การระบาดโรคใบด่างมันสำปะหลัง
กระทรวงเกษตรฯ ติดตามสถานการณ์การระบาดโรคใบด่างมันสำปะหลัง
นายอำพันธุ์ เวฬุตันติ รองปลัดกระทรวงเกษตรและสหกรณ์ ติดตามสถานการณ์การระบาดโรคใบด่างมันสำปะหลัง ในพื้นที่หมู่ที่ 2 บ้านสระเพลง ตำบลสูงเนิน อำเภอสูงเนิน จังหวัดนครราชสีมา พบยังคงมีการระบาดของโรคใบด่างมันสำปะหลังโดยสำนักงานเกษตรจังหวัดนครราชสีมาได้สำรวจพื้นที่การระบาดโรคใบด่างมันสำปะหลังของจังหวัดนครราชสีมา พบการระบาด จำนวน 1.56 แสน ไร่
ทั้งนี้ รองปลัดกระทรวงเกษตรและสหกรณ์ได้ติดตามและสั่งการเร่งด่วนให้ดำเนินการเตรียมความพร้อมด้านต่าง ๆ ตามที่กรมส่งเสริมการเกษตรแจ้ง เพื่อรองรับการดำเนินโครงการเพิ่มประสิทธิภาพการควบคุมโรคใบด่างมันสำปะหลังแบบครอบคลุมพื้นที่ที่กระทรวงเกษตรและสหกรณ์กำลังดำเนินการขออนุมัติงบประมาณจากคณะรัฐมนตรี เพื่อช่วยเหลือเกษตรกรผู้ปลูกมันสำปะหลังต่อไป

ที่มา : https://www.thaigov.go.th/news/contents/details/38998