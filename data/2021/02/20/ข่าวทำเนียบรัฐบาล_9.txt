รัฐบาลไทย-ข่าวทำเนียบรัฐบาล-นายกรัฐมนตรียืนยันข้าราชการปฏิบัติงานภายใต้ พ.ร.ก.ฉุกเฉินฯ ไม่นับเวลาราชการทวีคูณ พร้อมเร่งตรวจการทุจริตโครงการขุดลอกแหล่งน้ำ


วันศุกร์ที่ 19 กุมภาพันธ์ 2564
พิมพ์
นายกรัฐมนตรียืนยันข้าราชการปฏิบัติงานภายใต้ พ.ร.ก.ฉุกเฉินฯ ไม่นับเวลาราชการทวีคูณ พร้อมเร่งตรวจการทุจริตโครงการขุดลอกแหล่งน้ำ
นายกรัฐมนตรียืนยันข้าราชการปฏิบัติงานภายใต้ พ.ร.ก.ฉุกเฉินฯ ไม่นับเวลาราชการทวีคูณ พร้อมเร่งตรวจการทุจริตโครงการขุดลอกแหล่งน้ำ
วันนี้ (20 ก.พ. 64) เวลา 21.05 น. ณ ห้องประชุมสภาผู้แทนราษฎร อาคารรัฐสภา พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม กล่าวชี้แจงในการประชุมสภาผู้แทนราษฎร ชุดที่ 25 ปีที่ 2 ครั้งที่ 26 (สมัยสามัญประจำปีครั้งที่สอง) เป็นพิเศษ เพื่อพิจารณาญัตติขอเปิดอภิปรายทั่วไปเพื่อลงมติไม่ไว้วางใจรัฐมนตรีเป็นรายบุคคล ถึงกรณีข้าราชการทหารที่ปฏิบัติงานหน้าที่ภายใต้ พรก.การบริหารราชการในสถานการณ์ฉุกเฉิน พ.ศ. 2548 นั้น จะไม่ได้รับการนับเวลาราชการเป็นทวีคูณ หรือ วันทวีคูณ เนื่องจากเป็นการปฏิบัติงานภายใต้คำสั่งของนายกรัฐมนตรี และไม่ได้ปฏิบัติงานภายใต้คำสั่งของกระทรวงกลาโหม ดังนั้น จะไม่ได้รับการนับเวลาราชการเป็นทวีคูณตามที่ผู้อภิปรายตั้งข้อสงสัย
สำหรับกรณีกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.) อยู่ระหว่างการพิจารณาตรวจสอบของคณะกรรมการป้องกันและปราบปรามการทุจริตแห่งชาติ และการคัดสรรคณะกรรมการฯ อยู่ในขั้นตอนเพื่อรอ พ.ร.บ. สำนักงาน กสทช. เพื่อปฏิบัติต่อไป ทั้งนี้ นายกรัฐมนตรีย้ำว่าจะเร่งตรวจสอบการทุจริตการขุดลอกแหล่งน้ำตามโครงการขนาดเล็กโดยเร็วที่สุดเพื่อนำผู้กระทำผิดมาลงโทษตามกฎหมาย
...........................
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/39268