รัฐบาลไทย-ข่าวทำเนียบรัฐบาล-นายกรัฐมนตรียืนยันต่างประเทศ เชื่อมั่นฐานะการเงินการคลังไทยแข็งแกร่ง


วันศุกร์ที่ 19 กุมภาพันธ์ 2564
พิมพ์
นายกรัฐมนตรียืนยันต่างประเทศ เชื่อมั่นฐานะการเงินการคลังไทยแข็งแกร่ง
นายกรัฐมนตรียืนยันต่างประเทศ เชื่อมั่นฐานะการเงินการคลังไทยแข็งแกร่ง
วันนี้ (20 ก.พ. 64) เวลา 21.05 น. ณ ห้องประชุมสภาผู้แทนราษฎร อาคารรัฐสภา พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหมชี้แจงในการประชุมสภาผู้แทนราษฎร ชุดที่ 25 ปีที่ 2 ครั้งที่ 26 (สมัยสามัญประจำปีครั้งที่สอง) เป็นพิเศษ เพื่อพิจารณาญัตติขอเปิดอภิปรายทั่วไปเพื่อลงมติไม่ไว้วางใจรัฐมนตรีเป็นรายบุคคล ยืนยันต่างประเทศเชื่อมั่นฐานะการเงินการคลังประเทศไทยแข็งแกร่ง
นายกรัฐมนตรีชี้แจงกรณีการกล่าวหาบริหารราชการล้มเหลว ขาดวิสัยทัศน์ทำประเทศถอยหลังและไม่มีใครคบ โดยเน้นมุมมองต่างประเทศที่มองประเทศไทยในห้วง 6 ปีที่ผ่านมาว่า สื่อ USnews ระบุไทยเป็นประเทศที่ดีที่สุดในการเริ่มต้นธุรกิจปี 63 และอันดับ 2 ประเทศที่ดีที่สุดสำหรับการลงทุน ขณะที่บริษัท S&P บริษัท Fitch Ratings (Fitch) และบริษัท Moody's Investors Service (Moody’s) ได้จัดอันดับให้ไทยเป็นประเทศที่มีฐานะการเงินการคลังที่แข็งแกร่ง   ทั้งนี้ ขอเพียงแต่อย่าขัดแย้งกันและเชื่อมั่นในกระบวนการต่าง ๆ ที่ทำ ตรงไหนมีปัญหาสามารถช่วยกันทักทวงได้
นายกรัฐมนตรียังให้ความมั่นใจว่า ฐานะการเงินการคลังของประเทศยังแข็งแกร่ง การกู้ก็เป็นไปตามขีดความสามารถในการใช้หนี้   ทั้งนี้ ได้มอบหมายให้รัฐมนตรีและรองนายกรัฐมนตรีชี้แจงถึงข้อเท็จจริง ในการบริหารหนี้สาธารณะ หนี้ครัวเรือน ซึ่งยอมรับว่าเพิ่มขึ้น จึงต้องหาแนวทางทำให้ลดลงโดยเร็วที่สุดต่อไป
......................
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/39272