รัฐบาลไทย-ข่าวทำเนียบรัฐบาล-อนุฯ เพิ่มขีดความสามารถฯ ดีอีเอส เร่งออกมาตรการสนับสนุนที่ไม่ใช่ภาษี ผู้ให้บริการทางอิเล็กทรอนิกส์


วันจันทร์ที่ 15 กุมภาพันธ์ 2564
อนุฯ เพิ่มขีดความสามารถฯ ดีอีเอส เร่งออกมาตรการสนับสนุนที่ไม่ใช่ภาษี ผู้ให้บริการทางอิเล็กทรอนิกส์
อนุฯ เพิ่มขีดความสามารถฯ ดีอีเอส เร่งออกมาตรการสนับสนุนที่ไม่ใช่ภาษี ผู้ให้บริการทางอิเล็กทรอนิกส์
เมื่อวันที่ 15 กุมภาพันธ์  2564 นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม เป็นประธานการประชุมคณะอนุกรรมการเพิ่มขีดความสามารถในการแข่งขันให้แก่ผู้ให้บริการทางอิเล็กทรอนิกส์ ครั้งที่ 3/ 2564  ณ ห้องประชุม 802 ชั้น 8 สำนักงานปลัดกระทรวงดิจิทัลเพื่อเศรษฐกิจและสังคม โดยที่ประชุมได้พิจารณาข้อเสนอมาตรการสนับสนุนสำหรับผู้ให้บริการทางอิเล็กทรอนิกส์  เรื่องมาตรการสนับสนุนที่ไม่ใช่ภาษี (Non tax measures)  สำหรับกลุ่ม  e-services ทั่วไป และ กลุ่มธุรกิจ e-commerce ซึ่งแนวทางในการสนับสนุนของกลุ่ม  e-services ทั่วไป ที่ประชุมเลือกเรื่องที่สำคัญขึ้นมาพิจารณาก่อน ไม่เกิน 10 เรื่อง  อาทิ  การอำนวยความสะดวกด้านใบอนุญาตทำงาน วีซ่าและการพักอาศัยสำหรับ digital talent   การพัฒนาตลาดนวัตกรรมดิจิทัลผ่านการจัดซื้อจัดจ้างภาครัฐ การเสริมสร้าง VC และ digital startup ให้เข้มแข็ง  ทั้งนี้ เพื่อมุ่งเสริมสร้าง e-services  eco–system ของไทยให้เข้มแข็ง เอื้อในการทำธุรกิจ e ฝ-services รวมทั้งดึงดูด ธุรกรรม ธุรกิจ และการลงทุนที่เกี่ยวข้อง เข้ามาในประเทศไทย  ส่วนมาตรการสนับสนุน กลุ่ม e-commerce ที่ประชุมได้พิจารณาการจัดทำมาตรการสนับสนุน กลุ่ม e-commerce platform และ advertising based platform ขึ้นมาพิจารณาก่อน เนื่องจากมีความเร่งด่วน  อาทิ การทำ Data lake ของ  e-commerce, การเชื่อมโยงข้อมูลของหน่วยงานกำกับดูแล e-commerce  และการส่งเสริม e-commerce  ไทย, กระบวนการที่สนับสนุนพิธีการศุลกากรในการจัดตั้งศูนย์กระจายสินค้าของ  e-commerce ในประเทศ และการจัดทำ Sandbox  เป็นต้น
**************

ที่มา : https://www.thaigov.go.th/news/contents/details/39125