รัฐบาลไทย-ข่าวทำเนียบรัฐบาล-คลายปม! ไทยตกขบวนวัคซีน COVAX จริงหรือ?


วันจันทร์ที่ 15 กุมภาพันธ์ 2564
คลายปม! ไทยตกขบวนวัคซีน COVAX จริงหรือ?
...
จากกรณีที่มีกระแสข่าวว่า
ไทยตกขบวนรับวัคซีนฟรีจากโครงการโคแวกซ์ (COVAX)
หรือโครงการเพื่อการเข้าถึงวัคซีนโควิด-19 ระดับโลก
.
เรื่องนี้โฆษกรัฐบาลออกมาชี้แจงว่า
โครงการโคแวกซ์เกิดขึ้นภายใต้ความร่วมมือ
ของกลุ่มพันธมิตรความร่วมมือ
ด้านนวัตกรรมเพื่อรับมือโรคระบาด
จัดตั้งขึ้นเพื่อสนับสนุนการเข้าถึงวัคซีนโควิด-19
ของประเทศต่าง ๆ ทั่วโลกอย่างเท่าเทียมกัน
.
1. ประเทศไทยได้ส่งหนังสือแสดงเจตนารมณ์เข้าร่วม
ตั้งแต่ช่วงต้นของโครงการแล้ว
แม้วัคซีนจะอยู่ในระหว่างการพัฒนาก็ตาม
.
2. ประเทศไทยถูกจัดเป็นประเทศที่มีรายได้ปานกลางถึงสูง
หากเข้าร่วมโครงการโคแวกซ์จะต้องจ่ายเงินจำนวนมาก
เช่นเดียวกับสิงคโปร์ บรูไน และมาเลเซีย
โดยจะไม่รับวัคซีนฟรี เหมือนกับกัมพูชา สปป.ลาว
อินโดนีเซีย เมียนมา ฟิลิปปินส์ และเวียดนาม
.
3. คณะทำงานจัดหาวัคซีนของไทยพิจารณาวิธีการ
บนผลประโยชน์ของประเทศและความเสี่ยงที่อาจเกิดขึ้น
หากต้องจ่ายเงินจองล่วงหน้าแต่ไม่ทราบแหล่งที่มา
และไม่สามารถระบุวันเวลาที่แน่ชัดในการรับวัคซีน
ย่อมเกิดความเสี่ยงค่อนข้างมาก
.
ดังนั้น การที่ประเทศไทยทำความตกลง
ซื้อวัคซีนโควิด-19 จากผู้ผลิตโดยตรง
จึงเป็นทางเลือกที่เหมาะสมภายใต้ข้อจำกัดต่าง ๆ
เนื่องจากมีความยืดหยุ่นกว่า
สามารถต่อรองราคาและเงื่อนไขได้โดยตรงกับผู้ผลิต
.
อย่างไรก็ตาม รัฐบาลไม่ได้ปิดกั้นการเจรจากับที่ใด
หรือหากโคแวกซ์ปรับเงื่อนไขต่าง ๆ ที่เป็นประโยชน์
ก็ยังสามารถทำข้อตกลงร่วมกันได้ในอนาคต
#ไทยคู่ฟ้า #รวมไทยสร้างชาติ #ร่วมต้านโควิด19
-------------------
อัลบั้มภาพ
ข่าวที่เกี่ยวข้อง
ผู้พิการ ผู้สูงอายุ “เราชนะ” รับลงทะเบียนถึงบ้าน
อนุมัติ 188.95 ล้าน ชดเชยดอกเบี้ยผู้เก็บข้าว
ประมูลของ “ยึดทรัพย์ยาเสพติด” เงินนี้ไปไหน
ไขข้อข้องใจการหาวัคซีน Covid-19
อนุมัติ ! 2.8 หมื่นล้าน บรรเทาภาระเกษตรกร

ที่มา : https://www.thaigov.go.th/news/contents/details/39123