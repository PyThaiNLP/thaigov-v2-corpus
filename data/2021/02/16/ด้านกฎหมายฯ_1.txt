รัฐบาลไทย-ข่าวทำเนียบรัฐบาล-ผู้ช่วยรัฐมนตรีประจำกระทรวงยุติธรรม พร้อมคณะ ลงพื้นที่เขตบางกะปิ มอบนโยบายและติดตามผลการดำเนินงานแก้ไขปัญหายาเสพติด พร้อมเผยแพร่ประชาสัมพันธ์ภารกิจกรมคุ้มครองสิทธิและเสรีภาพ ในพื้น


วันจันทร์ที่ 15 กุมภาพันธ์ 2564
ผู้ช่วยรัฐมนตรีประจำกระทรวงยุติธรรม พร้อมคณะ ลงพื้นที่เขตบางกะปิ มอบนโยบายและติดตามผลการดำเนินงานแก้ไขปัญหายาเสพติด พร้อมเผยแพร่ประชาสัมพันธ์ภารกิจกรมคุ้มครองสิทธิและเสรีภาพ ในพื้น
นายสามารถ เจนชัยจิตรวนิช ผู้ช่วยรัฐมนตรีประจำกระทรวงยุติธรรม พร้อมคณะ ลงพื้นที่เขตบางกะปิ มอบนโยบายและติดตามผลการดำเนินงานแก้ไขปัญหายาเสพติด พร้อมเผยแพร่ประชาสัมพันธ์ภารกิจกรมคุ้มครองสิทธิและเสรีภาพ ในพื้นที่กรุงเทพมหานคร
ในวันพฤหัสบดีที่ ๑๑ กุมภาพันธ์ ๒๕๖๔ เวลา ๑๔.๐๐ น. ณ มัสยิลดารุลอิบาดะห์ (สุเหร่าหัวหมากน้อย) นายสามารถ เจนชัยจิตรวนิช ผู้ช่วยรัฐมนตรีประจำกระทรวงยุติธรรม พร้อมด้วย นายเรืองศักดิ์ สุวารี อธิบดีกรมคุ้มครองสิทธิและเสรีภาพ พร้อมด้วย นางสาวฐิติภัสร์ โชติเดชาชัยนันต์ สมาชิกสภาผู้แทนราษฏร เขต ๑๓ นายสุนทร ขื่นศิริผอ.ป.ป.ส.กทม. และคณะ ลงพื้นที่ตรวจเยี่ยมและรับฟังความคิดเห็นของประชาชนต่อการดำเนินงานแก้ไขปัญหายาเสพติด พร้อมร่วมรับฟังรายงานสถานการณ์ปัญหายาเสพติดและผลการดำเนินงานด้านการปราบปรามยาเสพติดในพื้นที่เขตบางกะปิ
สำหรับการลงพื้นที่ในครั้งนี้ นายสามารถ เจนชัยจิตรวนิช รัฐมนตรีประจำกระทรวงยุติธรรม ได้รับฟังปัญหายาเสพติดและผลการดำเนินงานด้านการปราบปรามยาเสพติดในพื้นที่เขตบางกะปิ ๔ ชุมชน ได้แก่ ชุมชนมัจฉา ช.ปานนพภา ชุมชนริมคลองหัวหมากน้อย ซอยริมคลองหัวหมาก ถ.รามคำแหง ๖๐ แยก ๙ ชุมชนวังโสม ช.รามคำแหง (สุขาภิบาล ๓) ด้านหลังหมู่บ้านสวนสน และชุมชนสามัคคีพัฒนา ซ.สามัคคีพัฒนา แยก ๔ ถนนรามคำแหง
พร้อมเผยแพร่ภารกิจในการช่วยเหลือประชาชนที่เดือดร้อน ยากไร้ ไม่ได้รับความเป็นธรรม การอำนวยความยุติธรรมลดความเหลื่อมล้ำให้แก่ประชาชน รับฟังความคิดเห็นของประชาชนต่อการดำเนินงานแก้ไขปัญหายาเสพติดในพื้นที่ด้านการปราบปราม ด้านการป้องกัน ด้านการบำบัดรักษาติดตามช่วยเหลือผู้เสพผู้ติดยาเสพติด และรับมอบแอลกอฮอล์ทำความสะอาดมือ สื่อรณรงค์ ประชาสัมพันธ์ยาเสพติดแก่ชุมชน ทั้งนี้ ปัญหายาเสพติดได้เป็นปัญหาที่เป็นวาระแห่งชาติ ซึ่งพลเอก ประยุทธ์ จันทร์โอชา นายกรัฐมนตรี พลเอก ประวิตร วงษ์สุวรรณ รองนายกรัฐมนตรี และนายสมศักดิ์ เทพสุทิน รัฐมนตรีว่าการกระทรวงยุติธรรม ได้เล็งเห็นปัญหาของยาเสพติดและเห็นควรให้แก้ไขอย่างจริงจังโดยภาครัฐต้องร่วมมือกับชุมชนจึงจะประสบผลสำเร็จอย่างแท้จริง
นอกจากนี้ นายเรืองศักดิ์ สุวารี อธิบดีกรมคุ้มครองสิทธิและเสรีภาพ ได้สร้างการรับรู้เกี่ยวกับการส่งเสริมสิทธิมนุษยชนในชุมชน การช่วยเหลือเยียวยาผู้เสียหายและจำเลยในคดีอาญาตามพระราชบัญญัติค่าตอบแทนผู้เสียหาย  และค่าทดแทนและค่าใช้จ่ายแก่จำเลยในดคีอาญา พ.ศ.๒๕๔๔ และที่แก้ไขเพิ่มเติม (ฉบับที่ ๒) พ.ศ.๒๕๕๙ รวมถึงการคุ้มครองพยานในคดีอาญา ตามพระราชบัญญัติคุ้มครองพยานในคดีอาญา พ.ศ. ๒๕๔๖ และการไกล่เกลี่ยระงับข้อพิพาท ตามพระราชบัญญัติการไกล่เกลี่ยระงับข้อพิพาท พ.ศ. ๒๕๖๒ และยังได้ขอความร่วมมือไปยังผู้นำชุมชนที่อยู่ภายในพื้นที่บางกะปิ เพื่อแจ้งสิทธิแก่ผู้เสียหายและจำเลยในคดีอาญา เพื่อให้ประชาชนในพื้นที่ดังกล่าวได้รับการคุ้มครอง ดูแลจากรัฐอย่างทั่วถึงและเท่าเทียมกัน

ที่มา : https://www.thaigov.go.th/news/contents/details/39116