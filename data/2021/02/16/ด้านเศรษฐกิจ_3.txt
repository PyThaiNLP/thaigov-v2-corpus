รัฐบาลไทย-ข่าวทำเนียบรัฐบาล-“สมาชิก กอช. ดาวน์โหลดใบแจ้งยอดเงินออมสมาชิกประจำปี ผ่านช่องทางออนไลน์ของ กอช.”


วันจันทร์ที่ 15 กุมภาพันธ์ 2564
พิมพ์
“สมาชิก กอช. ดาวน์โหลดใบแจ้งยอดเงินออมสมาชิกประจำปี ผ่านช่องทางออนไลน์ของ กอช.”
กอช.ให้สมาชิกสามารถดาวน์โหลดใบแจ้งยอดเงินออมสมาชิกแบบออนไลน์ (Statement) ประจำปี ได้ 3 ช่องทาง ได้แก่ ไลน์ “@Nsf.th”  แอปพลิเคชัน “กอช.” และเว็บไซต์ “www.nsf.or.th” เพื่อรู้ยอดรวมเงินออมสะสม และใช้เป็นหลักฐานประกอบการยื่นขอลดหย่อนภาษีประจำปี
กองทุนการออมแห่งชาติ หรือ กอช. ให้สมาชิกสามารถดาวน์โหลดใบแจ้งยอดเงินออมสมาชิกแบบออนไลน์ (Statement) ประจำปี ได้ 3 ช่องทาง ได้แก่ ไลน์ “@Nsf.th”  แอปพลิเคชัน “กอช.” และเว็บไซต์ “www.nsf.or.th”  เพื่อรู้ยอดรวมเงินออมสะสม และใช้เป็นหลักฐานประกอบการยื่นขอลดหย่อนภาษีประจำปี สอบถามข้อมูลเพิ่มเติม สายด่วนเงินออม โทร. 02-049-9000
นางสาวจารุลักษณ์ เรืองสุวรรณ เลขาธิการคณะกรรมการกองทุนการออมแห่งชาติ (กอช.) เปิดเผยว่า กอช. เปิดให้สมาชิกดาวน์โหลดใบแจ้งยอดเงินออมแบบออนไลน์ (Statement) ประจำปี 2563 เพื่ออำนวยความสะดวกให้แก่สมาชิก กอช. ได้ 3 ช่องทางออนไลน์ง่ายๆ ด้วยตัวเอง ผ่านช่องทางไลน์ “@Nsf.th”,  แอปพลิเคชัน “กอช.” และ เว็บไซต์  “www.nsf.or.th”  เข้าไปที่เมนู E-statement ที่หน้าหลัก จากนั้นกรอกข้อมูลหมายเลขบัตรประจำตัวประชาชน 13 หลัก เลือกเมนู E-statement และดำเนินการตามขั้นตอน
อย่างไรก็ตาม กอช. ได้มีการจัดส่งใบแจ้งยอดเงินออมประจำปี ให้สมาชิกถึงบ้าน  และใช้เป็นหลักฐานประกอบการยื่นขอลดหย่อนภาษีประจำปี ตามเงินออมสะสมของสมาชิก  ทั้งนี้ สมาชิกสามารถติดตามและส่งเงินออมสะสมได้ได้ที่แอปพลิเคชัน กอช. ได้ทุกวัน หรือ ขอรับสมุดเงินออมสะสมได้ที่ธนาคารออมสินทุกสาขาทั่วประเทศ สอบถามข้อมูลเพิ่มเติมได้ที่สายด่วนเงินออม โทร. 02-049-9000
“คุณออม รัฐช่วยออม คุณได้บำนาญ”

ที่มา : https://www.thaigov.go.th/news/contents/details/39106