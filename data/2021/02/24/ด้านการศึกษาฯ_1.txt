รัฐบาลไทย-ข่าวทำเนียบรัฐบาล-สถาบันการบินพลเรือนร่วมกับโรงเรียนชลประทานวิทยา จัดโครงการห้องเรียนพิเศษ เสริมฝันเยาวชนพร้อมป้อนเข้าสู่อุตสาหกรรมด้านการบิน 


วันอังคารที่ 23 กุมภาพันธ์ 2564
สถาบันการบินพลเรือนร่วมกับโรงเรียนชลประทานวิทยา จัดโครงการห้องเรียนพิเศษ เสริมฝันเยาวชนพร้อมป้อนเข้าสู่อุตสาหกรรมด้านการบิน
สถาบันการบินพลเรือน (สบพ.) กระทรวงคมนาคม โดยกองวิชาวิศวกรรมการบิน ร่วมกับ โรงเรียนชลประทานวิทยา จัดโครงการห้องเรียนพิเศษ เสริมฝันเยาวชนพร้อมป้อนเข้าสู่อุตสาหกรรมด้านการบิน เมื่อวันที่ 19 กุมภาพันธ์ 2564 ณ สบพ. กรุงเทพฯ
โครงการห้องเรียนพิเศษอุตสาหกรรมการบินจัดขึ้นเพื่อสร้างประสบการณ์ตรงให้แก่นักเรียนระดับมัธยมศึกษาปีที่ 4 - 5 แผนการเรียนวิทยาศาสตร์ - คณิตศาสตร์ และแผนการเรียนคณิตศาสตร์ - ภาษาอังกฤษ ได้มีโอกาสเรียนรู้พื้นฐานและทักษะทางด้านการบิน โดยเนื้อหาของหลักสูตร ประกอบด้วย
1. การเรียนรู้ประวัติศาสตร์การบิน
2. การปฏิบัติงานด้านอากาศยานต่าง ๆ
3. การเตรียมความพร้อม และสร้างแรงบันดาลใจให้แก่เยาวชนที่สนใจศึกษาต่อทางด้านการบินได้ทำในสิ่งที่ตนเองใฝ่ฝันในอนาคต
นอกจากนี้ สบพ. ได้เล็งเห็นถึงความสำคัญในการส่งเสริม สนับสนุน หน่วยงานต่าง ๆ ด้วยการเสริมสร้างความเข้มแข็งของชุมชน ซึ่งเป็นการดำเนินงานตามนโยบายการแสดงความรับผิดชอบของธุรกิจต่อสังคมและสิ่งแวดล้อมโดยตรงด้วย

ที่มา : https://www.thaigov.go.th/news/contents/details/39332