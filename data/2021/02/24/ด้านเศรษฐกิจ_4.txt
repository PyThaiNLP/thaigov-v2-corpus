รัฐบาลไทย-ข่าวทำเนียบรัฐบาล-ลงพื้นที่


วันอังคารที่ 23 กุมภาพันธ์ 2564
ลงพื้นที่
รองปลัดฯ อำพันธุ์ เป็นประธานการประชุมหัวหน้าส่วนราชการสังกัดกระทรวงเกษตรและสหกรณ์ในพื้นที่จังหวัดกาญจนบุรี และลงพื้นที่ติดตามโครงการสำคัญกระทรวงเกษตรฯ ณ “แปลงใหญ่เมล่อนตำบลดอนตาเพชร”
เมื่อวันที่ 22 กุมภาพันธ์ 2564 นายอำพันธุ์ เวฬุตันติ รองปลัดกระทรวงเกษตรและสหกรณ์ เป็นประธานการประชุมหัวหน้าส่วนราชการสังกัดกระทรวงเกษตรและสหกรณ์ในพื้นที่จังหวัดกาญจนบุรี ณ ห้องประชุมสำนักงานตรวจบัญชีสหกรณ์ อำเภอเมืองจังหวัดกาญจนบุรี โดยมีหัวหน้าส่วนราชการในสังกัดกระทรวงเกษตรและสหกรณ์ เข้าร่วม โดยที่ประชุมได้มีการชี้แจงและหารืองานตามนโยบายและโครงการสำคัญของกระทรวงเกษตรและสหกรณ์ เพื่อให้เกิดกาบูรณาการระหว่างหน่วยงานและขับเคลื่อนโครงการให้มีประสิทธิภาพสูงสุด
จากนั้น รองปลัดฯ อำพันธุ์ และหัวหน้าส่วนราชการสังกัดกระทรวงเกษตรและสหกรณ์ได้ร่วมกันลงพื้นที่เพื่อติดตามและเยี่ยมชมแปลงใหญ่เมล่อนตำบลดอนตาเพชร ซึ่งตั้งอยู่ในพื้นที่อำเภอพนมทวน จังหวัดกาญจนบุรี เพื่อให้เป็นไปตามโครงการยกระดับเกษตรแปลงใหญ่ด้วยเกษตรสมัยใหม่และการเชื่อมโยงตลาด

ที่มา : https://www.thaigov.go.th/news/contents/details/39335