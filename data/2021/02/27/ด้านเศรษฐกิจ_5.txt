รัฐบาลไทย-ข่าวทำเนียบรัฐบาล-พิธีลงนามบันทึกข้อตกลงความร่วมมือ (MOU)


วันศุกร์ที่ 26 กุมภาพันธ์ 2564
พิธีลงนามบันทึกข้อตกลงความร่วมมือ (MOU)
ก.เกษตรฯ ร่วมพิธีลงนามบันทึกข้อตกลงความร่วมมือ (MOU) เรื่อง การส่งเสริม สนับสนุนวิสาหกิจเพื่อสังคมและกลุ่มกิจการเพื่อสังคม ระหว่างภาครัฐและเอกชน 18 ภาคี
นายอำพันธุ์ เวฬุตันติ รองปลัดกระทรวงเกษตรและสหกรณ์ ได้รับมอบหมายจากปลัดกระทรวงเกษตรและสหกรณ์ เป็นผู้แทนกระทรวงเกษตรและสหกรณ์เข้าร่วมพิธีลงนามบันทึกข้อตกลงความร่วมมือ (MOU) เรื่อง การส่งเสริม สนับสนุนวิสาหกิจเพื่อสังคม โดยมีรองนายกรัฐมนตรี (นายจุรินทร์ ลักษณวิศิษฏ์) เป็นประธาน ซึ่งมีภาครัฐและภาคเอกชน 18 แห่ง ได้แก่ สำนักงานส่งเสริมวิสาหกิจเพื่อสังคม กระทรวงพาณิชย์ กระทรวงมหาดไทย กระทรวงเกษตรและสหกรณ์ สำนักงานนวัตกรรมแห่งชาติสำนักงานคณะกรรมการกำกับหลักทรัพย์และตลาดหลักทรัพย์ บรรษัทประกันสินเชื่ออุตสาหกรรมขนาดย่อม ธนาคารพัฒนาวิสาหกิจขนาดกลางและขนาดย่อมแห่งประเทศไทย ธนาคารเพื่อการเกษตรและสหกรณ์การเกษตร ธนาคารออมสิน บริษัทไปรษณีย์ไทย จำกัด องค์การบริหารการพัฒนาพื้นที่พิเศษเพื่อการท่องเที่ยวอย่างยั่งยืน (องค์การมหาชน) บริษัท ปตท. จำกัด(มหาชน) กรมส่งเสริมและพัฒนาคุณภาพชีวิตคนพิการ บริษัท กลุ่มเซ็นทรัล จำกัด สภาคนพิการทุกประเภทแห่งประเทศไทยบริษัท ทรู คอร์ปอเรชั่น จำกัด และบริษัท ไทยเบฟเวอเรจ จำกัด (มหาชน) เข้าร่วมบันทึกข้อตกลงความร่วมมือ (MOU) ณ ห้องประชุมวายุภักษ์ 3 ชั้น 4 โรงแรมเซ็นทรา บาย เซ็นทารา ศูนย์ราชการและคอนเวนชันเซ็นตอร์ แจ้งวัฒนะ โดยมีเจตจำนงที่จะส่งเสริมความร่วมมือระหว่างกันในการขับเคลื่อนการดำเนินงานให้เกิดความยั่งยืน โดยร่วมกันผลักดันในระดับนโยบายจนถึงระดับปฏิบัติอย่างเป็นรูปธรรมเพื่อให้เกิดการดำเนินงานแบบบูรณาการที่มีประสิทธิภาพทุกฝ่ายต่อไป

ที่มา : https://www.thaigov.go.th/news/contents/details/39451