รัฐบาลไทย-ข่าวทำเนียบรัฐบาล-‘รมช.ประภัตร’ ดันเกษตรกรเลี้ยงควายไทย สร้างมูลค่าหลักล้าน


วันศุกร์ที่ 26 กุมภาพันธ์ 2564
‘รมช.ประภัตร’ ดันเกษตรกรเลี้ยงควายไทย สร้างมูลค่าหลักล้าน
ดันเกษตรกรเลี้ยงควายไทย สร้างมูลค่าหลักล้าน
นายประภัตร โพธสุธน รัฐมนตรีช่วยว่าการกระทรวงเกษตรและสหกรณ์ พร้อมคณะ เยี่ยมชม ก.เจริญฟาร์ม พัฒนาสายพันธุ์ควายไทย ของนายกล บัววังโปร่ง นายกอบต.นครป่าหมาก กลุ่มอนุรักษ์กระบือไทย ต.นครป่าหมากอ.บางกระทุ่ม จ.พิษณุโลก โดยฟาร์มแห่งนี้มีการส่งเสริมเลี้ยงควายไทยที่มีน้ำหนักมากกว่า 1 ตัน หรือ 1,000 กิโลกรัมเนื่องจากมีความสวยงาม และยังสามารถสร้างรายได้ให้กับเกษตรกรที่เลี้ยง เพราะแต่ละตัวมีมูลค่ากว่าหลักแสนจนถึงหลักล้าน
ทั้งนี้ รมช.เกษตรฯ ต้องการส่งเสริมการอนุรักษ์และพัฒนาควายไทย เพื่อเป็นการกระตุ้นและสร้างแรงจูงใจให้เกษตรกรหันมาเห็นความสำคัญต่อการผลิตควายคุณภาพ ทั้งการจัดการเลี้ยงดูในระบบที่ได้มาตรฐาน การปรับปรุงพันธุ์กระบือ และร่วมกันอนุรักษ์ควายไทยมากขึ้น ตลอดจนเลี้ยงเป็นอาชีพเสริมเพื่อเป็นการสร้างรายได้และมูลค่าเพิ่มของควายไทย ต่อไป

ที่มา : https://www.thaigov.go.th/news/contents/details/39450