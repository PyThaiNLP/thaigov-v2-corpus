รัฐบาลไทย-ข่าวทำเนียบรัฐบาล-ลุย! จ้างงานใน 4,009 ตำบล สร้างกลุ่มเกษตรทฤษฎีใหม่


วันพุธที่ 24 กุมภาพันธ์ 2564
ลุย! จ้างงานใน 4,009 ตำบล สร้างกลุ่มเกษตรทฤษฎีใหม่
...
โครงการ 1 ตำบล 1 เกษตรทฤษฎีใหม่
เปิดรับเกษตรกรที่อยากพัฒนาอาชีพตนเอง
ให้เป็นการเกษตรแบบยั่งยืน คุ้มค่า
และใช้พื้นที่อย่างมีประสิทธิภาพ
.
โดยรับสมัครและคัดเลือกเกษตรกร
จาก 4,009 ตำบล 75 จังหวัด
ตำบลละ 2 รายขึ้นไป แต่ไม่เกิน 50 ราย
รวมแล้ว 32,000 ราย ทั่วประเทศ
.
และจ้างงานแรงงาน ตำบลละ 1 คนขึ้นไป
แต่ไม่เกิน 25 คน รวมเป็น 16,000 คน
เพื่อช่วยดำเนินงานโครงการ
ได้รับค่าตอบแทนเดือนละ 9,000 บาท
.
เกษตรกรที่เข้าร่วมโครงการ จะได้รับการฝึกอบรม
ความรู้เศรษฐกิจพอเพียง และเกษตรทฤษฎีใหม่
ที่สำคัญคือ กรมพัฒนาที่ดิน จะไปขุดบ่อเก็บน้ำให้
ช่วยปรับปรุงดิน และสนับสนุนปัจจัยการผลิต
ที่เหมาะสมกับพื้นที่ เช่น พืช สัตว์ ประมง
.
ปัจจุบัน มีผู้เข้าร่วมโครงการแล้ว
เป็น เกษตรกร 20,583 ราย
โดยยังเปิดรับสมัครจนถึงสิ้น มี.ค.64
ส่วนแรงงานสมัครครบตามจำนวนแล้ว
.
เกษตรกรที่สนใจ สมัครได้ที่
สำนักงานเกษตรอำเภอ
หรือที่ https://ntag.moac.go.th/
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/39386