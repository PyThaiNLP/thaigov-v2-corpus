รัฐบาลไทย-ข่าวทำเนียบรัฐบาล-กรุงไทยปิดสาขาอ่างทองชั่วคราว พบไทม์ไลน์ผู้ป่วยโควิด-19 มาใช้บริการ สั่งตรวจ “ไม่พบ” พนักงานติดเชื้อ


วันพุธที่ 24 กุมภาพันธ์ 2564
พิมพ์
กรุงไทยปิดสาขาอ่างทองชั่วคราว พบไทม์ไลน์ผู้ป่วยโควิด-19 มาใช้บริการ สั่งตรวจ “ไม่พบ” พนักงานติดเชื้อ
ธ.กรุงไทยแจ้งปิดสาขาอ่างทองชั่วคราว ตั้งแต่วันที่ 24  -28 ก.พ. หลังได้รับแจ้งจากสาธารณสุขจังหวัดว่าผู้ติดเชื้อโควิด-19  มาใช้บริการลงทะเบียนเราชนะกลุ่มไม่มีสมาร์ทโฟน ที่จุดบริการบริเวณโรงจอดรถด้านหลังอาคารที่ทำการสาขาอ่างทอง เมื่อวันที่ 18 ก.พ.2564
ธนาคารกรุงไทยแจ้งปิดสาขาอ่างทองชั่วคราว ตั้งแต่วันที่ 24  -28 กุมภาพันธ์ หลังได้รับแจ้งจากสาธารณสุขจังหวัดว่า ผู้ติดเชื้อโควิด-19  มาใช้บริการลงทะเบียนเราชนะกลุ่มไม่มีสมาร์ทโฟน ที่จุดบริการบริเวณโรงจอดรถด้านหลังอาคารที่ทำการสาขาอ่างทอง เมื่อวันที่ 18 กุมภาพันธ์ 2564 และได้เข้ารับการรักษาที่โรงพยาบาลอ่างทอง เมื่อวันที่  22 กุมภาพันธ์ที่ผ่านมา
ทั้งนี้ ในการเปิดรับลงทะเบียนเราชนะ ธนาคารจัดให้มีจุดคัดกรองโควิด-19  ในทุกจุดบริการ ให้พนักงานและลูกค้าสวมใส่หน้ากากอนามัย พร้อมจัดเว้นระยะห่างในระหว่างการรอรับบริการ โดยพบว่า ณ จุดคัดกรอง ของจุดบริการสาขาอ่างทาง ซึ่งดำเนินการคัดกรองโดยอาสาสมัครสาธารณสุข (อสม.) โดยลูกค้าคนดังกล่าว ไม่มีไข้ และไม่มีอาการใดๆ
หลังได้รับแจ้งธนาคารได้ดำเนินการตามมาตรการป้องกันโควิด-19 โดยให้พนักงานที่ปฏิบัติงานในวันที่ 18 กุมภาพันธ์ 2564 เข้ารับการตรวจหาเชื้อทันที ผลการตรวจ ไม่พบพนักงานติดเชื้อ อย่างไรก็ตาม ธนาคารให้พนักงาน Work From Home  เพื่อสังเกตดูอาการเป็นเวลา 14 วัน  โดยสับเปลี่ยนพนักงานชุดใหม่ให้บริการแทน โดยในระหว่างปิดทำการสาขาอ่างทอง เพื่อทำความสะอาดฆ่าเชื้อโรค ลูกค้าสามารถใช้บริการสาขาใกล้เคียงได้แก่ สาขาป่าโมก สาขาโพธิ์ทอง และสาขาวิเศษชัยชาญ นอกจากนี้ ธนาคารได้สั่งห้ามพนักงานทุกคน ทุกสาขา เดินทางไปในสถานที่ที่มีผู้คนหนาแน่น ตามคำสั่งราชการอย่างเคร่งครัด

ที่มา : https://www.thaigov.go.th/news/contents/details/39388