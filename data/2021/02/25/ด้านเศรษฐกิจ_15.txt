รัฐบาลไทย-ข่าวทำเนียบรัฐบาล-การประชุมคณะกรรมการอ้อยและน้ำตาลทราย ครั้งที่ 2/2564 


วันพุธที่ 24 กุมภาพันธ์ 2564
การประชุมคณะกรรมการอ้อยและน้ำตาลทราย ครั้งที่ 2/2564
การประชุมคณะกรรมการอ้อยและน้ำตาลทราย ครั้งที่ 2/2564
นายอำพันธุ์ เวฬุตันติ รองปลัดกระทรวงเกษตรและสหกรณ์ เข้าร่วมการประชุมคณะกรรมการอ้อยและน้ำตาลทราย ครั้งที่2/2564 ในฐานะกรรมการ (ผู้แทนกระทรวงเกษตรและสหกรณ์) โดยมีนายกอบชัย สังสิทธิสวัสดิ์ ปลัดกระทรวงอุตสาหกรรมเป็นประธาน ณ ห้องประชุม ชั้น 1 สำนักงานคณะกรรมการอ้อยและน้ำตาลทราย ซึ่งที่ประชุมได้หารือและพิจารณาในประเด็นต่าง ๆ ที่สำคัญ เช่น การเห็นชอบแต่งตั้งผู้แทนโรงงานและผู้แทนชาวไร่อ้อยเป็นกรรมการในคณะกรรมการบริหาร ตามพ.ร.บ. อ้อยและน้ำตาลทราย พ.ศ. 2527 การอนุมัติประมาณการรายจ่ายงบประมาณกองทุนอ้อยและน้ำตาลทรายประจำปี2564 ของสำนักงานคณะกรรมการอ้อยและน้ำตาลทราย (เพิ่มเติม) โครงการพัฒนาด้านอ้อยปี 2564 การเห็นชอบกำหนดนโยบายการอนุญาตให้โรงงานน้ำตาลจำหน่ายน้ำตาลทรายดิบภายในราชอาณาจักรฤดูการผลิตปี 2563/2564 การเห็นชอบกำหนดวันปิดหีบอ้อยผลิตน้ำตาลทราย ฤดูการผลิตปี 2563/2564 การเห็นชอบจัดสรรน้ำตาลทรายภายใต้โควตาสหรัฐอเมริกาประจำปี 2564 ประกาศและระเบียบคณะกรรมการอ้อยและน้ำตาลทรายที่เกี่ยวข้อง รวมถึงการเห็นชอบการปรับแผนการดำเนินการตามมาตรการแก้ไขปัญหาอ้อยไฟไหม้ในฤดูการผลิตปี 2564/2565 และฤดูการผลิตปี 2565/2566 เป็นต้น

ที่มา : https://www.thaigov.go.th/news/contents/details/39398