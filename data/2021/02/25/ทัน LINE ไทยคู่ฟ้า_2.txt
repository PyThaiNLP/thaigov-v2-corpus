รัฐบาลไทย-ข่าวทำเนียบรัฐบาล-คลายปม! ต่างด้าวค้าขายออนไลน์ในไทยได้จริงหรือ?


วันพุธที่ 24 กุมภาพันธ์ 2564
คลายปม! ต่างด้าวค้าขายออนไลน์ในไทยได้จริงหรือ?
...
การค้าออนไลน์นั้นเป็น “ธุรกิจบริการ”
ตาม พ.ร.บ.การประกอบธุรกิจของคนต่างด้าว พ.ศ. 2542
เป็นธุรกิจที่กฎหมายห้ามไม่ให้คนต่างด้าวประกอบธุรกิจในประเทศไทย
.
แม้กฎหมายจะเปิดช่องให้อธิบดีกรมพัฒนาธุรกิจการค้า
โดยความเห็นชอบของคณะกรรมการการประกอบธุรกิจของคนต่างด้าว
อนุญาตให้คนต่างด้าวเข้ามาประกอบธุรกิจบริการนี้ในประเทศไทยได้
แต่จนถึงปัจจุบันก็ยังไม่ได้เปิดให้คนต่างด้าวเข้ามาทำธุรกิจบริการนี้ในไทย
.
ที่สำคัญรัฐบาลมีนโยบายและมาตรการ
ส่งเสริมความเข้มแข็งให้กับการค้าออนไลน์ในประเทศ
โดยผู้ให้บริการ Platform ของไทยเอง
และยังออกกฎหมายให้จัดเก็บภาษีจาก Platform ต่างประเทศ
ที่ให้บริการในประเทศเหมือนกับที่ต่างประเทศกำลังดำเนินการด้วย
.
นอกจากนี้ ยังส่งเสริมการพัฒนาโครงสร้างพื้นฐานทางดิจิทัล จาก 3G เป็น 5G
ทำให้การค้าออนไลน์ผ่าน Digital Platforms ต่าง ๆ
มีมูลค่าเพิ่มสูงขึ้นหลายเท่าตัว และประชาชนได้รับประโยชน์เป็นอย่างมาก
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/39358