รัฐบาลไทย-ข่าวทำเนียบรัฐบาล-ถาม - ตอบ นายกรัฐมนตรี จากเวทีอภิปรายฯ 18 – 19 ก.พ. 64


วันพุธที่ 24 กุมภาพันธ์ 2564
ถาม - ตอบ นายกรัฐมนตรี จากเวทีอภิปรายฯ 18 – 19 ก.พ. 64
...
Q : รัฐบาลเอื้อประโยชน์ให้กลุ่มทุนพลังงาน?
A : เมื่อนายกรัฐมนตรีเข้าดำรงตำแหน่งได้เร่งแก้ไขปัญหาที่เกิดขึ้นจากรัฐบาลก่อนหน้า โดยอาจมีการแต่งตั้งบุคคลใกล้ชิดที่เชื่อใจได้เข้ามาแก้ปัญหาโดยเร็ว แต่เมื่อเวลาผ่านไปก็กลับมาใช้กลไกปกติ นายกรัฐมนตรีเป็นเพียงประธานการประชุมรับฟังทุกหน่วยงานและอนุมัติในหลักการ ยืนยันว่าตนไม่ได้เป็นรัฏฐาธิปัตย์ ไม่ต้องการแสวงหาประโยชน์ ไม่ชอบการคดโกง
.
Q : นายกรัฐมนตรีในฐานะประธาน ก.ตร. แต่งตั้งไม่โปร่งใส เรียกรับผลประโยชน์?
A : นายกรัฐมนตรีเป็นประธาน ก.ตร. ทำงานผ่านคณะกรรมการ และข้อเสนอที่คัดกรองมาจากสำนักงานตำรวจแห่งชาติ ทุกอย่างเป็นไปตามหลักเกณฑ์ของ พ.ร.บ.ตำรวจ พ.ศ. 2547 และยินดีเปิดกว้างให้ข้าราชการตำรวจร้องเรียนต่อศาลปกครองได้ หากไม่ได้รับความเป็นธรรม
.
Q : นายกรัฐมนตรีปล่อยให้บรรจุตำรวจสัญญาบัตร 400 คนในปี 2562 โดยไม่มีการสอบแข่งขัน?
A : การบรรจุแต่งตั้งนายตำรวจชั้นสัญญาบัตร เป็นอำนาจของสำนักงานตำรวจแห่งชาติ ไม่เกี่ยวข้องกับนายกรัฐมนตรี แต่ละปีใช้หลักเกณฑ์ 1. รับจากโรงเรียนนายร้อยตำรวจ 300 นาย 2.สอบเลื่อนระดับจากชั้นประทวน 200 นาย 3. สอบคัดเลือกบุคคลภายนอก 200 นาย 4. แต่งตั้งจากวุฒิที่ขาดแคลน เช่น แพทย์ นักวิทยาศาสตร์ 200 นาย 5. แต่งตั้งทายาทตำรวจที่เสียชีวิตจากการปฏิบัติหน้าที่ 100 นาย
Q : นายกรัฐมนตรีใช้อำนาจหน้าที่ในทางที่ผิด กรณีการเจรจาซื้อขายผ่านระบบ G to G
A : นายกรัฐมนตรียืนยันไม่มีส่วนรู้เห็นกับการทุจริตตามที่ถูกกล่าวอ้าง ไม่มีประเทศใดเป็นเจ้าของกิจการเอง โดยการซื้อขายระบบ G to G คือการรับรองว่า ได้ซื้อขายจากบริษัทที่รัฐบาลรับรอง กรณีการจัดซื้อรถบัสของกองทัพบก เป็นการดำเนินงานของกองทัพซึ่งผ่านการอนุมัติงบประมาณ 2 ระยะ และกำหนดกรอบ TOR ตามวัตถุประสงค์และการบริหารงานภายในของหน่วยงาน ไม่ได้ฝ่าฝืนกฎหมาย
.
Q : มีการใช้จ่ายงบกลางที่ไม่สามารถพิสูจน์ได้?
A : รัฐบาลใช้งบกลาง โดยผ่านการอนุมัติของคณะรัฐมนตรี เพื่อใช้จ่ายในกรณีเร่งด่วนจำเป็น ซึ่งไม่มีอยู่ในแผนงานประจำปี การกล่าวหาโดยไม่มีหลักฐานอาจถูกฟ้องร้องตามกฎหมายได้
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/39357