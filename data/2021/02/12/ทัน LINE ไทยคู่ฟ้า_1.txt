รัฐบาลไทย-ข่าวทำเนียบรัฐบาล-เปิดขั้นตอนลงทะเบียน “เราชนะ” กลุ่มไม่มีสมาร์ทโฟน


วันพฤหัสบดีที่ 11 กุมภาพันธ์ 2564
เปิดขั้นตอนลงทะเบียน “เราชนะ” กลุ่มไม่มีสมาร์ทโฟน
...
สิ้นสุดการรอคอย
กับการเปิดรับลงทะเบียนเข้าร่วมโครงการเราชนะ
สำหรับประชาชนกลุ่มที่ต้องการความช่วยเหลือเป็นพิเศษ
เช่น ไม่สามารถเข้าถึงระบบอินเทอร์เน็ต
ไม่มีสมาร์ทโฟน รวมถึงผู้สูงอายุ ผู้พิการ ผู้ป่วยติดเตียง
ที่ไม่สามารถใช้งานแอปพลิเคชัน “เป๋าตัง” ได้
.
ล่าสุด กระทรวงการคลัง
จะเปิดให้ลงทะเบียน “เราชนะ” ในกลุ่มนี้
ได้ตั้งแต่วันที่ 15 - 25 ก.พ. 64
ที่ ธ.กรุงไทยทุกสาขา
หรือหน่วยรับลงทะเบียนเคลื่อนที่ของ ธ.กรุงไทย
.
สิ่งที่ต้องเตรียมไปเพื่อลงทะเบียนขอรับสิทธิ์
คือ บัตรประชาชนแบบสมาร์ทการ์ด
.
สำหรับขั้นตอนการลงทะเบียนนั้น
เจ้าหน้าที่จะกรอกข้อมูลส่วนบุคคลของผู้มีสิทธิ์
หลังจากนั้น ระบบให้ยืนยันตัวตน
โดยการเสียบบัตรประชาชน
ผ่านเครื่องรูดบัตรอิเล็กทรอนิกส์ หรือ EDC
พร้อมกำหนดรหัส (PIN Code)
เพื่อเป็นรหัสเมื่อไปใช้จ่ายที่ร้านค้า
และถ่ายรูปใบหน้ายืนยัน และถ่ายรูปบัตรประชาชนอีกครั้ง
.
เมื่อลงทะเบียนเสร็จ ระบบจะทำการตรวจสอบสิทธิ์
เมื่อผ่านสิทธิ์แล้ว จะได้วงเงินเข้าบัตรเป็นรายสัปดาห์ทุกวันศุกร์
โดยจะเริ่มโอนเงินวันที่ 5 มี.ค.นี้
.
สำหรับขั้นตอนการใช้จ่ายวงเงินนั้น
จะเริ่มใช้จ่าย ผ่านบัตรประชาชน
ซึ่งสามารถใช้ได้กับเครื่องอีดีซีของร้านค้า
เช่นเดียวกับผู้ถือบัตรสวัสดิการ ฯ
.
กรณีไปใช้จ่ายในร้านค้าถุงเงิน
ให้นำบัตรประชาชนไปแสดงต่อร้านค้า
ร้านค้าจะสแกนบัตร และ ยืนยันการชำระเงิน
ด้วยรหัสบัตร 6 หลักที่ได้ลงทะเบียนไว้
.
สำหรับวงเงินที่ได้รับ สามารถสะสมได้
และใช้จ่ายได้จนถึงวันที่ 31 พ.ค. 64
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/39062