รัฐบาลไทย-ข่าวทำเนียบรัฐบาล-ทส. ลงพื้นที่ตรวจการจัดการสิ่งแวดล้อม สมุทรปราการ พร้อมเร่งขับเคลื่อนอุตสาหกรรม มิติใหม่ New Nomal  ด้านสิ่งแวดล้อม 


วันพฤหัสบดีที่ 11 กุมภาพันธ์ 2564
ทส. ลงพื้นที่ตรวจการจัดการสิ่งแวดล้อม สมุทรปราการ พร้อมเร่งขับเคลื่อนอุตสาหกรรม มิติใหม่ New Nomal  ด้านสิ่งแวดล้อม
ทส. ลงพื้นที่ตรวจการจัดการสิ่งแวดล้อม สมุทรปราการ พร้อมเร่งขับเคลื่อนอุตสาหกรรม มิติใหม่ New Nomal  ด้านสิ่งแวดล้อม
ทส. ลงพื้นที่ตรวจการจัดการสิ่งแวดล้อม สมุทรปราการ พร้อมเร่งขับเคลื่อนอุตสาหกรรม มิติใหม่ New Nomal  ด้านสิ่งแวดล้อม
วันนี้ (11 กุมภาพันธ์ 2564) เวลาประมาณ 10.15 น. นายวราวุธ  ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม  พร้อมด้วยนายจตุพร  บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม  และผู้บริหารระดับสูงที่เกี่ยวข้องในสังกัดกระทรวงทรัพยากรธรรมชาติและสิ่งแวดล้อม (ทส.)  ลงพื้นที่ตรวจติดตามการดำเนินงานแก้ไขปัญหาด้านสิ่งแวดล้อมในพื้นที่จังหวัดสมุทรปราการ โดยรับฟังปัญหา อุปสรรคในการดำเนินงาน และลงพื้นที่ตรวจระบบการจัดการน้ำเสียของบริษัทเขตประกอบการอุตสาหกรรมฟอกหนัง กม. 34  จำกัด พร้อมทั้งมอบนโยบายและให้ข้อเสนอแนะการดำเนินงานฯ
โดยขอให้ส่วนราชการ และผู้ประกอบการ ในพื้นที่จังหวัดสมุทรปราการ เข้มงวดกับการบำบัดน้ำเสียของโรงงานที่อยู่ในความดูแล รวมถึงการบำบัดน้ำเสียของชุมชน ก่อนที่ปล่อยลงสู่ระบบนิเวศ และให้รักษามาตรฐานการดำเนินงานที่เป็นมิตรต่อสิ่งแวดล้อม รวมถึงการใช้พลังงานสะอาด การใช้พลังงานทดแทน ให้มีความต่อเนื่อง
อีกทั้งให้สำนักงานทรัพยากรธรรมชาติและสิ่งแวดล้อมจังหวัดสมุทรปราการ เป็นศูนย์กลางในการประสานงานในพื้นที่  และให้กรมควบคุมมลพิษ ทบทวนมาตรฐานการระบายน้ำทิ้ง และให้หน่วยงานในสังกัด ทส. ที่้กี่ยวข้อง ให้การสนับสนุนการดำเนินงานอย่างเต็มกำลัง ทั้งนี้ เพื่อให้อุตสาหกรรมของประเทศไทย ก้าวสู่บริบทมิติใหม่ New Nomal  ด้านสิ่งแวดล้อม และเป็นการรักษาความหลากหลายทางชีวภาพและรักษาฐานการพัฒนาเศรษฐกิจของประเทศในพื้นที่จังหวัดสมุทรปราการสู่ความยั่งยืน

ที่มา : https://www.thaigov.go.th/news/contents/details/39075