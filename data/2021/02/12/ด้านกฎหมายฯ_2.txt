รัฐบาลไทย-ข่าวทำเนียบรัฐบาล-กระทรวงยุติธรรม สำนักงาน ป.ป.ส. ร่วมตำรวจ-ฝ่ายปกครอง แถลงโชว์ผลงานยึดทรัพย์สินเครือข่ายยาเสพติดเมืองกาญจนบุรี รวมมูลค่า 15 ล้านบาท ตามแผนปฏิบัติการ “ยุทธการพิทักษ์ไทย” 


วันพฤหัสบดีที่ 11 กุมภาพันธ์ 2564
กระทรวงยุติธรรม สำนักงาน ป.ป.ส. ร่วมตำรวจ-ฝ่ายปกครอง แถลงโชว์ผลงานยึดทรัพย์สินเครือข่ายยาเสพติดเมืองกาญจนบุรี รวมมูลค่า 15 ล้านบาท ตามแผนปฏิบัติการ “ยุทธการพิทักษ์ไทย”
กระทรวงยุติธรรม สำนักงาน ป.ป.ส. ร่วมตำรวจ-ฝ่ายปกครอง แถลงโชว์ผลงานยึดทรัพย์สินเครือข่ายยาเสพติดเมืองกาญจนบุรี รวมมูลค่า 15 ล้านบาท ตามแผนปฏิบัติการ “ยุทธการพิทักษ์ไทย”
ในวันอาทิตย์ที่ 7 กุมภาพันธ์ 2564 ว่าที่ร้อยตรีธนกฤต จิตรอารีย์รัตน์ เลขานุการรัฐมนตรีว่าการกระทรวงยุติธรรม พร้อมด้วย พ.ต.ท.ไพศิษฎ์ สังคหะพงศ์ รองเลขาธิการ ป.ป.ส. ร้อยตรี พงศธร ศิริสาคร รองผู้ว่าราชการจังหวัดกาญจนบุรี นายอำนาจ เหล่ากอที ผอ.ปปส.ภ.7 นายอุดมชัย โลหณุต ผอ.สปป. พล.ต.ต.วรณัน สุขเจริญ ผบก.ภ.จว.กาญจนบุรี พ.ต.อ.กฤติชัย ทองอยู่ รองผบก.ภ.จว.กาญจนบุรี พร้อมด้วยผู้แทนจากกองบังคับการสืบสวนสอบสวนภูธรภาค 7 ตำรวจภูธรจังหวัดกาญจนบุรี กองบัญชาการตำรวจปราบปรามยาเสพติด กองอำนวยการรักษาความมั่นคงภายในราชอาณาจักร ฝ่ายปกครองในพื้นที่ และ ปปส.ภ.7 แถลงข่าวคดีเครือข่ายนายไพโรจน์ ภู่ฉุน ภายใต้แผนปฏิบัติการ “ยุทธการพิทักษ์ไทย ยึดทรัพย์ตัดวงจรยาเสพติด 1/64” ในพื้นที่ อ.ท่าม่วง จ.กาญจนบุรี
ผลการปฏิบัติ ได้จับกุมนายไพโรจน์ ภู่ฉุน จากการตรวจสอบเพื่อยึด/อายัดทรัพย์สินที่มีเหตุอันควรสงสัยว่าเป็นทรัพย์สินที่เกี่ยวเนื่องกับการกระทำความผิดเกี่ยวกับยาเสพติดในความครอบครองของผู้ต้องหา ได้แก่ โคขุน จำนวน  257 ตัว บ้านพร้อมที่ดิน 1 แปลง รถยนต์ จำนวน 3 คัน รถจักรยานยนต์ จำนวน 1 คัน รถไถ จำนวน 2 คัน และเครื่องอัดฟาง จำนวน 1 คันรวมมูลค่ากว่า 15,000,000 บาท
ทั้งนี้ ปฏิบัติการดังกล่าวเป็นการบูรณาการความร่วมมือครั้งสำคัญของหลายหน่วยงาน และเป็นการใช้อำนาจตาม พ.ร.บ.มาตรการในการปราบปรามผู้กระทำความผิดเกี่ยวกับยาเสพติด พ.ศ. 2534 (มาตรการสมคบ สนับสนุนช่วยเหลือ) โดยขยายผลจับกุมบุคคลที่เกี่ยวข้องและยึดทรัพย์สิน เพื่อทำลายเครือข่ายและโครงสร้างการค้ายาเสพติดรายสำคัญ ที่ส่งผลกระทบต่อสภาพปัญหาการแพร่ระบาดยาเสพติดของประเทศ

ที่มา : https://www.thaigov.go.th/news/contents/details/39050