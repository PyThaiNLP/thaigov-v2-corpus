รัฐบาลไทย-ข่าวทำเนียบรัฐบาล-ธ.ก.ส. จัดแคมเปญ “เงินออมมั่งมี Chinese New Year ปี 2564”        


วันพฤหัสบดีที่ 11 กุมภาพันธ์ 2564
พิมพ์
ธ.ก.ส. จัดแคมเปญ “เงินออมมั่งมี Chinese New Year ปี 2564”
ธ.ก.ส.จัดแคมเปญ “เงินออมมั่งมี Chinese New Year ปี 2564” เมื่อเปิดบัญชีใหม่หรือฝากเงินเพิ่ม 20,000 บาทขึ้นไป คงยอดไว้ในบัญชี 4 เดือน รับทันทีกระปุกออมทรัพย์ “สิงโตรับทรัพย์” ซึ่งบรรจุเงินหยวนเป่า สัญลักษณ์แห่งความร่ำรวย
ธ.ก.ส. จัดแคมเปญ “เงินออมมั่งมี Chinese New Year ปี 2564” เมื่อเปิดบัญชีใหม่หรือฝากเงินเพิ่ม 20,000 บาทขึ้นไป คงยอดไว้ในบัญชี 4 เดือน รับทันทีกระปุกออมทรัพย์ “สิงโตรับทรัพย์” ซึ่งบรรจุเงินหยวนเป่า สัญลักษณ์แห่งความร่ำรวย เสริมความเป็นสิริมงคลในเทศกาลตรุษจีน เริ่มรับฝากตั้งแต่ 15 กุมภาพันธ์ ถึง 15 มีนาคม 2564 พร้อมเพิ่มความสะดวก ไม่ต้องรอคิวนาน ด้วยบริการระบบ  คิวออนไลน์ (A-Queue) เลือกวันเวลาและสาขาที่ต้องการใช้บริการได้ด้วยตัวท่านเอง
นายสุรชัย รัศมี รองผู้จัดการ รักษาการแทนผู้จัดการธนาคารเพื่อการเกษตรและสหกรณ์การเกษตร (ธ.ก.ส.) เปิดเผยว่า ธ.ก.ส. ได้จัดแคมเปญ “เงินออมมั่งมี Chinese New Year ปี 2564” เพื่อส่งความสุข ความปรารถนาดีและความเป็นสิริมงคล เนื่องในเทศกาลตรุษจีน ปี 2564 ให้แก่ผู้ฝากเงินกับ ธ.ก.ส. โดยจะได้รับกระปุกออมทรัพย์ “สิงโตรับทรัพย์” ซึ่งมีลักษณะเป็นหุ่นเชิดสิงโตเกาะถุงแดงที่บรรจุเงินหยวนเป่าหรือเงินตำลึงจีนที่ล้นออกมาจากถุง เสมือนเป็นสัญลักษณ์แห่งความมั่งคั่งร่ำรวยและความเป็นสิริมงคล เป้าหมายรับฝาก 500 ล้านบาท โดยเปิดรับฝากตั้งแต่วันที่ 15 กุมภาพันธ์ ถึง 15 มีนาคม 2564 หรือจนกว่าของที่ระลึกจะหมด
สำหรับเงื่อนไขการรับฝาก เปิดบัญชีใหม่หรือฝากเงินเพิ่ม 20,000 บาทขึ้นไป ในบัญชีเงินฝากออมทรัพย์ใช้สมุด เงินฝากออมทรัพย์ทวีโชค เงินฝากออมทรัพย์ A-Savings หรือบัญชีเงินฝากรักษาทรัพย์ คงยอดเงินฝากในบัญชี 4 เดือน จะได้รับกระปุกออมทรัพย์ ธ.ก.ส.“สิงโตรับทรัพย์” จำนวน 1 กระปุก จำกัดสิทธิ์ 1 บัญชี ต่อ 1 กระปุก ณ ธ.ก.ส. สาขาที่ร่วมแคมเปญ ทั้งนี้ เพื่อเป็นการอำนวยความสะดวกให้แก่ลูกค้า ลดระยะเวลารอคอยของลูกค้าในการทำธุรกรรม และลดความแออัดของผู้มาใช้บริการที่สาขา ธ.ก.ส. ได้เปิดให้บริการ ระบบคิวออนไลน์ (A-Queue) ซึ่งลูกค้าสามารถเลือกวัน เวลา และสาขาที่ต้องการใช้บริการได้เอง ผ่านทางเว็บไซต์ www.baac.or.th โดยสามารถสอบถามรายละเอียดเพิ่มเติมหรือสอบถามสาขาที่ร่วมกิจกรรมได้ที่ Call Center  02 555 0555

ที่มา : https://www.thaigov.go.th/news/contents/details/39054