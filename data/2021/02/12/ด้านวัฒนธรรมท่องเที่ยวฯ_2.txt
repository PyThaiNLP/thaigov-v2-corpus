รัฐบาลไทย-ข่าวทำเนียบรัฐบาล-ผู้ช่วยปลัดวธ.ร่วมเป็นประธานแถลงข่าวงานประกาศรางวัลภาพยนตร์แห่งชาติ สุพรรณหงส์ ครั้งที่ ๒๙


วันพฤหัสบดีที่ 11 กุมภาพันธ์ 2564
ผู้ช่วยปลัดวธ.ร่วมเป็นประธานแถลงข่าวงานประกาศรางวัลภาพยนตร์แห่งชาติ สุพรรณหงส์ ครั้งที่ ๒๙
ผู้ช่วยปลัดวธ.ร่วมเป็นประธานแถลงข่าวงานประกาศรางวัลภาพยนตร์แห่งชาติ สุพรรณหงส์ ครั้งที่ ๒๙
วันที่ ๑๐ กุมภาพันธ์ ๒๕๖๔ เวลา ๑๓.๓๐ น. นางยุพา ทวีวัฒนะกิจบวร ปลัดกระทรวงวัฒนธรรม มอบหมายให้ นางสาวเพชรรัตน์ สายทอง ผู้ช่วยปลัดกระทรวงวัฒนธรรม ร่วมเป็นประธานแถลงข่าวงานประกาศรางวัลภาพยนตร์แห่งชาติ สุพรรณหงส์ ครั้งที่ ๒๙ โดยมี นายวิเชียร จันทรโณทัย ผู้ว่าราชการจังหวัดนครราชสีมา นายสมชัย ฉัตรพัฒนศิริ ประธานสมาพันธ์สมาคมภาพยนตร์แห่งชาติ ดร.สรจักร เกษมสุวรรณ เลขาธิการสมาพันธ์สมาคมภาพยนตร์แห่งชาติ กรรมการสมาพันธ์สมาคมภาพยนตร์แห่งชาติ เจ้าหน้าที่ สื่อมวลชน และประชาชนผู้สนใจ เข้าร่วม ณ ควอเทียร์ซีเนอาร์ต (Quartier CineArt) ชั้น ๔ ศูนย์การค้า The Emquartier
ทั้งนี้ งานประกาศ "รางวัลภาพยนตร์แห่งชาติสุพรรณหงส์ ครั้งที่ ๒๙" กำหนดจัดขึ้น วันที่ ๒๘ กุมภาพันธ์ ๒๕๖๔ ณ MCC HALL ชั้น ๓ เดอะมอลล์โคราช จังหวัดนครราชสีมา มีการถ่ายทอดสดผ่าน Workpoint TV ช่อง ๒๓ เวลา ๒๒.๑๕ น. เป็นต้นไป

ที่มา : https://www.thaigov.go.th/news/contents/details/39064