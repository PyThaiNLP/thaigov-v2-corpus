รัฐบาลไทย-ข่าวทำเนียบรัฐบาล-​“วราวุธ” ร่วมคณะรองนายกฯ ติดตามการแก้ปัญหาน้ำเค็มแม่น้ำเจ้าพระยา พร้อมเดินหน้าแก้ปัญหาแบบยั่งยืน


วันพุธที่ 3 มีนาคม 2564
​“วราวุธ” ร่วมคณะรองนายกฯ ติดตามการแก้ปัญหาน้ำเค็มแม่น้ำเจ้าพระยา พร้อมเดินหน้าแก้ปัญหาแบบยั่งยืน
​“วราวุธ” ร่วมคณะรองนายกฯ ติดตามการแก้ปัญหาน้ำเค็มแม่น้ำเจ้าพระยา พร้อมเดินหน้าแก้ปัญหาแบบยั่งยืน
วันนี้ (3 มีนาคม 2564) นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) พร้อมด้วย นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม ร่วมติดตามสถานการณ์น้ำแม่น้ำเจ้าพระยา โดยมี พลเอก ประวิตร วงษ์สุวรรณ รองนายกรัฐมนตรี ในฐานะผู้อำนวยการกองอำนวยการน้ำแห่งชาติ (กอนช.) เป็นประธานในการติดตามการแก้ปัญหาน้ำเค็มแม่น้ำเจ้าพระยาและแม่น้ำบางปะกง รวมถึงตรวจสภาพพื้นที่บริเวณเขื่อนพระรามหกเพื่อติดตามสถานการณ์น้ำ ณ เขื่อนพระรามหก อ.ท่าเรือ จ.พระนครศรีอยุธยา
โดยการแก้ไขปัญหาน้ำเค็มในช่วงที่ผ่านมา รัฐบาลได้ให้ความสำคัญและมีความห่วงใยประชาชนเป็นอย่างมาก โดยมีมาตรการบริหารจัดการน้ำเพื่อช่วยควบคุมค่าความเค็มในแม่น้ำเจ้าพระยาและบางปะกงของหน่วยที่รับผิดชอบมาอย่างต่อเนื่อง ตั้งแต่ช่วงเดือนมกราคม-กุมภาพันธ์ ที่ผ่านมา จนทำให้สามารถแก้ไขปัญหาจากค่าความเค็มในแม่น้ำเจ้าพระยาเกินเกณฑ์มาตรฐานในการผลิตน้ำประปา และลดผลกระทบที่จะเกิดขึ้นกับประชาชนได้เป็นอย่างดี นอกจากนี้ ยังได้เตรียมการบริหารจัดการน้ำจากเขื่อนหลักในลุ่มน้ำเจ้าพระยาให้สอดคล้องกับสถานการณ์ที่จะมีภาวะน้ำทะเลหนุนสูงได้อีกในช่วงเดือนมีนาคม 2564 นี้ พร้อมขอความมือจากประชาชนให้งดทำนาปังไปก่อน เพื่อให้การบริหารจัดการน้ำมีเพียงพอต่อการผลักดันน้ำเค็ม และให้ผู้ว่าราชการจังหวัดเยียวยาให้แก่เกษตรกรที่ได้รับผลกระทบต่อไป

ที่มา : https://www.thaigov.go.th/news/contents/details/39592