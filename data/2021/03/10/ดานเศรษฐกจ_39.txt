รัฐบาลไทย-ข่าวทำเนียบรัฐบาล-“อลงกรณ์” ชื่นชมตลาดกลางกุ้งสมุทรสาคร คุมเข้มมาตรการโควิด19


วันพฤหัสบดีที่ 4 มีนาคม 2564
“อลงกรณ์” ชื่นชมตลาดกลางกุ้งสมุทรสาคร คุมเข้มมาตรการโควิด19
“อลงกรณ์” ชื่นชมตลาดกลางกุ้งสมุทรสาคร คุมเข้มมาตรการโควิด19 สร้างความเชื่อมั่นทำยอดขายพุ่ง พร้อมเชิญชวนคนไทยซื้อกุ้งช่วยชาวประมง
“อลงกรณ์” ชื่นชมตลาดกลางกุ้งสมุทรสาคร คุมเข้มมาตรการโควิด19 สร้างความเชื่อมั่นทำยอดขายพุ่ง พร้อมเชิญชวนคนไทยซื้อกุ้งช่วยชาวประมง
วันนี้ (4 มี.ค. 64) ดร.เฉลิมชัย ศรีอ่อนรัฐมนตรีว่าการกระทรวงเกษตรและสหกรณ์ ห่วงใยเกษตรกรชาวประมง จึงมอบหมายให้นายอลงกรณ์ พลบุตร ที่ปรึกษารัฐมนตรีว่าการกระทรวงเกษตรและสหกรณ์ ในฐานะประธานคณะกรรมการฟื้นฟูและพัฒนาศักยภาพการประมงไทย พร้อมด้วย นายสุรศักดิ์ ผลยังส่ง รองผู้ว่าราชการจังหวัดสมุทรสาคร นายวิชาญ อิงศรีสว่าง รองอธิบดีกรมประมง นายมงคล มงคลตรีลักษณ์ นายกสมาคมการประมงจังหวัดสมุทรสาคร นายชาธิป ตั้งกุลไพศาล รองประธานหอการค้าจังหวัดสมุทรสาคร ตัวแทนหน่วยงานราชการ ภาคเอกชน ผู้ประกอบการที่เกี่ยวข้องลงพื้นที่ตรวจเยี่ยมตลาดกลางกุ้งสมุทรสาคร พร้อมพบปะผู้ประกอบการภายหลังจากที่ตลาดได้เปิดดำเนินการดำเนินงานตั้งแต่วันที่ 1 มีนาคม ที่ผ่านมา
ทั้งนี้ นายอลงกรณ์ ได้ให้สัมภาษณ์สื่อมวลชน แสดงความชื่นชมตลาดกลางกุ้งที่สามารถเปิดทำการได้อีกครั้งหนึ่งเป็นผลมาจากการควบคุมการระบาดของโควิด19 ซึ่งทุกภาคส่วนได้ร่วมมือกันอย่างเข้มแข็งทั้งหน่วยงานด้านสาธารณสุขด้านการปกครอง ด้านประมง ผู้ประกอบการทั้งระบบ ตลอดจนหน่วยงานที่เกี่ยวข้อง ทำให้วันนี้การค้าขายที่ตลาดกลางกุ้งสมุทรสาครกลับมาเปิดให้บริการทำการเต็มรูปแบบอีกครั้ง มีแพปลากลับมาทำการค้าขายอย่างคึกคักยอดขายเพิ่มขึ้นในขณะเดียวกันได้เน้นย้ำอย่าให้การ์ดตกเหมือนปลายปีที่แล้วโดยต้องป้องกันการแพร่ระบาดอย่างเข้มข้นและนำระบบตรวจสอบย้อนกลับตั้งแต่เกษตรกรผู้เพาะเลี้ยงกุ้ง การขนส่ง การผลิตแปรรูปจนถึงปลายน้ำคืออุตสาหกรรมแปรรูป ร้านอาหาร โรงแรมและผู้บริโภคจะช่วยสร้างความเชื่อมั่นที่มีต่อตลาดกลางและสินค้าประมงพร้อมทั้งเชิญชวนคนไทยบริโภคกุ้งไทยเพื่อช่วยเกษตรกรของเราในยุคโควิด19

ที่มา : https://www.thaigov.go.th/news/contents/details/39643