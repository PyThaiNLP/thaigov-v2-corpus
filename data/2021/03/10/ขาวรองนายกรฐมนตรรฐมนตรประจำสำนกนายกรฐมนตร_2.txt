รัฐบาลไทย-ข่าวทำเนียบรัฐบาล-คกก.กองทุนสื่อปลอดภัยฯ รับทราบการร่วมลงนามในบันทึกข้อตกลงความร่วมมือกับสำนักงาน กสทช. พร้อมอนุมัติรายงานผลการปฏิบัติงานตรวจสอบและปฏิบัติงานอื่น ๆ ประจำปีงบประมาณ พ.ศ. 2564  


วันพฤหัสบดีที่ 4 มีนาคม 2564
พิมพ์
คกก.กองทุนสื่อปลอดภัยฯ รับทราบการร่วมลงนามในบันทึกข้อตกลงความร่วมมือกับสำนักงาน กสทช. พร้อมอนุมัติรายงานผลการปฏิบัติงานตรวจสอบและปฏิบัติงานอื่น ๆ ประจำปีงบประมาณ พ.ศ. 2564
คกก.กองทุนสื่อปลอดภัยฯ รับทราบการร่วมลงนามในบันทึกข้อตกลงความร่วมมือกับสำนักงาน กสทช. พร้อมอนุมัติรายงานผลการปฏิบัติงานตรวจสอบและปฏิบัติงานอื่น ๆ ประจำปีงบประมาณ พ.ศ. 2564
วันนี้ (4 มี.ค. 64) เวลา 10.20 น. ณ ห้องประชุม 301 ตึกบัญชาการ 1 ทำเนียบรัฐบาล นายวิษณุ เครืองาม รองนายกรัฐมนตรี เป็นประธานในการประชุมคณะกรรมการกองทุนพัฒนาสื่อปลอดภัยและสร้างสรรค์ ครั้งที่ 3/2564 โดยมีนายอิทธิพล คุณปลื้ม รัฐมนตรีว่าการกระทรวงวัฒนธรรม เข้าร่วมด้วย
ที่ประชุมได้อนุมัติหลักการในการจัดทำความร่วมมือร่วมกับหน่วยงานภายนอก เพื่อให้เกิดประโยชน์สูงสุดแก่กองทุนและประสานงานให้เกิดความร่วมมือกับหน่วยงานภายนอกในลักษณะการจัดทำความร่วมมือ พร้อมทั้งอนุมัติ (ร่าง) รายงานประจำปี 2563 ของกองทุนพัฒนาสื่อปลอดภัยและสร้างสรรค์ และรายงานผลการปฏิบัติงานตรวจสอบและปฏิบัติงานอื่น ๆ ประจำปีงบประมาณ พ.ศ. 2564 (ไตรมาสที่ 1/2564)
ที่ประชุมรับทราบรายงานความคืบหน้าการเปิดรับข้อเสนอโครงการหรือกิจกรรมเพื่อขอรับการสนับสนุนจากกองทุนพัฒนาสื่อปลอดภัยและสร้างสรรค์ ปีงบประมาณ 2564 รายงานแผนงาน/โครงการภายใต้การดำเนินงานของอนุกรรมการเกี่ยวกับการส่งเสริมการมีส่วนร่วมของประชาชน ปี 2564 และรับทราบการร่วมลงนามในบันทึกข้อตกลงความร่วมมือกับสำนักงาน กสทช. ในการร่วมโครงการบูรณาการความร่วมมือในการจัดทำฐานข้อมูลระหว่างกองทุนที่มีบทบาทเกี่ยวกับการจัดสรรเงินในการส่งเสริมและสนับสนุนภารกิจในกิจการกระจายเสียง โทรทัศน์ และโทรคมนาคม
นอกจากนี้ ที่ประชุมยังได้รับทราบรายงานผลงานสำคัญของกองทุนพัฒนาสื่อปลอดภัยและสร้างสรรค์ประจำเดือนกุมภาพันธ์ 2564 สรุปได้ดังนี้ 1. โครงการบทเรียนออนไลน์ หลักสูตร Covid19 และระบาดวิทยา โดยได้ขยายผลความคืบหน้าสร้างการเรียนรู้และการป้องกันอัตรายจากโควิด19 ผ่านสื่อการเรียนการสอนออนไลน์ 2. “หม่องนะแจ้” ผลงานชนะเลิศอันดับ 1 จากโครงการประกวดหนังสั้น New Normal เป็นหนังสั้นจำนวน 19 เรื่อง จาก 7 ประเทศ ภายใต้หัวข้อ Covid19 และการตอบสนองของชุมชนในเรื่องภาวะวิกฤตทางสุขภาพ 3. รายการเล่าสู่กันฟัง นำเสนอผลงานจากผู้ที่ได้รับสนับสนุนทุน รวมทั้งผลงานที่ดำเนินการเองโดยกองทุนฯ ใสเผยแพร่ ต่อยอด ขยายผล ทำการสื่อสารให้เป็นที่รับรู้ในวงกว้าง และ 4. กองทุนพัฒนาสื่อปลอดภัยและสร้างสรรค์ ร่วมกับสมาคมโฆษณาแห่งประเทศไทยและภาคีมหาวิทยาลัย 12 แห่ง ลงนามข้อตกลงการส่งเสริมการพัฒนาหลักสูตรที่เกี่ยวข้องกับการผลิตสื่อโฆษณาอย่างปลอดภัยและสร้างสรรค์ ภายใต้กรอบจรรยาบรรณวิชาชีพโฆษณา ในโครงการการประกวดผลิตสื่อโฆษณาออนไลน์ที่ปลอดภัยและสร้างสรรค์
------------------------------
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/39612