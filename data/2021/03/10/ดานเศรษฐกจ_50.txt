รัฐบาลไทย-ข่าวทำเนียบรัฐบาล-ปลัดกอบชัยฯ ตรวจเยี่ยม SME D Bank สาขาอุดรธานี พร้อมมอบนโยบายและแนวทางการปฏิบัติงานและติดตามการปล่อยสินเชื่อกองทุนเอสเอ็มอีตามแนวประชารัฐ


วันศุกร์ที่ 5 มีนาคม 2564
พิมพ์
ปลัดกอบชัยฯ ตรวจเยี่ยม SME D Bank สาขาอุดรธานี พร้อมมอบนโยบายและแนวทางการปฏิบัติงานและติดตามการปล่อยสินเชื่อกองทุนเอสเอ็มอีตามแนวประชารัฐ
. นายกอบชัย สังสิทธิสวัสดิ์ ปลัดกระทรวงอุตสาหกรรม ในฐานะประธานบอร์ดธนาคารพัฒนาวิสาหกิจขนาดกลางและขนาดย่อมแห่งประเทศไทย ลงพื้นที่ตรวจเยี่ยมธนาคารพัฒนาวิสาหกิจขนาดกลางและขนาดย่อมแห่งประเทศไทย (SME D Bank) สาขาอุดรธานี
วันนี้ (5 มีนาคม 2564) เวลา 16.00 น. นายกอบชัย สังสิทธิสวัสดิ์ ปลัดกระทรวงอุตสาหกรรม ในฐานะประธานบอร์ดธนาคารพัฒนาวิสาหกิจขนาดกลางและขนาดย่อมแห่งประเทศไทย ลงพื้นที่ตรวจเยี่ยมธนาคารพัฒนาวิสาหกิจขนาดกลางและขนาดย่อมแห่งประเทศไทย (SME D Bank) สาขาอุดรธานี พร้อมมอบนโยบายและแนวทางการปฏิบัติงานพร้อมให้กำลังใจในการปฏิบัติงานแก่ผู้บริหารและเจ้าหน้าที่สาขา พร้อมติดตามการปล่อยสินเชื่อกองทุนเอสเอ็มอีตามแนวประชารัฐให้รวดเร็ว เพื่อเร่งช่วยเหลือผู้ประกอบการในพื้นที่ต่อไป
โดยมีนางวรวรรณ ชิตอรุณ รองปลัดกระทรวงอุตสาหกรรม นายสมพล โนดไธสง ผู้ตรวจราชการกระทรวงอุตสาหกรรม นายพัตทอง กิตติวัฒน์ อุตสาหกรรมจังหวัดขอนแก่น ร่วมลงพื้นที่ และมีนายพิชิต มิทราวงศ์ ผู้ช่วยกรรมการผู้จัดการ SME D Bank นางสาวกนิษฐา เสมอพิทักษ์ ผู้จัดการ SME D Bank สาขาอุดรธานี ให้การต้อนรับ #กระทรวงอุตสาหกรรม #prindustry  #SMEDBank

ที่มา : https://www.thaigov.go.th/news/contents/details/39687