รัฐบาลไทย-ข่าวทำเนียบรัฐบาล-ผู้ช่วยรัฐมนตรีประจำกระทรวงยุติธรรม มอบเงินเยียวยา ๑.๑ แสนบาท  ให้แก่ทายาทผู้เสียหายกรณีลูกชายคลุ้มคลั่งก่อเหตุเผาบ้านของตนเอง และฆ่าชำแหละศพมารดา ตามพระราชบัญญัติค่าตอบแทนผู้เสียห


วันศุกร์ที่ 5 มีนาคม 2564
ผู้ช่วยรัฐมนตรีประจำกระทรวงยุติธรรม มอบเงินเยียวยา ๑.๑ แสนบาท  ให้แก่ทายาทผู้เสียหายกรณีลูกชายคลุ้มคลั่งก่อเหตุเผาบ้านของตนเอง และฆ่าชำแหละศพมารดา ตามพระราชบัญญัติค่าตอบแทนผู้เสียห
นายสามารถ เจนชัยจิตรวนิช ผู้ช่วยรัฐมนตรีประจำกระทรวงยุติธรรม มอบเงินเยียวยา ๑.๑ แสนบาท ให้แก่ทายาทผู้เสียหายกรณีลูกชายคลุ้มคลั่งก่อเหตุเผาบ้านของตนเอง และฆ่าชำแหละศพมารดา ตามพระราชบัญญัติค่าตอบแทนผู้เสียหายฯ
ในวันศุกร์ที่ ๕ มีนาคม ๒๕๖๔ เวลา ๑๓.๓๐ น.
ณ ห้องสนฉัตร ๑ - ๓ ชั้น ๓ อาคารกระทรวงยุติธรรม เขตหลักสี่ กรุงเทพฯ
นายสามารถ เจนชัยจิตรวนิช ผู้ช่วยรัฐมนตรีประจำกระทรวงยุติธรรม
เป็นประธานมอบเงินช่วยเหลือเยียวยาให้แก่นายนพดล กรานเคารพ ทายาทของนางสาวสุรางค์รัตน์ จ้อยเจือ
จากกรณีถูกลูกชายคลุ้มคลั่งแล้วก่อเหตุเผาบ้านของตนเอง และฆ่าชำแหละศพมารดา
เหตุเกิดในพื้นที่เขตตลิ่งชัน กรุงเทพฯ​ เมื่อวันที่ ๑๙ มกราคม ๒๕๖๔
ตามพระราชบัญญัติค่าตอบแทนผู้เสียหาย และค่าทดแทนและค่าใช้จ่ายแก่จำเลยในคดีอาญา พ.ศ. ๒๕๔๔
และที่แก้ไขเพิ่มเติม (ฉบับที่ ๒) พ.ศ. ๒๕๕๙
โดยเป็นค่าตอบแทนกรณีผู้เสียหายถึงแก่ความตาย เป็นเงินจำนวน ๕๐,๐๐๐ บาท
ค่าจัดการศพ เป็นเงินจำนวน ๒๐,๐๐๐ บาท ค่าขาดอุปการะเลี้ยงดู เป็นเงินจำนวน ๔๐,๐๐๐ บาท
รวมเป็นเงินจำนวน ๑๑๐,๐๐๐ บาท
ผู้ช่วยรัฐมนตรีประจำกระทรวงยุติธรรม กล่าวว่า หลังจากทราบข่าวการเกิดเหตุ
ได้ลงพื้นที่พร้อมกับกรมคุ้มครองและเสรีภาพ เพื่อให้กำลังใจแก่ครอบครัวผู้เสียชีวิตและรับคำร้องทุกข์ตามกฎหมาย
เพื่อขอรับเงินช่วยเหลือเยียวยาตามพระราชบัญญัติค่าตอบแทนผู้เสียหาย
และค่าทดแทนและค่าใช้จ่ายแก่จำเลยในคดีอาญา พ.ศ. ๒๕๔๔
และที่แก้ไขเพิ่มเติม (ฉบับที่ ๒) พ.ศ. ๒๕๕๙ จำนวน ๑๑๐,๐๐๐ บาท
ซึ่งเป็นการทำงานเชิงรุกของกระทรวงยุติธรรม ภายใต้นโยบายของนายสมศักดิ์ เทพสุทิน รัฐมนตรีว่าการกระทรวงยุติธรรม
“ยุติธรรมสร้างสุข ยุติธรรมเชิงรุก สร้างสุขให้ประชาชน”
โดยการช่วยเหลือเยียวยาเป็นไปตามกฎหมายที่รัฐต้องปกป้องและคุ้มครองประชาชน
และหากประชาชนตกเป็นผู้เสียหายหรือเหยื่ออาชญากรรมหรือได้รับผลกระทบในคดีอาญา
กรณีถูกยิง ถูกแทง ถูกฆ่า ถูกทำร้ายร่างกาย ถูกระเบิดหรือถูกข่มขืน
โดยที่ตนเองไม่มีส่วนเกี่ยวข้องในการกระทำความผิดสามารถยื่นคำขอรับค่าตอบแทนตามกฎหมาย
ได้ที่ศูนย์ยุติธรรมสร้างสุข อาคารกระทรวงยุติธรรม
หรือสำนักงานยุติธรรมจังหวัดทุกจังหวัด รวมทั้งโทรสายด่วนยุติธรรม ๑๑๑ กด ๗๗

ที่มา : https://www.thaigov.go.th/news/contents/details/39677