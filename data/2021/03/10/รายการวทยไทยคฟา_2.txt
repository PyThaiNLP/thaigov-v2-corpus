รัฐบาลไทย-ข่าวทำเนียบรัฐบาล-มหกรรมไกล่เกลี่ยหนี้บัตรเครดิตฯ ที่ไม่มีหลักประกัน


วันพฤหัสบดีที่ 4 มีนาคม 2564
พิมพ์
มหกรรมไกล่เกลี่ยหนี้บัตรเครดิตฯ ที่ไม่มีหลักประกัน
วันพฤหัสบดีที่ 4 มีนาคม 2564
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเปิดช่องทางช่วยเหลือประชาชนที่มีหนี้บัตรและสินเชื่อส่วนบุคคลทุกสถานะ เข้าร่วมงาน“มหกรรมไกล่เกลี่ยหนี้บัตรเครดิตและสินเชื่อส่วนบุคคลที่ไม่มีหลักประกัน” เพื่อช่วยไกล่เกลี่ยให้เจ้าหนี้และลูกหนี้สามารถหาทางออกร่วมกัน และลดปริมาณคดีเข้าสู่ชั้นศาล โดยมีกระทรวงยุติธรรม และธนาคารแห่งประเทศไทย ร่วมจัดทำข้อตกลงที่จะใช้เป็นมาตรฐานกลาง ที่มีความผ่อนปรนและความสามารถในการชำระหนี้ ซึ่งมีผู้ให้บริการทางการเงิน 22 แห่ง ร่วมเปิดโอกาสให้ลูกหนี้สามารถปรับโครงสร้างหนี้ในครั้งนี้ด้วย สำหรับผู้สนใจสามารถลงทะเบียนโดยไม่เสียค่าใช้จ่าย ได้ตั้งแต่บัดนี้ - 14 เม.ย. 64 ที่เว็บไซต์ของสำนักงานศาลยุติธรรม และธปท. หรือสอบถามข้อมูลเพิ่มเติมได้ที่ ศูนย์คุ้มครองผู้ใช้บริการทางการเงิน โทร. 1213
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/39607