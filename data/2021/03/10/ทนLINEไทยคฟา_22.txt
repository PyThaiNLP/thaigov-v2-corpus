รัฐบาลไทย-ข่าวทำเนียบรัฐบาล-มาแน่! “SME คนละครึ่ง” กลางปีนี้...หนุนช่วยผู้ประกอบการรายย่อย


วันอังคารที่ 9 มีนาคม 2564
มาแน่! “SME คนละครึ่ง” กลางปีนี้...หนุนช่วยผู้ประกอบการรายย่อย
...
ข่าวดีสำหรับชาว SME รัฐบาลเตรียมโครงการดี ๆ ภายใต้ชื่อว่า “SME คนละครึ่ง” ซึ่งเป็นมาตรการช่วยเหลือผู้ประกอบการรายย่อย ลักษณะร่วมกันจ่ายกับ SME (Co-payment) มีสัดส่วนตั้งแต่ร้อยละ 50 - 80 ซึ่งจะช่วยลดภาระค่าบริการทางธุรกิจ และเพิ่มความสามารถทางการแข่งขันได้
.
สำหรับค่าใช้จ่ายที่ชาว SME จะสามารถขอรับการสนับสนุน ได้แก่
- ค่าใช้จ่ายในการอบรมพัฒนาความรู้ด้านธุรกิจ
- ค่าใช้จ่ายในการทดสอบและรับรองมาตรฐาน
- ค่าใช้จ่ายในการพัฒนาต้นแบบผลิตภัณฑ์
- การพัฒนาผลิตภัณฑ์
- การทดลองผลิตระดับอุตสาหกรรมและการออกแบบ
- ค่าใช้จ่ายในการขยายโอกาสทางการตลาด
- ค่าใช้จ่ายในการรับถ่ายทอดเทคโนโลยี การวิจัยและพัฒนา
- รวมทั้งค่าตอบแทน เช่น ค่าที่ปรึกษา ค่าผู้เชี่ยวชาญ ค่าวินิจฉัย เป็นต้น
.
สำหรับคุณสมบัติของ SME ที่จะเข้าร่วมโครงการต้องเป็นธุรกิจที่ได้ยื่นชำระภาษี และขึ้นทะเบียนสมาชิกกับ สสว. แล้ว คาดว่าจะเริ่มเปิดตัวโครงการ SMEs’ Co-payment ในกลางปีนี้
.
ชาว SME ท่านสนใจ หรือต้องการข้อมูลเพิ่มเติมสามารถโทรได้ที่
สายด่วน สสว. 1301 หรือ ศูนย์ให้บริการ SME ครบวงจร https://oss.sme.go.th/oss/Oss_Branch.aspx
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/39776