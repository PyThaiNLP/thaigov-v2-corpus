รัฐบาลไทย-ข่าวทำเนียบรัฐบาล-ไทย - ปากีสถาน ลงนามความร่วมมือด้านการป้องกันประเทศร่วมกัน


วันศุกร์ที่ 5 มีนาคม 2564
ไทย - ปากีสถาน ลงนามความร่วมมือด้านการป้องกันประเทศร่วมกัน
ไทย - ปากีสถาน ลงนามความร่วมมือด้านการป้องกันประเทศร่วมกัน
ไทย - ปากีสถาน ลงนามความร่วมมือด้านการป้องกันประเทศร่วมกัน
พล.ท.คงชีพ ตันตระวาณิชย์ โฆษก กห. เปิดเผยว่า เมื่อ​ 5 มี.ค.64, 1400 ​ ​ พล.อ.ณัฐ​ อินทรเจริญ ปล.กห. ได้ให้การต้อนรับ​การเข้าเยี่ยมคำนับของ นาย​ อะศิม​ อิฟติคัร อะห์มัด (Asim Iftikhar Ahmad)​ ออท.สาธารณรัฐอิสลามปากีสถาน​ (ปากีสถาน​)​/ไทย และ​ลงนามในบันทึกความเข้าใจ​ (MOU) ว่าด้วยความร่วมมือด้านการป้องกันประเทศระหว่างกัน ณ ศาลาว่าการกลาโหม
ทั้งสองฝ่ายได้ชื่นชมความสัมพันธ์ระหว่างสองประเทศที่มีมาอย่างต่อเนื่องยาวนาน เกือบ 70 ปี โดยเฉพาะความร่วมมือทางทหาร ผ่านการฝึกและศึกษา
พล.อ.ณัฐ’ ได้กล่าวขอบคุณปากีสถาน ที่ส่งกำลังพลเข้าร่วมฝึก ศึกษาและร่วมสังเกตการณ์ การฝึก Cobra Gold​ 2020 รวมทั้งสนับสนุนผู้ประกอบการเข้าร่วมงาน Defense​ & Security 2019​ ที่ผ่านมา พร้อมชื่นชมความก้าวหน้าและศักยภาพของปากีสถาน​ในด้านอุตสาหกรรม​ป้องกัน​ประเทศ​ ซึ่งไทยพร้อมร่วมมือและพัฒนาร่วมกัน
นาย​ อะศิม​‘ กล่าวแสดงความขอบคุณและย้ำว่าปากีสถาน ยินดีและพร้อมให้การสนับสนุนทางทหารร่วมกัน ทั้งการฝึก การศึกษา การปฏิบัติ​การรักษาสันติภาพ​ รวมทั้งความร่วมมือด้านอุตสาหกรรม​ป้องกัน​ประเทศ​ และเชื่อมั่นว่า จะสามารถดำรงความต่อเนื่องกิจกรรมความร่วมมือทางทหารในทุกระดับหลังสถานการณ์ COVID-19 ดีขึ้น
ต่อจากนั้น ปล.กห.และ ออท.ปากีสถาน ได้ลงนามบันทึกความเข้าใจว่าด้วยความร่วมมือด้านการป้องกันประเทศระหว่าง รัฐบาลแห่งราชอาณาจักรไทยกับรัฐบาลแห่งสาธารณรัฐอิสลามปากีสถาน เพื่อเสริมสร้าง​และขยาย​ขอบเขต​ความร่วมมือทางทหาร ความร่วมมือ​ด้านความมั่นมั่นคงและการป้องกันประเทศ รวมทั้งความร่วมมือการปฏิบัติการบรรเทาภัยพิบัติร่วมกัน ซึ่งจะเป็นการยกระดับความสัมพันธ์ระหว่างสองประเทศให้แน่นแฟ้นและเป็นรูปธรรมมากขึ้นต่อไป

ที่มา : https://www.thaigov.go.th/news/contents/details/39688