รัฐบาลไทย-ข่าวทำเนียบรัฐบาล-อนุมัติจ้างครูต่างชาติสอนภาษา ในร.ร.ดีประจำตำบล 


วันพฤหัสบดีที่ 4 มีนาคม 2564
พิมพ์
อนุมัติจ้างครูต่างชาติสอนภาษา ในร.ร.ดีประจำตำบล
วันพุธที่ 3 มีนาคม 2564
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
รัฐบาลเห็นชอบให้กระทรวงศึกษาธิการ จัดทำบันทึกความเข้าใจว่าด้วยความร่วมมือด้านการศึกษา กับกระทรวงการต่างประเทศ การค้าและการพัฒนาแห่งแคนาดา เพื่อจัดหาครูชาวแคนาดาเข้ามาสอนในสถานศึกษาไทย ในสาขาวิชาภาษาต่างประเทศและอาชีวศึกษา ระยะเวลาดำเนินงาน 1 ปี โดยจะจัดหาครูต่างชาติเข้ามาสอนในโรงเรียนดีประจำตำบล 300 แห่ง ซึ่งคาดว่าจะเริ่มในเดือน พ.ค. 64 สำหรับการผลักดันสมรรถนะด้านภาษาครั้งนี้ จะเน้นที่เด็กปฐมวัย เพราะเป็นช่วงวัยสำคัญในการเรียนรู้ภาษา และเน้นเรื่องการสื่อสารเป็นหลัก ซึ่งจะสอดคล้องไปกับแผนบูรณาการการศึกษา ที่ให้เด็ก ๆ ได้มีโอกาสเรียนภาษาอังกฤษจากครูต่างชาติโดยตรง พร้อมเสริมไปกับการเรียนกับครูชาวไทยที่จบเอกภาษาอังกฤษโดยเฉพาะ
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/39599