รัฐบาลไทย-ข่าวทำเนียบรัฐบาล-กระทรวงยุติธรรม ประชุมคณะกรรมการพิจารณาค่าตอบแทนผู้เสียหาย และค่าทดแทนและค่าใช้จ่ายในคดีอาญา ครั้งที่ ๒/๒๕๖๔


วันอังคารที่ 2 มีนาคม 2564
กระทรวงยุติธรรม ประชุมคณะกรรมการพิจารณาค่าตอบแทนผู้เสียหาย และค่าทดแทนและค่าใช้จ่ายในคดีอาญา ครั้งที่ ๒/๒๕๖๔
นายวัลลภ นาคบัว รองปลัดกระทรวงยุติธรรม เป็นประธานการประชุมคณะกรรมการพิจารณาค่าตอบแทนผู้เสียหาย และค่าทดแทนและค่าใช้จ่ายในคดีอาญา ครั้งที่ ๒/๒๕๖๔
ในวันพฤหัสบดีที่ ๒๕ กุมภาพันธ์ ๒๕๖๔ เวลา ๐๙.๓๐ น.
ณ ห้องประชุมกระทรวงยุติธรรม ๕-๐๑ ชั้น ๕ อาคารกระทรวงยุติธรรม
ถนนแจ้งวัฒนะ  เขตหลักสี่ กรุงเทพมหานคร
นายวัลลภ นาคบัว รองปลัดกระทรวงยุติธรรม
เป็นประธานการประชุมคณะกรรมการพิจารณาค่าตอบแทนผู้เสียหาย
และค่าทดแทนและค่าใช้จ่ายในคดีอาญา ครั้งที่ ๒/๒๕๖๔
โดยมีนายเรืองศักดิ์ สุวารี อธิบดีกรมคุ้มครองสิทธิและเสรีภาพ พร้อมด้วยคณะกรรมการฯ
และผู้แทนจากสำนักงานยุติธรรมจังหวัด ๑๘ จังหวัด เข้าร่วมการประชุมฯ
โดยผ่านระบบการประชุมทางไกล (Video Conference)
ซึ่งที่ประชุมได้รับทราบสถิติการช่วยเหลือเยียวยาผู้เสียหายและจำเลยในคดีอาญาประจำปี พ.ศ. ๒๕๖๔
จนถึงเดือนมกราคม ๒๕๖๔ มีผลการเบิกจ่ายเงินรวม ๑๑๒,๘๐๑,๓๕๖.๕๘ บาท
และการวิเคราะห์กรณีเข้าใหม่และค้างเก่าน้อยลง
รายงานผลการติดตามให้ความช่วยเหลือผู้เสียหายคดีความผิดเกี่ยวกับเพศตามข้อสั่งการของคณะกรรมการ
และสถิติการยื่นอุทธรณ์คำวินิจฉัยของคณะกรรมการต่อศาลอุทรณ์และรายงานผลคำพิพากษาอุทธรณ์
ประจำเดือนมกราคม ๒๕๖๔ นอกจากนี้ที่ประชุมได้พิจารณา จำนวน ๔๘ เรื่อง มียอดอนุมัติจ่ายเงิน จำนวน ๔๔๖,๑๐๐ บาท
ประกอบด้วย ๑. กรณีเรื่องสืบเนื่อง ๑ เรื่อง ๒. กรณีผู้เสียหายอุทธรณ์คำวินิจฉัยคณะอนุกรรมการ ๒๖ เรื่อง
๓. กรณีจำเลย ๒๑ เรื่อง และพิจารณาขอความเห็นชอบในหลักการจัดทำประกาศคณะกรรมการฯ
เพื่อเพิ่มช่องทางการยื่นคำขออิเล็กทรอนิกส์และไปรษณีย์

ที่มา : https://www.thaigov.go.th/news/contents/details/39518