รัฐบาลไทย-ข่าวทำเนียบรัฐบาล-ก.สาธารณสุข แจงการฉีดวัคซีนโควิด-19  เป็นการฉีดให้กลุ่มเป้าหมายที่อยู่ในเงื่อนไข และเจ้าหน้าที่อื่นที่มีโอกาสสัมผัสผู้ติดเชื้อโควิด 19  


วันพุธที่ 3 มีนาคม 2564
พิมพ์
ก.สาธารณสุข แจงการฉีดวัคซีนโควิด-19  เป็นการฉีดให้กลุ่มเป้าหมายที่อยู่ในเงื่อนไข และเจ้าหน้าที่อื่นที่มีโอกาสสัมผัสผู้ติดเชื้อโควิด 19
กระทรวงสาธารณสุข แจงการฉีดวัคซีนโควิด-19  เป็นการฉีดให้กลุ่มเป้าหมายที่อยู่ในเงื่อนไข และเจ้าหน้าที่อื่นที่มีโอกาสสัมผัสผู้ติดเชื้อโควิด 19
เมื่อวันที่ 2 มีนาคม 2564 นายแพทย์โอภาส การย์กวินพงศ์ อธิบดีกรมควบคุมโรค กระทรวงสาธารณสุข ชี้แจงกรณีมีการวิจารณ์การฉีดวัคซีนให้บุคคล VIP ที่ไม่อยู่ในเงื่อนไขการได้รับวัคซีนกลุ่มแรก ที่จังหวัดเชียงใหม่ว่า เป็นการฉีดให้กับกลุ่มเป้าหมาย ที่เป็นเจ้าหน้าที่อื่น ๆ มีโอกาสสัมผัสผู้ติดเชื้อโควิด 19 เช่น ฝ่ายปกครอง ทหาร ตำรวจ ไม่มีใครเป็นวีไอพี ทุกคนที่ฉีดเป็นไปตามเกณฑ์ของทีมแพทย์ และเป็นรายชื่อที่ระบุให้มาฉีดตามนัด โดยกระทรวงสาธารณสุข ได้จัดส่งวัคซีนให้จังหวัดเชียงใหม่จำนวน  3,500 โดส ซึ่งคณะกรรมการโรคติดต่อจังหวัดเชียงใหม่ ได้เห็นชอบแผนการฉีดวัคซีน รอบแรก 1 มีนาคม 2564 ให้กับ 1,750 คน แบ่งเป็น บุคลากรทางการแพทย์ ทั้งรัฐและเอกชน 1,450 คน และอีก 300 คน เป็นเจ้าหน้าที่ที่เกี่ยวข้อง ได้แก่ หัวหน้าส่วนงานที่เสี่ยง ฝ่ายปกครอง ประธานสื่อมวลชน นายกสมาคมที่เกี่ยวข้องกับการท่องเที่ยว สมาคม อสม.เชียงใหม่ องค์กรปกครองส่วนท้องถิ่น และประชาชนที่เกี่ยวข้องกับการท่องเที่ยว ทั้งนี้ การฉีดวันแรกที่ รพ.นครพิงค์ จ.เชียงใหม่ เนื่องจากระบบการลงทะเบียนขัดข้อง รวมทั้งบุคลากรทางการแพทย์ฯ บางคนยังไม่มั่นใจ จึงแสดงความจำนงฉีดวันแรกค่อนข้างน้อย แต่ต่อมามีความมั่นใจมากขึ้น จึงมีการติดต่อขอฉีดวัคซีนเพิ่มขึ้น ทำให้เกิดความขัดข้องบางประการ ยืนยันทุกอย่างดำเนินไปตามหลักเกณฑ์ อย่างไรก็ตามกรณีดังกล่าว ปลัดกระทรวงสาธารณสุขได้สั่งตั้งคณะกรรมการฯ ตรวจสอบข้อเท็จจริงโดยละเอียดด้วยแล้ว
------------------

ที่มา : https://www.thaigov.go.th/news/contents/details/39565