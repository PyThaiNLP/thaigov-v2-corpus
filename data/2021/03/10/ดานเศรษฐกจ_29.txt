รัฐบาลไทย-ข่าวทำเนียบรัฐบาล-รมช.มนัญญา ติดตามการดำเนินงานสหกรณ์จุฬาลงกรณ์มหาวิทยาลัย จำกัด


วันพุธที่ 3 มีนาคม 2564
รมช.มนัญญา ติดตามการดำเนินงานสหกรณ์จุฬาลงกรณ์มหาวิทยาลัย จำกัด
รมช.มนัญญา ติดตามการดำเนินงานสหกรณ์จุฬาลงกรณ์มหาวิทยาลัย จำกัด ขับเคลื่อนนโยบายติดตามการดำเนินงานสหกรณ์เชิงรุกทุกพื้นที่
นางสาวมนัญญา ไทยเศรษฐ์ รัฐมนตรีช่วยว่าการกระทรวงเกษตรและสหกรณ์ พร้อมด้วย นายวิศิษฐ์ ศรีสุวรรณ์ อธิบดีกรมส่งเสริมสหกรณ์ นายโอภาส ทองยงค์ อธิบดีกรมตรวจบัญชีสหกรณ์ และคณะ ตรวจเยี่ยมติดตามผลการดำเนินงานและกิจการที่ผ่านมาของสหกรณ์ออมทรัพย์จุฬาลงกรณ์มหาวิทยาลัย จำกัด วันที่ 3 มีนาคม 2564 ณ ห้องประชุมศุภชัย วาณิชวัฒนา ชั้น 2 อาคารจามจุรี 9 จุฬาลงกรณ์มหาวิทยาลัย  กรุงเทพฯ โดยมี ผศ.ดร.วีระพันธ์ รังสีวิจิตรประภา ประธานกรรมการ และคณะกรรมการ กล่าวรายงาน
"ในฐานะที่กำกับดูแลกรมส่งเสริมสหกรณ์ และกรมตรวจบัญชีสหกรณ์ จึงมีนโยบายตรวจเยี่ยมสหกรณ์ขนาดใหญ่ รับฟังเรื่องร้องเรียน หรือดูหลักธรรมภิบาล เพื่อหาแนวทางแก้ไขปัญหาต่อไป และขอชื่นชมสหกรณ์ออมทรัพย์จุฬาลงกรณ์มหาวิทยาลัย จำกัด ที่ดำเนินกิจการได้อย่างดีเยี่ยม จนได้รับรางวัลสหกรณ์ดีเด่นแห่งชาติถึง 3 ครั้ง" รมช.มนัญญากล่าว

ที่มา : https://www.thaigov.go.th/news/contents/details/39597