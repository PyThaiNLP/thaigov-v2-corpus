รัฐบาลไทย-ข่าวทำเนียบรัฐบาล-รมว.ทส. ลงพื้นที่ให้ขวัญกำลังใจ จนท.อุทยานแห่งชาติน้ำตกหาดทรายขาว จ.ปัตตานี 


วันจันทร์ที่ 8 มีนาคม 2564
รมว.ทส. ลงพื้นที่ให้ขวัญกำลังใจ จนท.อุทยานแห่งชาติน้ำตกหาดทรายขาว จ.ปัตตานี
รมว.ทส. ลงพื้นที่ให้ขวัญกำลังใจ จนท.อุทยานแห่งชาติน้ำตกหาดทรายขาว จ.ปัตตานี
รมว.ทส. ลงพื้นที่ให้ขวัญกำลังใจ จนท.อุทยานแห่งชาติน้ำตกหาดทรายขาว จ.ปัตตานี
วันนี้ (6 มีนาคม 2564) เวลา 09.30 น. นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม พร้อมด้วย นายจตุพร บุรุษพัฒน์ ปลัดกระทรวงฯ และผู้บริหารหน่วยงานในสังกัดกระทรวงฯ ลงพื้นที่ตรวจเยี่ยมและให้ขวัญกำลังใจเจ้าหน้าที่ ณ อุทยานแห่งชาติน้ำตกหาดทรายขาว อ.โคกโพธิ์ จ.ปัตตานี โดยมีนายราชิต สุดพุ่ม ผู้ว่าราชการจังหวัดปัตตานี และเจ้าหน้าที่จากหน่วยงานในพื้นที่ให้การต้อนรับ
นายวราวุธ กล่าวว่า “การลงพื้นที่ตรวจเยี่ยมการทำงานของเจ้าหน้าที่หน่วยงานในสังกัดกระทรวงฯ เพราะทราบดีว่า ทุกคนทำงานด้วยความยากลำบาก เนื่องจากภารกิจของกระทรวงฯ ต้องดูแลทั้งผืนป่า และผืนน้ำ ต้องทำงานร่วมกับประชาชน ที่ต้องใช้ทั้งกำลังใจ ความอดทน ความมีวินัย และความซื่อสัตย์สุจริต ในการทำงานเป็นอย่างมาก การลงมาตรวจเยี่ยมในแต่ละครั้ง จึงเป็นเสมือนการมาให้กำลังใจจากผู้บริหารระดับสูง รวมถึงมาเพื่อรับทราบปัญหาและอุปสรรคในการทำงาน เพื่อนำไปวางแนวทางสนับสนุนการทำงานให้กับเจ้าหน้าที่ในระดับพื้นที่ต่อไป และการทำงานของเราในวันนี้ ไม่ได้เป็นการทำเพื่อตัวเราเอง แต่เป็นการปกป้อง รักษา ทรัพยากร ไว้ให้คนรุ่นหลังให้ได้เห็นความสมบูรณ์ทั้งบนบกและใต้ทะเล ดังนั้นเครื่องแบบที่ทุกคนใส่อยู่ จึงอยากให้เป็นสิ่งที่แสดงถึงความช่วยเหลือ ให้พี่น้องประชาชนอุ่นใจว่ามีเจ้าหน้าที่ช่วยดูแลปกป้องทรัพยากรในพื้นที่ของเขา เพื่อสร้างความร่วมมือในการร่วมกันดูแลแก้ไขปัญหาในพื้นที่ต่อไป”
นอกจากนี้ รมว.ทส. ยังได้มอบถุงยังชีพให้กับเจ้าหน้าที่อุทยานแห่งชาติในพื้นที่จังหวัดปัตตานีและนราธิวาส มอบต้นสะเดาเทียม และต้นสะตอให้กับผู้นำชุมชน ต.ทรายขาว และปลูกต้นรวงผึ้ง ร่วมกับเจ้าหน้าที่และเยาวชนในพื้นที่

ที่มา : https://www.thaigov.go.th/news/contents/details/39725