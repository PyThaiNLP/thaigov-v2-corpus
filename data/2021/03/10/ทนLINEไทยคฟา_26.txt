รัฐบาลไทย-ข่าวทำเนียบรัฐบาล-ตรึงค่า FT ต่ออีก 4 เดือน งวด พ.ค. - ส.ค. 64


วันพุธที่ 10 มีนาคม 2564
ตรึงค่า FT ต่ออีก 4 เดือน งวด พ.ค. - ส.ค. 64
...
ผู้ใช้ไฟฟ้าเตรียมเฮกันได้อีกครั้งกับค่าไฟฟ้าที่จะถูกลงกว่าเดิม ล่าสุด คณะกรรมการกำกับกิจการพลังงาน (กกพ.) มีมติตรึงราคาอัตราค่าไฟฟ้าผันแปร หรือ “เอฟที” สำหรับการเรียกเก็บค่าไฟฟ้าในรอบเดือน พ.ค. - ส.ค. 64 โดยเรียกเก็บที่ -15.32 สตางค์ต่อหน่วย ขณะที่ค่าไฟฐานอยู่ที่ 3.76 บาทต่อหน่วย
.
การตรึงราคานี้จะทำให้ค่าไฟฟ้าในเดือนที่ประกาศลดค่า เอฟที ถูกลงอีก 2.89 สตางค์ต่อหน่วย ส่งผลให้ผู้ใช้ไฟฟ้ายังคงจ่ายค่าไฟฟ้าเท่าเดิมในอัตรา 3.61 บาทต่อหน่วย
.
สาเหตุสำคัญที่รัฐบาลได้ออกมาตรการตรึงค่าเอฟทีมาอย่างต่อเนื่องนั้น ก็เพื่อช่วยบรรเทาภาระค่าครองชีพให้กับประชาชน โดยเฉพาะค่าสาธารณูปโภคที่จำเป็นต่อการดำรงชีพ ประกอบกับในปัจจุบันมีการบริหารจัดการการนำเข้าก๊าซทดแทนสำหรับผลิตไฟฟ้าที่มีประสิทธิภาพมากขึ้น ทำให้ต้นทุนการผลิตไฟฟ้ามีราคาถูกลง
.
ขณะนี้สำนักงานคณะกรรมการกำกับกิจการพลังงาน (กกพ.) ได้เปิดรับฟังความคิดเห็นเรื่องค่าเอฟที สำหรับการเรียกเก็บประจำเดือน พ.ค. - ส.ค. 64 ทางเว็บไซต์ https://www.erc.or.th/ ระหว่างวันที่ 5 - 19 มี.ค. 64 และจะประกาศอย่างเป็นทางการต่อไป
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/39811