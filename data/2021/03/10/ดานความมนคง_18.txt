รัฐบาลไทย-ข่าวทำเนียบรัฐบาล-ก.แรงงาน จัดกิจกรรมแรงงานรวมใจจิตอาสาบริจาคโลหิต 1 คนให้หลายคนรับ 


วันศุกร์ที่ 5 มีนาคม 2564
พิมพ์
ก.แรงงาน จัดกิจกรรมแรงงานรวมใจจิตอาสาบริจาคโลหิต 1 คนให้หลายคนรับ
ที่ปรึกษารัฐมนตรีกระทรวงแรงงาน เยี่ยมให้กำลังใจผู้บริจาคโลหิตในกิจกรรมแรงงานรวมใจจิตอาสาบริจาคโลหิต 1 คนให้หลายคนรับ เน้นย้ำให้ผู้เข้าร่วมกิจกรรมตระหนักถึงความเสียสละ และร่วมกันทำความดีเพื่อตอบแทนคุณแผ่นดินด้วยหัวใจ
วันที่ 5 มีนาคม 2564 เวลา 10.00 น. นางธิวัลรัตน์ อังกินันทน์ ที่ปรึกษารัฐมนตรีว่าการกระทรวงแรงงาน พร้อมด้วย นายสุทธิ สุโกศล ปลัดกระทรวงแรงงาน นางสาวอำพันธ์ ธุวะวิทย์ รองปลัดกระทรวงแรงงาน ในฐานะรองนายกสมาคมแม่บ้านกระทรวงแรงงาน ตรวจเยี่ยมให้กำลังใจผู้บริจาคโลหิต ในกิจกรรมแรงงานรวมใจจิตอาสาบริจาคโลหิต 1 คนให้หลายคนรับ เพื่อเป็นการกระตุ้นให้ผู้บริจาคโลหิต ร่วมบริจาคโลหิตอย่างสม่ำเสมอในทุกๆ 3 เดือน รวมทั้งเพื่อให้ได้รับโลหิตบริจาคเพียงพอสำหรับผู้ป่วยทั่วประเทศ ซึ่งเป็นกิจกรรมบริจาคโลหิตครั้งแรกในปี 2564 และมีผู้ให้ความสนใจเข้าร่วมกิจกรรมจำนวน 200 คน โดยกระทรวงแรงงานร่วมกับสมาคมแม่บ้านกระทรวงแรงงานและศูนย์บริการโลหิตแห่งชาติ สภากาชาดไทย ณ ห้องประชุมจอมพล ป. พิบูลสงคราม ชั้น 5 กระทรวงแรงงาน
+++++++++++++++++++
กองเผยแพร่และประชาสัมพันธ์
5 มีนาคม 2564

ที่มา : https://www.thaigov.go.th/news/contents/details/39675