รัฐบาลไทย-ข่าวทำเนียบรัฐบาล-ธนาคารอาคารสงเคราะห์ (ธอส.) ร่วมงานรับสร้างบ้าน Focus 2021


วันพุธที่ 10 มีนาคม 2564
พิมพ์
ธนาคารอาคารสงเคราะห์ (ธอส.) ร่วมงานรับสร้างบ้าน Focus 2021
ธอส. จัดสินเชื่อบ้านอัตราดอกเบี้ยพิเศษ ปีแรกเพียง 2.60% ต่อปี เงินฝากออมทรัพย์รับดอกเบี้ยสูงสุด 1.10% ต่อปี และสลากเกล็ดดาว ลุ้นรวยเงินล้านทุกเดือน 10-14 มีนาคมนี้ ที่งาน “รับสร้างบ้าน Focus 2021”
ธนาคารอาคารสงเคราะห์ (ธอส.) ขนผลิตภัณฑ์ทางการเงินให้บริการลูกค้าประชาชนที่ “งานรับสร้างบ้าน Focus 2021” พบกับสินเชื่อบ้านอัตราดอกเบี้ยพิเศษปีแรก 2.60% ต่อปี ดอกเบี้ยเฉลี่ย 3 ปีแรกเพียง 2.917% กรณีกู้ 1 ล้านบาท ผ่อนชำระเริ่มต้นแค่ 3,400 บาท/เดือนเท่านั้น พิเศษ!! ฟรีค่าธรรมเนียมการยื่นกู้   ทางด้านเงินฝากพบกับสลากออมทรัพย์ ธอส. ชุดเกล็ดดาว หน่วยละ 5,000 บาท อายุสลาก 2 ปี ได้ลุ้นรางวัลสูงสุด 1 ล้านบาททุกเดือน และเงินฝากออมทรัพย์ New Flexi for Welfare and Corporate อัตราดอกเบี้ยพิเศษสูงสุด 1.10% ต่อปี จองสิทธิ์ผลิตภัณฑ์ของธนาคารได้ในงานระหว่างวันที่ 10-14 มีนาคม 2564 ณ อิมแพ็ค เมืองทองธานี
นายฉัตรชัย ศิริไล กรรมการผู้จัดการธนาคารอาคารสงเคราะห์ (ธอส.) เปิดเผยว่า เพื่อเป็นการเพิ่มโอกาสให้ประชาชนสามารถเข้าถึงบริการทางการเงินของธนาคารทั้งทางด้านสินเชื่อบ้าน เงินฝาก และสลากออมทรัพย์ ธอส. ได้อย่างสะดวก รวดเร็ว และง่ายมากยิ่งขึ้น ตามแนวคิด Be Simple, Make it Simple ธอส.จึงได้ร่วมออกบูธในงาน “รับสร้างบ้าน Focus 2021” ซึ่งกำหนดจัดขึ้นระหว่างวันที่ 10-14 มีนาคม 2564 ณ อิมแพ็ค เมืองทองธานี โดยผลิตภัณฑ์หลักที่จะนำไปให้บริการในครั้งนี้ ประกอบด้วย
1.สินเชื่อบ้านอัตราดอกเบี้ยพิเศษ ดอกเบี้ยปีแรก 2.60% ต่อปี ปีที่ 2 ดอกเบี้ยเท่ากับ MRR-3.35% ต่อปี ปีที่ 3 ดอกเบี้ยเท่ากับ MRR-2.80% ต่อปี (อัตราดอกเบี้ยเฉลี่ย 3 ปีแรกเพียง 2.917%) ปีที่ 4 จนถึงตลอดอายุสัญญาเงินกู้ กรณีลูกค้าสวัสดิการ อัตราดอกเบี้ย เท่ากับ MRR-1.00% ต่อปี และกรณีลูกค้ารายย่อยทั่วไป อัตราดอกเบี้ย เท่ากับ MRR-0.50% ต่อปี (ปัจจุบันอัตราดอกเบี้ย MRR ธอส. เท่ากับ 6.150% ต่อปี) กรณีกู้ 1 ล้านบาท ผ่อนชำระเริ่มต้นปีแรกเพียง 3,400 บาท/เดือนเท่านั้น วัตถุประสงค์การให้กู้ครอบคลุมทุกวัตถุประสงค์หลัก อาทิ เพื่อซื้อ ปลูกสร้าง ต่อเติม ขยาย ซ่อมแซม ซื้อที่ดินเปล่าที่เป็นทรัพย์ NPA ของ ธอส. และไถ่ถอนจำนองจากสถาบันการเงินอื่น ทั้งนี้ เฉพาะที่อยู่อาศัยในพื้นที่กรุงเทพฯ นนทบุรี ปทุมธานี และสมุทรปราการ เท่านั้น จองสิทธิ์สินเชื่อภายในงาน ยื่นคำขอกู้ระหว่างวันที่ 10 มีนาคม – 9 เมษายน 2564 ทำนิติกรรมภายในวันที่ 31 พฤษภาคม 2564 พิเศษ!! ได้รับการยกเว้นค่าธรรมเนียมการยื่นกู้ 0.1% ของวงเงินทำนิติกรรม และลูกค้าที่มีวงเงินทำนิติกรรมสูงสุด 2 อันดับแรก รับฟรี ชุดเครื่องครัว (8 ชิ้น/ชุด) จาก Index Livingmall ส่วนลูกค้าที่มีวงเงินทำนิติกรรมสูงสุด     อันดับที่ 3 และ 4 จะได้รับเครื่องชงกาแฟแบบหยด 1 เครื่อง จาก Vesasu
2.สลากออมทรัพย์ ธอส. ชุดเกล็ดดาว หน่วยละ 5,000 บาท จำนวนรวม 10 ล้านหน่วย(แบ่งเป็น 10 หมวด ๆ ละ 1 ล้านหน่วย) ผลตอบแทนหน้าสลาก 0.4% ต่อปี อายุสลาก 2 ปี ออกรางวัลทุกวันที่ 16 ของเดือนรวม 24 ครั้ง ได้ลุ้นรางวัลมากมาย แบ่งเป็นรางวัลที่ 1 มูลค่ารางวัลสูงถึง 1,000,000 บาท/หมวด รางวัลที่ 2 รางวัลละ 50,000 บาท 4 รางวัล/หมวด รางวัลที่ 3 รางวัลละ 5,000 บาท 20 รางวัล/หมวด รางวัลที่ 4 รางวัลละ 500 บาท 20 รางวัล/หมวด รางวัลเลขท้าย 3 ตัว รางวัลละ 100 บาท รางวัลเลขสลับเลขท้าย 3 ตัว รางวัลละ 50 บาท รางวัลเลขท้าย 2 ตัว รางวัลละ 50 บาท และรางวัลเลขสลับเลขท้าย 2 ตัว รางวัลละ 20 บาท และยังได้รับการยกเว้นภาษีเงินได้บุคคลธรรมดาจากดอกเบี้ยและเงินรางวัล พิเศษสำหรับผู้ที่จองสิทธิ์ภายในงาน และซื้อสลากออมทรัพย์ภายในงาน หรือสาขาในพื้นที่กรุงเทพฯ และปริมณฑล ภายในวันที่ 10-19 มีนาคม 2564 จะได้รับตุ๊กตาหมี 1 ตัว/ราย
3.เงินฝากออมทรัพย์ New Flexi for Welfare and Corporate สำหรับลูกค้าที่มีเงินเดือนประจำจากหน่วยงานหรือบริษัท หากเปิดบัญชีและมียอดเงินฝากคงเหลือไม่เกิน 10 ล้านบาท จะได้รับอัตราดอกเบี้ย 0.85% ต่อปี พิเศษ!! หากเดือนใดไม่มีการถอนจะได้รับดอกเบี้ยบวกเพิ่ม 0.25% ต่อปี (คิดเป็นอัตราดอกเบี้ย 1.1% ต่อปี) และดอกเบี้ยที่ได้รับ ยังได้รับการยกเว้นภาษีเงินได้บุคคลธรรมดา จองสิทธิ์ภายในงาน และเปิดบัญชีระหว่างวันที่ 10 – 19 มีนาคม 2564 ได้ที่สาขาของ ธอส. ที่ตั้งอยู่ในพื้นที่กรุงเทพฯ และปริมณฑลเท่านั้น พิเศษสำหรับลูกค้า  ที่เปิดบัญชีตามระยะเวลาที่กำหนดจะได้รับตุ๊กตาหมี 1 ตัว/ราย
ทั้งนี้ ภายในงานธนาคารยังมีเจ้าหน้าที่ผู้เชียวชาญทั้งทางด้านสินเชื่อและเงินฝาก พร้อมให้คำปรึกษาแก่ลูกค้าประชาชนเพื่อแนะนำผลิตภัณฑ์ที่เหมาะสมและสอดคล้องกับความต้องการของลูกค้าต่อไป ผู้ที่สนใจสามารถสอบถามรายละเอียดเพิ่มเติมได้ที่ศูนย์ลูกค้าสัมพันธ์ (Call Center) โทร 0-2645-9000 หรือติดตามข้อมูลข่าวสารต่างๆ   ของธนาคารทาง  www.ghbank.co.th, Facebook Fanpage ธนาคารอาคารสงเคราะห์ และ Application : GHB ALL

ที่มา : https://www.thaigov.go.th/news/contents/details/39804