รัฐบาลไทย-ข่าวทำเนียบรัฐบาล-กรมทางหลวงชนบทแจ้งปิดการจราจรบางช่องทางเพื่อเสริมผิวลาดยางบนสะพานภูมิพล 1 และสะพานภูมิพล 2


วันศุกร์ที่ 5 มีนาคม 2564
กรมทางหลวงชนบทแจ้งปิดการจราจรบางช่องทางเพื่อเสริมผิวลาดยางบนสะพานภูมิพล 1 และสะพานภูมิพล 2
กรมทางหลวงชนบท (ทช.) กระทรวงคมนาคม โดยสำนักบำรุงทาง จะดำเนินโครงการเสริมผิวลาดยางโพลีเมอร์แอสฟัลต์คอนกรีต (PMA) บนสะพานภูมิพล 1 และสะพานภูมิพล 2 ระหว่างวันที่ 15 มีนาคม 2564 ถึงวันที่ 30 กันยายน 2564 ตั้งแต่เวลา 22.00 ถึง 05.00 น. ของวันรุ่งขึ้น
กรมทางหลวงชนบท (ทช.) กระทรวงคมนาคม โดยสำนักบำรุงทาง จะดำเนินโครงการเสริมผิวลาดยางโพลีเมอร์แอสฟัลต์คอนกรีต (PMA) บนสะพานภูมิพล 1 และสะพานภูมิพล 2 ซึ่งจะมีเครื่องจักรกลหนักที่ต้องทำงาน ทช. จึงมีความจำเป็นต้องปิดการจราจร (บางช่องทาง) บนสะพานภูมิพล 1 และสะพานภูมิพล 2 เพื่อความปลอดภัยของผู้ใช้เส้นทางระหว่างดำเนินงานก่อสร้าง ระหว่างวันที่ 15 มีนาคม 2564 ถึงวันที่ 30 กันยายน 2564 ตั้งแต่เวลา 22.00 ถึง 05.00 น. ของวันรุ่งขึ้น จึงขอประชาสัมพันธ์ให้ผู้สัญจรผ่านสะพานฯ หลีกเลี่ยงเส้นทางในวันและเวลาดังกล่าว
ทั้งนี้ ประชาชนสามารถสอบถามรายละเอียดเพิ่มเติมได้ที่ นายจรูญ แก้วนาง นายช่างโยธาชำนาญงาน สำนักบำรุงทาง ทช. หมายเลขโทรศัพท์ 0 2551 5250

ที่มา : https://www.thaigov.go.th/news/contents/details/39663