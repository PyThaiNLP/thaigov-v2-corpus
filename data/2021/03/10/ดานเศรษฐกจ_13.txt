รัฐบาลไทย-ข่าวทำเนียบรัฐบาล-ติดตามความก้าวหน้าโครงการ 1 ตำบล 1 กลุ่มเกษตรทฤษฎีใหม่ โครงการยกระดับแปลงใหญ่และโครงการพัชรสุธาคชานุรักษ์


วันอังคารที่ 2 มีนาคม 2564
ติดตามความก้าวหน้าโครงการ 1 ตำบล 1 กลุ่มเกษตรทฤษฎีใหม่ โครงการยกระดับแปลงใหญ่และโครงการพัชรสุธาคชานุรักษ์
รองปลัดฯ อำพันธุ์ ลงพื้นที่ติดตามความก้าวหน้าโครงการ 1 ตำบล 1 กลุ่มเกษตรทฤษฎีใหม่ โครงการยกระดับแปลงใหญ่และโครงการพัชรสุธาคชานุรักษ์ ในพื้นที่จังหวัดสระแก้ว
นายอำพันธุ์ เวฬุตันติ รองปลัดกระทรวงเกษตรและสหกรณ์ พร้อมด้วยนางจิรนันท์ วาสุเทพรังสรรค์ เกษตรและสหกรณ์จังหวัดสระแก้วและหัวหน้าส่วนราชการในสังกัดกระทรวงเกษตรและสหกรณ์ ลงพื้นที่ตำบลบ้านใหม่หนองไทร อำเภออรัญประเทศ จังหวัดสระแก้ว เพื่อติดตามความก้าวหน้าการดำเนินโครงการ 1ตำบล 1 กลุ่มเกษตรทฤษฎีใหม่ ในแปลงพื้นที่ ขนาด 5 ไร่ ของนายคำพอง จันทร์คุ้ม โดยกรมพัฒนาที่ดินได้สนับสนุนการขุดสระเก็บน้ำขนาด 3,500 ลบ.ม.เศษ (24 ×65×5 ม.) ซึ่งเริ่มดำเนินการเป็นบ่อแรกในจังหวัดสระแก้ว พร้อมทั้งประชุมหารือติดตามความก้าวหน้าและปัญหาอุปสรรคการดำเนินโครงการยกระดับแปลงใหญ่ด้วยเกษตรสมัยใหม่และเชื่อมโยงตลาด และกิจกรรมการส่งเสริมอาชีพเกษตรกรรมโครงการพัชรสุธาคชานุรักษ์ในเขตพื้นที่ป่ารอยต่อ 5 จังหวัด ภาคตะวันออก (จังหวัดสระแก้ว) ของกระทรวงเกษตรและสหกรณ์ เพื่อผลักดันขับเคลื่อนโครงการให้บรรลุผลสำเร็จตามวัตถุประสงค์ของโครงการต่อไป

ที่มา : https://www.thaigov.go.th/news/contents/details/39547