รัฐบาลไทย-ข่าวทำเนียบรัฐบาล-ดีอีเอส ต้อนรับอัครราชทูตญี่ปุ่น หารือความร่วมมืออาเซียน-ญี่ปุ่น เร่งพัฒนาบุคลากรความมั่นคงปลอดภัยไซเบอร์ (AJCCBC) โครงการ INNO-vation และโครงการ Local 5G


วันจันทร์ที่ 8 มีนาคม 2564
ดีอีเอส ต้อนรับอัครราชทูตญี่ปุ่น หารือความร่วมมืออาเซียน-ญี่ปุ่น เร่งพัฒนาบุคลากรความมั่นคงปลอดภัยไซเบอร์ (AJCCBC) โครงการ INNO-vation และโครงการ Local 5G
ดีอีเอส ต้อนรับอัครราชทูตญี่ปุ่น หารือความร่วมมืออาเซียน-ญี่ปุ่น เร่งพัฒนาบุคลากรความมั่นคงปลอดภัยไซเบอร์ (AJCCBC) โครงการ INNO-vation และโครงการ Local 5G
เมื่อวันที่ 8 มีนาคม 2564 นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม ให้การต้อนรับ Mr. OBA Yuichi อัครราชทูตฝ่ายเศรษฐกิจ สถานเอกอัครราชทูตญี่ปุ่น ในโอกาสขอเข้าเยี่ยมคารวะ ณ ห้องรับรอง ชั้น 8 สำนักงานปลัดกระทรวงดิจิทัลเพื่อเศรษฐกิจและสังคม ในโอกาสนี้ Mr. OBA Yuichi ได้นำเรียนความคืบหน้าโครงการสำคัญที่ดำเนินร่วมกับกระทรวงดิจิทัลเพื่อเศรษฐกิจและสังคม อาทิ การจัดการอบรมภายใต้ศูนย์ความร่วมมืออาเซียน-ญี่ปุ่น เพื่อพัฒนาบุคลากรความมั่นคงปลอดภัยไซเบอร์ (AJCCBC) โครงการ INNO-vation และโครงการ Local 5G  พร้อมกันนี้ ปลัดกระทรวงดิจิทัลฯ ได้แสดงความขอบคุณญี่ปุ่นที่สนับสนุนความร่วมมือด้านต่าง ๆตลอดปีที่ผ่านมาเป็นอย่างดี และแจ้งให้ฝ่ายญี่ปุ่นทราบถึงแผนการจัดพิธีเปิดศูนย์ AJCCBC ที่คาดว่าจะจัดขึ้นภายในปีนี้ หลังจากกิจกรรมดังกล่าวถูกเลื่อนออกไป เนื่องจากสถานการณ์การแพร่ระบาดของโควิด – 19 และความประสงค์ผลักดันการลงนามบันทึกความร่วมมือด้านกิจการไปรษณีย์ระหว่างกระทรวงดิจิทัลเพื่อเศรษฐกิจและสังคม และกระทรวงกิจการภายในและการสื่อสารแห่งประเทศญี่ปุ่น
****************

ที่มา : https://www.thaigov.go.th/news/contents/details/39770