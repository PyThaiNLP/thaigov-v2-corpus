รัฐบาลไทย-ข่าวทำเนียบรัฐบาล-เคาะ! ราคาอ้อยขั้นต้น ฤดูการผลิตปี 63/64


วันอาทิตย์ที่ 28 กุมภาพันธ์ 2564
เคาะ! ราคาอ้อยขั้นต้น ฤดูการผลิตปี 63/64
...
อ้อย เป็นพืชเศรษฐกิจที่สำคัญของไทย
มีเกษตรกรและแรงงานที่อยู่ในอุตสาหกรรมจำนวนมาก
เพื่อช่วยให้เกษตรกรขายอ้อยได้ราคา คุ้มกับต้นทุน
จึงมีการกำหนดราคาขั้นต้นขึ้น
.
ปลายทางของอ้อย คือ น้ำตาลทราย
ราคาที่นำมากำหนดราคาขั้นต้น
จึงเป็นรายได้ที่คาดว่าจะได้จากการขายน้ำตาลทราย
เพื่อให้โรงงานจ่ายเงินให้เกษตรกรนำไปใช้หมุนเวียนก่อน
.
สำหรับ อ้อย ในปีการผลิต 2563/64 นี้
ครม. ได้เห็นชอบราคาอ้อยขั้นต้น
สำหรับอ้อยที่มีระดับความหวาน 10 ซี.ซี.เอส.
ซึ่งบ่งบอกว่า หวานพอจะผลิตน้ำตาลทรายได้
ในราคาตันละ 920 บาท
อัตราขึ้นลงที่ 55.20 บาท ต่อ 1 ซี.ซี.เอส
.
และราคาน้ำตาลทรายขั้นต้น
394.29 บาท ต่อ ตันอ้อย
.
โดยราคานี้เป็นเพียงผลตอบแทนขั้นต้นเท่านั้น
เมื่อได้น้ำตาลทรายออกมาขายแล้ว
จะมีการกำหนดราคาอ้อยขั้นสุดท้าย
ซึ่งเป็นราคาจริงที่เกษตรกรควรได้รับ
หากราคาขั้นสุดท้าย มากกว่า ขั้นต้น
โรงงานน้ำตาลจะจ่ายค่าอ้อยเพิ่มให้เกษตรกร
แต่ถ้า น้อยกว่า กองทุนอ้อยและน้ำตาลทราย
จะจ่ายส่วนต่างนั้นคืนให้โรงงานแทนเกษตรกร
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/39474