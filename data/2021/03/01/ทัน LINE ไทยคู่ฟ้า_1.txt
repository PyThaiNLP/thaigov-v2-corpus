รัฐบาลไทย-ข่าวทำเนียบรัฐบาล-แจง "ตลาดนัดสวนจตุจักร” ไม่ใช่ต้นกำเนิดโควิด-19


วันอาทิตย์ที่ 28 กุมภาพันธ์ 2564
แจง "ตลาดนัดสวนจตุจักร” ไม่ใช่ต้นกำเนิดโควิด-19
...
กรณีสื่อต่างประเทศ นำเสนอข่าวว่า
"ตลาดนัดสวนจตุจักร" อาจเป็นต้นกำเนิด
ของการแพร่ระบาดเชื้อไวรัสโคโรนา 2019
ก่อนการแพร่ระบาดที่เมืองอู่ฮั่น ประเทศจีน นั้น
.
กระทรวงสาธารณสุข ชี้แจงว่า
ยังไม่มีหลักฐานทางวิชาการที่สนับสนุน
ว่าเชื้อติดต่อจากค้างคาวไปสู่คน
.
สำหรับประเทศไทย ได้ศึกษาวิจัย
เรื่องค้างคาวมาอย่างต่อเนื่อง โดยเฉพาะ
ค้างคาวมงกุฎ ที่มีรหัสพันธุกรรมคล้ายคลึง
กับเชื้อไวรัสโคโรนา 2019 ถึงร้อยละ 91.5
แต่ไม่สามารถติดต่อไปสู่คน
.
นอกจากนี้ ยังได้สุ่มตรวจเชื้อจากสัตว์ต่าง ๆ
ที่นำมาจำหน่ายในตลาดนัดสวนจตุจักร
เช่น กระรอก แมว สุนัข หนู กระต่าย
และสัตว์จากต่างประเทศ เมื่อวันที่ 19 มี.ค. 63
พบว่าเป็นเชื้อไวรัสโคโรนา แต่คนละสายพันธุ์
กับเชื้อไวรัสโคโรนา 2019
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/39471