รัฐบาลไทย-ข่าวทำเนียบรัฐบาล-ดีอีเอส จัดกิจกรรม I- Share หัวข้อ “การใช้เทคโนโลยีแบบชาญฉลาด” กระตุ้นบุคลากร-องค์กร ก้าวสู่องค์กรแห่งการเรียนรู้


วันอังคารที่ 30 มีนาคม 2564
ดีอีเอส จัดกิจกรรม I- Share หัวข้อ “การใช้เทคโนโลยีแบบชาญฉลาด” กระตุ้นบุคลากร-องค์กร ก้าวสู่องค์กรแห่งการเรียนรู้
ดีอีเอส จัดกิจกรรม I- Share หัวข้อ “การใช้เทคโนโลยีแบบชาญฉลาด” กระตุ้นบุคลากร-องค์กร ก้าวสู่องค์กรแห่งการเรียนรู้
เมื่อวันที่ 30 มีนาคม 2564 นางปิยนุช วุฒิสอน ผู้ตรวจราชการกระทรวงดิจิทัลเพื่อเศรษฐกิจและสังคม เป็นประธานในพิธีเปิดกิจกรรม I- Share ครั้งที่ 2/2564 เรื่อง การใช้เทคโนโลยีแบบชาญฉลาด (Smart to Use) ได้รับเกียรติจาก นายบุญฤทธิ์ อดิพัฒน์ นักวิชาการคอมพิวเตอร์ชำนาญการพิเศษ และนายณัฐ พยงค์ศรี นักวิชาการคอมพิวเตอร์ชำนาญการ จากศูนย์เทคโนโลยีสารสนเทศและการสื่อสาร กระทรวงดิจิทัลฯ เป็นวิทยากรบรรยายในหัวข้อดังกล่าว ณ ห้องประชุม 802 ชั้น 8 สำนักงานปลัดกระทรวงดิจิทัลเพื่อเศรษฐกิจและสังคม สำหรับกิจกรรม I- Share ภายใต้หัวข้อ การใช้เทคโนโลยีแบบชาญฉลาด (Smart to Use) จัดขึ้นเพื่อพัฒนาการจัดการความรู้ขององค์กรให้ก้าวสู่การสร้างองค์กรแห่งการเรียนรู้ ปลูกฝังวัฒนธรรมการเรียนรู้ด้วยกิจกรรมส่งเสริมการเรียนรู้ต่างๆ ในเชิงรุกที่หลากหลาย เชื่อว่ากิจกรรมดังกล่าวเป็นการแบ่งปันแลกเปลี่ยนความรู้ของบุคลากรภายในหน่วยงานของกระทรวงฯ สามารถนำความรู้ที่ถ่ายทอดไปใช้ในการปฏิบัติงานได้อย่างมีประสิทธิภาพต่อไป
*****************

ที่มา : https://www.thaigov.go.th/news/contents/details/40495