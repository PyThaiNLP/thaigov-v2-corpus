รัฐบาลไทย-ข่าวทำเนียบรัฐบาล-ผลการประชุมเจ้าหน้าที่อาวุโสกลาโหมอาเซียน (ASEAN Defence Senior Officials’ Meeting: ADSOM) ด้วยระบบการประชุมผ่านสื่อิเล็กทรอนิกส์ (Video Teleconference: VTC) เมื่อ ๒๔ มี.ค.๖๔


วันอังคารที่ 30 มีนาคม 2564
ผลการประชุมเจ้าหน้าที่อาวุโสกลาโหมอาเซียน (ASEAN Defence Senior Officials’ Meeting: ADSOM) ด้วยระบบการประชุมผ่านสื่อิเล็กทรอนิกส์ (Video Teleconference: VTC) เมื่อ ๒๔ มี.ค.๖๔
พลเอก ณัฐ อินทรเจริญ ปลัดกระทรวงกลาโหม ได้เข้าร่วมการประชุมเจ้าหน้าที่อาวุโสกลาโหมอาเซียน หรือ ADSOM ด้วยระบบ VTC
เมื่อวันที่ ๒๔ มีนาคม ๒๕๖๔ ที่ผ่านมาร่วมกับปลัดกระทรวงกลาโหมประเทศสมาชิกอาเซียน และรองเลขาธิการอาเซียน โดยมีปลัดกระทรวงกลาโหมบรูไนดารุสซาราม เป็นประธานการประชุมฯ เพื่อหารือความร่วมมือภายใต้กรอบการประชุมรัฐมนตรีกลาโหมอาเซียน และเตรียมการสำหรับการจัดการประชุม ADMM และ ADMM-Plus ในปีนี้ ซึ่งมีผลการประชุมฯ ที่สำคัญ ได้แก่ ๑) เห็นชอบร่างเอกสารความร่วมมือริเริ่มใหม่ จำนวน ๘ ฉบับ และ ผลการประเมินผลให้จัดการประชุม ADMM-Plus เป็นประจำทุกปี ๒) พิจารณาร่างเอกสารปฏิญญาสมัยพิเศษเนื่องในโอกาสการฉลองครบรอบ ๑๕ ปี การก่อตั้งกลไกการประชุม ADMM จำนวน ๒ ฉบับ ๓) เห็นชอบให้มีการจัดการประชุมรัฐมนตรีกลาโหมอาเซียน +๑ อย่างไม่เป็นทางการกับ เครือรัฐออสเตรเลีย และสาธารณรัฐเกาหลี ๔) จัดทำหนังสือที่ระลึกเพื่อรวบรวมความสำเร็จ ในโอกาศการครบรอบ ๑๕ ปี ของก่อตั้งกลไกการประชุม ADMM และ ๕) เตรียมการจัดการประชุม ADMM ครั้งที่ ๑๕ และการประชุม ADMM-Plus ครั้งที่ ๘ ด้วยระบบ VTC ซึ่งกำหนดจัดขึ้นระหว่างวันที่ ๑๕ ถึง ๑๖ มิถุนายน ๒๕๖๔

ที่มา : https://www.thaigov.go.th/news/contents/details/40477