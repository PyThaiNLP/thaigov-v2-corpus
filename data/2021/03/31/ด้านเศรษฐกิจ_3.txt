รัฐบาลไทย-ข่าวทำเนียบรัฐบาล-สมัครใช้งานแอป GHB ALL ด้วยตัวเองได้แล้ว เพียงยืนยันตัวตนผ่านระบบดิจิทัล ด้วย NDID


วันอังคารที่ 30 มีนาคม 2564
พิมพ์
สมัครใช้งานแอป GHB ALL ด้วยตัวเองได้แล้ว เพียงยืนยันตัวตนผ่านระบบดิจิทัล ด้วย NDID
ธอส.อำนวยความสะดวกให้กับลูกค้าที่ทำธุรกรรม โดยลูกค้าสามารถ สมัคร Application : GHB ALL ด้วยตัวเอง ไม่ต้องเดินทางไปที่สาขา โดยการใช้เทคโนโลยีพิสูจน์ยืนยันตัวตนด้วยการเปรียบเทียบใบหน้า (Facial Recognition) ที่ได้จัดเก็บไว้กับธนาคารเรียบร้อยแล้ว
ธนาคารอาคารสงเคราะห์ (ธอส.) อำนวยความสะดวกให้กับลูกค้าที่ทำธุรกรรมกับ ธอส.ได้ง่ายๆ สะดวก รวดเร็ว สอดคล้องกับวิถีชีวิตใหม่ ภายใต้ โครงการ G H Bank New Normal Services เพิ่มฟังก์ชั่นใหม่ด้านดิจิทัลขึ้นสู่ Mobile  Application : GHB ALL แอปเดียวครบ จบ เหมือนยกธนาคารไว้ในมือคุณ โดยลูกค้าสามารถ สมัคร Application : GHB ALL ด้วยตัวเอง ไม่ต้องเดินทางไปที่สาขา โดยการใช้เทคโนโลยีพิสูจน์ยืนยันตัวตนด้วยการเปรียบเทียบใบหน้า (Facial Recognition) ที่ได้จัดเก็บไว้กับธนาคารเรียบร้อยแล้ว ซึ่ง ธอส. เป็นสถาบันการเงินของรัฐแห่งแรกที่ใช้เทคโนโลยีในการพิสูจน์และยืนยันตัวตนรูปแบบดิจิทัล ด้วยการเปรียบเทียบใบหน้าผ่านโครงข่ายแพลตฟอร์ม National Digital ID (NDID) ที่ใช้ Blockchain เทคโนโลยีมาพัฒนาการให้บริการแก่ลูกค้าในการเปิดบัญชีออมทรัพย์ผ่าน  Application : GHB ALL ภายใต้  Regulatory Sandbox ของธนาคารแห่งประเทศไทย โดยมีขั้นตอนง่ายๆ เพียงดาวน์โหลด Application : GHB ALL จากนั้นกดสมัครใช้บริการ และกรอกหมายเลขบัตรประชาชนที่จะใช้ลงทะเบียน ระบบจะขึ้นให้กรอกข้อมูลเพื่อยืนยันตัวตนใส่เบอร์โทรศัพท์มือถือ เพื่อขอรหัส OTP ดำเนินการกรอกข้อมูลตามขั้นตอนต่างๆ จากนั้นรอผลยืนยันตัวตน NDID ก่อนทำการสแกนเพื่อเปรียบเทียบใบหน้า และตรวจสอบความถูกต้อง ง่ายๆ เพียงเท่านี้ ก็สามารถเข้าใช้บริการ  Application : GHB ALL ได้ทันที สอบถามรายละเอียดเพิ่มเติมหรือติดตามข้อมูลข่าวสารของธนาคารได้ที่ ศูนย์ลูกค้าสัมพันธ์ (Call Center)โทร 0-2645-9000 หรือ www.ghbank.co.th, Facebook Fanpage ธนาคารอาคารสงเคราะห์ และ  Application : GHB ALL

ที่มา : https://www.thaigov.go.th/news/contents/details/40486