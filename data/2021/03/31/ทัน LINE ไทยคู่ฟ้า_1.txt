รัฐบาลไทย-ข่าวทำเนียบรัฐบาล-ฉีดวัคซีนไข้หวัดใหญ่ – วัคซีนโควิด-19 ควรห่าง 4 สัปดาห์


วันอังคารที่ 30 มีนาคม 2564
ฉีดวัคซีนไข้หวัดใหญ่ – วัคซีนโควิด-19 ควรห่าง 4 สัปดาห์
...
ในเดือน พ.ค. – ส.ค. จะเป็นช่วงเวลาที่กระทรวงสาธารณสุข ดำเนินการฉีดวัคซีนไข้หวัดใหญ่ให้กับประชาชน 7 กลุ่มเสี่ยงทั่วประเทศ ซึ่งจะคาบเกี่ยวกับแผนการฉีดวัคซีนโควิด-19 ที่คาดว่าจะเริ่มดำเนินการในเดือน มิ.ย.
.
การฉีดวัคซีนใด ๆ ก็ตามเจ้าหน้าที่จะพยายามไม่ฉีดวัคซีนคู่กัน โดยจะให้เว้นช่วงประมาณ 4 สัปดาห์ระหว่างวัคซีนแต่ละตัว เพื่อเฝ้าระวังผลข้างเคียงหลังจากได้รับวัคซีน หากเกิดอาการอะไรขึ้นก็จะได้ทราบว่าเกิดจากวัคซีนหรือไม่
.
สำหรับวัคซีนของแอสตราเซเนกา จะเว้นช่วงเข็มแรกกับเข็มที่ 2 ประมาณ 12 สัปดาห์ (3 เดือน) ก็สามารถฉีดวัคซีนไข้หวัดใหญ่คั่นกลางได้ ส่วนวัคซีนของซิโนแวคจะเว้นช่วงระหว่างเข็มแรกและเข็มที่ 2 ประมาณ 2 - 4 สัปดาห์ ควรฉีดให้ครบ 2 เข็มก่อน แล้วเว้นไปอีก 4 สัปดาห์จึงสามารถฉีดวัคซีนไข้หวัดใหญ่ได้
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/40476