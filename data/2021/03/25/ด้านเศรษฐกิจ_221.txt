รัฐบาลไทย-ข่าวทำเนียบรัฐบาล-เร่งรัดการดำเนินโครงการยกระดับแปลงใหญ่ฯ


วันอังคารที่ 23 มีนาคม 2564
เร่งรัดการดำเนินโครงการยกระดับแปลงใหญ่ฯ
กระทรวงเกษตรฯ ชี้แจงเร่งรัดการดำเนินโครงการยกระดับแปลงใหญ่ฯ ให้ได้ตามเป้าหมาย
วันจันทร์ที่ 22 มีนาคม 2564 นายอำพันธุ์ เวฬุตันติ รองปลัดกระทรวงเกษตรและสหกรณ์ เป็นประธานการประชุมชี้แจงเร่งรัดการดำเนินโครงการยกระดับแปลงใหญ่ด้วยเกษตรสมัยใหม่และเชื่อมโยงตลาดผ่านระบบประชุมทางไกลออนไลน์ด้วยโปรแกรม Application : Zoom ณ ห้องประชุมจำลอง อัตนโถ สำนักงานการปฏิรูปที่ดินเพื่อเกษตรกรรม โดยมีหน่วยงานส่วนกลางที่รับผิดชอบเข้าร่วมชี้แจง ให้แก่เจ้าหน้าที่ผู้รับผิดชอบในส่วนภูมิภาคทั้ง 77 จังหวัด
ทั้งนี้ ที่ประชุมได้ชี้แจงแนวทางในการแก้ไขปัญหาอุปสรรคในการดำเนินงานโครงการ โดยปัจจุบันมีแปลงใหญ่ที่แจ้งเข้าร่วมโครงการแล้ว จำนวน 2,856 แปลง และเร่งรัดให้จังหวัดที่มีจำนวนแปลงใหญ่เข้าร่วมโครงการยังไม่ถึงเป้าสร้างทีมสร้างการรับรู้ให้แปลงใหญ่ที่สมัครให้มีความรู้ความเข้าใจอย่างถูกต้องชัดเจน เพื่อประกอบการตัดสินใจเข้าร่วมโครงการให้ได้ตามเป้าหมายที่วางไว้ต่อไป

ที่มา : https://www.thaigov.go.th/news/contents/details/40249