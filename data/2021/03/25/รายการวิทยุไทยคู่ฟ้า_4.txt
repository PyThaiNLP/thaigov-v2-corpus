รัฐบาลไทย-ข่าวทำเนียบรัฐบาล-รัฐบาลเตรียมระบบดูแลประชาชนหลังรับวัคซีนโควิด-19


วันจันทร์ที่ 8 มีนาคม 2564
พิมพ์
รัฐบาลเตรียมระบบดูแลประชาชนหลังรับวัคซีนโควิด-19
วันเสาร์ที่ 6 มีนาคม 2564
Your browser does not support the audio element.
ต่อจากนี้ไป ขอเชิญรับฟังไทยคู่ฟ้า ครับ
วัคซีนโควิด-19 คล้ายกับวัคซีนโรคอื่นๆ ที่ผู้รับวัคซีนอาจเกิดอาการข้างเคียงไม่พึงประสงค์ขึ้นได้ รัฐบาลจึงเตรียมระบบรองรับเพื่อดูแลประชาชนตั้งแต่หลังการฉีด โดยให้พักสังเกตอาการที่โรงพยาบาล 30 นาที หลังจากนั้นมีระบบไลน์ “หมอพร้อม” และเจ้าหน้าที่โรงพยาบาลคอยติดตามอาการในวันที่ 1, 7 และ 30 ในภาพรวมของไทย มีผู้ที่รับวัคซีนไปแล้วกว่า 13,000 คน และเกิดอาการไม่พึงประสงค์ เช่น มีไข้ ปวดเมื่อยเนื้อตัว แน่นหน้าอก คิดเป็นสัดส่วนน้อยกว่าร้อยละ 0.01 และหายได้เองภายใน 2 วัน ส่วนอาการข้างเคียงรุนแรง เช่น มีไข้สูง ผื่นขึ้นทั้งตัว ปวดศรีษะรุนแรง หายใจลำบาก หรือชัก มีโอกาสเกิดน้อยกว่า 1 ในล้านโดส โดยสามารถติดต่อในกรณีฉุกเฉินได้ที่สายด่วน 1669
“รวมไทยสร้างชาติ” กับสำนักโฆษก สำนักเลขาธิการนายกรัฐมนตรี

ที่มา : https://www.thaigov.go.th/news/contents/details/39706