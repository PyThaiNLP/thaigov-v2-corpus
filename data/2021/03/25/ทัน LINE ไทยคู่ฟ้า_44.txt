รัฐบาลไทย-ข่าวทำเนียบรัฐบาล-ตั้งเป้า 7 หมื่นโรงงานเป็นอุตสาหกรรมสีเขียว ภายในปี 2568


วันพุธที่ 17 มีนาคม 2564
ตั้งเป้า 7 หมื่นโรงงานเป็นอุตสาหกรรมสีเขียว ภายในปี 2568
...
การพัฒนาภาคอุตสาหกรรมของประเทศ นอกจากจะมุ่งส่งเสริมและพัฒนาศักยภาพผู้ประกอบการให้มีความเข้มแข็ง สามารถแข่งขันได้ในทุก ๆ ด้านแล้ว รัฐบาลยังคำนึงถึงการบริหารจัดการสิ่งแวดล้อมด้วยเช่นกัน เศรษฐกิจดี สิ่งแวดล้อมก็ดี ชุมชนก็มีความปลอดภัย สอดคล้องกับโมเดลเศรษฐกิจใหม่ของรัฐบาล หรือ BCG โมเดล
.
เป้าหมายนับจากนี้ คือการทำให้โรงงานอุตสาหกรรม 71,130 แห่งทั่วประเทศ เร่งพัฒนาไปสู่การเป็นอุตสาหกรรมสีเขียว (Green Industry) ภายในปี 2568 โดยดำเนินงานตามแผนปฏิบัติการด้านการส่งเสริมและพัฒนาสถานประกอบการสู่อุตสาหกรรมสีเขียว (พ.ศ.2564-2580)
.
เมื่อสิ่งแวดล้อมดี คุณภาพชีวิตประชาชนก็ดีขึ้น ผู้ประกอบการเองก็ได้รับสิทธิประโยชน์ และโอกาสในตลาดที่เน้นประเด็น “สีเขียว” ของผลิตภัณฑ์ และกระบวนการผลิต ซึ่งกำลังเป็นที่ยอมรับและต้องการของผู้บริโภคทั่วโลก
.
หากผู้ประกอบการท่านใด มีความสนใจที่จะยกระดับสถานประกอบการของตนเอง ให้เป็นอุตสาหกรรมสีเขียว สามารถติดตามข่าวสารได้ที่ https://bit.ly/3vxbBuo
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/40063