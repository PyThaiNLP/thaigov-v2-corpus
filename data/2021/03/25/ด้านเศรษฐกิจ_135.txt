รัฐบาลไทย-ข่าวทำเนียบรัฐบาล-“อิทธิพล” รักษาการดีอีเอส นั่งประธานคณะกรรมการเสนอแนะนโยบายฯ ขับเคลื่อนเศรษฐกิจดิจิทัลนัดแรก


วันจันทร์ที่ 15 มีนาคม 2564
“อิทธิพล” รักษาการดีอีเอส นั่งประธานคณะกรรมการเสนอแนะนโยบายฯ ขับเคลื่อนเศรษฐกิจดิจิทัลนัดแรก
“อิทธิพล” รักษาการดีอีเอส นั่งประธานคณะกรรมการเสนอแนะนโยบายฯ ขับเคลื่อนเศรษฐกิจดิจิทัลนัดแรก
เมื่อวันที่ 15 มีนาคม 2564 นายอิทธิพล คุณปลื้ม รัฐมนตรีว่าการกระทรวงวัฒนธรรม และรักษาการรัฐมนตรีว่าการกระทรวงดิจิทัลเพื่อเศรษฐกิจและสังคม เป็นประธานการประชุมคณะกรรมการเสนอแนะนโยบายและกำหนดมาตรการทางเศรษฐกิจ สังคม และกฎหมายสำหรับขับเคลื่อนเศรษฐกิจดิจิทัลและสร้างความเป็นธรรมให้แก่ผู้ให้บริการทางอิเล็กทรอนิกส์ ครั้งที่ 3/2564 โดยมีนางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคมในฐานะประธานคณะอนุกรรมการเพิ่มขีดความสามารถในการแข่งขันให้แก่ผู้บริการทางอิเล็กทรอนิกส์ พร้อมด้วยผู้แทนจากคณะอนุกรรมการสร้างความเป็นธรรมให้แก่ผู้ให้บริการทางอิเล็กทรอนิกส์ ร่วมประชุมพร้อมรายงานความคืบหน้าผลการดำเนินงานของ 2 คณะอนุกรรมการฯข้างต้นให้ที่ประชุมพิจารณา   ณ ห้องประชุม MDES 1 ชั้น 9 สำนักงานปลัดกระทรวงดิจิทัลเพื่อเศรษฐกิจและสังคม
*******************

ที่มา : https://www.thaigov.go.th/news/contents/details/40002