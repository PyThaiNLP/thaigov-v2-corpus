รัฐบาลไทย-ข่าวทำเนียบรัฐบาล-ขยายเวลา “ทุนเรียนดี” เดินหน้าผลิตอาจารย์ มนุษยศาสตร์-สังคมศาสตร์


วันศุกร์ที่ 19 มีนาคม 2564
ขยายเวลา “ทุนเรียนดี” เดินหน้าผลิตอาจารย์ มนุษยศาสตร์-สังคมศาสตร์
...
กำลังคนด้านมนุษยศาสตร์และสังคมศาสตร์ มีความสำคัญต่อการขับเคลื่อนการพัฒนาประเทศให้เติบโตอย่างสมดุลทุกมิติ ที่ประชุม ครม. จึงมีมติเห็นชอบ ขยายเวลาทุนเรียนดีมนุษยศาสตร์และสังคมศาสตร์แห่งประเทศไทย จากเดิมสิ้นสุดปี 2564 เป็น สิ้นสุดปี 2570 โดยมีเป้าหมายเพื่อผลิตอาจารย์ในสาขามนุษยศาสตร์และสังคมศาสตร์ที่มีคุณภาพสูง กระจายสู่มหาวิทยาลัยเป็นแม่พิมพ์ในการผลิตบัณฑิตรุ่นต่อๆไป
.
ผลผลิตของโครงการทุนเรียนดีนี้ จะสร้างบัณฑิตระดับปริญญาโทและเอก รวม 637 ทุน แบ่งเป็น ทุนในประเทศ 175 ทุน ต่างประเทศ 462 ทุน ทุนให้ไปศึกษา อบรม หรือวิจัยในต่างประเทศ 93 ทุน และทุนสำหรับการทำวิจัยเชิงลึกในต่างประเทศ (Post-doctoral) อีก 230 ทุน
.
ปัจจุบัน มีนักเรียนทุนที่สำเร็จการศึกษาแล้ว 273 คน อยู่ระหว่างการศึกษา 210 คน
.
สำหรับ ผู้รับทุนเรียนดีมนุษยศาสตร์และสังคมศาสตร์แห่งประเทศไทย จะต้องใช้ทุนด้วยการเข้าทำงานเป็นอาจารย์สอนในมหาวิทยาลัยต่างๆ ของรัฐ ซึ่งคาดว่าระหว่างปี 2561 – 2570 จะมีผู้เกษียณอายุราชการในสาขานี้ 4,659 คน
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/40133