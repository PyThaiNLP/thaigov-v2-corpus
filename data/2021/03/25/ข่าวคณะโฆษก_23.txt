รัฐบาลไทย-ข่าวทำเนียบรัฐบาล-ครม. เห็นชอบร่างกฎกระทรวง วีซ่า STV อนุญาตนักท่องเที่ยวเรือสำราญและกีฬาเข้าไทยได้ ถึง 30 ก.ย.นี้


วันพุธที่ 24 มีนาคม 2564
พิมพ์
ครม. เห็นชอบร่างกฎกระทรวง วีซ่า STV อนุญาตนักท่องเที่ยวเรือสำราญและกีฬาเข้าไทยได้ ถึง 30 ก.ย.นี้
ครม. เห็นชอบร่างกฎกระทรวง วีซ่า STV อนุญาตนักท่องเที่ยวเรือสำราญและกีฬาเข้าไทยได้ ถึง 30 ก.ย.นี้
นางสาวรัชดา ธนาดิเรก รองโฆษกประจำสำนักนายกรัฐมนตรี เปิดเผยหลังการประชุมคณะรัฐมนตรี (ครม.) เมื่อวันที่ 23 มีนาคม 2564 ว่า เนื่องจากสถานการณ์การแพร่ระบาดของโรคโควิด-19 ของโลกมีแนวโน้มที่ดีขึ้น และหลายประเทศทั่วโลก เริ่มมีการฉีดวัคซีนป้องโควิด-19 แล้ว ดังนั้น เพื่อเป็นการเร่งฟื้นฟูเศรษฐกิจโดยการกระตุ้นการท่องเที่ยวจากนักท่องเที่ยวต่างชาติ ครม. จึงมีเห็นชอบร่างประกาศกระทรวงมหาดไทย เรื่อง การอนุญาตให้คนต่างด้าวบางจำพวกอยู่ในราชอาณาจักรเป็นกรณีเป็นพิเศษ (ฉบับที่ ..) ซึ่งมีสาระสำคัญเป็นการอนุญาตให้คนต่างด้าวที่เดินทางมากับเรือสำราญและกีฬา (เรือยอร์ช) เพื่อมาท่องเที่ยวในไทย สามารถขอรับการตรวจลงตราวีซ่าประเภท Special Tourist Visa (STV) ณ ช่องทางอนุญาตของด่านตรวจคนเข้าเมืองได้ จนถึงวันที่ 30 กันยายน 2564 โดยปฏิบัติตามมาตรการป้องกันโรคตามที่กระทรวงสาธารณสุขกำหนดอย่างเคร่งครัด
-------------------------------

ที่มา : https://www.thaigov.go.th/news/contents/details/40264