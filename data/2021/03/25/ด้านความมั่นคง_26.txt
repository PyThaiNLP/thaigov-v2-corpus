รัฐบาลไทย-ข่าวทำเนียบรัฐบาล-​'วราวุธ'​ รมว.ทส.​ ร่วมพิธีลงนามข้อตกลงความร่วมมือ​ "พัทลุงมุ่งสู่เมืองสิ่งแวดล้อมยั่งยืน" พร้อมมอบหนังสืออนุญาต​ คทช.​ หนังสือแสดงป่าชุมชน​ และเงินอุดหนุนให้เครือข่ายป่าชุมชน​ฯ


วันจันทร์ที่ 8 มีนาคม 2564
​'วราวุธ'​ รมว.ทส.​ ร่วมพิธีลงนามข้อตกลงความร่วมมือ​ "พัทลุงมุ่งสู่เมืองสิ่งแวดล้อมยั่งยืน" พร้อมมอบหนังสืออนุญาต​ คทช.​ หนังสือแสดงป่าชุมชน​ และเงินอุดหนุนให้เครือข่ายป่าชุมชน​ฯ
​'วราวุธ'​ รมว.ทส.​ ร่วมพิธีลงนามข้อตกลงความร่วมมือ​ "พัทลุงมุ่งสู่เมืองสิ่งแวดล้อมยั่งยืน" พร้อมมอบหนังสืออนุญาต​ คทช.​ หนังสือแสดงป่าชุมชน​ และเงินอุดหนุนให้เครือข่ายป่าชุมชน​ฯ
'วราวุธ'​ รมว.ทส.​ ร่วมพิธีลงนามข้อตกลงความร่วมมือ​ "พัทลุงมุ่งสู่เมืองสิ่งแวดล้อมยั่งยืน" พร้อมมอบหนังสืออนุญาต​ คทช.​ หนังสือแสดงป่าชุมชน​ และเงินอุดหนุนให้เครือข่ายป่าชุมชน​ฯ
วันนี้​ (5​ มีนาคม​ 2564) เวลา​ 14.30 น.​ นายวราวุธ​ ศิลปอาชา​ รัฐมนตรีว่าการกระทรวงทรัพยากรธรรมชาติและสิ่งแวดล้อม​​ (รมว.ทส.)​ เป็นประธานและสักขีพยานในพิธีลงนามข้อตกลงความร่วมมือ​ "พัทลุงมุ่งสู่เมืองสิ่งแวดล้อมยั่งยืน" เพื่อ​ส่งเสริมผลักดันให้เกษตรกรผลิตโดยหลีกเลี่ยง​ หรือลด​ ละ​ เลิก​ การใช้สารเคมี​ และการหยุดเผาป่า​โดยสิ้นเชิง รวมทั้ง​ ให้ประชาชนปรับเปลี่ยนพฤติกรรม​​ "ใช้ชีวิตวิถีใหม่​ ใส่ใจสิ่งแวดล้อม" พร้อมได้มอบหนังสืออนุญาต​ คทช.​ หนังสือแสดงป่าชุมชน​ และเงินอุดหนุนให้เครือข่ายป่าชุมชนในพื้นที่จังหวัดพัทลุง​ โดยมี​ นายจตุพร​ บุรุษพัฒน์​ ปลัดกระทรวงทรัพยากรธรรมชาติและสิ่งแวดล้อม​ คณะผู้บริหาร​ หัวหน้าหน่วยงานในสังกัด​ที่เกี่ยวข้อง​ นายกู้เกียรติ​ วงศ์กระพันธุ์​ ผู้ว่าราชการจังหวัดพัทลุง​ องค์กรปกครองส่วนท้องถิ่น​ และภาคีเครือข่ายในจังหวัดพัทลุง​ เข้าร่วมพิธีฯ​ ณ​ ห้องประชุมศูนย์ศึกษาธรรมชาติและสัตว์ป่าทะเลน้อย
รมว.ทส.​ กล่าวว่า​ ขอเป็นกำลังใจและขอบคุณ​ทุกภาคส่วนที่รวมใจกันเป็นหนึ่งที่จะทำให้พัทลุงมุ่งสู่การเป็นเมืองสิ่งแวดล้อมอย่างยั่งยืน​ รวมทั้ง​ ได้ร่วมกันดูแล​ อนุรักษ์​ และรักษาพื้นที่แห่งนี้​ให้คงความอุดมสมบูรณ์​ เพราะสิ่งที่เราทำในวันนี้​เป็นการทำเพื่อลูกหลานของเราในอนาคตข้างหน้า​ ให้พวกเขาได้เห็นทรัพยากรธรรมชาติและสิ่งแวดล้อมที่สมบูรณ์และยั่งยืนสืบต่อไป​
ทั้งนี้​ การมอบหนังสืออนุญาตใช้พื้นที่ป่าสงวนแห่งชาติ ตามโครงการ คทช. หนังสือแสดงป่าชุมชน  และเงินอุดหนุนฯ ประกอบด้วย
1. การมอบหนังสืออนุญาตการใช้พื้นที่ป่าสงวน ตามโครงการ คทช. จำนวน 3 พื้นที่ เนื้อที่รวม
968-0-90 ไร่ ได้แก่​ ป่าสงวนแห่งชาติ ป่าควนเสาธง ป่าควนนายสุก และป่าควนนายหวัด เนื้อที่ 730-0-80 ไร่
ป่าสงวนแห่งชาติ ป่าเขาหวัง ป่าเขาคับ ป่าเขาเขียว และป่าเขายาโง้ง เนื้อที่ 102-3-38 ไร่​ ป่าสงวนแห่งชาติ ป่าควนโคกยา ป่าควนโต๊ะดน และป่าควนนุ้ย เนื้อที่ 135-0-72 ไร่
2.  การมอบหนังสือแสดงป่าชุมชน จำนวน​ 5 หมู่บ้าน ได้แก่ ป่าชุมชนบ้านเขาอ้อ ป่าชุมชนบ้านนาสวน​ ป่าชุมชนบ้านเขากลาง​ ป่าชุมชนบ้านเขาวังทอง และป่าชุมชนปากสระ
3. มอบเงินอุดหนุน (เงินกู้) โครงการสร้างเศรษฐกิจชุมชน จำนวน  4 ป่าชุมชน ได้แก่​ ป่าชุมชนบ้านนาบอน​ ป่าชุมชนบ้านป่าพาศ์ ป่าชุมชนบ้านป่าแก่ออก​ และป่าชุมชนบ้านเขาวังทอง
นอกจากนี้​ รมว.ทส.​ และคณะผู้บริหาร​ ยังได้เยี่ยมชมภายในบริเวณศูนย์การเรียนรู้ฯ​ และหอคอยจุดชมวิวทะเลน้อย​ ในโอกาสนี้ด้วย

ที่มา : https://www.thaigov.go.th/news/contents/details/39723