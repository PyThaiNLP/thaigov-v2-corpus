รัฐบาลไทย-ข่าวทำเนียบรัฐบาล-สำนักงานการบินพลเรือนแห่งประเทศไทยชี้แจงกรณีพนักงานตรวจพบเชื้อไวรัส COVID-19


วันพฤหัสบดีที่ 18 มีนาคม 2564
สำนักงานการบินพลเรือนแห่งประเทศไทยชี้แจงกรณีพนักงานตรวจพบเชื้อไวรัส COVID-19
สำนักงานการบินพลเรือนแห่งประเทศไทย (CAAT) กระทรวงคมนาคม ชี้แจงกรณีพนักงานตรวจพบเชื้อไวรัส COVID-19 เนื่องจากสถานการณ์การแพร่ระบาดของโรคติดเชื้อไวรัส COVID-19 ที่ย่านบางแค CAAT ได้รับแจ้งจากพนักงาน 1 ราย
สำนักงานการบินพลเรือนแห่งประเทศไทย (CAAT) กระทรวงคมนาคม ชี้แจงกรณีพนักงานตรวจพบเชื้อไวรัส COVID-19 เนื่องจากสถานการณ์การแพร่ระบาดของโรคติดเชื้อไวรัส COVID-19 ที่ย่านบางแค CAAT ได้รับแจ้งจากพนักงาน 1 ราย ที่ไม่ได้มาปฏิบัติงานถึงการตรวจพบการติดเชื้อไวรัส COVID-19 CAAT จึงออกมาตรการอย่างเร่งด่วนในการป้องกันการแพร่ระบาด ดังนี้
1. ประสานกับกรมควบคุมโรค กระทรวงสาธารณสุข เพื่อปฏิบัติตามขั้นตอนที่กระทรวงสาธารณสุขกำหนด
2. ให้บริษัททำความสะอาดฉีดพ่นยาฆ่าเชื้อในพื้นที่ทั่วทั้งสำนักงานฯ ทันที
3. สั่งการให้พนักงานกลุ่มเสี่ยงกักตัว 14 วัน และประสานศูนย์บริการสาธารณสุขในพื้นที่ที่พนักงานกักตัว เพื่อเข้าไปตรวจหาเชื้อไวรัส COVID-19
ทั้งนี้ ในวันที่ 18 มีนาคม 2564 ศูนย์บริการสาธารณสุข 53 ทุ่งสองห้อง พร้อมด้วยสำนักงานเขตหลักสี่ จะดำเนินการเข้ามาสอบสวนโรคที่ CAAT เพื่อประเมินสถานการณ์ หากมีความคืบหน้าหรือมีผลประการใด ทาง CAAT จะแจ้งให้ทราบต่อไป

ที่มา : https://www.thaigov.go.th/news/contents/details/40081