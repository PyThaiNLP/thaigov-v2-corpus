รัฐบาลไทย-ข่าวทำเนียบรัฐบาล-ทส. ประชุมคณะกรรมการนโนบายบริหารจัดการถ้ำแห่งชาติ ครั้งที่ 1/2564


วันพฤหัสบดีที่ 4 มีนาคม 2564
ทส. ประชุมคณะกรรมการนโนบายบริหารจัดการถ้ำแห่งชาติ ครั้งที่ 1/2564
ทส. ประชุมคณะกรรมการนโนบายบริหารจัดการถ้ำแห่งชาติ ครั้งที่ 1/2564
วันนี้ (4 มี.ค. 64) นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม เป็นประธานการประชุมคณะกรรมการนโยบายบริหารจัดการถ้ำแห่งชาติ ครั้งที่ 1/2564 พร้อมด้วย นายพงศ์บุณย์ ปองทอง รองปลัดกระทรวงทรัพยากร
ธรรมชาติและสิ่งแวดล้อม นายสมหมาย เตชวาล อธิบดีกรมทรัพยากรธรณี เจ้าหน้าที่จากกรมทรัพยากรธรณี ในฐานะเลขานุการคณะกรรมการนโยบายบริหารจัดการถ้ำแห่งชาติ และหน่วยงานที่เกี่ยวข้อง เข้าร่วมประชุม ณ ห้องประชุมอารีย์สัมพันธ์ กรมส่งเสริมคุณภาพสิ่งแวดล้อม
โดยในที่ประชุมฯ ได้ร่วมกันพิจารณาร่างนโยบายและแผนแม่บทการบริหารจัดการระบบถ้ำแห่งชาติ (พ.ศ. 2563-2580) และแผนปฏิบัติการด้านการบริหารจัดการระบบถ้ำ ระยะที่ 1 (พ.ศ. 2563-2565) และรายงานสถานการณ์ถ้ำประเทศไทย พ.ศ. 2563 ที่ผ่านกระบวนการมีส่วนร่วมจากทุกภาคส่วนแล้ว การแต่งตั้งคณะอนุกรรมการเครือข่ายอนุรักษ์ถ้ำและระบบถ้ำ การใช้ตราสัญลักษณ์คณะกรรมการนโยบายบริหารจัดการถ้ำแห่งชาติ
นายวราวุธ กล่าวว่า วันนี้ร่างนโยบายและแผนแม่บทการบริหารจัดการระบบถ้ำแห่งชาติ (พ.ศ. 2563-2580) และแผนปฏิบัติการด้านการบริหารจัดการระบบถ้ำ ระยะที่ 1 (พ.ศ. 2563-2565) ได้เสร็จสิ้นแล้ว และเมื่อเสนอคณะรัฐมนตรีให้รับทราบแล้วก็จะดำเนินการตามที่ได้วางเอาไว้ และเชื่อมั่นว่าข้อมูลจากผู้เชี่ยวชาญต่างๆทั้งชาวไทยและชาวต่างชาติก็จะทำให้เราสามารถ ดูแลถ้ำได้ครอบคลุมในหลาย ๆ มิติ รวมถึงการทำกิจกรรมต่าง ๆ เช่น การปีนหน้าผาสำรวจถ้ำ เทรลรันนิ่ง การดำน้ำสำรวจถ้ำ และการประสานกับพี่น้อง ประชาชนที่อยู่ในพื้นที่ ในการที่จะดูแลถ้ำซึ่งเป็นสมบัติของพี่น้องประชาชนทุกคน

ที่มา : https://www.thaigov.go.th/news/contents/details/39647