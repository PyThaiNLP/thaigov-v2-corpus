รัฐบาลไทย-ข่าวทำเนียบรัฐบาล-ผชท.ทหาร​ ราช​อาณาจักร​กัมพูชา (กัมพูชา)​/กรุงเทพฯ  เข้าเยี่ยมคำนับ​ ปล.กห.​ เพื่อแนะนำตัวในโอกาสเข้ารับตำแหน่งใหม่


วันอังคารที่ 2 มีนาคม 2564
ผชท.ทหาร​ ราช​อาณาจักร​กัมพูชา (กัมพูชา)​/กรุงเทพฯ  เข้าเยี่ยมคำนับ​ ปล.กห.​ เพื่อแนะนำตัวในโอกาสเข้ารับตำแหน่งใหม่
เมื่อ​ ๒ มี.ค.๖๔, ๐๙๐๐​ ณ​ ห้องพระบารมีปกเกล้า ศาลาว่าการกลาโหม​ พล.อ.ณัฐ​ อินทรเจริญ ปล.กห. ได้ให้การต้อนรับ​การเข้าเยี่ยมคำนับของ พล.จ.หอม​ คีม​ (Horm Khim)​ ผชท.ทหาร​ ราชอาณาจักรกัมพูชา​ (กัมพูชา​)​/กรุงเทพฯ​ เพื่อแนะนำตัวในโอกาสเข้ารับตำแหน่งใหม่
ปล.กห.​ กล่าวต้อนรับและแสดงความยินดี​กับ​ พล.จ.หอม​ คีม​ (Horm​ Khim)​ ผชท.ทหาร​ ราช​อาณาจักร​กัมพูชา (กัมพูชา)​/กรุงเทพฯ​ ซึ่งท่านเคยดำรงตำแหน่ง​ รอง​ ผชท.ทหาร​ ราช​อาณาจักร​กัมพูชา (กัมพูชา)​/กรุงเทพฯ​ มาแล้วตั้งแต่ปี​ ๒๕๔๙ -​ ๒๕๕๗ จากความรู้และประสบการณ์​การปฏิบัติงานที่ผ่านมา​ จึงเชื่อมั่นว่าจะสามารถปฏิบัติงานและสานต่อความร่วมมืออันดีระหว่างกันเพื่อกระชับความสัมพันธ์​ของทั้งสองกองทัพ​ให้มีความแน่นแฟ้น​ยิ่งขึ้น​ ปล.กห. ยังกล่าวชื่นชมความสัมพันธ์​ทั้งทางการทูต​และความสัมพั​น​ธ์ทางทหารระหว่า​งไทย​ -​ กัมพูชา​ ที่มีความใกล้ชิดในทุกมิติ​ โดยเฉพาะความสัมพันธ์​ทางทหารได้มีการร่วมพัฒนา​ชายแดน​ให้เป็น​พื้นที่​แห่งสันติภาพและความเจริญ​รุ่งเรือง​ เพื่อความ​สงบสุข​ของ​ประชาชน​ทั้งสอง​ประเทศ​
ปล.กห.​ กล่าวถึงการฝึกร่วม/ผสม​ Cobra Gold 2020​ ที่​กัมพูชา​สนับสนุน​กำลังพล​เข้าร่วมการฝึก​ฯ​ แบบสังเกตการณ์​ และ​ยังกล่าวถึงความร่วมมือ​ด้านการศึกษา​ของ​ทั้งสอง​ประเทศ​ ซึ่งมีโครงการ​ความช่วยเหลือ​ด้านการศึกษา​แก่​ ทบ.กัมพูชา​ ผ่านศูนย์​ประสานงาน​กับประเทศ​เพื่อนบ้าน​ อาทิ​ หลักสูตร​ วปอ.,  หลักสูตร​ รร.สธ.ทบ.​ และหลักสูตร​ รร.สธ.ทร.​ โดย​กัมพูชา​ได้เสนอที่นั่งหลักสูตรภาษา​ขแมร์​ให้แก่กองทัพไทยด้วย​
ปล.กห.​ ยังกล่าวขอบคุณ​ กห.กัมพูชา​ สำหรับความร่วมมือ​ที่แน่นแฟ้นที่ผ่านมาของคณะกรรมการ​ชายแดนทั่วไป​ (General Border Committee : GBC)​ ไทย​ -​ กัมพูชา​ และคณะกรรมการ​ชายแดนส่วน​ภูมิภาค​ (Regional Border​ Committee​ : RBC)​ ไทย​ -​ กัมพูชา​ โดยมีความก้าวหน้าที่สำคัญหลายเรื่อง​ อาทิ​ การจัดตั้งกลไก​คณะกรรมการ​ชายแดน​ส่วน​ภูมิภาค​ ไทย - กัมพูชา​ เพิ่มเติม​ระหว่าง​ กปช.จต.​ กับ​ ภท.๕​ กพช.​ เป็นต้น​ โดย​ กห.​ หวังเป็นอย่างยิ่งว่าจะได้รับความร่วมมือและข้อมูลอันเป็น​ประโยชน์​เพื่อสนับสนุน​ภารกิจ​ของ​ รมว.กห.​ ทั้งสองประเทศต่อไป
ทางด้าน​ ผชท.ทหาร​ ราช​อาณาจักร​กัมพูชา (กัมพูชา)​/กรุงเทพฯ​ ขอบคุณ​ ปล.กห.​ ที่ให้เกียรติ​ต้อนรับ​การเข้าเยี่ยม​คำนับ​ในวันนี้​ สำหรับความร่วมมือ​ระหว่างกันในด้านต่างๆ​ นั้น​ กห.​กัมพูชา​ ยินดีให้ความร่วมมือและสนับสนุน​ กห.​ อย่างเต็ม​กำลัง​ความสามารถ​ เพื่อ​กระชับความสัมพันธ์​และความร่วมมือ​ระหว่า​ง​กันในทุกมิติ​ให้มีพลวัตและการ​พัฒนา​มากยิ่งขึ้นต่อไป​

ที่มา : https://www.thaigov.go.th/news/contents/details/39541