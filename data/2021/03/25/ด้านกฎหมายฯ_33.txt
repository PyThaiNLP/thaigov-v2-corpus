รัฐบาลไทย-ข่าวทำเนียบรัฐบาล-กระทรวงยุติธรรมจัดการประชุมคู่ขนานระหว่างการประชุม UN Crime Congress สมัยที่ ๑๔ เน้นย้ำความสำคัญสาธารณสุขในเรือนจำในช่วงโควิด - ๑๙


วันพุธที่ 10 มีนาคม 2564
กระทรวงยุติธรรมจัดการประชุมคู่ขนานระหว่างการประชุม UN Crime Congress สมัยที่ ๑๔ เน้นย้ำความสำคัญสาธารณสุขในเรือนจำในช่วงโควิด - ๑๙
กระทรวงยุติธรรมจัดการประชุมคู่ขนานระหว่างการประชุม UN Crime Congress สมัยที่ ๑๔ เน้นย้ำความสำคัญสาธารณสุขในเรือนจำในช่วงโควิด - ๑๙
ในวันพุธที่ ๑๐ มีนาคม ๒๕๖๔
กระทรวงยุติธรรมได้จัดการประชุมคู่ขนาน (Ancillary Meeting) ระหว่างการประชุม UN Crime Congress สมัยที่ ๑๔
ในหัวข้อ Health Care in Prison : Management during the COVID-19 Pandemic
ระหว่างเวลา ๐๙.๓๐ - ๑๑.๐๐ น. ณ ห้องประชุม ๑๐ - ๐๑ ชั้น ๑๐ อาคารกระทรวงยุติธรรม
โดยส่งสัญญาณภาพไปยัง website ของการประชุม UN Crime Congress เพื่อให้ผู้สนใจสามารถเข้ารับชมได้จากทั่วโลก
การประชุมคู่ขนานดังกล่าวได้รับเกียรติจากผู้ทรงคุณวุฒิ ได้แก่ นายอัสนีย์ สังขเนตร ผู้ตรวจราชการ กรมราชทัณฑ์ ที่ทำหน้าที่เป็นผู้ดำเนินรายงาน (Moderator) ร่วมด้วยวิทยากร (Speaker) จำนวน ๔ ราย ได้แก่ Mr. Dai Tanaka (Prison Management and Covid-19 Project Coordinator, UNODC) นายวีระกิตติ์ หาญปริพรรณ์ รองอธิบดีกรมราชทัณฑ์ Ms. Jennifer Wheatley (Assistant Commissioner for Health, Canadian Department of Corrections) และ Ms. Karen Peters (Regional Drugs and Health Programme Officer, UNODC) โดยมีวัตถุประสงค์เพื่อเน้นย้ำความสำคัญของการจัดการด้านสาธารณสุขภายในเรือนจำ ในช่วงสถานการณ์การแพร่ระบาดของโรคติดเชื้อไวรัสโคโรนา ๒๐๑๙ รวมถึงการนำมาตรฐานสากลมาปรับใช้ อาทิเช่น ข้อกำหนดแมนเดลา และข้อกำหนดกรุงเทพฯ เป็นต้น

ที่มา : https://www.thaigov.go.th/news/contents/details/39836