รัฐบาลไทย-ข่าวทำเนียบรัฐบาล-กรมทางหลวง ขยาย 4 ช่องจราจร ทล. 12 สาย บ.นาไคร้- อ.คำชะอี จ.มุกดาหาร แล้วเสร็จ เชื่อมโยงคมนาคมขนส่งโลจิสติกส์ระหว่างไทย-เมียนมาร์-สปป.ลาว-เวียดนาม


วันพฤหัสบดีที่ 11 มีนาคม 2564
กรมทางหลวง ขยาย 4 ช่องจราจร ทล. 12 สาย บ.นาไคร้- อ.คำชะอี จ.มุกดาหาร แล้วเสร็จ เชื่อมโยงคมนาคมขนส่งโลจิสติกส์ระหว่างไทย-เมียนมาร์-สปป.ลาว-เวียดนาม
กรมทางหลวง ขยาย 4 ช่องจราจร ทล. 12 สาย บ.นาไคร้- อ.คำชะอี จ.มุกดาหาร แล้วเสร็จ เชื่อมโยงคมนาคมขนส่งโลจิสติกส์ระหว่างไทย-เมียนมาร์-สปป.ลาว-เวียดนาม
โครงการก่อสร้างทางหลวงหมายเลข 12 สาย บ.นาไคร้-อ.คำชะอี ตอน หนองสูง - อ.คำชะอี เป็นส่วนหนึ่งของการพัฒนาโครงข่ายทางหลวงเชื่อมโยงเส้นทางคมนาคมขนส่งตามแนวตะวันออก - ตะวันตกกับประเทศเพื่อนบ้านระหว่าง สหภาพเมียนมาร์ - ไทย - สาธารณรัฐประชาธิปไตยประชาชนลาว - ประเทศเวียดนาม (East West Corridor) ทางหลวงสายนี้อยู่ในเขตพื้นที่ จ.มุกดาหาร ระหว่าง กม. 721+000 - กม.740+708 ระยะทางยาว 19.708 กิโลเมตร  เดิมมีขนาด 2 ช่องจราจร (ไป - กลับ) แต่เนื่องจากปัจจุบันมีการจราจรเพิ่มมากขึ้นอย่างต่อเนื่อง ทำให้ประชาชนไม่ได้รับความสะดวกในการเดินทาง
กรมทางหลวงจึงดำเนินการก่อสร้างขยายเป็นทางชั้นพิเศษ 4 ช่องจราจร  กว้างช่องละ 3.5 เมตร ไหล่ทางด้านนอกกว้าง 2.5 เมตร ไหล่ทางด้านในกว้าง 1.5 เมตร คันทางกว้างรวม 11 เมตร แบ่งทิศทางการจราจรด้วยเกาะกลางแบบร่อง กว้าง 9.1 เมตร  ผิวทางแอสฟัลต์คอนกรีต ก่อสร้างสะพานลอย 1 แห่ง พร้อมงานติดตั้งไฟฟ้าแสงสว่าง งบประมาณ 1,196,376,000 บาท เมื่อโครงการก่อสร้างแล้วเสร็จสามารถเชื่อมต่อเส้นทางคมนาคมและย่นระยะทางจากจังหวัดมุกดาหารไปยัง จังหวัดกาฬสินธุ์ และจังหวัดขอนแก่น ได้ใกล้ขึ้นอีกกว่า 25 กิโลเมตร ส่งเสริมการพัฒนาด้านเศรษฐกิจ ระบบคมนาคมขนส่งโลจิสติกส์และการท่องเที่ยวของภาคอีสาน

ที่มา : https://www.thaigov.go.th/news/contents/details/39894