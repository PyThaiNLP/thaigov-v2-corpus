รัฐบาลไทย-ข่าวทำเนียบรัฐบาล-คุมเข้ม! คัดกรองชายแดน สกัดโควิดเข้าประเทศ


วันจันทร์ที่ 8 มีนาคม 2564
คุมเข้ม! คัดกรองชายแดน สกัดโควิดเข้าประเทศ
...
แม้สถานการณ์โควิด-19 ในบ้านเราจะส่งสัญญาณดีขึ้น แต่เพื่อความไม่ประมาท การเฝ้าระวังในพื้นที่ชายแดนเพื่อป้องกันการลักลอบเข้าเมืองโดยผิดกฎหมายที่อาจนำมาซึ่งการแพร่ระบาดของโรคโควิด จึงเป็นสิ่งที่ต้องดำเนินการอย่างเข้มข้นและต่อเนื่อง
.
นายกรัฐมนตรีจึงได้กำชับทุกเหล่าทัพ โดยเฉพาะกองกำลังป้องกันชายแดนให้ประสานการทำงานกับตำรวจ ควบคู่กับการตรวจคัดกรองประชาชนที่เดินทางเข้ามาในประเทศทุกช่องทาง รวมถึงเตรียมกำลังพลและโรงพยาบาลสนามทั้ง 30 แห่ง ให้พร้อมรองรับการระบาดของโรคที่อาจเกิดขึ้น
.
นอกจากนี้ นายกรัฐมนตรีขอบคุณทุกฝ่ายที่ร่วมมือป้องกันแก้ไขปัญหาการแพร่ระบาดของโรคโควิด-19 และการดูแลคนไทยที่เดินทางกลับจากต่างประเทศอย่างมีมาตรฐาน ทำให้ได้รับคำชื่นชมจากสมาคมคนไทยในบาเรนห์ และเอกอัครราชทูตไทยประจำบาเรนห์ด้วย
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/39734