รัฐบาลไทย-ข่าวทำเนียบรัฐบาล-ปลัดกระทรวงยุติธรรม เข้าร่วมการประชุมคู่ขนาน การประชุม UN Crime Congress สมัยที่ ๑๔ 


วันอังคารที่ 9 มีนาคม 2564
ปลัดกระทรวงยุติธรรม เข้าร่วมการประชุมคู่ขนาน การประชุม UN Crime Congress สมัยที่ ๑๔
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม ในฐานะ ASLOM ประเทศไทย เข้าร่วมการประชุมคู่ขนาน การประชุม UN Crime Congress สมัยที่ ๑๔
เมื่อวันอังคารที่ ๙ มีนาคม ๒๕๖๔ เวลา ๐๙.๓๐ น.
ณ ห้องประชุม ๑๑-๐๒ ชั้น ๑๑ อาคารที่ทำการกระทรวงยุติธรรม ถนนแจ้งวัฒนะ เขตหลักสี่ กรุงเทพมหานคร
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม ในฐานะ ASLOM ประเทศไทย
เข้าร่วมการประชุมคู่ขนาน การประชุม UN Crime Congress สมัยที่ ๑๔
หัวข้อ "Cross-sectoral collaboration for crime prevention: experience from the
ASEAN Conference on Crime Prevention and Criminal Justice (ACCPCJ)"
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม ได้นำเสนอพัฒนาการการดำเนินงานของ ASLOM
ในฐานะองค์กรหลักของอาเซียนที่รับผิดชอบงานด้านกฎหมายและกระบวนการยุติธรรม ในช่วงเวลาที่ผ่านมา
ที่นำไปสู่การทำงานร่วมกันข้ามเสาและข้ามสาขากับหน่วยงานอื่น ๆ ที่เกี่ยวข้อง
เพื่อให้บรรลุเป้าหมายร่วมกันของอาเซียนในการตอบสนองต่อความท้าทายในด้านการป้องกันอาชญากรรม
และกระบวนการยุติธรรมทางอาญา นอกจากนี้ ยังได้นำเสนอผลความสำเร็จของ ASLOM
เช่น การดำเนินการจัดทำสนธิสัญญาส่งผู้ร้ายข้ามแดนอาเซียน บทบาทของ ASLOM ในการจัดการประชุม ACCPCJ
และวิธีการเสริมสร้างความร่วมมือข้ามสาขาและการเจรจาในระดับภูมิภาค
ถือเป็นการแสดงบทบาทที่สำคัญของไทยในการประชุมครั้งนี้

ที่มา : https://www.thaigov.go.th/news/contents/details/39784