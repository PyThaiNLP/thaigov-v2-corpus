รัฐบาลไทย-ข่าวทำเนียบรัฐบาล-ดีอีเอส MOU ก.วัฒนธรรม หนุนการใช้ประโยชน์ข้อมูลขนาดใหญ่ สร้างมูลค่าเพิ่มสินค้าบริการงานศิลปวัฒนธรรมร่วมสมัย


วันศุกร์ที่ 5 มีนาคม 2564
ดีอีเอส MOU ก.วัฒนธรรม หนุนการใช้ประโยชน์ข้อมูลขนาดใหญ่ สร้างมูลค่าเพิ่มสินค้าบริการงานศิลปวัฒนธรรมร่วมสมัย
ดีอีเอส MOU ก.วัฒนธรรม หนุนการใช้ประโยชน์ข้อมูลขนาดใหญ่ สร้างมูลค่าเพิ่มสินค้าบริการงานศิลปวัฒนธรรมร่วมสมัย
เมื่อวันที่ 5 มีนาคม 2564 นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม พร้อมด้วย นางยุพา ทวีวัฒนะกิจบวร ปลัดกระทรวงวัฒนธรรม ร่วมลงนามบันทึกข้อตกลงความร่วมมือ (MOU) ว่าด้วยการส่งเสริมการพัฒนาบุคลากรด้านการใช้ประโยชน์ข้อมูลขนาดใหญ่ ระหว่าง สำนักงานศิลปวัฒนธรรมร่วมสมัย กระทรวงวัฒนธรรม กับ สถาบันส่งเสริมการวิเคราะห์และบริหารข้อมูลขนาดใหญ่ภาครัฐ กระทรวงดิจิทัลเพื่อเศรษฐกิจและสังคม โดยมี นายอิทธิพล คุณปลื้ม รัฐมนตรีว่าการกระทรวงวัฒนธรรม และรักษาการรัฐมนตรีว่าการกระทรวงดิจิทัลเพื่อเศรษฐกิจและสังคม เป็นประธานและร่วมเป็นสักขีพยานในพิธีลงนามดังกล่าว ณ ศูนย์ประชุมกระทรวงวัฒนธรรม ชั้น 8 กระทรวงวัฒนธรรม
โดยการลงนามในครั้งนี้ นับเป็นเจตนารมณ์ร่วมกันของทั้งสองหน่วยงาน ในการยกระดับศักยภาพบุคลากรด้านข้อมูลสารสนเทศ เพื่อสนับสนุนให้เกิดการใช้ประโยชน์ข้อมูลสำหรับภาครัฐ ภาคธุรกิจ รวมทั้งเพิ่มประสิทธิภาพการวิเคราะห์ และนำข้อมูลศิลปวัฒนธรรมร่วมสมัยมาเพิ่มมูลค่าสินค้าและบริการให้มั่นคง มั่งคั่ง และยั่งยืน ตลอดจนสร้างนวัตกรรมบริการสาธารณะที่ตอบสนองความต้องการของประชาชน อันจะยังประโยชน์ทั้งด้านเศรษฐกิจ สังคม และวัฒนธรรมต่อประเทศชาติต่อไป
****************

ที่มา : https://www.thaigov.go.th/news/contents/details/39681