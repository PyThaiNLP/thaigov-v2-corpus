รัฐบาลไทย-ข่าวทำเนียบรัฐบาล-ผู้ตรวจราชการฯ ดีอีเอส ร่วมงาน 130 ปี ก.ยุติธรรม


วันพฤหัสบดีที่ 25 มีนาคม 2564
ผู้ตรวจราชการฯ ดีอีเอส ร่วมงาน 130 ปี ก.ยุติธรรม
ผู้ตรวจราชการฯ ดีอีเอส ร่วมงาน 130 ปี ก.ยุติธรรม
เมื่อวันที่ 25 มีนาคม 2564 นางคนึงนิจ คชศิลา หัวหน้าผู้ตรวจราชการกระทรวงดิจิทัลเพื่อเศรษฐกิจและสังคม เข้าร่วมเป็นเกียรติเนื่องในโอกาสวันสถาปนากระทรวงยุติธรรมครบ 130 ปี  ที่ได้ดำเนินงานในฐานะองค์กรหลักของกระบวนการยุติธรรม เพื่ออำนวยความยุติธรรมของประเทศไทย จากอดีตที่ผ่านมา ซึ่งเป็นไปตามนโยบาย “ยุติธรรมสร้างสุข ยุติธรรมเชิงรุก สร้างสุขให้ประชาชน” โดยที่ผ่านมาได้มีการพยายามนำเทคโนโลยีต่างๆ มาช่วยงานให้ทันกับยุคสมัยที่เปลี่ยนแปลงไป เช่น การปราบปรามยาเสพติด ที่เน้นการยึดทรัพย์ตัดวงจรทางการเงินของเครือข่าย การเตรียมการจัดตั้งศูนย์ข้อมูลอัตลักษณ์บุคคลผู้กระทำผิดเพื่อสนับสนุนงานกระบวนการยุติธรรม การตั้งศูนย์เฉพาะกิจเฝ้าระวังความปลอดภัยประชาชน (JSOC) การจัดทำแอปพลิเคชันต่างๆ ให้ประชาชนสามารถร้องเรียนและขอคำปรึกษาในด้านต่างๆ ของทุกหน่วยงานในสังกัดกระทรวงฯตลอด 24 ชั่วโมง พร้อมกันนี้ ผู้ตรวจราชการฯ ร่วมบริจาคสมทบทุนเข้ากองทุนยุติธรรม  ณ กระทรวงยุติธรรม ถ.แจ้งวัฒนะ
**********************

ที่มา : https://www.thaigov.go.th/news/contents/details/40361