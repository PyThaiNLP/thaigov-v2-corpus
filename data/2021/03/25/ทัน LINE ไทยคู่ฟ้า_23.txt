รัฐบาลไทย-ข่าวทำเนียบรัฐบาล-ชาวสวนปลื้ม! ไทย - จีน ร่วมมือพัฒนาการเกษตร


วันอังคารที่ 9 มีนาคม 2564
ชาวสวนปลื้ม! ไทย - จีน ร่วมมือพัฒนาการเกษตร
...
จีนนับเป็นคู่ค้าที่สำคัญด้านการเกษตรของไทย โดยในปีที่ผ่านมา ไทยส่งออกผลไม้ไปจีน 1,624,000 ตัน มูลค่ารวม 102,800 ล้านบาท ทั้งที่อยู่ในสถานการณ์การแพร่ระบาดโรคโควิด-19 ซึ่งผลไม้ยอดนิยม 5 อันดับแรกที่ตลาดจีนถูกใจ ได้แก่
.
1. ทุเรียน 620,000 ตัน มูลค่า 66,000 ล้านบาท คิดเป็น 23% ของผลไม้ที่จีนนำเข้าทั้งหมด และเป็นประเทศเดียวในโลกที่จีนยอมให้นำเข้าผลทุเรียนสด
2. ลำไย 378,000 ตัน มูลค่า 14,400 ล้านบาท
3. มังคุด 287,000 ตัน มูลค่า 15,700 ล้านบาท
4. มะพร้าวอ่อน 270,000 ตัน มูลค่า 4,900 ล้านบาท
5.ขนุน 22,700 ตัน มูลค่า 400 ล้านบาท
.
ปริมาณการค้าที่มากมายนี้ เกิดจากความร่วมมือของทั้ง 2 ฝ่าย ซึ่งจะยังคงประสานความร่วมมือกันเหนียวแน่นมากขึ้นในปีนี้ เช่น มาตรการ “เกษตรผลิต พาณิชย์ตลาด” ผลักดันสินค้าเกษตรขายผ่านออนไลน์อย่าง อาลีบาบา ลาซาด้า ช็อปปี
.
นโยบาย “เกษตรปลอดภัย อาหารปลอดภัย”ออกระบบรับรองมาตรฐาน GAP GMP Organic Halal และ Q ช่วยสร้างความเชื่อมั่นแก่ผู้บริโภค
.
การอำนวยความสะดวกที่ด่านส่งออกทั้ง 4 ด่าน ได้แก่ ด่านโมฮ่าน ด่านโหยวอี้กวน ด่านตงชิง และด่านผิงเสียง รวมถึงการพัฒนาเส้นทางจนส่งทางรถไฟ เชื่อม ไทย - ลาว - จีน และ ไทย - เวียดนาม - จีน ร่วมกัน
.
นอกจากนี้ จีนยังพร้อมสนับสนุนการลงทุน โครงการนิคมอุตสาหกรรมเกษตรอาหาร ใน 8 กลุ่มจังหวัดของไทย ที่อยู่ระหว่างดำเนินการ ได้แก่ กลุ่มจังหวัดอีสานตอนบน กลุ่มจังหวัดอีสานตอนกลาง กลุ่มจังหวัดอีสานตอนล่าง กลุ่มจังหวัดภาคกลางตอนบน กลุ่มจังหวัดภาคตะวันออก (อีอีซี) กลุ่มจังหวัดภาคเหนือตอนบน(กลุ่มล้านนา) กลุ่มจังหวัดภาคใต้ตอนล่าง และกลุ่มจังหวัดภาคใต้ตอนกลาง
.
ขณะเดียวกัน ยังพร้อมสนับสนุนการพัฒนาเกษตรกรและผู้ประกอบการ เช่น ให้เกษตรกรไทยไปศึกษาดูงานเกษตรอัจฉริยะที่จีน และสัมมนาจับคู่ผู้ประกอบการ เป็นต้น
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/39779