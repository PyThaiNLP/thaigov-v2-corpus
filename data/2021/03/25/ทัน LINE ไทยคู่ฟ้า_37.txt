รัฐบาลไทย-ข่าวทำเนียบรัฐบาล-ดัน "กัญชา" เป็น Product Champion สู่อุตสาหกรรมสุขภาพ


วันจันทร์ที่ 15 มีนาคม 2564
ดัน "กัญชา" เป็น Product Champion สู่อุตสาหกรรมสุขภาพ
...
“กัญชาที่ถูกกฎหมาย” ในตลาดโลกมีมูลค่า 17.5 พันล้านเหรียญสหรัฐ (5 แสนล้านบาท) จึงเป็นโอกาสสำคัญที่รัฐบาลจะเร่งผลักดัน “กัญชา” ให้เป็น Product Champion โดยมีเป้าหมายที่จะต่อยอดกัญชาใน 3 ด้าน คือ ยาแผนไทย ผลิตภัณฑ์สุขภาพ และการท่องเที่ยวเชิงสุขภาพ ตามแผนแม่บทแห่งชาติว่าด้วยการพัฒนาสมุนไพรไทย ฉบับที่ 1 (พ.ศ. 2560 - 2565)
.
ที่ผ่านมา ภาครัฐได้ออกประกาศ เรื่อง ระบุชื่อยาเสพติดให้โทษในประเภท 5 พ.ศ. 2563 สำหรับให้ขออนุญาตผลิต นำเข้า ส่งออก จำหน่าย หรือมีไว้ในครอบครองได้อย่างถูกกฎหมาย ซึ่งเป็นการปลดล็อกให้ทุกส่วนของกัญชาและกัญชงไม่เป็นยาเสพติด ยกเว้น ช่อดอก ใบที่ติดกับช่อดอก และเมล็ดกัญชา จึงเป็นโอกาสดีสำหรับประชาชนที่ต้องการดำเนินธุรกิจที่ใช้กัญชาและกัญชงเป็นส่วนผสม
.
สำหรับประชาชนที่สนใจการปลูกกัญชา (ประชาชนรวมกลุ่มเป็นวิสาหกิจชุมชน) สามารถดำเนินการตามขั้นตอนต่อไปนี้
- ผู้ขออนุญาต ต้องมีคุณสมบัติตามที่กฎหมายกำหนด เช่น สัญชาติไทย มีถิ่นที่อยู่ในประเทศไทย
- เตรียมสถานที่ปลูกให้เหมาะสม เช่น มีเลขที่ตั้งชัดเจน
- ยื่นคำขอพร้อมด้วยเอกสารตามที่กฎหมายกำหนด เช่น แผนการปลูก โดยยื่นคำที่สำนักงาน อย. กระทรวงสาธารณสุข
- เลขาธิการคณะกรรมการอาหารและยา พิจารณาอนุญาตให้ปลูกกัญชาโดยความเห็นชอบของกรรมการควบคุมยาเสพติดให้โทษ
.
สอบถามเพิ่มเติม สายด่วน อย.1556 กด 3 (เฉพาะวันและเวลาราชการ)
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/39973