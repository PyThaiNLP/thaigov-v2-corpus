รัฐบาลไทย-ข่าวทำเนียบรัฐบาล-นายกรัฐมนตรีขอบคุณทุกฝ่ายที่ร่วมกันผลักดันให้มีการฉีดวัคซีนโควิด-19 ในประเทศไทยด้วยความเรียบร้อย


วันอังคารที่ 2 มีนาคม 2564
พิมพ์
นายกรัฐมนตรีขอบคุณทุกฝ่ายที่ร่วมกันผลักดันให้มีการฉีดวัคซีนโควิด-19 ในประเทศไทยด้วยความเรียบร้อย
นายกรัฐมนตรีขอบคุณทุกฝ่ายที่ร่วมกันผลักดันให้มีการฉีดวัคซีนโควิด-19 ในประเทศไทยด้วยความเรียบร้อย
วันนี้ (2 มีนาคม 2564) เวลา 12.30 น. ณ ตึกสันติไมตรี ทำเนียบรัฐบาล ภายหลังการประชุมคณะรัฐมนตรี  พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหมกล่าวขอบคุณเจ้าหน้าที่ทุกคนที่เกี่ยวข้องที่ปฏิบัติงานอย่างเสียสละจนสามารถผลักดันให้มีการฉีดวัคซีนโควิด-19 ในประเทศไทยด้วยความเรียบร้อย พร้อมยืนยันไม่มีการกักตุนวัคซีนโควิด-19 เพื่อฉีดให้แก่บุคคลแขกระดับ VIP ก่อน โดยจะเป็นหน้าที่ของคณะกรรมการประจำจังหวัด ที่จะดำเนินการกระจายวัคซีนโควิด-19 อย่างเป็นธรรมและโปร่งใส ต้องเป็นไปตามแผนที่กำหนด โดยเฉพาะประชาชนในกลุ่มเสี่ยง บุคลากรทางการแพทย์ และในพื้นที่ท่องเที่ยว ทั้งนี้ อาจจะมีปัญหาบ้างในระยะแรก เนื่องจากวัคซีนยังมีจำนวนจำกัด แต่วันนี้ได้มีการจัดเตรียมงบประมาณเพิ่มเติมเพื่อจัดหาวัคซีนเพิ่มเติมให้เพียงพอแก่ประชาชนที่มีความจำเป็นต้องฉีดร้อยละ 60 ของประเทศ
...................
กลุ่มประชาสัมพันธ์และเผยแพร่ สำนักโฆษก

ที่มา : https://www.thaigov.go.th/news/contents/details/39552