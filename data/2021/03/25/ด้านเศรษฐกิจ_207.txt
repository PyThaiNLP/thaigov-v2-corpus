รัฐบาลไทย-ข่าวทำเนียบรัฐบาล-กรุงไทยเปิดบริการแลกเงินดอลล่าร์รายวัน หนุน SME บริหารความเสี่ยงจากค่าเงินผันผวน คุ้มค่า เรทดี ไม่ต้องมีเอกสารยุ่งยาก


วันจันทร์ที่ 22 มีนาคม 2564
พิมพ์
กรุงไทยเปิดบริการแลกเงินดอลล่าร์รายวัน หนุน SME บริหารความเสี่ยงจากค่าเงินผันผวน คุ้มค่า เรทดี ไม่ต้องมีเอกสารยุ่งยาก
ธนาคารกรุงไทย เปิดให้บริการแลกเงินดอลล่าร์รายวันสำหรับผู้ซื้อขาย USD Futures (USD Futures on Blockchain) ส่งเสริมให้ผู้ประกอบการ SME ธุรกิจการค้าระหว่างประเทศทุกขนาด บริหารความเสี่ยงจากค่าเงินที่ผันผวนอย่างมีประสิทธิภาพในต้นทุนต่ำ คุ้มค่า เรทดี
ธนาคารกรุงไทย เปิดให้บริการแลกเงินดอลล่าร์รายวันสำหรับผู้ซื้อขาย USD Futures (USD Futures on Blockchain) ส่งเสริมให้ผู้ประกอบการ SME ธุรกิจการค้าระหว่างประเทศทุกขนาด บริหารความเสี่ยงจากค่าเงินที่ผันผวนอย่างมีประสิทธิภาพในต้นทุนต่ำ คุ้มค่า เรทดี ด้วยอัตราแลกเงินพิเศษ สร้างสภาพคล่องให้ธุรกิจ โดยวางหลักประกันเพียง 2-3% ของมูลค่าสัญญา ไม่ต้องยื่นเอกสารให้ยุ่งยาก
นายรวินทร์ บุญญานุสาสน์ รองกรรมการผู้จัดการใหญ่ ธนาคารกรุงไทย เปิดเผยว่า ปัจจุบันความผันผวนของตลาดการเงินโลกจากปัจจัยภายนอกต่างๆ คือ สิ่งสำคัญที่ผู้ประกอบการธุรกิจการค้าระหว่างประเทศต้องรับมือ แม้จะมีเครื่องมือทางการเงินและป้องกันความเสี่ยงจากอัตราแลกเปลี่ยนอยู่หลายประเภท แต่ผู้ประกอบการขนาดเล็กกว่า 70% ของประเทศ ยังไม่สามารถเข้าถึงได้
“ธนาคารตระหนักถึงปัญหาดังกล่าว จึงร่วมมือกับ บมจ.ตลาดสัญญาซื้อขายล่วงหน้า (ประเทศไทย) หรือ TFEX พัฒนาบริการแลกเงินดอลล่าร์รายวันสำหรับผู้มีสถานะ USD Futures ด้วยเทคโนโลยีบล็อกเชนเป็นครั้งแรกของประเทศ เพื่อเป็นเครื่องมือบริหารความเสี่ยงจากค่าเงินที่ผันผวนอย่างมีประสิทธิภาพในต้นทุนต่ำ ส่งเสริมให้ธุรกิจทุกขนาดสามารถเข้าถึงได้ง่ายด้วยการเชื่อมต่อผ่านเทคโนโลยีบล็อกเชน สะดวกสบายใช้ได้กับธุรกิจทุกขนาดแม้ไม่มีวงเงินสินเชื่อกับธนาคาร เพียงเปิดบัญชีเงินฝากสกุลต่างประเทศ (FCD) ธนาคารกรุงไทย และติดต่อผ่านโบรกเกอร์พันธมิตร ก็เริ่มต้นใช้บริการได้ทันที นอกจากนี้ ยังใช้งานง่าย ไม่ต้องแสดงหลักฐานให้ยุ่งยาก สามารถแลกเป็นเงินสดหรือโอนไปต่างประเทศได้ ผ่านเว็บไซต์ https://jedi.krungthai.com ได้ทุกที่ทุกเวลา คุ้มค่า เรทดี พร้อมอัตราแลกเงินพิเศษจากธนาคารกรุงไทย ทำให้ธุรกิจมีสภาพคล่อง โดยวางหลักประกันเพียง 2-3% ของมูลค่าสัญญา สัญญาละ USD 1,000 มั่นใจในความปลอดภัยได้มาตรฐานโลก ด้วยการใช้เทคโนโลยีบล็อกเชนในการเชื่อมต่อระบบของ TFEX และกรุงไทย”
นายธีรวุฒิ ชินวงศ์วิศาล ผู้นำเข้าผลิตภัณฑ์ทำเล็บครบวงจร CHABA Nails and Spa กล่าวถึงบริการ USD Futures on Blockchain ว่า ปัจจุบัน SME มีปัญหาในการเข้าถึงแหล่งเงินทุน โดยต้องมีวงเงินสินเชื่อกับธนาคาร และใช้เอกสารค่อนข้างเยอะ แต่บริการ USD Futures เพียงแค่มีเงินก้อนจำนวนหนึ่ง เพื่อใช้ในการล็อควงเงินเท่านั้น เหมาะสำหรับ SME ที่ต้องการควบคุมต้นทุน อีกทั้งยังสะดวกรวดเร็วและปลอดภัย
นายเขมชาติ วรรณประภา Financial Director บริษัท Metal Mate จำกัด ผู้ผลิตถังแก๊สส่งออก เปิดเผยว่า ก่อนหน้านี้ บริษัทต้องทำเปรียบเทียบอัตราแลกเปลี่ยนจากหลายธนาคาร ซึ่งเสียเวลาและยุ่งยาก และหากไม่บริหารความเสี่ยงด้านค่าเงินอย่างเหมาะสม ก็จะไม่สามารถประเมินการขาดทุนหรือกำไรในอนาคตได้ จึงเป็นผลิตภัณฑ์ที่ตอบโจทย์สำหรับ SME โดยเฉพาะ
ผู้สนใจใช้บริการแลกเงินดอลล่าร์รายวันสำหรับผู้ซื้อขาย USD Futures (USD Futures on Blockchain)สอบถามรายละเอียดได้ที่ Krungthai Corporate FX Sales โทร. 0-2208-4646 Email: jedi@krungthai.com และศึกษาข้อมูลการซื้อขาย USD Futures เพิ่มเติมได้ที่เว็บไซต์ บมจ.ตลาดสัญญาซื้อขายล่วงหน้า (ประเทศไทย) www.TFEX.co.th หรือ โทร. 0-2009-9999

ที่มา : https://www.thaigov.go.th/news/contents/details/40225