รัฐบาลไทย-ข่าวทำเนียบรัฐบาล-วธ.ช่วยเหลือศิลปินพื้นบ้านและเครือข่ายวัฒนธรรมได้รับผลกระทบโควิด-19 ให้กำลังใจ-สร้างงาน-สร้างรายได้ จัดมหกรรมวัฒนธรรมแห่งชาติ"วิถีถิ่น วิถีไทย" 4 ภูมิภาคช่วงมี.ค.-เม.ย.นี้  


วันอังคารที่ 16 มีนาคม 2564
วธ.ช่วยเหลือศิลปินพื้นบ้านและเครือข่ายวัฒนธรรมได้รับผลกระทบโควิด-19 ให้กำลังใจ-สร้างงาน-สร้างรายได้ จัดมหกรรมวัฒนธรรมแห่งชาติ"วิถีถิ่น วิถีไทย" 4 ภูมิภาคช่วงมี.ค.-เม.ย.นี้
วธ.ช่วยเหลือศิลปินพื้นบ้านและเครือข่ายวัฒนธรรมได้รับผลกระทบโควิด-19 ให้กำลังใจ-สร้างงาน-สร้างรายได้ จัดมหกรรมวัฒนธรรมแห่งชาติ"วิถีถิ่น วิถีไทย" 4 ภูมิภาคช่วงมี.ค.-เม.ย.นี้
วธ.ช่วยเหลือศิลปินพื้นบ้านและเครือข่ายวัฒนธรรมได้รับผลกระทบโควิด-19 ให้กำลังใจ-สร้างงาน-สร้างรายได้ จัดมหกรรมวัฒนธรรมแห่งชาติ"วิถีถิ่น วิถีไทย" 4 ภูมิภาคช่วงมี.ค.-เม.ย.นี้  จัดงานใต้ร่มพระบารมี 239 ปี กรุงรัตนโกสินทร์เม.ย.นี้มีกิจกรรมแสดงศิลปวัฒนธรรมพื้นบ้าน เปิดบูธขายสินค้าวัฒนธรรม- CPOT กำชับยึดมาตรการสธ.เคร่งครัด
นายอิทธิพล คุณปลื้ม รัฐมนตรีว่าการกระทรวงวัฒนธรรม(รมว.วธ.) เปิดเผยว่า ตามที่รัฐบาลมีนโยบายช่วยเหลือเยียวยาผู้ที่ได้รับผลกระทบจากสถานการณ์การแพร่ระบาดของโรคติดเชื้อไวรัสโคโรนา 2019 (COVID-19) โดยออกมาตรการช่วยเหลือประชาชนและภาคธุรกิจต่างๆ รวมทั้งมอบหมายให้หน่วยงานรัฐจัดทำแผนปฏิบัติการสร้างงาน สร้างรายได้ให้แก่ประชาชน ชุมชนและประเทศ ซึ่งในส่วนของกระทรวงวัฒนธรรม(วธ.)มุ่งสร้างขวัญและกำลังใจและส่งเสริมให้ศิลปินพื้นบ้าน ผู้ประกอบการด้านศิลปวัฒนธรรม ผู้จำหน่ายผลิตภัณฑ์ทางวัฒนธรรมและเครือข่ายทางวัฒนธรรมที่ได้รับผลกระทบจากการแพร่ระบาดของโรค        โควิด-19 มีพื้นที่ในการแสดงและจำหน่ายสินค้าทางวัฒนธรรมผ่านโครงการมหกรรมวัฒนธรรมแห่งชาติ"วิถีถิ่น วิถีไทย"ที่มีเป้าหมายเพื่อสร้างงานสร้างรายได้ช่วยลดผลกระทบจากการแพร่ระบาดของโรคโควิด-19 รวมทั้งเป็นการขับเคลื่อนโมเดลเศรษฐกิจใหม่“BCG” ในเรื่องเศรษฐกิจสร้างสรรค์และการท่องเที่ยวเชิงประวัติศาสตร์และวัฒนธรรมโดยเฉพาะการส่งเสริมและเผยแพร่ศิลปวัฒนธรรมไทยและผลิตภัณฑ์ทางวัฒนธรรม ได้แก่ สินค้าและบริการทางวัฒนธรรมในกลุ่มผลิตภัณฑ์วัฒนธรรมไทย (Cultural Product of Thailand:CPOT)และสินค้าทางวัฒนธรรมของชุมชนคุณธรรมน้อมนำหลักปรัชญาของเศรษฐกิจพอเพียงขับเคลื่อนด้วยพลังบวรในจังหวัดต่างๆ
รัฐมนตรีว่าการกระทรวงวัฒนธรรม กล่าวอีกว่า  โครงการมหกรรมวัฒนธรรมแห่งชาติ"วิถีถิ่น วิถีไทย"จัดขึ้นทั้งในส่วนกลางและส่วนภูมิภาคโดยภาคตะวันออกเฉียงเหนือที่จ.นครราชสีมา จัดงานวันที่ 23-29 มีนาคมนี้ ณ ลานอนุสาวรีย์ท้าวสุรนารี มีกิจกรรมการแสดงศิลปวัฒนธรรมพื้นบ้าน เช่น  ลิเก หมอลำ หมอเพลงและวงดนตรีโปงลาง ภาคเหนือที่จ.เชียงราย จัดงานวันที่ 27-31 มีนาคมนี้ ณ ศูนย์การค้าเซ็นทรัลพลาซ่าเชียงราย จ.เชียงราย มีกิจกรรมการแสดงศิลปวัฒนธรรมพื้นบ้าน เช่น ขับซอล้านนา ช่างฟ้อนล้านนาดนตรีพื้นบ้าน สีล้อซอ ปี่พาทย์ มหกรรมกลองล้านนา กลองสะบัดชัย กลองปูจา(บูชา) ฟ้อนดาบ ฟ้อนเชิง ขับลื้อ โฟล์คซองคำเมืองและดนตรีชาติพันธุ์ และมีกิจกรรม “วิถีถิ่น วิถีไทย ออนทัวร์”ในพื้นที่อ.เชียงแสน อ.แม่สาย และอ.เชียงของในจ.เชียงราย ระหว่างวันที่ 29-31 มีนาคมนี้ ภาคกลางที่จ.พระนครศรีอยุธยา จัดงานวันที่ 1-4 เมษายนนี้ ณ บริเวณอุทยานประวัติศาสตร์พระนครศรีอยุธยา มีกิจกรรมการแสดงศิลปวัฒนธรรมพื้นบ้าน เช่น  ลิเก เพลงพื้นบ้าน เช่น ลำตัด เพลงเรือและละครชาตรี ภาคใต้ที่จ.นครศรีธรรมราชจัดงานวันที่ 23-25 เมษายนนี้ มีกิจกรรมการแสดงศิลปวัฒนธรรมพื้นบ้าน เช่น โขน ลิเกฮูลู เพลงบอก หนังตะลุง โนราและลิเกป่า ทั้งนี้ แต่ละพื้นที่ที่จัดงานมีบูธจำหน่ายสินค้าCPOTและสินค้าทางวัฒนธรรมของชุมชนคุณธรรมฯในจังหวัดต่างๆด้วย  ขณะที่ส่วนกลางที่กรุงเทพฯคาดว่าจะจัดกิจกรรมดังกล่าวขึ้นในเดือนมิถุนายนนี้
นายอิทธิพล กล่าวอีกว่า ขณะเดียวกันวธ.จะจัดงานใต้ร่มพระบารมี 239 ปี กรุงรัตนโกสินทร์ในช่วงเดือนเมษายนนี้ที่กรุงเทพฯ โดยจะมีกิจกรรมการแสดงทางศิลปวัฒนธรรมของศิลปินแห่งชาติ ศิลปินพื้นบ้าน เด็กและเยาวชน รวมทั้งผู้ประกอบการด้านศิลปวัฒนธรรม ผู้จำหน่ายผลิตภัณฑ์ทางวัฒนธรรมและเครือข่ายทางวัฒนธรรมมาจำหน่ายสินค้า CPOT และสินค้าทางวัฒนธรรมของชุมชนคุณธรรมฯในกรุงเทพฯและจังหวัดต่างๆ อย่างไรก็ตาม วธ.ได้กำชับสำนักงานวัฒนธรรมจังหวัดทุกแห่งที่เป็นพื้นที่จัดงานให้ปฏิบัติตามมาตรการของกระทรวงสาธารณสุข(สธ.)อย่างเคร่งครัด ได้แก่  ทุกคนสวมหน้ากากอนามัย วัดอุณหภูมิ  เว้นระยะห่าง  มีแอปไทยชนะ/หมอชนะและมีเจลแอลกอฮอล์ล้างมือไว้บริการเพื่อป้องกันการแพร่ระบาดของโรคโควิด-19

ที่มา : https://www.thaigov.go.th/news/contents/details/40030