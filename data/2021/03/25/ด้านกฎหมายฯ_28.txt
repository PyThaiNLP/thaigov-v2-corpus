รัฐบาลไทย-ข่าวทำเนียบรัฐบาล-ปลัดกระทรวงยุติธรรมร่วมการประชุมคณะกรรมการอำนวยการกลางของ UN Crime Congress สมัยที่ ๑๔ ในรูปแบบทางไกล


วันจันทร์ที่ 8 มีนาคม 2564
ปลัดกระทรวงยุติธรรมร่วมการประชุมคณะกรรมการอำนวยการกลางของ UN Crime Congress สมัยที่ ๑๔ ในรูปแบบทางไกล
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรมร่วมการประชุมคณะกรรมการอำนวยการกลางของ UN Crime Congress สมัยที่ ๑๔ ในรูปแบบทางไกล
ในวันเสาร์ที่ ๖ มีนาคม ๒๕๖๔ เวลา ๑๖.๓๐ น. ณ ห้องประชุม ๑๑-๐๒ ชั้น ๑๑ อาคารที่ทำการกระทรวงยุติธรรม ถนนแจ้งวัฒนะ กรุงเทพมหานคร ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม ในฐานะรองประธานคณะกรรมการอำนวยการกลางของการประชุม UN Crime Congress สมัยที่ ๑๔ ประจำกลุ่มภูมิภาคเอเชียและแปซิฟิก เข้าร่วมการประชุมคณะกรรมการอำนวยการกลาง (General Committee) ในรูปแบบการประชุมทางไกล เพื่อซักซ้อมความเข้าใจในการอำนวยการประชุม UN Crime Congress สมัยที่ ๑๔ ที่จะเกิดขึ้นในสัปดาห์ต่อมา ระหว่างวันที่ ๗-๑๒ มีนาคม ๒๕๖๔ ณ นครเกียวโต ประเทศญี่ปุ่น
ในการนี้ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม ได้รับการเสนอชื่อให้เป็นผู้แทนประเทศไทยในการดำรงตำแหน่งรองประธาน (Vice-President) คณะกรรมการอำนวยการกลางของการประชุม UN Crime Congress สมัยที่ ๑๔ ประจำกลุ่มภูมิภาคเอเชียและแปซิฟิก (Asia-Pacific Group) ร่วมด้วยผู้แทนประเทศจาก สาธารณรัฐประชาชนจีน ประเทศอิหร่าน คูเวท บังกลาเทศ และและประเทศกาตาร์ ซึ่งถือเป็นการแสดงบทบาทที่มีพลวัตที่สำคัญของประเทศไทยในการประชุมระหว่างประเทศ

ที่มา : https://www.thaigov.go.th/news/contents/details/39751