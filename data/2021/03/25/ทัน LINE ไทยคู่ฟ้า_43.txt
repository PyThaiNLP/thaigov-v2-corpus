รัฐบาลไทย-ข่าวทำเนียบรัฐบาล-หนุน! ตั้ง วิสาหกิจเพื่อสังคม เพิ่มแหล่งจ้างงานผู้พิการ


วันพุธที่ 17 มีนาคม 2564
หนุน! ตั้ง วิสาหกิจเพื่อสังคม เพิ่มแหล่งจ้างงานผู้พิการ
...
การส่งเสริมให้ผู้พิการเข้าถึงโอกาสการจ้างงาน ได้ใช้ศักยภาพตนเอง มีรายได้อย่างยั่งยืน เป็นเป้าหมายสำคัญของรัฐบาล
โดยในปี 2564 นี้ ตั้งเป้าให้คนพิการจำนวน 4.4 หมื่นคนมีงานทำ ซึ่งนอกจากการสนับสนุนด้วยกฎหมายให้มีการจ้างงานคนพิการในสถานประกอบการเอกชนและหน่วยงานรัฐแล้ว ยังสนับสนุนให้เกิด “วิสาหกิจเพื่อสังคม” เพื่อเป็นแหล่งจ้างงานคนพิการเพิ่มขึ้นด้วย
.
วิสาหกิจเพื่อสังคม เป็นธุรกิจที่เน้นการนำกำไรที่เกิดขึ้นไปทำประโยชน์เพื่อสังคม และการดำเนินธุรกิจก็เป็นไปเพื่อแก้ไขปัญหา หรือ พัฒนาชุมชน สังคม สิ่งแวดล้อม รวมถึงจ้างงานผู้ที่ควรได้รับการดูแลเป็นพิเศษ
.
ปัจจุบัน ประเทศไทยมีวิสาหกิจเพื่อสังคมที่จดทะเบียนแล้ว 148 แห่ง เช่น บริษัทออทิสติกไทย และบริษัทเด็กพิเศษ มีการจ้างงานผู้ด้อยโอกาส หรือคนพิการไม่น้อยกว่า 20% ของจำนวนพนักงานประจำ มีคนพิการหรือคนด้อยโอกาสถือหุ้นไม่น้อยกว่า 50% และยังมีบริษัทที่เปิดเพื่อเน้นจ้างงานคนพิการโดยเฉพาะอีกด้วย
.
วิสาหกิจเพื่อสังคม จะได้รับการยกเว้นภาษี การสนับสนุนในเรื่องการเข้าถึงเงินทุน การพัฒนาสินค้า การจัดการ การส่งเสริมการตลาด จากหน่วยงานทั้งรัฐและเอกชน รวม 17 แห่ง เช่น ธนาคารออมสิน บจก.ไปรษณีย์ไทย บมจ.ปตท. บจก.กลุ่มเซ็นทรัล บจก.ทรู คอร์ปอเรชั่น เป็นต้น
.
ผู้สนใจจัดตั้งหรือลงทุนในวิสาหกิจเพื่อสังคม สอบถามได้ที่ สำนักงานส่งเสริมวิสาหกิจเพื่อสังคม โทร 026596473
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/40051