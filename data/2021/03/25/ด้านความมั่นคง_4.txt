รัฐบาลไทย-ข่าวทำเนียบรัฐบาล-​วราวุธ นำทีม ต้อนรับนายกรัฐมนตรีเยี่ยมชมนิทรรศการ “น้ำแร่โซดา” พร้อมเร่งเจาะบ่อน้ำบาดาลเพื่อแก้ไขปัญหาการขาดแคลนน้ำของประชาชน


วันอังคารที่ 2 มีนาคม 2564
​วราวุธ นำทีม ต้อนรับนายกรัฐมนตรีเยี่ยมชมนิทรรศการ “น้ำแร่โซดา” พร้อมเร่งเจาะบ่อน้ำบาดาลเพื่อแก้ไขปัญหาการขาดแคลนน้ำของประชาชน
​วราวุธ นำทีม ต้อนรับนายกรัฐมนตรีเยี่ยมชมนิทรรศการ “น้ำแร่โซดา” พร้อมเร่งเจาะบ่อน้ำบาดาลเพื่อแก้ไขปัญหาการขาดแคลนน้ำของประชาชน
วันนี้ (2 มีนาคม 2564) เวลา 08.30 น. นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม (รมว.ทส.) พร้อมด้วยนายจตุพร บุรุษพัฒน์ ปลัดกระทรวงฯ และนายศักดิ์ดา วิเชียรศิลป์ อธิบดีกรมทรัพยากรน้ำบาดาล ให้การต้อนรับและนำ พลเอก ประยุทธ์ จันทร์โอชา นายกรัฐมนตรี และรัฐมนตรีว่าการกระทรวงกลาโหม เยี่ยมชมนิทรรศการ “น้ำแร่โซดา” พร้อมทั้งมอบชุดของขวัญ “น้ำแร่โซดา” ห้วยกระเจา  จังหวัดกาญจนบุรี  ให้แก่นายกรัฐมนตรี และคณะ ณ บริเวณหน้าตึกสันติไมตรี ทำเนียบรัฐบาล
โอกาสนี้ ได้นำเสนอความเป็นมาก่อนที่จะเป็น “น้ำแร่โซดา” และการก่อสร้างระบบผลิตน้ำดื่มจากแหล่งแร่น้ำพุโซดา เพื่อแจกจ่ายให้ประชาชนได้บริโภคอย่างปลอดภัย รวมถึงการเตรียมการเร่งขุดเจาะบ่อน้ำบาดาลให้ครบตามจำนวนบ่อที่กำหนดในแผนงานโครงการที่ได้รับงบประมาณจากกองทุนพัฒนาน้ำบาดาล เพื่อแก้ไขปัญหาการขาดแคลนน้ำของประชาชน ตามนโนบายของรัฐบาลและนายกรัฐมนตรี

ที่มา : https://www.thaigov.go.th/news/contents/details/39537