รัฐบาลไทย-ข่าวทำเนียบรัฐบาล-ดีอีเอส ติดตามความคืบหน้าภารกิจสำคัญ ปีงบประมาณ 2564 ในพื้นที่ จ.ศรีษะเกษ จ.ชัยภูมิ ผ่านการประชุมทางไกล 


วันพุธที่ 17 มีนาคม 2564
ดีอีเอส ติดตามความคืบหน้าภารกิจสำคัญ ปีงบประมาณ 2564 ในพื้นที่ จ.ศรีษะเกษ จ.ชัยภูมิ ผ่านการประชุมทางไกล
ดีอีเอส ติดตามความคืบหน้าภารกิจสำคัญ ปีงบประมาณ 2564 ในพื้นที่ จ.ศรีษะเกษ จ.ชัยภูมิ ผ่านการประชุมทางไกล
เมื่อวันที่ 17 มีนาคม 2564 นางคนึงนิจ คชศิลา หัวหน้าผู้ตรวจราชการกระทรวงดิจิทัลเพื่อเศรษฐกิจและสังคม เป็นประธานการประชุมตรวจราชการตามแผนการตรวจราชการกระทรวงดิจิทัลเพื่อเศรษฐกิจและสังคม ประจำปีงบประมาณ พ.ศ. 2564  โดยมีนางปิยนุช วุฒิสอน ผู้ตรวจราชการกระทรวงดิจิทัลเพื่อเศรษฐกิจและสังคม ร่วมกับหน่วยงานภายใต้สังกัดกระทรวงดิจิทัลเพื่อเศรษฐกิจและสังคม เขตตรวจราชการที่ 14 (จังหวัดศรีสะเกษ) และเขตตรวจราชการที่ 13 (จังหวัดชัยภูมิ)  ผ่านการประชุมวีดิทัศน์ทางไกล ณ ห้องประชุม 801 ชั้น 8 สำนักงานปลัดกระทรวงดิจิทัลเพื่อเศรษฐกิจและสังคม ในการนี้ เขตบริการพื้นที่ได้รายงานผลการความคืบหน้าการดำเนินงาน อาทิ โครงการบริการอินเทอร์เน็ตสาธารณะสู่ชุมชน โครงการสร้างและพัฒนาวิสาหกิจในระยะเริ่มต้น กิจกรรม ส่งเสริมและสนับสนุนยกระดับผู้ประกอบการวิสาหกิจเริ่มต้นด้านดิจิทัล (Digital Startup) โครงการยกระดับศูนย์การเรียนรู้ ICT ชุมชนสู่ศูนย์ดิจิทัลชุมชน โครงการพัฒนาแพลตฟอร์มดิจิทัลของรัฐ กิจกรรม พัฒนาระบบคลาวน์กลางภาครัฐ (Government Data Center and Cloud Service : GDCC) โครงการเรียนโค้ดดิ้งพัฒนา STEM โครงการพัฒนาแพลตฟอร์มดิจิทัลของรัฐ กิจกรรม ให้บริการเฝ้าระวังภัยคุกคามไซเบอร์ให้กับโครงสร้างพื้นฐานดิจิทัลและบริการออนไลน์ของหน่วยงานภาครัฐ เพื่อเพิ่มความเชื่อมั่นในการให้บริการ โครงการปรับปรุงและเพิ่มประสิทธิภาพการตรวจวัดข้อมูลอุตุนิยมวิทยาระดับอำเภอให้เป็นระบบอัตโนมัติ พร้อมกันนี้ กระทรวงฯเน้นเรื่องการบริหารสภานการณ์การแพร่ระบาดของเชื้อไวรัสโคโรนา 2019  ได้แก่ การขับเคลื่อนการใช้แพลตฟอร์ม/แอปพลิเคชั่น “ไทยชนะ” และแอปพลิเคชั่น “หมอชนะ”
*************

ที่มา : https://www.thaigov.go.th/news/contents/details/40077