รัฐบาลไทย-ข่าวทำเนียบรัฐบาล-ข่าวดี! R&I คงอันดับความน่าเชื่อถือเศรษฐกิจไทย


วันจันทร์ที่ 15 มีนาคม 2564
ข่าวดี! R&I คงอันดับความน่าเชื่อถือเศรษฐกิจไทย
...
บริษัท Rating and Investment Information, Inc. หรือ R&I ซึ่งเป็นบริษัทจัดอันดับความน่าเชื่อถือรายใหญ่ของญี่ปุ่น เผยแพร่ประกาศคงอันดับความน่าเชื่อถือของประเทศไทย (Sovereign Credit Rating) อยู่ที่ A- และคงมุมมองความน่าเชื่อถือของประเทศไทย (Outlook) อยู่ในระดับมีเสถียรภาพ (Stable Outlook)
.
แสดงถึงความเชื่อมั่นในแนวทางการดำเนินโยบายของรัฐบาล และทิศทางการเติบโตทางเศรษฐกิจของประเทศ ซึ่งมีแนวโน้มที่จะฟื้นตัวและเติบโต
.
เหตุผลเพราะ มีการดำเนินมาตรการเชิงรุกในการพัฒนาอุตสาหกรรมที่มีมูลค่าเพิ่มสูงและการพัฒนาเขตเศรษฐกิจพิเศษภาคตะวันออก (EEC) ,การลงทุนโครงสร้างพื้นฐานอย่างต่อเนื่อง เพื่อกระตุ้นเศรษฐกิจและผลักดันให้เกิดการลงทุนจากต่างประเทศ ซึ่งจะส่งผลให้ประเทศมีศักยภาพในการเจริญเติบโตทางเศรษฐกิจในระยะยาว และหลุดพ้นจากการติดกับดักรายได้ปานกลาง
.
นอกจากนี้ ยังเห็นว่าการบริหารจัดการด้านการคลังที่มีประสิทธิภาพและมีรูปธรรมชัดเจน ภาคการเงินต่างประเทศยังคงมีความเข้มแข็ง โดยมีดุลบัญชีเดินสะพัดเกินดุล และทุนสำรองระหว่างประเทศอยู่ในระดับสูง ซึ่ง R&I เชื่อมั่นว่า เศรษฐกิจไทยปี 2564 จะฟื้นตัวและเติบโตอย่างค่อยเป็นค่อยไป และจะช่วยฟื้นฟูการลงทุนภายในประเทศในระยะต่อไป
.
อ้างอิงจาก https://bit.ly/2N90beX
#ไทยคู่ฟ้า #รวมไทยสร้างชาติ #ร่วมต้านโควิด19
-------------------

ที่มา : https://www.thaigov.go.th/news/contents/details/39969