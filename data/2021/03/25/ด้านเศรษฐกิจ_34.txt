รัฐบาลไทย-ข่าวทำเนียบรัฐบาล-กรุงไทยผนึก DBS สิงคโปร์เปิดบริการโอนเงินไปต่างประเทศกึ่งเรียลไทม์ ค่าธรรมเนียมเพียง 99 บาท


วันพฤหัสบดีที่ 4 มีนาคม 2564
พิมพ์
กรุงไทยผนึก DBS สิงคโปร์เปิดบริการโอนเงินไปต่างประเทศกึ่งเรียลไทม์ ค่าธรรมเนียมเพียง 99 บาท
กรุงไทยร่วมกับ DBS หนึ่งในผู้นำด้าน Digital Banking ของโลก เปิดให้บริการโอนเงินไปต่างประเทศ เพื่อเพิ่มช่องทางการโอนเงินระหว่างประเทศกึ่งเรียลไทม์ นำร่อง 4 สกุลเงินหลัก ได้แก่ USD GBP HK และ SGD ด้วยโปรโมชั่นค่าธรรมเนียมเพียง 99 บาท ถึง 30 เมษายน 2564
นายพิชิต จงสฤษดิ์หวัง ผู้ช่วยกรรมการผู้จัดการใหญ่อาวุโส สายงานกลยุทธ์และผลิตภัณฑ์รายย่อย ธนาคารกรุงไทย เปิดเผยว่า ธนาคารได้ร่วมกับ DBS หนึ่งในผู้นำด้าน Digital Banking ของโลก เปิดให้บริการโอนเงินไปต่างประเทศ เพื่อเพิ่มช่องทางการโอนเงินระหว่างประเทศกึ่งเรียลไทม์ นำร่อง 4 สกุลเงินหลัก ได้แก่ ดอลลาร์สหรัฐ(USD) ปอนด์สเตอร์ลิง (GBP) ดอลลาร์ฮ่องกง (HK) และ ดอลลาร์สิงคโปร์ (SGD) ด้วยโปรโมชั่นค่าธรรมเนียมเพียง 99 บาท ถึง 30 เมษายน 2564 โดยสามารถเลือกหักเงินจากบัญชีเงินฝาก หรือ Krungthai Travel Card ด้วยเรทดีที่สุด พร้อมให้บริการแล้ววันนี้ ที่ธนาคารกรุงไทยทุกสาขาทั่วประเทศ และจะพร้อมให้บริการผ่านแอปพลิเคชัน Krungthai NEXT ภายในเดือนเมษายน 2564 สอบถามข้อมูลเพิ่มเติมที่ Krungthai Call Center โทร. 02-111-1111

ที่มา : https://www.thaigov.go.th/news/contents/details/39614