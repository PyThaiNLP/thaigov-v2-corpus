รัฐบาลไทย-ข่าวทำเนียบรัฐบาล-ทส. เดินหน้า “วันป่าไม้โลก”  อาศัยความร่วมมือจากทุกภาคส่วนร่วมฟื้นฟูป่า สู่แนวคิด 


วันพฤหัสบดีที่ 18 มีนาคม 2564
ทส. เดินหน้า “วันป่าไม้โลก”  อาศัยความร่วมมือจากทุกภาคส่วนร่วมฟื้นฟูป่า สู่แนวคิด
ทส. เดินหน้า “วันป่าไม้โลก”  อาศัยความร่วมมือจากทุกภาคส่วนร่วมฟื้นฟูป่า สู่แนวคิด "รัฐมีป่า ประชามีสุข"
ทส. เดินหน้า “วันป่าไม้โลก”  อาศัยความร่วมมือจากทุกภาคส่วนร่วมฟื้นฟูป่า สู่แนวคิด "รัฐมีป่า ประชามีสุข"
วันนี้ (18 มีนาคม 2564)  นายวราวุธ ศิลปอาชา รัฐมนตรีว่าการกระทรวงทรัพยากรธรรมชาติและสิ่งแวดล้อม ให้เกียรติประธานเปิดงานและกล่าวถึงแนวทางการฟื้นฟูป่าไม้ เนื่องใน"วันป่าไม้โลก 2564" (International Day of Forests 2021) ซึ่งสมัชชาใหญ่แห่งสหประชาชาติ (United Nations General Assembly) ได้ประกาศให้วันที่ 21 มีนาคมของทุกปีเป็นวันป่าไม้โลก เพื่อให้ทุกภาคส่วนทั้งระดับโลก ระดับภูมิภาค ระดับประเทศ ได้ตระหนักถึงความสำคัญและประโยชน์ของป่าไม้  โดยการจัดงานในปีนี้ กรมป่าไม้จัดขึ้นภายใต้แนวคิด "Forest Restoration: A path to recovery and well - being" การฟื้นฟูป่า สู่แนวคิด "รัฐมีป่าประชามีสุข"   โดยภายในงานมีคณะผู้บริหารระดับสูงในสังกัดกระทรวง พร้อมด้วยเอกอัครราชทูตออสเตรเลียประจำประเทศไทย ผู้แทนจาก FAO  ผู้แทน EU Delegation to Thailand  ผู้แทนจากประเทศสาธารณรัฐประชาชนจีน ผู้แทนจากประเทศสาธารณรัฐเกาหลีใต้ อีกทั้งหน่วยงานภาครัฐ ภาคเอกชน และภาคประชาชน เข้าร่วม ณ ห้องอารีย์สัมพันธ์ กรมส่งเสริมคุณภาพสิ่งแวดล้อม และ Video Conference (วิดีโอคอนเฟอเรนซ์) ไปยังหน่วยงานในสังกัดทั่วประเทศอีกด้วย
โดยโอกาสนี้ รัฐมนตรีว่าการฯ ได้เปิดเผยว่า ในขณะนี้ กระทรวงฯ มีแนวทางการปลูกป่าและฟื้นฟูป่าในเวลาเดียวกัน ซึ่งการปลูกป่านั้น เป็นเรื่องง่าย แต่การดูแลป่าให้โต จนกระทั้งเติบโตแผ่กิ่งก้านสาขาให้คุณประโยชน์กับสังคมได้นั้นเป็นสิ่งที่ยากกว่า  ดังนั้น การที่จะฟื้นฟูป่าไม้ให้เจริญเติบโตได้นั้น สิ่งสำคัญที่สุด คือ พี่น้องประชาชนต้องมีความตระหนักถึงความสำคัญและประโยชน์ของป่าไม้ในทุกๆ ตารางนิ้วของประเทศไทย ว่ามีความสำคัญอย่างไร ซึ่งการที่จะเพิ่มพื้นที่ป่า เพิ่มพื้นที่สีเขียว และลดปล่อยก๊าซคาร์บอนไดออกไซด์เป็นศูนย์  ได้นั้น จำเป็นอย่างยิ่งต้องอาศัยความร่วมมือจากทุกภาคส่วน

ที่มา : https://www.thaigov.go.th/news/contents/details/40103